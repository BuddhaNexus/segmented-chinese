{
    "X31n0607_002:0210b01": "妙法蓮華經科註卷第二",
    "X31n0607_002:0210b02": "姚秦三藏法師　鳩摩羅什奉　詔譯",
    "X31n0607_002:0210b03": "上天竺講寺住山比丘　一如　集註",
    "X31n0607_002:0210b04": "妙法蓮華經譬喻品第三",
    "X31n0607_002:0210b05": "譬者比況也喻者曉訓也託此況彼寄淺訓深前",
    "X31n0607_002:0210b06": "法說周作三乘一乘說廣明五佛開三顯一上根",
    "X31n0607_002:0210b07": "利智圓聞獲悟中下之流抱迷未受動執生疑踟",
    "X31n0607_002:0210b08": "蹰岐道是故更約三車一車譬喻而說使其悟解",
    "X31n0607_002:0210b09": "故言譬喻品。○以類比況謂之譬開曉令悟謂之",
    "X31n0607_002:0210b10": "喻。△二身子領解二初經家敘起二初敘內解。",
    "X31n0607_002:0210b11": "爾時舍利弗踊躍歡喜。",
    "X31n0607_002:0210b12": "內解在心名喜喜動於形名踴躍從妙人聞妙法",
    "X31n0607_002:0210b13": "得妙解故踊躍歡喜也初住名歡喜住初行亦名",
    "X31n0607_002:0210b14": "歡喜行初地亦名歡喜地身子既是上根利智必",
    "X31n0607_002:0210b15": "是超入之歡喜設不超入亦是初住之歡喜也妙",
    "X31n0607_002:0210b16": "樂云初住名歡喜者三法開發同初地故。△二敘",
    "X31n0607_002:0210b17": "外儀。",
    "X31n0607_002:0210b18": "即起合掌瞻仰尊顏。",
    "X31n0607_002:0210b19": "即起合掌表昔權實為二如掌不合今解權即實",
    "X31n0607_002:0210b20": "如二掌合故云合掌向佛者昔權非佛因實非佛",
    "X31n0607_002:0210b21": "果今解權即實成大圓因因必趨果故云向佛瞻",
    "X31n0607_002:0210b22": "仰尊顏者表其解實實即佛境非方便法瞻仰尊",
    "X31n0607_002:0210b23": "顏無餘思念表開佛知見也。△二身子自陳二初",
    "X31n0607_002:0210b24": "長行三初標三喜。",
    "X31n0607_002:0210c01": "而白佛言今從世尊聞此法音心懷踴躍得未曾有。",
    "X31n0607_002:0210c02": "今從世尊標我身見佛身故名身喜聞此法音依",
    "X31n0607_002:0210c03": "於佛口聞而歡喜故名口喜得未曾有是我意解佛",
    "X31n0607_002:0210c04": "意故名意喜。△二釋失三初明昔不見佛為身失。",
    "X31n0607_002:0210c05": "所以者何(至)甚自感傷失於如來無量知見。",
    "X31n0607_002:0210c06": "昔佛為菩薩受記我不預斯事見佛義遠既不見",
    "X31n0607_002:0210c07": "佛故無身喜聞如是法者若日照高山時密有聞",
    "X31n0607_002:0210c08": "義顯如聾啞不得言聞如是法也秖是方等教中",
    "X31n0607_002:0210c09": "聞大乘實慧與今不殊故言聞如是法也受記者",
    "X31n0607_002:0210c10": "亦是方等中與菩薩記二乘不預甚自感傷者思",
    "X31n0607_002:0210c11": "益淨名中聞褒大折小內疑而外鄙名為感傷失",
    "X31n0607_002:0210c12": "如來知見者失佛眼之見失佛智之知也。△二明",
    "X31n0607_002:0210c13": "昔不聞法為口失。",
    "X31n0607_002:0210c14": "世尊我常獨處山林樹下(至)是我等咎非世尊也。",
    "X31n0607_002:0210c15": "以身處山林心執小道則不聞法故無口喜同入",
    "X31n0607_002:0210c16": "法性者謂與菩薩同入正出其執小之過以由不",
    "X31n0607_002:0210c17": "知小乘法性之外別有妙理菩薩得之故也既執",
    "X31n0607_002:0210c18": "所入之一理疑於三教能入之門見佛授菩薩記",
    "X31n0607_002:0210c19": "則疑佛有偏所以成過是我等咎者由我迷權何",
    "X31n0607_002:0210c20": "關理教由我惑實何關佛偏追述昔非仰謝如來",
    "X31n0607_002:0210c21": "是為引過自歸也妙樂云三教者三乘之教也。△",
    "X31n0607_002:0210c22": "三明昔意不解為意失。",
    "X31n0607_002:0210c23": "所以者何若我等待說所因(至)終日竟夜每自剋責。",
    "X31n0607_002:0210c24": "以不待說所因則無實解又不識方便故無權解",
    "X31n0607_002:0211a01": "解無故故無意喜待說所因有二義一不受待對",
    "X31n0607_002:0211a02": "於前二不停待於後初華嚴明三諦之慧是得佛",
    "X31n0607_002:0211a03": "之因以此待對於我而我不受是失之於前諸佛",
    "X31n0607_002:0211a04": "法久後要當說真實我不停待怱怱取小是失之",
    "X31n0607_002:0211a05": "於後若待此前後必得大乘度脫也不解方便等",
    "X31n0607_002:0211a06": "者不知三乘是方便之權輙便信受取證小果對",
    "X31n0607_002:0211a07": "佛陳過故云世尊我從昔來等不待說所因者自",
    "X31n0607_002:0211a08": "責不解實也不解方便者自責不解權也。△三結",
    "X31n0607_002:0211a09": "成二初結。",
    "X31n0607_002:0211a10": "而今從佛聞所未聞(至)身意泰然快得安隱。",
    "X31n0607_002:0211a11": "從佛是結身喜聞法是結口喜斷諸疑悔是結意",
    "X31n0607_002:0211a12": "喜。△二成。",
    "X31n0607_002:0211a13": "今日乃知真是佛子從佛口生從法化生得佛法分。",
    "X31n0607_002:0211a14": "乃知真是佛子近佛義成結身成也從佛口生結",
    "X31n0607_002:0211a15": "口成也從法化生結意成也。△二偈頌三初頌標",
    "X31n0607_002:0211a16": "喜。",
    "X31n0607_002:0211a17": "爾時舍利弗欲重宣此義而說偈言。",
    "X31n0607_002:0211a18": "我聞是法音得所未曾有心懷大歡喜疑網皆已除。",
    "X31n0607_002:0211a19": "△二頌釋喜三初頌見佛喜。",
    "X31n0607_002:0211a20": "昔來蒙佛教不失於大乘(至)聞亦除憂惱。",
    "X31n0607_002:0211a21": "長行明失知見頌中明不失大乘長行論失論遠",
    "X31n0607_002:0211a22": "頌論近論得文互現耳。△二頌不聞法二初頌上",
    "X31n0607_002:0211a23": "身遠故不聞。",
    "X31n0607_002:0211a24": "我處於山谷或在林樹下(至)金色三十二。",
    "X31n0607_002:0211b01": "一足下安平如奩底二足下千輻輪相三手足指",
    "X31n0607_002:0211b02": "長四手足柔軟五手足指合縵網六足跟滿足七",
    "X31n0607_002:0211b03": "足趺高好八伊尼延鹿王腨(音善膓也)九立手摩膝十",
    "X31n0607_002:0211b04": "陰藏相如馬王十一身縱廣等十二諸毛孔上生",
    "X31n0607_002:0211b05": "青色柔軟十三毛上向右旋十四金色光十五身",
    "X31n0607_002:0211b06": "光面各一丈十六皮膚細滑不受塵水不停蚊蚋",
    "X31n0607_002:0211b07": "十七兩足下兩手兩肩項中七處皆滿十八兩腋",
    "X31n0607_002:0211b08": "下滿十九身如師子二十身端直二十一肩圓好",
    "X31n0607_002:0211b09": "二十二四十齒具足二十三齒白淨齊密根深二",
    "X31n0607_002:0211b10": "十四四牙白而大二十五頰車如師子二十六咽",
    "X31n0607_002:0211b11": "中津液得味中上味二十七舌大薄覆面至髮際",
    "X31n0607_002:0211b12": "二十八梵音深遠如迦陵頻伽聲二十九眼色如",
    "X31n0607_002:0211b13": "金精三十眼睫如牛王三十一眉間白毫相如兜",
    "X31n0607_002:0211b14": "羅綿三十二頂肉髻成。",
    "X31n0607_002:0211b15": "十力諸解脫同共一法中而不得此事八十種妙好。",
    "X31n0607_002:0211b16": "一無見頂相二鼻高好孔不現三眉如初月四耳",
    "X31n0607_002:0211b17": "輪輻相五身堅實六骨際如鈎鎖七身一時迴如",
    "X31n0607_002:0211b18": "象王八行時足去地四寸而印文現九爪如赤銅",
    "X31n0607_002:0211b19": "色十膝骨堅著圓好十一身清潔十二身柔軟十",
    "X31n0607_002:0211b20": "三身不曲十四指長纖圓十五指文藏覆十六脉",
    "X31n0607_002:0211b21": "深不現十七踝不現十八身潤澤十九身自持不",
    "X31n0607_002:0211b22": "逶迤二十身滿足二十一容儀備足二十二容儀",
    "X31n0607_002:0211b23": "滿足二十三住處安無能動者二十四威振一切",
    "X31n0607_002:0211b24": "二十五一切樂觀二十六面不長大二十七正容",
    "X31n0607_002:0211c01": "貌不撓色二十八面具滿足二十九唇如頻婆果",
    "X31n0607_002:0211c02": "色三十言音深遠三十一臍深圓好三十二毛右",
    "X31n0607_002:0211c03": "旋三十三手足滿三十四手足如意三十五手文",
    "X31n0607_002:0211c04": "明直三十六手文長三十七手文不斷三十八一",
    "X31n0607_002:0211c05": "切惡心眾生見者和悅三十九面廣姝好四十面",
    "X31n0607_002:0211c06": "淨滿如月四十一隨眾生意和悅與語四十二毛",
    "X31n0607_002:0211c07": "孔出香氣四十三口出無上香四十四容儀如師",
    "X31n0607_002:0211c08": "子四十五進止如象王四十六行法如鵞王四十",
    "X31n0607_002:0211c09": "七頭如摩陀那果四十八一切聲分具足四十九",
    "X31n0607_002:0211c10": "四牙白利五十舌赤色五十一舌薄五十二毛紅",
    "X31n0607_002:0211c11": "色五十三毛軟淨五十四眼廣長五十五孔門相",
    "X31n0607_002:0211c12": "具五十六手足赤白如蓮華色五十七臍不出五",
    "X31n0607_002:0211c13": "十八腹不現五十九細腹六十身不傾動六十一",
    "X31n0607_002:0211c14": "身持重六十二其身大六十三身長六十四手足",
    "X31n0607_002:0211c15": "軟滑六十五四邊光各一丈六十六光照身而行",
    "X31n0607_002:0211c16": "六十七等視眾生六十八不輕眾生六十九隨眾",
    "X31n0607_002:0211c17": "生音聲不增不減七十說法不著七十一隨眾生",
    "X31n0607_002:0211c18": "語言說法七十二發音報眾聲七十三次第有因",
    "X31n0607_002:0211c19": "緣說法七十四一切眾生不能盡觀相七十五觀",
    "X31n0607_002:0211c20": "無厭足七十六髮長好七十七髮不亂七十八髮",
    "X31n0607_002:0211c21": "旋好七十九髮色青珠八十手足有德相。",
    "X31n0607_002:0211c22": "十八不共法。",
    "X31n0607_002:0211c23": "一身無失二口無失三念無失四無異想五無不",
    "X31n0607_002:0211c24": "定心六無不知已捨(佛於一切法悉皆照知方捨無有一法不經心知而捨者)",
    "X31n0607_002:0212a01": "七欲無減(欲度一切心無厭足故)八精進無減九念無減十",
    "X31n0607_002:0212a02": "慧無減十一解脫無減(佛具二種解脫一有為解脫謂無漏智慧相應解脫",
    "X31n0607_002:0212a03": "也二無為解脫謂一切煩惱都盡無餘也)十二解脫知見無減十三一",
    "X31n0607_002:0212a04": "切身業隨智慧行十四一切口業隨智慧行十五",
    "X31n0607_002:0212a05": "一切意業隨智慧行十六智慧知過去世無礙十",
    "X31n0607_002:0212a06": "七智慧知未來世無礙十八智慧知現在世無礙。",
    "X31n0607_002:0212a07": "如是等功德而我皆已失(至)令眾至道場。",
    "X31n0607_002:0212a08": "我常於日夜者生死為夜涅槃為日為生死中有",
    "X31n0607_002:0212a09": "涅槃為生死外有涅槃若得悟時二疑雙遣妙樂",
    "X31n0607_002:0212a10": "云若生死中有涅槃即大乘意若生死中無涅槃",
    "X31n0607_002:0212a11": "即小乘意昔於機中有此疑故於今日有此疑事",
    "X31n0607_002:0212a12": "所以思惟欲問也。△二頌入法性故不聞。",
    "X31n0607_002:0212a13": "我本著邪見(至)爾時心自謂得至於滅度。",
    "X31n0607_002:0212a14": "邪見是凡夫著入法性是二乘著凡夫初著邪見",
    "X31n0607_002:0212a15": "世尊為說真空之法拔其邪見二乘既證真空當",
    "X31n0607_002:0212a16": "爾之時莫不自謂已得究竟涅槃故凡夫二乘俱",
    "X31n0607_002:0212a17": "不聞大乘法也梵志即婆羅門其人種類自云從",
    "X31n0607_002:0212a18": "梵天口生唯五天竺有餘國即無也。△三頌心得",
    "X31n0607_002:0212a19": "解。",
    "X31n0607_002:0212a20": "而今乃自覺非是實滅度(至)永盡滅無餘。",
    "X31n0607_002:0212a21": "涅槃亦翻滅度昔所證涅槃非大涅槃若得作佛",
    "X31n0607_002:0212a22": "惑盡果亡方名大乘涅槃也。",
    "X31n0607_002:0212a23": "佛於大眾中說我當作佛。",
    "X31n0607_002:0212a24": "△三頌結成。",
    "X31n0607_002:0212b01": "聞如是法音疑悔悉已除(至)我聞疑網斷。",
    "X31n0607_002:0212b02": "說我當作佛者方便品云我記如是人來世成佛",
    "X31n0607_002:0212b03": "道是也聞佛所說等者初聞略開三顯一動執生",
    "X31n0607_002:0212b04": "疑疑佛為魔今知佛昔因緣譬說皆是為實施權",
    "X31n0607_002:0212b05": "權既即實故心安疑斷也。",
    "X31n0607_002:0212b06": "佛說過去世無量滅度佛(至)謂是魔所為。",
    "X31n0607_002:0212b07": "身子既聞五佛開權顯實方知世尊今日所說是",
    "X31n0607_002:0212b08": "真實道非魔作佛惱亂我心波旬正音波卑夜此",
    "X31n0607_002:0212b09": "云惡常有惡意成惡法故上長行中明不待所因",
    "X31n0607_002:0212b10": "不解方便今頌中聞當作佛是得所因聞五佛道",
    "X31n0607_002:0212b11": "同解魔非魔是解方便互顯一邊耳。",
    "X31n0607_002:0212b12": "聞佛柔軟音深遠甚微妙(至)教化諸菩薩。",
    "X31n0607_002:0212b13": "初一行半頌結前三句結口喜後三句結意喜次",
    "X31n0607_002:0212b14": "一行頌成。△三如來述成三初昔曾教大。",
    "X31n0607_002:0212b15": "爾時佛告舍利弗(至)我以方便引導汝故生我法中。",
    "X31n0607_002:0212b16": "無上道者十住婆沙論云身無上謂相好受持無",
    "X31n0607_002:0212b17": "上謂自利利他具足無上謂到彼岸智慧無上謂",
    "X31n0607_002:0212b18": "四無礙不思議無上謂六波羅蜜解脫無上謂大",
    "X31n0607_002:0212b19": "涅槃行無上謂聖行梵行瓔珞經十三云道當清",
    "X31n0607_002:0212b20": "淨穢濁非道道當一心多想非道道當知足多欲",
    "X31n0607_002:0212b21": "非道道當恭敬憍慢非道道當檢意放逸非道道",
    "X31n0607_002:0212b22": "當顯耀自隱非道道當連屬無行非道道當覺悟",
    "X31n0607_002:0212b23": "愚惑非道道當教化矜悋非道道近善友習惡非",
    "X31n0607_002:0212b24": "道如是等種種明無上道今經以圓道為無上道",
    "X31n0607_002:0212c01": "若偏若次皆他經所論長夜隨我受學者昔雖大",
    "X31n0607_002:0212c02": "化未破界內無明惑暗心中隨佛受學故云長夜",
    "X31n0607_002:0212c03": "等縱若未破見思所聞一句成了因種納種在識",
    "X31n0607_002:0212c04": "永劫不失以暗望明暗尚非謬況今真悟寧是虗",
    "X31n0607_002:0212c05": "耶故舉昔曾教大述見佛不謬也我以方便引導",
    "X31n0607_002:0212c06": "汝故生我法中者此義兩向若昔以大化今生大",
    "X31n0607_002:0212c07": "解故云引導生我法中此屬初曾教大意若令免",
    "X31n0607_002:0212c08": "惡道權以小引故云引導生我法中此屬第二中",
    "X31n0607_002:0212c09": "忘取小意。△二中忘取小。",
    "X31n0607_002:0212c10": "舍利弗我昔教汝志願佛道(至)而便自謂已得滅度。",
    "X31n0607_002:0212c11": "汝今悉忘者自有中途廢大習小名中途悉忘若",
    "X31n0607_002:0212c12": "而今自謂已得滅度即是而今悉忘由忘大習小",
    "X31n0607_002:0212c13": "致有憂悔而得聞法不虗也。△三還為說大。",
    "X31n0607_002:0212c14": "我今還欲令汝憶念(至)教菩薩法佛所護念。",
    "X31n0607_002:0212c15": "我今還欲令汝憶念本願即是述其得解不虗先",
    "X31n0607_002:0212c16": "施權教成其中途小善後顯真實遂其本願大心",
    "X31n0607_002:0212c17": "也。△四佛與授記二初長行十初劫數。",
    "X31n0607_002:0212c18": "舍利弗汝於未來世過無量無邊不可思議劫。",
    "X31n0607_002:0212c19": "此下是授記段若得大解自知得佛何俟須記記",
    "X31n0607_002:0212c20": "有四意一昔未記二乘而今須記二中下未悟以",
    "X31n0607_002:0212c21": "記勉勵之三令聞者結緣四滿其本願是故記也",
    "X31n0607_002:0212c22": "妙樂云問既得記已何故更經若干劫耶答若記",
    "X31n0607_002:0212c23": "菩薩但通途云得無生等今記聲聞須約劫國應",
    "X31n0607_002:0212c24": "佛成處須有機緣此諸聲聞昔未曾有淨土之行",
    "X31n0607_002:0213a01": "蒙記已後與物結緣物機不同致劫多少又諸聲",
    "X31n0607_002:0213a02": "聞時不同者為逗物宜隨機長短機緣不等初住",
    "X31n0607_002:0213a03": "何殊。△二行因。",
    "X31n0607_002:0213a04": "供養若干千萬億佛奉持正法具足菩薩所行之道。",
    "X31n0607_002:0213a05": "△三得果。",
    "X31n0607_002:0213a06": "當得作佛號曰華光(至)天人師佛世尊。",
    "X31n0607_002:0213a07": "△四國土。",
    "X31n0607_002:0213a08": "國名離垢(至)其傍各有七寶行樹常有華果。",
    "X31n0607_002:0213a09": "△五說法。",
    "X31n0607_002:0213a10": "華光如來亦以三乘(至)以本願故說三乘法。",
    "X31n0607_002:0213a11": "準今釋迦故云亦以舍利下明說三意土淨唯一",
    "X31n0607_002:0213a12": "酧願說三即施即廢問何處願說準大悲空藏經",
    "X31n0607_002:0213a13": "云身子於六十劫行菩薩道因婆羅門乞眼唾而",
    "X31n0607_002:0213a14": "踐之身子瞋退作凡夫願成佛日開三乘法故云",
    "X31n0607_002:0213a15": "以本願等也。△六劫名。",
    "X31n0607_002:0213a16": "其劫名大寶莊嚴(至)其國中以菩薩為大寶故。",
    "X31n0607_002:0213a17": "△七眾數。",
    "X31n0607_002:0213a18": "彼諸菩薩無量無邊(至)如是菩薩充滿其國。",
    "X31n0607_002:0213a19": "△八壽量。",
    "X31n0607_002:0213a20": "舍利弗華光佛壽十二小劫(至)其國人民壽八小劫。",
    "X31n0607_002:0213a21": "△九補處。",
    "X31n0607_002:0213a22": "華光如來過十二小劫(至)其佛國土亦復如是。",
    "X31n0607_002:0213a23": "△十正像。",
    "X31n0607_002:0213a24": "舍利弗是華光佛滅度之後(至)亦三十二小劫。",
    "X31n0607_002:0213b01": "大論四十八云舍利弗正法三十二小劫者三災",
    "X31n0607_002:0213b02": "饑病刀滅眾生者名小劫又直是時節名小劫如",
    "X31n0607_002:0213b03": "說法華經六十小劫亦是時節數耳非三災滅外",
    "X31n0607_002:0213b04": "物為小劫也。△二偈頌二初頌長行九初超頌得",
    "X31n0607_002:0213b05": "果。",
    "X31n0607_002:0213b06": "爾時世尊欲重宣此義而說偈言。",
    "X31n0607_002:0213b07": "舍利弗來世成佛普智尊號名曰華光當度無量眾。",
    "X31n0607_002:0213b08": "△二追頌行因。",
    "X31n0607_002:0213b09": "供養無數佛具足菩薩行十力等功德證於無上道。",
    "X31n0607_002:0213b10": "十力等者即指佛果方名為力初住分得名為功",
    "X31n0607_002:0213b11": "德所言等者非唯供養佛兼淨土行或由分得十",
    "X31n0607_002:0213b12": "力功德成初住記。△三超頌劫名。",
    "X31n0607_002:0213b13": "過無量劫已劫名大寶嚴。",
    "X31n0607_002:0213b14": "△四頌國土淨。",
    "X31n0607_002:0213b15": "世界名離垢清淨無瑕穢(至)常有華果實。",
    "X31n0607_002:0213b16": "△五超頌眾數。",
    "X31n0607_002:0213b17": "彼國諸菩薩志念常堅固(至)善學菩薩道。",
    "X31n0607_002:0213b18": "神通波羅蜜謂六神通六波羅蜜也。△六追頌說",
    "X31n0607_002:0213b19": "法。",
    "X31n0607_002:0213b20": "如是等大士華光佛所化。",
    "X31n0607_002:0213b21": "△七超頌壽量。",
    "X31n0607_002:0213b22": "佛為王子時棄國捨世榮(至)壽命八小劫。",
    "X31n0607_002:0213b23": "△八法住久近。",
    "X31n0607_002:0213b24": "佛滅度之後正法住於世(至)像法三十二。",
    "X31n0607_002:0213c01": "△九供養舍利。",
    "X31n0607_002:0213c02": "舍利廣流布天人普供養。",
    "X31n0607_002:0213c03": "△二總結歎。",
    "X31n0607_002:0213c04": "華光佛所為其事皆如是(至)宜應自欣慶。",
    "X31n0607_002:0213c05": "宜應自欣慶者成初入歡喜位之解也初住能百",
    "X31n0607_002:0213c06": "佛世界作佛行地倍是。△五四眾領解二初長行",
    "X31n0607_002:0213c07": "三初經家敘眾喜。",
    "X31n0607_002:0213c08": "爾時四部眾比丘比丘尼(至)心大歡喜踊躍無量。",
    "X31n0607_002:0213c09": "△二陳供養。",
    "X31n0607_002:0213c10": "各各脫身所著上衣(至)一時俱作雨眾天華。",
    "X31n0607_002:0213c11": "各各脫衣等者此中通語四眾八部出家二眾言",
    "X31n0607_002:0213c12": "上衣者即大衣也而自迴轉者表聞身子得記法",
    "X31n0607_002:0213c13": "性自然而轉因果依正自他悉轉也。△三正領解",
    "X31n0607_002:0213c14": "二初領開權。",
    "X31n0607_002:0213c15": "而作是言佛昔於波羅奈初轉法輪。",
    "X31n0607_002:0213c16": "△二領顯實。",
    "X31n0607_002:0213c17": "今乃復轉無上最大法輪。",
    "X31n0607_002:0213c18": "最大法輪者最是今經圓中圓也大是人理教行",
    "X31n0607_002:0213c19": "四種妙也或境智等十妙或心佛眾生三妙妙法",
    "X31n0607_002:0213c20": "之輪名妙法輪。△二偈頌二初頌上開權顯實。",
    "X31n0607_002:0213c21": "爾時諸天子欲重宣此義而說偈言。",
    "X31n0607_002:0213c22": "昔於波羅奈(至)是法甚深奧少有能信者。",
    "X31n0607_002:0213c23": "四諦如前釋五眾者五陰也言昔於波羅奈等即",
    "X31n0607_002:0213c24": "是說藏教今復轉最妙等即是說圓教法華開顯",
    "X31n0607_002:0214a01": "藏圓相對故不述中間方等般若也。△二述得解",
    "X31n0607_002:0214a02": "隨喜回向。",
    "X31n0607_002:0214a03": "我等從昔來數聞世尊說(至)盡回向佛道。",
    "X31n0607_002:0214a04": "初一行自述次二行半隨喜後一行回向我等亦",
    "X31n0607_002:0214a05": "如是者如身子之領解如身子被佛述成如身子",
    "X31n0607_002:0214a06": "之得記也。△二三品半為中根人譬說四初半品",
    "X31n0607_002:0214a07": "正譬喻開顯二初請三初述自無疑。",
    "X31n0607_002:0214a08": "爾時舍利弗白佛言(至)三藐三菩提記。",
    "X31n0607_002:0214a09": "此去為中根作譬喻說凡有四品今品正是譬喻",
    "X31n0607_002:0214a10": "開三顯一信解品明中根得解藥草品明如來述",
    "X31n0607_002:0214a11": "成授記品明授記此四番皆約譬說是為譬喻周",
    "X31n0607_002:0214a12": "也。△二述他有惑。",
    "X31n0607_002:0214a13": "是諸千二百心自在者(至)聞所未聞皆墮疑惑。",
    "X31n0607_002:0214a14": "佛常教化下執昔三乘之教也我見者無明不了",
    "X31n0607_002:0214a15": "於名色陰入界等法中妄計有我我所之實有無",
    "X31n0607_002:0214a16": "見者有即常見無即斷見等即等於亦有亦無非",
    "X31n0607_002:0214a17": "有非無諸見而今於世尊下執昔一理也昔說三",
    "X31n0607_002:0214a18": "是究竟今又說一為真實昔三今一同異不分故",
    "X31n0607_002:0214a19": "言皆墮疑惑妙樂云聞所未聞者聞法說中身子",
    "X31n0607_002:0214a20": "四段昔教所無。△三普為四眾。",
    "X31n0607_002:0214a21": "善哉世尊願為四眾說其因緣令離疑悔。",
    "X31n0607_002:0214a22": "因緣者前三後一之因緣也妙樂云問前法說中",
    "X31n0607_002:0214a23": "示前三後一聞既不悟今還請於前三後一與前",
    "X31n0607_002:0214a24": "何別答言因緣者即是前三後一始末根由故云",
    "X31n0607_002:0214b01": "因緣前四佛章略釋迦章稍廣雖以五濁用釋於",
    "X31n0607_002:0214b02": "權始末未明故使中根於茲不曉譬說委明輪迴",
    "X31n0607_002:0214b03": "之相具列三車出宅之由兼示索三與一之意廣",
    "X31n0607_002:0214b04": "敘等賜等子等心此乃方酧因緣之請也。△二答",
    "X31n0607_002:0214b05": "二初發起二初抑令憤勇。",
    "X31n0607_002:0214b06": "爾時佛告舍利弗(至)是諸所說皆為化菩薩故。",
    "X31n0607_002:0214b07": "我先不言下指上開權皆為阿耨菩提指上顯實",
    "X31n0607_002:0214b08": "皆為化菩薩者若權若實皆入佛道上已明言云",
    "X31n0607_002:0214b09": "何執教迷暗不解如此責之乃是抑令憤勇也。△",
    "X31n0607_002:0214b10": "二引令速進。",
    "X31n0607_002:0214b11": "然舍利弗今當復以(至)諸有智者以譬喻得解。",
    "X31n0607_002:0214b12": "此引接安慰也前斥責既切恐鄙懟自沉今許其",
    "X31n0607_002:0214b13": "譬喻更明此義若能解者猶稱智也。△二譬喻二",
    "X31n0607_002:0214b14": "初長行二初開譬二初總譬六初長者譬三初名",
    "X31n0607_002:0214b15": "行。",
    "X31n0607_002:0214b16": "舍利弗若國邑聚落。",
    "X31n0607_002:0214b17": "名如賓行如主行有親疎名有遠近故舉處所以",
    "X31n0607_002:0214b18": "顯名行也封疆為國最遠宰治為邑居中聚落是",
    "X31n0607_002:0214b19": "隣閭最近長者名行徧此三處近不見其細陋遠",
    "X31n0607_002:0214b20": "但挹其高風口無擇言身無擇行意無擇法名行",
    "X31n0607_002:0214b21": "相稱真實大人今譬實報土為國方便土為邑同",
    "X31n0607_002:0214b22": "居土為聚落內合如來三業隨智慧行於此三土",
    "X31n0607_002:0214b23": "稱機施化名稱普聞德周法界也。△二位號。",
    "X31n0607_002:0214b24": "有大長者。",
    "X31n0607_002:0214c01": "長者譬如來世間長者備十德一姓貴二位高三",
    "X31n0607_002:0214c02": "大富四威猛五智深六年耆七行淨八禮備九上",
    "X31n0607_002:0214c03": "敬十下歸姓則三皇五帝之裔左貂右插之家位",
    "X31n0607_002:0214c04": "則輔弼丞相鹽梅阿衡富則銅陵金谷豐饒侈靡",
    "X31n0607_002:0214c05": "威則嚴霜隆重不肅而成智則胸如武庫權奇超",
    "X31n0607_002:0214c06": "拔年則蒼蒼稜稜物儀所伏行則白圭無玷所行",
    "X31n0607_002:0214c07": "如言禮則節度庠序世所式瞻上則一人所敬下",
    "X31n0607_002:0214c08": "則四海所歸十德具焉名大長者出世長者即是",
    "X31n0607_002:0214c09": "如來姓則從三世真如實際中生位則功成道著",
    "X31n0607_002:0214c10": "十號無極富則法財萬德悉皆具滿威則十力雄",
    "X31n0607_002:0214c11": "猛降伏魔外智則一心三智無不通達年則早成",
    "X31n0607_002:0214c12": "正覺久遠若斯行則三業隨智運動無失禮則具",
    "X31n0607_002:0214c13": "佛威儀心大如海上則十方種覺所共稱譽下則",
    "X31n0607_002:0214c14": "七方便人而來依止是名出世佛大長者即釋迦",
    "X31n0607_002:0214c15": "一化之主也。△三德業。",
    "X31n0607_002:0214c16": "其年衰邁財富無量多有田宅及諸僮僕。",
    "X31n0607_002:0214c17": "年高則愽達今古譬佛智德衰邁則根志純熟譬",
    "X31n0607_002:0214c18": "佛斷德財富無量總譬萬德也田宅別譬也田能",
    "X31n0607_002:0214c19": "養命譬禪定資般若宅可棲身譬實境為實智所",
    "X31n0607_002:0214c20": "託若論福德無行而不脩若論智慧無境而不照",
    "X31n0607_002:0214c21": "故曰多有田宅也僮僕者給侍使人譬方便知見",
    "X31n0607_002:0214c22": "皆已具足和光六道曲順萬機即實智之僮僕也。",
    "X31n0607_002:0214c23": "△二舍宅譬。",
    "X31n0607_002:0214c24": "其家廣大。",
    "X31n0607_002:0215a01": "家宅譬上安隱對不安隱不安隱譬三界也眾生",
    "X31n0607_002:0215a02": "冗冗皆宅三界如來應化統而家之故言廣大也。",
    "X31n0607_002:0215a03": "△三一門譬。",
    "X31n0607_002:0215a04": "唯有一門。",
    "X31n0607_002:0215a05": "一門者譬上宣示佛道門也佛道理一理為教所",
    "X31n0607_002:0215a06": "詮故名為門文云以佛教門出三界苦得涅槃證",
    "X31n0607_002:0215a07": "是也門有二宅門車門宅者生死也門者出要路",
    "X31n0607_002:0215a08": "也此方便教之詮也車者大乘法也門者圓教之",
    "X31n0607_002:0215a09": "詮也大小雖同有能所須辨權寶二能若識二能",
    "X31n0607_002:0215a10": "則二所有在若識實所權之能所俱成實能且以",
    "X31n0607_002:0215a11": "今昔言之宅是所出車是所入宅門是所出之路",
    "X31n0607_002:0215a12": "車門是所入之路既二路不同出入各異故宅門",
    "X31n0607_002:0215a13": "非車門也若今開之宅與車一二門何殊是故三",
    "X31n0607_002:0215a14": "乘俱有二義。△四五百人。",
    "X31n0607_002:0215a15": "多諸人眾一百二百乃至五百人止住其中。",
    "X31n0607_002:0215a16": "五百人譬上五道眾生也。△五火起譬二初出所",
    "X31n0607_002:0215a17": "燒宅相譬六道果報。",
    "X31n0607_002:0215a18": "堂閣朽故墻壁隤落柱根腐敗梁棟傾危。",
    "X31n0607_002:0215a19": "堂譬欲界閣譬色無色界三界皆無常故云朽墻",
    "X31n0607_002:0215a20": "壁譬地水火風四大頹落譬減損柱根譬命腐敗",
    "X31n0607_002:0215a21": "譬危殆不久梁棟譬意識傾危譬遷變不停此釋",
    "X31n0607_002:0215a22": "通於三界己他若就己身作觀釋者堂譬身之下",
    "X31n0607_002:0215a23": "分閣譬頭等上分墻壁譬皮肉頹落譬老朽柱根",
    "X31n0607_002:0215a24": "譬兩足腐敗譬無常梁棟譬脊骨傾危譬命終。△",
    "X31n0607_002:0215b01": "二明能燒之火譬八苦五濁。",
    "X31n0607_002:0215b02": "周帀俱時歘然火起焚燒舍宅。",
    "X31n0607_002:0215b03": "八苦徧在四大四生故言周帀竝皆無常故云俱",
    "X31n0607_002:0215b04": "時歘然譬本無今有本無此苦無明故有。△六三",
    "X31n0607_002:0215b05": "十子。",
    "X31n0607_002:0215b06": "長者諸子若十二十或至三十在此宅中。",
    "X31n0607_002:0215b07": "譬上知眾生性欲天性相關則子義成性欲不同",
    "X31n0607_002:0215b08": "故有三十若十是菩薩子二十三十是二乘子此",
    "X31n0607_002:0215b09": "機俱得出宅故名為子皆言十者悉有十智之性",
    "X31n0607_002:0215b10": "故云內有智性但無如實智性耳十智者世智他",
    "X31n0607_002:0215b11": "心智苦集滅道智法智比智盡智無生智。△二別",
    "X31n0607_002:0215b12": "譬四初長者見火譬四初明能見。",
    "X31n0607_002:0215b13": "長者見。",
    "X31n0607_002:0215b14": "標出能見譬上我以佛眼觀見也。△二明所見。",
    "X31n0607_002:0215b15": "是大火從四面起。",
    "X31n0607_002:0215b16": "標出所見譬上所見六道眾生也大火譬三界五",
    "X31n0607_002:0215b17": "濁八苦也四面譬身受心法也身受心法即宅之",
    "X31n0607_002:0215b18": "四面於身起淨倒於受起樂倒於心起常倒於法",
    "X31n0607_002:0215b19": "起我倒起此四倒故有生老病死愛別離怨憎會",
    "X31n0607_002:0215b20": "求不得五陰盛苦譬如大火從四面起也若知身",
    "X31n0607_002:0215b21": "不淨受是苦心無常法無我即煩惱火滅又依下",
    "X31n0607_002:0215b22": "文以生老病死為四面也。△三明驚怖。",
    "X31n0607_002:0215b23": "即大驚怖而作是念(至)安隱得出。",
    "X31n0607_002:0215b24": "譬上為眾生故而起大悲心也即大驚怖者念其",
    "X31n0607_002:0215c01": "退大善故驚憂其將起重惡故怖驚即對慈念其",
    "X31n0607_002:0215c02": "無樂怖即對悲憂其有苦我雖能於此所燒之門",
    "X31n0607_002:0215c03": "安隱得出者即是釋成慈悲驚怖之義雖是未盡",
    "X31n0607_002:0215c04": "之辭明佛以智慧力能尋正教見所詮諦不為五",
    "X31n0607_002:0215c05": "濁八苦所危故名安不為四倒暴風所動故名隱",
    "X31n0607_002:0215c06": "蕭然累外故名出眾生不爾為火所燒如來慈悲",
    "X31n0607_002:0215c07": "猶為憂火所熾故言我雖等也。△四廣前所見。",
    "X31n0607_002:0215c08": "而諸子等於火宅內(至)心不厭患無求出意。",
    "X31n0607_002:0215c09": "著見名嬉著愛名戲又著見故耽湎四見名嬉唐",
    "X31n0607_002:0215c10": "喪其功名戲又著愛故躭湎五塵名嬉空無所獲",
    "X31n0607_002:0215c11": "名戲由見愛故空生徒死而無厭離如彼兒戲不",
    "X31n0607_002:0215c12": "覺不知者都不言有火名不覺不解火是熱法名",
    "X31n0607_002:0215c13": "不知不畏火能傷身名不驚不慮火能斷命故不",
    "X31n0607_002:0215c14": "怖以譬眾生全不覺五陰八苦不知四倒三毒既",
    "X31n0607_002:0215c15": "不識惑云何憂慮惑侵法身傷於慧命如是不覺",
    "X31n0607_002:0215c16": "於苦不知於集不驚失道不怖失滅逼身者五識",
    "X31n0607_002:0215c17": "也身為八苦所逼逼近也濁在五識名之為近以",
    "X31n0607_002:0215c18": "切己故名為逼以一一苦皆由五識以對於境故",
    "X31n0607_002:0215c19": "也身心不厭患者心即意識心王也不厭無常之",
    "X31n0607_002:0215c20": "苦不患煩惱之集也無求出意者不脩道求滅也",
    "X31n0607_002:0215c21": "今謂火宅本譬五濁嬉譬見濁戲譬煩煩濁不覺",
    "X31n0607_002:0215c22": "不知不驚不怖譬眾生濁火來逼身苦痛切己譬",
    "X31n0607_002:0215c23": "命濁心不厭患無求出意譬劫濁。△二捨几用車",
    "X31n0607_002:0215c24": "譬二初捨几譬二初勸門擬宜三初擬宜。",
    "X31n0607_002:0216a01": "舍利弗是長者作是思惟(至)若以几案從舍出之。",
    "X31n0607_002:0216a02": "譬上念用大化三七日思惟也身手有力者身譬",
    "X31n0607_002:0216a03": "神通荷負手譬智慧提拔依三昧斷德則有神通",
    "X31n0607_002:0216a04": "依智慧智德則有說法衣裓几案者三藏法師云",
    "X31n0607_002:0216a05": "衣裓是外國盛華之器今取合譬文云若我但以",
    "X31n0607_002:0216a06": "神力及智慧力讚如來知見力無所畏者眾生不",
    "X31n0607_002:0216a07": "能以是得度神力即是身慧力即是手如上說知",
    "X31n0607_002:0216a08": "見譬衣裓無畏譬几十力譬案如來以神通發動",
    "X31n0607_002:0216a09": "此三法以智慧宣說此三法無機息化當知知見",
    "X31n0607_002:0216a10": "譬衣裓名略義玄四無畏譬几於法小廣十力譬",
    "X31n0607_002:0216a11": "案於法則廣佛於三七思惟欲作如是廣略說之",
    "X31n0607_002:0216a12": "而眾生不堪故言衣裓几案也。△二不受。",
    "X31n0607_002:0216a13": "復更思惟是舍唯有一門(至)未有所識戀著戲處。",
    "X31n0607_002:0216a14": "譬上眾生諸根鈍云何而可度也唯有一門與上",
    "X31n0607_002:0216a15": "車門義同此中亦是宣一佛乘之車門也今更明",
    "X31n0607_002:0216a16": "通別別者一謂一理一道清淨門謂正教通於所",
    "X31n0607_002:0216a17": "通教理寬愽則非狹小斷常及七方便眾生不能",
    "X31n0607_002:0216a18": "以此理教自通將談無機故言狹小耳通者理純",
    "X31n0607_002:0216a19": "無雜故言一即理能通故言門微妙難知故言狹",
    "X31n0607_002:0216a20": "小幼稚等者二萬佛所教無上道大乘善根微弱",
    "X31n0607_002:0216a21": "名幼稚若聞大乘能生謗毀名未有所識戀著戲",
    "X31n0607_002:0216a22": "處者前明善弱此明惡強即是因時深著見愛果",
    "X31n0607_002:0216a23": "時深著依正欲界著六塵色界著禪味無色界著",
    "X31n0607_002:0216a24": "定故上文云眾生諸根鈍著樂癡所盲不堪聞大",
    "X31n0607_002:0216b01": "乘也。△三放捨。",
    "X31n0607_002:0216b02": "或當墮落為火所燒。",
    "X31n0607_002:0216b03": "此是放捨善誘譬上無機息化我寧不說法疾入",
    "X31n0607_002:0216b04": "於涅槃也墮落有二一者幼稚憶本戲處故墮落",
    "X31n0607_002:0216b05": "又善弱惡強二俱無識執物不堅故墮落譬著五",
    "X31n0607_002:0216b06": "欲墮在三途也二者善弱無識謗毀大乘墮落三",
    "X31n0607_002:0216b07": "途也。△二誡門擬宜三初擬宜。",
    "X31n0607_002:0216b08": "我當為說怖畏之事(至)具告諸子汝等速出。",
    "X31n0607_002:0216b09": "既著戲處故說怖事令得免五濁火燒五陰舍宜",
    "X31n0607_002:0216b10": "應捨離故云宜時疾出若久住著必斷善根故云",
    "X31n0607_002:0216b11": "無令為火之所燒害。△二不受。",
    "X31n0607_002:0216b12": "父雖憐愍善誘喻(至)何者為舍云何為失。",
    "X31n0607_002:0216b13": "不驚不畏者不驚故不生聞慧不畏故不生思慧",
    "X31n0607_002:0216b14": "不識八苦五濁能燒善根如不知火不識陰界入",
    "X31n0607_002:0216b15": "法是諸苦器如不識舍不知喪失法身之由如不",
    "X31n0607_002:0216b16": "知何者為失。△三放捨。",
    "X31n0607_002:0216b17": "但東西走戲視父而已。",
    "X31n0607_002:0216b18": "背明向暗如東西生死往還速疾如馳走於中起",
    "X31n0607_002:0216b19": "見愛如戲也雖用大擬不從大教故言視父而已",
    "X31n0607_002:0216b20": "妙樂云若明見苦集東西向明以不知苦故而起",
    "X31n0607_002:0216b21": "於集如日東而西走不識集故而招於苦如日西",
    "X31n0607_002:0216b22": "而東馳死如往生如還生死不絕如馳走機扣於",
    "X31n0607_002:0216b23": "應故名為視機生不受故云而已已者息也。△二",
    "X31n0607_002:0216b24": "用車譬四初擬宜三車譬。",
    "X31n0607_002:0216c01": "爾時長者即作是念(至)令諸子等得免斯害。",
    "X31n0607_002:0216c02": "譬上尋念過去佛亦作三乘化也前言苦痛切己",
    "X31n0607_002:0216c03": "猶是未死今云必為所焚即有死義也上文於所",
    "X31n0607_002:0216c04": "燒之門安隱得出今云若不時出必為所焚此義",
    "X31n0607_002:0216c05": "云何須知前得出者即是法身出今言若不時出",
    "X31n0607_002:0216c06": "等者即是應身示同眾生有疾若眾生有善成機",
    "X31n0607_002:0216c07": "受化則與應身時出若眾生善斷無機不受化即",
    "X31n0607_002:0216c08": "不與應身時出即是俱為所焚也我今當設方便",
    "X31n0607_002:0216c09": "者欲設三乘之權也妙樂云法身出者且約小乘",
    "X31n0607_002:0216c10": "五分法身也受化則機應俱濟故云時出不受化",
    "X31n0607_002:0216c11": "則機息應謝灰斷入滅義當俱焚。△二先心所好",
    "X31n0607_002:0216c12": "譬。",
    "X31n0607_002:0216c13": "父知諸子先心各有所好(至)情必樂著。",
    "X31n0607_002:0216c14": "譬上作是思惟時十方佛皆現等明有小乘得度",
    "X31n0607_002:0216c15": "之機也其昔曾習小是知先心性欲不同是知各",
    "X31n0607_002:0216c16": "有所好既知習小故以小接既知性欲不同故開",
    "X31n0607_002:0216c17": "一為三又知本曾習大名知先心中厭老死名各",
    "X31n0607_002:0216c18": "有所好。△三三車希有譬三初勸轉。",
    "X31n0607_002:0216c19": "而告之言汝等所可玩好(至)汝若不取後必憂悔。",
    "X31n0607_002:0216c20": "此歎三車希有譬譬上正施三乘思惟是事已即",
    "X31n0607_002:0216c21": "趣波羅奈也。△二示轉。",
    "X31n0607_002:0216c22": "如此種種羊車鹿車牛車今在門外可以遊戲。",
    "X31n0607_002:0216c23": "羊車譬聲聞乘鹿車譬緣覺乘牛車譬菩薩乘如",
    "X31n0607_002:0216c24": "下文釋今在門外者今許在門外斷見思出三界",
    "X31n0607_002:0217a01": "外方得故也。△三證轉。",
    "X31n0607_002:0217a02": "汝等於此火宅宜速出來隨汝所欲皆當與汝。",
    "X31n0607_002:0217a03": "△四適子所願譬。",
    "X31n0607_002:0217a04": "爾時諸子聞父所說珍玩之物(至)爭出火宅。",
    "X31n0607_002:0217a05": "譬上受行悟入是名轉法輪也前偈本略今譬事",
    "X31n0607_002:0217a06": "廣廣明脩因至果適願者機教相稱即聞慧也心",
    "X31n0607_002:0217a07": "勇銳者思心動慮即思慧也互相推排者推四真",
    "X31n0607_002:0217a08": "諦理排伏見惑邪正未決名為互相此入脩慧屬",
    "X31n0607_002:0217a09": "煖頂位也競者競取勝理初則徧觀上下八諦歷",
    "X31n0607_002:0217a10": "十六行相競趣真道後則縮觀至欲界苦諦下趣",
    "X31n0607_002:0217a11": "苦法忍此是忍法位也共者是世第一位同觀欲",
    "X31n0607_002:0217a12": "界苦諦與忍位不別故云共也馳走者入見道十",
    "X31n0607_002:0217a13": "五心速疾見理故云馳走既斷見惑分得涅槃譬",
    "X31n0607_002:0217a14": "上便有涅槃音也爭出者即脩道位也爭出三界",
    "X31n0607_002:0217a15": "成無學果斷思惑盡方出火宅即譬上及以阿羅",
    "X31n0607_002:0217a16": "漢法僧差別名也。△三等賜大車譬四初見子免",
    "X31n0607_002:0217a17": "難歡喜譬。",
    "X31n0607_002:0217a18": "是時長者見諸子等安隱得出(至)歡喜踊躍。",
    "X31n0607_002:0217a19": "譬上我即作是念至今我喜無畏兩行一句偈也",
    "X31n0607_002:0217a20": "若子未免難父則憂念若得離火心即泰然以子",
    "X31n0607_002:0217a21": "歡喜其父亦喜也四衢者譬四諦也以四諦觀異",
    "X31n0607_002:0217a22": "名為四衢見惑雖除思惑猶在不名露地三界思",
    "X31n0607_002:0217a23": "盡名為露地住果不進故云而坐見思惑盡真諦",
    "X31n0607_002:0217a24": "理顯故云無復障礙不為見思所局故云泰然生",
    "X31n0607_002:0217b01": "滅度安隱想故言歡喜也。△二諸子向父索車譬。",
    "X31n0607_002:0217b02": "時諸子等各白父言(至)羊車鹿車牛車願時賜與。",
    "X31n0607_002:0217b03": "譬上大乘機發我見佛子等志求佛道者咸以恭",
    "X31n0607_002:0217b04": "敬心皆來至佛所兩行偈也就此明索車文無索",
    "X31n0607_002:0217b05": "字依此請辭明索車耳索有三意一機索者鹿苑",
    "X31n0607_002:0217b06": "證小之後至方等中冥有大益被斥不謗理在有",
    "X31n0607_002:0217b07": "求大乘之意名為機索二情索者至般若會領知",
    "X31n0607_002:0217b08": "大法樂大心起縱不彰言索義漸切名為情索三",
    "X31n0607_002:0217b09": "口索者來至法華因方便品初聞佛略說皆指為",
    "X31n0607_002:0217b10": "方便動宿疑情是故發言三請名為口索。△三等",
    "X31n0607_002:0217b11": "賜諸子大車譬三初總標兩章二初子等。",
    "X31n0607_002:0217b12": "舍利弗爾時長者各賜諸子。",
    "X31n0607_002:0217b13": "此下譬上於諸菩薩中正直捨方便但說無上道",
    "X31n0607_002:0217b14": "也此明子等者譬一切眾生等有佛性佛性同故",
    "X31n0607_002:0217b15": "等是子也。△二車等。",
    "X31n0607_002:0217b16": "等一大車。",
    "X31n0607_002:0217b17": "此明車等者以法等故無非佛法譬一切法皆摩",
    "X31n0607_002:0217b18": "訶衍等是大車而言各賜者各隨本習四諦六度",
    "X31n0607_002:0217b19": "無量諸法開示真實舊習不同故言各皆摩訶衍",
    "X31n0607_002:0217b20": "故言大車。△二廣明車等二初廣敘車體三初敘",
    "X31n0607_002:0217b21": "高廣。",
    "X31n0607_002:0217b22": "其車高廣眾寶莊校(至)重敷婉筵安置丹枕。",
    "X31n0607_002:0217b23": "假名車有高廣相譬如來知見深遠橫周法界之",
    "X31n0607_002:0217b24": "邊際竪徹三諦之源底故言高廣也眾寶莊校者",
    "X31n0607_002:0217c01": "譬萬行脩飾也周帀欄楯者譬總持持萬善遮眾",
    "X31n0607_002:0217c02": "惡也四面懸鈴者譬四無礙辯下化眾生也張設",
    "X31n0607_002:0217c03": "幰葢者譬四無量眾德之中慈悲最高普覆一切",
    "X31n0607_002:0217c04": "也珍奇雜寶而嚴飾者真實萬善嚴此慈悲大經",
    "X31n0607_002:0217c05": "云慈若具足十力無畏名如來慈寶繩交絡者譬",
    "X31n0607_002:0217c06": "四弘誓堅固大慈心也垂諸華纓者譬四攝神通",
    "X31n0607_002:0217c07": "等悅動眾生也重敷婉筵者譬觀練熏脩一切諸",
    "X31n0607_002:0217c08": "禪重沓柔軟也安置丹枕者枕有內外若車外枕",
    "X31n0607_002:0217c09": "者車若駕運隨所到處須此支昂譬即動而靜即",
    "X31n0607_002:0217c10": "靜而動動靜即十乘中通塞義也若車內枕者休",
    "X31n0607_002:0217c11": "息身首譬一行三昧息一切智一切行也丹即赤",
    "X31n0607_002:0217c12": "色譬無分別法也妙樂云法界三諦並非橫竪雖",
    "X31n0607_002:0217c13": "無橫竪法界從徧言橫則便三諦名異言竪則便。",
    "X31n0607_002:0217c14": "△二明白牛。",
    "X31n0607_002:0217c15": "駕以白牛膚色充潔(至)行步平正其疾如風。",
    "X31n0607_002:0217c16": "駕以白牛者譬無漏般若能導三教諦緣度一切",
    "X31n0607_002:0217c17": "萬行到薩婆若也白是色本即與本淨無漏相應",
    "X31n0607_002:0217c18": "體具萬德如膚充煩惱不染如色潔又四念處為",
    "X31n0607_002:0217c19": "白牛四正勤中二世善滿如膚充二世惡盡如色",
    "X31n0607_002:0217c20": "潔四如意足稱行者心如形體姝好筋譬五根住",
    "X31n0607_002:0217c21": "立能生義也力譬五力摧伏幹用義也行步平正",
    "X31n0607_002:0217c22": "譬定慧均等又譬七覺調平其疾如風譬八正道",
    "X31n0607_002:0217c23": "中行速疾到薩婆若也。△三明僕從。",
    "X31n0607_002:0217c24": "又多僕從而侍衛之。",
    "X31n0607_002:0218a01": "僕從者譬方便波羅蜜能屈曲隨人給侍使令即",
    "X31n0607_002:0218a02": "眾魔外道二乘小行皆隨方便智用故淨名云皆",
    "X31n0607_002:0218a03": "吾侍也又果地神通運役隨意即僕從也妙樂云",
    "X31n0607_002:0218a04": "此中僕從與偈中儐從言異意同儐者進也導也",
    "X31n0607_002:0218a05": "侍衛者供左右也。△二釋有車由。",
    "X31n0607_002:0218a06": "所以者何是大長者財富無量種種諸藏悉皆充溢。",
    "X31n0607_002:0218a07": "財富藏溢譬果地福慧圓滿也藏有行藏理藏一",
    "X31n0607_002:0218a08": "切法趣檀尸忍等是趣不過者是約行為如來藏",
    "X31n0607_002:0218a09": "一切法趣陰入界根塵等是趣不過者是約理明",
    "X31n0607_002:0218a10": "如來藏自行此行理名充以此化他名溢妙樂云",
    "X31n0607_002:0218a11": "福慧圓滿者行理窮也福成行也慧趣理也徧一",
    "X31n0607_002:0218a12": "切法故財無量皆具二德故云種種。△三廣明心",
    "X31n0607_002:0218a13": "等二初廣心等。",
    "X31n0607_002:0218a14": "而作是念我財物無極(至)各各與之不宜差別。",
    "X31n0607_002:0218a15": "此明心等也由財物無極是子無偏是故心等若",
    "X31n0607_002:0218a16": "富而非子是子而貧則心不得等也七寶大車其",
    "X31n0607_002:0218a17": "數無量者譬今經開顯若教若行皆摩訶衍又方",
    "X31n0607_002:0218a18": "等般若念處正勤根力覺道種種異名皆開示實",
    "X31n0607_002:0218a19": "相歷一切法亦復如是故言無量也各各與之不",
    "X31n0607_002:0218a20": "宜差別者不移本習而示真實如身子於智慧開",
    "X31n0607_002:0218a21": "佛知見具一切佛法目連於禪定開佛知見具一",
    "X31n0607_002:0218a22": "切佛法餘人亦爾以心等故不宜差別也。△二釋",
    "X31n0607_002:0218a23": "心等。",
    "X31n0607_002:0218a24": "所以者何以我此物周給一國猶尚不匱何況諸子。",
    "X31n0607_002:0218b01": "初釋財多尚周一國況復諸子譬大圓因徧該善",
    "X31n0607_002:0218b02": "惡況佛知見耶次釋子等者非子尚充況是子耶",
    "X31n0607_002:0218b03": "譬佛無緣者尚度況有緣子耶妙樂云非子者且",
    "X31n0607_002:0218b04": "貶正因不同緣了故抑言非尚度者緣了之子是",
    "X31n0607_002:0218b05": "先結緣者而熟脫之正因之子未結緣者為其下",
    "X31n0607_002:0218b06": "種故云尚度故以種者況先結緣。△四諸子得車",
    "X31n0607_002:0218b07": "歡喜譬。",
    "X31n0607_002:0218b08": "是時諸子各乘大車得未曾有非本所望。",
    "X31n0607_002:0218b09": "譬上菩薩聞是法疑網皆已除也三乘之人本求",
    "X31n0607_002:0218b10": "羊鹿水牛之車期出分段今得白牛大車盡於變",
    "X31n0607_002:0218b11": "易過本所望豈不歡喜。△四長者無虗譬三初問起。",
    "X31n0607_002:0218b12": "舍利弗於汝意云何(至)寧有虗妄不。",
    "X31n0607_002:0218b13": "初佛問者本但許三而今與一非虗妄不欲令身",
    "X31n0607_002:0218b14": "子領實故以虗妄問之。△二答釋二初免難不虗",
    "X31n0607_002:0218b15": "亦名以重奪輕不虗三初標章。",
    "X31n0607_002:0218b16": "舍利弗言不也世尊(至)全其軀命非為虗妄。",
    "X31n0607_002:0218b17": "△二解釋。",
    "X31n0607_002:0218b18": "何以故若全身命便為已得玩好之具。",
    "X31n0607_002:0218b19": "全身免火已得大寶濟子重命豈應有虗妙樂云",
    "X31n0607_002:0218b20": "全於小乘五分法身入空慧命則為已得昔來所",
    "X31n0607_002:0218b21": "玩疏文乃以小乘五分為身用況大乘實慧為命",
    "X31n0607_002:0218b22": "也。△三結況。",
    "X31n0607_002:0218b23": "況復方便於彼火宅而拔濟之。",
    "X31n0607_002:0218b24": "免八苦之火全五分之身已是大寶況二萬佛所",
    "X31n0607_002:0218c01": "大乘慧命圓因成就佛知見開寧是虗妄妙樂云",
    "X31n0607_002:0218c02": "初用小濟存五分身已得珍玩況常於火宅方便",
    "X31n0607_002:0218c03": "教小本在於大而今獲大豈虗妄耶。△二不乖本",
    "X31n0607_002:0218c04": "心不虗亦名過本望不虗三初標章。",
    "X31n0607_002:0218c05": "世尊若是長者乃至不與最小一車猶不虗妄。",
    "X31n0607_002:0218c06": "此述長者本意若小若大俱有本心大本為本小",
    "X31n0607_002:0218c07": "本非本許小不與尚無所乖況更與大寧乖本意",
    "X31n0607_002:0218c08": "但小非究竟不須更與故云不與耳。△二解釋。",
    "X31n0607_002:0218c09": "何以故是長者先作是意(至)以是因緣無虗妄也。",
    "X31n0607_002:0218c10": "本知無小而許小者意令方便得出火宅既昔方",
    "X31n0607_002:0218c11": "便非佛本意不與小車不乖本意豈虗妄耶。△三",
    "X31n0607_002:0218c12": "結況。",
    "X31n0607_002:0218c13": "何況長者自知財富無量欲饒益諸子等與大車。",
    "X31n0607_002:0218c14": "與一大車過本所望是故不虗。△三述歎。",
    "X31n0607_002:0218c15": "佛告舍利弗善哉善哉如汝所言。",
    "X31n0607_002:0218c16": "二善哉者述其免難不乖二不虗也問佛何不自",
    "X31n0607_002:0218c17": "說不虗答佛許三與一自說為難身子說不虗取",
    "X31n0607_002:0218c18": "信為易。△二合譬二初合總譬六初合上長者三",
    "X31n0607_002:0218c19": "初合位號。",
    "X31n0607_002:0218c20": "舍利弗如來亦復如是。",
    "X31n0607_002:0218c21": "如來無量德號略舉十義如上說。△二合名行。",
    "X31n0607_002:0218c22": "則為一切世間之父。",
    "X31n0607_002:0218c23": "一切世間將處所以定名行也上云國邑聚落今",
    "X31n0607_002:0218c24": "合譬直云一切世間者通指同居方便實報三土",
    "X31n0607_002:0219a01": "皆是妙色妙心果報之處如來徧應三處即一切",
    "X31n0607_002:0219a02": "世間之父也妙樂云皆是妙色妙心果報處者既",
    "X31n0607_002:0219a03": "云一切世間之父故此三土皆是如來證道色心",
    "X31n0607_002:0219a04": "果報之處寂光既徧遮那亦等諸身既與法身量",
    "X31n0607_002:0219a05": "同諸土亦與寂光不異故曰妙色妙心也。△三合",
    "X31n0607_002:0219a06": "德業。",
    "X31n0607_002:0219a07": "於諸怖畏衰惱憂患(至)具足方便智慧波羅蜜。",
    "X31n0607_002:0219a08": "於諸怖畏無明永盡合上衰邁顯斷德也成就無",
    "X31n0607_002:0219a09": "量知見合上年高顯智德也力無畏等合上外德",
    "X31n0607_002:0219a10": "財富無量也神力者深脩禪定能得神通合上田",
    "X31n0607_002:0219a11": "也智慧力者智必照境如身之託處合上宅也具",
    "X31n0607_002:0219a12": "足方便波羅蜜合上諸僕從也。△二合五百人。",
    "X31n0607_002:0219a13": "大慈大悲常無懈倦恒求善事利益一切。",
    "X31n0607_002:0219a14": "慈悲是施化之本一切是五道眾生恒為慈悲所",
    "X31n0607_002:0219a15": "被合上五百人也。△三合舍宅譬。",
    "X31n0607_002:0219a16": "而生三界朽故火宅。",
    "X31n0607_002:0219a17": "△四合三十子。",
    "X31n0607_002:0219a18": "為度眾生。",
    "X31n0607_002:0219a19": "眾生有緣親者前度合上三十子也。△五合上火",
    "X31n0607_002:0219a20": "起。",
    "X31n0607_002:0219a21": "生老病死憂悲苦惱愚癡暗蔽三毒之火。",
    "X31n0607_002:0219a22": "合上歘然火起譬也總有八苦今略言四一生苦",
    "X31n0607_002:0219a23": "有五種初受胎二至終三增長四出胎五種類二",
    "X31n0607_002:0219a24": "老苦有二種一念念二至終又有二種增長滅壞",
    "X31n0607_002:0219b01": "三病苦四大不調即有二種一身病二心病四死",
    "X31n0607_002:0219b02": "苦有三種一業報二惡對三時節代謝又有二種",
    "X31n0607_002:0219b03": "一病死二外緣三毒者一貪毒若以迷心對一切",
    "X31n0607_002:0219b04": "順情之境引取無厭名為貪毒二瞋毒若以迷心",
    "X31n0607_002:0219b05": "對一切違情之境便起忿怒即是瞋毒三癡毒若",
    "X31n0607_002:0219b06": "一切事理之法無明不了起諸邪行即是癡毒毒",
    "X31n0607_002:0219b07": "以沉毒為義惱壞之甚故云沉毒以其能壞出世",
    "X31n0607_002:0219b08": "善心故名為毒也。△六合上一門。",
    "X31n0607_002:0219b09": "教化令得阿耨多羅三藐三菩提。",
    "X31n0607_002:0219b10": "教能詮理尋理起行即得菩提故知教理共用合",
    "X31n0607_002:0219b11": "上唯有一門譬也。△二合別譬四初合見火譬四",
    "X31n0607_002:0219b12": "初合能見眼。",
    "X31n0607_002:0219b13": "見。",
    "X31n0607_002:0219b14": "合上能見之眼即是如來寂照智眼能見也。△二",
    "X31n0607_002:0219b15": "合所見火。",
    "X31n0607_002:0219b16": "諸眾生為生老病死(至)如是等種種諸苦。",
    "X31n0607_002:0219b17": "合上所見之火從四面起也此中明八苦為火四",
    "X31n0607_002:0219b18": "苦如前釋貪著追求是求不得苦後受地獄天上",
    "X31n0607_002:0219b19": "人間是五陰苦愛別離苦者捨所愛故即是壞苦",
    "X31n0607_002:0219b20": "怨憎會苦者即是苦苦苦心領於苦境故也此之",
    "X31n0607_002:0219b21": "八苦從四倒起故上文云從四面起也。△三合廣",
    "X31n0607_002:0219b22": "前所見。",
    "X31n0607_002:0219b23": "眾生沒在其中歡喜遊戲(至)雖遭大苦不以為患。",
    "X31n0607_002:0219b24": "合上所見火譬諸子不覺不知等也不觀苦集故",
    "X31n0607_002:0219c01": "不生厭不觀道滅故不求解脫雖遭大苦不以為",
    "X31n0607_002:0219c02": "患合上心不厭患無求出意也。△四合起怖畏。",
    "X31n0607_002:0219c03": "舍利弗佛見此已便作是念(至)令其遊戲。",
    "X31n0607_002:0219c04": "合上我雖能於此所燒之門安隱得出意也應拔",
    "X31n0607_002:0219c05": "其苦難者即大悲之力拔五濁之苦也與無量樂",
    "X31n0607_002:0219c06": "者即大慈之力與其大樂也。△二合捨几用車二",
    "X31n0607_002:0219c07": "初合捨几三初合擬宜。",
    "X31n0607_002:0219c08": "舍利弗如來復作是念(至)眾生不能以是得度。",
    "X31n0607_002:0219c09": "上譬有勸誡今但合勸不合誡勸脩為正誡惡是",
    "X31n0607_002:0219c10": "傍故也今擬宜中但以神力者合上身力智慧力",
    "X31n0607_002:0219c11": "者合上手力讚如來知見合衣裓力無畏合几案",
    "X31n0607_002:0219c12": "若佛初出即用此擬宜眾生不能以此得度也。△",
    "X31n0607_002:0219c13": "二合無機。",
    "X31n0607_002:0219c14": "所以者何是諸眾生(至)何由能解佛之智慧。",
    "X31n0607_002:0219c15": "釋不得度合上子不受勸譬也正由五濁障重未",
    "X31n0607_002:0219c16": "免生死等火大乘微妙不能得入故言何由能解",
    "X31n0607_002:0219c17": "佛之智慧此一句合上唯有一門而復狹小小故",
    "X31n0607_002:0219c18": "不能解佛智慧也。△三合息化二初牒前三譬三",
    "X31n0607_002:0219c19": "初身手救不得譬。",
    "X31n0607_002:0219c20": "舍利弗如彼長者雖復身手有力而不用之。",
    "X31n0607_002:0219c21": "合上放捨善誘無機息化也此文雖無放捨語息",
    "X31n0607_002:0219c22": "化意甚分明也。△二牒施三車譬。",
    "X31n0607_002:0219c23": "但以殷勤方便勉濟諸子火宅之難。",
    "X31n0607_002:0219c24": "△三牒等賜大車譬。",
    "X31n0607_002:0220a01": "然後各與珍寶大車。",
    "X31n0607_002:0220a02": "△二正合息化。",
    "X31n0607_002:0220a03": "如來亦復如是雖有力無所畏而不用之。",
    "X31n0607_002:0220a04": "△二合用車四初合擬宜三車。",
    "X31n0607_002:0220a05": "但以智慧方便於三界火宅拔濟眾生。",
    "X31n0607_002:0220a06": "△二合知子先心。",
    "X31n0607_002:0220a07": "為說三乘聲聞辟支佛佛乘。",
    "X31n0607_002:0220a08": "三乘者乘以運載為義聲聞以四諦為乘緣覺以",
    "X31n0607_002:0220a09": "十二因緣為乘菩薩以六度為乘運出三界歸於",
    "X31n0607_002:0220a10": "涅槃也六度菩薩於當教內亦稱大乘今名佛乘",
    "X31n0607_002:0220a11": "者菩薩三十四心頓斷見思習氣而得成佛故名",
    "X31n0607_002:0220a12": "佛乘。△三合歎車希有三初合示轉。",
    "X31n0607_002:0220a13": "而作是言汝等莫得(至)聲聞辟支佛佛乘。",
    "X31n0607_002:0220a14": "三界是示苦諦勿貪麤弊乃至生愛是示集諦色",
    "X31n0607_002:0220a15": "謂男女形貌及世間玄黃赤白等聲謂絲竹環珮",
    "X31n0607_002:0220a16": "之聲及男女歌詠之聲等香謂男女身香及世間",
    "X31n0607_002:0220a17": "飲食香等味謂種種飲食肴饍美味等觸謂男女",
    "X31n0607_002:0220a18": "身分柔軟細滑等此名五塵亦名五欲速出三界",
    "X31n0607_002:0220a19": "是示滅道二諦滅道即是示其三界外有智斷三",
    "X31n0607_002:0220a20": "乘之果故令速出三界當得三乘三乘正取道滅",
    "X31n0607_002:0220a21": "為體合上三車今在門外可以遊戲也。△二合證",
    "X31n0607_002:0220a22": "轉。",
    "X31n0607_002:0220a23": "我今為汝保任此事(至)以是方便誘進眾生。",
    "X31n0607_002:0220a24": "合上隨汝所欲皆當與汝也。△三合勸轉。",
    "X31n0607_002:0220b01": "復作是言汝等當知(至)便得無量安隱快樂。",
    "X31n0607_002:0220b02": "合上歎希有也如此三乘是諸佛方便引物儀式",
    "X31n0607_002:0220b03": "故眾聖所稱得無生智為自在得盡智為無繫我",
    "X31n0607_002:0220b04": "生已盡不受後有名無所依所作已辦梵行已立",
    "X31n0607_002:0220b05": "名無所求以無漏等勤脩道品也根即五根力即",
    "X31n0607_002:0220b06": "五力覺即七覺支道即八正道禪定等如前釋住",
    "X31n0607_002:0220b07": "於真空涅槃故云安隱快樂也。△四合適子所願",
    "X31n0607_002:0220b08": "三初合羊車。",
    "X31n0607_002:0220b09": "舍利弗若有眾生內有智性(至)為求羊車出於火宅。",
    "X31n0607_002:0220b10": "內有智性者宿習三乘樂欲成三乘智性故佛施",
    "X31n0607_002:0220b11": "三乘之教也內有智性乃至從佛聞法信受合上",
    "X31n0607_002:0220b12": "聞父所說珍玩之物適其願故聞慧也殷勤合上",
    "X31n0607_002:0220b13": "心各勇銳思慧也精進合上推排推是推理排是",
    "X31n0607_002:0220b14": "排惡惡去故精理明故進脩慧也欲速出下合上",
    "X31n0607_002:0220b15": "競共馳走是名聲聞乘合上爭出火宅聲聞者聞",
    "X31n0607_002:0220b16": "佛聲教故曰聲聞聲聞不能化他如羊不顧後羣",
    "X31n0607_002:0220b17": "故以羊車譬聲聞乘也。△二合鹿車。",
    "X31n0607_002:0220b18": "若有眾生從佛世尊(至)為求鹿車出於火宅。",
    "X31n0607_002:0220b19": "梵語辟支迦羅此云緣覺言求自然慧者從十二",
    "X31n0607_002:0220b20": "因緣門入此門本自有之非佛天人所作名自然",
    "X31n0607_002:0220b21": "慧不從他聞復名自然慧也大論云有道人問佛",
    "X31n0607_002:0220b22": "大德十二因緣佛作耶佛言我不作又問餘人作",
    "X31n0607_002:0220b23": "耶佛言亦非餘人作有佛無佛本性有之深知諸",
    "X31n0607_002:0220b24": "法因緣者支佛逆順兩緣百千萬世觀因緣等故",
    "X31n0607_002:0220c01": "云深知也支佛是法行人從他聞法少自推義多",
    "X31n0607_002:0220c02": "故取譬於鹿鹿不依人故也別行疏云支佛譬鹿",
    "X31n0607_002:0220c03": "猶有迴願之慈也。△三合牛車。",
    "X31n0607_002:0220c04": "若有眾生從佛世尊(至)為求牛車出於火宅。",
    "X31n0607_002:0220c05": "菩薩稱一切智者不同二乘乃是佛智菩薩望此",
    "X31n0607_002:0220c06": "脩因即是不乘兼運之意也菩薩慈悲化物如牛",
    "X31n0607_002:0220c07": "之安忍運載故以牛車譬菩薩乘也然牛車有水",
    "X31n0607_002:0220c08": "牛白牛之異水牛車喻六度菩薩乘也大白牛車",
    "X31n0607_002:0220c09": "喻圓教一佛乘也私謂一切智既不同二乘自然",
    "X31n0607_002:0220c10": "智無師智即不同緣覺。△三合等賜大車二初雙",
    "X31n0607_002:0220c11": "牒二譬二初牒免難。",
    "X31n0607_002:0220c12": "舍利弗如彼長者(至)安隱得出火宅到無畏處。",
    "X31n0607_002:0220c13": "上譬有四今但合二合免難義兼索車合等賜義",
    "X31n0607_002:0220c14": "兼歡喜。△二牒等賜。",
    "X31n0607_002:0220c15": "自惟財富無量等以大車而賜諸子。",
    "X31n0607_002:0220c16": "△二雙合二譬二初合免難。",
    "X31n0607_002:0220c17": "如來亦復如是(至)出三界苦怖畏險道得涅槃樂。",
    "X31n0607_002:0220c18": "門有三義入義出義別義若三界為宅五陰為舍",
    "X31n0607_002:0220c19": "由迷一色心而入一色心即是入宅生死之門若",
    "X31n0607_002:0220c20": "作出義者是乘從三界出即是稟藏通二教教下",
    "X31n0607_002:0220c21": "所詮之理為門若別義者即是稟別教下所詮之",
    "X31n0607_002:0220c22": "理為門也今言佛教門者正是藏通二教教下之",
    "X31n0607_002:0220c23": "理共為門得出三界而免難也妙樂云三義皆以",
    "X31n0607_002:0220c24": "所詮之理為門者意顯獨教門義不成經雖云教",
    "X31n0607_002:0221a01": "必須對理故知別教雖詮別理亦非車門但對藏",
    "X31n0607_002:0221a02": "通而立別名由緣別理故名為別別教十住與藏",
    "X31n0607_002:0221a03": "通人咸出火宅據出火宅同仍可名通十住所證",
    "X31n0607_002:0221a04": "又同兩教涅槃故亦可云得涅槃樂。△二合等賜",
    "X31n0607_002:0221a05": "五初合有車之由。",
    "X31n0607_002:0221a06": "如來爾時便作是念(至)力無畏等諸佛法藏。",
    "X31n0607_002:0221a07": "無量智慧者合上財富無量庫藏充溢也。△二合",
    "X31n0607_002:0221a08": "廣其心等。",
    "X31n0607_002:0221a09": "是諸眾生皆是我子(至)皆以如來滅度而滅度之。",
    "X31n0607_002:0221a10": "合上我財物無量不應以下劣小車與諸子也如",
    "X31n0607_002:0221a11": "來滅度者即大乘三德涅槃也。△三合等心章門。",
    "X31n0607_002:0221a12": "是諸眾生脫三界者。",
    "X31n0607_002:0221a13": "合上各賜諸子等也。△四合等車章門。",
    "X31n0607_002:0221a14": "悉與諸佛禪定解脫等娛樂之具。",
    "X31n0607_002:0221a15": "△五合正廣大車。",
    "X31n0607_002:0221a16": "皆是一相一種聖所稱歎能生淨妙第一之樂。",
    "X31n0607_002:0221a17": "合上高廣乃至僕從等大車譬也一相是實相即",
    "X31n0607_002:0221a18": "法身一種是種智即般若能生淨妙之樂樂即無",
    "X31n0607_002:0221a19": "苦名為解脫三德高廣具足莊嚴收羅眾德名摩",
    "X31n0607_002:0221a20": "訶衍。△四合無虗妄譬二初牒許小與大。",
    "X31n0607_002:0221a21": "舍利弗如彼長者(至)然彼長者無虗妄之咎。",
    "X31n0607_002:0221a22": "三車誘引本為除其五濁五濁既除大善自全故",
    "X31n0607_002:0221a23": "但與大車也。△二合不乖本心二初合解釋。",
    "X31n0607_002:0221a24": "如來亦復如是無有虗妄(至)但以大乘而度脫之。",
    "X31n0607_002:0221b01": "合上我以方便令子得出也。△二合結況。",
    "X31n0607_002:0221b02": "何以故如來有無量智慧(至)於一佛乘分別說三。",
    "X31n0607_002:0221b03": "合上何況長者自知財富無量欲饒益諸子故許",
    "X31n0607_002:0221b04": "三與一非是虗也此釋小異於前前意為令諸子",
    "X31n0607_002:0221b05": "得出意不在三既出不與亦非虗妄今明如來出",
    "X31n0607_002:0221b06": "世本欲說大但為小智樂著三界故以方便誘引",
    "X31n0607_002:0221b07": "既已得出還與大乘即稱本心故言能與眾生大",
    "X31n0607_002:0221b08": "乘之法但不能盡受也若華嚴中能受即為與大",
    "X31n0607_002:0221b09": "不俟開一為三不能受者以方便力於一佛乘分",
    "X31n0607_002:0221b10": "別說三三由眾生非佛本意故用此釋成不乖本",
    "X31n0607_002:0221b11": "心不虗也妙樂云小異於前者前云意不在三今",
    "X31n0607_002:0221b12": "云本欲與大雖復小殊名異義同也。△二偈頌二",
    "X31n0607_002:0221b13": "初百行偈頌重頌上長行二初頌開譬二初頌總",
    "X31n0607_002:0221b14": "譬四初頌長者。",
    "X31n0607_002:0221b15": "佛欲重宣此義而說偈言。",
    "X31n0607_002:0221b16": "譬如長者。",
    "X31n0607_002:0221b17": "頌上位號即兼得名行德業既有長人之德即知",
    "X31n0607_002:0221b18": "名行徧為國邑所崇亦知內外年德俱高喻佛具",
    "X31n0607_002:0221b19": "足智斷慈悲萬德也。△二頌舍宅二初頌宅廣大。",
    "X31n0607_002:0221b20": "有一大宅。",
    "X31n0607_002:0221b21": "△二廣出宅體。",
    "X31n0607_002:0221b22": "其宅久故而復頓弊。",
    "X31n0607_002:0221b23": "三界無始為久非今所造為故無常卑鄙為頓弊",
    "X31n0607_002:0221b24": "妙樂云三界無始為久者問若從因說或當無始",
    "X31n0607_002:0221c01": "若從依報初禪已下賢劫近成云何無始答眾生",
    "X31n0607_002:0221c02": "無始具三界因惑種不忘故云無始故依報處壞",
    "X31n0607_002:0221c03": "而復成第四禪去及無色界雖無災壞因果相成",
    "X31n0607_002:0221c04": "皆是無始無常故也然終不如約正報釋其義自",
    "X31n0607_002:0221c05": "便此下三行廣出宅體明所燒之相。",
    "X31n0607_002:0221c06": "堂舍高危。",
    "X31n0607_002:0221c07": "一云頭為殿腹為堂背為舍念念相續無常為高",
    "X31n0607_002:0221c08": "危一云色界為堂欲界為舍不免墮落名為高危",
    "X31n0607_002:0221c09": "妙樂云念念等者相續故高無常故危如云頭殿",
    "X31n0607_002:0221c10": "腹堂即觀心一釋也如云色堂欲舍等即因緣一",
    "X31n0607_002:0221c11": "釋也。",
    "X31n0607_002:0221c12": "柱根摧朽梁揀傾斜基陛隤毀。",
    "X31n0607_002:0221c13": "命根支持如柱亦云兩足為柱根生異滅三相所",
    "X31n0607_002:0221c14": "遷名摧朽也意識綱維以為梁棟諸苦所壞如傾",
    "X31n0607_002:0221c15": "斜過去行業為基陛衰老之時為頹毀妙樂云意",
    "X31n0607_002:0221c16": "識綱維者統御一身其猶梁揀樹立一屋。",
    "X31n0607_002:0221c17": "墻壁圮坼泥塗阤落覆苫亂墜椽梠差脫。",
    "X31n0607_002:0221c18": "墻壁者一云四大為墻壁皮膚為泥塗四威儀不",
    "X31n0607_002:0221c19": "正為亂墜五識不聰不相主境為差脫亦云墻壁",
    "X31n0607_002:0221c20": "圮坼如皮膚皴朽壯色鮮淨如初泥塗老死枯朽",
    "X31n0607_002:0221c21": "如後阤落髮鬚朽老則皆脫落如覆苫亂墜筋骨",
    "X31n0607_002:0221c22": "老弱支節不援如椽梠差脫。",
    "X31n0607_002:0221c23": "周障屈曲雜穢充徧。",
    "X31n0607_002:0221c24": "周障是六識屈曲是六根六識緣六根取境難關",
    "X31n0607_002:0222a01": "故言屈曲六塵徧染六根故言雜穢充徧。△三頌",
    "X31n0607_002:0222a02": "五百人。",
    "X31n0607_002:0222a03": "有五百人止住其中。",
    "X31n0607_002:0222a04": "三乘根性為五道所攝兼得三十子譬也。△四頌",
    "X31n0607_002:0222a05": "火起四初明地上事譬欲界火起四初明所燒之",
    "X31n0607_002:0222a06": "類譬眾生十使二初正明所燒二初明禽獸被燒",
    "X31n0607_002:0222a07": "譬五鈍使二初譬五初譬慢使。",
    "X31n0607_002:0222a08": "鴟梟鵰鷲烏鵲鳩鴿。",
    "X31n0607_002:0222a09": "慢使眾生自舉輕他如鳥為性陵高下視故以八",
    "X31n0607_002:0222a10": "鳥譬八慢也陵他為慢自貴為憍文殊問經明八",
    "X31n0607_002:0222a11": "憍今用譬八鳥壯盛憍如鴟性憍如梟富憍如鵰",
    "X31n0607_002:0222a12": "自在憍如鷲壽命憍如烏聰明憍如鵲行善憍如",
    "X31n0607_002:0222a13": "鳩色憍如鴿。△二譬瞋使。",
    "X31n0607_002:0222a14": "蚖蛇蝮蠍蜈蚣蚰蜒。",
    "X31n0607_002:0222a15": "此譬瞋使瞋有三種一非理瞋謂不問可否歘起",
    "X31n0607_002:0222a16": "瞋心二順理瞋謂人實惱我三諍論瞋謂著己所",
    "X31n0607_002:0222a17": "解為是謂他說行為非蚖蛇毒盛不觸而吸譬非",
    "X31n0607_002:0222a18": "理生瞋蝮蠍若觸則螫譬執理瞋蜈蚣蚰蜒譬戲",
    "X31n0607_002:0222a19": "論瞋世人云赤頸者是蜈蚣不赤者是蚰蜒。○蚖",
    "X31n0607_002:0222a20": "(音元又吾官切即蜥蜴又毒蛇也)蝮(芳六切一曰虺鼻上有針大者長七八尺)蠍(許蝎切一",
    "X31n0607_002:0222a21": "名蠍虎毒虫也)蚰蜒(亦毒虫虫)。△三譬癡使。",
    "X31n0607_002:0222a22": "守宮百足鼬貍鼷鼠(至)蜣蜋諸蟲而集其上。",
    "X31n0607_002:0222a23": "此譬癡使於境不了曰癡即無明也無明有二一",
    "X31n0607_002:0222a24": "獨頭二相應守宮百足等兀然譬獨頭無明鼬貍",
    "X31n0607_002:0222b01": "鼷鼠譬相應無明諸惡虫輩者從癡根本備起諸",
    "X31n0607_002:0222b02": "結使也交橫馳走者明諸使相緣或緣三界如交",
    "X31n0607_002:0222b03": "橫起之速疾如馳走屎尿下明癡心所著之境皆",
    "X31n0607_002:0222b04": "無常苦無我不淨故云屎尿臭處不淨流溢由痴",
    "X31n0607_002:0222b05": "不了於中計常樂我淨而生染著故云蜣蜋諸虫",
    "X31n0607_002:0222b06": "而集其上。○守宮(即蝘蜒博物志云以器養之食以丹砂乃可防閑淫逸故謂之",
    "X31n0607_002:0222b07": "守宮)百足者(十誦律云蛣蜣也)鼬(舍救切野鼠赤黃色食鼠)鼷(音奚小鼠也)蜣",
    "X31n0607_002:0222b08": "蜋(亦名蛣蜋烏甲虫丸糞土者)。△四譬貪使。",
    "X31n0607_002:0222b09": "狐狼野干咀嚼踐蹋(至)飢羸慞惶處處求食。",
    "X31n0607_002:0222b10": "此譬貪使貪有二種一有力二無力有力者以威",
    "X31n0607_002:0222b11": "勢取如狼狐等無力者但能從他乞索麤弊如野",
    "X31n0607_002:0222b12": "干等咀(在呂切含味也)嚼下明貪取境引物向己如咀嚼",
    "X31n0607_002:0222b13": "不以道理如踐踏又貪心取境有用不用有用而",
    "X31n0607_002:0222b14": "取如咀嚼不用而取如踐踏貪心取境或取一物",
    "X31n0607_002:0222b15": "或取多物其有齊畔如嚌嚙也骨肉狼藉者積聚",
    "X31n0607_002:0222b16": "五塵不知止足也羣狗競來搏(伯各切手擊也)撮者此有",
    "X31n0607_002:0222b17": "力貪搏撮無力之者饑羸慞惶者貪不知足如饑",
    "X31n0607_002:0222b18": "求不能得如羸種種營覓如慞惶多欲之人雖富",
    "X31n0607_002:0222b19": "而貪處處求食者馳逐五塵之境也。○野干似狐",
    "X31n0607_002:0222b20": "而小形色青黃尾大嚌(狙詣切)嚙者或云沒齒咬也",
    "X31n0607_002:0222b21": "撮者蹙聚而捎取之也慞惶者恐懼也。△五譬疑",
    "X31n0607_002:0222b22": "使。",
    "X31n0607_002:0222b23": "鬬諍摣掣啀喍嘷吠。",
    "X31n0607_002:0222b24": "此譬疑使猶豫二邊名疑未決是非名鬬諍意謂",
    "X31n0607_002:0222c01": "為是名掣復謂為非名摣(側加也)啀喍嘷吠者發言",
    "X31n0607_002:0222c02": "論決是非之理也妙樂云摣者釋名云叉也謂五",
    "X31n0607_002:0222c03": "指俱取也掣牽也亦云向前曰摣向後曰掣啀喍",
    "X31n0607_002:0222c04": "者聚唇露齒也嘷吠者出聲大吼也止觀云狐疑",
    "X31n0607_002:0222c05": "未決為啀喍陵恐於他為嘷吠如守家狗令他畏",
    "X31n0607_002:0222c06": "故而吠也。△二結。",
    "X31n0607_002:0222c07": "其舍恐怖變狀如是。",
    "X31n0607_002:0222c08": "結上五鈍使也。△二明鬼神被燒譬五利使二初",
    "X31n0607_002:0222c09": "總明。",
    "X31n0607_002:0222c10": "處處皆有魑魅魍魎。",
    "X31n0607_002:0222c11": "此總譬五利使身見等五觸處生著造次恒有故",
    "X31n0607_002:0222c12": "名利使徧緣四諦五陰下故言處處皆有夫鬼神",
    "X31n0607_002:0222c13": "有智禽獸則無故以利使譬鬼神鈍使喻禽獸妙",
    "X31n0607_002:0222c14": "樂云魑魅者物之精也俗書云山澤之怪謂之魑",
    "X31n0607_002:0222c15": "西京賦云山神虎形曰魑宅神猪頭人形曰魅魍",
    "X31n0607_002:0222c16": "魎者木石變怪也玉篇云水神也。△二別明五初",
    "X31n0607_002:0222c17": "譬邪見。",
    "X31n0607_002:0222c18": "夜叉惡鬼食噉人肉(至)鬬諍之聲甚可怖畏。",
    "X31n0607_002:0222c19": "此譬邪見由計斷常不信因果故名邪見夜叉亦",
    "X31n0607_002:0222c20": "云藥叉是揵疾鬼譬邪見撥無因果人是善報譬",
    "X31n0607_002:0222c21": "出世因果不雜煩惱邪見之心撥無此理如食人",
    "X31n0607_002:0222c22": "肉也毒虫之屬是惡報譬世間因果雜諸煩惱邪",
    "X31n0607_002:0222c23": "見之心撥無此理如噉毒虫之屬也孚乳產生者",
    "X31n0607_002:0222c24": "世間之法從自類因生自類果也各自藏護者因",
    "X31n0607_002:0223a01": "能有果名藏必得不失名護又人肉是善毒虫是",
    "X31n0607_002:0223a02": "惡邪見之心撥無善惡因果之事如夜叉噉食人",
    "X31n0607_002:0223a03": "肉毒虫也孚乳產生者總說善惡並有因果相生",
    "X31n0607_002:0223a04": "之用也食之既飽者邪見之心成就也惡心轉熾",
    "X31n0607_002:0223a05": "者邪見之心增廣也鬬諍之聲者內心成就外彰",
    "X31n0607_002:0223a06": "言教宣於無因無果之法能令聞者墮落三途故",
    "X31n0607_002:0223a07": "言甚可怖畏也孚乳者妙樂引玉篇云伏卵曰孚",
    "X31n0607_002:0223a08": "通俗文云卵化曰孚廣雅云孚亦生也乳者養也",
    "X31n0607_002:0223a09": "故鳥生曰孚獸生曰乳自類等者即同類因得等",
    "X31n0607_002:0223a10": "流果以子似父故以喻之。△二譬戒取。",
    "X31n0607_002:0223a11": "鳩槃茶鬼蹲踞土埵(至)往返遊行縱逸嬉戲。",
    "X31n0607_002:0223a12": "此譬戒取執邪為道名非因計因及鷄狗等戒名",
    "X31n0607_002:0223a13": "戒取鳩槃茶此云甕形以其形似甕故即魔鬼乃",
    "X31n0607_002:0223a14": "鬼之勝者譬脩有漏善能勝諸虫也蹲踞土埵者",
    "X31n0607_002:0223a15": "外道脩十善戒能生六欲天六天是欲界高處如",
    "X31n0607_002:0223a16": "土埵也又外道持戒能脩禪定初得欲界定或得",
    "X31n0607_002:0223a17": "未來定未來定未脫欲界欲界之頂如土埵也或",
    "X31n0607_002:0223a18": "離一尺二尺者得色界定如一尺得無色定如二",
    "X31n0607_002:0223a19": "尺得升上界為往退墮為返起戒取之見如縱逸",
    "X31n0607_002:0223a20": "嬉戲妙樂云鳩槃茶者可畏鬼也蹲虗坐也踞實",
    "X31n0607_002:0223a21": "坐也。",
    "X31n0607_002:0223a22": "捉狗兩足撲令失聲以脚加頸怖狗自樂。",
    "X31n0607_002:0223a23": "狗足如因捉之如謗故謗無苦因如捉狗足謗無",
    "X31n0607_002:0223a24": "苦因之上復謗無苦果如脚加頸苦因本得苦果",
    "X31n0607_002:0223b01": "如狗之有聲邪見之人撥言苦因無得苦果之理",
    "X31n0607_002:0223b02": "如撲(普木切小擊也)令失聲既謗無苦因苦果如怖狗自",
    "X31n0607_002:0223b03": "樂也妙樂云謗無苦因者只指非因計因即是謗",
    "X31n0607_002:0223b04": "也本是世因謂是出世即是謗無兩因故譬捉狗",
    "X31n0607_002:0223b05": "兩足也。△三譬身見。",
    "X31n0607_002:0223b06": "復有諸鬼其身長大(至)發大惡聲呌呼求食。",
    "X31n0607_002:0223b07": "此譬身見於陰入界中妄計為身名身見竪入三",
    "X31n0607_002:0223b08": "世計我名長橫徧五陰計我名大計我自在不修",
    "X31n0607_002:0223b09": "善法即無慚愧故言躶形以惡莊嚴故言黑無功",
    "X31n0607_002:0223b10": "德資故言瘦計我者不出三界故言常住其中計",
    "X31n0607_002:0223b11": "我在心發言宣說有我之相故言發大惡聲冀因",
    "X31n0607_002:0223b12": "此說望得道果故言呌求食也。○躶(郎果切本作裸赤體",
    "X31n0607_002:0223b13": "也又袒也)。△四譬見取。",
    "X31n0607_002:0223b14": "復有諸鬼其咽如針。",
    "X31n0607_002:0223b15": "此譬見取謂因此見通至非想名見取非想無常",
    "X31n0607_002:0223b16": "而計涅槃如咽細命危而保其壽故言其咽如針",
    "X31n0607_002:0223b17": "妙樂云見取者非果計果非想非是涅槃之果計",
    "X31n0607_002:0223b18": "之為常無色唯心名為咽細三界壽極名為命危",
    "X31n0607_002:0223b19": "計之為常名為保壽保壽正當計果義也。△五譬",
    "X31n0607_002:0223b20": "邊見。",
    "X31n0607_002:0223b21": "復有諸鬼首如牛頭(至)饑渴所逼呌喚馳走。",
    "X31n0607_002:0223b22": "此譬邊見於身見上計我計斷常執常非斷執斷",
    "X31n0607_002:0223b23": "非常隨執一邊名邊見斷常二邊如牛頭二角為",
    "X31n0607_002:0223b24": "身是我為我是身依我見起邊見如頭兩角也計",
    "X31n0607_002:0223c01": "斷常之過能斷出世善根如食人肉能斷世善根",
    "X31n0607_002:0223c02": "如或復噉狗或時計常或時計斷前後迴轉如頭",
    "X31n0607_002:0223c03": "髮髼亂計常即破斷計斷即破常如殘害兇險無",
    "X31n0607_002:0223c04": "有智定食飲自資如饑渴所逼各陳二見如呌喚",
    "X31n0607_002:0223c05": "馳走妙樂云若計常者身非是我身斷我常若計",
    "X31n0607_002:0223c06": "斷者身斷我斷或俱常斷具如止觀第五記。△二",
    "X31n0607_002:0223c07": "總結利鈍。",
    "X31n0607_002:0223c08": "夜叉餓鬼諸惡鳥獸(至)如是諸難恐畏無量。",
    "X31n0607_002:0223c09": "初二句總結欲界煩惱之相亦是結利鈍眾生之",
    "X31n0607_002:0223c10": "相上句利下句鈍次二句通約利鈍二使竝是有",
    "X31n0607_002:0223c11": "漏之心無道味之食故云饑由饑故生死速疾故",
    "X31n0607_002:0223c12": "云急四向者見惑雖多不出四句窺看窻牖者窺",
    "X31n0607_002:0223c13": "私竊也明其邪觀空理慕仰道味雖復觀察而滯",
    "X31n0607_002:0223c14": "著心多不會正理如窺窻見空不得無礙也後二",
    "X31n0607_002:0223c15": "句收廣結非也妙樂云由隔窻牖故見空而偏空",
    "X31n0607_002:0223c16": "無偏正由從窻窺理無是非計者成過由過墮惡",
    "X31n0607_002:0223c17": "故恐畏無量也。△二明火起之由譬五濁所由。",
    "X31n0607_002:0223c18": "是朽故宅屬於一人其人近出未久之間。",
    "X31n0607_002:0223c19": "三界是佛化應之處發心已來誓願度脫故云屬",
    "X31n0607_002:0223c20": "於一人長者在宅能令慎火由出去後諸子無知",
    "X31n0607_002:0223c21": "故令火起內合正由如來大通佛時常教是等令",
    "X31n0607_002:0223c22": "伏五濁如令慎火但眾生感既盡如來應亦捨此",
    "X31n0607_002:0223c23": "等於後便起五濁如令火起佛於他土赴緣非是",
    "X31n0607_002:0223c24": "永去故言近出。△三明火起之勢譬正起五濁。",
    "X31n0607_002:0224a01": "於後宅舍忽然火起(至)摧折墮落墻壁崩倒。",
    "X31n0607_002:0224a02": "三界為宅五陰為舍四面是處所即身受心法也",
    "X31n0607_002:0224a03": "於身受心法起四倒五濁八苦故云一時相續漸",
    "X31n0607_002:0224a04": "增故云俱熾命根斷為爆風刀解體為裂又受苦",
    "X31n0607_002:0224a05": "呻吟悲痛之聲名為爆諸根破壞為裂氣斷骨離",
    "X31n0607_002:0224a06": "筋絕為摧折墮落四大解散為墻壁崩倒也。△四",
    "X31n0607_002:0224a07": "明被燒之相譬八苦五濁。",
    "X31n0607_002:0224a08": "諸鬼神等揚聲大呌(至)周慞惶怖不能自出。",
    "X31n0607_002:0224a09": "例上鬼神譬利使之人若計常者謂法定常已有",
    "X31n0607_002:0224a10": "還無無即常故計斷者謂法定斷唯此一死更無",
    "X31n0607_002:0224a11": "復續皆唱言定說其事已顯故言揚聲大呌也鵰",
    "X31n0607_002:0224a12": "鷲諸鳥譬鈍使鳩槃茶等譬利使中戒取鈍使及",
    "X31n0607_002:0224a13": "戒取本不計斷今見無常但生疑怖不知出離之",
    "X31n0607_002:0224a14": "方故言慞惶不能自出妙樂云初二句屬見惑次",
    "X31n0607_002:0224a15": "一句屬思惑後三句明不出所以專由於見故重",
    "X31n0607_002:0224a16": "云鳩槃茶等。○周慞(補註云楚辞聯翱翔兮周章王逸註云周流也經或作慞",
    "X31n0607_002:0224a17": "訓懼正作章)。△二明穴中事譬色界火起四初所燒之",
    "X31n0607_002:0224a18": "類。",
    "X31n0607_002:0224a19": "惡獸毒蟲藏竄孔穴毗舍闍鬼亦住其中。",
    "X31n0607_002:0224a20": "四禪之定如孔穴雖復不及門外敞豁猶得免於",
    "X31n0607_002:0224a21": "猛焰譬入四禪定中雖未出界外猶得免於欲界",
    "X31n0607_002:0224a22": "麤惡也利使眾生亦得禪定如毗舍闍鬼亦住其",
    "X31n0607_002:0224a23": "中翻譯名義云毗舍闍此云噉精氣噉人及五穀",
    "X31n0607_002:0224a24": "精氣妙樂云初二句鈍使次二句利使。△二火起",
    "X31n0607_002:0224b01": "之由。",
    "X31n0607_002:0224b02": "薄福德故。",
    "X31n0607_002:0224b03": "由少福故近惡遇苦。△三火起之勢。",
    "X31n0607_002:0224b04": "為火所逼。",
    "X31n0607_002:0224b05": "孔穴之中雖無猛焰猶有熱惱譬四禪雖無欲界",
    "X31n0607_002:0224b06": "惡亦有喜樂愛味細苦故言為火所逼。△四被燒",
    "X31n0607_002:0224b07": "之相。",
    "X31n0607_002:0224b08": "共相殘害飲血噉肉(至)臭煙蓬[火*孛]四面充塞。",
    "X31n0607_002:0224b09": "利鈍諸使眾生得禪是同所計各異互相是非如",
    "X31n0607_002:0224b10": "相殘害也既於禪中起諸見則不能生無漏定慧",
    "X31n0607_002:0224b11": "但著禪味如飲血又著覺觀等五支如噉肉野干",
    "X31n0607_002:0224b12": "是譬欲界貪於欲界脩未來定已斷此貪故言並",
    "X31n0607_002:0224b13": "已前死亦名食噉禪定之貪如大惡獸能吞欲界",
    "X31n0607_002:0224b14": "之貪故云競來食噉欲界四倒八苦如猛焰色界",
    "X31n0607_002:0224b15": "四倒八苦如臭煙以煙過焰故以煙譬色界色界",
    "X31n0607_002:0224b16": "亦通身受心法及以四大如四面咸苦故云充塞。",
    "X31n0607_002:0224b17": "△三明空中事譬無色火起二初所燒之類。",
    "X31n0607_002:0224b18": "蜈蚣蚰蜒毒蛇之類為火所燒爭走出穴。",
    "X31n0607_002:0224b19": "前欲界中以蜈蚣譬瞋今無色界中亦以蜈蚣譬",
    "X31n0607_002:0224b20": "瞋色界中雖不言蜈蚣而云毒虫即兼蜈蚣故知",
    "X31n0607_002:0224b21": "瞋通三界也毒蛇等者厭色界定出向無色厭色",
    "X31n0607_002:0224b22": "麤境觀無色法如毒蛇類火燒出穴妙樂云前云",
    "X31n0607_002:0224b23": "藏穴以譬色界今乃出穴故譬無色色界如穴厭",
    "X31n0607_002:0224b24": "下如燒欣上如出穴。△二所燒之相。",
    "X31n0607_002:0224c01": "鳩槃茶鬼隨取而食(至)飢渴熱惱周慞悶走。",
    "X31n0607_002:0224c02": "若得無色定必滅下界緣故云隨取而食非想居",
    "X31n0607_002:0224c03": "於最頂猶尚不免顛倒諸苦如頭上火然也非想",
    "X31n0607_002:0224c04": "亦有八苦之火心生異念名生苦念念不住名老",
    "X31n0607_002:0224c05": "苦行心擾擾妨定名病苦退定是死苦求定不得",
    "X31n0607_002:0224c06": "是求不得苦求定不得必有於障即怨憎會苦失",
    "X31n0607_002:0224c07": "定時苦名愛別離苦四陰心即五盛陰苦無無漏",
    "X31n0607_002:0224c08": "飲食所資故飢渴所惱猶是輪迴故周慞悶走也。",
    "X31n0607_002:0224c09": "△四總結成三界眾難非一。",
    "X31n0607_002:0224c10": "其宅如是甚可怖畏毒害火災眾難非一。",
    "X31n0607_002:0224c11": "頌總譬竟。△二頌別譬三初頌長者見火譬三初",
    "X31n0607_002:0224c12": "頌能見。",
    "X31n0607_002:0224c13": "是時宅主在門外立聞有人言。",
    "X31n0607_002:0224c14": "宅主即長者是能見之人門外立者正頌上我雖",
    "X31n0607_002:0224c15": "能於所燒之門安隱得出也立者如來在法身地",
    "X31n0607_002:0224c16": "常懷大悲欲救眾生不處第一義空之座故云立",
    "X31n0607_002:0224c17": "也聞有人言者上云見今云聞以聞代見聞必從",
    "X31n0607_002:0224c18": "他法是佛師謂三昧法也此法為師即他人也若",
    "X31n0607_002:0224c19": "入三昧即能見機三昧令佛見故云有人言也又",
    "X31n0607_002:0224c20": "云大悲是他人也。△二頌所見。",
    "X31n0607_002:0224c21": "汝諸子等先因遊戲來入此宅稚小無知歡娛樂著。",
    "X31n0607_002:0224c22": "問子本未出云何因遊戲來入答或在大通佛時",
    "X31n0607_002:0224c23": "曾發大心名出三界而復退還名之為入如人舉",
    "X31n0607_002:0224c24": "足欲出至門側而返亦名為出亦名還入也又理",
    "X31n0607_002:0225a01": "性本淨非三界法名出因無明故而起戲論便有",
    "X31n0607_002:0225a02": "生死名入故云先因遊戲來入也昔結緣淺大善",
    "X31n0607_002:0225a03": "未著名為稚小退大已後流轉三界無明所覆名",
    "X31n0607_002:0225a04": "為無知妙樂云約事解中即退大後以著五欲而",
    "X31n0607_002:0225a05": "為遊戲約理解中即以戲論而為遊戲言戲論者",
    "X31n0607_002:0225a06": "即三界見思見思即理故出理即見思故入。△三",
    "X31n0607_002:0225a07": "頌驚怖。",
    "X31n0607_002:0225a08": "長者聞已驚入火宅。",
    "X31n0607_002:0225a09": "△二頌捨几用車譬二初頌捨几譬三初須擬宜。",
    "X31n0607_002:0225a10": "方宜救濟令無燒害(至)此苦難處況復大火。",
    "X31n0607_002:0225a11": "方宜者以大教擬宜也告喻者即是說眾患難誡",
    "X31n0607_002:0225a12": "教之義也妙樂云初一行正明擬宜次一行初句",
    "X31n0607_002:0225a13": "總立所燒即是見思次一句總明燒勢次兩句略",
    "X31n0607_002:0225a14": "明燒相也又次一行半廣明所燒文中雜列見思",
    "X31n0607_002:0225a15": "二類不復次第又次一行況結於中初二句舉所",
    "X31n0607_002:0225a16": "況次二句正況由無定慧是故飢渴已可怖畏況",
    "X31n0607_002:0225a17": "復更為濁火所燒如得上界有漏定時無無漏定",
    "X31n0607_002:0225a18": "已為小火所燒梵況墜下欲界大火所燒即指饑",
    "X31n0607_002:0225a19": "渴以為此苦也。△二頌不受。",
    "X31n0607_002:0225a20": "諸子無知雖聞父誨猶故樂著。",
    "X31n0607_002:0225a21": "頌上諸子不肯信受妙樂云不受即是無機亦是",
    "X31n0607_002:0225a22": "稚小無知故也文中略故但云無知猶故樂著者",
    "X31n0607_002:0225a23": "既無大志復不習小已無大小復著三界也。△三",
    "X31n0607_002:0225a24": "頌息化。",
    "X31n0607_002:0225b01": "嬉戲不已。",
    "X31n0607_002:0225b02": "頌上視父而已嬉戲即見思也妙樂云見思不已",
    "X31n0607_002:0225b03": "故息大化若見思不已尚有大機如來於時亦不",
    "X31n0607_002:0225b04": "吝大但緣大小俱失唯有見思故且令出濁先施",
    "X31n0607_002:0225b05": "小耳。△二頌用車譬三初頌擬宜三車。",
    "X31n0607_002:0225b06": "是時長者而作是念(至)即便思惟設諸方便。",
    "X31n0607_002:0225b07": "初一行明擬宜意次一行用小之由由著見思故",
    "X31n0607_002:0225b08": "唯施小次半行用小之意若不用小則大小竝亡",
    "X31n0607_002:0225b09": "故云將為火害害故喪身喪身故失命次半行正",
    "X31n0607_002:0225b10": "思用小施三乘教也。○躭(都含切樂之甚也)湎(彌兗切溺也)。△",
    "X31n0607_002:0225b11": "二頌歎車希有四初頌勸轉。",
    "X31n0607_002:0225b12": "告諸子等我有種種珍玩之具妙寶好車。",
    "X31n0607_002:0225b13": "妙寶者仍屬方便即方便教中之妙寶也若妙寶",
    "X31n0607_002:0225b14": "是大何故皆詣父所索車。△二頌示轉。",
    "X31n0607_002:0225b15": "羊車鹿車大牛之車今在門外。",
    "X31n0607_002:0225b16": "在門外者如示四諦令知出世也。△三重勸轉。",
    "X31n0607_002:0225b17": "汝等出來。",
    "X31n0607_002:0225b18": "△四頌證轉。",
    "X31n0607_002:0225b19": "吾為汝等造作此車隨意所樂可以遊戲。",
    "X31n0607_002:0225b20": "經文意者吾善造車以給一切驗知自必不乏於",
    "X31n0607_002:0225b21": "車引自無謬證賜不虗也。△三頌適子所願。",
    "X31n0607_002:0225b22": "諸子聞說如此諸車(至)到於空地離諸苦難。",
    "X31n0607_002:0225b23": "馳走頌上見諦空地頌上無學也。△三頌等賜大",
    "X31n0607_002:0225b24": "車譬四初頌免難歡喜二初頌免難。",
    "X31n0607_002:0225c01": "道者見子得出火宅住於四衢坐師子座。",
    "X31n0607_002:0225c02": "坐師子座有二釋一云是諸子坐座得出三界故",
    "X31n0607_002:0225c03": "無畏也二云是長者坐座長者見子免難即得無",
    "X31n0607_002:0225c04": "畏也妙樂云四衢者即四諦也初在門外子猶在",
    "X31n0607_002:0225c05": "內是故父立今子既出是故安坐又大機未會是",
    "X31n0607_002:0225c06": "故云立小化已周是故安坐故知立者冥利坐者",
    "X31n0607_002:0225c07": "顯益。△二頌歡喜。",
    "X31n0607_002:0225c08": "而自慶言我今快樂(至)是故諸人我今快樂。",
    "X31n0607_002:0225c09": "而自慶言等者得所化機是故慶快二萬億佛所",
    "X31n0607_002:0225c10": "教其大緣是故云生中間小熟是故云育經此多",
    "X31n0607_002:0225c11": "時數數成熟將養不易故云甚難大種微故愚小",
    "X31n0607_002:0225c12": "起五濁由無知由因招果故云入宅多諸下二句",
    "X31n0607_002:0225c13": "述其所起見思之火大火下二句述其被燒火勢",
    "X31n0607_002:0225c14": "而此下二句合其見思我已下二句明歡喜之由",
    "X31n0607_002:0225c15": "是故下二句結歡喜意。△二頌諸子索車。",
    "X31n0607_002:0225c16": "爾時諸子知父安座(至)今正是時惟垂給與。",
    "X31n0607_002:0225c17": "初二句明索車時驗知上文是父坐也皆詣下二",
    "X31n0607_002:0225c18": "行正索於正索中初一行正索次一行述許今正",
    "X31n0607_002:0225c19": "下二句結索。△三頌等賜大車四初頌釋大車。",
    "X31n0607_002:0225c20": "長者大富庫藏眾多金銀瑠璃硨磲碼碯。",
    "X31n0607_002:0225c21": "屋盛稱庫地盛曰藏行具一切法名藏眼等六根",
    "X31n0607_002:0225c22": "具一切法名庫妙樂云行具一切法名藏者但約",
    "X31n0607_002:0225c23": "含藏為義六根具一切名庫者藏寬庫狹故也但",
    "X31n0607_002:0225c24": "約盛貯諸庫不同如六根各異雖異各具故於諸",
    "X31n0607_002:0226a01": "根具一切行自非一家豈可聞此以根以行為庫",
    "X31n0607_002:0226a02": "為藏各具諸法。△二頌廣大車。",
    "X31n0607_002:0226a03": "以眾寶物造諸大車(至)四面懸鈴金繩交絡。",
    "X31n0607_002:0226a04": "因果所有之法總名眾寶約教脩得義之如造行",
    "X31n0607_002:0226a05": "多子多故車非一是故所造諸而復大又須示方",
    "X31n0607_002:0226a06": "知起脩名造以性泯修造還本有即車體也莊校",
    "X31n0607_002:0226a07": "下即具度如前釋。",
    "X31n0607_002:0226a08": "真珠羅網張施其上(至)眾綵雜飾周帀圍繞。",
    "X31n0607_002:0226a09": "真珠等者出幰葢相慈門非一猶如網孔一一孔",
    "X31n0607_002:0226a10": "中皆一真珠如眾慈門竝稱於實前文但云垂諸",
    "X31n0607_002:0226a11": "華纓秪是直令見者欣悅今云處處垂下乃明眾",
    "X31n0607_002:0226a12": "機徧悅也眾綵雜飾譬垂化之處設應不同周帀",
    "X31n0607_002:0226a13": "圍繞譬攝物之宜無所闕少。",
    "X31n0607_002:0226a14": "柔輭繒纊以為茵褥(至)多諸儐從而侍衛之。",
    "X31n0607_002:0226a15": "前直云重敷今加歎柔軟者以譬諸禪自在故云",
    "X31n0607_002:0226a16": "柔軟又以貴氎覆其上者以妙冠麤如細覆上茵",
    "X31n0607_002:0226a17": "者說文云車中重席具足事禪有異凡小故云鮮",
    "X31n0607_002:0226a18": "白淨潔。△三頌等車章門。",
    "X31n0607_002:0226a19": "以是妙車。",
    "X31n0607_002:0226a20": "△四頌等心章門。",
    "X31n0607_002:0226a21": "等賜諸子。",
    "X31n0607_002:0226a22": "△四頌得車歡喜。",
    "X31n0607_002:0226a23": "諸子是時歡喜踊躍(至)嬉戲快樂自在無礙。",
    "X31n0607_002:0226a24": "遊於四方者乘中道慧橫遊四種四門四種四諦",
    "X31n0607_002:0226b01": "竪遊四十一位究竟常樂我淨之德故言嬉戲自",
    "X31n0607_002:0226b02": "在。△二頌合譬二初頌合總譬四初頌合長者。",
    "X31n0607_002:0226b03": "告舍利弗我亦如是眾聖中尊世間之父。",
    "X31n0607_002:0226b04": "上二句合位號下二句合名行兼合歎德義如來",
    "X31n0607_002:0226b05": "是七種方便賢聖中尊九種世間之父妙樂云九",
    "X31n0607_002:0226b06": "種世間者秪是九界耳七望於九但除四趣離開",
    "X31n0607_002:0226b07": "三教菩薩以子義通故世間從九結緣義局故方",
    "X31n0607_002:0226b08": "便唯七。△二頌合五百人。",
    "X31n0607_002:0226b09": "一切眾生皆是我子深著世樂無有慧心。",
    "X31n0607_002:0226b10": "此合五道義兼三十子三十子是緣因子一切眾",
    "X31n0607_002:0226b11": "生是正因子無有慧心者通語無實也。△三頌合",
    "X31n0607_002:0226b12": "舍宅。",
    "X31n0607_002:0226b13": "三界無安猶如火宅。",
    "X31n0607_002:0226b14": "正頌合家宅兼得一門義。△四頌合火起。",
    "X31n0607_002:0226b15": "眾苦充滿甚可怖畏(至)如是等火熾然不息。",
    "X31n0607_002:0226b16": "初二句總標次二句釋次二句結合總譬竟。△二",
    "X31n0607_002:0226b17": "頌合別譬四初頌合長者見火譬三初頌合能",
    "X31n0607_002:0226b18": "見。",
    "X31n0607_002:0226b19": "如來已離三界火宅寂然閒居安處林野。",
    "X31n0607_002:0226b20": "頌上如來能見正由寂然閒居能見五濁諸子即",
    "X31n0607_002:0226b21": "合聞有人言妙樂云寂然等者在王三昧用智即",
    "X31n0607_002:0226b22": "是安處也。△二頌合所見。",
    "X31n0607_002:0226b23": "今此三界皆是我有(至)而今此處多諸患難。",
    "X31n0607_002:0226b24": "頌上所見眾生為生老病死之所燒煑合上所見",
    "X31n0607_002:0226c01": "火譬。△三頌合驚怖。",
    "X31n0607_002:0226c02": "唯我一人能為救護。",
    "X31n0607_002:0226c03": "頌上佛見此已便作是念合驚入火宅也。△二頌",
    "X31n0607_002:0226c04": "合捨几用車譬二初頌合捨几三初頌合擬宜。",
    "X31n0607_002:0226c05": "雖復教詔。",
    "X31n0607_002:0226c06": "△二頌合無機。",
    "X31n0607_002:0226c07": "而不信受。",
    "X31n0607_002:0226c08": "△三頌合息化。",
    "X31n0607_002:0226c09": "於諸欲染貪著深故。",
    "X31n0607_002:0226c10": "頌上未免生老病死憂悲苦惱等也。△二頌合用",
    "X31n0607_002:0226c11": "車三初頌合擬宜三車。",
    "X31n0607_002:0226c12": "以是方便。",
    "X31n0607_002:0226c13": "頌上但以智慧方便欲擬宜也。△二頌合歎車希",
    "X31n0607_002:0226c14": "有。",
    "X31n0607_002:0226c15": "為說三乘令諸眾生知三界苦開示演說出世間道。",
    "X31n0607_002:0226c16": "△三頌合適子所願。",
    "X31n0607_002:0226c17": "是諸子等若心決定(至)有得緣覺不退菩薩。",
    "X31n0607_002:0226c18": "若心決定者從苦法忍已上是真決定此一句總",
    "X31n0607_002:0226c19": "頌三乘馳走之位後具足下一行各頌三乘爭出",
    "X31n0607_002:0226c20": "之位三明者輔行引婆沙論云宿命知過去苦生",
    "X31n0607_002:0226c21": "大厭離天眼知未來苦生大厭離漏盡能作正觀",
    "X31n0607_002:0226c22": "斷諸煩惱此三名明身通但工巧而已天耳但聞",
    "X31n0607_002:0226c23": "聲而已他心緣他別想而已故不名明不退菩薩",
    "X31n0607_002:0226c24": "者不退義通亦兼三藏。△三頌合等賜大車譬二",
    "X31n0607_002:0227a01": "初頌合等賜大車四初頌合大車章門。",
    "X31n0607_002:0227a02": "汝舍利弗我為眾生以此譬喻說一佛乘。",
    "X31n0607_002:0227a03": "頌上悉與諸佛禪定等。△二頌合等心章門。",
    "X31n0607_002:0227a04": "汝等若能信受是語一切皆當成得佛道。",
    "X31n0607_002:0227a05": "頌上是諸眾生脫三界者。△三頌合高廣大車。",
    "X31n0607_002:0227a06": "是乘微妙清淨第一(至)所應稱讚供養禮拜。",
    "X31n0607_002:0227a07": "頌上皆是一相一種等。△四頌合釋有車由。",
    "X31n0607_002:0227a08": "無量億千諸力解脫禪定智慧及佛餘法。",
    "X31n0607_002:0227a09": "頌上我有無量無邊智慧等。△二頌合得車歡喜",
    "X31n0607_002:0227a10": "二初明各得大車。",
    "X31n0607_002:0227a11": "得如是乘令諸子等(至)乘此寶乘直至道場。",
    "X31n0607_002:0227a12": "日夜者初得佛知見中道智光如日分無明在如",
    "X31n0607_002:0227a13": "夜自得中道智如日入生死如夜常行二法故言",
    "X31n0607_002:0227a14": "遊戲三乘之人同入佛智故云與諸菩薩及聲聞",
    "X31n0607_002:0227a15": "眾又此明自行化他自獲是乘故言日夜遊戲以",
    "X31n0607_002:0227a16": "此化他故言與諸菩薩及聲聞眾能化三乘同乘",
    "X31n0607_002:0227a17": "寶乘也直至道場者妙覺位也。△二結勸信。",
    "X31n0607_002:0227a18": "以是因緣十方諦求更無餘乘除佛方便。",
    "X31n0607_002:0227a19": "所說一乘無三因緣於十方土審實而求唯一無",
    "X31n0607_002:0227a20": "二除佛方便則不在言耳。△四正頌合無虗妄譬",
    "X31n0607_002:0227a21": "二初頌不虗章門三初先定父子明本欲與大。",
    "X31n0607_002:0227a22": "告舍利弗汝諸人等皆是吾子我則是父。",
    "X31n0607_002:0227a23": "既云皆是吾子理應平等與大也。△二明說三乘",
    "X31n0607_002:0227a24": "意為除障。",
    "X31n0607_002:0227b01": "汝等累劫眾苦所燒我皆濟拔令出三界。",
    "X31n0607_002:0227b02": "△三障除遂本心還與大法。",
    "X31n0607_002:0227b03": "我雖先說汝等滅度(至)今所應作唯佛智慧。",
    "X31n0607_002:0227b04": "初一行明障除但盡生死者但盡分段生死尚有",
    "X31n0607_002:0227b05": "變易生死故云而實不滅也次半行遂本心故云",
    "X31n0607_002:0227b06": "今所應作唯佛智慧也。△二頌合釋不虗三初釋",
    "X31n0607_002:0227b07": "同皆是子理應平等。",
    "X31n0607_002:0227b08": "若有菩薩於是眾中(至)所化眾生皆是菩薩。",
    "X31n0607_002:0227b09": "若有菩薩者方便三乘所化眾生皆是昔日結緣",
    "X31n0607_002:0227b10": "佛子亦皆同有真如佛性故云皆是菩薩也。△二",
    "X31n0607_002:0227b11": "釋不能受化乃說三乘。",
    "X31n0607_002:0227b12": "若人小智深著愛欲(至)佛說苦諦真實無異。",
    "X31n0607_002:0227b13": "此下正明有作四諦也小智障重不即信受為是",
    "X31n0607_002:0227b14": "方便開三接引小智為說苦諦者聲聞於三乘中",
    "X31n0607_002:0227b15": "最小復以苦諦為初門苦以逼惱為義諦即審實",
    "X31n0607_002:0227b16": "不虗總而言之不出六道生死是也眾生心喜者",
    "X31n0607_002:0227b17": "稱其本習則喜本厭生死自求涅槃今聞出離即",
    "X31n0607_002:0227b18": "會宿習是故心喜真實無異者遺教經云佛說苦",
    "X31n0607_002:0227b19": "諦實苦不可令樂故言真實無異眾生下二句明",
    "X31n0607_002:0227b20": "機佛說下二句明應也。",
    "X31n0607_002:0227b21": "若有眾生不知苦本(至)諸苦所因貪欲為本。",
    "X31n0607_002:0227b22": "初一行正明集諦集即招集之義集是苦因故言",
    "X31n0607_002:0227b23": "苦本眾生不知是故深著為是等二句顯道能治",
    "X31n0607_002:0227b24": "集諸苦等二句明集過患。",
    "X31n0607_002:0227c01": "若滅貪欲無所依止滅盡諸苦名第三諦。",
    "X31n0607_002:0227c02": "此明滅諦初二句明滅集功能若滅集因則苦無",
    "X31n0607_002:0227c03": "所依下二句明滅諦得名也。",
    "X31n0607_002:0227c04": "為滅諦故脩行於道。",
    "X31n0607_002:0227c05": "此明道諦道即能通之義以能通至真空涅槃略",
    "X31n0607_002:0227c06": "則戒定慧廣則三十七道品也。",
    "X31n0607_002:0227c07": "離諸苦縛名得解脫(至)但離虗妄名為解脫。",
    "X31n0607_002:0227c08": "初二句重舉得脫集是能縛苦是所縛離此苦集",
    "X31n0607_002:0227c09": "名得解脫是人下二句徵也觀諦得脫為是何脫",
    "X31n0607_002:0227c10": "但離下二句釋也但離虗妄者無明已是不實見",
    "X31n0607_002:0227c11": "思附無明起故呼之為虗妄有作四諦但除此惑",
    "X31n0607_002:0227c12": "名為解脫脫於分段未脫變易故非自在。△三釋",
    "X31n0607_002:0227c13": "後若堪能還與其大。",
    "X31n0607_002:0227c14": "其實未得一切解脫(至)安隱眾生故現於世。",
    "X31n0607_002:0227c15": "一切解脫即無作滅諦無上道即無作道諦佛本",
    "X31n0607_002:0227c16": "欲與一切解脫今汝始斷分段生死所證真空非",
    "X31n0607_002:0227c17": "大涅槃以其未得一切解脫故終未稱佛本心故",
    "X31n0607_002:0227c18": "言我意不欲令至滅度此小乘解脫也今則還令",
    "X31n0607_002:0227c19": "得無上道入大涅槃乃是究竟稱佛本心無作道",
    "X31n0607_002:0227c20": "滅破無作苦集昔欲說此而眾生不堪障既已除",
    "X31n0607_002:0227c21": "還說此也佛為法王於權實法已得自在開三權",
    "X31n0607_002:0227c22": "顯一實豈當有虗虗也妙樂云初一行半以無上道",
    "X31n0607_002:0227c23": "法斥次一行半出佛本心。△二六十五行孤起頌",
    "X31n0607_002:0227c24": "勸信亦名通經方法二初標二初標可說不可說。",
    "X31n0607_002:0228a01": "汝舍利弗我此法印為欲利益世間故說。",
    "X31n0607_002:0228a02": "法印即前實相印也如來說此法印為利益世間",
    "X31n0607_002:0228a03": "故說也不說者四十餘年未是說時五千未去是",
    "X31n0607_002:0228a04": "故不說也。△二標可通不可通。",
    "X31n0607_002:0228a05": "在所遊方勿妄宣傳。",
    "X31n0607_002:0228a06": "惡者強說令其墮苦善者不說悞其失樂若大悲",
    "X31n0607_002:0228a07": "愍惡則不為通若大慈念善則應為通也。△二釋",
    "X31n0607_002:0228a08": "二初釋可說不可說。",
    "X31n0607_002:0228a09": "若有聞者隨喜頂受(至)隨順此經非己智分。",
    "X31n0607_002:0228a10": "此八行偈明如來利益世間之相也通論三世利",
    "X31n0607_002:0228a11": "益別論令二乘人入信初一行言阿惟越致是觀",
    "X31n0607_002:0228a12": "現在益為說也阿惟越致亦云阿鞞跋致此云不",
    "X31n0607_002:0228a13": "退轉有三義釋見序品又智論云無生忍法即是",
    "X31n0607_002:0228a14": "阿鞞跋致地若有信受下一行半言曾見者是觀",
    "X31n0607_002:0228a15": "過去善為說也若人有能下一行半言信汝見我",
    "X31n0607_002:0228a16": "者是觀未來善為說也如下文云若深信解者見",
    "X31n0607_002:0228a17": "佛常在靈鷲即其義也斯法華經下一行結上開",
    "X31n0607_002:0228a18": "下也如來觀知三世利益是故為說是結上也淺",
    "X31n0607_002:0228a19": "識聞之迷惑不解則不為說是開下也此即釋如",
    "X31n0607_002:0228a20": "來說不說章也。△二釋可通不可通二初明用大",
    "X31n0607_002:0228a21": "悲莫為惡人說。",
    "X31n0607_002:0228a22": "又舍利弗憍慢懈怠計我見者莫說此經。",
    "X31n0607_002:0228a23": "先列憍慢懈怠計我著欲等惡數必起惡誹謗獲",
    "X31n0607_002:0228a24": "惡果報是故大悲怋惡不可為說。",
    "X31n0607_002:0228b01": "凡夫淺識深著五欲(至)則斷一切世間佛種。",
    "X31n0607_002:0228b02": "斷世間佛種者淨名經以煩惱為如來種此取境",
    "X31n0607_002:0228b03": "界性為佛種(善惡事異名境界性)大品經以一切種智學般",
    "X31n0607_002:0228b04": "若為佛種此取了因性為佛種涅槃經用心性理",
    "X31n0607_002:0228b05": "不斷此取正因性為佛種今經明小善成佛此取",
    "X31n0607_002:0228b06": "緣因性為佛種若不信小善成佛即斷世間佛種",
    "X31n0607_002:0228b07": "也。",
    "X31n0607_002:0228b08": "或復顰蹙而懷疑惑(至)斷佛種故受斯罪報。",
    "X31n0607_002:0228b09": "妙樂云畜生中言斷佛種者正當破壞緣了二因",
    "X31n0607_002:0228b10": "不信即斷了因佛種不行小善即斷緣因佛種此",
    "X31n0607_002:0228b11": "經徧開六道佛種若謗此經義當斷也。○顰蹙(謂眉",
    "X31n0607_002:0228b12": "顰頞蹙厭聞貌)[乞*頁](苦骨切禿也)黮(吐敢切黑也)。",
    "X31n0607_002:0228b13": "若作馲駝或生驢中(至)如斯罪人常生難處。",
    "X31n0607_002:0228b14": "常生難處者八難也永不見佛即佛前佛後難永",
    "X31n0607_002:0228b15": "不聞法即世智辯聰難聾啞即盲聾瘖啞難常處",
    "X31n0607_002:0228b16": "地獄即地獄難在餘惡道即餓鬼難駞驢等即畜",
    "X31n0607_002:0228b17": "生難永不見佛聞法又是北洲難但缺長壽天一",
    "X31n0607_002:0228b18": "難既云難處義必兼之。",
    "X31n0607_002:0228b19": "狂聾心亂永不聞法(至)無智人中莫說此經。",
    "X31n0607_002:0228b20": "妙樂云問謗經生罪非經為罪緣答罪福由心經",
    "X31n0607_002:0228b21": "乃緣助然從佛元意唯為生福是迷者過非路咎",
    "X31n0607_002:0228b22": "也。△二釋用大慈為善人說二初正明可說五初",
    "X31n0607_002:0228b23": "過現一雙。",
    "X31n0607_002:0228b24": "若有利根智慧明了(至)如是之人乃可為說。",
    "X31n0607_002:0228c01": "利根是現在植善是過去強識是現在見百千億",
    "X31n0607_002:0228c02": "佛是過去。△二上下一雙。",
    "X31n0607_002:0228c03": "若人精進常修慈心(至)如是之人乃可為說。",
    "X31n0607_002:0228c04": "修慈是愍下恭敬是尊上。△三內外一雙。",
    "X31n0607_002:0228c05": "又舍利弗若見有人(至)如是之人乃可為說。",
    "X31n0607_002:0228c06": "捨惡親善是外求持戒如珠是內護。△四自他一",
    "X31n0607_002:0228c07": "雙。",
    "X31n0607_002:0228c08": "若人無瞋質直柔軟(至)如是之人乃可為說。",
    "X31n0607_002:0228c09": "質直敬佛是自行譬喻說法是化他。△五始終一",
    "X31n0607_002:0228c10": "雙。",
    "X31n0607_002:0228c11": "若有比丘為一切智(至)如是之人乃可為說。",
    "X31n0607_002:0228c12": "四方求法是請益之始頂受專脩是歸憑之終。△。",
    "X31n0607_002:0228c13": "△二總結可說。",
    "X31n0607_002:0228c14": "告舍利弗我說是相(至)汝當為說妙法華經。",
    "X31n0607_002:0228c15": "此總結也相者即上五雙十隻善人之相也善相",
    "X31n0607_002:0228c16": "甚多略舉十相以示流通也。",
    "X31n0607_002:0228c17": "妙法蓮華經信解品第四",
    "X31n0607_002:0228c18": "夫根有利鈍惑有厚薄說有法譬悟有前後二乘",
    "X31n0607_002:0228c19": "於法華已前但念空無相願於菩薩法都無一念",
    "X31n0607_002:0228c20": "好樂之心至法華會初聞略說上根雖悟中根未",
    "X31n0607_002:0228c21": "解動執生疑廣聞五佛蒙籠未曉今聞譬喻歡喜",
    "X31n0607_002:0228c22": "踊躍信發解生疑去理明故名信解品又中根之",
    "X31n0607_002:0228c23": "人聞說譬喻初破疑惑入大乘見道故名信進入",
    "X31n0607_002:0228c24": "大乘脩道故名解文云我等今日真是聲聞以佛",
    "X31n0607_002:0229a01": "道聲令一切聞聞圓教入圓位故名信解品也。△",
    "X31n0607_002:0229a02": "二信解品明中根得解二初經家敘喜二初敘內",
    "X31n0607_002:0229a03": "心。",
    "X31n0607_002:0229a04": "爾時慧命須菩提(至)發希有心歡喜踊躍。",
    "X31n0607_002:0229a05": "善吉獨稱慧命三人稱摩訶者通論皆大皆慧別",
    "X31n0607_002:0229a06": "論善吉解空空慧為命諸慧人中佛慧第一佛於",
    "X31n0607_002:0229a07": "般若命其轉教其為慧人所命故云慧命從佛所",
    "X31n0607_002:0229a08": "聞等是得喜之由由遠聞方便品法說見舍利弗",
    "X31n0607_002:0229a09": "得記如此聞見昔所未有故歡喜也發希有心者",
    "X31n0607_002:0229a10": "敘近聞譬喻希有心發心發故名之為信以信故",
    "X31n0607_002:0229a11": "入入歡喜位即信解品意也。△二敘外敬。",
    "X31n0607_002:0229a12": "即從座起整衣服(至)曲躬恭敬瞻仰尊顏。",
    "X31n0607_002:0229a13": "例上身子亦應三業領解發希有心心領解也即",
    "X31n0607_002:0229a14": "後座起身領解也白佛言口領解也。△二白佛自",
    "X31n0607_002:0229a15": "陳二初長行二初略法說二初正法說二初明昔",
    "X31n0607_002:0229a16": "稟三故不求二初標三初居僧首故。",
    "X31n0607_002:0229a17": "而白佛言我等居僧之首。",
    "X31n0607_002:0229a18": "明三不求述昔失也初居僧首者我法臈既高晚",
    "X31n0607_002:0229a19": "學以我為軌忽改途易轍棄小求大為後來所嫌",
    "X31n0607_002:0229a20": "自固護彼所以不求也。△二俗年邁故。",
    "X31n0607_002:0229a21": "年竝朽邁。",
    "X31n0607_002:0229a22": "若作菩薩當專任大道廣度眾生今既朽老無所",
    "X31n0607_002:0229a23": "堪任是故不求。△三已證得故。",
    "X31n0607_002:0229a24": "自謂已得涅槃無所堪任(至)心不喜樂。",
    "X31n0607_002:0229b01": "已得涅槃無為正位不能發大心故云無所堪任",
    "X31n0607_002:0229b02": "盡無生智已立無所依求故云不復進求阿耨菩",
    "X31n0607_002:0229b03": "提空無相無作名三解脫門觀諸法無我我所名",
    "X31n0607_002:0229b04": "空解脫門觀男女相一異相等實不可得名無相",
    "X31n0607_002:0229b05": "解脫門若知一切法無相都無所作名無作解脫",
    "X31n0607_002:0229b06": "門又於三界無所願求名無願解脫門。△二釋二",
    "X31n0607_002:0229b07": "初先釋得涅槃不求。",
    "X31n0607_002:0229b08": "所以者何世尊令我等出於三界得涅槃證。",
    "X31n0607_002:0229b09": "△二釋年邁即兼僧首。",
    "X31n0607_002:0229b10": "又今我等年已朽邁(至)不生一念好樂之心。",
    "X31n0607_002:0229b11": "△二明今會一故自得。",
    "X31n0607_002:0229b12": "我等今於佛前(至)深自慶幸獲大善利。",
    "X31n0607_002:0229b13": "此陳得解之由由遠聞上略廣二番開三顯一是",
    "X31n0607_002:0229b14": "故慶幸獲大善利者正陳得解是近聞上譬喻希",
    "X31n0607_002:0229b15": "有之法而獲開悟之善利也。△二略舉譬。",
    "X31n0607_002:0229b16": "無量珍寶不求自得。",
    "X31n0607_002:0229b17": "譬昔不求而今自得希有法寶也妙樂云昔般若",
    "X31n0607_002:0229b18": "領教謂為菩薩之法豈圖於今全蒙等賜。△二廣",
    "X31n0607_002:0229b19": "譬說二初開譬二初諮發。",
    "X31n0607_002:0229b20": "世尊我等今者樂說譬喻以明斯義。",
    "X31n0607_002:0229b21": "妙樂云應如世禮欲有所決須先諮發。△二開譬",
    "X31n0607_002:0229b22": "五初父子相失譬四初子背父而去二初背父而",
    "X31n0607_002:0229b23": "去。",
    "X31n0607_002:0229b24": "譬若有人年既幼稚(至)或十二十至五十歲。",
    "X31n0607_002:0229c01": "譬若有人領二十子譬二乘人菩薩位行難知且",
    "X31n0607_002:0229c02": "齊已領耳年既幼稚者無明厚重覆障解心解心",
    "X31n0607_002:0229c03": "無力故言幼稚捨父逃逝者退大為捨無明自覆",
    "X31n0607_002:0229c04": "曰逃趣向生死為逝問佛捨應後眾生起惑是父",
    "X31n0607_002:0229c05": "離子非是子捨父答由眾生不感佛則去世還成",
    "X31n0607_002:0229c06": "子捨父義久住他國者涅槃法界是佛自國生死",
    "X31n0607_002:0229c07": "五欲是為他國本求出離而退墮不返故云久住",
    "X31n0607_002:0229c08": "他國或十是天道二十是人道五十是五道約於",
    "X31n0607_002:0229c09": "一人備輪諸道故云或十等妙樂云解心無力者",
    "X31n0607_002:0229c10": "昔修觀行雖觀理即未入似解不能除濁故云無",
    "X31n0607_002:0229c11": "力義之如幼退大已後名字全迷義如厚重本結",
    "X31n0607_002:0229c12": "大緣寂光為土是自國退大已後輪回五道望本",
    "X31n0607_002:0229c13": "為他常住三界故云久住他國升沉不定故著或",
    "X31n0607_002:0229c14": "言。△二向本而還。",
    "X31n0607_002:0229c15": "年既長大加復窮困(至)漸漸遊行遇向本國。",
    "X31n0607_002:0229c16": "善根薰被稍稍欲著名為長大在三界中不見佛",
    "X31n0607_002:0229c17": "父不得出要之術故為窮八苦火燒故為困馳騁",
    "X31n0607_002:0229c18": "四方以求衣食者佛未出時諸凡夫人依身受心",
    "X31n0607_002:0229c19": "法起於四倒之見於中求正道如求食求助道如",
    "X31n0607_002:0229c20": "求衣以厭苦求理為可化之緣佛初出時諸外道",
    "X31n0607_002:0229c21": "等皆先得度即此意也漸漸遊行遇向本國者明",
    "X31n0607_002:0229c22": "外道厭苦希脫邪求涅槃雖非本意亦蒙值佛故",
    "X31n0607_002:0229c23": "云遇向也本國如上說妙樂云求正道等者以計",
    "X31n0607_002:0229c24": "常等而為正道種種苦行以為助道雖思惟邪理",
    "X31n0607_002:0230a01": "堪為正機然由久遠大種熏被故也。△二求子中",
    "X31n0607_002:0230a02": "止三初求子不得。",
    "X31n0607_002:0230a03": "其父先來求子不得。",
    "X31n0607_002:0230a04": "二乘退大已後佛常求機而機不會故名不得也。",
    "X31n0607_002:0230a05": "△二中止一城。",
    "X31n0607_002:0230a06": "中止一城。",
    "X31n0607_002:0230a07": "中止一城者不為一子而廢家業譬佛不以一處",
    "X31n0607_002:0230a08": "無機而廢餘方施化以方便有餘土為國在同居",
    "X31n0607_002:0230a09": "實報兩間為中有餘涅槃為城住此涅槃名止處",
    "X31n0607_002:0230a10": "此為家起勝劣兩應劣應應聲聞勝應應菩薩五",
    "X31n0607_002:0230a11": "人斷通惑者同生其土皆為菩薩佛以勝應應之",
    "X31n0607_002:0230a12": "純以大乘家業訓令脩學中止於此伺覓同居子",
    "X31n0607_002:0230a13": "機妙樂云不為一子等者且以一方一類而為一",
    "X31n0607_002:0230a14": "子故次合云不為一處處必在人只是同居人類",
    "X31n0607_002:0230a15": "未孰且止方便不廢化儀若準餘方之言應指十",
    "X31n0607_002:0230a16": "方國土設十界化若思此同居得子便故且語有",
    "X31n0607_002:0230a17": "餘五人即是四果支佛或取三藏二乘及通三乘",
    "X31n0607_002:0230a18": "為斷通惑者此亦可爾通論方便人數則應云九",
    "X31n0607_002:0230a19": "藏二通三別三圓一不得云五今且對小故云五",
    "X31n0607_002:0230a20": "耳。",
    "X31n0607_002:0230a21": "其家大富財寶無量。",
    "X31n0607_002:0230a22": "實相境為家具足萬德為富五度福德名財般若",
    "X31n0607_002:0230a23": "智慧名寶導一切皆摩訶衍名無量妙樂云大富",
    "X31n0607_002:0230a24": "總稱財寶是別雖分財寶般若導五無不成寶況",
    "X31n0607_002:0230b01": "一切行皆成珍寶故云無量。",
    "X31n0607_002:0230b02": "金銀琉璃珊瑚琥珀玻瓈珠等其諸倉庫悉皆盈溢。",
    "X31n0607_002:0230b03": "金銀珠等是大乘三十七道品即領上長者大富",
    "X31n0607_002:0230b04": "義也倉庫盈溢者在內為盈在外為溢盛米為倉",
    "X31n0607_002:0230b05": "盛物為庫倉譬禪定禪生百八三昧故庫譬實相",
    "X31n0607_002:0230b06": "能發十八空智慧故自資為盈化外為溢領上多",
    "X31n0607_002:0230b07": "有田宅義也妙樂云寶不出七故譬七科。",
    "X31n0607_002:0230b08": "多有僮僕臣佐吏民。",
    "X31n0607_002:0230b09": "多有僮僕者譬方便知見波羅蜜皆悉具足屈曲",
    "X31n0607_002:0230b10": "隨機稱事稱理領上又多僕從義也就位為語二",
    "X31n0607_002:0230b11": "乘及通教菩薩別教三十心悉如僮僕別教圓教",
    "X31n0607_002:0230b12": "十地如臣十向如佐十行如吏十住如民初入佛",
    "X31n0607_002:0230b13": "境界率土之濵無非王民雖得為民比吏佐等猶",
    "X31n0607_002:0230b14": "為疎遠十行修習諸法種種驅馳故如吏十迴向",
    "X31n0607_002:0230b15": "事理稍深職近王邊故如佐十地輔佛行化降魔",
    "X31n0607_002:0230b16": "制敵故如臣也妙樂云上僮僕中已有別三十心",
    "X31n0607_002:0230b17": "今臣佐等是圓四十位也兼收別教十地者仍存",
    "X31n0607_002:0230b18": "教道故立別名以無兩重十地故也。",
    "X31n0607_002:0230b19": "象馬車乘牛羊無數出入息利乃徧他國。",
    "X31n0607_002:0230b20": "一心三觀如象運圓教大乘次第三觀如馬運別",
    "X31n0607_002:0230b21": "教大乘析空即空二觀如牛運藏通二教大乘析",
    "X31n0607_002:0230b22": "法觀自行如鹿羊等運二乘之法無數者權實諸",
    "X31n0607_002:0230b23": "教皆名車乘權實觀智名象馬牛羊非但教法甚",
    "X31n0607_002:0230b24": "多觀智亦復無數也出入者二而不二是入不二",
    "X31n0607_002:0230c01": "而二是出又無量還一是入一中無量是出又化",
    "X31n0607_002:0230c02": "他用為出自行用為入出法益眾生為息化功歸",
    "X31n0607_002:0230c03": "已為利乃徧他國者徧於三土行於非道通達佛",
    "X31n0607_002:0230c04": "道即其義也唯法性是己國法性之外者皆名他",
    "X31n0607_002:0230c05": "國耳妙樂云一心三觀至二乘之法者次明僮僕",
    "X31n0607_002:0230c06": "臣佐吏民所乘所乘不出諸觀故也隨教用觀即",
    "X31n0607_002:0230c07": "當所乘然此境智雖即隨教同為圓人所用無數",
    "X31n0607_002:0230c08": "等者臣佐吏民所用實也僮僕所用權也此亦一",
    "X31n0607_002:0230c09": "體權實竝皆長者所有。",
    "X31n0607_002:0230c10": "商估賈客亦甚眾多。",
    "X31n0607_002:0230c11": "此土菩薩往他方聽法他方大士來此土聞經往",
    "X31n0607_002:0230c12": "還採利有如商賈又徧入實報方便同居以求法",
    "X31n0607_002:0230c13": "利故云眾多。△三子遇到父城二初到城之由。",
    "X31n0607_002:0230c14": "時貧窮子遊諸聚落經歷國邑。",
    "X31n0607_002:0230c15": "無大乘功德法財故名窮子此等退大已來備遭",
    "X31n0607_002:0230c16": "諸苦深起厭患欲求出離取理不中致成邪僻由",
    "X31n0607_002:0230c17": "邪慧歷心易可入正以求出世為感佛之由也以",
    "X31n0607_002:0230c18": "邪慧觀察五陰為聚落十二入為邑十八界為國",
    "X31n0607_002:0230c19": "歷此求理名求衣食妙樂云言觀察五陰等者還",
    "X31n0607_002:0230c20": "以邪觀觀陰斷常以此邪慧冥資於正成見佛之",
    "X31n0607_002:0230c21": "由也。△二遂到父城。",
    "X31n0607_002:0230c22": "遂到其父所止之城。",
    "X31n0607_002:0230c23": "由向邪慧助正成機感佛大悲名為到城城即涅",
    "X31n0607_002:0230c24": "槃涅槃通半滿眾生惑盡可有得涅槃之義故言",
    "X31n0607_002:0231a01": "到城妙樂云機熟若證證父所證名到父城此乃",
    "X31n0607_002:0231a02": "小機先扣大應義立窮子已到父城故使城名涅",
    "X31n0607_002:0231a03": "槃大小雙得。△四其父憂念意二初念失子苦。",
    "X31n0607_002:0231a04": "父每念子與子離別(至)是以殷勤每憶其子。",
    "X31n0607_002:0231a05": "如來自昔至今恒思子大機故言每念退大已來",
    "X31n0607_002:0231a06": "流浪五道故言與子離別五十餘年開鬼出脩羅",
    "X31n0607_002:0231a07": "故言餘也未曾說者未曾向方便土中臣佐吏民",
    "X31n0607_002:0231a08": "說有此子機緣也又應世已來自昔華嚴方等般",
    "X31n0607_002:0231a09": "若諸座未曾向諸大士說此聲聞本是大乘之子",
    "X31n0607_002:0231a10": "既非佛子不解佛法或如聾啞或去華拜座或棄",
    "X31n0607_002:0231a11": "鉢茫然種種不逮也心懷悔恨者悔昔不勤教詔",
    "X31n0607_002:0231a12": "致令逃逝也恨子不思恩義疎我親他內合如來",
    "X31n0607_002:0231a13": "悔不殷勤令入內凡遂使退失本解恨其無心不",
    "X31n0607_002:0231a14": "能精進固志逃迷不返故言悔恨也自念老朽者",
    "X31n0607_002:0231a15": "化期將畢無傳大法之人如老朽而無子也妙樂",
    "X31n0607_002:0231a16": "云恨子下專斥於子非但悔應早息亦乃恨子機",
    "X31n0607_002:0231a17": "生致令疎我正法親他六塵內合等者為論免難",
    "X31n0607_002:0231a18": "須淨六根。△二念得子樂。",
    "X31n0607_002:0231a19": "復作是念我若得子委付財物坦然快樂無復憂慮。",
    "X31n0607_002:0231a20": "有可度之機名為得子與授佛記名付法財稱於",
    "X31n0607_002:0231a21": "本心復言快樂領上總譬竟。△二父子相見譬二",
    "X31n0607_002:0231a22": "初子見父四初見父之由。",
    "X31n0607_002:0231a23": "世尊爾時窮子傭賃展轉遇到父舍。",
    "X31n0607_002:0231a24": "由厭苦欣樂推求理味漸漸積習遂成出世善根",
    "X31n0607_002:0231b01": "故言傭賃展轉以此善根能扣佛慈悲故言遇到",
    "X31n0607_002:0231b02": "父舍父喻道後法身舍喻無緣慈悲大小二機雙",
    "X31n0607_002:0231b03": "扣此舍有大機故故言遙見其父有小機故故言",
    "X31n0607_002:0231b04": "住立門側若惟小無大則子不應見尊特之身父",
    "X31n0607_002:0231b05": "不應言我財物庫藏今有所付若唯大無小子不",
    "X31n0607_002:0231b06": "應住立門側又不應言非我傭力得物之處妙樂",
    "X31n0607_002:0231b07": "云傭賃之法以力易財本起邪見還希脫苦雖復",
    "X31n0607_002:0231b08": "邪求冥資正道故使世間厭苦遂成出世善機世",
    "X31n0607_002:0231b09": "易出世故云傭賃從一至一故云展轉不期而會",
    "X31n0607_002:0231b10": "故名為遇不意因於世法忽感出世慈悲又不意",
    "X31n0607_002:0231b11": "世間邪推而生正見感佛又不意小善之內冥入",
    "X31n0607_002:0231b12": "大乘圓門大小二機雙扣此舍者大機未熟正見",
    "X31n0607_002:0231b13": "而遙小感稍親門側而近。△二見父之處。",
    "X31n0607_002:0231b14": "住立門側遙見其父。",
    "X31n0607_002:0231b15": "門側者譬二觀為方便即門二邊圓中之機當門",
    "X31n0607_002:0231b16": "正見二乘偏真故言門側但空三昧偏真慧眼傍",
    "X31n0607_002:0231b17": "窺法身耳遙見其父者言大機始發扣召事遠是",
    "X31n0607_002:0231b18": "故言遙。△三見父之相。",
    "X31n0607_002:0231b19": "踞師子牀寶几承足。",
    "X31n0607_002:0231b20": "此言如來說華嚴時也踞師子牀者圓報法身安",
    "X31n0607_002:0231b21": "處空理無復通別二惑八魔等畏故云踞師子牀",
    "X31n0607_002:0231b22": "也寶几承足者定慧為足實諦為几無生定慧依",
    "X31n0607_002:0231b23": "真如境也妙樂云踞師子牀作所表釋者事師子",
    "X31n0607_002:0231b24": "座亦無師子之形但有所表故大論云佛為人中",
    "X31n0607_002:0231c01": "師子故佛所坐名師子座佛之所說名師子吼圓",
    "X31n0607_002:0231c02": "報身者部雖兼別從勝從本故曰圓報寶几等者",
    "X31n0607_002:0231c03": "一几承於二足定慧所依無殊即定慧力莊嚴法",
    "X31n0607_002:0231c04": "身從所名能故云無生定慧。",
    "X31n0607_002:0231c05": "諸婆羅門剎利居士(至)手執白拂侍立左右。",
    "X31n0607_002:0231c06": "婆羅門名淨行貴族高潔即等(覺)離垢菩薩也剎",
    "X31n0607_002:0231c07": "利是王種即九地已下初地已上菩薩也居士富",
    "X31n0607_002:0231c08": "而不貴即三十心也真珠瓔珞者即戒定慧陀羅",
    "X31n0607_002:0231c09": "尼三昧四瓔珞也價值千萬者即四十地功德以",
    "X31n0607_002:0231c10": "嚴法身也吏民僮僕者若異門明義者即是稟藏",
    "X31n0607_002:0231c11": "通二教斷通惑者名為民稟別教斷通惑者名為",
    "X31n0607_002:0231c12": "吏若同門明義者還是方便波羅蜜也內與實智",
    "X31n0607_002:0231c13": "同外與機緣同喻如吏民有內奉外役之義也白",
    "X31n0607_002:0231c14": "拂者即是權智之用也左右者右即入空智用拂",
    "X31n0607_002:0231c15": "四住塵左則入假智用拂塵沙塵此二為中道方",
    "X31n0607_002:0231c16": "便故言侍立妙樂云前以吏民對圓十住十行今",
    "X31n0607_002:0231c17": "以吏民對前三教斷通惑者復與僮僕共列故知",
    "X31n0607_002:0231c18": "立名隨義不可一定元譬事理何得守株故前以",
    "X31n0607_002:0231c19": "吏民在實今此吏民攝屬於權故在同異二門跨",
    "X31n0607_002:0231c20": "節為同當分為異異約施權同約開顯秖一吏民",
    "X31n0607_002:0231c21": "義當兩屬。",
    "X31n0607_002:0231c22": "覆以寶帳垂諸華旛(至)種種嚴飾威德特尊。",
    "X31n0607_002:0231c23": "覆以寶帳者真實慈悲也垂諸華旛者華即四攝",
    "X31n0607_002:0231c24": "旛即神通香水灑地者降注法水灑諸菩薩心地",
    "X31n0607_002:0232a01": "以淹惑塵亦是定水灑心地也散眾名華者布以",
    "X31n0607_002:0232a02": "七淨華謂戒定慧斷疑道非道知見淨斷知淨也",
    "X31n0607_002:0232a03": "戒者攝律儀等三種戒也定者首楞嚴等定也慧",
    "X31n0607_002:0232a04": "者實智慧也斷疑者已度二諦之疑也道非道淨",
    "X31n0607_002:0232a05": "者行於非道通達佛道也知見淨者智德圓滿了",
    "X31n0607_002:0232a06": "了見佛性也斷知淨者斷德成就無明永盡也羅",
    "X31n0607_002:0232a07": "列寶物者羅列諸地真實功德也出內與前出入",
    "X31n0607_002:0232a08": "義同自行為取化他為與威德特尊者光明無邊",
    "X31n0607_002:0232a09": "色像無邊相海巍巍此義須作舍那之佛豈得作",
    "X31n0607_002:0232a10": "餘釋耶。○出(尺遂切凡物自出則入聲使之出則去聲)內(世俗多讀為儒稅切非也",
    "X31n0607_002:0232a11": "當為納納入也古納字通)。△四生畏避心。",
    "X31n0607_002:0232a12": "窮子見父有大力勢(至)非我傭力得物之處。",
    "X31n0607_002:0232a13": "大力勢者智大故名大力神通大故名大勢如上",
    "X31n0607_002:0232a14": "身手有力義也恐怖者小機劣弱怯懼大道也悔",
    "X31n0607_002:0232a15": "來至此者佛本欲以大法擬之應不稱機但有退",
    "X31n0607_002:0232a16": "大之意故言悔來至此也竊作是念者機中潛密",
    "X31n0607_002:0232a17": "冥有此事非是顯對見勝應身故云竊念或是王",
    "X31n0607_002:0232a18": "王等者波旬是王徒輩為等小機灰斷無言說道",
    "X31n0607_002:0232a19": "絕於色像既見勝應之像非天人所及所說之法",
    "X31n0607_002:0232a20": "逈異二乘小智薄德未曾見聞便謂是魔是魔所",
    "X31n0607_002:0232a21": "說又法身如王報身如王等此乃大乘法報非是",
    "X31n0607_002:0232a22": "小乘得益之處故竊念或是王王等也非我傭力",
    "X31n0607_002:0232a23": "得物之處者小機不能受大化也。",
    "X31n0607_002:0232a24": "不如往至貧里肆力有地(至)作是念已疾走而去。",
    "X31n0607_002:0232b01": "不如往至貧里等者淨名經云能以貧所得法度",
    "X31n0607_002:0232b02": "斯下劣也但空之理不含萬德非如來藏故言貧",
    "X31n0607_002:0232b03": "里偏空稱於小智故言肆力有地肆放也依此小",
    "X31n0607_002:0232b04": "智能得有餘涅槃無漏衣食行行名衣慧行名食",
    "X31n0607_002:0232b05": "故言衣食易得若久住此等者行大乘道經無量",
    "X31n0607_002:0232b06": "劫故言久住我本厭怖生死若脩大乘必入生死",
    "X31n0607_002:0232b07": "廣學萬行故言逼迫我本樂小而今令我發大乘",
    "X31n0607_002:0232b08": "心是為強使捨大取小故言疾走也。△二父見子",
    "X31n0607_002:0232b09": "四初父見子處。",
    "X31n0607_002:0232b10": "時富長者於師子座。",
    "X31n0607_002:0232b11": "師子座見子處也如來法身居第一義空無畏之",
    "X31n0607_002:0232b12": "境而照機也。△二見子便識。",
    "X31n0607_002:0232b13": "見子便識。",
    "X31n0607_002:0232b14": "見子便識者如來鑒機知是往日結緣眾生也。△",
    "X31n0607_002:0232b15": "三見子歡喜。",
    "X31n0607_002:0232b16": "心大歡喜。",
    "X31n0607_002:0232b17": "心大歡喜者佛恒伺子機今機來稱慈是故歡喜",
    "X31n0607_002:0232b18": "即是領上法說中而起大悲心譬喻中即大驚怖",
    "X31n0607_002:0232b19": "也彼明大悲拔苦故言驚怖此明大慈與樂故言",
    "X31n0607_002:0232b20": "歡喜。△四見子適願。",
    "X31n0607_002:0232b21": "即作是念我財物庫藏(至)我雖年朽猶故貪惜。",
    "X31n0607_002:0232b22": "昔見眾生退大取小貧里求食資生艱難常欲與",
    "X31n0607_002:0232b23": "財無機不得今日機來稱大慈心故言庫藏今有",
    "X31n0607_002:0232b24": "所付我常思念者明其非但貧無大財又流轉生",
    "X31n0607_002:0232c01": "死眾苦所逼為大悲所痛故常思念雖欲救拔無",
    "X31n0607_002:0232c02": "機叵濟故云無由見之今有可度機發故云而忽",
    "X31n0607_002:0232c03": "自來稱大悲心故云甚適我願我雖年朽猶故貪",
    "X31n0607_002:0232c04": "惜者釋於適願之由由一期化訖故言年朽未見",
    "X31n0607_002:0232c05": "大機法無委付將來之徒從誰得脫為可度者故",
    "X31n0607_002:0232c06": "言貪惜今機自來無此憂念故我願得適也。△三",
    "X31n0607_002:0232c07": "父命追誘譬二初遣傍人追三初領上勸門擬宜",
    "X31n0607_002:0232c08": "無機二初擬宜。",
    "X31n0607_002:0232c09": "即遣傍人急追將還爾時使者疾走往捉。",
    "X31n0607_002:0232c10": "此下領華嚴時今領上勸門擬宜也遣傍人者智",
    "X31n0607_002:0232c11": "是能遣教是所遣理為正教為傍從佛出十二部",
    "X31n0607_002:0232c12": "擬宜眾生無機不受於其如乳故言遣傍人也又",
    "X31n0607_002:0232c13": "傍人者傍即臣佐等也即是遣法身菩薩為說大",
    "X31n0607_002:0232c14": "乘如華嚴中令四菩薩說四十地即是遣傍人也",
    "X31n0607_002:0232c15": "急追將還者直說大教擬宜小機故云急追昔有",
    "X31n0607_002:0232c16": "大種故曰將還疾走往捉者大乘明義顯露正直",
    "X31n0607_002:0232c17": "用此赴機令其疾趣菩提故大車中云其疾如風",
    "X31n0607_002:0232c18": "若以菩薩為傍人者菩薩自有神力又被佛加亦",
    "X31n0607_002:0232c19": "能令彼疾入菩提也。△二無機。",
    "X31n0607_002:0232c20": "窮子驚愕稱怨大喚我不相犯何為見捉。",
    "X31n0607_002:0232c21": "領上勸門無機也小乘縱昔曾發大心廢久不憶",
    "X31n0607_002:0232c22": "卒聞大教乖心故驚不識故愕故云窮子驚愕小",
    "X31n0607_002:0232c23": "乘以煩惱為怨生死為苦若勸煩惱即菩提即大",
    "X31n0607_002:0232c24": "喚稱怨枉若聞生死即涅槃即大喚稱苦痛故云",
    "X31n0607_002:0233a01": "稱冤大喚我本不求大何意用大化我故云我不",
    "X31n0607_002:0233a02": "相犯何為見捉妙樂云稱怨大喚者經但云怨而",
    "X31n0607_002:0233a03": "不云苦疏文釋中即以大喚為苦痛所以具有二",
    "X31n0607_002:0233a04": "義者逢怨必苦故以大喚擬之。△二領上誡門擬",
    "X31n0607_002:0233a05": "宜無機二初擬宜。",
    "X31n0607_002:0233a06": "使者執之逾急強牽將還。",
    "X31n0607_002:0233a07": "領上誡門擬宜也執之逾急者前明勸善猶是容",
    "X31n0607_002:0233a08": "豫我當為說怖畏之事即是急切誡以苦言令其",
    "X31n0607_002:0233a09": "遠惡內既無機外逼大化即是強牽將還也。△二",
    "X31n0607_002:0233a10": "無機。",
    "X31n0607_002:0233a11": "于時窮子自念無罪(至)轉更惶怖悶絕躃地。",
    "X31n0607_002:0233a12": "領上誡門無機也自念無罪者罪者慈悲也眾生",
    "X31n0607_002:0233a13": "罪故入生死獄菩薩以慈悲故亦同罪入獄二乘",
    "X31n0607_002:0233a14": "人無慈悲名為無罪令入生死之獄即是被囚執",
    "X31n0607_002:0233a15": "也無大方便而入生死必當永失三乘慧命故言",
    "X31n0607_002:0233a16": "必死思此等事故言轉更惶怖強以大教小智不",
    "X31n0607_002:0233a17": "解故言悶絕即起誹謗必墮三途故言躃地。△三",
    "X31n0607_002:0233a18": "併領勸誡息大乘化四初思惟息化二初知大志",
    "X31n0607_002:0233a19": "弱。",
    "X31n0607_002:0233a20": "父遙見之而語使言不須此人勿強將來。",
    "X31n0607_002:0233a21": "父遙見者小機去大乘遠故名為遙是結緣子故",
    "X31n0607_002:0233a22": "名為見而語使言者若約教為使智本說教智知",
    "X31n0607_002:0233a23": "無機大教宜息若約人為使即語諸菩薩不須現",
    "X31n0607_002:0233a24": "汝尊妙之身令二乘見如淨名經中攝汝身香無",
    "X31n0607_002:0233b01": "令彼諸眾生而起惑著又普賢入此娑婆促身令",
    "X31n0607_002:0233b02": "小皆是其義也勿強將來者既無大機若現勝身",
    "X31n0607_002:0233b03": "說大乘法恐傷其善根故言勿強也。△二知小志",
    "X31n0607_002:0233b04": "強。",
    "X31n0607_002:0233b05": "以冷水灑面令得醒悟莫復與語。",
    "X31n0607_002:0233b06": "冷水灑面者知有小志宜以三藏灰斷理水除見",
    "X31n0607_002:0233b07": "思之熱面者厭生死名背向涅槃如面也醒悟者",
    "X31n0607_002:0233b08": "開小教逗小機令得離煩悶悟四真諦也莫復與",
    "X31n0607_002:0233b09": "語者決定應息大乘教也妙樂云面者以向釋之",
    "X31n0607_002:0233b10": "有背生死向涅槃機故名為面非謂灑彼涅槃名",
    "X31n0607_002:0233b11": "面莫復與語者語秖是教。△二釋息化意。",
    "X31n0607_002:0233b12": "所以其何父知其子(至)不語他人云是我子。",
    "X31n0607_002:0233b13": "二乘厭苦欣空親狎下劣無慈悲心即畏難大法",
    "X31n0607_002:0233b14": "且任其小志抑佛本懷所以息化也審知二萬億",
    "X31n0607_002:0233b15": "佛所曾發大心故云審知是子而以方便等者於",
    "X31n0607_002:0233b16": "昔小乘教中隨他意語方便覆護稱是聲聞不說",
    "X31n0607_002:0233b17": "隨自意語云是菩薩也妙樂云覆實護權故云覆",
    "X31n0607_002:0233b18": "護亦是覆陰將護不彰其實故法華前一實之外",
    "X31n0607_002:0233b19": "皆名隨他意語以昔方等般若猶有小教定無小",
    "X31n0607_002:0233b20": "乘作佛之語故乳及二酥並對小機云不說隨自",
    "X31n0607_002:0233b21": "意耳。△三正明息化。",
    "X31n0607_002:0233b22": "使者語之我今放汝隨意所趣。",
    "X31n0607_002:0233b23": "我今放汝即是知大機弱隨意所趣即是知小善",
    "X31n0607_002:0233b24": "強以此二緣故息大化也。△四息化得宜。",
    "X31n0607_002:0233c01": "窮子歡喜得未曾有從地而起往至貧里以求衣食。",
    "X31n0607_002:0233c02": "不為大教所逼是故歡喜無謗大罪得免三途故",
    "X31n0607_002:0233c03": "言從地有小善生故言而起又前擬宜大法迷悶",
    "X31n0607_002:0233c04": "不解臥無明地今逗以小可得醒悟故言從地而",
    "X31n0607_002:0233c05": "起於四諦中欲求道法故言往至貧里以求衣食",
    "X31n0607_002:0233c06": "妙樂云境攝法狹故言貧里欲趣小果還須正助",
    "X31n0607_002:0233c07": "故云衣食。△二遣二人誘二初齊教領四初領上",
    "X31n0607_002:0233c08": "擬宜三車。",
    "X31n0607_002:0233c09": "爾時長者將欲誘引其子而設方便。",
    "X31n0607_002:0233c10": "此下領鹿苑時也將欲誘引者既息大化不容孤",
    "X31n0607_002:0233c11": "棄欲設方便故言將欲。",
    "X31n0607_002:0233c12": "密遣二人形色憔悴無威德者。",
    "X31n0607_002:0233c13": "初擬大乘云即遣傍人表一實諦一大乘教一菩",
    "X31n0607_002:0233c14": "薩人今明方便隱實為密指偏真為遣約教隱滿",
    "X31n0607_002:0233c15": "字為密指半字為遣約人內秘菩薩行故言密外",
    "X31n0607_002:0233c16": "現是聲聞故言遣二人者四大弟子齊已分領不",
    "X31n0607_002:0233c17": "涉菩薩故言二人約法是因緣四諦約理是有作",
    "X31n0607_002:0233c18": "真俗約人是聲聞緣覺二乘教中不脩相好但說",
    "X31n0607_002:0233c19": "苦無常不淨即是形色憔悴又內怖無常曰憔外",
    "X31n0607_002:0233c20": "遭八苦名悴無有十力無畏名無威德。",
    "X31n0607_002:0233c21": "汝可詣彼徐語窮子。",
    "X31n0607_002:0233c22": "汝可詣彼等者即以小教擬小機也大教明理直",
    "X31n0607_002:0233c23": "實故言疾走往捉小教明迂隱故云徐語。",
    "X31n0607_002:0233c24": "此有作處倍與汝直。",
    "X31n0607_002:0234a01": "此有作處者見道脩道是斷見思之作處倍與汝",
    "X31n0607_002:0234a02": "直者五戒十善止出三途今四諦十二因緣能出",
    "X31n0607_002:0234a03": "三界是為一倍又外道六行但能伏惑今脩四諦",
    "X31n0607_002:0234a04": "則能斷惑得至涅槃是為二倍也。",
    "X31n0607_002:0234a05": "窮子若許將來使作(至)我等二人亦共汝作。",
    "X31n0607_002:0234a06": "窮子若許者有機是許即設教無機是不許即不",
    "X31n0607_002:0234a07": "設教欲何所作者二乘唯欲除見思惑取證涅槃",
    "X31n0607_002:0234a08": "不論淨佛國土成就眾生所以言雇汝除糞我等",
    "X31n0607_002:0234a09": "二人亦共汝作者約理即智諦相資約人即權人",
    "X31n0607_002:0234a10": "共實人脩行故言二人共汝作也。△二領上知子",
    "X31n0607_002:0234a11": "先心。",
    "X31n0607_002:0234a12": "時二使人即求窮子既已得之。",
    "X31n0607_002:0234a13": "審知有機故言已得。△三領上歎車希有。",
    "X31n0607_002:0234a14": "具陳上事。",
    "X31n0607_002:0234a15": "陳說雇作除糞之事也。△四領上適子所願。",
    "X31n0607_002:0234a16": "爾時窮子先取其價尋與除糞其父見子愍而怪之。",
    "X31n0607_002:0234a17": "二乘慕果行因所以先問價值故云先取取道滅",
    "X31n0607_002:0234a18": "之價除苦集之糞也其父見子愍而怪者愍其取",
    "X31n0607_002:0234a19": "阿羅漢恠其不求佛道所失者大所得者寡故言",
    "X31n0607_002:0234a20": "怪也齊此領法譬中意其文竟妙樂云問若愍而",
    "X31n0607_002:0234a21": "怪者何故密遣教其取果答旁追不來事須密遣",
    "X31n0607_002:0234a22": "雖教除糞非父本懷欲有彰言委付故先愍而怪",
    "X31n0607_002:0234a23": "之。△二取意領亦名探領四初先以權智久欲擬",
    "X31n0607_002:0234a24": "宜。",
    "X31n0607_002:0234b01": "又以他日於窻牖中遙見子身。",
    "X31n0607_002:0234b02": "又者鄭重辭也四大弟子將欲探領如來法身地",
    "X31n0607_002:0234b03": "上久知大小之機一三施化重述佛意故標章稱",
    "X31n0607_002:0234b04": "又也他日者二乘自謂方便為己非二乘法為他",
    "X31n0607_002:0234b05": "他者即是擬法身也日者時也亦智也依法身之",
    "X31n0607_002:0234b06": "時用智照機故言他日若齊教領者領化身用事",
    "X31n0607_002:0234b07": "為己日非化身用事為他日若探領者領法身中",
    "X31n0607_002:0234b08": "照機也法身之時用化他之權智照於權機若有",
    "X31n0607_002:0234b09": "若無照用權事若可若否皆是權智所照故言他",
    "X31n0607_002:0234b10": "日窻牖者偏見則小表權智照彼偏機也遙者小",
    "X31n0607_002:0234b11": "去大懸故名為遠見子者昔曾種大稱之為子以",
    "X31n0607_002:0234b12": "大擬之故名為見窻牖偏狹未宜大化故息大而",
    "X31n0607_002:0234b13": "施小也妙樂云窻牖者說文云在屋曰窻在墻曰",
    "X31n0607_002:0234b14": "牖非戶故偏明處仍狹今亦如是非中故偏不徧",
    "X31n0607_002:0234b15": "故狹故法身地觀無大機唯見偏狹先熟故也乃",
    "X31n0607_002:0234b16": "由子隔窻牖之外何關長者偏視之非況是長者",
    "X31n0607_002:0234b17": "欲取偏機於圓仍遠故名為遙。△二久知方便是",
    "X31n0607_002:0234b18": "其玩好。",
    "X31n0607_002:0234b19": "羸瘦憔悴糞土塵坌汙穢不淨。",
    "X31n0607_002:0234b20": "領如來先知二乘有小玩好也脩因智力少為羸",
    "X31n0607_002:0234b21": "脩因福力少為瘦四住為糞土無知為塵坌也。△",
    "X31n0607_002:0234b22": "三久知須歎三車希有。",
    "X31n0607_002:0234b23": "即脫瓔珞細輭上服嚴餙之具(至)狀有所畏。",
    "X31n0607_002:0234b24": "脫妙服譬隱報身無量功德四十二地戒定慧陀",
    "X31n0607_002:0234c01": "羅尼等瓔珞寂滅忍細輭上服大小相海嚴餙之",
    "X31n0607_002:0234c02": "具容服若盛子則驚畏二乘不宜見此相好是故",
    "X31n0607_002:0234c03": "脫之更著麤獘者現丈六形是麤生忍法忍是弊",
    "X31n0607_002:0234c04": "也塵土坌身者現有煩惱有為有漏也左手喻實",
    "X31n0607_002:0234c05": "右手喻權權用便易自以此權法斷結成佛又用",
    "X31n0607_002:0234c06": "此權法化人故云右手執持除糞之器狀有所畏",
    "X31n0607_002:0234c07": "者狀似也示同小乘怖畏生死又有寒風馬麥之",
    "X31n0607_002:0234c08": "報也妙樂云生忍法忍等者忍有情惱名為生忍",
    "X31n0607_002:0234c09": "謂蚊蚋等忍無情惱名為法忍謂寒熱風雨等左",
    "X31n0607_002:0234c10": "手等者小中權實也又有寒風等者大論第九佛",
    "X31n0607_002:0234c11": "有九惱謂六年苦行孫陀利謗金鏘馬麥琉璃殺",
    "X31n0607_002:0234c12": "釋乞食空鉢旃遮女謗調達推山寒風索衣加雙",
    "X31n0607_002:0234c13": "樹背痛為十。△四親教子作適願受行七初譬四",
    "X31n0607_002:0234c14": "念處。",
    "X31n0607_002:0234c15": "語諸作人。",
    "X31n0607_002:0234c16": "語諸作人者即是說三藏教示四念處是除糞之",
    "X31n0607_002:0234c17": "器斷結之境故遺教經云常依念處行道能破四",
    "X31n0607_002:0234c18": "倒此領火宅中適願勇銳即是聞慧外凡位也。△",
    "X31n0607_002:0234c19": "二譬四正勤。",
    "X31n0607_002:0234c20": "汝等勤作勿得懈息以方便故得近其子。",
    "X31n0607_002:0234c21": "勿得懈息者即是令其勤脩四念處也若起懈息",
    "X31n0607_002:0234c22": "不能滅二惡(已生未生)生二善(已生未生)以二勤故能發煖",
    "X31n0607_002:0234c23": "火對火宅互相推排入脩慧煖位也以方便故得",
    "X31n0607_002:0234c24": "近其子者念處未得理火溫心猶為疎外不可附",
    "X31n0607_002:0235a01": "近今四正勤以初得煖方便則可附近也。△三譬",
    "X31n0607_002:0235a02": "如意足。",
    "X31n0607_002:0235a03": "後復告言咄男子(至)亦有老弊使人須者相給。",
    "X31n0607_002:0235a04": "咄是驚覺亦是責數上正勤中紛動即是智法如",
    "X31n0607_002:0235a05": "男子是陽性今如意足是定法如女人是陰性良",
    "X31n0607_002:0235a06": "以正勤策動不得與真空相應故驚覺責數令捨",
    "X31n0607_002:0235a07": "散入靜故言咄男子也汝常此作勿復餘去者念",
    "X31n0607_002:0235a08": "處正勤動不專一不名為常四如意中定不異緣",
    "X31n0607_002:0235a09": "思惟則定思惟則斷定斷專一故云汝常此作不",
    "X31n0607_002:0235a10": "紛動故故云勿復餘去此猶在互相推排中即是",
    "X31n0607_002:0235a11": "頂法之位也當加汝價者正勤觀中不能發真如",
    "X31n0607_002:0235a12": "意觀中能發無漏故言加價諸有所須者漏無漏",
    "X31n0607_002:0235a13": "善助道正道皆從如意觀中求之欲須即得也四",
    "X31n0607_002:0235a14": "禪體含枝林如盆器生空麤如米法空細如麵此",
    "X31n0607_002:0235a15": "即正道四諦下十六諦觀無常如鹽苦如醋此即",
    "X31n0607_002:0235a16": "助道如米麵難食須鹽醋和之正道難顯須助道",
    "X31n0607_002:0235a17": "助之莫自疑難者結上正助審在如意觀中故令",
    "X31n0607_002:0235a18": "勿疑決定可辦如己物想故言勿難若欲直取神",
    "X31n0607_002:0235a19": "通以代手足如使人驅役者如意觀中亦有此通",
    "X31n0607_002:0235a20": "但通劣弱事同老獘故云亦有老獘使人雖不丁",
    "X31n0607_002:0235a21": "壯亦堪運役故云須者用給。△四譬五根。",
    "X31n0607_002:0235a22": "好自安意我如汝父勿復憂慮。",
    "X31n0607_002:0235a23": "好自安意者得信等五根安固難壞也我如汝父",
    "X31n0607_002:0235a24": "者已得似解隣於證真似像未實故言如父亦是",
    "X31n0607_002:0235b01": "如子勿復憂慮者令其安意破壞見思也。△五譬",
    "X31n0607_002:0235b02": "五力。",
    "X31n0607_002:0235b03": "所以者何我年老大(至)自今已後如所生子。",
    "X31n0607_002:0235b04": "我老汝少者佛居道終之位已具智斷故言老大",
    "X31n0607_002:0235b05": "汝居道始之位(內凡)未有智斷故為少壯此即忍法",
    "X31n0607_002:0235b06": "位也得此五力離五惡法謂得信力故不欺得精",
    "X31n0607_002:0235b07": "進力故不怠得念力故不瞋得定力故不恨得慧",
    "X31n0607_002:0235b08": "力故不怨言餘作人者遠指外道諸見求理名餘",
    "X31n0607_002:0235b09": "作人近指煖等四位未免五過亦名餘作人此文",
    "X31n0607_002:0235b10": "無五過即五力也自今已後如所生子者下忍十",
    "X31n0607_002:0235b11": "六剎那時節猶長中忍雖復縮觀亦未是一剎那",
    "X31n0607_002:0235b12": "若上忍世第一最後一剎那心隣真逼聖故名此",
    "X31n0607_002:0235b13": "位為如所生子即世第一法位也妙樂云煖等四",
    "X31n0607_002:0235b14": "位應云念處等四世第一是五力位無五過也。△",
    "X31n0607_002:0235b15": "六譬八正道。",
    "X31n0607_002:0235b16": "即時長者更與作字名之為兒。",
    "X31n0607_002:0235b17": "世第一法與真不久故言即時阿含說五種佛子",
    "X31n0607_002:0235b18": "四果及辟支佛名佛真子菩薩不斷結子義未成",
    "X31n0607_002:0235b19": "今二乘得八正入見道中故名為兒妙樂云阿含",
    "X31n0607_002:0235b20": "至子義未成者既阿含中亦明不斷惑菩薩而大",
    "X31n0607_002:0235b21": "論斥權非謂全無論云迦旃延造者從所造論及",
    "X31n0607_002:0235b22": "所計者說豈以會二還歸阿含法華準舊十二年",
    "X31n0607_002:0235b23": "前一何可笑。△七譬七覺支。",
    "X31n0607_002:0235b24": "爾時窮子雖欣此遇(至)於二十年中常令除糞。",
    "X31n0607_002:0235c01": "二乘因斷見惑而得為子故云雖欣此遇思惑未",
    "X31n0607_002:0235c02": "盡猶居學位正須依教脩行盡苦故云猶故自謂",
    "X31n0607_002:0235c03": "客作賤人若得初果厭小樂大大乘機發者即應",
    "X31n0607_002:0235c04": "授以大乘更不須進斷其餘殘結正由不捨小志",
    "X31n0607_002:0235c05": "大機不發以是且令依教盡漏故言由是之故二",
    "X31n0607_002:0235c06": "十年中常令除糞二十年者一無礙一解脫斷見",
    "X31n0607_002:0235c07": "九無礙九解脫斷思故云二十年也此文并下偈",
    "X31n0607_002:0235c08": "頌凡三番云二十年意各不同隨其文下釋之可",
    "X31n0607_002:0235c09": "見也。△四家業譬二初領家業二初相體信二初",
    "X31n0607_002:0235c10": "明其體信。",
    "X31n0607_002:0235c11": "過是已後心相體信入出無難。",
    "X31n0607_002:0235c12": "此下領方等時也過是已後者過鹿苑三藏之後",
    "X31n0607_002:0235c13": "即方等也心相體信者父子互相體悉信順謂於",
    "X31n0607_002:0235c14": "三藏教中得涅槃價此既不虗今為菩薩說此大",
    "X31n0607_002:0235c15": "乘亦復非虗此即子信父也佛知此等見思已斷",
    "X31n0607_002:0235c16": "聞大不謗無漏根利聞必生信此即父信子也入",
    "X31n0607_002:0235c17": "出無難者由此見尊特身聞大乘教名此為入復",
    "X31n0607_002:0235c18": "被訶斥猶見丈六說小乘法名此為出大小入出",
    "X31n0607_002:0235c19": "而無疑難也。△二猶居本位。",
    "X31n0607_002:0235c20": "然其所止猶在本處。",
    "X31n0607_002:0235c21": "二乘雖於大小入出無難然聞大乘之法謂是菩",
    "X31n0607_002:0235c22": "薩之事非己智分不肯回小向大猶居羅漢之位",
    "X31n0607_002:0235c23": "不言未來當得作佛故云所止猶在本處。△二命",
    "X31n0607_002:0235c24": "領業四初明其時節。",
    "X31n0607_002:0236a01": "世尊爾時長者有疾自知將死不久。",
    "X31n0607_002:0236a02": "此下領佛命轉教般若時也將死不久者有機則",
    "X31n0607_002:0236a03": "應為生機盡應謝為死今化機將畢應謝非久也。",
    "X31n0607_002:0236a04": "△二命知家業。",
    "X31n0607_002:0236a05": "語窮子言我今多有(至)所應取與汝悉知之。",
    "X31n0607_002:0236a06": "金即別教理銀即通教理大品所明真諦不出此",
    "X31n0607_002:0236a07": "二而云多有者理則非多約種種門亦得言多例",
    "X31n0607_002:0236a08": "如空非十八約破十八法名十八空也勸學品中",
    "X31n0607_002:0236a09": "明一切法門皆是珍寶倉是定門即百八三昧庫",
    "X31n0607_002:0236a10": "是慧門即十八空境也通別兩教定慧倉庫包藏",
    "X31n0607_002:0236a11": "一切禪定智慧無所闕少內充外溢故云盈溢其",
    "X31n0607_002:0236a12": "中多少者說於般若則有廣略二門略則為少廣",
    "X31n0607_002:0236a13": "則為多自行為取化他為與大品中云汝當為菩",
    "X31n0607_002:0236a14": "薩說故云汝悉知之妙樂云金即別教理等者問",
    "X31n0607_002:0236a15": "大品有圓何故但云不出通別答一者但語通別",
    "X31n0607_002:0236a16": "理已攝餘二論能詮教必須具四今且從理故云",
    "X31n0607_002:0236a17": "不出此二兼復二乘至此多成通別亦且言之通",
    "X31n0607_002:0236a18": "別倉庫準此可知。△三誡令體心。",
    "X31n0607_002:0236a19": "我心如是當體此意所以者何今我與汝便為不異。",
    "X31n0607_002:0236a20": "誡體我心者佛以般若為心汝今轉教當隨佛意",
    "X31n0607_002:0236a21": "說也今我與汝便為不異者釋此有三一被加令",
    "X31n0607_002:0236a22": "說與佛不異二就理以諸法皆如故得不異三就",
    "X31n0607_002:0236a23": "今時始悟父子天性本來不異而二乘人自謂被",
    "X31n0607_002:0236a24": "加異耳。△四勅無漏失。",
    "X31n0607_002:0236b01": "宜加用心無令漏失。",
    "X31n0607_002:0236b02": "無令漏失者一者汝為菩薩說般若教無令漏失",
    "X31n0607_002:0236b03": "二者就理此即汝法後時當用是故無令漏失也。",
    "X31n0607_002:0236b04": "△二受命領四初正受領知。",
    "X31n0607_002:0236b05": "爾時窮子即受教敕領知眾物金銀珍寶及諸庫藏。",
    "X31n0607_002:0236b06": "△二心無希取。",
    "X31n0607_002:0236b07": "而無希取一[(歹*又)/食]之意。",
    "X31n0607_002:0236b08": "善吉轉教雖說般若自謂是菩薩法我無其分也。",
    "X31n0607_002:0236b09": "△三未捨本處。",
    "X31n0607_002:0236b10": "然其所止故在本處下劣之心亦未能捨。",
    "X31n0607_002:0236b11": "故在本處者住羅漢位雖復慕大亦未定言欲作",
    "X31n0607_002:0236b12": "菩薩也未捨下劣心者雖復耻小亦未定言捨於",
    "X31n0607_002:0236b13": "小證也。△四鄙劣求大。",
    "X31n0607_002:0236b14": "復經少時父知子意漸以通泰成就大志自鄙先心。",
    "X31n0607_002:0236b15": "問何時名少時答一云說般若竟尋思所領大乘",
    "X31n0607_002:0236b16": "法門生心貪樂為失為不失如此等尋思即是大",
    "X31n0607_002:0236b17": "乘機發時也此時去法華不遠故言少時又當說",
    "X31n0607_002:0236b18": "無量義經時大乘機發何以知然無量義經中明",
    "X31n0607_002:0236b19": "七種方便無量漸頓從一法生既聞此說思惟昔",
    "X31n0607_002:0236b20": "之三藏三乘悉皆從一法生此之三乘亦應入一",
    "X31n0607_002:0236b21": "如是思時漸已通泰大心即發故言成就大志也",
    "X31n0607_002:0236b22": "妙樂云失不失者失則於己無分不失復未同菩",
    "X31n0607_002:0236b23": "薩踟蹰之際即大機欲發之時正發乃在三請時",
    "X31n0607_002:0236b24": "也次約無量義者去法華極近時極少也既聞從",
    "X31n0607_002:0236c01": "一出多義必收多歸一四味之終故云漸已機無",
    "X31n0607_002:0236c02": "隔異故云通泰。○漸以通泰以字合作已下偈文",
    "X31n0607_002:0236c03": "云漸已曠大其義是同可詳之。△二正付家業譬",
    "X31n0607_002:0236c04": "二初付業四初明付業時下去合第四第五共為",
    "X31n0607_002:0236c05": "一領付譬。",
    "X31n0607_002:0236c06": "臨欲終時。",
    "X31n0607_002:0236c07": "此下領般若之後說法華時也臨欲終者是明時",
    "X31n0607_002:0236c08": "節化緣將訖靈山八載說法華經唱入涅槃時也。",
    "X31n0607_002:0236c09": "△二命聚眾證。",
    "X31n0607_002:0236c10": "而命其子并會親族國王大臣剎利居士皆悉已集。",
    "X31n0607_002:0236c11": "二萬億佛所受化之徒名之為子十方法身菩薩",
    "X31n0607_002:0236c12": "影響者為親族影響之眾多是釋迦昔日同業並",
    "X31n0607_002:0236c13": "共如來於二萬億佛所共開化之於其悉是伯叔",
    "X31n0607_002:0236c14": "之行故用此為親族國王者一切漸頓諸經無不",
    "X31n0607_002:0236c15": "稱所詮之處為經王當機益物興廢有時部部不",
    "X31n0607_002:0236c16": "同名之為國皆言第一即是王今經會通諸教豈",
    "X31n0607_002:0236c17": "非聚集國王故無量義經中先已收集彼云初說",
    "X31n0607_002:0236c18": "四諦十二緣生次說方等十二部經次說摩訶般",
    "X31n0607_002:0236c19": "若此則普集諸經融通漸頓會入此典故名會國",
    "X31n0607_002:0236c20": "王也彌勒等諸大菩薩皆是等覺為大臣初地至",
    "X31n0607_002:0236c21": "九地為剎利法王種性中生十住十行十向為居",
    "X31n0607_002:0236c22": "士此等皆從釋迦受化者也妙樂云國王至是王",
    "X31n0607_002:0236c23": "者前約昔教諸部為諸王言興廢者華嚴二興二",
    "X31n0607_002:0236c24": "廢乃至法華一興三廢今乃廢諸小王唯立一主",
    "X31n0607_002:0237a01": "是故法華名王中王無量義中先已收集者雖云",
    "X31n0607_002:0237a02": "從一出多密擬多皆屬一故云收集彼云下引彼",
    "X31n0607_002:0237a03": "無量義經以示收集諸經之相彼經既云諸經無",
    "X31n0607_002:0237a04": "量皆從一出故指前經以為無量四諦因緣即鹿",
    "X31n0607_002:0237a05": "苑也方等般若次第宛然。△三結會父子。",
    "X31n0607_002:0237a06": "即自宣言諸君當知(至)此實我子我實其父。",
    "X31n0607_002:0237a07": "實從我受學實是我子從我起解是我所生我實",
    "X31n0607_002:0237a08": "曾於二萬億佛所常教大法故我實是父於某城",
    "X31n0607_002:0237a09": "中者此經西國文多度此甚少或可說昔名字國",
    "X31n0607_002:0237a10": "土如大通智勝因緣今簡略名字直言某城某甲",
    "X31n0607_002:0237a11": "耳是諸眾生背此大乘起無明闇遁入生死故言",
    "X31n0607_002:0237a12": "捨吾逃走備經六趣故云五十餘年昔在本城懷",
    "X31n0607_002:0237a13": "憂推覓者如來自昔於法身地中常以權實二智",
    "X31n0607_002:0237a14": "觀覓可化之機始於今日感應道交故云忽於今",
    "X31n0607_002:0237a15": "日遇會得之此實我子我實其父判天性定父子",
    "X31n0607_002:0237a16": "也。△四正付家業。",
    "X31n0607_002:0237a17": "今我所有一切財物皆是子有先所出內是子所知。",
    "X31n0607_002:0237a18": "一切大乘萬行萬德故云一切所有也先所出內",
    "X31n0607_002:0237a19": "是子所知者追指昔日大品領教所委有廣略般",
    "X31n0607_002:0237a20": "若共(通)不共(別圖)法是汝所知即是汝有故法華但",
    "X31n0607_002:0237a21": "明佛之知見不更廣說一切行相也妙樂云所付",
    "X31n0607_002:0237a22": "般若有共不共不出因果因為萬行果為萬德行",
    "X31n0607_002:0237a23": "即四諦十二因緣十八空等德謂十力四無所畏",
    "X31n0607_002:0237a24": "十八不共法等此我之德既云子有當知汝等竝",
    "X31n0607_002:0237b01": "有如來因果之藏此即天性相關也故知知之與",
    "X31n0607_002:0237b02": "見竝是所有所以法華但總說云佛之知見耳。△",
    "X31n0607_002:0237b03": "二歡喜。",
    "X31n0607_002:0237b04": "世尊是時窮子聞父此言(至)今此寶藏自然而至。",
    "X31n0607_002:0237b05": "領上各乘大車得未曾有自顧無心希望佛道而",
    "X31n0607_002:0237b06": "今忽聞得記作佛故云不求自得也三藏中本心",
    "X31n0607_002:0237b07": "不求方等中耻小望絕故不求般若中雖領非己",
    "X31n0607_002:0237b08": "分故不求昔雖不求而今自得也。△二合譬四初",
    "X31n0607_002:0237b09": "合父子相失譬。",
    "X31n0607_002:0237b10": "世尊大富長者則是如來我等似佛子。",
    "X31n0607_002:0237b11": "如來合父似則合子似有二義一取大機為子昔",
    "X31n0607_002:0237b12": "未逃逝既非真位猶居外凡故云似也二取小機",
    "X31n0607_002:0237b13": "為子者小機似像大乘根性故云似也子既背父",
    "X31n0607_002:0237b14": "而逃故貶之曰似妙樂云子既等者舉正因況若",
    "X31n0607_002:0237b15": "論正因不似亦子況復似耶既曾結緣誰非真子",
    "X31n0607_002:0237b16": "據曾逃走父且貶之由位淺迷深斥之云似。△二",
    "X31n0607_002:0237b17": "合父子相見譬。",
    "X31n0607_002:0237b18": "如來常說我等為子。",
    "X31n0607_002:0237b19": "合長者見子便識。△三合父命追誘譬二初合傍",
    "X31n0607_002:0237b20": "人追二初合誡勸兩門無機。",
    "X31n0607_002:0237b21": "世尊我等以三苦故於生死中受諸熱惱迷惑無知。",
    "X31n0607_002:0237b22": "三苦由三受生苦受生苦苦樂受生壞苦不苦不",
    "X31n0607_002:0237b23": "樂受生行苦妙樂云由三苦故五濁加重所以勸",
    "X31n0607_002:0237b24": "誡二門竝無大機但堪小化五濁遍故即是三苦",
    "X31n0607_002:0237c01": "無明覆故即是無知。△二合息化中有小志。",
    "X31n0607_002:0237c02": "樂著小法。",
    "X31n0607_002:0237c03": "△二合二誘譬二初齊教領二初合具陳上事。",
    "X31n0607_002:0237c04": "今日世尊令我等思惟蠲除諸法戲論之糞。",
    "X31n0607_002:0237c05": "戲論之糞謂見思也。△二合除糞取價。",
    "X31n0607_002:0237c06": "我等於中勤加精進(至)勤精進故所得弘多。",
    "X31n0607_002:0237c07": "我等於中勤加精進合上尋與除糞得至涅槃下",
    "X31n0607_002:0237c08": "合上先取其價也。△二合探領三初合先欲擬宜。",
    "X31n0607_002:0237c09": "然世尊先知我等。",
    "X31n0607_002:0237c10": "上言遙見今言先知。△二合方便所好。",
    "X31n0607_002:0237c11": "心著弊欲樂於小法。",
    "X31n0607_002:0237c12": "上言羸瘦憔悴今言心著獘欲。△三合先知歎車。",
    "X31n0607_002:0237c13": "便見縱捨不為分別汝等當有如來知見寶藏之分。",
    "X31n0607_002:0237c14": "上言即脫瓔珞更著麤獘今言便見棄捨不為分",
    "X31n0607_002:0237c15": "別寶藏之分。△四合領付家業譬二初合領家業",
    "X31n0607_002:0237c16": "二初合相體信二初合令體信。",
    "X31n0607_002:0237c17": "世尊以方便力說如來智慧。",
    "X31n0607_002:0237c18": "帶三乘方便說大乘實相故言以方便力於我等",
    "X31n0607_002:0237c19": "前說大乘法亦是合上出入無難以方便力出辯",
    "X31n0607_002:0237c20": "二乘以佛智力入明實相若不體信豈於我前明",
    "X31n0607_002:0237c21": "佛慧耶。△二合在本處。",
    "X31n0607_002:0237c22": "我等從佛得涅槃一日之價(至)於此大乘無有志求。",
    "X31n0607_002:0237c23": "△二合命領業二初合受領業。",
    "X31n0607_002:0237c24": "我等又因如來智慧為諸菩薩開示演說。",
    "X31n0607_002:0238a01": "△二合無希取二初正合。",
    "X31n0607_002:0238a02": "而自於此無有志願。",
    "X31n0607_002:0238a03": "合無希取也無志願者明佛加威力令如佛心而",
    "X31n0607_002:0238a04": "說故我不志願也。△二釋意。",
    "X31n0607_002:0238a05": "所以者何佛知我等(至)而我等不知真是佛子。",
    "X31n0607_002:0238a06": "佛以方便力隨我等說者帶方便力以實相法共",
    "X31n0607_002:0238a07": "二乘說我等不識不共之意所以不知真是佛子",
    "X31n0607_002:0238a08": "也。△二合付家業二初合付業二初明無恡。",
    "X31n0607_002:0238a09": "今我等方知世尊於佛智慧無所恡惜。",
    "X31n0607_002:0238a10": "△二釋無恡。",
    "X31n0607_002:0238a11": "所以者何我等昔來(至)然佛實以大乘教化。",
    "X31n0607_002:0238a12": "於此經中下舉今證昔今理惟一故知昔三非實",
    "X31n0607_002:0238a13": "但為未堪故於大前毀訾小心欲令捨偽取真定",
    "X31n0607_002:0238a14": "知非恡然佛實以大乘而教化也。△二合歡喜。",
    "X31n0607_002:0238a15": "是故我等說本無心(至)如佛子所應得者皆已得之。",
    "X31n0607_002:0238a16": "△二偈頌二初七十三行半頌長行二初頌法說。",
    "X31n0607_002:0238a17": "爾時摩訶迦葉欲重宣此義而說偈言。",
    "X31n0607_002:0238a18": "我等今日聞佛音教(至)無上寶聚不求自得。",
    "X31n0607_002:0238a19": "不頌不求但頌自得。△二頌譬說二初頌開譬四",
    "X31n0607_002:0238a20": "初頌父子相失四初正頌子背父去。",
    "X31n0607_002:0238a21": "譬如童子幼稚無識(至)周流諸國五十餘年。",
    "X31n0607_002:0238a22": "火宅中明長者所王國邑聚落語寬此中明窮子",
    "X31n0607_002:0238a23": "輪迴三界名諸國六道名五十餘年也。△二正頌",
    "X31n0607_002:0238a24": "求子不得二初頌求子不得。",
    "X31n0607_002:0238b01": "其父憂念四方推求。",
    "X31n0607_002:0238b02": "四方推求者不同於上上四方是約四諦推理今",
    "X31n0607_002:0238b03": "四方是觀四生中覓可度之機也。△二頌中止一",
    "X31n0607_002:0238b04": "城。",
    "X31n0607_002:0238b05": "求之既疲頓止一城(至)豪富如是有大力勢。",
    "X31n0607_002:0238b06": "造立舍宅者有餘國中有餘涅槃也起慈悲舍依",
    "X31n0607_002:0238b07": "性空宅也往來者眾諸土菩薩來往聽法也妙樂",
    "X31n0607_002:0238b08": "云頓止一城者頓謂頓乏示迹之相義同於乏又",
    "X31n0607_002:0238b09": "頓止即不行止於方便土中求覓子機也造立舍",
    "X31n0607_002:0238b10": "宅者有餘之土非寂光自然現勝應身非法身本",
    "X31n0607_002:0238b11": "有於彼更運依空慈悲故云造立五欲自娛者非",
    "X31n0607_002:0238b12": "麤獘五欲乃勝妙五欲也。△三超頌憂念轉深。",
    "X31n0607_002:0238b13": "而年朽邁益憂念子(至)庫藏諸物當如之何。",
    "X31n0607_002:0238b14": "此但頌先失子之苦無所委付是故憂耳妙樂云",
    "X31n0607_002:0238b15": "但頌子背父去即失子之苦而無得子之樂失苦",
    "X31n0607_002:0238b16": "得樂俱在父懷是故失時己懷於樂必知後時還",
    "X31n0607_002:0238b17": "來故也遠鑒機緣未若於佛夙夜者夙早也謂晨",
    "X31n0607_002:0238b18": "起夜暮也又夙即化初夜即化末大化始末準說",
    "X31n0607_002:0238b19": "可知。△四追頌子到父城二初頌近父之由。",
    "X31n0607_002:0238b20": "爾時窮子求索衣食(至)飢餓羸瘦體生瘡癬。",
    "X31n0607_002:0238b21": "從邑至邑者根塵相涉如邑十八界如國修三界",
    "X31n0607_002:0238b22": "有漏善如有所得修二乘無漏善如無所得不得",
    "X31n0607_002:0238b23": "大乘法食如飢餓無大力用為羸無大功德為瘦",
    "X31n0607_002:0238b24": "有無善上起見思如瘡癬也。△二頌遂到父城。",
    "X31n0607_002:0238c01": "漸次經歷到父住城。",
    "X31n0607_002:0238c02": "△二頌父子相見二初頌子見父三初頌見父之",
    "X31n0607_002:0238c03": "由。",
    "X31n0607_002:0238c04": "傭賃展轉遂至父舍。",
    "X31n0607_002:0238c05": "△二頌見父之相。",
    "X31n0607_002:0238c06": "爾時長者於其門內(至)出內財產注記券疏。",
    "X31n0607_002:0238c07": "上明見父之處處是門側今言長者於其門內者",
    "X31n0607_002:0238c08": "見相兼得處也施大寶帳等正見父相之處也注",
    "X31n0607_002:0238c09": "記券疏即是授記明脩行也章安云以廣顯略為",
    "X31n0607_002:0238c10": "注授決為記四弘誓為券修行為疏妙樂云以廣",
    "X31n0607_002:0238c11": "顯略等者如華嚴中廣明身相國土行願本欲以",
    "X31n0607_002:0238c12": "此廣佛知見顯實相體故云以廣顯略授決者華",
    "X31n0607_002:0238c13": "嚴前文無授記語入法界品旁論授記亦得名為",
    "X31n0607_002:0238c14": "授記故也弘誓及行彼最委悉又誓為券者誓許",
    "X31n0607_002:0238c15": "利他如有券約隨脩隨償如疏隨還訖至菩提償",
    "X31n0607_002:0238c16": "之方畢又華嚴中菩薩行願多明事數名算計也。",
    "X31n0607_002:0238c17": "△三頌生畏避心。",
    "X31n0607_002:0238c18": "窮子見父豪貴尊嚴(至)借問貧里欲往傭作。",
    "X31n0607_002:0238c19": "△二頌父見子二初頌見子之處。",
    "X31n0607_002:0238c20": "長者是時在師子座。",
    "X31n0607_002:0238c21": "△二頌見子便識。",
    "X31n0607_002:0238c22": "遙見其子默而識之。",
    "X31n0607_002:0238c23": "△三頌父命追誘二初頌傍人追三初頌喚子不",
    "X31n0607_002:0238c24": "來。",
    "X31n0607_002:0239a01": "即勅使者追捉將來窮子驚喚。",
    "X31n0607_002:0239a02": "此頌勸門無機也。△二頌再喚不來。",
    "X31n0607_002:0239a03": "迷悶躃地。",
    "X31n0607_002:0239a04": "此頌誡門無機也。△三頌即便放捨。",
    "X31n0607_002:0239a05": "是人執我必當見殺(至)不信我言不信是父。",
    "X31n0607_002:0239a06": "此總頌勸誡二門無機以無機故方乃息化見殺",
    "X31n0607_002:0239a07": "與上必死義同也。△二頌二人誘二初頌顧作即",
    "X31n0607_002:0239a08": "齊教領二初頌設方便即上擬宜。",
    "X31n0607_002:0239a09": "即以方便更遣餘人(至)除諸糞穢倍與汝價。",
    "X31n0607_002:0239a10": "既息大化故以方便說小乘法而誘引之眇目譬",
    "X31n0607_002:0239a11": "偏空所見不正故矬者豎短陋者橫狹見偏空者",
    "X31n0607_002:0239a12": "竪不能窮實相之源故如矬橫無大乘眾善莊嚴",
    "X31n0607_002:0239a13": "故如陋非四無畏名無威異常樂我淨名無德也。",
    "X31n0607_002:0239a14": "△二取價除糞即上適願。",
    "X31n0607_002:0239a15": "窮子聞之歡喜隨來為除糞穢淨諸房舍。",
    "X31n0607_002:0239a16": "淨六根房五陰舍也。△二頌教作譬即探領四初",
    "X31n0607_002:0239a17": "頌牖中。",
    "X31n0607_002:0239a18": "長者於牖常見其子。",
    "X31n0607_002:0239a19": "△二頌羸瘦。",
    "X31n0607_002:0239a20": "念子愚劣樂為鄙事。",
    "X31n0607_002:0239a21": "△三頌更衣。",
    "X31n0607_002:0239a22": "於是長者著獘垢衣執除糞器往到子所。",
    "X31n0607_002:0239a23": "△四正教作。",
    "X31n0607_002:0239a24": "方便附近語令勤作(至)又以輭語若如我子。",
    "X31n0607_002:0239b01": "上長者教作有七科法門今云語者即合四念處",
    "X31n0607_002:0239b02": "也令勤作者即四正勤也既益汝價下一行頌四",
    "X31n0607_002:0239b03": "如意足也油塗足能履深水譬神通又油能除風",
    "X31n0607_002:0239b04": "譬定飲食充足即上米麵也薦席厚煖即是觀練",
    "X31n0607_002:0239b05": "熏修四種禪定修此定故能除散動也如是苦言",
    "X31n0607_002:0239b06": "汝當勤作二句總頌上第四安慰即五根第五無",
    "X31n0607_002:0239b07": "過即五力根力既成乃堪苦言又以輭語若如我",
    "X31n0607_002:0239b08": "子二句總頌上第六作字即八正道第七令常作",
    "X31n0607_002:0239b09": "即七覺支並是子位也此三十七道品常途論之",
    "X31n0607_002:0239b10": "七覺在八正前今對位次故八正在七覺前也。△",
    "X31n0607_002:0239b11": "四頌領付家業二初頌領付業之由即上領家業",
    "X31n0607_002:0239b12": "二初頌心相體信。",
    "X31n0607_002:0239b13": "長者有智漸令入出。",
    "X31n0607_002:0239b14": "△二頌委領家業三初頌領受命。",
    "X31n0607_002:0239b15": "經二十年執作家事(至)諸物出入皆使令知。",
    "X31n0607_002:0239b16": "或言二乘轉大乘教教諸菩薩斷別見別思名二",
    "X31n0607_002:0239b17": "十年或言說般若時長凡二十年。△二猶居本位。",
    "X31n0607_002:0239b18": "猶處門外止宿草庵自念貧事我無此物。",
    "X31n0607_002:0239b19": "未捨劣心故宿草庵。△三通達大志。",
    "X31n0607_002:0239b20": "父知子心漸已曠大。",
    "X31n0607_002:0239b21": "漸已曠大大乘機動也。△二頌付家業二初頌正",
    "X31n0607_002:0239b22": "付業三初頌集親族。",
    "X31n0607_002:0239b23": "欲與財物即聚親族國王大臣剎利居士。",
    "X31n0607_002:0239b24": "△二頌定天性。",
    "X31n0607_002:0239c01": "於此大眾說是我子(至)周行求索遂來至此。",
    "X31n0607_002:0239c02": "此言從有二乘之機而來感佛故云自見子來已",
    "X31n0607_002:0239c03": "二十年妙樂云但立二名名二十年也。△三頌正",
    "X31n0607_002:0239c04": "付與。",
    "X31n0607_002:0239c05": "凡我所有舍宅人民悉以付之恣其所用。",
    "X31n0607_002:0239c06": "△二頌得付喜。",
    "X31n0607_002:0239c07": "子念昔貧志意下劣(至)甚大歡喜得未曾有。",
    "X31n0607_002:0239c08": "△二頌合譬四初頌合父子相失。",
    "X31n0607_002:0239c09": "佛亦如是。",
    "X31n0607_002:0239c10": "妙樂云若單以佛亦如是一句合父子相失意仍",
    "X31n0607_002:0239c11": "未顯次知我樂小一句合父子相見意亦未顯何",
    "X31n0607_002:0239c12": "者上句借下句成知樂小故義當相失次下句借",
    "X31n0607_002:0239c13": "上句成佛知樂小故得相見樂小由退大所以相",
    "X31n0607_002:0239c14": "失退大由樂小所以相見。△二頌合父子相見。",
    "X31n0607_002:0239c15": "知我樂小。",
    "X31n0607_002:0239c16": "△三頌合父命追誘二初頌合傍人追。",
    "X31n0607_002:0239c17": "未曾說言汝等作佛。",
    "X31n0607_002:0239c18": "△二頌合二人誘。",
    "X31n0607_002:0239c19": "而說我等得諸無漏成就小乘聲聞弟子。",
    "X31n0607_002:0239c20": "△四頌合領付家業二初頌合領家業二初長頌",
    "X31n0607_002:0239c21": "命領知。",
    "X31n0607_002:0239c22": "佛勅我等說最上道修習此者當得成佛。",
    "X31n0607_002:0239c23": "最上道即是空慧般若更無過其上也。△二正頌",
    "X31n0607_002:0239c24": "受無希取二初合正受命。",
    "X31n0607_002:0240a01": "我承佛教為大菩薩(至)而不為我說斯真要。",
    "X31n0607_002:0240a02": "佛子聞法得記者明轉教益他也爾時但謂轉教",
    "X31n0607_002:0240a03": "教化菩薩不言為我。△二合無希取二初牒前譬",
    "X31n0607_002:0240a04": "帖合。",
    "X31n0607_002:0240a05": "如彼窮子得近其父雖知諸物心不希取。",
    "X31n0607_002:0240a06": "△二正合無希取三初正頌無希取之意。",
    "X31n0607_002:0240a07": "我等雖說佛法寶藏自無志願亦復如是。",
    "X31n0607_002:0240a08": "△二具智斷故無希取三初標二初標斷德具故",
    "X31n0607_002:0240a09": "無希取。",
    "X31n0607_002:0240a10": "我等內滅自謂為足唯了此事更無餘事。",
    "X31n0607_002:0240a11": "內滅者內即惑體三界見思惑盡故云內滅故科",
    "X31n0607_002:0240a12": "為標斷德也。△二標智德具故無希取。",
    "X31n0607_002:0240a13": "我等若聞淨佛國土教化眾生都無欣樂。",
    "X31n0607_002:0240a14": "既云若聞聞教屬智故科為標智德以小智具故",
    "X31n0607_002:0240a15": "不欣大智此與上標斷德並舉無樂大之失顯執",
    "X31n0607_002:0240a16": "小之過也。△二釋。",
    "X31n0607_002:0240a17": "所以者何一切諸法(至)則為已得報佛之恩。",
    "X31n0607_002:0240a18": "初所以者何至不生喜樂釋斷次我等長夜至謂",
    "X31n0607_002:0240a19": "是究竟釋智次我等長夜至有餘涅槃重釋斷次",
    "X31n0607_002:0240a20": "佛所教化至報佛之恩重釋智故知初二行明自",
    "X31n0607_002:0240a21": "住小斷次一行半明失大智次一行半重釋小斷",
    "X31n0607_002:0240a22": "次一行釋失大智言諸法空寂等者理性本空常",
    "X31n0607_002:0240a23": "住平等清淨無作也最後身者阿羅漢也有餘涅",
    "X31n0607_002:0240a24": "槃者子縛已盡果縛猶在也佛所教化等者以得",
    "X31n0607_002:0240b01": "顯失也以失大智故無志樂若有大智則生志樂",
    "X31n0607_002:0240b02": "脩之得道則為報佛恩也。△三結。",
    "X31n0607_002:0240b03": "我等雖為諸佛子等(至)而於是法永無願樂。",
    "X31n0607_002:0240b04": "結釋自無希取意也。△三明佛見捨合無希取。",
    "X31n0607_002:0240b05": "導師見捨觀我心故初不勸進說有實利。",
    "X31n0607_002:0240b06": "△二頌合付家業二初頌合正付業二初牒譬帖",
    "X31n0607_002:0240b07": "合。",
    "X31n0607_002:0240b08": "如富長者知子志劣(至)然後乃付一切財物。",
    "X31n0607_002:0240b09": "△二正頌付業。",
    "X31n0607_002:0240b10": "佛亦如是現希有事(至)調伏其心乃教大智。",
    "X31n0607_002:0240b11": "△二頌合得付喜。",
    "X31n0607_002:0240b12": "我等今日得未曾有(至)普於其中應受供養。",
    "X31n0607_002:0240b13": "得道者得實相道也得果者分得大乘習果也此",
    "X31n0607_002:0240b14": "明開佛知也於無漏法得清淨眼者此明開佛見",
    "X31n0607_002:0240b15": "見實相理也昔日見無漏不落凡夫今日見無漏",
    "X31n0607_002:0240b16": "不落二乘昔日慧眼見空今日淨眼見中持戒得",
    "X31n0607_002:0240b17": "報昔日持戒梵行共顯無漏灰身滅智無人受此",
    "X31n0607_002:0240b18": "果報者今日梵行能得無漏即了因取果義持戒",
    "X31n0607_002:0240b19": "即緣因義清淨眼所見理即正因義我等真是聲",
    "X31n0607_002:0240b20": "聞者即大乘真位也十信以一音徧滿三千界似",
    "X31n0607_002:0240b21": "道未真今入十住即是真也真阿羅漢有三義此",
    "X31n0607_002:0240b22": "中但舉應供一義堪為十法界福田方名應供又",
    "X31n0607_002:0240b23": "云無生若不生變易方名無生又云殺賊斷通別",
    "X31n0607_002:0240b24": "見思盡方名殺賊妙樂云分得大乘習果者得初",
    "X31n0607_002:0240c01": "住時破一品無明即生得故名為習果。△二一十",
    "X31n0607_002:0240c02": "三行歎佛恩深。",
    "X31n0607_002:0240c03": "世尊大恩以希有事(至)於一乘道隨宜說三。",
    "X31n0607_002:0240c04": "章安云世尊大恩者一佛始建慈悲發弘誓願拔",
    "X31n0607_002:0240c05": "六道苦與四聖樂普十法界入四弘中此如來室",
    "X31n0607_002:0240c06": "恩二如來行菩薩道教我大乘雖復中忘智願不",
    "X31n0607_002:0240c07": "失蓋如來室清涼溫煖大慈與樂恩三眾生退大",
    "X31n0607_002:0240c08": "遭苦佛於中間伺其機宜如犢逐母脩行六度以",
    "X31n0607_002:0240c09": "利益之葢如來室遮寒障熱大悲拔苦恩四佛成",
    "X31n0607_002:0240c10": "道已應受無為寂滅之樂而隱其神德用貧所樂",
    "X31n0607_002:0240c11": "法於鹿苑中先以五戒十善令離諸欲葢是如來",
    "X31n0607_002:0240c12": "衣遮貪欲熱惱恩五示老比丘像方便附近為說",
    "X31n0607_002:0240c13": "三乘葢是如來衣除見寒愛熱恩六於方等彈訶",
    "X31n0607_002:0240c14": "貶斥令耻小慕大葢是如來衣遮醜陋恩七於般",
    "X31n0607_002:0240c15": "若命領家業金銀庫藏皆悉令知葢是如來衣與",
    "X31n0607_002:0240c16": "我莊嚴恩八至法華會親族定父子無上寶聚不",
    "X31n0607_002:0240c17": "求自得蓋是如來座恩九十既坐座已身意泰然",
    "X31n0607_002:0240c18": "快得安隱以佛道聲令一切聞一切天人普於其",
    "X31n0607_002:0240c19": "中應受供養葢是如來座令我具足自行化他恩",
    "X31n0607_002:0240c20": "世尊大恩兩肩荷負所不能報此之謂也妙樂云",
    "X31n0607_002:0240c21": "牛頭栴檀者華嚴經云出離垢山若用塗身火不",
    "X31n0607_002:0240c22": "能燒正法念經云北洲有山名曰高山多有牛頭",
    "X31n0607_002:0240c23": "栴檀以此山峯狀如牛頭於此峯中生栴檀樹故",
    "X31n0607_002:0240c24": "名牛頭或有說云牛頭山名也香出彼山故以名",
    "X31n0607_002:0241a01": "之栴檀如序品釋。",
    "X31n0607_002:0241a03": "妙法蓮華經科註卷第二"
}