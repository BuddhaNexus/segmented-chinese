{
    "X82n1571_079:0418a03": "五燈全書卷第七十九",
    "X82n1571_079:0418a05": "京都聖感禪寺住持(臣)僧　(超永)　編輯",
    "X82n1571_079:0418a06": "京都古華嚴寺住持(臣)僧　(超揆)　較閱　進",
    "X82n1571_079:0418a07": "呈",
    "X82n1571_079:0418a08": "　　臨濟宗",
    "X82n1571_079:0418a09": "　　　南嶽下三十五世隨錄",
    "X82n1571_079:0418a10": "嘉興石佛乳峰溧禪師上堂。水洗水。舍那千丈。毗盧",
    "X82n1571_079:0418a11": "海塵淨塵。十方世界現全真。風敲竹韻。日轉松林。黃",
    "X82n1571_079:0418a12": "鸝啼古岸。白鷺點丹城。驀拈拄杖曰。會麼。有也無也。",
    "X82n1571_079:0418a13": "塵也水也。若向者裏薦得。法爾如新。其或未然。山僧",
    "X82n1571_079:0418a14": "為汝證明。卓拄杖一下曰。蘇嚕娑婆訶。[口*悉]唎娑婆訶",
    "X82n1571_079:0418a15": "　除夕小參。王老燒錢。計窮力竭。梅洲分歲。嘯月吟",
    "X82n1571_079:0418a16": "風。塞北春寒。一言已出。江南地煖。駟馬難追。舉一不",
    "X82n1571_079:0418a17": "得舉二。放過一著。落在第二。鳴指曰。爆竹聲中催臘",
    "X82n1571_079:0418a18": "去。紅爐燄上報春來　師問。萬象之中獨露身。拄杖",
    "X82n1571_079:0418a19": "子還相見也無。僧便喝。師曰。者一喝。還是相見不相",
    "X82n1571_079:0418a20": "見。僧便行。師曰。住住　馬祖翫月頌曰。桃梅李柰一",
    "X82n1571_079:0418a21": "園紅。齩著酸甜味不同。曾見空庭閒翫月。相傳千載",
    "X82n1571_079:0418a22": "播宗風　師年七十五攜杖遍歷匡廬諸山。至康熈",
    "X82n1571_079:0418a23": "癸亥。七十七歲。復歸本寺。與眾盤桓無倦色。別諸檀",
    "X82n1571_079:0418a24": "越。分付侍者。傳各處弟子。至三更時。沐浴書偈曰。指",
    "X82n1571_079:0418b01": "出宗風代代重。元關鳥道在其中。青山綠水分賓主。",
    "X82n1571_079:0418b02": "明月堂前酒一鍾。擲筆大笑。行數步立逝。塔建本寺",
    "X82n1571_079:0418b03": "(林野奇嗣)。",
    "X82n1571_079:0418b04": "餘杭廣化笑堂悅可明禪師武塘居氏子。棄室出家。",
    "X82n1571_079:0418b05": "初參天童。再參通玄奇。聞報鐘有省。一日奇問。天龍",
    "X82n1571_079:0418b06": "豎指。意旨何如。師亦豎一指。奇曰。山僧又不然。師曰。",
    "X82n1571_079:0418b07": "請和尚道看。奇復豎一指。師曰。恁麼則龍得水時添",
    "X82n1571_079:0418b08": "意氣。虎逢山勢長威獰。奇曰。你又向恁麼處見得。師",
    "X82n1571_079:0418b09": "亦豎一指。奇頷之　上堂。松林幾度秋聲。牛背一腔",
    "X82n1571_079:0418b10": "橫笛。天然大士圓通。爭奈諸仁不識。還會麼。普門大",
    "X82n1571_079:0418b11": "士。在諸人眼睫上。轉大法輪。作不思議功德了也。如",
    "X82n1571_079:0418b12": "或未然。二六時中。切須討個端的。喝一喝曰。佛殿裏",
    "X82n1571_079:0418b13": "燒香。齋堂中展鉢(林野奇嗣)。",
    "X82n1571_079:0418b14": "廣德石溪崇化了悟能禪師晚參。鐵壁銀山。七穿八",
    "X82n1571_079:0418b15": "穴。毫髮不存。全然漏泄。啞子喫黃連。滿口道不出。清",
    "X82n1571_079:0418b16": "波無遠路。冷浸一輪月。喝一喝　因事示眾。本自無",
    "X82n1571_079:0418b17": "為閒道人。胸中豈留元字脚。假如拾得是非窠。就手",
    "X82n1571_079:0418b18": "一時須抹却。到者裏。無非不非。無是不是。以拄杖劃",
    "X82n1571_079:0418b19": "一劃曰。截斷雲雷氣象清。金烏踴出輝天地。拽杖歸",
    "X82n1571_079:0418b20": "方丈(林野奇嗣)。",
    "X82n1571_079:0418b21": "天台萬年無礙徹禪師上堂。靈符在肘。動止由誰。寶",
    "X82n1571_079:0418b22": "劒高提。殺活在我。任他穿楊妙技。到此擲箭拋弓。總",
    "X82n1571_079:0418b23": "饒辯若懸河。未免亡鋒結舌。不是鉗錘綿密。亦非爐",
    "X82n1571_079:0418b24": "鞴森嚴。選佛場中。理宜如是。山僧今日初陞此座。條",
    "X82n1571_079:0418c01": "令斬新。不論是佛是魔。入門便喝便棒。九十日內。把",
    "X82n1571_079:0418c02": "斷要津。二六時中。壁立萬仞。直得頑銅鈍鐵。頓成利",
    "X82n1571_079:0418c03": "器。是聖是凡。盡證無生。設或時節一至。自然如龍得",
    "X82n1571_079:0418c04": "水。似虎靠山。出入自由。縱橫無礙。雖然。須是個人始",
    "X82n1571_079:0418c05": "得。還委悉麼。出羣須是英靈漢。敵勝還他師子兒",
    "X82n1571_079:0418c06": "　送法衣上堂。舉起衣曰。只此衣。護法未舉意已前。混",
    "X82n1571_079:0418c07": "然一體。既發心已後。撞著作家敏手。直得七花八裂。",
    "X82n1571_079:0418c08": "向鍼劄不入處。痛下鍼錐。風縫不通處。絲來線去。仍",
    "X82n1571_079:0418c09": "復打成一片。正當恁麼時。且看。徹上座如何施設。遂",
    "X82n1571_079:0418c10": "披衣曰。將來搭向肩頭上。直踏毗盧頂上行　示眾。",
    "X82n1571_079:0418c11": "泰寧今日起七穀米。毫無一粒。只有白棒一條。觸著",
    "X82n1571_079:0418c12": "頭破腦裂。有般知解宗徒。便道。鉗錘綿密。若作與麼",
    "X82n1571_079:0418c13": "商量。正是喚龜作鼈。直饒盡底掀翻。未是衲僧巴鼻。",
    "X82n1571_079:0418c14": "良久曰。寧可截舌。不犯國諱(林野奇嗣)。",
    "X82n1571_079:0418c15": "湖州地藏捃拾學禪師蘷州高梁唐氏子。初歷講肆。",
    "X82n1571_079:0418c16": "傳通教相。後因危疾。自念。生死到來。將何抵對。遂參",
    "X82n1571_079:0418c17": "天童悟。於棒下得個入處。即呈偈曰。觸背未分明朗",
    "X82n1571_079:0418c18": "朗。擬心推處黑漫漫。要知的的無他事。打破虗空這",
    "X82n1571_079:0418c19": "一拳。首座見而閱之。不與可否。師又力參。一日忽聽",
    "X82n1571_079:0418c20": "香版一擊。全身脫落。即呈偈曰。一擊情關識鎖開。呵",
    "X82n1571_079:0418c21": "呵微笑歎奇哉。元來是個無思算。徹見渠儂腦後腮。",
    "X82n1571_079:0418c22": "悟頷之　復參金粟容。容豎拳曰。我手何似佛手。師",
    "X82n1571_079:0418c23": "曰。和尚也要喫我一拳。容便打。師禮拜而出　參棲",
    "X82n1571_079:0418c24": "真。值奇上堂。師問。路逢劒客須呈劒。試請和尚劒看。",
    "X82n1571_079:0419a01": "奇曰。血濺梵天。師曰。忽遇單刀直入。又作麼生。奇便",
    "X82n1571_079:0419a02": "打。師便喝。一日奇問。纔有是非。紛然失心。不涉是非。",
    "X82n1571_079:0419a03": "道將一句來。師曰。禮拜和尚去也。便出　一日。奇問。",
    "X82n1571_079:0419a04": "昔有僧問夾山。如何是夾山境。山曰。猿抱子歸青嶂",
    "X82n1571_079:0419a05": "裏。鳥銜花落碧巖前。復有法眼曰。我二十年來。只作",
    "X82n1571_079:0419a06": "境話會。奇曰。既不作境話會。作麼生會。師曰。會即禍",
    "X82n1571_079:0419a07": "生。奇頷之　師開法苕溪三十年。康熈戊午示寂。塔",
    "X82n1571_079:0419a08": "於廣德州之雲門寺右(林野奇嗣)。",
    "X82n1571_079:0419a09": "汝州風穴雲峩喜禪師蜀之資陽陳氏子。幼而頴異。",
    "X82n1571_079:0419a10": "齠年。見死尸[月*夆]脹有感。求出家。父母難之。乃自絕食。",
    "X82n1571_079:0419a11": "人而許之。遂投寶峰。披剃。徧謁禪席。聞雙桂明住萬",
    "X82n1571_079:0419a12": "峰。即兼程而往。機緣相契。命職維那。壬午。出蜀造金",
    "X82n1571_079:0419a13": "粟。上天童。復過天台。參林野奇祀。師資相合。親依七",
    "X82n1571_079:0419a14": "載。通玄高寒清苦。染危疾瀕死。方瘉。命充副寺。一日",
    "X82n1571_079:0419a15": "奇問曰。等閒拶著。便轉轆轆地。我這裏總用不著。將",
    "X82n1571_079:0419a16": "汝從前所得。據實說與老僧看。師乃盡情呈白。奇搖",
    "X82n1571_079:0419a17": "手曰。不是不是。師曰。向來皆蒙印可。因甚今却不是。",
    "X82n1571_079:0419a18": "奇曰。且道。山河大地。與你自己。是同是別。師曰。同則",
    "X82n1571_079:0419a19": "總同。別則總別。奇正色呵曰。說得道理好。師擬議。被",
    "X82n1571_079:0419a20": "奇攔胸把住曰。除却總別異同。速道速道。師無語。奇",
    "X82n1571_079:0419a21": "乃驀向懸巖一推。當下胸中寶惜。廓爾冰消。隨口說",
    "X82n1571_079:0419a22": "偈曰。罷罷罷休休休。橫眠倒臥在山丘。翻身拶碎虗",
    "X82n1571_079:0419a23": "空骨。萬象森羅笑點頭。呈方丈。奇閱畢。復伸手索曰。",
    "X82n1571_079:0419a24": "將你悟得的。拈與老僧看。師曰。昨日無端被害這脚。",
    "X82n1571_079:0419b01": "一夜疼痛不止。奇乃呵呵大笑。師哭蒼天蒼天便出。",
    "X82n1571_079:0419b02": "次日。復將從上誵訛公案。重重勘騐。師一一對答如",
    "X82n1571_079:0419b03": "流。奇笑曰。這回吾不汝欺也。遂受記莂。明年禮辭。渡",
    "X82n1571_079:0419b04": "江涉滁水。適鶴丘固始緇素。請住大別普濟。始開法",
    "X82n1571_079:0419b05": "焉。繼而遷光山普福。羅山龍池。鄧州慶祥。隨州法興。",
    "X82n1571_079:0419b06": "丙申秋。受汝州觀察捷武范公請。住風穴祖庭。開蓁",
    "X82n1571_079:0419b07": "闢莽。大整頹綱。濟上宗風。於師復振　上堂。寒則普",
    "X82n1571_079:0419b08": "天帀地寒。熱則普天帀地熱。雖則寒暑遷流。當體本",
    "X82n1571_079:0419b09": "無生滅。是以。丹霞燒木佛。燎却院主鬚眉。移花兼蝶",
    "X82n1571_079:0419b10": "至。百丈躬身撥火。突出溈山眼睛。買石得雲饒。山僧",
    "X82n1571_079:0419b11": "今將盡十方世界。為一火爐。以四聖六凡作柴炭。遂",
    "X82n1571_079:0419b12": "拈拂子。吹一吹曰。祗憑者星子三昧火。猛發烈燄亘",
    "X82n1571_079:0419b13": "天。不容進前退後。卓立躊躇。汝等諸人。作麼生得個",
    "X82n1571_079:0419b14": "出身之路。以左手拍禪床。復舉趙州示眾曰。我向南",
    "X82n1571_079:0419b15": "方行脚。火爐頭。有個無賓主句。直至如今。無人舉著。",
    "X82n1571_079:0419b16": "師乃召大眾曰。還會麼。若會得。趙州老漢。無地容身。",
    "X82n1571_079:0419b17": "其或未然。不免重下註脚。我向行脚。南方火爐頭。有",
    "X82n1571_079:0419b18": "個無賓主句。也是貧兒思舊債。直至如今。無人舉著。",
    "X82n1571_079:0419b19": "切忌揚聲止響。普濟恁麼批判。還有為趙州作主底",
    "X82n1571_079:0419b20": "麼　上堂。破糞箕禿笤帚。臥月眠雲。乾屎橛死猫頭。",
    "X82n1571_079:0419b21": "超今越古。恁麼舉唱。是汝諸人。還簡點得出麼。如簡",
    "X82n1571_079:0419b22": "點得出。山僧生陷無間地獄。脫或未然。雪峰輥毬。玄",
    "X82n1571_079:0419b23": "沙汝虎。復舉修山主曰。是柱不見柱。非柱不見柱。是",
    "X82n1571_079:0419b24": "非已去了。是非裏薦取。師曰。釣魚放生　上堂。拈拄",
    "X82n1571_079:0419c01": "杖曰。釋迦世尊。覩明星而悟。只悟得者箇。復卓一卓",
    "X82n1571_079:0419c02": "曰。眾生處塵勞而迷。只迷得者個。拈却迷悟兩頭。坐",
    "X82n1571_079:0419c03": "斷凡聖窠臼。直得上無攀仰。下絕己躬。淨躶躶。赤灑",
    "X82n1571_079:0419c04": "灑。無得無失。無是無非。驀呈拄杖曰。且道。者個是甚",
    "X82n1571_079:0419c05": "麼。有時閒把出門去。扶我歸來靠壁東　上堂。驟地",
    "X82n1571_079:0419c06": "慈雲飛不斷。潑天風雨甚稀奇。普令四海生歡悅。正",
    "X82n1571_079:0419c07": "是如來出世時　示眾。牛頭馬面虎狼肝。月骨風神",
    "X82n1571_079:0419c08": "海量寬。倒握龜毛三丈二。乃曰。請續末後句。便下座",
    "X82n1571_079:0419c09": "　示眾。昨夜三更走却牛。天明起來失却火。渾家廝",
    "X82n1571_079:0419c10": "炒理不清。我罵你兮你罵我。休罵我。萬法因緣隨分",
    "X82n1571_079:0419c11": "可　小參。將心作佛。剜肉補瘡。了妄歸真。潑油救火。",
    "X82n1571_079:0419c12": "機前荷負。而平地千差。直下承當。而白雲萬里。總不",
    "X82n1571_079:0419c13": "恁麼。入無間獄。行但行。坐但坐。饑來喫飯。困來打眠。",
    "X82n1571_079:0419c14": "也只贏得一味平常。猶未是衲僧向上事。何也。三面",
    "X82n1571_079:0419c15": "狸奴脚踏月。兩頭白牯手擎烟　示眾。風生大野。霧",
    "X82n1571_079:0419c16": "起長空。冰鎖寒泉。霜凝草木。一一正法眼藏。明明佛",
    "X82n1571_079:0419c17": "祖家風。卷舒本自一如。表裏元無二際。普天帀地。徹",
    "X82n1571_079:0419c18": "古通今。所以道。一切法不生。一切法不滅。若能如是",
    "X82n1571_079:0419c19": "解。諸佛常現前。然雖如是。有人於此蹲坐。風穴打了",
    "X82n1571_079:0419c20": "趂出　小參。白雲堆裏。風穴寺中。坐消日月。歲盡年",
    "X82n1571_079:0419c21": "窮。我此一眾。四來禪侶。個個懷勇健之能。人人絕情",
    "X82n1571_079:0419c22": "謂之見。隨緣著衣喫飯。坐臥經行自由。雖云春夏秋",
    "X82n1571_079:0419c23": "冬。不被寒暑遷其本志。使得十二時辰。不被十二時",
    "X82n1571_079:0419c24": "辰使。何故聻。今年今月今宵盡。明歲明春明日新",
    "X82n1571_079:0420a01": "　上堂。問生死事大。無常迅速。如何著落。師曰。深山藏",
    "X82n1571_079:0420a02": "獨虎。曰畢竟如何。師曰。淺草出羣蛇。乃曰。聲前一句。",
    "X82n1571_079:0420a03": "截斷眾流。信口道來。眼橫鼻直。入林不動草。入水不",
    "X82n1571_079:0420a04": "動波。然而美則美矣。仔細檢點將來。猶未盡善。直饒",
    "X82n1571_079:0420a05": "掇轉驢腮。謾道止止不須說。掀翻露布。休云我法妙",
    "X82n1571_079:0420a06": "難思。何故聻。瓜田不納履。李下莫整冠。低頭又蹉過。",
    "X82n1571_079:0420a07": "擡眸落二三。興善恁麼告報。大似紫羅帳裏撒珍珠。",
    "X82n1571_079:0420a08": "盡情剖露了也。遂以拂子作○相曰。須知就裏深深",
    "X82n1571_079:0420a09": "意。莫把封皮作信看　上堂。問日中有影。因甚鏡裏",
    "X82n1571_079:0420a10": "無痕。師曰。明眼人前三尺暗。曰撥草瞻風。貴圖見性。",
    "X82n1571_079:0420a11": "即今學人性。在甚麼處。師曰。海島金山笑善財。問蚯",
    "X82n1571_079:0420a12": "蚓截為兩斷。未審性在那一段。師左右顧視曰。會麼。",
    "X82n1571_079:0420a13": "僧擬議。師便打。問喜怒哀樂尋常事。一念未生時。又",
    "X82n1571_079:0420a14": "作麼生。師曰。山青水綠。曰懷珠乞匄覓他寶。帶露瞻",
    "X82n1571_079:0420a15": "風却是誰。師曰。雪峰道底。問一念未生全體現。超凡",
    "X82n1571_079:0420a16": "入聖事若何。師曰。上者不高。低者不下。問心本無心",
    "X82n1571_079:0420a17": "因境有。了境唯心事若何。師曰。眼睛似木[木*突]。曰本來",
    "X82n1571_079:0420a18": "清淨。因甚又不了。師曰。重添搕[打-丁+(天/韭)]。乃曰。丹心一點。動",
    "X82n1571_079:0420a19": "合神猷。運化千般。冥符至理。雖則難思正體非情可",
    "X82n1571_079:0420a20": "擬。要知莫測靈明即緣而照。若洪鐘之在架。隨扣擊",
    "X82n1571_079:0420a21": "以成聲。大道虗元。故無求而不應。正所謂無門無傍。",
    "X82n1571_079:0420a22": "四闥皇皇。吾不知其名字。強名之曰道。還會麼。金蛇",
    "X82n1571_079:0420a23": "入夢情偏喜。龍過禹門燒尾新。遂喝一喝　上堂。蟬",
    "X82n1571_079:0420a24": "聲聒噪。秋色離披。月皎長空。香飄丹桂。明明生佛已",
    "X82n1571_079:0420b01": "前。了了見聞不昧。古人從此打失鼻孔。可惜而今寂",
    "X82n1571_079:0420b02": "寥。山僧到者裏。固是分疎不下。未識諸人以為何如。",
    "X82n1571_079:0420b03": "試檢點看。擊拂子　小參。南尋諸友。可惜草鞋。絕學",
    "X82n1571_079:0420b04": "高流。虗消歲月。二途不涉。平地喫交。打點將來。失却",
    "X82n1571_079:0420b05": "鼻孔。且道。作麼生得恰好去。良久曰。疑團撲破情何",
    "X82n1571_079:0420b06": "及。諸見空時理莫窮。南嶽五臺從去住。桃紅李白笑",
    "X82n1571_079:0420b07": "春風　上堂。一夥白面禿頭虫。問水尋山訪性踪。不",
    "X82n1571_079:0420b08": "在他方求住止。却來風穴伴殘冬。豆腐饅頭小米飯。",
    "X82n1571_079:0420b09": "麁飽安然笑展容。富貴滿爐燒榾柮。大家相向煖烘",
    "X82n1571_079:0420b10": "烘。一團和氣好消息。幾個知音就裏窮。現成公案都",
    "X82n1571_079:0420b11": "不會。妄想狐疑瞎用工。黑山鬼窟排身入。摸著根源",
    "X82n1571_079:0420b12": "兩手空。回首忽覩燈明佛。放光動地潑天紅。乘時要",
    "X82n1571_079:0420b13": "賞元宵節。打開布袋任渠濃。遂以拂子敲空。又擊禪",
    "X82n1571_079:0420b14": "床曰。璫璫璫鼕鼕端兒　僧問。如何是先照後用。師",
    "X82n1571_079:0420b15": "曰。運籌帷幄中。決勝十里外。曰如何是先用後照。師",
    "X82n1571_079:0420b16": "曰。斫却月中桂。清光倍更多。曰如何是照用同時。師",
    "X82n1571_079:0420b17": "曰。金翅劈海。直取龍吞。曰如何是照用不同時。師曰。",
    "X82n1571_079:0420b18": "華山圖跡上。潘閬倒騎驢　問如何是清淨法身。師",
    "X82n1571_079:0420b19": "曰。東司籌子念摩訶。曰即是我。師曰。這齷齪鬼　晚",
    "X82n1571_079:0420b20": "參。師舉僧問雲門。學人不起一念時。還有過也無。門",
    "X82n1571_079:0420b21": "曰須彌山。意旨如何。一僧曰嶮。一僧曰撼搖不動。一",
    "X82n1571_079:0420b22": "僧曰撐天拄地。參退。師即一齊榜出法堂前。乃鳴鑼",
    "X82n1571_079:0420b23": "集眾。命三僧。端容班立上位。師便大展坐具。將欲禮",
    "X82n1571_079:0420b24": "拜。三僧俱驚怖迴避。師笑曰。將謂有險峻之機。撐天",
    "X82n1571_079:0420c01": "拄地。撼搖不動。元來只如此。便一齊掌退。歸方丈",
    "X82n1571_079:0420c02": "　三僧挂搭次謝單。師問曰。汝等是身進堂耶。是心進",
    "X82n1571_079:0420c03": "堂耶。僧俱無語。師勵聲正色曰。你們主人公。也不曾",
    "X82n1571_079:0420c04": "帶得來。如何要到我這裏住。僧皆悚然。班拜一齊胡",
    "X82n1571_079:0420c05": "跪。師遂以拂子點曰。南無佛陀耶。南無達摩耶。南無",
    "X82n1571_079:0420c06": "僧伽耶。復鳴指一下。歸方丈　師一日因侍御李公",
    "X82n1571_079:0420c07": "偕。內翰松谷張公。相訪坐喜公池。李曰。學生為此事",
    "X82n1571_079:0420c08": "不明。今特參承座下。請師不倦垂誨。師舉起如意曰。",
    "X82n1571_079:0420c09": "會麼。李曰不會。師曰。覿面相呈。為甚麼不會。李曰。然",
    "X82n1571_079:0420c10": "隱微之妙理。未足以聲色形容也。師曰。檀越高論。略",
    "X82n1571_079:0420c11": "違貴教之本旨。李曰。何謂耶。師曰。不見道。潛雖伏矣。",
    "X82n1571_079:0420c12": "亦孔之昭乎。李曰。如何即是。張曰。據吾所見。則無處",
    "X82n1571_079:0420c13": "不是。師曰。是個甚麼。張乃顧李公相笑。師曰。眼眼相",
    "X82n1571_079:0420c14": "覰。此事竟不致於隱諱矣。李曰。如何下手。師即與二",
    "X82n1571_079:0420c15": "公。長揖而別　康熙丁未秋。新蔡澺水宋中丞。捨宅",
    "X82n1571_079:0420c16": "建金粟院。請師住持。五千餘指圍繞。戶無所容。有露",
    "X82n1571_079:0420c17": "處而聽法者。丙辰春。染微疾。四月初。書別道舊。更遺",
    "X82n1571_079:0420c18": "翫物。辭宋中丞。郭明府。至十三日中夜。喚冲涵併侍",
    "X82n1571_079:0420c19": "僧曰。將我衣物估唱。營辦後事。誡諸法侶。各以擔荷",
    "X82n1571_079:0420c20": "大法為心。莫效世俗。奔馳弔慰。挂孝哀鳴。侍僧請曰。",
    "X82n1571_079:0420c21": "和尚。為一代知識。豈無一言以曉後世乎。遂進紙筆。",
    "X82n1571_079:0420c22": "師援毫書曰。吾年六十有四。出世因緣已畢。生死凡",
    "X82n1571_079:0420c23": "聖同源。大都眉橫鼻直。歸去來兮歸去來。喝一喝曰。",
    "X82n1571_079:0420c24": "摩訶般若波羅蜜。投筆而逝。世壽六十四。僧臘四十",
    "X82n1571_079:0421a01": "四。因宋中丞之堅留。建塔金粟院左(林野奇嗣)。",
    "X82n1571_079:0421a02": "京都延壽法曇海禪師四川梓州猶氏子。上堂。牛頭",
    "X82n1571_079:0421a03": "沒馬頭回。餓鬼爭漆桶。脫籠頭。卸角馱。癩馬繫枯樁。",
    "X82n1571_079:0421a04": "去此二途。別資一路。雕沙無鏤玉之談。結草乖道人",
    "X82n1571_079:0421a05": "之意。若祇恁麼便休。平白地上。死人無數。事不獲已。",
    "X82n1571_079:0421a06": "向諸人道。一切智智清淨。無二無二分。無別無斷故。",
    "X82n1571_079:0421a07": "忽有個孟八郎漢。起來拍手。呵呵大笑曰。我會也我",
    "X82n1571_079:0421a08": "會也。大盡三十日。小盡二十九。十字街頭石敢當。從",
    "X82n1571_079:0421a09": "旁不甘出來。向伊搖手曰。夜行莫踏白。不是水便是",
    "X82n1571_079:0421a10": "石　示眾古。人道向。上一路千。聖不傳學。者勞形如。",
    "X82n1571_079:0421a11": "猿捉影。便恁麼去。西來一脈。掃土而盡。先聖不得已。",
    "X82n1571_079:0421a12": "向無說處現說。無示處頭示。無傳處假傳。祇如調達",
    "X82n1571_079:0421a13": "推山壓佛。與雲門要一棒打殺與狗子喫。是同是別",
    "X82n1571_079:0421a14": "　上堂。奇言妙句。簸土揚塵。痛棒熱喝。欺賢罔聖。不",
    "X82n1571_079:0421a15": "打鹽官鼓。不唱德山歌。渴飲饑餐。早眠晏起。固是十",
    "X82n1571_079:0421a16": "分成現。自當飽足。知恩何待。曲彔木床上老古錐。七",
    "X82n1571_079:0421a17": "十三八十四。哆哆和和嚼飯餵。嬰兒須知尊貴一路",
    "X82n1571_079:0421a18": "自別。這裏省去。森羅及萬象。一法之所印。豈肯摘葉",
    "X82n1571_079:0421a19": "尋枝。捨父逃逝。被人喚作窮子。大眾。祇如吳山岌峇。",
    "X82n1571_079:0421a20": "海水奔騰。車馬駢闐。人境交雜。作麼生說個一法所",
    "X82n1571_079:0421a21": "印底道理。良久曰。當初祇道茆長短。燒了原來地不",
    "X82n1571_079:0421a22": "平　士問。做工天不上怎奈何。師畫一畫曰。須向者",
    "X82n1571_079:0421a23": "裏會取。士曰。如何得會。師屈指曰。一二三四五　問",
    "X82n1571_079:0421a24": "仰山打大禪佛四藤條。意旨如何。師曰。腦後見腮。莫",
    "X82n1571_079:0421b01": "與往來。曰恁麼則侍者也須喫一棒。師曰。他過在甚",
    "X82n1571_079:0421b02": "處。曰他若知。應禮拜和尚。師曰。你又作麼生。僧擬議。",
    "X82n1571_079:0421b03": "師直打出　眾晚參。師曰。佛法盡在門外。各各請退。",
    "X82n1571_079:0421b04": "時有僧纔出禮拜。師便打曰。向你道。佛法盡在門外。",
    "X82n1571_079:0421b05": "又出來討甚麼　師問士曰。迦葉道。倒却門前剎竿",
    "X82n1571_079:0421b06": "著。意旨如何。士曰。看脚下。師側耳曰。道甚麼。士再舉。",
    "X82n1571_079:0421b07": "師便掌　士問。威音二字如何解。師曰。你還見老僧",
    "X82n1571_079:0421b08": "麼。士曰不會。師曰。你是俗漢子　晚參。教中道。以手",
    "X82n1571_079:0421b09": "指比丘。犯波逸提。山僧昨晚無端痛棒。打諸大德。當",
    "X82n1571_079:0421b10": "墮無間地獄。汝等作麼生救。若救得。是真佛子。若救",
    "X82n1571_079:0421b11": "不得。衲衣在空閒。假名阿練若。誑惑世間人　問萬",
    "X82n1571_079:0421b12": "法歸一。一歸何處。師曰。驢揀溼處尿。曰某甲又不然。",
    "X82n1571_079:0421b13": "師曰。你又作麼生。曰鼓是皮鞔。鐘是鐵鑄。師曰。終沒",
    "X82n1571_079:0421b14": "交涉　上堂。元機獨唱。截斷眾流。正眼洞明。十方通",
    "X82n1571_079:0421b15": "暢。在市盈市。居阬滿阬。不止南方火爐頭。何礙長安",
    "X82n1571_079:0421b16": "鬧市裏。羊肉案頭悟去。尚涉程途。十字街前踏著。猶",
    "X82n1571_079:0421b17": "為影響。所以道原不遠。性海非遙。但向己求。莫從他",
    "X82n1571_079:0421b18": "覓。覓即不得。得亦不真。個裏須是寸絲不挂。赤[身*國][身*歷]",
    "X82n1571_079:0421b19": "漢。聞恁麼道。一肩擔荷。更不回顧。稍有相應分。擬議",
    "X82n1571_079:0421b20": "思量。即沒交涉。何故。揮拂曰。當臺一鑑明如日。萬古",
    "X82n1571_079:0421b21": "晴空絕是非　上堂。牛來山中。水足草足。牛出山去。",
    "X82n1571_079:0421b22": "東觸西觸。忽然觸破太虗空。不是心兮不是佛。前途",
    "X82n1571_079:0421b23": "有問是何宗。正好麤拳驀口築。君不見。遼天鶻。萬重",
    "X82n1571_079:0421b24": "雲只一突。元關金鎖應時開。此生不致空埋沒。是即",
    "X82n1571_079:0421c01": "是。大有人笑山僧教壞人家男女。良久曰。心不負人。",
    "X82n1571_079:0421c02": "面無慙色(林野奇嗣)。",
    "X82n1571_079:0421c03": "安東東山雲父徧禪師江西姜氏子。母陳示眾。舉歸",
    "X82n1571_079:0421c04": "宗因僧問。如何是佛。宗曰向你道恐你不信。僧曰和",
    "X82n1571_079:0421c05": "尚重言焉敢不信。宗曰只你是。僧曰如何保任。宗曰",
    "X82n1571_079:0421c06": "一瞖在眼空花亂墜。僧有省。師曰。歸宗老漢。太煞不",
    "X82n1571_079:0421c07": "惜眉毛。阿個師僧。無端囫圇吞棗。檢點將來。正好喫",
    "X82n1571_079:0421c08": "棒在。或問山僧如何是佛。只向他道。瓠子冬瓜。如何",
    "X82n1571_079:0421c09": "保任。直的直侗儱。曲的曲灣灣　示眾。喝一喝曰。會",
    "X82n1571_079:0421c10": "麼。有禪可說。閉口波斯嚼生鐵。又喝一喝曰會。麼。無",
    "X82n1571_079:0421c11": "禪可說。鞭打須彌痛不徹。文殊椎胸罵普賢。寒山拍",
    "X82n1571_079:0421c12": "手笑拾得。眼上眉毛八字橫。從來不曾少一搬。惟有",
    "X82n1571_079:0421c13": "兩片唇舌。日夜怨恨未休。何故。葢因你眾兄弟們。二",
    "X82n1571_079:0421c14": "六時中。不稽之言太多。體究之功少。歸堂各自檢看",
    "X82n1571_079:0421c15": "(林野奇嗣)。",
    "X82n1571_079:0421c16": "泰清梵欽中禪師參林野奇于天童。奇問。喚作竹篦",
    "X82n1571_079:0421c17": "則觸。不喚作竹篦則背。畢竟喚作甚麼。師曰。身貧無",
    "X82n1571_079:0421c18": "被葢。奇曰。此意如何。師曰。露出本來人。奇曰。如何是",
    "X82n1571_079:0421c19": "本來人。師曰。三頭六臂擎天柱。忿怒那吒撲帝鐘。奇",
    "X82n1571_079:0421c20": "曰。未在更道。師曰。低聲低聲。這位侍者師。幸是家裏",
    "X82n1571_079:0421c21": "人。奇頷之　奇問。堂中有幾個還飯錢底。師曰。說甚",
    "X82n1571_079:0421c22": "幾個。人人頂天立地。個個鼻直眼橫。奇曰。若然。何用",
    "X82n1571_079:0421c23": "打七。師曰。不打七。怎顯得出他好處。奇曰。那裏是他",
    "X82n1571_079:0421c24": "好處。師曰。人人頂天立地。個個鼻直眼橫　奇一日",
    "X82n1571_079:0422a01": "又問。堂中幾個堪雕琢。幾個不堪雕琢。師曰。問取聖",
    "X82n1571_079:0422a02": "僧。奇曰。汝在堂中做甚麼。師曰。昨夜設放參飯。某甲",
    "X82n1571_079:0422a03": "隨眾。喫了兩碗　順治癸巳秋八月。師示疾。臨期坐",
    "X82n1571_079:0422a04": "脫。有語及門之徒可再付一二。師厲聲曰。權子已行",
    "X82n1571_079:0422a05": "矣。今又何為。遂脫去(林野奇嗣)。",
    "X82n1571_079:0422a06": "杭州祗堂印山先禪師重慶鮮于氏子。脫白行脚。因",
    "X82n1571_079:0422a07": "看三年不喫飯。目前無饑人話。得膺付囑。上堂。眾生",
    "X82n1571_079:0422a08": "諸佛。大地山河。往來古今。他方此士。盡在山僧拄杖",
    "X82n1571_079:0422a09": "頭上。放大光明。共說幾句無意味底話。仔細檢點將",
    "X82n1571_079:0422a10": "來。到也說得。句句現成。且道。如何是現成底句。八角",
    "X82n1571_079:0422a11": "磨盤空裏走。三脚驢子弄蹄行。木人雲中拍板。石女",
    "X82n1571_079:0422a12": "井底吹笙。燈籠露柱笑呵呵。更說甚麼乾屎橛。麻三",
    "X82n1571_079:0422a13": "觔。看破許多石土地。縱然能說不能行(林野奇嗣)。",
    "X82n1571_079:0422a14": "姑蘇虎丘香嚴道安靜禪師浙東餘姚鄭氏子。原名",
    "X82n1571_079:0422a15": "錫隆。字六冶。在孕十有二月而生。幼頗沈靜。不多言",
    "X82n1571_079:0422a16": "笑。四五歲時。見壁中裂文典破屋頹垣。輙凄楚且疑",
    "X82n1571_079:0422a17": "畏。一日有募緣道者。誦心經。至心無罣礙故無有恐",
    "X82n1571_079:0422a18": "怖。不覺心曠神怡。如幽谷中出。疑畏自此而除。每見",
    "X82n1571_079:0422a19": "佛相莊嚴。歡喜嘆羨。恨不能身親其際。於出入時。遇",
    "X82n1571_079:0422a20": "衲子。必至誠恭敬。如同故人。漸長。生出世想。談及世",
    "X82n1571_079:0422a21": "俗上事。刺然不安。見婦女即厭恨。决志不婚娶。自十",
    "X82n1571_079:0422a22": "歲以至二十。師已列弟子員。食餼廩然。諸緣放散。絕",
    "X82n1571_079:0422a23": "無一境可當情。二十一歲。受業於管霞標之門。誨以",
    "X82n1571_079:0422a24": "袁了凡功過等書。喜甚。依而行之。後見石浪沈求如。",
    "X82n1571_079:0422b01": "諮決心疑。方識參禪一路。三登九上。懇切無間。一二",
    "X82n1571_079:0422b02": "年中。時有省會。未得了當。一秋發憤。提持萬法歸一",
    "X82n1571_079:0422b03": "話。只一蒲團。[拚-ㄙ+ㄊ]死兀坐。六晝夜不放參。步出臺門。值",
    "X82n1571_079:0422b04": "大水汪洋。風清月朗。身心世界廓然無偶。會得天上",
    "X82n1571_079:0422b05": "天下唯我獨尊之旨。不禁手舞足蹈。隨口吟出長歌",
    "X82n1571_079:0422b06": "短偈若干首。猶記數語曰。本自無拘束。如何不自由。",
    "X82n1571_079:0422b07": "不自由。祇為別尋求。休休。大千沙界一毫收。自此參",
    "X82n1571_079:0422b08": "扣天童悟。多所請益。一日問。大了的人。如何過日。悟",
    "X82n1571_079:0422b09": "便掌。師曰。如何到得一念不生田地。悟曰。這是你住",
    "X82n1571_079:0422b10": "頭所在。師曰。趙州道。除二時粥飯。無雜用心處。此意",
    "X82n1571_079:0422b11": "如何。悟便打。如是數番問。數番打。寢食不寧。一早。長",
    "X82n1571_079:0422b12": "跪問曰。畢竟如何是趙州用心處。悟當頭一棒曰。趙",
    "X82n1571_079:0422b13": "州與你。有甚相干。師於言下。正如十日並照。百千觔",
    "X82n1571_079:0422b14": "擔子。忽然卸下一般。乃奮身大呼曰。弟子但與麼去",
    "X82n1571_079:0422b15": "也。作舞而出。悟顧侍者曰。這倒也有些硬。自此以後。",
    "X82n1571_079:0422b16": "雖在名利場中。隨地安閒。無所變易。原欲三十披緇。",
    "X82n1571_079:0422b17": "又以君親之恩未報。兩入浙闈。遇而不遇。因兄邀入",
    "X82n1571_079:0422b18": "北都。蹇遭國難。慘悸幾絕。冐險南還。歷諸奇苦。心無",
    "X82n1571_079:0422b19": "所動。但隱隱地。不知何以。有一種放不過不融化處。",
    "X82n1571_079:0422b20": "不敢自欺。即詣石浪。盤桓究竟。石浪舉及高峰因緣。",
    "X82n1571_079:0422b21": "師請益曰。當初若問老師。作麼生對。浪築拳曰。我便",
    "X82n1571_079:0422b22": "與他三拳。自爾凝滯盡釋。灑脫無礙。偶游寧海之柏",
    "X82n1571_079:0422b23": "竹岡。山川奇特。別有天地。乃棲止焉。剏造正覺禪林。",
    "X82n1571_079:0422b24": "入太陽山。禮妙行尊宿。為剃度。師即以法海嗣席。因",
    "X82n1571_079:0422c01": "妙逝。師為料理塔事竣。徧歷叢林。博訪知識。後參天",
    "X82n1571_079:0422c02": "童奇。奇問。纔有是非紛然失心。如何是你不干涉是",
    "X82n1571_079:0422c03": "非處。師曰。夜靜更深人睡穩。奇一推。師曰。何勞明月",
    "X82n1571_079:0422c04": "再來窺。奇乃痛加呵斥。後再參。奇曰。你下語不親切。",
    "X82n1571_079:0422c05": "怎生得大用現前耶。師悚慄稽首曰。祇如和尚。又作",
    "X82n1571_079:0422c06": "麼生。奇驀豎一拳。師於爾時。如龍得水。似虎靠山。乃",
    "X82n1571_079:0422c07": "知馬祖一喝。百丈耳聾。良有以也。奇首肯之。即授源",
    "X82n1571_079:0422c08": "流衣拂　出住山陰之道林。鹽官之法雲菩提。台南",
    "X82n1571_079:0422c09": "之靜修。四明之法海。姑蘇之興國甘露。京都之淨壽",
    "X82n1571_079:0422c10": "慈祥聖感曹溪。臨清之大寧。河南之石河。晚年南旋。",
    "X82n1571_079:0422c11": "退居虎丘之香嚴。近續指月錄中傳。師慈心接引。望",
    "X82n1571_079:0422c12": "重天下。誠不虗也　上堂。當陽一著。坐斷千差。佛法",
    "X82n1571_079:0422c13": "禪道。好似破草鞵。玄沙知解。是甚乾矢橛。德山棒。臨",
    "X82n1571_079:0422c14": "濟喝。慈明插劒。子胡看狗。古人用處不同。要且未合",
    "X82n1571_079:0422c15": "本據。若還合得本據。鬍張三。黑李四。故人相見有何",
    "X82n1571_079:0422c16": "詞。昨日晴今日雨。衲僧家計只如許。以杖指曰。適纔",
    "X82n1571_079:0422c17": "向者上座道。逢人切莫錯舉　上堂。山僧作客多時。",
    "X82n1571_079:0422c18": "拄杖子短了八寸。汝等諸人。有能為我增長得者。舉",
    "X82n1571_079:0422c19": "為頭首。否則靜悄悄地。待他長養。眾無語。便下座",
    "X82n1571_079:0422c20": "　上堂。夜覩明星。世尊悟道。舊日葫蘆。依樣却好。好與",
    "X82n1571_079:0422c21": "不好。旁觀者笑。且道。誰是旁觀。道道。良久。喝一喝",
    "X82n1571_079:0422c22": "　上堂。今朝春日。記得山僧在福源時。有僧問祖師西",
    "X82n1571_079:0422c23": "來意。答曰春日晴黃鶯鳴。其僧瞥地。住法雲時。有僧",
    "X82n1571_079:0422c24": "問祖師西來意。答曰春日晴春草青。其僧豁然。去年",
    "X82n1571_079:0423a01": "在淨壽時。有僧問祖師西來意。答曰春日晴春風靜。",
    "X82n1571_079:0423a02": "其僧作舞而出。能於福源句中薦得。堪作禪解。能於",
    "X82n1571_079:0423a03": "法雲句中薦得。可稱禪會。能於淨壽句中薦得。古之",
    "X82n1571_079:0423a04": "所謂禪狀元。若也總未明了。相逢不領空歸去。洞口",
    "X82n1571_079:0423a05": "桃花也笑人　上堂。新年佛法有。面南看北斗。新年",
    "X82n1571_079:0423a06": "佛法無。水上按葫蘆。非有亦非無。大蟲看水磨。算計",
    "X82n1571_079:0423a07": "思量總不得。不如隨分樂居諸　上堂。不離當處常",
    "X82n1571_079:0423a08": "湛然。覓即知君不可見。山僧初參學時。得此二語。似",
    "X82n1571_079:0423a09": "虎靠山。如魚得水。直至於今。受用不盡。今日特地供",
    "X82n1571_079:0423a10": "養諸公。作一大齋。伏惟。飽餐大嚼。萬弗食而不化",
    "X82n1571_079:0423a11": "　上堂。昔日細剖析。於今又復請。真果沒來由。亦太無",
    "X82n1571_079:0423a12": "厭生。主人公長惺惺。須識井覰驢。切莫驢覰井。不必",
    "X82n1571_079:0423a13": "別尋求。寶珠洞在平坡頂　上堂。此處風頭稍硬。且",
    "X82n1571_079:0423a14": "歸暖室商量。良久曰。太煞註破了也　上堂。和扇是",
    "X82n1571_079:0423a15": "和扇是。歷劫明明不思議。時人不識天真佛。都把毗",
    "X82n1571_079:0423a16": "盧作螻蟻。山僧二十年前與麼道。而今看來。却又不",
    "X82n1571_079:0423a17": "然。和扇是和扇是。歷劫明明不思議。時人若識天真",
    "X82n1571_079:0423a18": "佛。畢竟毗盧是螻蟻　問如何是賓中賓。師曰。南天",
    "X82n1571_079:0423a19": "台北五臺。如何是賓中主。師曰。巢知風。穴知雨。如何",
    "X82n1571_079:0423a20": "是主中賓。師曰。高拱手。低作揖。如何是主中主。師曰。",
    "X82n1571_079:0423a21": "役人天。驅佛祖　問宗門的要。乞師一指。師豎拳曰。",
    "X82n1571_079:0423a22": "這個不是拳頭　問如何是和尚病中親切處。師曰。",
    "X82n1571_079:0423a23": "痛苦千般。曰如何是和尚得力處。師曰。蒸煑不爛",
    "X82n1571_079:0423a24": "　問如何是法眼。師曰。晝明夕暗。曰如何是法身向上",
    "X82n1571_079:0423b01": "事。師曰。夜眠早起　問既是金剛不壞。為甚又被節",
    "X82n1571_079:0423b02": "節支解。師曰。我於爾時。實無所動　問宗與教。是同",
    "X82n1571_079:0423b03": "是別。師曰。拳頭巴掌。曰如何是衲僧分上事。師曰。莫",
    "X82n1571_079:0423b04": "妄想　問牛過窗櫺。頭角四蹄都過了。為甚尾巴過",
    "X82n1571_079:0423b05": "不得。師曰。擣甚麼鬼。僧擬議。師直打出方丈　師問",
    "X82n1571_079:0423b06": "僧。山河大地。與上座分中。如何折合。僧曰。莫話作兩",
    "X82n1571_079:0423b07": "橛。師以杖打僧一下。復打香几一下曰。為甚打汝則",
    "X82n1571_079:0423b08": "痛。打香几則不痛。僧無語。師曰。是你兩橛。是我兩橛",
    "X82n1571_079:0423b09": "　一僧初到。師曰。為甚麼來。曰久向和尚。師曰。且道",
    "X82n1571_079:0423b10": "山僧在甚麼處。僧無語。師直打出　師于己巳秋七",
    "X82n1571_079:0423b11": "月。從姚江回。至香嚴即示微疾。徒輩初進醫藥。師曰。",
    "X82n1571_079:0423b12": "我之為病。世間醫者。醫老僧不得。禁絕殊嚴。唯日拈",
    "X82n1571_079:0423b13": "提古人公案。略無厭倦。凡來省候者。即索下語。節屆",
    "X82n1571_079:0423b14": "重陽。預示歸期。于十三日子時。至期。眾造師前。扶起",
    "X82n1571_079:0423b15": "沐浴畢。遂囑曰。正法眼藏。不同世諦流布。切莫報喪",
    "X82n1571_079:0423b16": "挂孝。以務虗文等語。因請偈。師曰。何必俗氣。昔我天",
    "X82n1571_079:0423b17": "童老祖。亦無所說。各自珍重。老僧隨地解脫去也。泊",
    "X82n1571_079:0423b18": "然趨寂。世壽七十八。僧臘四十四。塔于本郡皐峰亥",
    "X82n1571_079:0423b19": "向加乾陽金納水之穴。語錄三十卷。行世(林野奇嗣)。",
    "X82n1571_079:0423b20": "桐鄉寂照芥子行彌禪師上堂。驀拈拄杖。召大眾曰。",
    "X82n1571_079:0423b21": "丙丁童子來也。照顧眉毛好(林野奇嗣)。",
    "X82n1571_079:0423b22": "南陽香嚴宕山遠禪師西蜀達州趙氏子。父母雙亡。",
    "X82n1571_079:0423b23": "詣報恩。禮友石薙染。嗣即出蜀。首參竹林問。次謁通",
    "X82n1571_079:0423b24": "玄奇于嘉禾東塔。挂搭禪堂。是夜奇落堂曰。若作棒",
    "X82n1571_079:0423c01": "會。入地獄如箭射。既不作棒會。諸人作麼生會。一眾",
    "X82n1571_079:0423c02": "默然。師憤憤便出。奇曰。你出來是討棒喫的。師擬進",
    "X82n1571_079:0423c03": "語。被奇驀頭一棒打死。片時甦醒。會得棒頭落處。口",
    "X82n1571_079:0423c04": "占一偈曰。棒頭落處甚分明。截斷從前舊葛藤。認得",
    "X82n1571_079:0423c05": "孃生真面目。始知大地是黃金。奇頷之。即遷棲真。命",
    "X82n1571_079:0423c06": "師典客。一日奇問。假如有面目漢來。你以茶飯接。無",
    "X82n1571_079:0423c07": "面目漢。又將甚麼接。師曰。與他一頓。奇曰。因甚如此。",
    "X82n1571_079:0423c08": "師曰。棲真門下。從不慢人。奇又問。牛頭未見四祖。因",
    "X82n1571_079:0423c09": "甚百鳥獻花。師曰。富在深山有遠親。曰見後因甚百",
    "X82n1571_079:0423c10": "鳥不獻花。師曰。貧居鬧市無人問。奇微笑休去。未幾",
    "X82n1571_079:0423c11": "記莂。出住香嚴　上堂。時及黃梅。連日好雨。田中有",
    "X82n1571_079:0423c12": "水栽秧。園裏黃瓜結瓠。各得滋潤。勃然興起。蝦蟇唱",
    "X82n1571_079:0423c13": "歌。蚯蚓念讚。情與無情。悉皆歡喜。祇有兩件不喜。衲",
    "X82n1571_079:0423c14": "僧家。貼肉汗衫脫不下。通身悶熱。不得慶快。回香嚴",
    "X82n1571_079:0423c15": "的俶裝前途。不得到家。且道。如何是到家慶快處。擲",
    "X82n1571_079:0423c16": "下拂子曰。即今休去便休去。欲覓了時無了時　解",
    "X82n1571_079:0423c17": "夏上堂。金風扇野。素月流輝。巧雲出岫。白露橫江。是",
    "X82n1571_079:0423c18": "處蟬聲噪晚。庭梧落葉驚秋。所以道。高不在絕頂。富",
    "X82n1571_079:0423c19": "不在福嚴。樂不在天堂。苦不在地獄。諸仁者。祇如生",
    "X82n1571_079:0423c20": "死交謝。寒暑迭遷。休夏自恣。且道。無位真人在何處",
    "X82n1571_079:0423c21": "安著。卓拄杖曰。是處是慈氏。無門無善財　上堂。拈",
    "X82n1571_079:0423c22": "花鷲嶺。帶累金色頭陀。面壁九年。賺殺神光二祖。安",
    "X82n1571_079:0423c23": "心斷臂。好肉剜瘡。殊不知人人頂上。飛大寶光。個個",
    "X82n1571_079:0423c24": "脚下。具大寶藏。垂一機則平欺佛祖。道一句則逼塞",
    "X82n1571_079:0424a01": "虗空。有如是威光。有如是妙用。祇為諸人自信不及。",
    "X82n1571_079:0424a02": "故此甘受輪轉。不得自在。且道。如何得自在去。把手",
    "X82n1571_079:0424a03": "牽他行不得。惟人自肯乃方親　臘八小參。夜半踰",
    "X82n1571_079:0424a04": "城。脚跟未穩。雪山修道。埋沒風光。臘八睹星。眼中著",
    "X82n1571_079:0424a05": "屑。七處九會。惡語傷人。者黃面老子。生平落索。今日",
    "X82n1571_079:0424a06": "被香嚴一時捉敗了。冷地思量。起來却有一種長處。",
    "X82n1571_079:0424a07": "汝諸人。還見他長處麼。倘或躊躇。木上座為汝通個",
    "X82n1571_079:0424a08": "消息。以拄杖一時打散　長至日示眾。鐵樹水花糝。",
    "X82n1571_079:0424a09": "銀河雪浪飛。一陽初動處。萬物盡生輝。澗底長風吼。",
    "X82n1571_079:0424a10": "空山震法雷。老梅雖未吐。時節暗相催。且應時及節。",
    "X82n1571_079:0424a11": "又作麼生。十個相逢九袖手。諸公各自討便宜　問",
    "X82n1571_079:0424a12": "如何是佛。師曰。猢猻倒上樹。僧擬議。師曰。錯　問如",
    "X82n1571_079:0424a13": "何是和尚家風。師曰。不是打人。便是罵人。曰忽遇客",
    "X82n1571_079:0424a14": "來。如何管待。師曰。薄批明月。細切清風　師至棗邑。",
    "X82n1571_079:0424a15": "與李文學邂逅次。李言。格物至誠心正功夫。師曰。據",
    "X82n1571_079:0424a16": "吾教中。一念具九十剎那。一剎那具九百生滅。人心",
    "X82n1571_079:0424a17": "如猿猴驛馬。居士。心作麼生正。意作麼生誠。李擬語。",
    "X82n1571_079:0424a18": "師曰。居士祇知格物。而不知物格。李罔測　普茶畢。",
    "X82n1571_079:0424a19": "眾不去。師曰。諸人在者裏。山僧去抽解來。與你說佛",
    "X82n1571_079:0424a20": "法。師來。眾還集。便曰。你總在者裏。覓甚麼椀。拈竹篦",
    "X82n1571_079:0424a21": "一時打散　問父母未生前。那個是學人本來面目。",
    "X82n1571_079:0424a22": "師曰。眉分八字。僧擬語。師曰。莫妄想(林野奇嗣)。",
    "X82n1571_079:0424a23": "天台通玄獨朗日禪師宣城建平許氏子。生而頴異。",
    "X82n1571_079:0424a24": "長以俠聞。因見世途危險。捨妄歸真。南嶽披剃。直造",
    "X82n1571_079:0424b01": "通玄。幾遭辣手。伎倆俱消。水到渠成。荷肩大法。出住",
    "X82n1571_079:0424b02": "姚江積慶。既而繼席天台。上堂。陽和小春節。爐韛正",
    "X82n1571_079:0424b03": "當令。鉗錘雖在手。眉鋒利似鍼。劄著眼太精明。惟經",
    "X82n1571_079:0424b04": "那事特相親。且向爐邊打瞌睡。自須珍重本來人",
    "X82n1571_079:0424b05": "　上堂。空寂寂。靜寥寥。山中無事可邊表。無邊表。已向",
    "X82n1571_079:0424b06": "諸人道過了。大眾且道過個甚麼。聻。餘姚市上。十字",
    "X82n1571_079:0424b07": "街頭。道過了也。壽山峰下道過了也。僧堂前煖室裏。",
    "X82n1571_079:0424b08": "道過了也。祇如未道底。畢竟作麼生。風吹簾外茶花",
    "X82n1571_079:0424b09": "動。水育瓶梅朵朵新　上堂。數年行脚未甘休。赫日",
    "X82n1571_079:0424b10": "雄峰展笑眸。曾意雪山居六載。釣竿收拾鼻尖頭。所",
    "X82n1571_079:0424b11": "以一人處萬人之中。而知不鬧。萬人削一人獨立。而",
    "X82n1571_079:0424b12": "知不孤。結制與時。豈曰眾寡。禪蘊動靜。何遠塵囂。凡",
    "X82n1571_079:0424b13": "設施為。即非正務。今山僧。特為通個消息。梅龍盤結",
    "X82n1571_079:0424b14": "無餘葉。直待春來牧海鷗　示眾。天得一以清。地得",
    "X82n1571_079:0424b15": "一以寧。衲僧得一。任自縱橫。所以迷則法華轉。悟則",
    "X82n1571_079:0424b16": "轉法華。迷悟俱拽脫。碓觜忽生花(林野奇嗣)。",
    "X82n1571_079:0424b17": "孝豐鉢山純朴汶禪師蜀之彭山瞿氏子。參天童。充",
    "X82n1571_079:0424b18": "飯頭。一日進方丈禮拜。悟問曰。一日喫多少米。師曰",
    "X82n1571_079:0424b19": "八擔。悟曰。喫這許多。師曰恰好。悟曰。也不道得恰好。",
    "X82n1571_079:0424b20": "師大疑。參通玄奇。命充庫頭。一日奇問曰。汝在庫房",
    "X82n1571_079:0424b21": "執掌一切帳簿。忽遇賊來盜去。算個甚麼。師曰。捉敗",
    "X82n1571_079:0424b22": "了也。奇曰。賊無你可見。作麼生捉。師與一掌便出。師",
    "X82n1571_079:0424b23": "得法後。住吳江羅漢　上堂。生也得。死也得。海門飛",
    "X82n1571_079:0424b24": "出遼天鶻。慶也得。讚也得。水月空花光突兀。生也不",
    "X82n1571_079:0424c01": "得。死也不得。海底紅塵高數尺。慶也不得。讚也不得。",
    "X82n1571_079:0424c02": "山頭白浪彌天沒。惺惺底。到者裏太煞惺惺。歷歷底。",
    "X82n1571_079:0424c03": "到者裏太煞歷歷。出格終須讓作家。互揚還仗同條",
    "X82n1571_079:0424c04": "力　師投老鉢山。一日索浴更衣。趺坐說偈而逝。時",
    "X82n1571_079:0424c05": "順治庚子九月十二日也。塔全身于山麓(林野奇嗣)。",
    "X82n1571_079:0424c06": "順慶鳳菴赤冶果禪師郡之蓬州張氏子。初參天童",
    "X82n1571_079:0424c07": "悟。求開示。悟便打。從此衣不解帶。晝夜力參。忽然面",
    "X82n1571_079:0424c08": "前如日初出。進方丈便問。覿面相呈時如何。悟曰鈍",
    "X82n1571_079:0424c09": "漢。師無語。遂大疑。一日上山拖柴。忽于女子出定公",
    "X82n1571_079:0424c10": "案有省。隨說偈曰。女子近佛座。疑殺天下人。出得出",
    "X82n1571_079:0424c11": "不得。徒自費精神。一日晚參。奇舉僧問趙州。四山相",
    "X82n1571_079:0424c12": "逼時如何。州曰。無路是趙州。命眾代語。下語俱不契。",
    "X82n1571_079:0424c13": "師曰。別處容和尚不得。奇曰。何不道也怪和尚不得。",
    "X82n1571_079:0424c14": "師禮拜。奇曰。你底語意十二分足。只是句不及老僧",
    "X82n1571_079:0424c15": "底。即命住通玄。師力辭。遊天台雁蕩。忽聞奇有恙。遙",
    "X82n1571_079:0424c16": "傳奇已化去。師急回。奇曰。赤冶知客。法眼精明。善識",
    "X82n1571_079:0424c17": "語脈。老僧付囑已久。因甚不來。及師至。奇曰。你來了",
    "X82n1571_079:0424c18": "于今。甚麼時候。師曰午時。奇瞪目視師。師曰。前蒙和",
    "X82n1571_079:0424c19": "尚付囑。乞更取法名。奇曰。行果圓成。奇便掩息。師後",
    "X82n1571_079:0424c20": "出住吳江積慶　僧問。大地無縫罅。為甚水漲船高。",
    "X82n1571_079:0424c21": "師卓拄杖曰。探竿在手。曰某甲領會得。師曰。領會甚",
    "X82n1571_079:0424c22": "麼。僧喝。師打曰。淹殺了也　師浴。僧問。大悟的人。本",
    "X82n1571_079:0424c23": "來清淨。為甚麼日日要浴。師曰。一度揩摩一度光(林野",
    "X82n1571_079:0424c24": "奇嗣)。",
    "X82n1571_079:0425a01": "伏龍菴主印月霖禪師姚江黃太冲侄女也。自幼不",
    "X82n1571_079:0425a02": "染世緣。生死心切。即喜靜坐。見雲棲法彚一書。宛如",
    "X82n1571_079:0425a03": "宿契。遂動出塵之想。十六。適東山謝氏三載。便改道",
    "X82n1571_079:0425a04": "粧。二十八歲。進戒理安。安令參父母未生前話。詣法",
    "X82n1571_079:0425a05": "海求披剃。自此參扣無虗。三十二歲。投費隱容圓具。",
    "X82n1571_079:0425a06": "向慕高峰遠祖。就於山頂結茅。有終身不出之志。三",
    "X82n1571_079:0425a07": "十六歲。參通玄奇于天童。入方丈次。奇問。有甚麼事。",
    "X82n1571_079:0425a08": "師曰。某甲參狗子無佛性話。不得明白。奇曰。向未作",
    "X82n1571_079:0425a09": "意以前薦取。師曰。如何趣向。奇曰。動念即乖。師曰。不",
    "X82n1571_079:0425a10": "動念時如何。奇曰。眉毛在眼上。奇又舉國師三喚侍",
    "X82n1571_079:0425a11": "者三應。後來翠巖拈曰。國師侍者總欠悟在。作麼生",
    "X82n1571_079:0425a12": "會。師曰。會即不無。恐落第二頭。奇肯之。奇復舉南院",
    "X82n1571_079:0425a13": "啐啄因緣。師呈頌曰。纔有纖毫即是塵。何須啐啄辨",
    "X82n1571_079:0425a14": "疎親。太平本是將軍定。不許將軍見太平。奇稱善。尋",
    "X82n1571_079:0425a15": "將示寂。喚師入山。付囑衣拂　小參。不是心不是佛",
    "X82n1571_079:0425a16": "不是物。秤錘敲出黃金汁。坐臥經行本現成。勸君切",
    "X82n1571_079:0425a17": "忌從他覓。問諸人。瞥不瞥。究竟不如直下歇。大眾且",
    "X82n1571_079:0425a18": "道。歇個甚麼。青山原不動。綠水永長流　小參。靈山",
    "X82n1571_079:0425a19": "會上。默露風規。少室峰前。抝曲作直。致令後代兒孫。",
    "X82n1571_079:0425a20": "引起參天荊棘。破沙盆東擲西拋。水牯牛風吹日炙。",
    "X82n1571_079:0425a21": "僧堂前立主分賓。火爐頭說寒道熱。菴羅院裏家風。",
    "X82n1571_079:0425a22": "却與諸方迥別。也無佛法商量。也無榮枯得失。何故。",
    "X82n1571_079:0425a23": "不見道。心生種種法生。心滅種種法滅。直饒心境俱",
    "X82n1571_079:0425a24": "忘。未是衲僧極則。大眾且道。如何是衲僧極則處。卓",
    "X82n1571_079:0425b01": "拄杖曰。切忌喚龜作鼈(林野奇嗣)。",
    "X82n1571_079:0425b03": "五燈全書卷第七十九",
    "X82n1571_079:0425b05": "五燈全書卷第七十九補遺",
    "X82n1571_079:0425b07": "　　臨濟宗",
    "X82n1571_079:0425b08": "　　　南嶽下第三十五世隨錄",
    "X82n1571_079:0425b09": "南嶽岣嶁峰東林木偶耀禪師寧國涇縣胡氏子。上",
    "X82n1571_079:0425b10": "堂。掀翻瓦礫。闢開荊棘。揭露舊日風規。提掇今時巴",
    "X82n1571_079:0425b11": "鼻。法隨法行。法幢隨處建立。若據向上一著。不屬有",
    "X82n1571_079:0425b12": "心求。不是無心會。若是上根利智。聞恁麼道。自然省",
    "X82n1571_079:0425b13": "要。水到渠成。法法圓融。頭頭合轍。大眾。祇如重興家",
    "X82n1571_079:0425b14": "業一句。作麼生道。長林風月貫今古。白藕花開滿院",
    "X82n1571_079:0425b15": "香。卓拄杖一下　示眾。踢倒銀山鐵壁。掀翻大海波",
    "X82n1571_079:0425b16": "騰。頂眼迸開。天寬地濶。巖深霧冷。雲寒雨過。簷前水",
    "X82n1571_079:0425b17": "滴。佛法大意。分明漏洩。滿眼滿耳。誰能委悉捉敗。南",
    "X82n1571_079:0425b18": "泉老白拈。道個不是心不是佛不是物。畢竟是個甚",
    "X82n1571_079:0425b19": "麼。老僧為汝諸人。通個消息。遂震威一喝(林野奇嗣)。",
    "X82n1571_079:0425b20": "天台。蓮華峰了源昭禪師西蜀人。初參天童。次謁雪",
    "X82n1571_079:0425b21": "嶠林皐。後見林野奇。方許參堂。住蓮花。小參。世尊捨",
    "X82n1571_079:0425b22": "皇宮。半夜踰城。賊身已露。入雪山。六年苦行。捨富就",
    "X82n1571_079:0425b23": "貧。覩明星悟道。眼花不少。山僧當時若見。便與三十",
    "X82n1571_079:0425b24": "烏藤。汝等若向者裏。具得隻眼。不惟捉敗釋迦老子。",
    "X82n1571_079:0425c01": "亦且與山僧相見　示眾。人謂住山苦。我道山居樂。",
    "X82n1571_079:0425c02": "一樹一溪雲。一丘共一壑。拙斧荷入山。枯藤便先縛。",
    "X82n1571_079:0425c03": "驀直運歸家。一眾受用足。呵呵呵。會也麼。寒冬冷竈",
    "X82n1571_079:0425c04": "無烟者。輸我山家烈焰多。喝一喝。問是法住法位。世",
    "X82n1571_079:0425c05": "間相常住。意旨如何。師曰。水在長江月在天(林野奇嗣)。",
    "X82n1571_079:0425c06": "湖州菁山月瓢度禪師示眾。清泰時田地穩密。清勝",
    "X82n1571_079:0425c07": "時神通遊戲。神通遊戲底。今佛放光明。田地穩密底。",
    "X82n1571_079:0425c08": "古佛家風在。且道。即今慧嚴又作麼生。喝一喝曰。我",
    "X82n1571_079:0425c09": "為法王。於法自在　示眾。飲水定渴。餐[飢-几+追]濟饑。乾坤",
    "X82n1571_079:0425c10": "何處著狐疑。急薦取莫遲違。良驥雖輕不復追　示",
    "X82n1571_079:0425c11": "眾。墻外鳥聲喧。圓通門廓然。觀音妙智力。不悟待驢",
    "X82n1571_079:0425c12": "年　示眾。冬景催殘。空山寥廓。獨有寒梅。枝頭放萼。",
    "X82n1571_079:0425c13": "驛路雲溪外。蓬門野寺中。為誰幽立默無語。天曉霜",
    "X82n1571_079:0425c14": "凝意更濃(林野奇嗣)。",
    "X82n1571_079:0425c15": "嘉與海鹽草堂雲皐慧禪師示眾。閒閒兀坐地爐寒。",
    "X82n1571_079:0425c16": "歲月消磨舊日顏。爆竹一聲殘臘盡。東村王老夜燒",
    "X82n1571_079:0425c17": "錢。誰家不愛歡筵樂。聲色堆頭蹉白蓮。惟我水邊林",
    "X82n1571_079:0425c18": "下客。更無一事掛心田。北禪烹白牛分歲。草堂只是",
    "X82n1571_079:0425c19": "煑清泉。苦瓜連根苦。甜瓜徹蔕甜(林野奇嗣)。",
    "X82n1571_079:0425c20": "湖州菁山慧嚴佛海雲禪師小參。人舉玄沙封白紙",
    "X82n1571_079:0425c21": "因緣。師曰。暗藏春色。明露秋光。若非父子同心。爭見",
    "X82n1571_079:0425c22": "一腔風月。雖然。秖如玄沙末後恁麼道。意旨如何。年",
    "X82n1571_079:0425c23": "年端午日。門巷掛桃符。頌曰。秋江一寄心中事。寒鴈",
    "X82n1571_079:0425c24": "聲悲動客愁。落魄不須途路宿。西風颯颯到床頭",
    "X82n1571_079:0426a01": "　頌舍利弗入城遇月上女曰。驀路相逢話短長。落花",
    "X82n1571_079:0426a02": "流水太忙忙。花開不在春枝上。自有芳心遞遠香",
    "X82n1571_079:0426a03": "　頌女子出定曰。銕索難留波底月。一絲牽動碧潭龍。",
    "X82n1571_079:0426a04": "情懷只在秋江上。誰識扁舟興味濃。寂於康熈己未",
    "X82n1571_079:0426a05": "年七月十六日。壽七十二。塔瘞本山之後(林野奇嗣)。",
    "X82n1571_079:0426a06": "古越誠山雲漢蔭禪師嘉禾王氏子。祈晴上堂。何人",
    "X82n1571_079:0426a07": "轉得天河。救世間顛。惟有一靈性不從諸聖傳。無明",
    "X82n1571_079:0426a08": "向大智。煩惱轉金仙。推出頂門日。光明照大千　頌",
    "X82n1571_079:0426a09": "靈雲見桃花曰。彷彿遼天高索價。依稀著地下還錢。",
    "X82n1571_079:0426a10": "及乎走出河頭看。兩個兒童戲渡船(林野奇嗣)。",
    "X82n1571_079:0426a11": "杭州壽聖芥子彌禪師頌世尊初生曰。萬里青天震",
    "X82n1571_079:0426a12": "地雷。玉麟哮吼景雲開。拍盲太史觀星象。攪亂乾坤",
    "X82n1571_079:0426a13": "出禍胎　頌國師三喚侍者曰。一度風光一度新。黃",
    "X82n1571_079:0426a14": "鶯喚醒舊時春。檀郎無限傷心處。不敢高聲說與人",
    "X82n1571_079:0426a15": "　頌文殊令善財採藥曰。信手拈來通是藥。霜花撲",
    "X82n1571_079:0426a16": "落劍光寒。要知閫外將軍令。塞斷函關只一丸　頌",
    "X82n1571_079:0426a17": "百丈野鴨曰。半溪楊柳間桃花。賈客舟橫白鷺沙。貪",
    "X82n1571_079:0426a18": "看春光未歸去。一聲杜宇始還家　頌大梅即心即",
    "X82n1571_079:0426a19": "曰。一領羊裘一釣竿。任他更改漢衣冠。朝秦暮楚何",
    "X82n1571_079:0426a20": "時了。潦倒西風十八灘　辭世偈曰。幻住人間六十",
    "X82n1571_079:0426a21": "一。今朝獨露真消息。無毛鷂子過新羅。踏斷虗空背",
    "X82n1571_079:0426a22": "梁脊。咄咄。却好小春時節(林野奇嗣)。",
    "X82n1571_079:0426a23": "武林古山慧聞定禪師示眾。舉石霜冬日榜示僧堂",
    "X82n1571_079:0426a24": "話畢。師曰。石霜大似夢裏惺惺。首座免隨邪逐惡。古",
    "X82n1571_079:0426b01": "山如此批判。也是畵蛇添足。頌曰。三三見九。二五一",
    "X82n1571_079:0426b02": "十。多少獃郎。證龜成鼈。瞥不瞥。仲冬嚴寒。孟夏漸熱",
    "X82n1571_079:0426b03": "　示眾。舉婆子燒庵話畢。師曰。放行把住。各伸所長。",
    "X82n1571_079:0426b04": "檢點將來。合喫拄杖。還有識古山棒頭落處麼。頌曰。",
    "X82n1571_079:0426b05": "暗行詭計然雖別。衝浪金鱗迥不羣。彼此潑天全意",
    "X82n1571_079:0426b06": "氣。冤家撞著對頭人　師問一士。古人道。不是心不",
    "X82n1571_079:0426b07": "是佛。是箇甚麼。士擬議。師掌曰。切忌停囚長智　師",
    "X82n1571_079:0426b08": "同侍者閒步。指桑樹示曰。成住壞空。曰清靜本然。曰",
    "X82n1571_079:0426b09": "何忽生山河大地。師曰。莫妄想。曰和尚又作麼生。師",
    "X82n1571_079:0426b10": "劈面便掌。侍者茫然。師曰。莫妄想(林野奇嗣)。"
}