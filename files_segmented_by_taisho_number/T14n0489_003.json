{
    "T14n0489_003:0709b15": "佛說除蓋障菩薩所問經卷第三",
    "T14n0489_003:0709b17": "西天譯經三藏朝散大夫試鴻臚少",
    "T14n0489_003:0709b18": "卿傳梵大師賜紫沙門臣法護等",
    "T14n0489_003:0709b19": "奉　詔譯",
    "T14n0489_003:0709b20": "「復次，善男子！云何是離諸煩惱燒然戒行？謂",
    "T14n0489_003:0709b21": "若菩薩或貪火燒然，或瞋火燒然，或癡火燒",
    "T14n0489_003:0709b22": "然，或餘煩惱之火燒然，或餘諸受用侵害火",
    "T14n0489_003:0709b23": "燒然。若欲不燒然者，當起貪之對治，及應遠",
    "T14n0489_003:0709b24": "離貪所起緣。何謂貪之對治？即不淨觀是貪",
    "T14n0489_003:0709b25": "對治。不淨觀者，謂自身中諸不淨物，髮毛爪",
    "T14n0489_003:0709b26": "齒涎淚涕唾，淡廕垢汗大小便利，皮膚血肉",
    "T14n0489_003:0709b27": "骨髓肪膏，腦膜筋脈脾腎心肺，肝膽腸胃胞",
    "T14n0489_003:0709b28": "及肚胘，凡如是等諸不淨物，菩薩應當作此",
    "T14n0489_003:0709b29": "觀想起是思惟：『世間所有彼愚癡者，不明解",
    "T14n0489_003:0709c01": "者，造不善者，尚能了知諸如是等不淨物已，",
    "T14n0489_003:0709c02": "不處貪心；況智者乎？』此為菩薩多種不淨之",
    "T14n0489_003:0709c03": "觀是貪對治。「何者是貪所起緣？謂著諸欲染，",
    "T14n0489_003:0709c04": "或見女人端嚴妙色，起可愛心而生希取。爾",
    "T14n0489_003:0709c05": "時見已當作是觀：『如佛所說夢境無實。何故",
    "T14n0489_003:0709c06": "智者於此如夢境界之中，而起貪心？』是名菩",
    "T14n0489_003:0709c07": "薩遠離貪所起緣。「何謂菩薩瞋之對治及遠",
    "T14n0489_003:0709c08": "離彼瞋所起緣？所謂菩薩於諸有情所多起",
    "T14n0489_003:0709c09": "慈心，以此慈心及此因緣，而彼忿恚瞋怒有",
    "T14n0489_003:0709c10": "情心意皆能攝伏，瞋恚因緣悉得遠離，是名",
    "T14n0489_003:0709c11": "菩薩瞋之對治，及遠離彼瞋所起緣。當作如",
    "T14n0489_003:0709c12": "是觀察之時即離癡法，由離癡故，彼諸所欲及",
    "T14n0489_003:0709c13": "諸受用，不為侵害之火燒然，此等是為菩薩",
    "T14n0489_003:0709c14": "離諸煩惱燒然戒行。「云何是離不深固作意",
    "T14n0489_003:0709c15": "戒行？謂若菩薩獨處一方寂靜而住，不起是",
    "T14n0489_003:0709c16": "心：『我不雜亂所行，我寂靜住，我復能行如來",
    "T14n0489_003:0709c17": "法律，餘諸沙門或婆羅門，彼等皆是雜亂所",
    "T14n0489_003:0709c18": "行，多諸闠閙，而悉墜失如來法律。』若能不起",
    "T14n0489_003:0709c19": "如是心者，是為菩薩離不深固作意戒行。「云",
    "T14n0489_003:0709c20": "何是菩薩攝善法戒行？謂若菩薩作是伺察：",
    "T14n0489_003:0709c21": "『如佛所說，諸苾芻應當尊敬修福、尊敬護戒、",
    "T14n0489_003:0709c22": "尊敬修慧。何以故？尊敬福者，福是現受可愛",
    "T14n0489_003:0709c23": "精光悅意果報。』如是信者而能遠離諸不善",
    "T14n0489_003:0709c24": "業，是為菩薩攝善法戒行。「云何是怖罪戒行？",
    "T14n0489_003:0709c25": "謂若菩薩或有如微塵罪，見悉生怖不順所",
    "T14n0489_003:0709c26": "作，乃至少罪亦不生輕，作是思惟：『如佛所",
    "T14n0489_003:0709c27": "說，諸苾芻譬如有人中於少毒亦趣命終，",
    "T14n0489_003:0709c28": "若中多毒亦趣命終，諸有罪者，若少若多皆",
    "T14n0489_003:0709c29": "墮惡趣。』若作如是伺察之時，菩薩於罪乃生",
    "T14n0489_003:0710a01": "恐怖，是為菩薩怖罪戒行。「云何是怖非所取",
    "T14n0489_003:0710a02": "戒行？謂若菩薩或有具信沙門婆羅門及餘",
    "T14n0489_003:0710a03": "人眾，信菩薩故，或以金銀摩尼真珠珊瑚瑠",
    "T14n0489_003:0710a04": "璃螺貝珍寶財物及餘受用之具，於菩薩所",
    "T14n0489_003:0710a05": "囑累寄託，雖或單己，而菩薩心不起貪著輒",
    "T14n0489_003:0710a06": "生希取。又復於諸塔寺之物及眾僧物，設使",
    "T14n0489_003:0710a07": "有人勸令掌執，菩薩於中亦不希取為自資",
    "T14n0489_003:0710a08": "養，作是思惟：『如佛所說，菩薩寧自割其身肉",
    "T14n0489_003:0710a09": "而噉食之，終不以他不與不許若飲若食，及",
    "T14n0489_003:0710a10": "餘物等而懷希取。』是為菩薩怖非所取戒行。",
    "T14n0489_003:0710a11": "「云何是堅固志意戒行？謂若菩薩，或為魔王或",
    "T14n0489_003:0710a12": "諸魔眾及餘天等，或現女相，或以餘緣來作",
    "T14n0489_003:0710a13": "魔事之所嬈惱欲破壞時，而菩薩不動不搖",
    "T14n0489_003:0710a14": "亦無減失，是為菩薩堅固志意戒行。「云何是",
    "T14n0489_003:0710a15": "無依著戒行？謂若菩薩持戒行時，不起是念：",
    "T14n0489_003:0710a16": "『我所持戒為求天報或天之餘，為求王報或王",
    "T14n0489_003:0710a17": "之餘。』是為菩薩無依著戒行。「云何是三輪清",
    "T14n0489_003:0710a18": "淨戒行？謂若菩薩身業清淨、語業清淨、意業",
    "T14n0489_003:0710a19": "清淨。身業清淨者，謂遠離身三不善業：一殺",
    "T14n0489_003:0710a20": "生、二偷盜、三邪染，如是名為身不善業。語業",
    "T14n0489_003:0710a21": "清淨者，謂遠離語四不善業：一妄言、二兩舌、",
    "T14n0489_003:0710a22": "三惡口、四綺語，是名語不善業。意業清淨者，",
    "T14n0489_003:0710a23": "謂遠離意三不善業：一貪、二瞋、三邪見，是名",
    "T14n0489_003:0710a24": "意不善業。由能遠離諸不善業，是故即得三",
    "T14n0489_003:0710a25": "輪清淨，是為菩薩三輪清淨戒行。善男子！菩",
    "T14n0489_003:0710a26": "薩若行如是十法，即得戒行具足。「善男子！菩",
    "T14n0489_003:0710a27": "薩若修十種法者，即得忍辱具足。何等為十？",
    "T14n0489_003:0710a28": "一者、安受苦忍；二者、外忍；三者、諦察法忍；四",
    "T14n0489_003:0710a29": "者、佛許可忍；五者、無定方忍；六者、無差別忍；",
    "T14n0489_003:0710b01": "七者、不以事因故忍；八者、耐怨害忍；九者、悲",
    "T14n0489_003:0710b02": "心忍；十者、願力救拔忍。「善男子！云何是安受",
    "T14n0489_003:0710b03": "苦忍？謂若菩薩或自心有憂悲苦惱，隨生起",
    "T14n0489_003:0710b04": "時，菩薩安然悉能忍受不起瞋心，是為菩薩",
    "T14n0489_003:0710b05": "安受苦忍。「云何是外忍？謂若菩薩親聞他人",
    "T14n0489_003:0710b06": "所出惡言，或展轉聞，因其毀謗父母師長親",
    "T14n0489_003:0710b07": "友知識，或有惡言謗佛法僧。菩薩聞已不生",
    "T14n0489_003:0710b08": "瞋恨，是中安然悉能忍受，是為菩薩外忍。「云",
    "T14n0489_003:0710b09": "何是諦察法忍？謂若菩薩若聞如來所說最",
    "T14n0489_003:0710b10": "極甚深經中，有法能斷輪迴種子、脫諸結縛、",
    "T14n0489_003:0710b11": "壞相續者，謂一切法本來寂靜，及一切法自",
    "T14n0489_003:0710b12": "性涅槃。菩薩得聞如是法已，不生驚怖，作是",
    "T14n0489_003:0710b13": "思惟：『若不了知此法，及不得此法者，豈能證",
    "T14n0489_003:0710b14": "得阿耨多羅三藐三菩提果邪？由此因緣故，",
    "T14n0489_003:0710b15": "應於如是甚深法中，受持思惟修習伺察及",
    "T14n0489_003:0710b16": "生勝解。』是為菩薩諦察法忍。「云何是佛許可",
    "T14n0489_003:0710b17": "忍？謂若菩薩設起忿恚瞋害心已，即當伺察：",
    "T14n0489_003:0710b18": "『此恚害心，從何所起，復何處滅？何因故生，生",
    "T14n0489_003:0710b19": "復何住？』作是觀時，都不見有恚害之法若生",
    "T14n0489_003:0710b20": "若滅二法可得，隨生即滅，若因若緣亦不可",
    "T14n0489_003:0710b21": "得，以是緣故，菩薩於中安然忍受無復生起，",
    "T14n0489_003:0710b22": "佛所許可，是為菩薩佛許可忍。「云何是無定",
    "T14n0489_003:0710b23": "方忍？謂若菩薩非於晝分能忍，夜不能忍，或",
    "T14n0489_003:0710b24": "夜能忍，晝不能忍，自國能忍，他國不能忍，或",
    "T14n0489_003:0710b25": "他國能忍，自國不能忍，慣習者能忍，不慣習",
    "T14n0489_003:0710b26": "者不能忍。菩薩不然，於一切國、一切處、一切",
    "T14n0489_003:0710b27": "時、一切種皆悉能忍，是為菩薩無定方忍。「云",
    "T14n0489_003:0710b28": "何是無差別忍？謂若菩薩不於己之父母、師",
    "T14n0489_003:0710b29": "長、眷屬、親友、知識等處能忍，餘諸人所而不",
    "T14n0489_003:0710c01": "能忍。何以故？菩薩乃至於旃陀羅眷屬等處，",
    "T14n0489_003:0710c02": "有所侵惱而悉能忍，是為菩薩無差別忍。「云",
    "T14n0489_003:0710c03": "何是不以事因故忍？謂若菩薩所起忍行，不",
    "T14n0489_003:0710c04": "以財利因故，不以怖畏故，不為資養故，不以",
    "T14n0489_003:0710c05": "世間近事故，不為隱覆慚恥等故忍。何以故？",
    "T14n0489_003:0710c06": "菩薩常行忍辱心故，是為菩薩不以事因故",
    "T14n0489_003:0710c07": "忍。「云何是耐怨害忍？謂若菩薩或無他緣來",
    "T14n0489_003:0710c08": "加其惡，菩薩爾時即無所忍；或時怨對若執",
    "T14n0489_003:0710c09": "刀杖，若復持拳，起瞋怒心而來打擊，或復期",
    "T14n0489_003:0710c10": "剋，惡語罵詈，菩薩見如是等他怨對來打擊罵",
    "T14n0489_003:0710c11": "詈之時，堅固其心，深自伏忍，作是思惟：『此等",
    "T14n0489_003:0710c12": "怨對皆是我之自業所感，業成熟已來相逼",
    "T14n0489_003:0710c13": "惱，誠非父母眷屬親友所造，皆是自業造作",
    "T14n0489_003:0710c14": "所成熟故，而亦非外地界水界火界風界之",
    "T14n0489_003:0710c15": "所成熟，又亦非內四大成熟。』菩薩作是思惟",
    "T14n0489_003:0710c16": "時，由此因緣故，於有怨害及無怨害，平等其",
    "T14n0489_003:0710c17": "心皆悉能忍受，是為菩薩耐怨害忍。「云何是",
    "T14n0489_003:0710c18": "悲心忍？謂若菩薩設得王位，或為臣佐，大富",
    "T14n0489_003:0710c19": "自在威德特尊，見諸有情多苦惱者，而彼有",
    "T14n0489_003:0710c20": "情，於其王所生忿恚心，而來毀罵及諸嬈亂。",
    "T14n0489_003:0710c21": "其王爾時，不生瞋恚，不恃尊豪而行凌逼，作",
    "T14n0489_003:0710c22": "是思惟：『此諸有情我之向化，我應為彼作其",
    "T14n0489_003:0710c23": "救護，是故我今不恃王之威相，但為彼等作",
    "T14n0489_003:0710c24": "其衛護使不破壞。』以是因緣，悲心起故安然",
    "T14n0489_003:0710c25": "忍受，是為菩薩悲心忍。「云何是願力救拔忍？",
    "T14n0489_003:0710c26": "謂若菩薩作是思惟：『我於如來、應供、正等正",
    "T14n0489_003:0710c27": "覺所，作師子吼發是願言：「願我得成阿耨多",
    "T14n0489_003:0710c28": "羅三藐三菩提果已，普為救拔一切有情出",
    "T14n0489_003:0710c29": "生死海。」我所勤行救拔一切有情不取其相，",
    "T14n0489_003:0711a01": "但為令諸有情悉得解脫，令諸有情其心調",
    "T14n0489_003:0711a02": "伏住奢摩他。』菩薩爾時，若自心生瞋恚，不能",
    "T14n0489_003:0711a03": "忍者，如佛所說：『善男子！譬若有人善療眼疾，",
    "T14n0489_003:0711a04": "能除患者昏翳暗障。時醫眼師，作是思惟：「我",
    "T14n0489_003:0711a05": "欲普令除去患者所有昏翳。」醫師忽然自喪",
    "T14n0489_003:0711a06": "其目。善男子！於汝意云何？而彼醫師能療眼",
    "T14n0489_003:0711a07": "不？』答言：『不也。』佛言：『善男子！菩薩亦復如是，",
    "T14n0489_003:0711a08": "欲以慧眼開導世間一切有情愚癡暗瞑，而菩",
    "T14n0489_003:0711a09": "薩若自為彼癡暗所覆，即不能與一切有情",
    "T14n0489_003:0711a10": "除去暗瞑。』是故菩薩於諸損惱，不生瞋恚安",
    "T14n0489_003:0711a11": "然忍受，是為菩薩願力救拔忍。善男子！菩薩",
    "T14n0489_003:0711a12": "若修如是十種法者，即得忍辱具足。「又，善男",
    "T14n0489_003:0711a13": "子！菩薩若修十種法者，即得精進具足。何等",
    "T14n0489_003:0711a14": "為十？一者、被甲精進；二者、無能勝精進；三者、",
    "T14n0489_003:0711a15": "離二邊精進；四者、利樂精進；五者、加行精進；",
    "T14n0489_003:0711a16": "六者、相續精進；七者、清淨精進；八者、不共精",
    "T14n0489_003:0711a17": "進；九者、不隨他教精進；十者、無高心精進。「善",
    "T14n0489_003:0711a18": "男子！云何是被甲精進？謂若菩薩發大精進，",
    "T14n0489_003:0711a19": "普為一切有情，未得涅槃者令得涅槃，未得",
    "T14n0489_003:0711a20": "度者悉令得度，未解脫者普令解脫，未安隱",
    "T14n0489_003:0711a21": "者而令安隱，未成正覺者當使成正覺。菩薩",
    "T14n0489_003:0711a22": "發行是精進時，或有魔來欲令斷壞菩薩勝",
    "T14n0489_003:0711a23": "行及生嬈惱。魔作是言：『善男子！汝今宜應止",
    "T14n0489_003:0711a24": "此精進。何以故？我亦曾發此之精進，普為一",
    "T14n0489_003:0711a25": "切有情，未得涅槃者令得涅槃，未得度者悉",
    "T14n0489_003:0711a26": "令得度，未解脫者普令解脫，未安隱者而令",
    "T14n0489_003:0711a27": "安隱，未成正覺者當使成正覺；此等皆是不",
    "T14n0489_003:0711a28": "實妄失之法，愚人諍論之語。善男子！我不曾",
    "T14n0489_003:0711a29": "見有人發如是精進，能令一有情得阿耨多",
    "T14n0489_003:0711b01": "羅三藐三菩提者，我但知彼無數俱胝有情，",
    "T14n0489_003:0711b02": "趣證聲聞緣覺涅槃。善男子！以是緣故，應須",
    "T14n0489_003:0711b03": "退轉於阿耨多羅三藐三菩提心。若不然者，",
    "T14n0489_003:0711b04": "汝所發精進，徒增煩惱唐捐其功。』魔作是言",
    "T14n0489_003:0711b05": "已，菩薩乃自思惟：『此諸惡魔伺求其便欲來",
    "T14n0489_003:0711b06": "嬈我。』菩薩知是事已，乃謂魔言：『汝今勿應逼",
    "T14n0489_003:0711b07": "迫於我，汝於世間但勿有慮。如佛所說，世間",
    "T14n0489_003:0711b08": "一切從自業種子所生長故，自所造作彼彼",
    "T14n0489_003:0711b09": "之業是所歸趣。今汝亦然，自業種子所生長",
    "T14n0489_003:0711b10": "故，自所造業是所歸趣。汝今速應從所來道",
    "T14n0489_003:0711b11": "還歸本處勿復嬈我，嬈亂我故使汝長夜於",
    "T14n0489_003:0711b12": "諸有情苦惱逼迫作不饒益。』時彼惡魔潛伏",
    "T14n0489_003:0711b13": "退屈，即於是處隱而不現。菩薩於是諸惡魔",
    "T14n0489_003:0711b14": "眾，或魔天等來嬈亂時，而菩薩心不驚不怖",
    "T14n0489_003:0711b15": "亦不怯弱，是為菩薩被甲精進。「云何是無能",
    "T14n0489_003:0711b16": "勝精進？謂若菩薩隨其諸相發起精進，如所",
    "T14n0489_003:0711b17": "起時而為最勝，正使餘諸久修道行菩薩，比",
    "T14n0489_003:0711b18": "此菩薩精進勝行，數分算分乃至烏波尼殺",
    "T14n0489_003:0711b19": "曇分皆不及一，何況聲聞緣覺？何以故？菩薩",
    "T14n0489_003:0711b20": "隨起一念精進之心，具諸勝力即能普攝一",
    "T14n0489_003:0711b21": "切佛法，斷諸惡法故，是為菩薩無能勝精進。",
    "T14n0489_003:0711b22": "「云何是離二邊精進？謂若菩薩所起精進，不",
    "T14n0489_003:0711b23": "應增劇不應沈下。何以故？若增劇時其心高",
    "T14n0489_003:0711b24": "倨，若沈下時即生掉舉，離此二者，乃名菩",
    "T14n0489_003:0711b25": "薩精進勝行，是為菩薩離二邊精進。「云何是",
    "T14n0489_003:0711b26": "利樂精進？謂若菩薩發是精進，願我此身得",
    "T14n0489_003:0711b27": "與佛身而相等比，願我得佛無見頂相，及佛",
    "T14n0489_003:0711b28": "圓光相好具足，及無能勝無邊勝智，佛大威",
    "T14n0489_003:0711b29": "德，佛勝自在。菩薩為是等故發起精進，是為",
    "T14n0489_003:0711c01": "菩薩利樂精進。「云何是加行精進？此加行者，",
    "T14n0489_003:0711c02": "譬如有人取摩尼寶，或真金等，磨瑩治鍊去",
    "T14n0489_003:0711c03": "諸瑕垢，悉使其寶明淨精潔光色赫奕。爾時，",
    "T14n0489_003:0711c04": "方見摩尼真金煥然有異。菩薩亦復如是，於",
    "T14n0489_003:0711c05": "諸精進中加行修治，使去垢染即離過失。精",
    "T14n0489_003:0711c06": "進垢者，所謂懈怠是精進垢，沈下是精進垢，",
    "T14n0489_003:0711c07": "飲食不知節量是精進垢，妄執主宰是精進",
    "T14n0489_003:0711c08": "垢，不依正法是精進垢，不深固作意是精進",
    "T14n0489_003:0711c09": "垢，諸精進中有是垢染乃名過失。是故菩薩",
    "T14n0489_003:0711c10": "若離此者，即得潔白清淨自性明亮，是為菩",
    "T14n0489_003:0711c11": "薩加行精進。「云何是相續精進？謂若菩薩於",
    "T14n0489_003:0711c12": "諸威儀道中所起精進，隨所起時若身若心",
    "T14n0489_003:0711c13": "而不懈倦相續無間，是為菩薩相續精進。「云",
    "T14n0489_003:0711c14": "何是清淨精進？謂若菩薩即彼所起相續精",
    "T14n0489_003:0711c15": "進行中，所有諸不善業，及於障礙菩提道法",
    "T14n0489_003:0711c16": "無利義事常當除斷。若諸善法，謂隨順涅槃",
    "T14n0489_003:0711c17": "順正道行，趣向菩提菩提分法，使諸善法悉",
    "T14n0489_003:0711c18": "令廣大而復增長，乃至於一念間尚不起於",
    "T14n0489_003:0711c19": "極微不善之法，何況麁重等諸過失？是為菩",
    "T14n0489_003:0711c20": "薩清淨精進。「云何是不共精進？謂若菩薩作",
    "T14n0489_003:0711c21": "是思惟：『假使普遍十方殑伽沙數等世界，從",
    "T14n0489_003:0711c22": "於阿鼻大地獄中出大火聚，充滿是等世界",
    "T14n0489_003:0711c23": "都為一聚，過是世界之外，若一有情受極苦",
    "T14n0489_003:0711c24": "惱，無主無救無依歸者，我寧忍受其苦，履踐",
    "T14n0489_003:0711c25": "是等世界越其火聚，至彼有情所而為救度，",
    "T14n0489_003:0711c26": "何況微小之苦不能忍受？』菩薩所發如是精",
    "T14n0489_003:0711c27": "進，不與一切聲聞緣覺、邪外等輩之所共有，",
    "T14n0489_003:0711c28": "是為菩薩不共精進。「云何是不隨他教精進？",
    "T14n0489_003:0711c29": "謂若菩薩不同聲聞之人起如是心：『凡夫位",
    "T14n0489_003:0712a01": "中求佛菩提極為難得，我所發精進而甚微",
    "T14n0489_003:0712a02": "少懈怠劣弱。我若為求菩提，假使頂上然火",
    "T14n0489_003:0712a03": "經多百千俱胝劫數，如是勤行亦不能成，故",
    "T14n0489_003:0712a04": "我不能堪忍其苦，亦復不能荷斯重檐。』菩",
    "T14n0489_003:0712a05": "薩應起是心：『所有過去諸佛已成正覺者，現",
    "T14n0489_003:0712a06": "在諸佛現成正覺者，未來諸佛當成正覺者，",
    "T14n0489_003:0712a07": "諸佛世尊皆為求菩提故勤行精進。彼彼如",
    "T14n0489_003:0712a08": "是修諸勝行，而諸佛如來，亦不但為己故求",
    "T14n0489_003:0712a09": "成正覺。今我亦然，勤行精進成諸勝行，亦不",
    "T14n0489_003:0712a10": "但為己故，所有善根普與一切有情共之。為",
    "T14n0489_003:0712a11": "有情故發起精進，我所求成阿耨多羅三藐",
    "T14n0489_003:0712a12": "三菩提果，普為利樂一切有情，亦不自利取",
    "T14n0489_003:0712a13": "證涅槃，為有情故我寧常處大地獄中，乃為",
    "T14n0489_003:0712a14": "勝上。』是為菩薩不隨他教精進。「云何是不高",
    "T14n0489_003:0712a15": "心精進？謂若菩薩所發精進時，亦不於中而",
    "T14n0489_003:0712a16": "生味著，不毀謗他不自稱讚。菩薩作是思惟：",
    "T14n0489_003:0712a17": "『若不勤行自事警策於他，何名智者？』是故菩",
    "T14n0489_003:0712a18": "薩所起勝行而不高心。是為菩薩無高心精",
    "T14n0489_003:0712a19": "進。善男子！菩薩若修如是十種法者，即得精",
    "T14n0489_003:0712a20": "進具足。",
    "T14n0489_003:0712a21": "佛說除蓋障菩薩所問經卷第三"
}