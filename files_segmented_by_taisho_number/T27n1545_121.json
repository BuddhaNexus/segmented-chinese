{
    "T27n1545_121:0629a07": "阿毘達磨大毘婆沙論卷第一百",
    "T27n1545_121:0629a08": "二十一",
    "T27n1545_121:0629a10": "五百大阿羅漢等造",
    "T27n1545_121:0629a11": "三藏法師玄奘奉　詔譯",
    "T27n1545_121:0629a12": "業蘊第四中害生納息第三之四",
    "T27n1545_121:0629a13": "若業未離染。彼業異熟未離染耶。乃至廣",
    "T27n1545_121:0629a14": "說。問何故作此論。答為止他宗顯己義故。",
    "T27n1545_121:0629a15": "謂犢子部說五部業。所得異熟亦通五部。欲",
    "T27n1545_121:0629a16": "止彼意顯業雖通五部而彼異熟唯修所",
    "T27n1545_121:0629a17": "斷故作斯論。若業未離染。彼業異熟未離",
    "T27n1545_121:0629a18": "染耶。答諸業未離染。彼業異熟定未離染。",
    "T27n1545_121:0629a19": "或有業異熟未離染。彼業已離染。謂預流者",
    "T27n1545_121:0629a20": "見所斷業已離染。彼業異熟未離染。應知此",
    "T27n1545_121:0629a21": "中或有業先離染。後異熟方離染。或有業與",
    "T27n1545_121:0629a22": "彼異熟俱時離染。必無異熟先得離染。後",
    "T27n1545_121:0629a23": "時彼業方得離染。謂四法忍時。令四部所攝",
    "T27n1545_121:0629a24": "諸不善業先得離染。非彼異熟。又離欲界",
    "T27n1545_121:0629a25": "染前八無間道時。令前八品修所斷諸不善",
    "T27n1545_121:0629a26": "業先得離染。非彼異熟。彼諸異熟要至第",
    "T27n1545_121:0629a27": "九無間道時方得離染。是名業先離染。後",
    "T27n1545_121:0629a28": "彼異熟方得離染。若離欲界染第九無間道",
    "T27n1545_121:0629a29": "時。令第九品諸不善業。一切不善身業語業。",
    "T27n1545_121:0629b01": "欲界善業。及彼諸異熟俱時離染。離初靜慮",
    "T27n1545_121:0629b02": "染第九無間道時。令初靜慮業及彼異熟俱",
    "T27n1545_121:0629b03": "時離染。如是乃至離非想非非想處染。第",
    "T27n1545_121:0629b04": "九無間道時。令非想非非想處業。及彼異熟",
    "T27n1545_121:0629b05": "俱時離染。如是名為業與異熟俱時離染。",
    "T27n1545_121:0629b06": "以非色不善業。五部所攝亦九品道斷。諸不",
    "T27n1545_121:0629b07": "善色業。有漏善業。一切異熟。唯修所斷。唯上",
    "T27n1545_121:0629b08": "上品道斷故。是名此處略毘婆沙。然此中依",
    "T27n1545_121:0629b09": "二業作論。謂見所斷修所斷故作是說。若",
    "T27n1545_121:0629b10": "依五業作論者。則不應言謂預流者見所",
    "T27n1545_121:0629b11": "斷業。乃至廣說。應作是說。謂未離欲染",
    "T27n1545_121:0629b12": "者。苦智已生集智未生。見苦所斷業已離",
    "T27n1545_121:0629b13": "染。彼業異熟未離染。集智已生滅智未生。",
    "T27n1545_121:0629b14": "見苦集所斷業已離染。彼業異熟未離染。",
    "T27n1545_121:0629b15": "滅智已生道智未生。見苦集滅所斷業已離",
    "T27n1545_121:0629b16": "染。彼業異熟未離染。道智已生未離欲界",
    "T27n1545_121:0629b17": "染者。見苦集滅道所斷業已離染。彼業異熟",
    "T27n1545_121:0629b18": "未離染。離欲界染一品。乃至八品時。彼八",
    "T27n1545_121:0629b19": "品業已離染。彼業異熟未離染。離欲界染",
    "T27n1545_121:0629b20": "第九無間道時。彼第九品業。一切不善身語",
    "T27n1545_121:0629b21": "業。欲界善業。及彼諸異熟俱時離染。離初",
    "T27n1545_121:0629b22": "靜慮乃至非想非非想處染。第九無間道時。",
    "T27n1545_121:0629b23": "諸地善業及彼異熟俱時離染。而不作是",
    "T27n1545_121:0629b24": "說者。由依二業而作論故。",
    "T27n1545_121:0629b25": "若業已離染。彼業異熟已離染耶。答諸業異",
    "T27n1545_121:0629b26": "熟已離染。彼業定已離染。或有業已離染。",
    "T27n1545_121:0629b27": "彼業異熟未離染。謂預流者見所斷業已離",
    "T27n1545_121:0629b28": "染。彼業異熟未離染。此中分別廣如前說。",
    "T27n1545_121:0629b29": "若業有果。彼業皆有異熟耶。乃至廣說。問",
    "T27n1545_121:0629c01": "何故作此論。答為止邪宗顯正義故。謂",
    "T27n1545_121:0629c02": "有外道執一切善惡業無果異熟。為止彼",
    "T27n1545_121:0629c03": "意顯一切業無不有果。諸有漏善及不善",
    "T27n1545_121:0629c04": "業皆有異熟故作斯論。然契經中說。果有",
    "T27n1545_121:0629c05": "五種。一等流果。二異熟果。三離繫果。四士用",
    "T27n1545_121:0629c06": "果。五增上果。等流果者。謂善生善。不善生",
    "T27n1545_121:0629c07": "不善。無記生無記。異熟果者。謂諸不善有漏",
    "T27n1545_121:0629c08": "善法所招異熟因。是善惡果唯無記。異類而",
    "T27n1545_121:0629c09": "熟故立異熟名。離繫果者。謂無間道斷諸煩",
    "T27n1545_121:0629c10": "惱。此無間道。以煩惱等斷為離繫果。及士",
    "T27n1545_121:0629c11": "用果。以解脫道為等流果。及士用果。以後",
    "T27n1545_121:0629c12": "等勝自類諸道為等流果。若無間道。以能",
    "T27n1545_121:0629c13": "於先來諸煩惱斷集得作證。此無間道以彼",
    "T27n1545_121:0629c14": "煩惱斷。但為士用果。此則總說。若別說者。",
    "T27n1545_121:0629c15": "苦法智忍。以彼欲界見苦所斷十隨眠等斷。",
    "T27n1545_121:0629c16": "為離繫果。及士用果。以苦法智品為等流",
    "T27n1545_121:0629c17": "果。及士用果。以後等勝諸無漏道為等流",
    "T27n1545_121:0629c18": "果。如是乃至道類智忍。以色無色界。見道",
    "T27n1545_121:0629c19": "所斷十四隨眠等斷為離繫果。及士用果。以",
    "T27n1545_121:0629c20": "道類智品為等流果。及士用果。以後等勝",
    "T27n1545_121:0629c21": "諸無漏道為等流果。以三界見苦集滅所",
    "T27n1545_121:0629c22": "斷。及欲界見道所斷諸隨眠等斷集得作證。",
    "T27n1545_121:0629c23": "此道類忍。以彼諸斷為士用果。諸預流者。",
    "T27n1545_121:0629c24": "於一來果求作證時。初五無間道。以彼五",
    "T27n1545_121:0629c25": "品隨眠等斷。為離繫果及士用果。以五解",
    "T27n1545_121:0629c26": "脫道。為等流果及士用果。以後等勝自類諸",
    "T27n1545_121:0629c27": "道為等流果。第六無間道以第六品隨眠",
    "T27n1545_121:0629c28": "等斷。為離繫果及士用果。以第六解脫道",
    "T27n1545_121:0629c29": "為等流果及士用果。以後等勝自類諸道",
    "T27n1545_121:0630a01": "為等流果。以三界見所斷及欲界修所斷。前",
    "T27n1545_121:0630a02": "五品隨眠等斷集得作證。此第六無間道。以",
    "T27n1545_121:0630a03": "彼諸斷為士用果。諸一來者。於不還果求",
    "T27n1545_121:0630a04": "作證時。無間道起能斷欲界修所斷四隨眠。",
    "T27n1545_121:0630a05": "若斷第七及第八品。此無間道。以彼二品隨",
    "T27n1545_121:0630a06": "眠等斷。為離繫果及士用果。以二解脫道",
    "T27n1545_121:0630a07": "為等流果及士用果。以後等勝自類諸道。",
    "T27n1545_121:0630a08": "為等流果。若斷第九品一無間道。以第九",
    "T27n1545_121:0630a09": "品隨眠等斷。為離繫果及士用果。以第九解",
    "T27n1545_121:0630a10": "脫道。為等流果及士用果。以後等勝自類諸",
    "T27n1545_121:0630a11": "道。為等流果。以三界見所斷及欲界修所斷",
    "T27n1545_121:0630a12": "前八品隨眠等斷集。得作證。此第九無間道。",
    "T27n1545_121:0630a13": "以彼諸斷為士用果。諸不還者。於無學果",
    "T27n1545_121:0630a14": "求作證時。無間道起能斷色無色界修所斷",
    "T27n1545_121:0630a15": "六隨眠。若斷初靜慮染一品。乃至九品。此九",
    "T27n1545_121:0630a16": "無間道。以彼九品隨眠等斷。為離繫果及士",
    "T27n1545_121:0630a17": "用果。以九解脫道為等流果及士用果。以",
    "T27n1545_121:0630a18": "後等勝自類諸道為等流果。如是乃至離",
    "T27n1545_121:0630a19": "非想非非想處染。前八無間道。以彼八品隨",
    "T27n1545_121:0630a20": "眠等斷。為離繫果及士用果。以八解脫道",
    "T27n1545_121:0630a21": "為等流果及士用果。以後等勝諸無漏道。為",
    "T27n1545_121:0630a22": "等流果。金剛喻定以第九品隨眠等斷。為離",
    "T27n1545_121:0630a23": "繫果及士用果。以初盡智品為等流果及士",
    "T27n1545_121:0630a24": "用果。以後等勝諸無漏道。為等流果。以三",
    "T27n1545_121:0630a25": "界見所斷及下八地修所斷。并非想非非想",
    "T27n1545_121:0630a26": "處修所斷。前八品隨眠等斷集。得作證。此金",
    "T27n1545_121:0630a27": "剛喻定以彼諸斷為士用果。若諸異生離",
    "T27n1545_121:0630a28": "欲界乃至無所有處。見修所斷染諸無間道。",
    "T27n1545_121:0630a29": "以彼諸斷諸解脫道。及後等勝自類諸道。為",
    "T27n1545_121:0630b01": "果。多少如理應思。士用果者。若法由彼士",
    "T27n1545_121:0630b02": "用故成此法。說為彼士用果。增上果者。若",
    "T27n1545_121:0630b03": "法由彼增上所起。當知此法是彼增上及增",
    "T27n1545_121:0630b04": "上果。是餘增上非增上果。謂後生諸法是前",
    "T27n1545_121:0630b05": "法增上。及增上果。前生諸法。是後法增上非",
    "T27n1545_121:0630b06": "增上果。未來諸法。是過現法增上。及增上果。",
    "T27n1545_121:0630b07": "過現諸法。是未來法增上非增上果。未來現",
    "T27n1545_121:0630b08": "在法。是過去法增上。及增上果。過去諸法。是",
    "T27n1545_121:0630b09": "未來現在法增上。非增上果。問士用果增上",
    "T27n1545_121:0630b10": "果何差別。答諸所作事。於能作者是士用果",
    "T27n1545_121:0630b11": "及增上果。於能受者唯增上果。如稼穡等所",
    "T27n1545_121:0630b12": "作諸事於農夫等是士用果。及增上果。於",
    "T27n1545_121:0630b13": "受用者唯增上果。士用力起名士用果。增上",
    "T27n1545_121:0630b14": "力起名增上果。增上力寬不障礙故。士用",
    "T27n1545_121:0630b15": "力狹能引證故。是名二果差別。西方諸師說",
    "T27n1545_121:0630b16": "果有九種。謂於前五更加四種。一安立果。",
    "T27n1545_121:0630b17": "二加行果。三和合果。四修習果。安立果者。謂",
    "T27n1545_121:0630b18": "依風輪安立水輪。復依水輪安立金輪。復",
    "T27n1545_121:0630b19": "依金輪安立大地。復依大地安立一切情",
    "T27n1545_121:0630b20": "非情數。此中後後是前前果。餘安立果類此",
    "T27n1545_121:0630b21": "應知。加行果者。謂不淨觀。或持息念。為加",
    "T27n1545_121:0630b22": "行。故漸次引起盡無生智。餘加行果類此",
    "T27n1545_121:0630b23": "應知。和合果者。謂眼色和合生眼識。乃至",
    "T27n1545_121:0630b24": "意法和合生意識。餘和合果類此應知。修",
    "T27n1545_121:0630b25": "習果者。謂由色界道起欲界化。及欲界語。",
    "T27n1545_121:0630b26": "此化及語。是修習果。餘修習果亦爾。迦濕彌",
    "T27n1545_121:0630b27": "羅國諸論師言。此中後四即前五攝。彼即士",
    "T27n1545_121:0630b28": "用增上果故。",
    "T27n1545_121:0630b29": "應知世俗對治道業。具由五果說名有果。",
    "T27n1545_121:0630c01": "彼加行解脫勝進道業。及餘不善善有漏業。",
    "T27n1545_121:0630c02": "由四果故說名有果。除離繫果。若諸無漏",
    "T27n1545_121:0630c03": "對治道業。亦由四果說名有果。除異熟果",
    "T27n1545_121:0630c04": "彼加行解脫勝進道業。及無記業。由三果故",
    "T27n1545_121:0630c05": "說名有果。除離繫果及異熟果。是名此處",
    "T27n1545_121:0630c06": "略毘婆沙。",
    "T27n1545_121:0630c07": "若業有果彼業皆有異熟耶。答諸業有異",
    "T27n1545_121:0630c08": "熟。彼業皆有果。應知此業。或由五果。或由",
    "T27n1545_121:0630c09": "四果。說名有果。或有業有果。彼業無異熟。",
    "T27n1545_121:0630c10": "謂無記業。無漏業。應知此業或由四果。或",
    "T27n1545_121:0630c11": "由三果。說名有果。然無異熟不堅實故。無",
    "T27n1545_121:0630c12": "愛潤故。",
    "T27n1545_121:0630c13": "若業無果彼業皆無異熟耶。答無有業無",
    "T27n1545_121:0630c14": "果。謂一切業或由五果。或由四果。或由三",
    "T27n1545_121:0630c15": "果。說有果故。或有業無異熟。謂無記業。無",
    "T27n1545_121:0630c16": "漏業。如前說。問若一切業皆有果者。佛所",
    "T27n1545_121:0630c17": "說頌當云何通。如說。",
    "T27n1545_121:0630c18": "　如花雖可愛　　有色而無香",
    "T27n1545_121:0630c19": "　如是有妙語　　無果無所作",
    "T27n1545_121:0630c20": "答依說法者佛說此頌。謂說法時彼聽法",
    "T27n1545_121:0630c21": "者。不能信受如教奉行。名為無果。或說法",
    "T27n1545_121:0630c22": "者雖復善說。而不能行故言無果。或先有",
    "T27n1545_121:0630c23": "所言許施他物。後不能惠故言無果。問餘",
    "T27n1545_121:0630c24": "經所說復云何通。如說。",
    "T27n1545_121:0630c25": "　有命樂惛眠　　空無果無義",
    "T27n1545_121:0630c26": "　無味無勝利　　都無有出生",
    "T27n1545_121:0630c27": "答有覺寤時能逮勝德。樂睡眠故虛越此",
    "T27n1545_121:0630c28": "時。世尊依彼說如是頌。問若樂睡眠空無",
    "T27n1545_121:0630c29": "果者。餘經所說復云何通。如說。寧可睡眠",
    "T27n1545_121:0631a01": "勿餘尋伺。答有覺寤時起惡尋伺。鬪諍惱",
    "T27n1545_121:0631a02": "亂無量有情。佛為誡彼故作是說。由此義",
    "T27n1545_121:0631a03": "故經有別意。非謂諸業都無有果。",
    "T27n1545_121:0631a04": "若業不善彼業皆顛倒耶。答應作四句。有業",
    "T27n1545_121:0631a05": "不善彼業非顛倒。謂如有一見有因果。起",
    "T27n1545_121:0631a06": "如是見。立如是論。有業有業果異熟而",
    "T27n1545_121:0631a07": "行身語意惡行。問何因緣故彼行惡行。答三",
    "T27n1545_121:0631a08": "因緣故。一由時故。二由處故。三由補特伽",
    "T27n1545_121:0631a09": "羅故。由時故者。謂五濁增時諸有情類。威",
    "T27n1545_121:0631a10": "德損減喜造諸惡。在彼時故亦行惡行。由",
    "T27n1545_121:0631a11": "處故者。謂生達絮蔑戾車中諸有情類。其",
    "T27n1545_121:0631a12": "性愚鄙多造惡業。生彼處故亦行惡行。由",
    "T27n1545_121:0631a13": "補特伽羅故者。謂有一類得惡行眾同分。",
    "T27n1545_121:0631a14": "其性獷暴多造惡業。如屠羊等諸不律儀。",
    "T27n1545_121:0631a15": "親近彼故亦行惡行。應知此業由自性故",
    "T27n1545_121:0631a16": "說名不善。是身語意惡行攝故。由所依故",
    "T27n1545_121:0631a17": "名非顛倒。是有作見不愚因果。正見身中",
    "T27n1545_121:0631a18": "所等起故。如寶器中盛諸糞穢。有業顛倒",
    "T27n1545_121:0631a19": "彼業非不善。謂如有一見無因果。起如是",
    "T27n1545_121:0631a20": "見。立如是論。無業無業果異熟。而行身",
    "T27n1545_121:0631a21": "語意妙行。問何因緣故彼行妙行。答三因",
    "T27n1545_121:0631a22": "緣故。一由時故。二由處故。三由補特伽羅",
    "T27n1545_121:0631a23": "故。由時故者。謂五濁不增時。諸有情類具",
    "T27n1545_121:0631a24": "大威德。好修諸善在彼時故。雖不樂為",
    "T27n1545_121:0631a25": "亦行妙行。由處故者。謂生中國諸有情類。",
    "T27n1545_121:0631a26": "其性聰敏志意調柔。多修善業生彼處故。",
    "T27n1545_121:0631a27": "雖不樂為亦行妙行。由補特伽羅故者。",
    "T27n1545_121:0631a28": "謂有一類得妙行眾同分。其性和雅多修",
    "T27n1545_121:0631a29": "善業。如住律儀親近彼故。雖不樂為亦",
    "T27n1545_121:0631b01": "行妙行。應知此業由所依故說名顛倒。是",
    "T27n1545_121:0631b02": "無作見愚於因果。邪見身中所等起故。由",
    "T27n1545_121:0631b03": "自性故名非不善。是身語意妙行攝故。如",
    "T27n1545_121:0631b04": "穢器中盛諸珍寶。有業亦不善亦顛倒。謂如",
    "T27n1545_121:0631b05": "有一見無因果。起如是見。立如是論無",
    "T27n1545_121:0631b06": "業無業果異熟。復行身語意惡行。問何因",
    "T27n1545_121:0631b07": "緣故彼行惡行。答三因緣故如前說。應知",
    "T27n1545_121:0631b08": "此業由自性故說名不善。以身語意惡行",
    "T27n1545_121:0631b09": "攝故。由所依故復名顛倒。是無作見愚於",
    "T27n1545_121:0631b10": "因果。邪見身中等所起故。如穢器中盛諸糞",
    "T27n1545_121:0631b11": "穢。有業非不善非顛倒。謂如有一見有",
    "T27n1545_121:0631b12": "因果。起如是見。立如是論。有業有業果",
    "T27n1545_121:0631b13": "異熟。復行身語意妙行。問何因緣故彼行妙",
    "T27n1545_121:0631b14": "行。答三因緣故如前說。應知此業由自性",
    "T27n1545_121:0631b15": "故名非不善。以身語意妙行攝故。由所依",
    "T27n1545_121:0631b16": "故名非顛倒。是有作見不愚因果。正見身",
    "T27n1545_121:0631b17": "中等所起故。如寶器中盛諸珍寶。",
    "T27n1545_121:0631b18": "若業是善彼業不顛倒耶。答應作四句。謂前",
    "T27n1545_121:0631b19": "第二句作此第一句。前第一句作此第二句。",
    "T27n1545_121:0631b20": "前第四句作此第三句。前第三句作此第四",
    "T27n1545_121:0631b21": "句。廣如前說。復次於此有異解釋。若業不",
    "T27n1545_121:0631b22": "善彼業皆顛倒耶。答應作四句。有業不善",
    "T27n1545_121:0631b23": "彼業非顛倒。謂如有一於見有不見想。他",
    "T27n1545_121:0631b24": "問言汝見不。彼或自為。或為他。或為名利。",
    "T27n1545_121:0631b25": "便覆此想此忍此見此欲。答言。我見。應知",
    "T27n1545_121:0631b26": "此業由想力故名為不善。以覆想說故。由",
    "T27n1545_121:0631b27": "所說事名非顛倒。於見言見故。有業顛倒",
    "T27n1545_121:0631b28": "彼業非不善。謂如有一於見有不見想。他",
    "T27n1545_121:0631b29": "問言。汝見不。彼不自為。不為他。不為名",
    "T27n1545_121:0631c01": "利。不覆此想此忍此見此欲。答言。不見。應",
    "T27n1545_121:0631c02": "知此業由所說事名為顛倒。以於見言不",
    "T27n1545_121:0631c03": "見故。由想力故名非不善。以不覆想而",
    "T27n1545_121:0631c04": "說故。有業亦不善亦顛倒。謂如有一於見",
    "T27n1545_121:0631c05": "有見想。他問言。汝見不。彼或自為。或為他。",
    "T27n1545_121:0631c06": "或為名利。便覆此想此忍此見此欲。答言。",
    "T27n1545_121:0631c07": "不見應知此業由想力故名為不善。以覆",
    "T27n1545_121:0631c08": "想而說故由所說事復名顛倒。以於所見",
    "T27n1545_121:0631c09": "言不見故。有業非不善非顛倒。謂如有",
    "T27n1545_121:0631c10": "一於見有見想。他問言。汝見不彼不自為。",
    "T27n1545_121:0631c11": "不為他。不為名利。不覆此想此忍此見",
    "T27n1545_121:0631c12": "此欲。答言。我見。應知此業由想力故名非",
    "T27n1545_121:0631c13": "不善。以不覆想而說故。由所說事名非顛",
    "T27n1545_121:0631c14": "倒以於所見說言見故。如於所見作四",
    "T27n1545_121:0631c15": "句。如是於所聞覺知亦各作四句。如於",
    "T27n1545_121:0631c16": "所見聞覺知各作四句。如是於所不見聞",
    "T27n1545_121:0631c17": "覺知亦各作四句。如以不善對顛倒作",
    "T27n1545_121:0631c18": "八四句。如是以善對不顛倒應知亦爾。是",
    "T27n1545_121:0631c19": "則合成十六四句。及前二四句成十八四",
    "T27n1545_121:0631c20": "句。復總以不善九小四句。及善九小四句。各",
    "T27n1545_121:0631c21": "為一大四句。是故總別有二十四句。",
    "T27n1545_121:0631c22": "此中眼識所受名見。耳識所受名聞。三識",
    "T27n1545_121:0631c23": "所受名覺。意識所受名知。說四境故見聞",
    "T27n1545_121:0631c24": "覺知。是根非識然舉識者顯眼等根必由",
    "T27n1545_121:0631c25": "識助方能取境。以同分根能有作用非彼",
    "T27n1545_121:0631c26": "同分故。問何故眼等三識所受各立一種。而",
    "T27n1545_121:0631c27": "鼻舌身三識所受。合立一種名為覺耶。尊",
    "T27n1545_121:0631c28": "者世友說曰。三識所緣皆唯無記。境無記故",
    "T27n1545_121:0631c29": "根立覺名。又以三根唯取至境。與境合故",
    "T27n1545_121:0632a01": "立以覺名。大德說言。唯此三根境界鈍昧猶",
    "T27n1545_121:0632a02": "如死尸。故發識時說名為覺。有餘師言。眼",
    "T27n1545_121:0632a03": "耳二識依自界緣自他界。意識依自他界。",
    "T27n1545_121:0632a04": "緣自他界故彼所受各立一種。鼻等三識唯",
    "T27n1545_121:0632a05": "依自界唯緣自界。故彼所受合立一種。如",
    "T27n1545_121:0632a06": "自界他界同分不同分說亦爾。有餘師言。眼",
    "T27n1545_121:0632a07": "耳二識依同分。緣同分不同分。意識依同",
    "T27n1545_121:0632a08": "分不同分。緣同分不同分。故彼所受各立",
    "T27n1545_121:0632a09": "一種。鼻等三種唯依同分。唯緣同分。故彼",
    "T27n1545_121:0632a10": "所受合立一種。此說界同分。有說。眼耳二",
    "T27n1545_121:0632a11": "識依無記緣三種。意識依三種緣三種。故",
    "T27n1545_121:0632a12": "彼所受各立一種。鼻等三識唯依無記唯",
    "T27n1545_121:0632a13": "緣無記。故彼所受合立一種。有說。眼耳二",
    "T27n1545_121:0632a14": "識依近緣近遠。意識依近遠緣近遠。故",
    "T27n1545_121:0632a15": "彼所受各立一種。鼻等三識依近緣近。故",
    "T27n1545_121:0632a16": "彼所受合立一種。此三根境無間而住。方能",
    "T27n1545_121:0632a17": "發識故。名為近。有說。眼耳二識或所依大",
    "T27n1545_121:0632a18": "所緣小。或所緣大所依小。或所依所緣等。眼",
    "T27n1545_121:0632a19": "識所依大所緣小者。如見毛端等。所緣大所",
    "T27n1545_121:0632a20": "依小者如見山等。所依所緣等者。如見蒲",
    "T27n1545_121:0632a21": "桃果等。如是耳識如量應知。意識所依雖",
    "T27n1545_121:0632a22": "不可說其量大小。而所緣境或小或大。故",
    "T27n1545_121:0632a23": "彼所受各立一種。鼻等三識所依所緣大小",
    "T27n1545_121:0632a24": "量等故。彼所受合立一種。隨所依根極微",
    "T27n1545_121:0632a25": "多少。與爾所境極微合時。方能發生鼻等",
    "T27n1545_121:0632a26": "識故。有說。眼等三識緣業非業。故彼所受",
    "T27n1545_121:0632a27": "各立一種。鼻等三識唯緣非業。故彼所受",
    "T27n1545_121:0632a28": "合立一種。有說。眼等三識。緣持戒犯戒及",
    "T27n1545_121:0632a29": "緣餘法。故彼所受各立一種。鼻等三識唯",
    "T27n1545_121:0632b01": "緣餘法。故彼所受合立一種。有餘師言。眼",
    "T27n1545_121:0632b02": "等三識。通緣律儀不律儀及餘法。故彼所受",
    "T27n1545_121:0632b03": "各立一種。鼻等三識唯緣餘法。故彼所受",
    "T27n1545_121:0632b04": "合立一種。有說。眼等三識通緣表及餘法。",
    "T27n1545_121:0632b05": "故彼所受各立一種。鼻等三識唯緣餘法。故",
    "T27n1545_121:0632b06": "彼所受合立一種。有說。眼等三識通緣染",
    "T27n1545_121:0632b07": "不染法。故彼所受各立一種。鼻等三識唯緣",
    "T27n1545_121:0632b08": "不染。故彼所受合立一種。有說。眼等三識。",
    "T27n1545_121:0632b09": "通緣妙行惡行及緣餘法。故彼所受各立",
    "T27n1545_121:0632b10": "一種。鼻等三識唯緣餘法。故彼所受合立一",
    "T27n1545_121:0632b11": "種。由此所說見聞覺知。隨識依緣有別有",
    "T27n1545_121:0632b12": "總。若成就不善業。彼成就色無色界繫業",
    "T27n1545_121:0632b13": "耶。答諸成就不善業。彼定成就色無色界繫",
    "T27n1545_121:0632b14": "業。謂生欲界若斷善根。彼定成就不善業。",
    "T27n1545_121:0632b15": "及色無色界繫一業。謂染污業。不斷善根",
    "T27n1545_121:0632b16": "未得色界善心者亦爾。若已得色界善心。",
    "T27n1545_121:0632b17": "未離欲界染。彼成就不善業。及色界繫二",
    "T27n1545_121:0632b18": "業。謂善染污。無色界繫一業。謂染污。有成",
    "T27n1545_121:0632b19": "就色無色界繫業非不善業。謂生欲界已",
    "T27n1545_121:0632b20": "離欲界染。若生色界。謂生欲界已離欲界",
    "T27n1545_121:0632b21": "染。若未得無色界善心。彼成就色界繫三",
    "T27n1545_121:0632b22": "業。謂善染污無覆無記。無色界繫一業。謂",
    "T27n1545_121:0632b23": "染污。若已得無色界善心。未離色界染。彼",
    "T27n1545_121:0632b24": "成就色界繫三業。謂善染污無覆無記。無色",
    "T27n1545_121:0632b25": "界繫二業。謂善染污。若已離色界染。未離",
    "T27n1545_121:0632b26": "無色界染。彼成就色界繫二業。謂善無覆無",
    "T27n1545_121:0632b27": "記。無色界繫二業。謂善染污。若已離無色",
    "T27n1545_121:0632b28": "界染。彼成就色界繫二業。謂善無覆無記。無",
    "T27n1545_121:0632b29": "色界繫一業。謂善。若生色界者。謂若未得",
    "T27n1545_121:0632c01": "無色界善心。彼成就色界繫三業。謂善染污",
    "T27n1545_121:0632c02": "無覆無記。無色界繫一業。謂染污。若已得無",
    "T27n1545_121:0632c03": "色界善心。未離色界染。彼成就色界繫三",
    "T27n1545_121:0632c04": "業。謂善染污無覆無記。無色界繫二業。謂善",
    "T27n1545_121:0632c05": "染污。若已離色界染。未離無色界染。彼",
    "T27n1545_121:0632c06": "成就色界繫二業。謂善無覆無記。無色界繫",
    "T27n1545_121:0632c07": "二業。謂善染污。若已離無色界染。彼成就",
    "T27n1545_121:0632c08": "色界繫二業。謂善無覆無記。無色界繫一業。",
    "T27n1545_121:0632c09": "謂善。若成就欲界繫善業。彼成就色無色",
    "T27n1545_121:0632c10": "界繫業耶。答諸成就欲界繫善業。彼定成",
    "T27n1545_121:0632c11": "就色無色界繫業。有成就色無色界繫業。",
    "T27n1545_121:0632c12": "非欲界繫善業。謂斷善根補特伽羅。若生色",
    "T27n1545_121:0632c13": "界。謂若成就欲界善業。未得色界善心。彼",
    "T27n1545_121:0632c14": "成就色無色界繫一業。若已得色界善心。未",
    "T27n1545_121:0632c15": "離欲界染。彼成就色界繫二業。無色界繫",
    "T27n1545_121:0632c16": "一業。若已離欲界染。未得無色界善心。彼",
    "T27n1545_121:0632c17": "成就色界繫三業。無色界繫一業。若已得無",
    "T27n1545_121:0632c18": "色界善心。未離色界染。彼成就色界繫三",
    "T27n1545_121:0632c19": "業。無色界繫二業。若已離色界染。未離無",
    "T27n1545_121:0632c20": "色界染。彼成就色界繫二業。及成就無色",
    "T27n1545_121:0632c21": "界繫二業。若已離無色界染。彼成就色界",
    "T27n1545_121:0632c22": "繫二業。及成就無色界繫一業。若斷善根。",
    "T27n1545_121:0632c23": "彼成就色無色界繫一業。若生色界未得",
    "T27n1545_121:0632c24": "無色界善心。彼成就色界繫三業。無色界繫",
    "T27n1545_121:0632c25": "一業。若已得無色界善心。未離色界染。彼",
    "T27n1545_121:0632c26": "成就色界繫三業。無色界繫二業。若已離色",
    "T27n1545_121:0632c27": "界染。未離無色界染。彼成就色界繫二業。",
    "T27n1545_121:0632c28": "無色界繫二業。若已離無色界染。彼成就色",
    "T27n1545_121:0632c29": "界繫二業。無色界繫一業。前斷善根。此生",
    "T27n1545_121:0633a01": "色界俱不成就。欲界繫善業已斷善根故。",
    "T27n1545_121:0633a02": "已捨彼善故。若成就欲界繫善業。彼成就",
    "T27n1545_121:0633a03": "色無色界繫善業耶。答應作四句。有成就",
    "T27n1545_121:0633a04": "欲界繫善業。非色無色界繫善業。謂生欲",
    "T27n1545_121:0633a05": "界不斷善根。未得色界善心。有成就色",
    "T27n1545_121:0633a06": "無色界繫善業。非欲界繫善業。謂生色界",
    "T27n1545_121:0633a07": "得無色界善心。有成就欲界繫善業。亦色無",
    "T27n1545_121:0633a08": "色界繫善業。謂生欲界得無色界善心。有",
    "T27n1545_121:0633a09": "非成就欲界繫善業。亦非色無色界繫善",
    "T27n1545_121:0633a10": "業。謂斷善根補特伽羅。若成就欲界繫業。彼",
    "T27n1545_121:0633a11": "成就色界繫業耶。答如是。設成就色界繫",
    "T27n1545_121:0633a12": "業。彼成就欲界繫業耶。答如是。謂生欲界",
    "T27n1545_121:0633a13": "若斷善根。彼成就欲界繫二業。色界繫一",
    "T27n1545_121:0633a14": "業。若不斷善。而未得色界善心。彼成就欲",
    "T27n1545_121:0633a15": "界繫三業。色界繫一業。若已得色界善心。未",
    "T27n1545_121:0633a16": "離欲界染。彼成就欲界繫三業。色界繫二",
    "T27n1545_121:0633a17": "業。若已離欲界染。未離色界染。彼成就欲",
    "T27n1545_121:0633a18": "界繫二業。色界繫三業若已離色界染。彼",
    "T27n1545_121:0633a19": "成就欲界繫二業。色界繫二業。若生色界",
    "T27n1545_121:0633a20": "未離色界染。彼成就欲界繫一業。色界繫",
    "T27n1545_121:0633a21": "三業。若已離色界染。彼成就欲界繫一業。",
    "T27n1545_121:0633a22": "色界繫二業。",
    "T27n1545_121:0633a23": "若成就欲界繫業。彼成就無色界繫業耶。",
    "T27n1545_121:0633a24": "答諸成就欲界繫業。彼成就無色界繫業。謂",
    "T27n1545_121:0633a25": "生欲界若斷善根。彼成就欲界繫二業。無",
    "T27n1545_121:0633a26": "色界繫一業。若不斷善根。未離欲界染。彼",
    "T27n1545_121:0633a27": "成就欲界繫三業。無色界繫一業。若已離欲",
    "T27n1545_121:0633a28": "界染。未得無色界善心。彼成就欲界繫二",
    "T27n1545_121:0633a29": "業。無色界繫一業。若已得無色界善心。未",
    "T27n1545_121:0633b01": "離無色界染。彼成就欲界繫二業。無色界",
    "T27n1545_121:0633b02": "繫二業。若已離無色界染。彼成就欲界繫二",
    "T27n1545_121:0633b03": "業。無色界繫一業。若生色界未得無色界",
    "T27n1545_121:0633b04": "善心。彼成就欲界繫一業。無色界繫一業。若",
    "T27n1545_121:0633b05": "已得無色界善心。未離無色界染。彼成就",
    "T27n1545_121:0633b06": "欲界繫一業。無色界繫二業。若已離無色界",
    "T27n1545_121:0633b07": "染。彼成就欲界繫一業。無色界繫一業。有",
    "T27n1545_121:0633b08": "成就無色界繫業。非欲界繫業。謂生無色",
    "T27n1545_121:0633b09": "界補特伽羅。謂生彼界。若未離彼界染。起",
    "T27n1545_121:0633b10": "異熟生心。彼成就無色界繫三業。若不起",
    "T27n1545_121:0633b11": "異熟生心。彼成就無色界繫二業。若已離無",
    "T27n1545_121:0633b12": "色界染。起異熟生心。彼成就無色界繫二業。",
    "T27n1545_121:0633b13": "若不起異熟生心。彼成就無色界繫一業。",
    "T27n1545_121:0633b14": "俱不成就欲界繫業。已捨彼故。若成就欲",
    "T27n1545_121:0633b15": "界繫業。彼成就不繫業耶。答應作四句。有",
    "T27n1545_121:0633b16": "成就欲界繫業。非不繫業。謂諸異生生欲",
    "T27n1545_121:0633b17": "色界。有成就不繫業。非欲界繫業。謂諸聖",
    "T27n1545_121:0633b18": "者生無色界。有成就欲界繫業。亦不繫業。",
    "T27n1545_121:0633b19": "謂諸聖者生欲色界。有非成就欲界繫業。",
    "T27n1545_121:0633b20": "亦非不繫業。謂諸異生生無色界。",
    "T27n1545_121:0633b21": "若成就色界繫業。彼成就無色界繫業耶。",
    "T27n1545_121:0633b22": "答諸成就色界繫業。彼定成就無色界繫業。",
    "T27n1545_121:0633b23": "謂生欲界若未得色界善心。彼成就色界",
    "T27n1545_121:0633b24": "繫一業。無色界繫一業。若已得色界善心。未",
    "T27n1545_121:0633b25": "離欲界染。彼成就色界繫二業。無色界繫一",
    "T27n1545_121:0633b26": "業。若已離欲界染。未得無色界善心。彼成",
    "T27n1545_121:0633b27": "就色界繫三業。無色界繫一業。若已得無色",
    "T27n1545_121:0633b28": "界善心。未離色界染。彼成就色界繫三業。",
    "T27n1545_121:0633b29": "無色界繫二業。若已離色界染。未離無色",
    "T27n1545_121:0633c01": "界染。彼成就色界繫二業。無色界繫二業。若",
    "T27n1545_121:0633c02": "已離無色界染。彼成就色界繫二業。無色",
    "T27n1545_121:0633c03": "界繫一業。若生色界未得無色界善心。彼",
    "T27n1545_121:0633c04": "成就色界繫三業。無色界繫一業。若已得無",
    "T27n1545_121:0633c05": "色界善心。未離色界染。彼成就色界繫三",
    "T27n1545_121:0633c06": "業。無色界繫二業。若已離色界染。未離無",
    "T27n1545_121:0633c07": "色界染。彼成就色界繫二業。無色界繫二業。",
    "T27n1545_121:0633c08": "若已離無色界染。彼成就色界繫二業。無",
    "T27n1545_121:0633c09": "色界繫一業。有成就無色界繫業。非色界",
    "T27n1545_121:0633c10": "繫業。謂諸有情生無色界。謂生彼界若未",
    "T27n1545_121:0633c11": "離無色界染。起異熟生心。彼成就無色界",
    "T27n1545_121:0633c12": "繫三業。若不起異熟生心。彼成就無色界",
    "T27n1545_121:0633c13": "繫二業。若已離無色界染。起異熟生心。彼",
    "T27n1545_121:0633c14": "成就無色界繫二業。若不起異熟生心。彼",
    "T27n1545_121:0633c15": "成就無色界繫一業。",
    "T27n1545_121:0633c16": "若成就色界繫業。彼成就不繫業耶。答應",
    "T27n1545_121:0633c17": "作四句。有成就色界繫業。非不繫業。謂諸",
    "T27n1545_121:0633c18": "異生生欲色界。有成就不繫業。非色界繫",
    "T27n1545_121:0633c19": "業。謂諸聖者。生無色界。有成就色界繫業。",
    "T27n1545_121:0633c20": "亦不繫業。謂諸聖者。生欲色界。有非成就",
    "T27n1545_121:0633c21": "色界繫業。亦非不繫業。謂諸異生生無色",
    "T27n1545_121:0633c22": "界。",
    "T27n1545_121:0633c23": "若成就無色界繫業。彼成就不繫業耶。答",
    "T27n1545_121:0633c24": "諸成就不繫業。彼定成就無色界繫業。謂諸",
    "T27n1545_121:0633c25": "聖者生欲色界。若未得無色界善心。彼成",
    "T27n1545_121:0633c26": "就不繫學業。無色界繫一業。若已得無色界",
    "T27n1545_121:0633c27": "善心。未離無色界染。彼成就不繫學業。無",
    "T27n1545_121:0633c28": "色界繫二業。若已離無色界染。彼成就不繫",
    "T27n1545_121:0633c29": "無學業。無色界繫一業。若諸聖者生無色界。",
    "T27n1545_121:0634a01": "未離無色界染。起異熟生心。彼成就不繫",
    "T27n1545_121:0634a02": "學業。無色界繫三業。若不起異熟生心。彼",
    "T27n1545_121:0634a03": "成就不繫學業。無色界繫二業。若已離無",
    "T27n1545_121:0634a04": "色界染。起異熟生心。彼成就不繫無學業。",
    "T27n1545_121:0634a05": "無色界繫二業。若不起異熟生心。彼成就",
    "T27n1545_121:0634a06": "不繫無學業。無色界繫一業。有成就無色",
    "T27n1545_121:0634a07": "界繫業。非不繫業。謂諸異生若生欲色界。",
    "T27n1545_121:0634a08": "未得無色界善心。彼成就無色界繫一業。",
    "T27n1545_121:0634a09": "若已得無色界善心。彼成就無色界繫二",
    "T27n1545_121:0634a10": "業。若諸異生生無色界。若起異熟生心。彼",
    "T27n1545_121:0634a11": "成就無色界繫三業。若不起異熟生心。彼",
    "T27n1545_121:0634a12": "成就無色界繫二業。若成就欲界色界無色",
    "T27n1545_121:0634a13": "界繫不繫業。彼命終生何處。答或欲界。或色",
    "T27n1545_121:0634a14": "界。或無色界。或無生處。謂諸聖者若生欲",
    "T27n1545_121:0634a15": "界。未離欲界染。彼成就欲界繫三業。色界",
    "T27n1545_121:0634a16": "繫二業。無色界繫一業。不繫學業。彼命終生",
    "T27n1545_121:0634a17": "欲界。若已離欲界染。未得無色界善心。彼",
    "T27n1545_121:0634a18": "成就欲界繫二業。色界繫三業。無色界繫一",
    "T27n1545_121:0634a19": "業。不繫學業。彼命終生色界。若已得無色",
    "T27n1545_121:0634a20": "界善心。未離色界染。彼成就欲界繫二業。",
    "T27n1545_121:0634a21": "色界繫三業。無色界繫二業。不繫學業。彼命",
    "T27n1545_121:0634a22": "終亦生色界。若已離色界染。未離無色界",
    "T27n1545_121:0634a23": "染。彼成就欲界繫二業。色界繫二業。無色",
    "T27n1545_121:0634a24": "界繫二業。不繫學業。彼命終生無色界。若",
    "T27n1545_121:0634a25": "已離無色界染。彼成就欲界繫二業。色界繫",
    "T27n1545_121:0634a26": "二業。無色界繫一業。不繫無學業。彼命終無",
    "T27n1545_121:0634a27": "生處若諸聖者生色界。未得無色界善心。",
    "T27n1545_121:0634a28": "彼成就欲界繫一業。色界繫三業。無色界繫",
    "T27n1545_121:0634a29": "一業。不繫學業。彼命終生色界。若已得無",
    "T27n1545_121:0634b01": "色界善心。未離色界染彼成就欲界繫一",
    "T27n1545_121:0634b02": "業。色界繫三業。無色界繫二業。不繫學業。彼",
    "T27n1545_121:0634b03": "命終亦生色界。若已離色界染。未離無色",
    "T27n1545_121:0634b04": "界染。彼成就欲界繫一業。色界繫二業。無",
    "T27n1545_121:0634b05": "色界繫一業。不繫學業。彼命終生無色界。",
    "T27n1545_121:0634b06": "若已離無色界染。彼成就欲界繫一業。色界",
    "T27n1545_121:0634b07": "繫一業。無色界繫一業。不繫無學業。彼命",
    "T27n1545_121:0634b08": "終無生處。由此故說成就四業者彼命終。",
    "T27n1545_121:0634b09": "或生欲界。或生色界。或生無色界。或無生",
    "T27n1545_121:0634b10": "處。",
    "T27n1545_121:0634b11": "說一切有部發智大毘婆沙論卷第一百二",
    "T27n1545_121:0634b12": "十一"
}