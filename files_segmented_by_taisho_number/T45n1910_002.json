{
    "T45n1910_002:0971b24": "慈悲水懺法卷中",
    "T45n1910_002:0971b26": "一切諸佛愍念眾生。為說水懺道場總法。今",
    "T45n1910_002:0971b27": "當歸命一切諸佛。",
    "T45n1910_002:0971b28": "南無毘盧遮那佛　南無本師釋迦牟尼佛",
    "T45n1910_002:0971b29": "　南無阿彌陀佛　南無彌勒佛　南無龍種",
    "T45n1910_002:0971c01": "上尊王佛　南無龍自在王佛　南無寶勝",
    "T45n1910_002:0971c02": "佛　南無覺華定自在王佛　南無袈裟幢",
    "T45n1910_002:0971c03": "佛　南無師子吼佛　南無文殊師利菩薩",
    "T45n1910_002:0971c04": "　南無普賢菩薩　南無大勢至菩薩　南無",
    "T45n1910_002:0971c05": "地藏菩薩　南無大莊嚴菩薩　南無觀自",
    "T45n1910_002:0971c06": "在菩薩",
    "T45n1910_002:0971c07": "禮諸佛已。次復懺悔。某甲等相與。即今身心",
    "T45n1910_002:0971c08": "寂靜。無諂無障。正是生善滅惡之時。復應各",
    "T45n1910_002:0971c09": "起四種觀行。以為滅罪作前方便。何等為四。",
    "T45n1910_002:0971c10": "一者觀於因緣。二者觀於果報。三者觀我自",
    "T45n1910_002:0971c11": "身。四者觀如來身。第一觀因緣者。知我此罪",
    "T45n1910_002:0971c12": "藉以無明不善思惟。無正觀力不識其過。遠",
    "T45n1910_002:0971c13": "離善友諸佛菩薩。隨逐魔道行邪險徑。如魚",
    "T45n1910_002:0971c14": "吞鉤不知其患。如蠶作繭自纏自縛。如蛾赴",
    "T45n1910_002:0971c15": "火自燒自爛。以是因緣不能自出。第二觀於",
    "T45n1910_002:0971c16": "果報者。所有諸惡不善之業。三世輪轉苦果",
    "T45n1910_002:0971c17": "無窮。沈溺無邊巨夜大海。為諸煩惱羅剎所",
    "T45n1910_002:0971c18": "食。未來生死冥然無涯。設使報得轉輪聖王",
    "T45n1910_002:0971c19": "王四天下。飛行自在七寶具足。命終之後不",
    "T45n1910_002:0971c20": "免惡趣四空果報。三界極尊福盡還作牛領",
    "T45n1910_002:0971c21": "中蟲。況復其餘無福德者。而復懈怠不勤懺",
    "T45n1910_002:0971c22": "悔。此亦譬如抱石沈淵求出應難。第三觀我",
    "T45n1910_002:0971c23": "自身。雖有正因靈覺之性。而為煩惱黑暗叢",
    "T45n1910_002:0971c24": "林之所覆蔽。無了因力不能得顯。我今應當",
    "T45n1910_002:0971c25": "發起勝心破裂無明顛倒重障。斷滅生死虛",
    "T45n1910_002:0971c26": "偽苦因。顯發如來大明覺慧。建立無上涅槃",
    "T45n1910_002:0971c27": "妙果。第四觀如來身。無為寂照離四句絕百",
    "T45n1910_002:0971c28": "非。眾德具足湛然常住。雖復方便入於滅度。",
    "T45n1910_002:0971c29": "慈悲救接未曾暫捨。生如是心可謂滅罪之",
    "T45n1910_002:0972a01": "良津除障之要行。是故志誠求哀懺悔。某甲",
    "T45n1910_002:0972a02": "等無始以來至于今日。長養煩惱日深日厚",
    "T45n1910_002:0972a03": "日滋日茂。覆蓋慧眼令無所見。斷除眾善不",
    "T45n1910_002:0972a04": "得相續。起障不得見佛。不聞正法。不值聖",
    "T45n1910_002:0972a05": "僧煩惱。起障不見過去未來一切善惡業行。",
    "T45n1910_002:0972a06": "出離煩惱。障受人天尊貴之煩惱。障生色無",
    "T45n1910_002:0972a07": "色界禪定福樂之煩惱。障不得自在神通。飛",
    "T45n1910_002:0972a08": "騰隱顯。遍至十方諸佛淨土。聽法之煩惱。障",
    "T45n1910_002:0972a09": "學安那。般那。數息。不淨。因緣。觀等諸煩惱。障",
    "T45n1910_002:0972a10": "學煖。頂。忍。第一法。七方便等諸煩惱。障學慈。",
    "T45n1910_002:0972a11": "悲。喜。捨。聞。思修等煩惱。障學空。平等。中道解。",
    "T45n1910_002:0972a12": "三觀義煩惱。障學助道品。念處。正勤。根。力。如",
    "T45n1910_002:0972a13": "意足諸煩惱。障學八正道。示相之煩惱。障學",
    "T45n1910_002:0972a14": "七覺支。不示相煩惱。障學八解脫。九空定煩",
    "T45n1910_002:0972a15": "惱。障學於十智三三昧煩惱。障學三明。六通。",
    "T45n1910_002:0972a16": "四無礙煩惱。障學六度。四等煩惱。障學四攝",
    "T45n1910_002:0972a17": "法。廣化之煩惱。障學大乘心。四弘誓願煩惱。",
    "T45n1910_002:0972a18": "障學十明十行之煩惱。障學十回向。十願之",
    "T45n1910_002:0972a19": "煩惱。障學初地。二地。三地。四地。明解之煩惱。",
    "T45n1910_002:0972a20": "障學五地。六地。七地諸知見煩惱。障學八地。",
    "T45n1910_002:0972a21": "九地。十地。雙照之煩惱。如是乃至障學佛果。",
    "T45n1910_002:0972a22": "百萬阿僧祇諸行之煩惱。如是行障無量無",
    "T45n1910_002:0972a23": "邊。弟子某甲今日至禱稽懇。向十方佛尊法",
    "T45n1910_002:0972a24": "聖眾。慚愧懺悔願皆消滅。願藉此懺悔障於",
    "T45n1910_002:0972a25": "諸行。一切煩惱所生功德。願在在處處自在",
    "T45n1910_002:0972a26": "受生。不為結集業行之所迴轉。以如意通於",
    "T45n1910_002:0972a27": "一念頃遍至十方。淨諸佛土攝化眾生。於諸",
    "T45n1910_002:0972a28": "禪定甚深境界及諸知見通達無礙。心能普",
    "T45n1910_002:0972a29": "周一切諸法樂說無窮而不染著。得心自在。",
    "T45n1910_002:0972b01": "得法自在方便自在。令此煩惱及無知結習",
    "T45n1910_002:0972b02": "畢竟永斷。不復相續。無漏聖道朗然如日。發",
    "T45n1910_002:0972b03": "願已歸命禮諸佛。",
    "T45n1910_002:0972b04": "南無毘盧遮那佛　南無本師釋迦牟尼佛",
    "T45n1910_002:0972b05": "　南無阿彌陀佛　南無彌勒佛　南無龍種",
    "T45n1910_002:0972b06": "上尊王佛　南無龍自在王佛　南無寶勝",
    "T45n1910_002:0972b07": "佛　南無覺華定自在王佛　南無袈裟幢",
    "T45n1910_002:0972b08": "佛　南無師子吼佛　南無文殊師利菩薩",
    "T45n1910_002:0972b09": "　南無普賢菩薩　南無大勢至菩薩　南無",
    "T45n1910_002:0972b10": "地藏菩薩　南無大莊嚴菩薩　南無觀自",
    "T45n1910_002:0972b11": "在菩薩",
    "T45n1910_002:0972b12": "禮諸佛已。次復懺悔。某甲等略懺煩惱障竟。",
    "T45n1910_002:0972b13": "今當次第懺悔業障。夫業者。能莊飾世趣在",
    "T45n1910_002:0972b14": "在處處不復思惟求離世解脫。所以六道果",
    "T45n1910_002:0972b15": "報種種不同形類各異。當知皆是業力所作。",
    "T45n1910_002:0972b16": "佛十力中業力甚深。凡夫之人多於此中好",
    "T45n1910_002:0972b17": "起疑惑。何以故爾。現見世間行善之人觸向",
    "T45n1910_002:0972b18": "轗軻。為惡之者是事諧偶。謂言天下善惡無",
    "T45n1910_002:0972b19": "分。如此計者皆是不能深達業理。何以故爾。",
    "T45n1910_002:0972b20": "經中說言。有三種業。何等為三。一者現報。二",
    "T45n1910_002:0972b21": "者生報。三者後報。現報業者。現在作惡現身",
    "T45n1910_002:0972b22": "受報。生報業者。此生作善作惡來生受報。後",
    "T45n1910_002:0972b23": "報業者。或是過去無量生中作善作惡。於此",
    "T45n1910_002:0972b24": "生中受。或在未來無量生中方受其報。若今",
    "T45n1910_002:0972b25": "行惡之人現在見好者。此是過去生報後報",
    "T45n1910_002:0972b26": "善業熟故。所以現在有此樂果。豈關現在作",
    "T45n1910_002:0972b27": "諸惡業而得好報。若今行善之人現在縈苦",
    "T45n1910_002:0972b28": "者。此是過去生報後報惡業熟。故現在善根",
    "T45n1910_002:0972b29": "力弱不能排遣。是故得此苦報。豈關現在作",
    "T45n1910_002:0972c01": "善而招惡報。何以知然。現見世間為善之者。",
    "T45n1910_002:0972c02": "人所讚歎人所尊重。故知未來必招樂果。過",
    "T45n1910_002:0972c03": "去既有如此惡業。所以諸佛菩薩教令親近",
    "T45n1910_002:0972c04": "善友。共行懺悔。善知識者於得道中則為全",
    "T45n1910_002:0972c05": "利。是故今日至誠歸依於佛。某甲等無始以",
    "T45n1910_002:0972c06": "來至于今日。積惡如恒沙造罪滿大地。捨身",
    "T45n1910_002:0972c07": "與受身。不覺亦不知。或作五逆深厚濁纏無",
    "T45n1910_002:0972c08": "間罪業。或造一闡提斷善根業。輕誣佛語謗",
    "T45n1910_002:0972c09": "方等業。破滅三寶毀正法業。不信罪福起十",
    "T45n1910_002:0972c10": "惡業。迷真反正癡惑之業。不孝二親反戾之",
    "T45n1910_002:0972c11": "業。輕慢師長無禮敬業。朋友不信無義之業。",
    "T45n1910_002:0972c12": "或作四重八重障聖道業。毀犯五戒破八齋",
    "T45n1910_002:0972c13": "業。五篇七聚多缺犯業。優婆塞戒輕重垢業。",
    "T45n1910_002:0972c14": "或菩薩戒不能清淨如說行業。前後方便污",
    "T45n1910_002:0972c15": "梵行業。月無六齋懈怠之業。年三長齋不常",
    "T45n1910_002:0972c16": "修業。三千威儀不如法業。八萬律儀微細罪",
    "T45n1910_002:0972c17": "業。不修身戒心慧之業。春秋八王造眾罪業。",
    "T45n1910_002:0972c18": "行十六種惡律儀業。於諸眾生無愍傷業。不",
    "T45n1910_002:0972c19": "矜不念無憐愍業。不拔不濟無救護業。心懷",
    "T45n1910_002:0972c20": "嫉妬無度彼業。於怨親境不平等業。耽荒五",
    "T45n1910_002:0972c21": "欲不厭離業。或因衣食園林池沼生蕩逸業。",
    "T45n1910_002:0972c22": "或以盛年放恣情欲造眾罪業。或作有漏善",
    "T45n1910_002:0972c23": "迴向三有障出世業。如是等罪無量無邊。今",
    "T45n1910_002:0972c24": "日發露向十方佛尊法聖眾。皆悉懺悔。願某",
    "T45n1910_002:0972c25": "甲等承是懺悔。無明等罪。諸不善業願皆消",
    "T45n1910_002:0972c26": "滅。所生福善願生生世世滅五逆罪。除闡提",
    "T45n1910_002:0972c27": "惑。如是輕重諸罪惡業從今已去。乃至道場",
    "T45n1910_002:0972c28": "誓不更犯。常習出世清淨善法。精持律行守",
    "T45n1910_002:0972c29": "護威儀。如渡海者愛惜浮囊。六度四等常標",
    "T45n1910_002:0973a01": "行首。戒定慧品轉得增明。速成如來三十二",
    "T45n1910_002:0973a02": "相八十種好。十力無畏大悲三念常樂妙智",
    "T45n1910_002:0973a03": "八自在我。歸依諸佛。願垂護念。某甲等前已",
    "T45n1910_002:0973a04": "總相懺悔一切諸業。今當次第更復一一別",
    "T45n1910_002:0973a05": "相懺悔。若總若別若麁若細。若輕若重若說",
    "T45n1910_002:0973a06": "不說。品類相從願皆消滅。別相懺者。先懺身",
    "T45n1910_002:0973a07": "三。次懺口四。其餘諸障次第稽顙。身三業者。",
    "T45n1910_002:0973a08": "第一殺害。如經所明。恕己可為喻。勿殺勿行",
    "T45n1910_002:0973a09": "杖。雖復禽獸之殊。保命畏死其事是一。若尋",
    "T45n1910_002:0973a10": "此眾生。無始以來或是我父母兄弟六親眷",
    "T45n1910_002:0973a11": "屬。以業因緣輪迴六道。出生入死改形易報",
    "T45n1910_002:0973a12": "不復相識。而今興害食噉其肉。傷慈之甚。是",
    "T45n1910_002:0973a13": "故佛言。設得餘食當如饑世。食子肉想。何況",
    "T45n1910_002:0973a14": "食噉此魚肉耶。又言。為利殺眾生以財網諸",
    "T45n1910_002:0973a15": "肉。二俱是惡業。死墮號叫獄。故知殺害及以",
    "T45n1910_002:0973a16": "食噉。罪深河海過重丘嶽。然某甲等無始以",
    "T45n1910_002:0973a17": "來不遇善友皆為此業。是故經言。殺害之罪",
    "T45n1910_002:0973a18": "能令眾生墮於地獄餓鬼受苦。若在畜生則",
    "T45n1910_002:0973a19": "受虎豹豺狼鷹鷂等身。或受毒蛇蝮蠍等身。",
    "T45n1910_002:0973a20": "常懷惡心。或受麞鹿熊羆等身。常懷恐怖。若",
    "T45n1910_002:0973a21": "生人中得二種果報。一者多病。二者短命。殺",
    "T45n1910_002:0973a22": "害食噉既有如是無量種種諸惡果報。是故",
    "T45n1910_002:0973a23": "至誠求哀懺悔。某甲等自從無始以來至于",
    "T45n1910_002:0973a24": "今日。有此心識常懷慘毒無慈愍心。或因貪",
    "T45n1910_002:0973a25": "起殺。因瞋因癡及以慢殺。或興惡方便誓殺",
    "T45n1910_002:0973a26": "願殺。及以呪殺。或破決湖池。焚燒山野。畋獵",
    "T45n1910_002:0973a27": "漁捕。或因風放火。飛鷹放犬。惱害一切。如是",
    "T45n1910_002:0973a28": "等罪今悉懺悔。或以檻弶坑撥扠戟弓弩。彈",
    "T45n1910_002:0973a29": "射飛鳥走獸之類。或以罟網罾釣撩漉水性",
    "T45n1910_002:0973b01": "魚鼈黿鼉蝦蜆螺蚌濕居之屬。使水陸空行",
    "T45n1910_002:0973b02": "藏竄無地。或畜養鷄猪牛羊犬豕鵝鴨之屬。",
    "T45n1910_002:0973b03": "自供庖厨。或貨他宰殺。使其哀聲未盡毛羽",
    "T45n1910_002:0973b04": "脫落鱗甲傷毀身首分離。骨肉消碎剝裂屠",
    "T45n1910_002:0973b05": "割炮燒煮炙楚毒酸切。橫加無辜。但使一時",
    "T45n1910_002:0973b06": "之快口得味甚寡。不過三寸舌根而已。然其",
    "T45n1910_002:0973b07": "罪報殃累永劫。如是等罪今日至誠皆悉懺",
    "T45n1910_002:0973b08": "悔。又復無始以來至于今日。或復興師相伐",
    "T45n1910_002:0973b09": "疆場交爭。兩陣相向更相殺害。或自殺教殺",
    "T45n1910_002:0973b10": "聞殺歡喜。或習屠儈賃為刑戮。烹宰他命行",
    "T45n1910_002:0973b11": "於不忍。或恣暴怒揮戈舞刃。或斬或刺。或推",
    "T45n1910_002:0973b12": "著坑塹。或以水沈溺。或塞穴壞巢。或土石磓",
    "T45n1910_002:0973b13": "磹。或以車馬雷轢踐踏一切眾生。如是等罪",
    "T45n1910_002:0973b14": "無量無邊。今日發露皆悉懺悔。又復無始以",
    "T45n1910_002:0973b15": "來至于今日。或墮胎破卵。毒藥蠱道傷殺眾",
    "T45n1910_002:0973b16": "生。墾土掘地種植田園養蠶煮繭。傷殺滋甚。",
    "T45n1910_002:0973b17": "或打撲蚊蚋掐嚙蚤虱。或燒除糞掃開決溝",
    "T45n1910_002:0973b18": "渠。枉害一切。或噉果實。或用穀米。或用菜",
    "T45n1910_002:0973b19": "茹。橫殺眾生。或然樵薪。或露燈燭燒諸蟲",
    "T45n1910_002:0973b20": "類。或取醬醋不先搖動。或瀉湯水澆殺蟲蟻。",
    "T45n1910_002:0973b21": "如是乃至行住坐臥四威儀中。恒常傷殺飛",
    "T45n1910_002:0973b22": "空著地微細眾生。凡夫識暗不覺不知。今日",
    "T45n1910_002:0973b23": "發露皆悉懺悔。又復無始以來至于今日。或",
    "T45n1910_002:0973b24": "以鞭杖枷鎖桁械壓拉拷掠打擲。手脚蹴踏",
    "T45n1910_002:0973b25": "拘縛籠繫。斷絕水穀。如是種種諸惡方便苦",
    "T45n1910_002:0973b26": "惱眾生。今日至誠向十方佛尊法聖眾。皆悉",
    "T45n1910_002:0973b27": "懺悔。願承是懺悔。殺害等罪。所生功德生生",
    "T45n1910_002:0973b28": "世世得金剛身。壽命無窮永離怨憎無殺害",
    "T45n1910_002:0973b29": "想。於諸眾生得一子地。若見危難急厄之者。",
    "T45n1910_002:0973c01": "不惜身命方便救脫。然後為說微妙正法。使",
    "T45n1910_002:0973c02": "諸眾生覩形見影皆蒙安樂。聞名聽聲恐怖",
    "T45n1910_002:0973c03": "悉除。我今稽顙歸依於佛。",
    "T45n1910_002:0973c04": "南無毘盧遮那佛　南無本師釋迦牟尼佛",
    "T45n1910_002:0973c05": "　南無阿彌陀佛　南無彌勒佛　南無龍種",
    "T45n1910_002:0973c06": "上尊王佛　南無龍自在王佛　南無寶勝",
    "T45n1910_002:0973c07": "佛　南無覺華定自在王佛　南無袈裟幢",
    "T45n1910_002:0973c08": "佛　南無師子吼佛　南無文殊師利菩薩",
    "T45n1910_002:0973c09": "　南無普賢菩薩　南無大勢至菩薩　南",
    "T45n1910_002:0973c10": "無地藏菩薩　南無大莊嚴菩薩　南無觀",
    "T45n1910_002:0973c11": "自在菩薩",
    "T45n1910_002:0973c12": "禮諸佛已。次復懺悔。某甲等次懺劫盜之業。",
    "T45n1910_002:0973c13": "經中說言。若物屬他。他所守護。於此物中一",
    "T45n1910_002:0973c14": "草一葉不與不取。何況竊盜。但自眾生唯見",
    "T45n1910_002:0973c15": "現在利。故以種種不道而取。致使未來受此",
    "T45n1910_002:0973c16": "殃累。是故經言。劫盜之罪能令眾生墮於地",
    "T45n1910_002:0973c17": "獄餓鬼受苦。若在畜生則受牛馬驢騾駱駝",
    "T45n1910_002:0973c18": "等形。以其所有身力血肉償他宿債。若生人",
    "T45n1910_002:0973c19": "中為他奴婢。衣不蔽形食不充口。貧寒困苦",
    "T45n1910_002:0973c20": "人理殆盡。劫盜既有如是苦報。是故今日至",
    "T45n1910_002:0973c21": "誠求哀懺悔。某甲等自從無始以來至于今",
    "T45n1910_002:0973c22": "日。或盜他財寶興刃強奪。或自奮身逼迫而",
    "T45n1910_002:0973c23": "取。或恃公威。或假勢力高桁大械。枉壓良善",
    "T45n1910_002:0973c24": "吞納姦貨。拷直為曲。為此因緣身罹憲網。或",
    "T45n1910_002:0973c25": "任邪治領他財物。侵公益私侵私益公。損彼",
    "T45n1910_002:0973c26": "利此損此利彼。割他自饒口與心悋。或竊沒",
    "T45n1910_002:0973c27": "租估。偷渡關津。私匿公課藏隱使役。如是等",
    "T45n1910_002:0973c28": "罪皆悉懺悔。又復無始以來至于今日。或是",
    "T45n1910_002:0973c29": "佛法僧物不與而取。或經像物。或治塔寺物。",
    "T45n1910_002:0974a01": "或供養常住僧物。或擬招提僧物。或盜取誤",
    "T45n1910_002:0974a02": "用恃勢不還。或自借。或貸人。或復換貸漏忘。",
    "T45n1910_002:0974a03": "或三寶物。混亂雜用。或以眾物穀米樵薪鹽",
    "T45n1910_002:0974a04": "豉醬醋菜茹果實錢帛竹木繒綵旛蓋香華油",
    "T45n1910_002:0974a05": "燭。隨情逐意。或自用。或與人。或摘佛華果用",
    "T45n1910_002:0974a06": "僧鬘物。因三寶財物私自利己。如是等罪無",
    "T45n1910_002:0974a07": "量無邊。今日慚愧皆悉懺悔。又復無始以來",
    "T45n1910_002:0974a08": "至于今日。或作周旋。朋友師僧同學父母兄",
    "T45n1910_002:0974a09": "弟六親眷屬共住同止。百一所須更相欺誷。",
    "T45n1910_002:0974a10": "或於鄉隣比近。移籬拓墻侵他地宅。改標易",
    "T45n1910_002:0974a11": "相虜掠資財。包占田園因公託私。奪人邸店",
    "T45n1910_002:0974a12": "及以屯野。如是等罪今悉懺悔。又復無始以",
    "T45n1910_002:0974a13": "來。或攻城破邑燒村壞柵。偷賣良民誘他奴",
    "T45n1910_002:0974a14": "婢。或復枉壓無罪之人。使其形殂血刃身彼",
    "T45n1910_002:0974a15": "徒鎖。家緣破散骨肉生離。分張異域生死隔",
    "T45n1910_002:0974a16": "絕。如是等罪無量無邊今悉懺悔。又復無始",
    "T45n1910_002:0974a17": "以來至于今日。或商估博貨邸店市易。輕秤",
    "T45n1910_002:0974a18": "小斗減割尺寸。盜竊分銖欺誷圭合。以麁易",
    "T45n1910_002:0974a19": "好以短換長。欺巧百端希望毫利。如是等罪",
    "T45n1910_002:0974a20": "今悉懺悔。又復無始以來至于今日。穿窬墻",
    "T45n1910_002:0974a21": "壁斷道抄掠。抵捍債息。負情違要面欺心取。",
    "T45n1910_002:0974a22": "或非道陵奪鬼神禽畜四生之物。或假託卜",
    "T45n1910_002:0974a23": "相取人財寶。如是乃至以利求利。惡求多求",
    "T45n1910_002:0974a24": "無厭無足。如是等罪無量無邊不可說盡。今",
    "T45n1910_002:0974a25": "日至禱向十方佛尊法聖眾皆悉懺悔。願承",
    "T45n1910_002:0974a26": "是懺悔。劫盜等罪。所生功德生生世世得如",
    "T45n1910_002:0974a27": "意寶常雨七珍。上妙衣服百味甘饌種種湯",
    "T45n1910_002:0974a28": "藥。隨其所須應念即至。一切眾生無偷奪想。",
    "T45n1910_002:0974a29": "皆能少欲知足不耽不染。常樂惠施行給濟",
    "T45n1910_002:0974b01": "道。捨頭目髓腦如棄涕唾。迴向滿足檀波羅",
    "T45n1910_002:0974b02": "蜜。某甲等次復懺悔貪愛之罪。經中說言。但",
    "T45n1910_002:0974b03": "為欲故關在癡獄。沒生死河莫知能出。眾生",
    "T45n1910_002:0974b04": "為是五欲因緣。從昔以來流轉生死。一切眾",
    "T45n1910_002:0974b05": "生歷劫生中所積身骨。如王舍城毘富羅山。",
    "T45n1910_002:0974b06": "所飲母乳如四海水。身所出血復過於此。父",
    "T45n1910_002:0974b07": "母兄弟六親眷屬。命終哭泣所出目淚。如四",
    "T45n1910_002:0974b08": "海水。是故說言。有愛則生。愛盡則滅。故知生",
    "T45n1910_002:0974b09": "死貪愛為本。所以經言。婬欲之罪能令眾生",
    "T45n1910_002:0974b10": "墮於地獄餓鬼受苦。若在畜生則受鴿雀鴛",
    "T45n1910_002:0974b11": "鴦等身。若在人中妻不貞良。得不隨意眷屬。",
    "T45n1910_002:0974b12": "婬欲既有如此惡果。是故今日至誠求哀懺",
    "T45n1910_002:0974b13": "悔。某甲等從無始以來至于今日。或偷人妻",
    "T45n1910_002:0974b14": "妾奪他婦女。侵陵貞潔污比丘尼。破他梵行",
    "T45n1910_002:0974b15": "逼迫不道。濁心邪視言語嘲調。或復恥他門",
    "T45n1910_002:0974b16": "戶污賢善名。或於男子五種人所起不淨行。",
    "T45n1910_002:0974b17": "如是等罪無量無邊。今日至誠皆悉懺悔。願",
    "T45n1910_002:0974b18": "承是懺悔。婬欲等罪所生功德。生生世世自",
    "T45n1910_002:0974b19": "然化生不由胞胎。清淨皎潔相好光明。六情",
    "T45n1910_002:0974b20": "開朗聰利明達。了悟恩愛猶如桎梏。觀彼六",
    "T45n1910_002:0974b21": "塵如幻如化。於五欲境決定厭離。乃至夢中",
    "T45n1910_002:0974b22": "不起邪想。內外因緣永不能動。懺悔發願已",
    "T45n1910_002:0974b23": "歸命禮三寶。",
    "T45n1910_002:0974b24": "前已懺悔身三業竟。今當次第懺悔口四惡",
    "T45n1910_002:0974b25": "業。經中說言。口業之罪能令眾生墮於地獄",
    "T45n1910_002:0974b26": "餓鬼受苦。若在畜生則受鵂鶹鴝鵅鳥形。聞",
    "T45n1910_002:0974b27": "其聲者無不憎惡。若生人中口氣常臭。有所",
    "T45n1910_002:0974b28": "言說人不信受。眷屬不和常好鬪諍。口業既",
    "T45n1910_002:0974b29": "有如此惡果。是故今日志誠歸依三寶皆悉",
    "T45n1910_002:0974c01": "懺悔。某甲等自從無始以來至于今日。以惡",
    "T45n1910_002:0974c02": "口業於四生六道造種種罪。出言麁獷發語",
    "T45n1910_002:0974c03": "暴橫。不問尊卑親疎貴賤。稍不如意便懷瞋",
    "T45n1910_002:0974c04": "怒。罵詈毀辱猥褻穢惡無所不至。使彼銜恨",
    "T45n1910_002:0974c05": "終身不忘。連禍結讎無有窮已。又或怨黷天",
    "T45n1910_002:0974c06": "地訶責鬼神。貶斥聖賢誣污良善。如是惡口",
    "T45n1910_002:0974c07": "所起罪業無量無邊。今日至誠皆悉懺悔。又",
    "T45n1910_002:0974c08": "復無始以來至于今日。以妄語業作種種罪。",
    "T45n1910_002:0974c09": "意中希求名譽利養。匿情變詐昧心厚顏。指",
    "T45n1910_002:0974c10": "有言空。指空言有。見言不見。不見言見。聞言",
    "T45n1910_002:0974c11": "不聞。不聞言聞。知言不知。不知言知。作言不",
    "T45n1910_002:0974c12": "作。不作言作。欺誷賢聖誑惑世人。至於父子",
    "T45n1910_002:0974c13": "君臣親戚朋舊。有所談說未嘗誠實。致使他",
    "T45n1910_002:0974c14": "人誤加聽信。亡家敗國咸此由之。或假妖幻",
    "T45n1910_002:0974c15": "每自稱讚。謂得四禪四無色定。安那般那十",
    "T45n1910_002:0974c16": "六行觀。得須陀洹至阿羅漢。得辟支佛不退",
    "T45n1910_002:0974c17": "菩薩。天來龍來鬼來神來。旋風土鬼皆至我",
    "T45n1910_002:0974c18": "所。顯異惑眾求其恭敬四事供養。如是妄語",
    "T45n1910_002:0974c19": "所起罪業無量無邊。今日至誠皆悉懺悔。又",
    "T45n1910_002:0974c20": "復無始以來至于今日。以綺語業作種種罪。",
    "T45n1910_002:0974c21": "言辭華靡翰墨艶麗。文過飾非巧作歌曲。形",
    "T45n1910_002:0974c22": "容妖冶模寫婬態。使中下之流動心失性。耽",
    "T45n1910_002:0974c23": "荒酒色不能自返。或恣任私讎忘其公議。使",
    "T45n1910_002:0974c24": "彼忠臣孝子志士仁人。強作篇章文致其惡。",
    "T45n1910_002:0974c25": "後世披覽遂以為然。令其抱恨重泉無所明",
    "T45n1910_002:0974c26": "白。如是綺語所起罪業無量無邊。今日至誠",
    "T45n1910_002:0974c27": "皆悉懺悔。又復無始以來至于今日。以兩舌",
    "T45n1910_002:0974c28": "業作種種罪。面譽背毀巧語百端。向彼說此。",
    "T45n1910_002:0974c29": "向此說彼。唯知利己不顧害他。讒間君臣誣",
    "T45n1910_002:0975a01": "毀良善。使君臣猜忌父子不和。夫妻生離親",
    "T45n1910_002:0975a02": "戚疎曠。師資恩喪朋友道絕。至於交扇二國",
    "T45n1910_002:0975a03": "渝盟失歡。結怨連兵傷殺百姓。如是兩舌所",
    "T45n1910_002:0975a04": "起罪業無量無邊。今日至誠向十方佛尊法",
    "T45n1910_002:0975a05": "聖眾。發露求哀皆悉懺悔。願某甲等承是懺",
    "T45n1910_002:0975a06": "悔。口四惡業所生功德。生生世世具八音聲",
    "T45n1910_002:0975a07": "得四辯才。常說和合利益之語。其聲清雅一",
    "T45n1910_002:0975a08": "切樂聞。善解眾生方俗言語。若有所說應時",
    "T45n1910_002:0975a09": "應根。令彼聽者即得解悟。超凡入聖開發慧",
    "T45n1910_002:0975a10": "眼。懺悔發願已。歸命禮三寶。",
    "T45n1910_002:0975a11": "前已懺悔身三口四業竟。今當次第懺悔六",
    "T45n1910_002:0975a12": "根所作罪障。某甲等無始以來至于今日。或",
    "T45n1910_002:0975a13": "眼為色惑愛染玄黃紅綠朱紫珍玩寶飾。或",
    "T45n1910_002:0975a14": "取男女長短黑白之相姿態妖艶起非法想。",
    "T45n1910_002:0975a15": "或耳貪好聲。宮商絃管妓樂歌唱。或取男女",
    "T45n1910_002:0975a16": "音聲語言啼笑之相起非法想。或鼻藉名香",
    "T45n1910_002:0975a17": "沈檀龍麝欝金蘇合起非法想。或舌貪好味",
    "T45n1910_002:0975a18": "鮮美甘肥眾生血肉資養四大。更增苦本起非",
    "T45n1910_002:0975a19": "法想。或身樂華綺綿繡繒縠一切細滑七珍",
    "T45n1910_002:0975a20": "麗服起非法想。或意多亂想觸向乖法。由此",
    "T45n1910_002:0975a21": "六根所造罪業無量無邊。今日至禱向十方",
    "T45n1910_002:0975a22": "佛尊法聖眾皆悉懺悔。願以懺悔眼根功德。",
    "T45n1910_002:0975a23": "願令此眼徹見十方諸佛菩薩清淨法身不以",
    "T45n1910_002:0975a24": "二相。願以懺悔耳根功德。願令此耳常聞十",
    "T45n1910_002:0975a25": "方諸佛賢聖所說正法如教奉行。願以懺悔",
    "T45n1910_002:0975a26": "鼻根功德。願令此鼻常聞香積入法位香。捨",
    "T45n1910_002:0975a27": "離生死不淨臭穢。願以懺悔舌根功德。願令",
    "T45n1910_002:0975a28": "此舌常飡法喜禪悅之食。不貪眾生血肉之",
    "T45n1910_002:0975a29": "味。願以懺悔身根功德。願令此身披如來衣",
    "T45n1910_002:0975b01": "著忍辱鎧。臥無畏床坐法空座。願以懺悔意",
    "T45n1910_002:0975b02": "根功德。願令此意成就十力洞達五明深觀",
    "T45n1910_002:0975b03": "二諦空平等理。從方便慧入法流水。念念",
    "T45n1910_002:0975b04": "增明顯發如來大無生忍。發願已歸命禮三",
    "T45n1910_002:0975b05": "寶。",
    "T45n1910_002:0975b06": "慈悲水懺法卷中"
}