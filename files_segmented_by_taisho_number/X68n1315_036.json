{
    "X68n1315_036:0233b17": "古尊宿語錄卷之三十六",
    "X68n1315_036:0233b19": "投子和尚語錄",
    "X68n1315_036:0233b20": "師示眾云。你諸人來者裏。覓言覓語新鮮句。簇花四",
    "X68n1315_036:0233b21": "六。徒口裏有可道。我老兒氣力稍劣。口觜遲鈍。亦無",
    "X68n1315_036:0233b22": "閑言語與你。你若問我。我便隨你問答。也無玄玅可",
    "X68n1315_036:0233b23": "及你。亦不教你垛根。終不向上向下．有佛有法．有凡",
    "X68n1315_036:0233b24": "有聖。亦不存坐繫縛。你諸人變現千般。總是你諸人",
    "X68n1315_036:0233c01": "生解。自擔帶將來。自作自受。我者裏無物到你。也無",
    "X68n1315_036:0233c02": "表無裏說似你諸人。有疑更問。　僧問。表裏不收時如",
    "X68n1315_036:0233c03": "何。　師云。你擬向者裏垛根。　問。大藏教中還有奇特事",
    "X68n1315_036:0233c04": "也無。　師云。演出大藏教。　問。如何是佛向上人。　師云。現",
    "X68n1315_036:0233c05": "佛身。　問。如何是無情說法。　師云。啞。　問。如何是眼未開",
    "X68n1315_036:0233c06": "時事。　師云。目淨脩廣如青蓮。　問。一切諸佛阿耨菩提",
    "X68n1315_036:0233c07": "皆從此經出。未審此經從何而出。　師云。已有名字。你",
    "X68n1315_036:0233c08": "當奉持。　問。如何是諸佛出身處。　師云。惡人。　問。木枯裏",
    "X68n1315_036:0233c09": "還有龍吟也無。　師云。我道你髑髏裏有師子吼。　僧問。",
    "X68n1315_036:0233c10": "如何是密密不傳。　師云。你與麼問。有什麼益。　問。如何",
    "X68n1315_036:0233c11": "是不點汙。　師云。啞。",
    "X68n1315_036:0233c12": "師示眾云。上祖周行七步。目視四方。一手指天。一手",
    "X68n1315_036:0233c13": "指地云。天上天下。唯我獨尊。如今諸方道。向上更有",
    "X68n1315_036:0233c14": "事在。若言道有道無。即是走作諸人。未有了期。若道",
    "X68n1315_036:0233c15": "有言有句。即同夢幻。無如許多名目。為你問故。所以",
    "X68n1315_036:0233c16": "有言。你若不問。教老漢向什麼處道。若有一法與你。",
    "X68n1315_036:0233c17": "即是誑謼你。所以古人圓滿十方。無一法可是可非。",
    "X68n1315_036:0233c18": "有事請道。　問。請師說法。　師云。教我說箇什麼。　問。一剎",
    "X68n1315_036:0233c19": "那頃。珠在什麼處。　師云。啞。　問。金鏁未開時如何。　師云。",
    "X68n1315_036:0233c20": "開也。　問。如何是露地白牛。　師云。叱。叱。　學云。飲噉何物。",
    "X68n1315_036:0233c21": "　師云。喫喫。　問。國師三喚侍者。意旨如何。　師云。賺殺人。",
    "X68n1315_036:0233c22": "　問。一法普潤一切群生。如何是一法。　師云。雨下也。　問。",
    "X68n1315_036:0233c23": "和尚講什麼經。　師云。槌鐘著。　問。如何是佛語。　師云。對",
    "X68n1315_036:0233c24": "眾生說。　問。如何是佛法。　師云。佛法。　問。如何是法中法。",
    "X68n1315_036:0234a01": "　師云。法中法。　問。如何是祖師西來意。　師云。莫諱。　問。還",
    "X68n1315_036:0234a02": "鄉曲子。什麼人唱得。師撫掌。　問。一塵含法界時如何。",
    "X68n1315_036:0234a03": "　師云。早是數塵也。　問。如何是無相佛。　師云。錯著名字。",
    "X68n1315_036:0234a04": "　問。纔問便知時如何。　師云。遲也。　問。如何是沙門立足",
    "X68n1315_036:0234a05": "處。　師云。若有立足處。不名沙門。　學云。如何是沙門。　師",
    "X68n1315_036:0234a06": "云。沙門。沙門。　問。切急相投。乞師指示。　師云。緩緩問來。",
    "X68n1315_036:0234a07": "師示眾云。你與麼問了也大好。莫閒處脫。不得相稱。",
    "X68n1315_036:0234a08": "無量劫來。閒處著急。向自己處却閒。所以難得相稱。",
    "X68n1315_036:0234a09": "蓋緣日夕一切處路熟。恰到自己緊急處便懈怠去。",
    "X68n1315_036:0234a10": "便不欲得去。所以辛苦。過在阿誰。切莫因循。各自辦",
    "X68n1315_036:0234a11": "事。作麼生辦。向一切處辦。今後不得取次過日。莫待",
    "X68n1315_036:0234a12": "臨脫衣裳時。忙不及也。事多之際。各自取靜。莫說閑",
    "X68n1315_036:0234a13": "話去。　問。三身如何分。　師云。一二三。　問。請師一句塞斷",
    "X68n1315_036:0234a14": "眾人口。師放下拂子。　問。如何是量外事。　師云。無你下",
    "X68n1315_036:0234a15": "口處。　學云。者裏事如何。　師云。不喚量外事。　問。如何是",
    "X68n1315_036:0234a16": "投子實頭為人處。師拽學人向前。却推向後。　問。金鷄",
    "X68n1315_036:0234a17": "未鳴時如何。　師云。無者音響。　學云。鳴後如何。　師云。各",
    "X68n1315_036:0234a18": "自知時。　問。如何是大庾嶺頭提不起底。師提起衲衣。",
    "X68n1315_036:0234a19": "　學云。不問者箇。　師云。看你提不起。　問。和尚如何接人。",
    "X68n1315_036:0234a20": "　師云。你也近前。　問。最省心力處。請師一言。師召學人",
    "X68n1315_036:0234a21": "名。　學云。與麼則千生萬劫不忘和尚也。　師云。費力。　問。",
    "X68n1315_036:0234a22": "祖祖相傳。未審傳箇什麼。　師云。老僧不解妄語。　問。學",
    "X68n1315_036:0234a23": "人擬欲修行時如何。　師云。虗空不曾爛壞。　問。如何是",
    "X68n1315_036:0234a24": "投子一源水。　師云。一滴也無。　學云。飲者如何。　師云。絕",
    "X68n1315_036:0234b01": "飢渴。　問。如何是語中骨。　師云。無可露。　學云。無可露是",
    "X68n1315_036:0234b02": "骨是語。　師云。據你者一問。毛也摸不著在。　問。不逐境",
    "X68n1315_036:0234b03": "緣。請師一句。　師云。好問。　師指庵前一片石謂雪峰云。",
    "X68n1315_036:0234b04": "三世諸佛總在裏許。　雪峰云。須知有不在裏許者。　師",
    "X68n1315_036:0234b05": "云。不快漆桶。　師與雪峰遊龍眠。路有兩條。峰問云。那",
    "X68n1315_036:0234b06": "箇是龍眠路。師以杖子指之。　峰云。東土西去。　師云。不",
    "X68n1315_036:0234b07": "快漆桶。　雪峰一日哭入庵。師便起身立。峰佇思。被師",
    "X68n1315_036:0234b08": "推出。問。一槌便成時如何。　師云。不是性躁漢。　學云。不",
    "X68n1315_036:0234b09": "假一槌時如何。　師云。漆桶。　雪峰又問。此間還有人參",
    "X68n1315_036:0234b10": "也無。師將钁頭拋向面前。　峰云。恁麼則當處掘去也。",
    "X68n1315_036:0234b11": "　師云。不快漆桶。　峰辭。師送出門。召曰。道者。峰回首應。",
    "X68n1315_036:0234b12": "　師曰。途中善為。　趙州和尚出桐城。路見師。乃問云。莫",
    "X68n1315_036:0234b13": "是投子庵主麼。　師云。茶鹽錢布施我。　趙州先歸庵內",
    "X68n1315_036:0234b14": "坐。師後攜一瓶油歸。趙州云。久嚮投子。到來只見箇",
    "X68n1315_036:0234b15": "賣油翁。　師云。汝只識賣油翁。不識投子。　趙州云。如何",
    "X68n1315_036:0234b16": "是投子。　師拈起油瓶云。油。油。　問。出門不見佛時如何。",
    "X68n1315_036:0234b17": "　師云。佛&#;。　奚山刈草次。師送一盞茶與奚山云。森羅",
    "X68n1315_036:0234b18": "萬象盡在裏許。　奚山接得茶潑却。云。森羅萬象在什",
    "X68n1315_036:0234b19": "麼處。　師云。可惜一盞茶。　問。大作業底人來。師如何接。",
    "X68n1315_036:0234b20": "　師云。你有什麼蓋覆處。　學云。正與麼時合作麼生。　師",
    "X68n1315_036:0234b21": "云。不合一切。不共一切。　問。如何是露刃劒。　師云。殺一",
    "X68n1315_036:0234b22": "切人。活一切人。　學云。忽遇師來。又作麼生。　師云。鈍屢",
    "X68n1315_036:0234b23": "生。　問。如何是入室則爺娘。　師云。無所生。　問。如何是徑",
    "X68n1315_036:0234b24": "截一路。　師云。無迃曲。　問。知有道不得時如何。　師云。每",
    "X68n1315_036:0234c01": "日向你道。　學云。如何道。　師云。拈却口著。　問。如何是祖",
    "X68n1315_036:0234c02": "佛未經歷處。　師云。名邈不得。　學云。正與麼時如何。　師",
    "X68n1315_036:0234c03": "云。不是祖佛經歷處。　問。的的不明時如何。　師云。明也。",
    "X68n1315_036:0234c04": "　問。盡乾坤是箇什麼人。　師云。不持名字。　學云。不持名",
    "X68n1315_036:0234c05": "字。如何體會。　師云。體會即閙。　問。如何是末後一句。　師",
    "X68n1315_036:0234c06": "云。最初明不得。　問。如何是寂住實頭事。　師云。牽不向",
    "X68n1315_036:0234c07": "前。推不向後。　問。十二時中如何行履。　師云。一念萬年。",
    "X68n1315_036:0234c08": "　學云。瞥起時如何。　師云。覺即失。　問。只者箇什麼劫中",
    "X68n1315_036:0234c09": "有。　師云。不隨時。　學云。誰是不隨時者。　師云。汝與麼問",
    "X68n1315_036:0234c10": "不得。　學云。請師道。　師云。不從千劫萬劫得。　學云。與麼",
    "X68n1315_036:0234c11": "則天上人間覓不得也。　師云。切忌作與麼知解。　問。從",
    "X68n1315_036:0234c12": "苗辨地。因語識人。未審將什麼辨識。　師云。引不著。　問。",
    "X68n1315_036:0234c13": "古琴無絃時如何。　師云。無絃琴最妙。　學云。請師彈。　師",
    "X68n1315_036:0234c14": "云。無音響。　問。道人相見。合談何事。　師云。我者裏無道",
    "X68n1315_036:0234c15": "人。　問。不將一物來時如何。　師云。者箇什麼處得來。　問。",
    "X68n1315_036:0234c16": "如何是火燄裏轉法輪。　師云。處處了却。　學云。了後如",
    "X68n1315_036:0234c17": "何。　師云。無法輪可轉。　問。暫時不在時如何。　師云。阿誰",
    "X68n1315_036:0234c18": "向你道。　問。萬象未臻即不疑。未審特立四天下是什",
    "X68n1315_036:0234c19": "麼人。　師云。現佛現祖。　問。祖佛如何辨。　師云。嘔吐未詳。",
    "X68n1315_036:0234c20": "　問。如何是法祖。　師云。閒言語。　問。如何是大善知識。　師",
    "X68n1315_036:0234c21": "云。毗盧也喻不及。　問。學人欠闕。請師接。　師云。不現無",
    "X68n1315_036:0234c22": "盡藏。　問。萬法從一法生。未審一法從何生。　師云。你聽",
    "X68n1315_036:0234c23": "看。　問。喚作如如早是變也。今時沙門須向異類中行。",
    "X68n1315_036:0234c24": "如何是異類。　師云。恰似你與麼問我。　學云。古人意旨",
    "X68n1315_036:0235a01": "如何。　師云。不與麼問我。　問。歸根得旨。隨照失宗。如何",
    "X68n1315_036:0235a02": "是旨。　師云。旨。　學云。如何是失。　師云。失。　問。如何是伽藍。",
    "X68n1315_036:0235a03": "　師云。已有名字。　問。虗空喻不及時如何。　師云。恰是。恰",
    "X68n1315_036:0235a04": "是。　問。念念不錯時如何。　師云。謾語。　問。如何是孤峰頂",
    "X68n1315_036:0235a05": "上節操松。　師云。平地上著不得。　學云。請師著。　師云。唧。",
    "X68n1315_036:0235a06": "　問。如何是無語。　師云。不與麼問。　問。世間名言即不問。",
    "X68n1315_036:0235a07": "如何是出世事。　師云。聽。　學云。莫便是否。　師云。幾曾向",
    "X68n1315_036:0235a08": "你道是不是。　問。三身那身說法。師乃彈指。　問。學人不",
    "X68n1315_036:0235a09": "明。請師燭。　師云。啞。　學云。爭奈學人不會。　師云。會即冰",
    "X68n1315_036:0235a10": "生。　問。萬法從何生。　師云。佛法僧。　學云。法從何起。　師云。",
    "X68n1315_036:0235a11": "聽看。　問。舉目是犯。如何是不犯。　師云。大有人覓過。覓",
    "X68n1315_036:0235a12": "過不得。　學云。豈無指示也。　師云。不可更將過與你也。",
    "X68n1315_036:0235a13": "　問。如何是沙門行。　師云。不作模樣。　問。承古有言。唯言",
    "X68n1315_036:0235a14": "不二。不二事如何。　師云。你好問。我便道。　學云。如何道。",
    "X68n1315_036:0235a15": "　師云。唯言不二。　問。明暗不掛時如何。　師云。道什麼。　問。",
    "X68n1315_036:0235a16": "如何是無礙一句。　師云。與麼。　學云。此猶是礙。　師云。是。",
    "X68n1315_036:0235a17": "是。　問。如何是死人舌。　師云。你道不得。　問。如何是活人",
    "X68n1315_036:0235a18": "眼。　師云。無暖氣。　問。得座披衣時如何。　師云。你有什麼",
    "X68n1315_036:0235a19": "蓋覆處。　問。院中有三百人。還有不在數者也無。　師云。",
    "X68n1315_036:0235a20": "一百年前。五十年後看取。　問。如何是不起模畵樣。　師",
    "X68n1315_036:0235a21": "云。不誑謼你。　學云。師意如何。　師云。不可教你起模畵",
    "X68n1315_036:0235a22": "樣也。　學云。與麼則誑謼人也。師便打。　問。能所俱忘時",
    "X68n1315_036:0235a23": "如何。　師云。無與麼事。莫作與麼知解。　問。抱璞再呈。請",
    "X68n1315_036:0235a24": "師彫琢。　師云。不為棟梁材。　學云。與麼則卞和無出身",
    "X68n1315_036:0235b01": "處也。　師云。擔帶即伶俜辛苦。　學云。不擔帶時如何。　師",
    "X68n1315_036:0235b02": "云。不教你抱璞再呈。請師彫琢。　問。如何是學人本分",
    "X68n1315_036:0235b03": "事。　師云。不遶處問人。　問。那吒析骨還父。析肉還母。如",
    "X68n1315_036:0235b04": "何是那吒本來身。師放下拂子叉手。　問。佛法二字。如",
    "X68n1315_036:0235b05": "何辨得清濁。　師云。佛法清濁。　學云。不會。　師云。你適來",
    "X68n1315_036:0235b06": "問箇什麼。　問。世間什麼物最先。　師云。你問底。　問。不作",
    "X68n1315_036:0235b07": "罪。不作業底人還有過也無。　師云。喚伊出來。　學人擬",
    "X68n1315_036:0235b08": "議次。師云。去。不干你事。　問。請師歷落道一句。　師云。好。",
    "X68n1315_036:0235b09": "　問。如何是毗盧。　師云。已有名字。　問。如何是毗盧師。　師",
    "X68n1315_036:0235b10": "云。未有毗盧時會取。　問。大眾雲臻。合談何事。　師云。聽。",
    "X68n1315_036:0235b11": "　問。妙觀察智。誰是當者。　師云。不是你分上事。　學云。雖",
    "X68n1315_036:0235b12": "然如此。也要分明。　師云。不妙也。　問。大眾雲臻。和尚如",
    "X68n1315_036:0235b13": "何祇待。師撫掌三下。　問。和尚有什麼力抵當得許多。",
    "X68n1315_036:0235b14": "　師云。水性多柔軟。能乘萬斛舟。　學云。忽遇大力者來",
    "X68n1315_036:0235b15": "時如何。　師云。不消一盞水。　問。閒言長語即不問。適來",
    "X68n1315_036:0235b16": "問底。和尚道什麼。　師云。閒言長語。　問。十二分教是有",
    "X68n1315_036:0235b17": "是無。　師云。無與麼惡言語。　問。共語不知音時如何。　師",
    "X68n1315_036:0235b18": "云。與麼。　學云。與麼時如何。　師云。共語不知音。　問。三乘",
    "X68n1315_036:0235b19": "教外。別傳箇什麼。　師云。一二三。　學云。不會。乞師指示。",
    "X68n1315_036:0235b20": "　師云。你問我。不可將別語對你也。　學云。不將別語對。",
    "X68n1315_036:0235b21": "請師道。　師云。道。道。　問。學人有一問。未曾有人答時如",
    "X68n1315_036:0235b22": "何。　師云。你見者烏龜子縮頭縮尾。爭柰者一塊子何。",
    "X68n1315_036:0235b23": "　問。請師耳裏道。　師云。道。道。　問。貧子還家時如何。　師云。",
    "X68n1315_036:0235b24": "無寶藏與你。　學云。為什麼向外馳走。　師云。誰遣你。　問。",
    "X68n1315_036:0235c01": "毫釐不分時如何。　師云。什麼處得者箇來。　問。親手分",
    "X68n1315_036:0235c02": "付。一去不來如何。　師云。不可得。　學云。却返時如何。　師",
    "X68n1315_036:0235c03": "云。正好供養。　問。如何是法王主。　師云。四大本空。五陰",
    "X68n1315_036:0235c04": "非有。　問。大庾嶺趂得及。為什麼提不起。　師云。不可向",
    "X68n1315_036:0235c05": "你道祖師遺下一隻履。　問。針頭不露時如何。　師云。露",
    "X68n1315_036:0235c06": "也。　學云。何似。　師云。不喚作針頭。　問。一息未分時如何。",
    "X68n1315_036:0235c07": "　師云。即今是幾息。　問。不犯目前。請師道。　師云。早是犯",
    "X68n1315_036:0235c08": "了也。　學云。者箇是犯不犯目前。請師道。　師云。不識好",
    "X68n1315_036:0235c09": "惡。　問。貧子入門時如何。　師云。不教汝除糞掃。　學云。見",
    "X68n1315_036:0235c10": "師後如何。　師云。不向你道衣中有寶。　問。請師一劒。師",
    "X68n1315_036:0235c11": "驀口摑。　問。墮落三塗底人如何。　師云。深達罪福相。　問。",
    "X68n1315_036:0235c12": "如何是一句子。　師云。兩句也。　問。一念未生時如何。　師",
    "X68n1315_036:0235c13": "云。得與麼謾語。　問。如何是不薦處。　師云。汝與麼問不",
    "X68n1315_036:0235c14": "得。　問。如何是動。　師云。恰似你與麼問。　學云。如何是靜。",
    "X68n1315_036:0235c15": "　師云。也不嫌鬧。　問。如何是不道。　師云。合取口。　問。曙色",
    "X68n1315_036:0235c16": "未分時如何。　師云。無與麼言語。　問。天上天下。唯我獨",
    "X68n1315_036:0235c17": "尊。如何是我。　師云。推倒者老胡有什麼罪過。　問。如何",
    "X68n1315_036:0235c18": "是和尚師。　師云。迎之不見其首。隨之罔眺其後。　問。如",
    "X68n1315_036:0235c19": "何是一代時教。　師云。法華．維摩．楞伽．思益。　問。祖意與",
    "X68n1315_036:0235c20": "教意。同。別。　師云。踈不得。親不得。　學云。親踈不得。請師",
    "X68n1315_036:0235c21": "道。　師云。祖意教意。　問。如何是逆行。　師云。叱。叱。　問。一等",
    "X68n1315_036:0235c22": "是水。為什麼海鹹河淡。　師云。天上星。地下木。　問。不有",
    "X68n1315_036:0235c23": "不空時如何。　師云。說有說空。　問。一人辦心。諸天辦供。",
    "X68n1315_036:0235c24": "未審辦什麼心。　師云。今日請供養主了也。　問。木人謌。",
    "X68n1315_036:0236a01": "什麼人和。　師云。今人和。　學云。莫是和尚意旨也無。　師",
    "X68n1315_036:0236a02": "云。是什麼曲調。　問。不凡不聖時如何。　師云。立凡立聖。",
    "X68n1315_036:0236a03": "　學云。總不與麼時如何。　師云。你問箇什麼。　問。如何是",
    "X68n1315_036:0236a04": "道。　師云。道。道。　學云。如何用。　師云。用。用。　師在京日。往檀",
    "X68n1315_036:0236a05": "越家投齋。檀越將一盤草出師前。師以兩手作拳安",
    "X68n1315_036:0236a06": "頭上。檀越便將飯來。後有僧問。師在京投齋。意旨如",
    "X68n1315_036:0236a07": "何。　師云。觀世音菩薩。　問。一問便休時如何。　師云。不了。",
    "X68n1315_036:0236a08": "　問。鑄像未成時。身在什麼處。　師云。莫造作。　學云。爭柰",
    "X68n1315_036:0236a09": "不現何。　師云。隱在什麼處。　問。如何是佛法綱宗。　師云。",
    "X68n1315_036:0236a10": "今日無錢借長官。　問。古澗寒泉時如何。　師云。不流於",
    "X68n1315_036:0236a11": "海。　學云。飲者如何。　師云。口也無。　問。無目底人如何進",
    "X68n1315_036:0236a12": "步。　師云。遍十方。　學云。無目為什麼遍十方。　師云。還更",
    "X68n1315_036:0236a13": "著得目也無。　問。如何是一色。　師云。不似銀盤裏盛白",
    "X68n1315_036:0236a14": "玉。　問。照燭不破時如何。　師云。習盡不是道。　問。佛用工",
    "X68n1315_036:0236a15": "得不得。　師云。大有人定當。定當不得。　學云。請師定當。",
    "X68n1315_036:0236a16": "　師云。終不向你道用工得。用工不得。　問。石筍未抽條",
    "X68n1315_036:0236a17": "時如何。　師云。爭合與麼問。　學云。還解抽條也無。　師云。",
    "X68n1315_036:0236a18": "雖然不是石筍。抽條葉更多。　問。密室內事如何。　師云。",
    "X68n1315_036:0236a19": "無人知。　學云。和尚還知也無。　師云。爭肯你亂道。　問。日",
    "X68n1315_036:0236a20": "月未明。佛與眾生在什麼處。　師云。見老僧嗔便嗔。見",
    "X68n1315_036:0236a21": "老僧喜便喜。　問。纔生便死時如何。　師云。何生何死。　問。",
    "X68n1315_036:0236a22": "破戒比丘什麼處著。　師云。不與罪福為主。　問。一句子",
    "X68n1315_036:0236a23": "無人道得時如何。　師云。屋子蓋了也。　問。覿面事如何。",
    "X68n1315_036:0236a24": "　師云。莫諂曲。　問。如何是祖師西來意。　師云。彌勒佛覓",
    "X68n1315_036:0236b01": "箇授記處不得。　問。如何是玄中的。　師云。不到你口裏",
    "X68n1315_036:0236b02": "道。　問。亡僧向什麼處去也。　師彈指云。與麼去也。　問。諸",
    "X68n1315_036:0236b03": "佛出世為一大事因緣。和尚出世當為何事。　師云。尹",
    "X68n1315_036:0236b04": "司空請我開堂。　問。文彩未生時如何。　師云。虗空合喫",
    "X68n1315_036:0236b05": "多少棒。　問。和尚自住此山。有何境界。　師云。丫角女子",
    "X68n1315_036:0236b06": "白頭絲。　問。古人拈槌豎拂。還當不當。　師云。不當。　學云。",
    "X68n1315_036:0236b07": "為什麼不當。　師拈起拂子云。只為者箇。　問。未問已前",
    "X68n1315_036:0236b08": "事如何。　師云。爭解開口。　問。古人拈槌豎拂。意旨如何。",
    "X68n1315_036:0236b09": "　師云。只為你問。　學云。不問時如何。師豎起拂子。　問。忘",
    "X68n1315_036:0236b10": "却將來時如何。　師云。者箇[妳-女+口]。　舒州太守尹建峰送茶",
    "X68n1315_036:0236b11": "椀子與師云。者箇是某甲自將來底茶椀子。師接得",
    "X68n1315_036:0236b12": "了。召太守。建峰應諾。　師云。喫茶。　問。不從萬有。如何覓",
    "X68n1315_036:0236b13": "心。　師云。你從我爭箇什麼。　問。者裏是什麼所在。足人",
    "X68n1315_036:0236b14": "爭。　師云。不知。　學云。為什麼不知。　師云。爭箇什麼。　問。放",
    "X68n1315_036:0236b15": "下不明時如何。　師云。誰教你執。　學云。不敢執。　師云。放",
    "X68n1315_036:0236b16": "下不明箇什麼。　問。終日區區。為什麼不得成就。　師云。",
    "X68n1315_036:0236b17": "無你用工處。　學云。用工不得。請師接。　師云。終日區區。",
    "X68n1315_036:0236b18": "　問。默默無言。請師答話。　師云。不是無言。不同默默。　學",
    "X68n1315_036:0236b19": "云。不同默默底事作麼生。　師云。不與麼。　學云。不與麼",
    "X68n1315_036:0236b20": "時如何。　師云。苦哉。　問。言不干舌時如何。　師云。簷頭水",
    "X68n1315_036:0236b21": "滴滴地。　問。和尚每日上堂。供養什麼人。　師云。不可說。",
    "X68n1315_036:0236b22": "不可說。　問。不可以智知。不可以識識時如何。　師云。不",
    "X68n1315_036:0236b23": "與麼。　學云。不會。乞師指示。　師云。不可以智知。不可以",
    "X68n1315_036:0236b24": "識識。　問。未達道底人如何接。　師云。飢即喫飯。渴即飲",
    "X68n1315_036:0236c01": "水。　問。三寸明不得。句下不從師時如何。　師云。高聲問。",
    "X68n1315_036:0236c02": "老僧耳聾。　學云。請師指示。　師云。鈍屢生。　問。有句無句。",
    "X68n1315_036:0236c03": "如藤倚樹。樹倒藤枯時如何。　師云。將知你誑謼多少",
    "X68n1315_036:0236c04": "人來。　問。凡聖相去幾何。師下禪床立。　問。萬法從一法",
    "X68n1315_036:0236c05": "生。未審一法從何生。　師云。迴首看。　問。牛頭未見四祖",
    "X68n1315_036:0236c06": "時如何。　師云。與人為師。　學云。見後如何。　師云。不與人",
    "X68n1315_036:0236c07": "為師。　問。如何是沙門最苦處。師乃皺眉。　問。未有言句",
    "X68n1315_036:0236c08": "已前。如何辨其尊貴。　師云。已有句是尊是貴。　問。靈松",
    "X68n1315_036:0236c09": "無異色時如何。　師云。不是靈松標不出。　問。三拜已前",
    "X68n1315_036:0236c10": "事如何。　師云。不知。　學云。現問次。　師云。三拜已前事作",
    "X68n1315_036:0236c11": "麼生。　問。學人不別問。請師不別答。　師云。奇怪。　問。古人",
    "X68n1315_036:0236c12": "密用如何。　師云。不從踈處起。　學云。合從什麼處起。　師",
    "X68n1315_036:0236c13": "云。疎也。　有座主參師。師云。近前來。座主便近前。　師云。",
    "X68n1315_036:0236c14": "去。　問。未有此身。作箇什麼來。　師云。無所不經。無所不",
    "X68n1315_036:0236c15": "歷。　問。如何是千年石上古人蹤。　師云。碑碣上著不得。",
    "X68n1315_036:0236c16": "　問。二祖斷臂。當為何事。　師云。粉骨碎身。　問。收攝不得",
    "X68n1315_036:0236c17": "時如何。　師云。無可拋撒。　問。劫火洞然時如何。　師云。寒",
    "X68n1315_036:0236c18": "威威地。　問。累劫來來無盡燈。不曾挑剔鎮長明時如",
    "X68n1315_036:0236c19": "何。　師云。累劫來來無盡燈。不曾挑剔鎮長明。　問。頭頭",
    "X68n1315_036:0236c20": "不到時如何。　師云。你問什麼事。　問。一問便休時如何。",
    "X68n1315_036:0236c21": "　師云。太多也。　問。暗裏得時如何。　師云。不向你道煩惱",
    "X68n1315_036:0236c22": "山是菩提。　學云。與麼則雲遊垛根也。　師云。雲遊則伶",
    "X68n1315_036:0236c23": "俜辛苦。垛根則禍患俱生。　問。十二時中如何行履。　師",
    "X68n1315_036:0236c24": "云。不從一法。　學云。如何報得四恩三有。　師云。莫受一",
    "X68n1315_036:0237a01": "法。　問。玄中認得時如何。　師云。得即失。　問。曹溪一路。闔",
    "X68n1315_036:0237a02": "國知聞。未審投子意旨如何。師撫掌三下。　問。萬仞峰",
    "X68n1315_036:0237a03": "頭時如何。　師云。什麼處不是。　問。如何是法身主。師撫",
    "X68n1315_036:0237a04": "掌三下。　問。徑截一路。乞師指示。　師云。會麼。　問。如何是",
    "X68n1315_036:0237a05": "空王殿。　師云。建立不得。　問。句句相投。請師接。　師云。不",
    "X68n1315_036:0237a06": "接。　學云。為什麼不接。　師云。句句相投。　問。如何是和尚",
    "X68n1315_036:0237a07": "師。　師云。莫造次。　問。有言有句。皆有所歸。無言無句事",
    "X68n1315_036:0237a08": "作麼生。　師舉起拄杖云。者箇是什麼。　問。如何是衲衣",
    "X68n1315_036:0237a09": "下事。　師云。天不能蓋。地不能載。　問。古人道。法不孤起。",
    "X68n1315_036:0237a10": "仗境方生。如何是境。師敲禪床。　學云。與麼則觸目是",
    "X68n1315_036:0237a11": "也。　師云。是什麼。　問。塵劫來誰為主。師召僧名。僧應諾。",
    "X68n1315_036:0237a12": "　師云。是什麼。　問。蓮華未出水時如何。　師云。隱隱地。　學",
    "X68n1315_036:0237a13": "云。出水後如何。　師云。蓋覆不得。　問。諸佛師。學人不識。",
    "X68n1315_036:0237a14": "乞師指示。　師云。天不能蓋。地不能載。　問。如何是和尚",
    "X68n1315_036:0237a15": "活計。　師提起衲衣云。盡底呈似你。　學云。為復只是者",
    "X68n1315_036:0237a16": "箇。別更有在。　師云。不識好惡。　問。六國未寧時。什麼人",
    "X68n1315_036:0237a17": "作主。　師云。自有本來者。　學云。如何是本來者。師以拂",
    "X68n1315_036:0237a18": "子驀口打。　問。四山相逼時如何。　師云。身在什麼處。　學",
    "X68n1315_036:0237a19": "云。爭柰四山何。　師云。逼殺你。　問。千里投師。乞師一接。",
    "X68n1315_036:0237a20": "　師云。老僧今日腰痛。　問。和尚未見先師時如何。　師云。",
    "X68n1315_036:0237a21": "通身不柰何。　學云。見後如何。　師云。通身撲不碎。　學云。",
    "X68n1315_036:0237a22": "還從師得也無。　師云。終不相辜負。　學云。與麼則從師",
    "X68n1315_036:0237a23": "得也。　師云。得箇什麼。　學云。與麼則辜負先師也。　師云。",
    "X68n1315_036:0237a24": "非但辜負先師。亦乃辜負老僧。　問。七佛是文殊弟子。",
    "X68n1315_036:0237b01": "文殊還有師也無。　師云。適來與麼道也大似。　問。作甚",
    "X68n1315_036:0237b02": "麼業來。遍身紅爛。　師云。諸見不生。　問。師子是獸中之",
    "X68n1315_036:0237b03": "王。為什麼被六塵吞。　師云。不作大。無人我。　問。雷聲振",
    "X68n1315_036:0237b04": "地。為什麼百草不抽芽。　師云。芭蕉只麼長。　問。僧繇為",
    "X68n1315_036:0237b05": "什麼摹誌公真不得。　師云。只為看他面孔。　學云。不看",
    "X68n1315_036:0237b06": "他面孔時如何。　師云。是什麼。　問。達磨未來時如何。　師",
    "X68n1315_036:0237b07": "云。遍天遍地。　學云。來後如何。　師云。蓋覆不得。　問。如何",
    "X68n1315_036:0237b08": "是空王佛。　師云。不應量。　問。雪覆蘆花時如何。　師云。明",
    "X68n1315_036:0237b09": "白無邊際。　問。如何是十身調御。師下禪床立。　師不安",
    "X68n1315_036:0237b10": "時。有李司徒令人送藥到。傳語師云。若斷得人間來",
    "X68n1315_036:0237b11": "往。生彌勒內院。若未斷人間來往。却向弟子家中結",
    "X68n1315_036:0237b12": "緣。　師回傳語云。不如具正法眼好。　山下有婆子。家中",
    "X68n1315_036:0237b13": "失却牛。上山請師卜。師乃召婆。婆應諾。師云。牛在。　問。",
    "X68n1315_036:0237b14": "如何是無情說法。　師云。莫惡口。",
    "X68n1315_036:0237b15": "師上堂。示眾云。他古人纔出來。便一手指天。一手指",
    "X68n1315_036:0237b16": "地道。天上天下。唯我獨尊。十方世界無有過者。如今",
    "X68n1315_036:0237b17": "更被諸方出來道。向上別有事在。若言道有道無。即",
    "X68n1315_036:0237b18": "是走作學家。未有休時。有什麼了期。但莫著名言數",
    "X68n1315_036:0237b19": "句了。諸事自然不著。即無位次。不同你一切法。一切",
    "X68n1315_036:0237b20": "法攝不得。本無得失夢幻。如許多名目。不可強與他",
    "X68n1315_036:0237b21": "安立。誑謼你諸人得麼。為你諸人問故。所以有言。你",
    "X68n1315_036:0237b22": "若不問。我向你道什麼即得。若有一法與你。老僧罪",
    "X68n1315_036:0237b23": "過。你若道無。你諸人又問我箇什麼。所以道。早不屬",
    "X68n1315_036:0237b24": "你巧言妙句。若與麼會去。即第一不得擔帶。你諸人",
    "X68n1315_036:0237c01": "幸是可憐生。擔帶負物作什麼。見即便見。你若不見。",
    "X68n1315_036:0237c02": "一切不得作巧言妙句問老僧。巧來妙去。即轉轉勿",
    "X68n1315_036:0237c03": "交涉。賺殺人。所以我儂尋常問你諸人。佛前佛後不",
    "X68n1315_036:0237c04": "說別事。你諸人道。看是什麼。見什麼。　問。如何是無生",
    "X68n1315_036:0237c05": "曲。　師云。無人唱得。　學云。忽有人唱得時如何。　師云。生",
    "X68n1315_036:0237c06": "也。",
    "X68n1315_036:0237c07": "師上堂云。是你諸人。口似刀子鑷子相似。有什麼當",
    "X68n1315_036:0237c08": "處。雖然如此。莫趂俊道。有不潦底打你在。莫言不道。",
    "X68n1315_036:0237c09": "　問。蓮花在水時如何。　師云。千人萬人覷不見。　學云。出",
    "X68n1315_036:0237c10": "水後如何。　師云。應量恰好。　問。法從何生。師竪起一指。",
    "X68n1315_036:0237c11": "師示眾云。人人總道投子實頭。忽若下山三步外。有",
    "X68n1315_036:0237c12": "人問你投子實頭底事。你作麼生向他道。　問。和尚年",
    "X68n1315_036:0237c13": "多少。　師云。春風了。又秋風。　問。如何是截鐵之言。　師云。",
    "X68n1315_036:0237c14": "莫費力。　師問翠微。二祖見達磨。有何所得。　微云。你今",
    "X68n1315_036:0237c15": "見吾。有何所得。　師又問。如何是佛理。　微云。佛即不理。",
    "X68n1315_036:0237c16": "　師云。莫落空否。　微云。真空不空。　翠微有頌送師。其有",
    "X68n1315_036:0237c17": "讖矣。佛理何曾理。真空有不空。大同居寂住。敷演我",
    "X68n1315_036:0237c18": "師宗。",
    "X68n1315_036:0237c20": "古尊宿語錄卷之三十六",
    "X68n1315_036:0237c22": "投子和尚語錄序鄮山野叟居素　述",
    "X68n1315_036:0237c23": "投子和尚。王化舒州桐城投子山寂住院。師初參翠",
    "X68n1315_036:0237c24": "微。問。如何是祖師西來意。微以目顧視。　師欲進語。微",
    "X68n1315_036:0238a01": "云。更要第二杓惡水潑。從此識通超諸三昧。智辯猶",
    "X68n1315_036:0238a02": "雷發雲漢。瀑瀉懸崖。函蓋相應。諸方取則。而有陞堂",
    "X68n1315_036:0238a03": "問答語要盛行叢林。入道禪者。皆以師語參問知識。",
    "X68n1315_036:0238a04": "其有所歸。數亦多矣。　子因僧入室。舉師之訛舛眾矣。",
    "X68n1315_036:0238a05": "乃於閑暇披閱詳究。內有繁詞不涉理者與除之。後",
    "X68n1315_036:0238a06": "語不及初者與刪之。以為一集。庶叢林學者於郢匠",
    "X68n1315_036:0238a07": "前無誚乳水而失醍醐者也。時辛酉季夏月。四明鄮",
    "X68n1315_036:0238a08": "山紫璘供奉山堂刊定云耳。",
    "X68n1315_036:0238a09": "投子和尚。名大同。舒州人。姓劉氏。洛下保唐寺受",
    "X68n1315_036:0238a10": "業。得法於翠微無學和尚。壽九十六。石頭第四世。",
    "X68n1315_036:0238a11": "五代梁乾化中示寂。"
}