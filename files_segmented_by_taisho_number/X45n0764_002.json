{
    "X45n0764_002:0421a01": "大乘起信論續疏卷下",
    "X45n0764_002:0421a02": "馬鳴菩薩　造",
    "X45n0764_002:0421a03": "梁三藏法師　譯",
    "X45n0764_002:0421a04": "月氏國婆首那王子譯語沙門智",
    "X45n0764_002:0421a05": "明雜華林釋　通潤　述疏",
    "X45n0764_002:0421a06": "復次有四種法熏習義故染法淨法起不斷絕。云何",
    "X45n0764_002:0421a07": "為四。一者淨法。名為真如(生滅門中所顯之真如也)。二者一切染(之)因。名為無明。",
    "X45n0764_002:0421a08": "三者妄心。名為業識。四者妄境界。所謂六塵。",
    "X45n0764_002:0421a09": "此下廣明生滅門覺不覺義。皆由染淨二種因緣",
    "X45n0764_002:0421a10": "熏習而成也。先標四法為能熏所熏之張本。生滅",
    "X45n0764_002:0421a11": "中所具淨法名為真如者。即十地所證。皆以真如",
    "X45n0764_002:0421a12": "為因也。一切染因為無明者。謂九相五意六染。皆",
    "X45n0764_002:0421a13": "依無明為因也。妄心雖名業識。實通事識。今據本",
    "X45n0764_002:0421a14": "故。但言業識。六塵。是事識所緣之境。問。染淨二法。",
    "X45n0764_002:0421a15": "應敵體相翻。何故淨法唯一。而染法有三。答。一炬",
    "X45n0764_002:0421a16": "之火。能燒眾薪故。",
    "X45n0764_002:0421a17": "熏習義者。如世間衣服。實無於香(此香依染淨而言)。若人以香而熏習",
    "X45n0764_002:0421a18": "故。則有香氣。此亦如是。真如淨法實無於染。但以無",
    "X45n0764_002:0421a19": "明而熏習故。則有染相。無明染法。實無淨業(自己本假焉有淨業)。但以真",
    "X45n0764_002:0421a20": "如而熏習故。則有淨用。",
    "X45n0764_002:0421a21": "此釋熏習二字。先喻明。此亦下法合。真如實無染",
    "X45n0764_002:0421a22": "相。隨染熏而現幻相。無明實無淨用。隨淨熏而成",
    "X45n0764_002:0421a23": "實用。故染法熏真如。但云染相。而不言用。真如熏",
    "X45n0764_002:0421a24": "染法。但云淨用。而不言相。以相虗而用實故。經云。",
    "X45n0764_002:0421b01": "如來藏為惡習所熏。名為藏識。此言染法熏淨法",
    "X45n0764_002:0421b02": "也。又云。由如來藏。故能厭生死。樂涅槃。此名淨法",
    "X45n0764_002:0421b03": "熏染法也。溈山云。此性本來清淨。具生萬物。但以",
    "X45n0764_002:0421b04": "染淨二緣而有差別。故諸佛悟之。一向淨用。而成",
    "X45n0764_002:0421b05": "覺道。凡夫迷之。一向染用。沒溺輪迴。其體不二。故",
    "X45n0764_002:0421b06": "般若云。無二無二分。無別無斷故。喻如一水。若珠",
    "X45n0764_002:0421b07": "入則清。塵雜則穢。又如一空。若雲遮則昏。月現則",
    "X45n0764_002:0421b08": "淨。故大智度論云。譬如清淨池水。狂象入中令其",
    "X45n0764_002:0421b09": "渾濁。若水清珠入。水即清淨。心亦如是。煩惱入心。",
    "X45n0764_002:0421b10": "能令心濁。善法入心。能令心淨。故知垢淨無性。真",
    "X45n0764_002:0421b11": "妄從緣。若昧之則念念輪迴。遺失真性。若照之則",
    "X45n0764_002:0421b12": "心心寂滅。圓證涅槃。故無性因緣論云。阿難調達。",
    "X45n0764_002:0421b13": "並為世尊之弟。羅睺善星。同是如來之胤。而阿難",
    "X45n0764_002:0421b14": "常親給侍。調達每興逆害。羅睺則護珠莫犯。善星",
    "X45n0764_002:0421b15": "則破器難收。以此而觀。諒可知矣。若云各有自性。",
    "X45n0764_002:0421b16": "不可貿遷。則鷹化為鳩。本心頓盡。橘化為枳。前味",
    "X45n0764_002:0421b17": "已消。故知有情無情。各無定性。但隨心變。盡逐緣",
    "X45n0764_002:0421b18": "生。故偈云。如來所有性。即是世間性。如來無有性。",
    "X45n0764_002:0421b19": "世間亦無性。所謂無性緣生。緣生無性。",
    "X45n0764_002:0421b20": "云何熏習起染法不斷。所謂以依真如法故(依真起妄)。有於無",
    "X45n0764_002:0421b21": "明。以有無明染法因故。即熏習真如。以熏習故。則有",
    "X45n0764_002:0421b22": "妄心以有妄心。即熏習無明。不了真如法故。不覺念",
    "X45n0764_002:0421b23": "起現(業又有)妄境界。以有妄境界染法緣故。即熏習妄心。令",
    "X45n0764_002:0421b24": "其念(六粗)著。造種種業。受於一切身心等苦(即業繫苦相)。",
    "X45n0764_002:0421c01": "先釋染法熏淨。翻淨成染也。熏習有二義。一習熏。",
    "X45n0764_002:0421c02": "謂熏心體成染淨等。二資熏。謂現行心境及諸惑",
    "X45n0764_002:0421c03": "相資等。依真如法有無明者。顯能熏無明。依真如",
    "X45n0764_002:0421c04": "有。是依他起。以有下。顯無明交相顯而成九相也。",
    "X45n0764_002:0421c05": "無明熏習真如而成妄心者。所謂不思議熏。不思",
    "X45n0764_002:0421c06": "議變也。言不思議熏者。謂無明熏真如。不可熏處",
    "X45n0764_002:0421c07": "而能熏。故名不思議熏。又熏即不熏。不熏之熏。名",
    "X45n0764_002:0421c08": "不思議熏。不思議變者。謂真如心受無明熏。不可",
    "X45n0764_002:0421c09": "變異而能變。故名不思議變。又變即不變。不變之",
    "X45n0764_002:0421c10": "變。名不思議變。故勝鬘經云。染而不染。難可了知。",
    "X45n0764_002:0421c11": "不染而染。難可了知。問。此中言真如受熏。護法言",
    "X45n0764_002:0421c12": "真如不受熏者何故。答。護法立義。以異熟識從惑",
    "X45n0764_002:0421c13": "業生。故立真如常恒不變。不許隨緣。故唯識云。性",
    "X45n0764_002:0421c14": "非堅密。能受習氣。乃是所熏。以真如體。無為堅密。",
    "X45n0764_002:0421c15": "猶如金石。故不受熏。此中立義。以如來藏為無始",
    "X45n0764_002:0421c16": "惡習所熏。名為藏識。以如來藏不變隨緣。能成染",
    "X45n0764_002:0421c17": "淨。故真如因無明薰習而轉成業識。此業識心。復",
    "X45n0764_002:0421c18": "資熏無明。增其不了。令其轉成轉識。及與現識。由",
    "X45n0764_002:0421c19": "此現識境界風動。復能鼓動心海。轉生識浪。念著",
    "X45n0764_002:0421c20": "境界。此即意及意識也。於中念字。即六粗中智相。",
    "X45n0764_002:0421c21": "相續相也。著字。即六粗中執取相。計名字相也。造",
    "X45n0764_002:0421c22": "種種業等。即業相。及業繫苦相也。此上自本至末",
    "X45n0764_002:0421c23": "以略標。此下從末向本以廣釋。",
    "X45n0764_002:0421c24": "此(心)妄(境)境界(無明)熏習義則有二種。云何為二。一者增長念",
    "X45n0764_002:0422a01": "熏習(法執)。二者增長取熏習(人執計我我所)。妄心熏習義有二種云何為",
    "X45n0764_002:0422a02": "二。一者業識(□□□□無明)根本熏習。能受(令)阿羅漢辟支佛一切菩",
    "X45n0764_002:0422a03": "薩生滅苦故(止為不斷根本業識)。二者增長分別事識熏習。能受凡夫業",
    "X45n0764_002:0422a04": "繫苦故。無明熏習義有二種。云何為二一者根本(即無明)熏",
    "X45n0764_002:0422a05": "習。以能成就業識(即三細業識)義故。二者所起見愛(即六粗事境)熏習。以能成",
    "X45n0764_002:0422a06": "就分別事識義故。",
    "X45n0764_002:0422a07": "先釋妄境熏妄心。謂境界熏習之力。能令增長微",
    "X45n0764_002:0422a08": "細意識智相相續。復能增長事識執相計名及見",
    "X45n0764_002:0422a09": "愛二種煩惱。妄心下。釋妄心熏無明也。一業識能",
    "X45n0764_002:0422a10": "資熏住地無明。迷於無相。能起轉相。現相。及智相。",
    "X45n0764_002:0422a11": "相續相。令彼三乘。雖出三界。離事識分段粗苦。猶",
    "X45n0764_002:0422a12": "受黎耶變易行苦。二以事識能資熏現行無明。起",
    "X45n0764_002:0422a13": "見愛惑。發動身口。造種種業。受凡夫分段苦。無明",
    "X45n0764_002:0422a14": "下。釋無明熏真如也。一根本無明熏真如。成業識。",
    "X45n0764_002:0422a15": "二枝末無明熏真如。成意識。",
    "X45n0764_002:0422a16": "云何熏習起淨法不斷。所謂以有真如法故。能熏習",
    "X45n0764_002:0422a17": "無明(真如有內熏之功真實無妄)。以熏習因緣力故。則令妄心厭生死苦樂求涅",
    "X45n0764_002:0422a18": "槃。以此妄心(無明)有厭求因緣故。即熏習真如。自信己性(自心是佛自法真如)。",
    "X45n0764_002:0422a19": "知心妄動。無前境界修遠離法。以如實知無前境界",
    "X45n0764_002:0422a20": "故。種種方便起隨順(隨順真如)行。不取不念。乃至久遠熏習力",
    "X45n0764_002:0422a21": "故。無明則滅以無明滅故。心無有起。以無起故。境界",
    "X45n0764_002:0422a22": "隨滅。以因緣(□無明境界)俱滅故。心(生滅)相皆盡。名得涅槃。成自然業。",
    "X45n0764_002:0422a23": "此下釋淨法熏染。翻染成淨也。先明真如內熏無",
    "X45n0764_002:0422a24": "明。能令妄心厭求而成淨業。反熏真如。增其勢力。",
    "X45n0764_002:0422b01": "自信己心。本來不動。亦無前境。則知動心是妄。前",
    "X45n0764_002:0422b02": "境是虗。修遠離法。以求出離。以如下。釋上修習遠",
    "X45n0764_002:0422b03": "離法也。謂於資粮位中初修大乘順解脫分。二取",
    "X45n0764_002:0422b04": "隨眠。猶未滅伏。於加行位。復修大乘順決釋分。於",
    "X45n0764_002:0422b05": "暖頂位。依能取識。觀所取空。下忍起時。印境空相。",
    "X45n0764_002:0422b06": "中忍起位。於能取識。如境是空。順樂忍可。上忍起",
    "X45n0764_002:0422b07": "時。印能取空。世第一法。雙印空相。皆帶相故。未能",
    "X45n0764_002:0422b08": "實證。入初地時。於所緣境。無分別智。都無所得。爾",
    "X45n0764_002:0422b09": "時乃名實住唯識。真勝義性。即證真如。智與真如。",
    "X45n0764_002:0422b10": "平等平等。俱離能取所取相故。此中起隨順行。即",
    "X45n0764_002:0422b11": "順解脫分及順決擇分也。不取不念。以所取空。能",
    "X45n0764_002:0422b12": "取亦空也。久遠熏習。無明則滅者。謂自十信至初",
    "X45n0764_002:0422b13": "地為一僧祇。二地至七地為一僧祇。八地至佛果",
    "X45n0764_002:0422b14": "為一僧祇。由過三僧祇。方得滅盡。故曰久遠。以根",
    "X45n0764_002:0422b15": "本無明滅故。即無業轉二識。故曰心無有起。以無",
    "X45n0764_002:0422b16": "此二為能熏故。妄境亦滅。因即無明。緣即境界。心",
    "X45n0764_002:0422b17": "相即六染。以無明因滅故。業等三染。心相亦滅。以",
    "X45n0764_002:0422b18": "境界緣滅故。智等三染。心相亦滅。翻前妄心妄境。",
    "X45n0764_002:0422b19": "故得涅槃以六染皆煩惱礙故。翻前無明成自然",
    "X45n0764_002:0422b20": "業(自然業者不思議無造化之妙用也)。以無明為智礙故。",
    "X45n0764_002:0422b21": "妄心熏習義有二種。云何為二。一者分別事識熏習。",
    "X45n0764_002:0422b22": "依諸凡夫二乘人等。厭生死苦。隨力所能。以漸向無",
    "X45n0764_002:0422b23": "上道故。二者意熏習。謂諸菩薩發心勇猛。速趣涅槃。",
    "X45n0764_002:0422b24": "此釋妄心熏真如也。若斷見(四住)愛。盡意識。除我執。證",
    "X45n0764_002:0422c01": "人空。是二乘根器。從漸而入者。若斷法執。證法空。",
    "X45n0764_002:0422c02": "發火心。求大果。是菩薩根器。從頓而入者。據此則",
    "X45n0764_002:0422c03": "前之五意與意識。與法相宗立義。各有差別。此以",
    "X45n0764_002:0422c04": "執分別俱生法執者為意。以執分別俱生我執者",
    "X45n0764_002:0422c05": "為意識也。故斷我執者為小乘。斷法執者為大乘",
    "X45n0764_002:0422c06": "也。",
    "X45n0764_002:0422c07": "真如熏習義有二種。云何為二。一者自體相熏習。二",
    "X45n0764_002:0422c08": "者用(熏眾生)熏習。",
    "X45n0764_002:0422c09": "此釋真如熏習無明也。謂念自己體中。從無始來。",
    "X45n0764_002:0422c10": "具有真如。定可作佛。名相熏習。又念自己與一切",
    "X45n0764_002:0422c11": "眾生。元是一體。發心決定度脫。名用熏習。",
    "X45n0764_002:0422c12": "自體相熏習者。從無始世來。具無漏法。備有不思議",
    "X45n0764_002:0422c13": "業作境界之性。依此二義恒常熏習。以有力故。能令",
    "X45n0764_002:0422c14": "眾生厭生死苦。樂求涅槃。自信己身。有真如法。發心",
    "X45n0764_002:0422c15": "修行。",
    "X45n0764_002:0422c16": "此釋自體相熏習也。謂信自己真如體中。具足一",
    "X45n0764_002:0422c17": "切無漏性功德相。此性德內。備有不思議業。能作",
    "X45n0764_002:0422c18": "一切勝妙境界之相。依此本有體相。二六時中。如",
    "X45n0764_002:0422c19": "鷄抱卵。念念不斷。恒常熏習。由熏習故。道力漸勝。",
    "X45n0764_002:0422c20": "能令眾生厭苦求樂。以實有厭求心故。自信體中",
    "X45n0764_002:0422c21": "有真如法。發心修行。故知真如不守自性。隨緣成",
    "X45n0764_002:0422c22": "一切法。以諸法唯心所現。各無自體。虗假相依。無",
    "X45n0764_002:0422c23": "決定性。以無性故。能隨異緣成一切性。若有定性。",
    "X45n0764_002:0422c24": "猶如金石。各有堅性。不可令易。今此無性猶如於",
    "X45n0764_002:0423a01": "水。遇冷成冰。逢火成水。故中論云。集若有定性。先",
    "X45n0764_002:0423a02": "來所不斷。於今云何斷。道若有定性。先來所不修。",
    "X45n0764_002:0423a03": "於今云何修。故知若有定性。一切諸法皆不得成。",
    "X45n0764_002:0423a04": "若無定性。一切皆成。故大經云。以有空義故。一切",
    "X45n0764_002:0423a05": "皆得成也。",
    "X45n0764_002:0423a06": "問曰。若如是義者。一切眾生。悉有真如。等皆熏習。云",
    "X45n0764_002:0423a07": "何有信無信。無量前後差別。皆應一時自知有真如",
    "X45n0764_002:0423a08": "法。勤修方便等入涅槃。答曰。真如本一。而有無量無",
    "X45n0764_002:0423a09": "邊無明。從本已來。自性差別。厚薄不同故。過恒河沙",
    "X45n0764_002:0423a10": "等上煩惱。依(細)無明起差別。我見(見思二惑)愛染煩惱。依無明起",
    "X45n0764_002:0423a11": "差別。如是一切煩惱。依於無明所起前後無量差別。",
    "X45n0764_002:0423a12": "唯如來能知故。",
    "X45n0764_002:0423a13": "意謂真如平等。則應一時平等熏習。平等知有。平",
    "X45n0764_002:0423a14": "等得入涅槃。何故復有前後種種差別。答。謂真如",
    "X45n0764_002:0423a15": "雖是平等。而有信不信前後種種差別者。以有無",
    "X45n0764_002:0423a16": "明厚薄故也。河沙等上煩惱者。言無明分劑之多。",
    "X45n0764_002:0423a17": "尚在恒河沙等之上。此依根果無明而起所知障",
    "X45n0764_002:0423a18": "也。我見愛染煩惱者。即見思二惑。此依潤生無明",
    "X45n0764_002:0423a19": "而起煩惱障也。二皆言煩惱者。以此二種。雖粗細",
    "X45n0764_002:0423a20": "不同。皆非寂靜。故總名煩惱也。言前後者。謂發業",
    "X45n0764_002:0423a21": "在前。潤生在後。唯如來知者。以無念故。餘皆不知",
    "X45n0764_002:0423a22": "者。無明障故。經云。眾生身中有佛三十二相八十",
    "X45n0764_002:0423a23": "種好。坐寶蓮花。與佛無異。但以自眼有翳。妙見不",
    "X45n0764_002:0423a24": "通。雖同一性。要以智明。如樂蘊奇音。指妙則宮商",
    "X45n0764_002:0423b01": "應節。人懷覺性。智巧則動用冥真。得失在人。精粗",
    "X45n0764_002:0423b02": "由己。所以善逝按指。發海印光。含識舉心。現塵勞",
    "X45n0764_002:0423b03": "相。",
    "X45n0764_002:0423b04": "又諸佛法。有因(內熏為因)有緣(外緣)。因緣具足。乃得成辦。如木中火",
    "X45n0764_002:0423b05": "性。是火正因。若無人知。不假方便。能自燒木。無有是",
    "X45n0764_002:0423b06": "處。眾生亦爾。雖有正因熏習之力。若不遇諸佛菩薩",
    "X45n0764_002:0423b07": "善知識等以之為緣能自斷煩惱。入涅槃者。則無是",
    "X45n0764_002:0423b08": "處。若雖有外緣之之力。而內淨法未有熏習力者。亦",
    "X45n0764_002:0423b09": "不能究竟厭生死苦。樂求涅槃。若因緣具足者。所謂",
    "X45n0764_002:0423b10": "自有熏習之力。又為諸佛菩薩等慈悲願護故。能起",
    "X45n0764_002:0423b11": "厭苦之心。信有涅槃修習善根。以修善根成熟故。則",
    "X45n0764_002:0423b12": "值諸佛菩薩示教(示佛之見教化眾生)利喜。乃能進趣向涅槃道。",
    "X45n0764_002:0423b13": "此重釋等有真如正因。不能具知具證者。以無外",
    "X45n0764_002:0423b14": "緣故。必內因外緣兩皆具足。方得成辦。如木下。喻",
    "X45n0764_002:0423b15": "明有因無緣。不能成就。木喻無明。火喻正因。若無",
    "X45n0764_002:0423b16": "人知。喻無善知識指示。不能知也。不假方便者。喻",
    "X45n0764_002:0423b17": "人縱知而不修行。亦不能出智慧火。燒無明木也。",
    "X45n0764_002:0423b18": "不知木中有火者名痴人。若知木中有火而不肯",
    "X45n0764_002:0423b19": "鑽求者。是自棄人也。必也知行並進。方得發智慧",
    "X45n0764_002:0423b20": "火。燒無明木。眾生下法合。真如熏習。合正因也。諸",
    "X45n0764_002:0423b21": "佛菩薩。合指火人。經云。佛法無人說。雖慧莫能了。",
    "X45n0764_002:0423b22": "故須諸佛菩薩為增上緣也。若雖下。正言有緣無",
    "X45n0764_002:0423b23": "因。亦不能成就。未有熏習力者。言雖有善知識指",
    "X45n0764_002:0423b24": "示。自己悠悠怱怱。心力不猛。似有如無。因循過日。",
    "X45n0764_002:0423c01": "亦未能究竟實厭生死。實樂涅槃。若因下。合因緣",
    "X45n0764_002:0423c02": "成就。方成辦也。必要自己生死心切。熏習之力又",
    "X45n0764_002:0423c03": "猛。外有明師善友切磋砥礪。然後發厭苦心。知得",
    "X45n0764_002:0423c04": "生死苦中非久戀之鄉。信得涅槃至樂是安身之",
    "X45n0764_002:0423c05": "處。方始修習善根。善根成熟。無明之根漸漸微薄。",
    "X45n0764_002:0423c06": "則得親見諸佛。耳提面命。指示教誨。利益歡喜。方",
    "X45n0764_002:0423c07": "得進趣涅槃。言善根者。或指五根。或無貪等三根",
    "X45n0764_002:0423c08": "也。問。若言無師自證。即墮自然。若從他解。仍涉因",
    "X45n0764_002:0423c09": "緣。且大道之體。非是自然。亦非因緣。云何開示不",
    "X45n0764_002:0423c10": "乖法體。答。為破他求。故說須自證。為執自解。故從",
    "X45n0764_002:0423c11": "他印可。若當親省之時。迷悟悉空。自他俱絕。尚不",
    "X45n0764_002:0423c12": "見自。何況其他。故古德云。見性不留佛。悟道不存",
    "X45n0764_002:0423c13": "師。以此自覺聖智。無師智。自然智之所證處。不從",
    "X45n0764_002:0423c14": "他悟。以自證之法。法從心現。不自外來。故無師而",
    "X45n0764_002:0423c15": "亦能自得也。大慧云。我及餘菩薩。不由於他。通達",
    "X45n0764_002:0423c16": "佛法。又經云。舍利弗問。何故諸賢復發此言。從今",
    "X45n0764_002:0423c17": "日始。不以佛為聖師。諸比丘言。從今日始。自在其",
    "X45n0764_002:0423c18": "地。不在他鄉。自歸於己。不歸他人。自為師匠。不用",
    "X45n0764_002:0423c19": "他師。故今日不以佛為聖師。此乃但可自知。方見",
    "X45n0764_002:0423c20": "真實。所以千聖拱手。作校計不得。是以若達此宗。",
    "X45n0764_002:0423c21": "歸於自地。室中寶藏。豈自外來。衣內明珠。匪從他",
    "X45n0764_002:0423c22": "得。",
    "X45n0764_002:0423c23": "用熏習者。即是眾生外緣之力。如是外緣。有無量義。",
    "X45n0764_002:0423c24": "略有二種。云何為二。一者差別緣。二者平等緣。",
    "X45n0764_002:0424a01": "此釋自體用熏習也。即是眾生外緣之力者。正謂",
    "X45n0764_002:0424a02": "初發心時。便欲度脫一切眾生為己任。方見大用",
    "X45n0764_002:0424a03": "也。如云當為一切眾生父母。為導師。為救。為歸。為",
    "X45n0764_002:0424a04": "舍宅等。此皆發心作一切眾生外緣也。以差別緣",
    "X45n0764_002:0424a05": "度凡夫二乘。以平等緣度菩薩。",
    "X45n0764_002:0424a06": "差別緣者。此人依於諸佛菩薩等。從初發意(上求下化)始求道",
    "X45n0764_002:0424a07": "時。乃至得佛。於中若見若念。或為眷屬父母諸親(在佛上說)。或",
    "X45n0764_002:0424a08": "為給使。或為知友。或為冤家。或超四攝。乃至一切所",
    "X45n0764_002:0424a09": "作無量行緣(六度萬行)。以起大悲熏習之力。能令眾生增長善",
    "X45n0764_002:0424a10": "根若見若聞(四悉檀)。得利益故此緣有二種。云何為二。一者",
    "X45n0764_002:0424a11": "近緣(根利緣)。速得度故。二者遠緣(根鈍)。久遠得度故是近遠二緣",
    "X45n0764_002:0424a12": "分別復有二種。云何為二。一者增長行(種種六度苦行)緣。二者受道(破惑見理)",
    "X45n0764_002:0424a13": "緣。",
    "X45n0764_002:0424a14": "先釋差別緣。言此人者。指發心修行人也。此人從",
    "X45n0764_002:0424a15": "初發心時。不依二乘發心。即依諸佛菩薩發心。願",
    "X45n0764_002:0424a16": "為一切眾生作差別緣。願我從初發心求道。乃至",
    "X45n0764_002:0424a17": "最後成佛時。于三阿僧祇劫中。以法眼天眼慈心",
    "X45n0764_002:0424a18": "悲心。或曾見彼。或曾念彼。我悉現種種身。為彼作",
    "X45n0764_002:0424a19": "增上緣。令彼增長善根。得大利益。或為下。正顯差",
    "X45n0764_002:0424a20": "別因緣。為眷屬者。父母親戚之類。為給使者。供給",
    "X45n0764_002:0424a21": "使令之人。為知友者。如道吾之化雲岩。岩頭之悟",
    "X45n0764_002:0424a22": "雪峯等。為冤家者。如調達之害佛。傲象之害舜等。",
    "X45n0764_002:0424a23": "所謂或順或違。無非增上也。四攝者。謂布施。愛語。",
    "X45n0764_002:0424a24": "利行。同事也。大悲熏習之力者。言作此類。皆是菩",
    "X45n0764_002:0424b01": "薩同體大悲之力。故現種種差別身相。親近眾生。",
    "X45n0764_002:0424b02": "能令見者聞者漸長善根。皆得利益。如師子現指。",
    "X45n0764_002:0424b03": "醉象禮足。慈母遇子。盲賊得明。城變琉璃。石舉空",
    "X45n0764_002:0424b04": "界。釋女瘡合。調達病痊。皆是本師積劫熏修慈善",
    "X45n0764_002:0424b05": "之力。令一切眾生自心所現得利益也。言近緣者。",
    "X45n0764_002:0424b06": "如信根已成熟者。令彼一言之下。心地開通。如馬",
    "X45n0764_002:0424b07": "師之化大梅。南泉之化趙州等。遠緣者。觀其信根",
    "X45n0764_002:0424b08": "下劣。必經遠劫方始得度者為作遠緣。如十六王",
    "X45n0764_002:0424b09": "子說法華經。令受經者。經無量劫。方得度等。增長",
    "X45n0764_002:0424b10": "行緣者。謂己信而受道修行者。與彼作增長緣。若",
    "X45n0764_002:0424b11": "未信而未受道者。與彼作受道緣。若不作此受道",
    "X45n0764_002:0424b12": "因緣。當來不得化彼故。",
    "X45n0764_002:0424b13": "平等緣者。一切諸佛菩薩。皆願度脫一切眾生。自然",
    "X45n0764_002:0424b14": "熏習。常恒不捨。以同體智力故隨應見聞。而現作業。",
    "X45n0764_002:0424b15": "所謂眾生。依於三昧。乃得平等見諸佛故(又三昧中見諸佛法身)。",
    "X45n0764_002:0424b16": "以平等法。作平等緣。度菩薩根。令彼成佛也。如法",
    "X45n0764_002:0424b17": "華云。化一切眾生。皆令入佛道。如我昔所願。今者",
    "X45n0764_002:0424b18": "已滿足。正言佛度眾生。我願亦爾。縱不為彼善友",
    "X45n0764_002:0424b19": "知識。以我度生願力。自然熏習。常恒不捨。以與眾",
    "X45n0764_002:0424b20": "生同此智力。故隨眾生應見應聞。即為示現彼所",
    "X45n0764_002:0424b21": "當得自在業用。此是眾生依真如三昧得見平等",
    "X45n0764_002:0424b22": "法性佛時。便是此緣。此緣亦是啐啄同時。觀此二",
    "X45n0764_002:0424b23": "緣。則知背佛深恩。亦已多矣。所謂父雖念子而子",
    "X45n0764_002:0424b24": "終不念父。父子終身不得相見。職此之由。金光明",
    "X45n0764_002:0424c01": "疏云。法性身佛者。非是二乘下地凡夫之所知見。",
    "X45n0764_002:0424c02": "唯應度者示令得見。此即無身之身。無相之相。以",
    "X45n0764_002:0424c03": "一切智為頭。第一義諦為髻。八萬四千法門髮。中",
    "X45n0764_002:0424c04": "道大悲眼。白毫無漏鼻。十六空舌。十八不共齒。四",
    "X45n0764_002:0424c05": "弘誓肩。三三昧腰。如來藏腹。權實智手。定慧足。如",
    "X45n0764_002:0424c06": "是等相。莊嚴法性佛。",
    "X45n0764_002:0424c07": "此體用(體用合明)熏習。分別復有二種。云何為二。一者未相應。",
    "X45n0764_002:0424c08": "謂凡夫二乘初發意菩薩等。以意意識熏習。依信力",
    "X45n0764_002:0424c09": "故而能修行。未得無分別心與體相應故。未得自在",
    "X45n0764_002:0424c10": "業修行與用相應故。二者已相應謂(地上)法身菩薩得無",
    "X45n0764_002:0424c11": "分別心。與諸佛智用相應。唯依法力(真如之力)。自然修行(得無功用道)。熏習",
    "X45n0764_002:0424c12": "真如(此二種多在真如內外)。滅無明故。",
    "X45n0764_002:0424c13": "未相應者。謂凡夫二乘伏意識。熏習真如。三賢菩",
    "X45n0764_002:0424c14": "薩伏意。熏習真如也。意識熏習真如者。知意識是",
    "X45n0764_002:0424c15": "生死因。今欲斷之。故以真如熏習意識。斷我執而",
    "X45n0764_002:0424c16": "證人空。不斷分別法執。未得無分別根本智。與平",
    "X45n0764_002:0424c17": "等法身相應。又未得後得智自在業用與報化二",
    "X45n0764_002:0424c18": "身相應。意熏習真如者。謂此三賢位中。雖知此染",
    "X45n0764_002:0424c19": "意能為法障。雖依信力加行修行。猶未能斷。未得",
    "X45n0764_002:0424c20": "平等性智。故不與平等法身相應。又未得後得自",
    "X45n0764_002:0424c21": "在業用。故不與報化二身相應。故曰不相應也。已",
    "X45n0764_002:0424c22": "相應者。謂初地已上菩薩。已斷分別法障。得無分",
    "X45n0764_002:0424c23": "別根本智。得證如來一分平等法身。故與諸佛智",
    "X45n0764_002:0424c24": "相應。又證一分無分別後得智。故與諸佛用相應。",
    "X45n0764_002:0425a01": "由初地斷分別心。以證無分別智。自二地以上唯",
    "X45n0764_002:0425a02": "依真如法力任運修行。不勞作意。真如漸證。無明",
    "X45n0764_002:0425a03": "漸滅。故曰已相應也。問。地上菩薩。猶有智識等四",
    "X45n0764_002:0425a04": "意在。如何得說相應。而與地前有異。答。相續識。是",
    "X45n0764_002:0425a05": "分別法執。初地已斷。故得無分別智與理相應。智",
    "X45n0764_002:0425a06": "識雖在。但是俱生。不障見道故。況從二地以至七",
    "X45n0764_002:0425a07": "地。亦已斷盡。二種粗識既盡。妙平二智已成。內智",
    "X45n0764_002:0425a08": "外現。復何所礙。雖餘三種細識。以有妙平二智為",
    "X45n0764_002:0425a09": "主。不乖相應。所以不同。地前事識現行。未得相應也。",
    "X45n0764_002:0425a10": "復次染法。從無始已來熏習不斷。乃至得佛。後則有",
    "X45n0764_002:0425a11": "斷。淨法熏習則無有斷。盡於未來。此義云何。以真如",
    "X45n0764_002:0425a12": "法常(體用俱常)熏習故。妄心則滅。法身顯現。起用熏習。故無有",
    "X45n0764_002:0425a13": "斷。",
    "X45n0764_002:0425a14": "此總結前文。雖染法淨法起不斷絕。究而言之。由",
    "X45n0764_002:0425a15": "此染法熏習不斷。本來未曾覺悟。故說無始。至成",
    "X45n0764_002:0425a16": "佛時。染法可斷。故說有終。而此淨法熏習。盡未來",
    "X45n0764_002:0425a17": "際。終無有斷。問。染淨二法。同一覺心。何故染熏可",
    "X45n0764_002:0425a18": "斷。淨熏不可斷。答。以染法是新熏。故至成佛時。染",
    "X45n0764_002:0425a19": "熏一斷。更不復生。淨法是本來具足。故染心一滅。",
    "X45n0764_002:0425a20": "即證法身。便能發起不思議業用。為諸眾生作增",
    "X45n0764_002:0425a21": "上緣。復熏習真如。盡於未來。終無有斷。故復禮法",
    "X45n0764_002:0425a22": "師問天下學人真妄偈曰。真如性本淨。妄念何由",
    "X45n0764_002:0425a23": "起。從真有妄生。此妄安可止。無初即無本。有終應",
    "X45n0764_002:0425a24": "有始。無始而無終。長懷懵茲理。願為開微妙。析之",
    "X45n0764_002:0425b01": "出生死。清涼國師答云。迷真妄念生。悟真妄即止。",
    "X45n0764_002:0425b02": "能迷非所迷。安得全相似。從來未曾悟。故說妄無",
    "X45n0764_002:0425b03": "始。知妄本自真。方得恒常理。分別心不止。何由出",
    "X45n0764_002:0425b04": "生死。宗密禪師釋云。大乘經教。統唯三宗。一法相",
    "X45n0764_002:0425b05": "宗。二破相宗。三法性宗。此問是法性宗中嚙鏃關",
    "X45n0764_002:0425b06": "節。不問二宗。以法相宗。所說一切有漏妄法。無漏",
    "X45n0764_002:0425b07": "淨法。無始時來。各有種子在阿賴耶識中。遇緣熏",
    "X45n0764_002:0425b08": "習。即各從自性起。都不關真如。不言從真生妄。彼",
    "X45n0764_002:0425b09": "說真如一向無為寂滅。故不言從真起妄也。若破",
    "X45n0764_002:0425b10": "相宗。一向說凡聖染淨。一切皆空。本無所有。設有",
    "X45n0764_002:0425b11": "一法過涅槃者。亦如幻夢。彼且真亦不立。何況於",
    "X45n0764_002:0425b12": "妄。故亦不言從真起妄也。唯疑法性宗。以此宗。經",
    "X45n0764_002:0425b13": "論皆言從真起妄故。如云法身流轉於六道。名曰",
    "X45n0764_002:0425b14": "眾生。如云。如來藏受苦樂等。又言悟妄即真。如云",
    "X45n0764_002:0425b15": "初發心時。便成正覺。知妄本自真。見佛即清淨等。",
    "X45n0764_002:0425b16": "又言凡聖混融。如云一切眾生本來成正覺。般涅",
    "X45n0764_002:0425b17": "槃。毗盧遮那身中具足六道等。又云真妄相即。雖",
    "X45n0764_002:0425b18": "說煩惱菩提。無有始終。又說煩惱終盡。方名妙覺。",
    "X45n0764_002:0425b19": "因義宗有礙。自語相違。故發此問。諸師所說。但說",
    "X45n0764_002:0425b20": "無垢染耳。唯清涼所答。約真如不變。不礙隨緣。方",
    "X45n0764_002:0425b21": "為契當。今宗密試答云。本淨本不覺。由斯妄念起。",
    "X45n0764_002:0425b22": "知真妄即空。知空妄即止。止處名有終。迷時號無",
    "X45n0764_002:0425b23": "始。因緣如幻夢。何終復何始。此是眾生原。窮之出",
    "X45n0764_002:0425b24": "生死。又人都謂真能生妄。故疑妄不窮盡。為決此",
    "X45n0764_002:0425c01": "理。重答前偈。不是真生妄。妄迷真如起。知妄本自",
    "X45n0764_002:0425c02": "真。知真妄即止。妄止似終末。悟來似初始。迷悟性",
    "X45n0764_002:0425c03": "皆空。性空無終始。生死由此迷。達此出生死。又釋",
    "X45n0764_002:0425c04": "云。無始而有終。長懷懵斯理者。即法相事而例難",
    "X45n0764_002:0425c05": "之。今云有妄即真。則同無終始。若分別說應有四",
    "X45n0764_002:0425c06": "句。真如則無終無始。真智則無終有始。無明則無",
    "X45n0764_002:0425c07": "始有終。瞥起妄念則有終有始。若約圓融。同無終",
    "X45n0764_002:0425c08": "始。既無終始。亦復無有無終無始。唯忘言絕慮。可",
    "X45n0764_002:0425c09": "會斯玄。詳上答意。深合圓宗。於隨緣門。初即迷真",
    "X45n0764_002:0425c10": "起妄。後乃悟妄即真。於迷悟中。似分終始。約不變",
    "X45n0764_002:0425c11": "門。妄自本空。誰論先後。真俗無性。聖凡但名。譬如",
    "X45n0764_002:0425c12": "迷繩作蛇。疑杌為鬼。真諦非有。俗諦非無。二諦相",
    "X45n0764_002:0425c13": "成。不墮邪見。是以俗諦不得不有。有常自空。真諦",
    "X45n0764_002:0425c14": "不得不空。空常徹有。今時學者。多迷空有二門。盡",
    "X45n0764_002:0425c15": "成偏見。唯尚一切不立。拂跡歸空。於相違差別義",
    "X45n0764_002:0425c16": "中。全無智眼。既不辯惑。何以釋疑。故云。涅槃心易",
    "X45n0764_002:0425c17": "曉。差別智難明。若能空有門中。雙遮雙照。真俗諦",
    "X45n0764_002:0425c18": "內。不即不離。方可弘法為人。紹隆覺位。已上釋熏",
    "X45n0764_002:0425c19": "習竟。",
    "X45n0764_002:0425c20": "復次真如自體相者。一切(十法界)凡夫聲聞緣覺菩薩諸佛",
    "X45n0764_002:0425c21": "無有增減。非前際生。非後際滅。畢竟常恒。從本已來。",
    "X45n0764_002:0425c22": "自性滿足一切功德。所謂自體有大智慧光明義故。",
    "X45n0764_002:0425c23": "徧照法界義故。真實識知義故。自性清淨心義故。常",
    "X45n0764_002:0425c24": "樂我淨義故。清涼不變自在義故。具足如是過於恒",
    "X45n0764_002:0426a01": "沙不離不斷不異(自體)不思議佛法。乃至滿足。無有所少",
    "X45n0764_002:0426a02": "義故。名為如來藏(在纏)。亦名如來法身(出纏)。",
    "X45n0764_002:0426a03": "此下釋立義分中能示摩訶衍自體相用故。先明",
    "X45n0764_002:0426a04": "體大。謂真如平等。故在聖在凡。不增不減。非生故",
    "X45n0764_002:0426a05": "常。非滅故恒。法王經云。若說如來為小乘說小乘",
    "X45n0764_002:0426a06": "法。為闡提說闡提法。是斷佛性。是滅佛身。是說法",
    "X45n0764_002:0426a07": "人當歷百千萬劫諸地獄。何以故。眾生之性即是",
    "X45n0764_002:0426a08": "佛性。從本已來。無有增減。云何於中分別藥病。是",
    "X45n0764_002:0426a09": "知一切法皆是佛法。正此意也。從本下。顯相大也。",
    "X45n0764_002:0426a10": "言本來者。非今有也。言自性者。非外來也。言滿足",
    "X45n0764_002:0426a11": "者。不欠少也。言一切者。是普該也。言大智慧光明",
    "X45n0764_002:0426a12": "義者。無明殻中有慧日也。徧照法界義者。虗妄見",
    "X45n0764_002:0426a13": "中有法眼也。真實識知義者。夢幻境中有真諦也。",
    "X45n0764_002:0426a14": "自性清淨義者。染污識中有淨性也。常樂我淨義",
    "X45n0764_002:0426a15": "者。生滅法中有真常也。生死苦中有真樂也。二無",
    "X45n0764_002:0426a16": "我中有真我也。二種障中有真淨也。眾熱不能到。",
    "X45n0764_002:0426a17": "故清涼。二死不能易。故不變。業繫不能縛。故自在。",
    "X45n0764_002:0426a18": "呼之即應。故不離。用之不匱。故不斷。今古常然。故",
    "X45n0764_002:0426a19": "無異。擬心不得。故不可思。言語不及。故不可議。由",
    "X45n0764_002:0426a20": "自體中。具足如許佛法故。在因中名如來藏。以能",
    "X45n0764_002:0426a21": "含孕如來妙寶王剎故。在果名法身。於一切法成",
    "X45n0764_002:0426a22": "等正覺故。大乘法界無差別論云。眾生法身。既與",
    "X45n0764_002:0426a23": "如來法身相應。何故無有如來德用。應知此如蓮",
    "X45n0764_002:0426a24": "未開。諸惡見葉共包裹故。如金墮廁。在於覺觀糞",
    "X45n0764_002:0426b01": "穢中故。如滿月被蝕。我慢羅睺所執取故。如池水",
    "X45n0764_002:0426b02": "被濁。貪欲塵土所混雜故。如金山被翳。瞋恚泥垢",
    "X45n0764_002:0426b03": "所封著故。如虗空被覆。愚痴重雲之所蔽故。如日",
    "X45n0764_002:0426b04": "未出。在無明習氣地中故。如世界未成。在六處水",
    "X45n0764_002:0426b05": "大藏中故。如雲無雨。相違緣現前故。",
    "X45n0764_002:0426b06": "問曰。上說真如其體平等。離一切相。云何復說體有",
    "X45n0764_002:0426b07": "如是種種功德。答曰。雖實有此諸功德義。而無差別",
    "X45n0764_002:0426b08": "之相。等同一味。唯一真如。此義云何。以無分別。離分",
    "X45n0764_002:0426b09": "別相。是故無二。復以何義得說差別。以依業識生滅",
    "X45n0764_002:0426b10": "相示。此云何示。以一切法。本來唯心。實無於念。而有",
    "X45n0764_002:0426b11": "妄心。不覺起念。見諸境界。故說無明。心性不起。即是",
    "X45n0764_002:0426b12": "大智慧光明義故。若心起見。則有不見之相。心性離",
    "X45n0764_002:0426b13": "見。即是徧照法界義故。若心有動。非真識知。無有自",
    "X45n0764_002:0426b14": "性。非常非樂。非我非淨。熱惱衰變。則不自在。乃至具",
    "X45n0764_002:0426b15": "有過恒沙等妄染之義。對此義故。心性無動。則有過",
    "X45n0764_002:0426b16": "恒沙等諸淨功德相義示現。若心有起。更見前法可",
    "X45n0764_002:0426b17": "念者。則有所少。如是淨法無量功德。即是一心。更無",
    "X45n0764_002:0426b18": "所念。是故滿足。名為法身如來之藏。",
    "X45n0764_002:0426b19": "此下問答通妨也。前云真如平等離相。不應復說",
    "X45n0764_002:0426b20": "體中復有種種差別功德。答。言離相者。是離一切",
    "X45n0764_002:0426b21": "虗妄差別染相。今所有者。是真如體中所具清淨",
    "X45n0764_002:0426b22": "功德相。此功德相。雖有種種。實無差別。以等同一",
    "X45n0764_002:0426b23": "味。全相是體故。問。既曰實有種種功德。何故復說",
    "X45n0764_002:0426b24": "本無差別。答。以無虗妄分別心故。雖有種種功德",
    "X45n0764_002:0426c01": "而實無差別也。問。既曰本無差別。何故復說種種",
    "X45n0764_002:0426c02": "功德。答。皆依業識生滅相中顯示種種差別功德。",
    "X45n0764_002:0426c03": "問。此諸功德。於生滅相中云何顯示。答。以一切法",
    "X45n0764_002:0426c04": "本來唯一真如。實無種種名。種種相。所謂天地同",
    "X45n0764_002:0426c05": "根。萬物一體。由最初不覺。忽起動心。遂生三細。復",
    "X45n0764_002:0426c06": "現六粗。於是差別之相。紛紜雜糅。並立乎前。將此",
    "X45n0764_002:0426c07": "大光明藏轉為無明。若心性不起。復轉此無明為",
    "X45n0764_002:0426c08": "大智慧光明。若心起見。則見此而不見彼。所見甚",
    "X45n0764_002:0426c09": "小。心性離見。如白日麗天。無物不照。若心有動。則",
    "X45n0764_002:0426c10": "知名義不達真如。不可謂之真知。一動則遺失真",
    "X45n0764_002:0426c11": "性。故無有自性。一動便是生滅。不可謂常。一動便",
    "X45n0764_002:0426c12": "招苦果。不可謂樂。一動便能背覺。不可謂我。一動",
    "X45n0764_002:0426c13": "遂成染心。不可謂淨。一動遂成熱惱。不得清涼。一",
    "X45n0764_002:0426c14": "動便有衰壞。不可謂不變。一動便有業繫。不可謂",
    "X45n0764_002:0426c15": "自在。極而言之。更有無量妄染。皆由一動而起。故",
    "X45n0764_002:0426c16": "除此一動。顯示無量淨功德相。以由翻染成淨。故",
    "X45n0764_002:0426c17": "自體相用必在生滅門頭顯示也。故知覺與不覺。",
    "X45n0764_002:0426c18": "皆在生滅門中相待而立。若在真如門中。二俱不",
    "X45n0764_002:0426c19": "存。故圓覺經云。生死涅槃。同於昨夢。楞嚴云。妙性",
    "X45n0764_002:0426c20": "圓明。離諸名相。問。何故一動。則不見淨法。不動則",
    "X45n0764_002:0426c21": "淨法滿足。答。若心有動。更見目前有一法可當情",
    "X45n0764_002:0426c22": "念者。則應自心便少一種淨法矣。正如一碧晴空。",
    "X45n0764_002:0426c23": "纔起片雲。便少一片青天。片雲不起。青天自然滿",
    "X45n0764_002:0426c24": "足。故知妄念愈多。淨法愈少。若無所念。而淨法方",
    "X45n0764_002:0427a01": "得滿足也。故宗鏡云。若了自心。無事不辦。或妄取",
    "X45n0764_002:0427a02": "前境。却成內自不足。牛頭云。諸佛於此而得菩提。",
    "X45n0764_002:0427a03": "諸佛於此而轉法輪。諸佛於此而般涅槃。此是心",
    "X45n0764_002:0427a04": "處得菩提。色處轉法輪。眼處入涅槃。若爾者。則知",
    "X45n0764_002:0427a05": "妄身究竟涅槃。法身常在。淨土具足。更少何物。復",
    "X45n0764_002:0427a06": "更何求。初發心時。便成正覺。故曰為學日益。為道",
    "X45n0764_002:0427a07": "日損。",
    "X45n0764_002:0427a08": "復次真如用者(有大體顯此大用)。所謂諸佛如來。本在因地(普賢萬行之時)。發大慈悲。",
    "X45n0764_002:0427a09": "修諸波羅蜜。攝化眾生。立(盡法界虛空界)大誓願盡欲度脫等(廣大心)眾生",
    "X45n0764_002:0427a10": "界。亦不(常心)限劫數。盡於未來(際)。以取一切眾生如己身",
    "X45n0764_002:0427a11": "故(度眾生如度己)。而亦不取(人吾)眾生相。此以何義。謂如實知一切眾生。",
    "X45n0764_002:0427a12": "及與己身真如平等。無別異故以有如是(度眾生)大方便",
    "X45n0764_002:0427a13": "智(觀眾生空)。除滅無明。見本法身。自然而有不思議業種種(三輪)之",
    "X45n0764_002:0427a14": "用(有大體當有大用)。即與真如等徧一切處又亦無有用相可得。何以",
    "X45n0764_002:0427a15": "故謂諸佛如來。唯是法身智相(有妙用而無相可得)之身第一義諦。無有",
    "X45n0764_002:0427a16": "世諦境界(照而常寂)。離於施作。但隨眾生見聞得益(惑應道交)。故說為用。",
    "X45n0764_002:0427a17": "此下釋用大也。舉如來因地者。見得果上不思議",
    "X45n0764_002:0427a18": "業用。由因中悲智所修成也。慈悲者。四無量之二",
    "X45n0764_002:0427a19": "也。諸波羅蜜。即十度也。以此十度攝化眾生到彼",
    "X45n0764_002:0427a20": "岸故。大誓願。即願波羅蜜也。盡欲度脫等眾生界",
    "X45n0764_002:0427a21": "者。無處不度也。亦不限劫數盡於未來者。無時不",
    "X45n0764_002:0427a22": "度也。取一切眾生如己身者。不見有我相也。亦不",
    "X45n0764_002:0427a23": "取有眾生相者。不見有人相也。唯無我無人。故度",
    "X45n0764_002:0427a24": "盡眾生。無生可度。問。既曰取眾生如己身。又曰不",
    "X45n0764_002:0427b01": "取眾生相者何義。答。良以眾生與己。原是一體。由",
    "X45n0764_002:0427b02": "情生智隔。相變體殊。故分人分我。今既以大悲度",
    "X45n0764_002:0427b03": "諸眾生。復以大智觀察自他同一法性。無有別異。",
    "X45n0764_002:0427b04": "即用此智。破滅無明。親見本有法身。從法身中。自",
    "X45n0764_002:0427b05": "然流出不思議業用。現種種身。度脫眾生。其所現",
    "X45n0764_002:0427b06": "身。即與真如平等徧一切處。雖有如此大用。而亦",
    "X45n0764_002:0427b07": "亡其用相。故不見我為能度。眾生為所度也。問。既",
    "X45n0764_002:0427b08": "有如此業用。又無用相可得者。何故。答。如來之身。",
    "X45n0764_002:0427b09": "是法性身。如來之土。即法性土。故雖現種種身。種",
    "X45n0764_002:0427b10": "種土。無非皆從法性海中自然流出。非若世人有",
    "X45n0764_002:0427b11": "心造作施設。名之為用。皆就眾生見聞得益。故說",
    "X45n0764_002:0427b12": "為用。其實如來分上實無用相。故知真心妙用。隨",
    "X45n0764_002:0427b13": "感隨現。如春工之肖物。如空谷之答響。故宗鏡云。",
    "X45n0764_002:0427b14": "若以如如佛。法性佛。何人不具。若以國土身。虗空",
    "X45n0764_002:0427b15": "身。何法不圓。則處處皆是寶坊。丘陵誰立。念念咸",
    "X45n0764_002:0427b16": "成正覺。妄想何生。故魏府老洞華嚴云。佛法在日",
    "X45n0764_002:0427b17": "用處。在行住坐臥處。吃茶吃飯處。語言相問處。所",
    "X45n0764_002:0427b18": "作所為。舉心動念。又却不是也。故知學道之人別",
    "X45n0764_002:0427b19": "無方便。只是日用處不迷真心。自然顯發耳。",
    "X45n0764_002:0427b20": "此用有二種。云何為二。一者依分別事識。凡夫二乘",
    "X45n0764_002:0427b21": "心所見者。名為應身。以不知轉識現故。見從外來。取",
    "X45n0764_002:0427b22": "色(有)分齊。不能盡知故。二者依於業識。謂諸菩薩。從",
    "X45n0764_002:0427b23": "初發意。乃至菩薩究竟地心所見者名為報身(他受身)。身有",
    "X45n0764_002:0427b24": "無量(身)色。色有無量相。相(表德稱相)有無量好(好有無量光明)。所住依果。亦有",
    "X45n0764_002:0427c01": "無量種種莊嚴隨所示現。(相好)即無有邊。不可窮盡。離分",
    "X45n0764_002:0427c02": "齊相。隨其所應常(如來法身)能住持。不毀不失。如是功德。皆因",
    "X45n0764_002:0427c03": "諸波羅蜜等無漏行熏。及不思議熏(指內熏)之所成就。具足",
    "X45n0764_002:0427c04": "無量樂相。故說為報。",
    "X45n0764_002:0427c05": "此釋凡夫二乘所見名應身也。由彼凡夫二乘迷",
    "X45n0764_002:0427c06": "於本識。順於事識。然此事識。粗顯猛利。任運分別。",
    "X45n0764_002:0427c07": "依此粗分別識。但見應化粗相。不見報身細相。如",
    "X45n0764_002:0427c08": "凡夫見佛是老比丘相。二乘見佛是阿羅漢等。而",
    "X45n0764_002:0427c09": "彼不知此應身者。皆由見相未忘。元從自己第八",
    "X45n0764_002:0427c10": "轉識所現。不達唯識。計有外塵。今見佛身亦在心",
    "X45n0764_002:0427c11": "外。遂執心外實有是相。又不達即色是心。本無分",
    "X45n0764_002:0427c12": "劑。取分劑相。殊不知佛之化身。是隨感而應。實無",
    "X45n0764_002:0427c13": "限量也。二者下。釋菩薩所見者名報身也。十信已",
    "X45n0764_002:0427c14": "還。皆順業識。故在資粮位中。至究竟地。所見佛身。",
    "X45n0764_002:0427c15": "皆名報身。言報者。以業識是總報主。故轉此識者。",
    "X45n0764_002:0427c16": "皆得見報身也。身有下。顯正報無分齊也。所住下。",
    "X45n0764_002:0427c17": "顯依執亦無分齊也。隨其所應者。謂彼菩薩心無",
    "X45n0764_002:0427c18": "分齊。故所見亦無分齊也。常能住持不毀不失者。",
    "X45n0764_002:0427c19": "非若化身之有去來生滅也。如是下。結歸本因。無",
    "X45n0764_002:0427c20": "漏行熏者。即十波羅蜜所熏無漏業也。不思議熏",
    "X45n0764_002:0427c21": "者。即真如熏無明也。由斯二種熏習之力。故能以",
    "X45n0764_002:0427c22": "有漏無明所招生死苦報。轉成無漏寂滅樂相。故",
    "X45n0764_002:0427c23": "名報身。故知佛無依處。應機普現。色無定色。若摩",
    "X45n0764_002:0427c24": "尼之應青黃。形無定形。猶光影之任修短。相無定",
    "X45n0764_002:0428a01": "相。似明鏡之對妍媸。故隨樂皆現。",
    "X45n0764_002:0428a02": "又凡夫二乘所見者。是其粗色。隨於六道各見不同。",
    "X45n0764_002:0428a03": "種種異類。非受樂相。故說為應。復次初發意菩薩等",
    "X45n0764_002:0428a04": "所見者。以深信真如法故。少分而見。知彼色相莊嚴",
    "X45n0764_002:0428a05": "等事。無來無去。離於分齊。唯依心現。不離真如。然此",
    "X45n0764_002:0428a06": "菩薩。猶自分別以未入法身位故。若得淨心。所見微",
    "X45n0764_002:0428a07": "妙。其用轉勝。乃至菩薩地盡見之。究竟若離業識。則",
    "X45n0764_002:0428a08": "無見相。以諸佛法身。無有彼此色相迭相見故。",
    "X45n0764_002:0428a09": "此以凡夫六道所見者為應身也。由凡夫帶過去",
    "X45n0764_002:0428a10": "六道惡業習氣。或見佛身受金槍馬麥。打身出血。",
    "X45n0764_002:0428a11": "或見佛是樹神。天神。黑脚象。三尺身。乃至羊中見",
    "X45n0764_002:0428a12": "羊。鹿中見鹿。俱非樂相。大乘初終頓教菩薩。既達",
    "X45n0764_002:0428a13": "唯識。了此佛身。乃是賴耶識中轉識所現。故見佛",
    "X45n0764_002:0428a14": "身唯是心現。不離真如。無有分齊。徧一切處。隨眾",
    "X45n0764_002:0428a15": "生根任運顯現。是受樂相也。復次下。顯三賢十聖",
    "X45n0764_002:0428a16": "所見者為報身也。深信者。三賢菩薩。解真如法。異",
    "X45n0764_002:0428a17": "前十信。故曰深。未證法身。故曰信。得相似覺。故曰",
    "X45n0764_002:0428a18": "少分而見。知彼身土二相。本無去來。亦無限量。皆",
    "X45n0764_002:0428a19": "是自心所現之量。然未斷分別法執。未得親證平",
    "X45n0764_002:0428a20": "等法身。故但言知。若證初地。得無分別智。證一分",
    "X45n0764_002:0428a21": "平等法身。得隨分覺。所見報身。比於地前。轉更微",
    "X45n0764_002:0428a22": "妙。所作業用。轉勝地前。二地勝初。三地勝二。乃至",
    "X45n0764_002:0428a23": "十地所見。最極微細。此外更無殊勝之相。故曰究",
    "X45n0764_002:0428a24": "竟。至妙覺地。無明已盡。業識已空。見相隨盡。唯是",
    "X45n0764_002:0428b01": "真如。更無見相。以諸佛各證法身。無彼此相可得",
    "X45n0764_002:0428b02": "見故。故曰佛不見身知是佛。若實有知別無佛。問。",
    "X45n0764_002:0428b03": "既曰眾生等同佛性。應當一時成佛。云何三乘見",
    "X45n0764_002:0428b04": "佛各有差別。答。法身無相。真性無形。形相尚無。云",
    "X45n0764_002:0428b05": "何差別。是自識鏡。照影不同。如五百婆羅門。見灰",
    "X45n0764_002:0428b06": "身而生信。劬尸羅長者。覩三尺而發心。無邊身菩",
    "X45n0764_002:0428b07": "薩。窮上界而有餘。住小聖凡夫。觀丈六而無盡。皆",
    "X45n0764_002:0428b08": "是隨心感現。影像不同。自業差殊。非佛有異。觀一",
    "X45n0764_002:0428b09": "水而俄分四等。皆自見殊。共寶器而飯色不同。非",
    "X45n0764_002:0428b10": "他業受。",
    "X45n0764_002:0428b11": "問曰。諸佛法身離於色相者。云何能現色相。答曰。即",
    "X45n0764_002:0428b12": "此法身。是色體故。能現於色所謂從本已來色心不",
    "X45n0764_002:0428b13": "二。以色性即智故。色體無形(無形相)。(強名)說名智身。以智性即色",
    "X45n0764_002:0428b14": "故(真空法性心色名二)。說名法身(以法為身)。徧一切處。所現之色。無有分齊。隨心能",
    "X45n0764_002:0428b15": "示十方世界(一毛一相一光明徧照法界)。無量菩薩。無量報身。無量莊嚴。各各差",
    "X45n0764_002:0428b16": "別。皆無分齊。而不相妨。此非心識分別能知。以真如",
    "X45n0764_002:0428b17": "自在用義故。",
    "X45n0764_002:0428b18": "法身全是色體。故能現色。如明鏡全是像體。故能",
    "X45n0764_002:0428b19": "現像。臨濟云。四大不解說法聽法。虗空不解說法",
    "X45n0764_002:0428b20": "聽法。只汝目前歷歷孤明勿形段者。始解說法聽",
    "X45n0764_002:0428b21": "法。所謂勿形段。是諸佛法身。亦是汝之本心也。所",
    "X45n0764_002:0428b22": "謂下。正明色心不二。由色即心。遂令色相都盡。故",
    "X45n0764_002:0428b23": "就其本。但云智身。智。謂本覺智也。由心即色。遂令",
    "X45n0764_002:0428b24": "心即是色。故說法身徧一切處。而所現色實無分",
    "X45n0764_002:0428c01": "齊。但是隨心現分齊耳。若有無量菩薩。各各不同。",
    "X45n0764_002:0428c02": "如來隨菩薩心。現無量報身報土亦各各不同。然",
    "X45n0764_002:0428c03": "皆無有分齊。而彼此不相妨礙。此皆如來不思議",
    "X45n0764_002:0428c04": "境界。非思量分別所知境也。以此是真如之用。周",
    "X45n0764_002:0428c05": "徧圓融。自在無礙故。宗鏡問云。既云諸佛法身本",
    "X45n0764_002:0428c06": "無色相。云何現種種色相。答。大涅槃云。譬如一人。",
    "X45n0764_002:0428c07": "多有所能。若其走時。則名走者。若將刈時。則名刈",
    "X45n0764_002:0428c08": "者。若作食時。名作食者。若治材木。則名工匠。鍛金",
    "X45n0764_002:0428c09": "銀時。名鍛金師。法亦如是。其實是一。而有多名。故",
    "X45n0764_002:0428c10": "約用分多。體恒冥一。舒為萬法。卷即一心。一中無",
    "X45n0764_002:0428c11": "量。無量中一。故知一心之旨是圓頓門是具足道。",
    "X45n0764_002:0428c12": "已上釋自體相用竟。",
    "X45n0764_002:0428c13": "復次顯示從生滅門即入真如門。所謂推求五陰。色",
    "X45n0764_002:0428c14": "之與心。六塵境界。畢竟無念(觀察六塵境界無有自性)。以心無形相。十方求之。",
    "X45n0764_002:0428c15": "終不可得(生滅即真如)。如人迷故。謂東為西。方實不轉。眾生亦爾。",
    "X45n0764_002:0428c16": "無明迷故。謂心為念。心實不動。若能觀察知心無念。",
    "X45n0764_002:0428c17": "即得隨順入真如門故。",
    "X45n0764_002:0428c18": "此總結從生滅門歸真如門也。推求者。即能觀之",
    "X45n0764_002:0428c19": "智。色心境界。即所觀之境。畢竟無念者。內身外境。",
    "X45n0764_002:0428c20": "一一推求。終不見有一[糸*系]毫許心念可得。以此心",
    "X45n0764_002:0428c21": "無形段故。既能現之心尚不可得。而所現之境又",
    "X45n0764_002:0428c22": "可得耶。故南泉云。然燈佛道了也。若心想所思。出",
    "X45n0764_002:0428c23": "生諸法。虗假不實。何以故。心尚無有。云何而有出",
    "X45n0764_002:0428c24": "生諸法。猶如形影。分別虗空。如人取聲。安置篋中。",
    "X45n0764_002:0429a01": "亦如吹網。欲令氣滿。正此意也。如人下。喻明。眾生",
    "X45n0764_002:0429a02": "下。法合。若能下。結歸初門。知心無念。是佛祖相傳",
    "X45n0764_002:0429a03": "入真如門之祕旨。故於此復結之。通心論云。夫縛",
    "X45n0764_002:0429a04": "從心縛。解從心解。解縛從心。不關餘處。出縛之要。",
    "X45n0764_002:0429a05": "唯有觀心。觀心見性。一切俱了。是故智者。先當反",
    "X45n0764_002:0429a06": "觀自心。欺誑不實。如幻如化。躁擾不住。猶如猿猴",
    "X45n0764_002:0429a07": "騰躍奔擲。猶如野馬。實無自性。由境而有。無境則",
    "X45n0764_002:0429a08": "無。又觀諸境。境無自性。由見而有。不見自無。又推",
    "X45n0764_002:0429a09": "見處。見無自性。由心動有。不動則無。又推動心。動",
    "X45n0764_002:0429a10": "無自性。獨由不覺。覺則不動。又推不覺。無有根本。",
    "X45n0764_002:0429a11": "直從無始虗習念念自迷。無念真如一無所有。此",
    "X45n0764_002:0429a12": "即從生滅門入真如門之要訣也。此上顯能立門",
    "X45n0764_002:0429a13": "竟。",
    "X45n0764_002:0429a14": "對治邪執者。一切邪執。皆依我見(我見乃邪執之根本)。若離於我。則無邪",
    "X45n0764_002:0429a15": "執。是我見有二種。云何為二。一者人我見(約凡夫說)。二者法我",
    "X45n0764_002:0429a16": "見(約二乘說)。",
    "X45n0764_002:0429a17": "此下顯能破門也。推理不當曰邪。堅著不捨曰執。",
    "X45n0764_002:0429a18": "我見者。從我起見。故名我見。此是二執之本。一計",
    "X45n0764_002:0429a19": "五蘊法實有主宰。名人我見。二計五蘊法實有自",
    "X45n0764_002:0429a20": "性。名法我見。此中以誤執如來身為人我見。又誤",
    "X45n0764_002:0429a21": "執實理為法我見。由邪見眾生。執藥成病。故論師",
    "X45n0764_002:0429a22": "復因病施藥也。",
    "X45n0764_002:0429a23": "人我見者。依諸凡夫說有五種。云何為五。一者聞修",
    "X45n0764_002:0429a24": "多羅說。如來法身。畢竟寂寞。猶如虗空。以不知(佛)為",
    "X45n0764_002:0429b01": "破著(眾生)故。即(差)謂虗空是如來性。云何對治。明虗空相。",
    "X45n0764_002:0429b02": "是其妄法。(如來)體無不實。以(虛空)對色故有。是可見相。令心生",
    "X45n0764_002:0429b03": "滅。以一切色法。本來是心。實無外色(離心無色可得)。若無色者。則無",
    "X45n0764_002:0429b04": "虗空之相。所謂一切境界。唯心妄起(三細)故有。若心離於",
    "X45n0764_002:0429b05": "妄動。則一切境界滅。唯一真心。無所不遍(猶如清淨虛空)。此謂如來",
    "X45n0764_002:0429b06": "廣大性智究竟之義。非如虗空相故。",
    "X45n0764_002:0429b07": "此誤執頑空為覺性也。云何下。出正義。言虗空是",
    "X45n0764_002:0429b08": "妄法者。晦昧所成故。體無者。有名無體故。不實者。",
    "X45n0764_002:0429b09": "不可撮摩故。對色故有者。因色顯空。是對待法故。",
    "X45n0764_002:0429b10": "是可見相令心生滅者。蒼蒼之色。是眼所對境。能",
    "X45n0764_002:0429b11": "生滅故。以一切色法皆是自心。離心之外。實無有",
    "X45n0764_002:0429b12": "色。若無有色。亦復無空。故知空色二法。悉是唯心",
    "X45n0764_002:0429b13": "妄動而有。心若不動。色空自無。唯一真心。無處不",
    "X45n0764_002:0429b14": "徧。故經云。空生大覺中。如海一漚發。又云。不知虗",
    "X45n0764_002:0429b15": "空外洎山河大地。咸是妙明真心中所現物。故論",
    "X45n0764_002:0429b16": "中所說者。皆指如來廣大性智究竟之義。是如實",
    "X45n0764_002:0429b17": "空。是畢竟空。故借虗空為比例耳。非謂虗空即是",
    "X45n0764_002:0429b18": "如來性也。故曰離念相者。等虗空界。",
    "X45n0764_002:0429b19": "二者聞修多羅說。世間諸法。畢竟體空。乃至涅槃真",
    "X45n0764_002:0429b20": "如之法。亦畢竟空。本來自空。離一切相。以不知為破",
    "X45n0764_002:0429b21": "著故。即謂真如涅槃之性。唯是其空。云何對治。明真",
    "X45n0764_002:0429b22": "如法身自體不空。具足無量性功德故。",
    "X45n0764_002:0429b23": "此誤執斷空為真如也。世間法。即生死法也。涅槃",
    "X45n0764_002:0429b24": "真如法。即出世間法也。唯是其空者。言生死涅槃。",
    "X45n0764_002:0429c01": "但是一空。更無一物。所謂豁達空也。云何下。出正",
    "X45n0764_002:0429c02": "義。此中所言生死涅槃。屬生滅門。是對待法。故但",
    "X45n0764_002:0429c03": "言空。真如自體。具足河沙稱性功德。故言不空。所",
    "X45n0764_002:0429c04": "謂真空不空。非斷滅空也。如云無心。但是心中無",
    "X45n0764_002:0429c05": "物名無心。非無心體名無心也。喻如空瓶。以瓶中",
    "X45n0764_002:0429c06": "無物名空瓶。非瓶體亦無名空瓶也。故祖師云。汝",
    "X45n0764_002:0429c07": "但無事於心。無心於事。自然虗而靈。寂而妙。據此",
    "X45n0764_002:0429c08": "則是無妄心。非無真心也。",
    "X45n0764_002:0429c09": "三者聞修多羅說。如來之藏。無有增減。體備一切功",
    "X45n0764_002:0429c10": "德之法。以不解故。即謂如來之藏。有色心法自相差",
    "X45n0764_002:0429c11": "別。云何對治。以唯依真如義說故。因生滅染義。示現",
    "X45n0764_002:0429c12": "說差別故。",
    "X45n0764_002:0429c13": "此誤執如來藏中有色心法也。云何下。出正義。體",
    "X45n0764_002:0429c14": "備諸功德無增減者。是依真如平等義說。色心差",
    "X45n0764_002:0429c15": "別有增減者。是因生滅染污義說。故曰唯依妄念",
    "X45n0764_002:0429c16": "而有差別。又云。以依業識生滅相示也。",
    "X45n0764_002:0429c17": "四者聞修多羅說。一切世間生死染法。皆依如來藏",
    "X45n0764_002:0429c18": "而有。世間諸法不離真如。以不解故。謂如來藏自體",
    "X45n0764_002:0429c19": "具有一切世間生死等法。云何對治。以如來藏。從本",
    "X45n0764_002:0429c20": "已來。唯有過恒沙等諸淨功德。不離不斷不異真如",
    "X45n0764_002:0429c21": "義故。以過恒沙等煩惱染法唯是妄有。性自本無。從",
    "X45n0764_002:0429c22": "無始世來。未曾與如來藏相應故。若如來藏。體有妄",
    "X45n0764_002:0429c23": "法而使證會永息妄者。無有是處。",
    "X45n0764_002:0429c24": "此誤執如來藏有染污法也。云何下。出正義。以如",
    "X45n0764_002:0430a01": "來藏。唯與諸淨功德相應。不與染法相應。以一切",
    "X45n0764_002:0430a02": "染法。性自本無。未曾與如來藏相應。故曰所言空",
    "X45n0764_002:0430a03": "者。與一切染法不相應故。一切眾生以有妄心念",
    "X45n0764_002:0430a04": "念分別。故說為空。若如來藏實有染汙法。而欲使",
    "X45n0764_002:0430a05": "人人證入。人人契會。令彼染汙永斷不起者。決無",
    "X45n0764_002:0430a06": "是理。由如來藏本無染汙。故能永斷也。古德云。染",
    "X45n0764_002:0430a07": "汙即不得。修證則不無。正此義也。已上四執。初二",
    "X45n0764_002:0430a08": "是習頓教空教。及南宗禪學失意者所執。次二是",
    "X45n0764_002:0430a09": "習大乘法相宗。及北宗禪學失意者所執。",
    "X45n0764_002:0430a10": "五者聞修多羅說。依如來藏故有生死。依如來藏故",
    "X45n0764_002:0430a11": "有涅槃。以不解故。謂眾生有始。以見始故。復謂如來",
    "X45n0764_002:0430a12": "所得涅槃有其終盡。還作眾生。云何對治。以如來藏",
    "X45n0764_002:0430a13": "無前際故。無明之相。亦無有始。若說三界外更有眾",
    "X45n0764_002:0430a14": "生始起者。即是外道經說。又如來藏無有後際。諸佛",
    "X45n0764_002:0430a15": "所得涅槃與之相應。則無後際故。",
    "X45n0764_002:0430a16": "此誤執染淨俱有始終也。謂最初起一念生相無",
    "X45n0764_002:0430a17": "明。是眾生有始。今以始覺而覺生相。則生相滅。是",
    "X45n0764_002:0430a18": "眾生有終而覺有始。覺既有始。必有終故。云何下。",
    "X45n0764_002:0430a19": "出正義。由法無前際。則知生死無始。法無後際。則",
    "X45n0764_002:0430a20": "知涅槃無終。故云染法熏習不斷。後則有斷。是無",
    "X45n0764_002:0430a21": "始而有終也。淨法熏習則無有斷。盡於未來。是無",
    "X45n0764_002:0430a22": "始無終也。上破我執。下破法執。",
    "X45n0764_002:0430a23": "法我見者。依二乘鈍根故。如來但為說人無我。以說",
    "X45n0764_002:0430a24": "不究竟。見有五陰生滅之法。怖畏生死。妄取涅槃。云",
    "X45n0764_002:0430b01": "何對治。以五陰法。自性不生。則無有滅。本來涅槃故。",
    "X45n0764_002:0430b02": "此誤執五蘊為實法也。由如來說法。先後隨時。以",
    "X45n0764_002:0430b03": "見二乘根鈍。怖畏生死。故說涅槃。不為說一切法",
    "X45n0764_002:0430b04": "本來常住。寔無生滅。故雖斷我執。證人空。猶墮法",
    "X45n0764_002:0430b05": "執。云何下。出正義。以五陰法。是依他起。本無自性。",
    "X45n0764_002:0430b06": "尚無有生。欲何為滅。依於此義。故說一切眾生本",
    "X45n0764_002:0430b07": "來常住。入於涅槃。故知若執心境是實。人法不空。",
    "X45n0764_002:0430b08": "徒經萬劫修行。終不證果。若頓了無我。深達物虗。",
    "X45n0764_002:0430b09": "則能所消。何法不證。似輕舸隨迅流。猶微塵揚順",
    "X45n0764_002:0430b10": "風。只恐不信一心。自生艱險。若入此門。無法不可。",
    "X45n0764_002:0430b11": "故般若經云。佛言。我於一切法無所執故。得常光",
    "X45n0764_002:0430b12": "一尋。身真金色。是以但於人法二執俱亡。一道神",
    "X45n0764_002:0430b13": "光自現。先德云。如今要會直會。但不取一切相即",
    "X45n0764_002:0430b14": "得。更無別語。若知諸法從心則不應執。執則不知。",
    "X45n0764_002:0430b15": "復次究竟離妄執者。當知染法淨法皆悉相待無有",
    "X45n0764_002:0430b16": "自相可說。是故一切法從本已來。非色(五陰)非心。非智(真如之體)非",
    "X45n0764_002:0430b17": "識。非有非無。究竟不可說相。而有言說者。當知如來",
    "X45n0764_002:0430b18": "善巧方便。假以言說引導眾生。其旨趣者。皆為離念",
    "X45n0764_002:0430b19": "歸於真如。以念一切法。令心生滅。不入實智故。",
    "X45n0764_002:0430b20": "已上破我破法。分染分淨。皆是一期方便。是對待",
    "X45n0764_002:0430b21": "法總屬共相。皆是生死岸頭事。未云究竟。以自相",
    "X45n0764_002:0430b22": "法不墮言說相故。必也染淨俱空。寸絲不掛。方與",
    "X45n0764_002:0430b23": "本本面目。默默相契。如魚飲水。冷暖自知。正不與",
    "X45n0764_002:0430b24": "言說相關也。故一切法。推其自相。本無色心智識",
    "X45n0764_002:0430c01": "有無等相可說。然而說色。說心。說智。說識。說有。說",
    "X45n0764_002:0430c02": "無。皆是如來善巧方便。以假名字引導眾生。其實",
    "X45n0764_002:0430c03": "如來旨趣。要人百不思百不會。不著有無染淨。親",
    "X45n0764_002:0430c04": "見本來。復還本地。是其旨趣。以思善思惡。皆是發",
    "X45n0764_002:0430c05": "業無明作主。令心生滅。不能得入真如實智故。古",
    "X45n0764_002:0430c06": "德云。是句亦剗。非句亦剗。此是佛祖相傳心法。故",
    "X45n0764_002:0430c07": "諄諄及此。釋能破門竟。",
    "X45n0764_002:0430c08": "分別發趣道相者。謂一切諸佛所證之道。一切菩薩",
    "X45n0764_002:0430c09": "發心修行趣向義故。略說發心有三種云何為三。一",
    "X45n0764_002:0430c10": "者信成就發心。二者解行發心。三者證發心(一分無明破)。",
    "X45n0764_002:0430c11": "由立二門已分邪正竟。此下方顯菩薩發心趣向",
    "X45n0764_002:0430c12": "佛道之相。由前云。一切菩薩皆乘此法到如來地",
    "X45n0764_002:0430c13": "故。然有三賢十聖位次不同。發心修行趣證亦異。",
    "X45n0764_002:0430c14": "故須分別也。信成就發心者。信者。即擔當之謂。必",
    "X45n0764_002:0430c15": "滿一萬劫。方得成就。以此事是難解難入之門。難",
    "X45n0764_002:0430c16": "省難知之法。所以法華會上。舍利弗三請。四眾驚",
    "X45n0764_002:0430c17": "疑。只如五千退席。皆是已得聖果之人。聞說直指",
    "X45n0764_002:0430c18": "自心。尚懷疑惑。拂席而起。何況末法初機。遮障既",
    "X45n0764_002:0430c19": "深。見思尤重。情塵尚壅。欲火猶燒。而能擔荷斯大",
    "X45n0764_002:0430c20": "事者歟。是以妙得其門。成佛不離於當念。若失其",
    "X45n0764_002:0430c21": "旨。修行徒困於多生。唯在信心。別無方便。以信是",
    "X45n0764_002:0430c22": "入道之原。功德之母。但信此宗。理事圓足故。解行",
    "X45n0764_002:0430c23": "發心者。自十住至十迴向。以能解法空。順行十度。",
    "X45n0764_002:0430c24": "十度成熟。發迴向心故。故宗鏡云。見解圓明是目。",
    "X45n0764_002:0431a01": "行解相應是足。目足更資。理行扶助。可趣涅槃之",
    "X45n0764_002:0431a02": "域。能到清涼之地。若定慧未熏。如摩尼匿礦。性相",
    "X45n0764_002:0431a03": "不辯。猶古鏡未磨。欲望雨寶鑑容。無有是處。若意",
    "X45n0764_002:0431a04": "既淨。心鏡纔明。更以萬行熏修。轉加光潔。如先德",
    "X45n0764_002:0431a05": "云。一切佛事無邊化門。皆依自法融轉而行。由自",
    "X45n0764_002:0431a06": "心中有真如體大。今日體解。引出法身。由自心中",
    "X45n0764_002:0431a07": "有真如相大。今日了達。引出報身。由自心中有真",
    "X45n0764_002:0431a08": "如用大。今日修行。引出化身。乃至十波羅蜜。一切",
    "X45n0764_002:0431a09": "塵沙萬行。皆是自心引出。未曾心外得一法。行一",
    "X45n0764_002:0431a10": "行也。證發心者。自初地至十地。以初發心趣向佛",
    "X45n0764_002:0431a11": "道。此方證故。問。既信即心便是。何用更修。答。只為",
    "X45n0764_002:0431a12": "便是。所以更修。如鐵中非金。即不能煅成妙器。問",
    "X45n0764_002:0431a13": "此中進修。是頓是漸。答。若約進修。是頓悟漸修。若",
    "X45n0764_002:0431a14": "約斷障。如日頓出。霜露漸消。若約成德。如孩始生。",
    "X45n0764_002:0431a15": "即具肢體。長養成人。志氣漸立。故經云。初發心時。",
    "X45n0764_002:0431a16": "便成正覺。三賢十聖。次第修證。良以非真流之行。",
    "X45n0764_002:0431a17": "無以契真。若未聞此法。未入此門。縱經多劫。修六",
    "X45n0764_002:0431a18": "度萬行。終不證真。又頓悟之人。如師子兒。初生之",
    "X45n0764_002:0431a19": "時。即成師子。不先頓悟。猶如野干。隨逐師子。經百",
    "X45n0764_002:0431a20": "千劫。終不得成師子。故知若不先了自心。豈成圓",
    "X45n0764_002:0431a21": "頓。隨他妄學。不入真宗。又若因悟而修。即是解悟。",
    "X45n0764_002:0431a22": "因修而悟。即是證悟。故知直了真如一心。即名為",
    "X45n0764_002:0431a23": "佛。是圓頓宗。若依此心發心修行者。是別教大乘。",
    "X45n0764_002:0431a24": "與圓頓教即心便具者。所有功行。日劫相倍。故曰",
    "X45n0764_002:0431b01": "即心者疾。發心修行者遲。問。此論之旨。既已信入。",
    "X45n0764_002:0431b02": "發心修證。是何教攝。答。是借別教以明圓也。",
    "X45n0764_002:0431b03": "信成就發(十信)心者依何等人。修何等行。得信成就堪能",
    "X45n0764_002:0431b04": "發心。所謂依不定聚眾生(十信凡夫)。有熏習(內因外緣)善根力故。信業果",
    "X45n0764_002:0431b05": "報(因果不差)。能起十善(止惡行善)。厭生死苦(觀三界如牢獄)。欲求無上菩提得值諸佛。親",
    "X45n0764_002:0431b06": "承供養。修行信心。經一萬劫信心成就故(因精進而鈍根有四種俱一萬劫乃成就法相)。諸佛菩薩",
    "X45n0764_002:0431b07": "教(外緣)令發心。或以大悲故(觀眾生一體故為大悲)能自發心。或因正法欲滅。以",
    "X45n0764_002:0431b08": "護法因緣故(見正法將滅菩薩如自己行滅乃護佛法)。能自發心。如是信心成就得發心者。入",
    "X45n0764_002:0431b09": "正定聚。畢竟不退。名住如來種中。正因相應。",
    "X45n0764_002:0431b10": "此有三聚。一是十住已上決定不退信心者。名正",
    "X45n0764_002:0431b11": "定聚。未入十信。不信真如三寶因果者。名邪定聚。",
    "X45n0764_002:0431b12": "此二中間。欲求大乘而心未決定。或進或退。如空",
    "X45n0764_002:0431b13": "中毛者。名不定聚。今依此人明修行也。有熏下。辯",
    "X45n0764_002:0431b14": "因行也。曾於善知識邊。聞十善法力。及本覺內熏",
    "X45n0764_002:0431b15": "力。故能信業果報而修十善。厭生死而求菩提。內",
    "X45n0764_002:0431b16": "有是因。故感諸佛為增上緣。承事諸佛。修行信心",
    "X45n0764_002:0431b17": "經一萬劫。方得成就。信位有十。謂信。進。念。定。慧。施。",
    "X45n0764_002:0431b18": "戒。護。捨。願也。一萬劫。約根利鈍。料揀有四。一利根",
    "X45n0764_002:0431b19": "精進。二利根不精進。劫數皆不可定。三鈍根精進。",
    "X45n0764_002:0431b20": "極遲者一萬劫。鈍根不精進者。劫數亦不可定。今",
    "X45n0764_002:0431b21": "唯取第三。故云一萬劫也。信心成就諸佛教令發",
    "X45n0764_002:0431b22": "心者。是待徼揚勸勉而入發心住也。或以大悲者。",
    "X45n0764_002:0431b23": "為眾生也。或因正法者。為佛法也。能自發心者。謂",
    "X45n0764_002:0431b24": "從自己胸中流出。不待諸佛勸勉。能以眾生佛法",
    "X45n0764_002:0431c01": "一肩擔荷直入發心住也。楞嚴經云。以前十信。圓",
    "X45n0764_002:0431c02": "成一心。名發心住。信心入住。畢竟不退。得與如來",
    "X45n0764_002:0431c03": "氣分交接。得住如來種中。故在住位。有入胎出胎",
    "X45n0764_002:0431c04": "童真法王子之名。言如來種者。所謂慈悲為佛眼。",
    "X45n0764_002:0431c05": "正念為佛頭。妙音為佛耳。香林為佛鼻。甘露為佛",
    "X45n0764_002:0431c06": "口。四辯為佛香。六度為佛身。四攝為佛手。平等為",
    "X45n0764_002:0431c07": "佛指。戒定為佛足。種智為佛心是也。",
    "X45n0764_002:0431c08": "若有眾生。善根微少。久遠已來煩惱深厚。雖值於佛。",
    "X45n0764_002:0431c09": "亦得供養。然起人天種子。或起二乘種子。設有求大",
    "X45n0764_002:0431c10": "乘者。根則不定。若進若退。或有供養諸佛。未經一萬",
    "X45n0764_002:0431c11": "劫。於中遇緣亦有發心。所謂見佛色相而發其心。或",
    "X45n0764_002:0431c12": "因供養眾僧而發其心。或因二乘之人教令發心。或",
    "X45n0764_002:0431c13": "學他發心。如是等發心。悉皆不定。遇惡因緣。或便退",
    "X45n0764_002:0431c14": "失墮二乘地。",
    "X45n0764_002:0431c15": "此節是下文修行信心分之張本也。上言從不定",
    "X45n0764_002:0431c16": "聚入正定聚。此正言不定聚也。由善根微弱。煩惱",
    "X45n0764_002:0431c17": "深厚。故雖值佛。不能發菩提心。或起人天二乘種",
    "X45n0764_002:0431c18": "子。設有求大乘者。未有決志。故進退不定。或有遇",
    "X45n0764_002:0431c19": "緣發心者。不由己而由人也。所謂下。是見相發心",
    "X45n0764_002:0431c20": "也。或因人教者。是隨人口吻也。或學他者。是倣效",
    "X45n0764_002:0431c21": "他也。此皆因人碌碌。自無主宰。脚跟未隱。故遇緣",
    "X45n0764_002:0431c22": "而進。復遇緣而退。皆名不定。古德云。除非自解倒",
    "X45n0764_002:0431c23": "騎牛。一生不著隨人後。是知一心妙門。非大智不",
    "X45n0764_002:0431c24": "能觀。非大根不能信。觀之則齊佛智。信之即入圓",
    "X45n0764_002:0432a01": "通。信之一字。豈易言哉。問。涅槃經云。聞常住二字",
    "X45n0764_002:0432a02": "尚得七世不墮地獄。何故經言第六住心及凡夫",
    "X45n0764_002:0432a03": "信位。猶言有退。答。十信之中。勝解未成。未得謂得。",
    "X45n0764_002:0432a04": "便生憍慢。不求善友。不敬賢良。為怠慢故。久處人",
    "X45n0764_002:0432a05": "天。便能成就大地獄業。若一信不慢。常求勝友。即",
    "X45n0764_002:0432a06": "無此失。故經云。聞如來名號及所說法。即不信。猶",
    "X45n0764_002:0432a07": "能畢竟至於金剛智地。何況信修者乎。",
    "X45n0764_002:0432a08": "復次信成就發心者。發何等心。略說三種。云何為三。",
    "X45n0764_002:0432a09": "一者直心。正念真如法故。二者深心。樂集一切諸(梵)善",
    "X45n0764_002:0432a10": "行故。三者大悲心。欲拔一切眾生苦故。",
    "X45n0764_002:0432a11": "此言信心成就復發三心也。言直者。不思善。不思",
    "X45n0764_002:0432a12": "惡。無欲無依。故曰直心。正念真如者。不起一念。名",
    "X45n0764_002:0432a13": "正念真如。暫起一念。便邪了也。曲了也。落路落草",
    "X45n0764_002:0432a14": "也。此直心。是二行之本。言深心者。無善不修也。智",
    "X45n0764_002:0432a15": "者大師疏觀經云。深者。佛果深高。以心往求。故云",
    "X45n0764_002:0432a16": "深心。亦從深理生。亦從厚樂善根生。故十地經言。",
    "X45n0764_002:0432a17": "入深廣心。涅槃經云。根深難拔。故言深心。言直心",
    "X45n0764_002:0432a18": "等三心者。此與十六觀經中三心義合。彼云一者",
    "X45n0764_002:0432a19": "至誠心。二者深心。三者迴向發願心。今初云直心。",
    "X45n0764_002:0432a20": "即彼至誠心。至誠心者。即實行眾生。至之言專。誠",
    "X45n0764_002:0432a21": "之言實。非直心正念真如。豈名專實解於深心。彼",
    "X45n0764_002:0432a22": "疏雖三義而不相捨。求高深果。須契深理。欲契深",
    "X45n0764_002:0432a23": "理。須厚樂善根。此乃立行依理求果也。彼經證成",
    "X45n0764_002:0432a24": "三種深義。不出此樂集一切諸善行也。彼經迴向",
    "X45n0764_002:0432b01": "發願心。即此大悲拔苦之義。蓋以真如實念趣果",
    "X45n0764_002:0432b02": "善心。二心功德善巧迴向。願生淨土速證法忍。廣",
    "X45n0764_002:0432b03": "拔一切眾生苦惱。然此三心順於三法。何者。初念",
    "X45n0764_002:0432b04": "真如平等一性。次二即是自行化他二種修義。既",
    "X45n0764_002:0432b05": "是修二性一。乃就圓融三法而發心也。今此三心",
    "X45n0764_002:0432b06": "一念中修。見思塵沙任運先去。入第十信。大悲者。",
    "X45n0764_002:0432b07": "無生不度也。故知萬行所起。起自真如。緣會所入。",
    "X45n0764_002:0432b08": "入於真如。菩薩發心。先念真如。菩薩起信。先信真",
    "X45n0764_002:0432b09": "如。菩薩契會。先契真如也。問。云何是真如之相。答。",
    "X45n0764_002:0432b10": "不信一切法。是信真如。以真如理中本無諸法。若",
    "X45n0764_002:0432b11": "見諸法為有。是信諸法。不信真如。是以若無夙植",
    "X45n0764_002:0432b12": "廣大菩提種子。卒難取信。故祖師云。大緣與信合。",
    "X45n0764_002:0432b13": "故知能信是法者。此非小緣也。然真如之理。無自",
    "X45n0764_002:0432b14": "無他。非一非異。包含一氣。該入萬有。若復有人。自",
    "X45n0764_002:0432b15": "性清淨。含一而生。中無妄想。即謂聖人。然真如中",
    "X45n0764_002:0432b16": "亦無聖人法如微塵許而有異也。若復有人自性",
    "X45n0764_002:0432b17": "清淨。含一而生。中有妄想。自然濁亂。則謂凡夫。然",
    "X45n0764_002:0432b18": "真如中亦無凡夫法如微塵許而有異也。故經云。",
    "X45n0764_002:0432b19": "佛性廣大難量。聖凡不二。一切圓滿。咸被草木。周",
    "X45n0764_002:0432b20": "徧螻蟻。乃至微塵毛孔。莫不含一而生。故曰通於",
    "X45n0764_002:0432b21": "一而萬事畢。是以正念真如為諸行之原也。",
    "X45n0764_002:0432b22": "問曰。上說法界一相。佛體無二何故不唯念真如。復",
    "X45n0764_002:0432b23": "假求學諸善之行。答曰。譬如大摩尼寶。體性明淨。而",
    "X45n0764_002:0432b24": "有鑛穢之垢(體性本淨然亦不妨有垢)。若人雖念寶性。不以方便種種磨治。終",
    "X45n0764_002:0432c01": "無得淨。如是眾生真如之法(同具真如體性)。體性空淨。而有無量煩",
    "X45n0764_002:0432c02": "惱垢染。若人雖念真如。不以方便種種熏修(梵行)。亦無得",
    "X45n0764_002:0432c03": "淨。以垢無量。遍一切法故。修一切善行以為對治。若",
    "X45n0764_002:0432c04": "人修行一切善法。自然歸順真如法故。",
    "X45n0764_002:0432c05": "寶性喻真如。鑛穢喻無明。念寶性而不磨。終無有",
    "X45n0764_002:0432c06": "淨。將天真而不修。終無作用。故正念真如。復修善",
    "X45n0764_002:0432c07": "行。動作施為。自然歸順真如矣。",
    "X45n0764_002:0432c08": "略說方便有四種。云何為四。一者行(自利利他)根本方便。謂觀",
    "X45n0764_002:0432c09": "(十法界)一切法自性無生(本自無生)。離於妄見。不住生死(不同凡夫得真空理)。觀一切法因",
    "X45n0764_002:0432c10": "緣和合。業果不失。起於大悲。修諸福德。攝化眾生。不",
    "X45n0764_002:0432c11": "住涅槃。以隨順法性無住故。",
    "X45n0764_002:0432c12": "此以無住為行根本方便也。淨名云。從無住本建",
    "X45n0764_002:0432c13": "立一切法。故先德云。生而無生。法性湛然。故不取",
    "X45n0764_002:0432c14": "一切法。不作諸惡。而成大智。不住生死。無生而生。",
    "X45n0764_002:0432c15": "業果儼然。故不捨一法。廣行眾善。而成大悲。不住",
    "X45n0764_002:0432c16": "涅槃。以法性本來無住。故我隨順法性亦無住也。",
    "X45n0764_002:0432c17": "二者能止方便。謂慚。愧。悔過。能止一切惡法。不令增",
    "X45n0764_002:0432c18": "長。以隨順法性離諸過故。",
    "X45n0764_002:0432c19": "慚者。依自法力。崇重賢善為性。對治無慚。止息惡",
    "X45n0764_002:0432c20": "行為業。愧者。依世間力。輕拒暴惡為性。對治無愧。",
    "X45n0764_002:0432c21": "止息惡行為業。十一善法之二也。悔者。四不定法",
    "X45n0764_002:0432c22": "之一也。易云。震無咎者存乎悔。具此三者。則未生",
    "X45n0764_002:0432c23": "之惡不令生起。已生之惡不令增長。所謂諸惡不",
    "X45n0764_002:0432c24": "作也。以法性本無過惡。故隨順法性亦離過惡也。",
    "X45n0764_002:0433a01": "三者發起善根增長方便。謂勤供養禮拜三寶。讚歎",
    "X45n0764_002:0433a02": "隨喜。勸請諸佛。以愛敬三寶淳厚心故。信得增長。乃",
    "X45n0764_002:0433a03": "能志求無上之道。又因佛法僧力所護故。能消業障。",
    "X45n0764_002:0433a04": "善根不退。以隨順法性離癡障故。",
    "X45n0764_002:0433a05": "未生善令生。已生善令長。所謂眾善奉行也。勤謂",
    "X45n0764_002:0433a06": "精進。無有一善不從精進生故。供養禮拜三寶者。",
    "X45n0764_002:0433a07": "身業也。讚歎勸請者。口業也。隨喜者。意業也。愛敬",
    "X45n0764_002:0433a08": "者。親近不懈。無輕褻也。淳厚者。端莊厚重。不劣薄",
    "X45n0764_002:0433a09": "也。志求者。心口相應。非漫然也。增長者。日有所益。",
    "X45n0764_002:0433a10": "不退墮也。已上皆善因也。三寶所護者。善緣也。因",
    "X45n0764_002:0433a11": "緣具足。業障日消。善根日進矣。以法性本無癡障。",
    "X45n0764_002:0433a12": "故隨順法性亦無癡障也。",
    "X45n0764_002:0433a13": "四者大願平等方便所謂發願。盡於未來。化度一切",
    "X45n0764_002:0433a14": "眾生。使無有餘。皆令(至無上菩提)究竟無餘涅槃。以隨順法性無",
    "X45n0764_002:0433a15": "斷絕故。法性廣大。徧一切眾生。平等無二。不念彼此。",
    "X45n0764_002:0433a16": "究竟寂滅故。菩薩發是心故。則得少分見於法身。以",
    "X45n0764_002:0433a17": "見法身故。隨其願力。能現八種利益眾生。所謂從兜",
    "X45n0764_002:0433a18": "率天退入胎。住胎(從法化生)。出胎。(踰城)出家。(明星)成道。(說法)轉法輪。入於(双林)涅槃。",
    "X45n0764_002:0433a19": "然是菩薩。未名法身以其過去無量世來有漏之業。",
    "X45n0764_002:0433a20": "未能決斷隨其所生(願力往生不受業牽)。與微苦相應。亦非業繫。以有大",
    "X45n0764_002:0433a21": "願自在力故(□□業之所牽)。如修多羅中。或說有退墮惡趣者。非其",
    "X45n0764_002:0433a22": "實退(權教上說)。但為初學菩薩。未入正位。而懈怠者。恐怖令彼",
    "X45n0764_002:0433a23": "勇猛故。又是菩薩。一發心後。遠離怯弱。畢竟不畏墮",
    "X45n0764_002:0433a24": "二乘地。若聞無量無邊阿僧祇劫勤苦難行乃得涅",
    "X45n0764_002:0433b01": "槃。亦不怯弱。以信知一切法從本已來自涅槃故(本來涅槃何有退)。",
    "X45n0764_002:0433b02": "發願度生。盡未來際者。以法性不斷故。隨順法性",
    "X45n0764_002:0433b03": "者。必傳法度生。續佛慧命也。法性下。出度生之所",
    "X45n0764_002:0433b04": "以。由法性周徧。悉皆平等。亦無彼此。究竟寂滅。菩",
    "X45n0764_002:0433b05": "薩在十住位中。發是大願。便隨願力少分得見法",
    "X45n0764_002:0433b06": "身。住如來種中。乘此願力。現相人中。成道轉輪。度",
    "X45n0764_002:0433b07": "諸眾生。然此菩薩。秖名願身。不名法身。以未盡煩",
    "X45n0764_002:0433b08": "惱。於有漏業亦未決斷。故受生之處。與微苦相應。",
    "X45n0764_002:0433b09": "以有大願力所持。隨心自在。不被業牽故。如修下。",
    "X45n0764_002:0433b10": "通權也。未入正位者。即未入法身位也。恐怖令彼",
    "X45n0764_002:0433b11": "勇猛者。言十住菩薩已見法身。尚有退墮。又況我",
    "X45n0764_002:0433b12": "等未見法身者。敢懈怠乎。又是下。顯實也。言是菩",
    "X45n0764_002:0433b13": "薩一發大願。便將一切眾生一肩擔荷。即令入火",
    "X45n0764_002:0433b14": "聚刀山。不生畏怯。況畏墮二乘地。即聞無數僧祇",
    "X45n0764_002:0433b15": "難行苦行。方得成佛。亦不畏怯。以自信本來是佛。",
    "X45n0764_002:0433b16": "不待更滅故。",
    "X45n0764_002:0433b17": "解行發心者。當知轉勝。以是菩薩。從初正信已來。於",
    "X45n0764_002:0433b18": "第一阿僧祇劫將欲滿故。於真如法中。深解現前。所",
    "X45n0764_002:0433b19": "修離相。以知法性體無慳貪故。隨順修行檀波羅蜜。",
    "X45n0764_002:0433b20": "以知法性無染。離五欲過故。隨順修行尸波羅蜜。以",
    "X45n0764_002:0433b21": "知法性無苦。離瞋惱故。隨順修行羼提波羅蜜。以知",
    "X45n0764_002:0433b22": "法性無身心相。離懈怠故。隨順修行毗黎耶波羅蜜。",
    "X45n0764_002:0433b23": "以知法性常定。無雜亂故。隨順修行禪波羅蜜。以知",
    "X45n0764_002:0433b24": "法性體明。離無明故。隨順修所般若波羅蜜。",
    "X45n0764_002:0433c01": "解即十住。即即十行。二為能發。十迴向為所發。由",
    "X45n0764_002:0433c02": "發迴向心。故所修十度轉勝於前。將滿阿僧祇者。",
    "X45n0764_002:0433c03": "謂從初正信以至迴向功行將滿一阿僧祇。欲入",
    "X45n0764_002:0433c04": "初地時也。深解現前所修離相者。謂將欲悟入唯",
    "X45n0764_002:0433c05": "識。尚未得入。以有所得故。故在四加行中雙印二",
    "X45n0764_002:0433c06": "空。方得所修離相也。以知下。正釋離相也。權教菩",
    "X45n0764_002:0433c07": "薩由未見法性。見有貪瞋癡等。故以檀波羅蜜等",
    "X45n0764_002:0433c08": "度之。此菩薩已見法性。知彼法性本無貪瞋癡等。",
    "X45n0764_002:0433c09": "然亦不妨隨順覺性。而行六度。雖行六度。亦不見",
    "X45n0764_002:0433c10": "布施等相。故曰所修離相也。此菩薩所修一度一",
    "X45n0764_002:0433c11": "行。皆順真如一心法性之理。非是於自性外別有",
    "X45n0764_002:0433c12": "所修。以隨順心性故。所有功德。皆如性起。無盡無",
    "X45n0764_002:0433c13": "為。不取不捨。是知檀因心捨。圓清淨之施門。戒因",
    "X45n0764_002:0433c14": "心持。成自性之淨律。辱因心受。具無生之大忍。進",
    "X45n0764_002:0433c15": "因心作。備牢強之進門。能觀心性。名為上定。則禪",
    "X45n0764_002:0433c16": "因心發。般若靈鑒。窮幽洞徹。則智從心起。故經云。",
    "X45n0764_002:0433c17": "一心不動。具足六波羅蜜。何者。經云。無有可與者。",
    "X45n0764_002:0433c18": "名為布施。豈心外有法可住相耶。又云。戒性如虗",
    "X45n0764_002:0433c19": "空。持者欲迷倒。寧執事法分持犯耶。又云。忍者。於",
    "X45n0764_002:0433c20": "一剎那。盡一切相。及諸所緣。豈是對治前境。伏捺",
    "X45n0764_002:0433c21": "自心而為忍耶。又云若能心不起。精進無有涯。寧",
    "X45n0764_002:0433c22": "著有為妄興勞慮耶。又云。不見心相。名為正定。豈",
    "X45n0764_002:0433c23": "是避喧雜而守靜塵耶。又云。不求諸法性相因緣。",
    "X45n0764_002:0433c24": "是名正慧。豈外狥名言。強生知解耶。是知心外見",
    "X45n0764_002:0434a01": "法。即名外道。若直了自心。不為諸見所動。名隨順",
    "X45n0764_002:0434a02": "真如。又一念相應捨時。即具十度。捨而不取名施。",
    "X45n0764_002:0434a03": "不為諸相所污名戒。忍可非法為忍。離身心相為",
    "X45n0764_002:0434a04": "進。寂然不動為定。決了無生為般若。雖空不礙諸",
    "X45n0764_002:0434a05": "相為方便。希齊佛果是願。思擇不動為力。決斷分",
    "X45n0764_002:0434a06": "明為智。故一念相應。十度圓具。華嚴云。念念具足",
    "X45n0764_002:0434a07": "十波羅蜜。是以十度若圓。八萬四千法門一時齊",
    "X45n0764_002:0434a08": "應。凡是聖教。皆即之於心。理無不應。若心外行事。",
    "X45n0764_002:0434a09": "則取輪迴。任經三祇。終成妄想。是以儒重云。昔我",
    "X45n0764_002:0434a10": "於無數劫以國財身命施人無數。以妄想心施。非",
    "X45n0764_002:0434a11": "為施也。今日以無生心。五華施佛。始名為施。故華",
    "X45n0764_002:0434a12": "嚴云。設於無數劫。財寶施於佛。不知佛實相。此亦",
    "X45n0764_002:0434a13": "不名施。古德云。萬事須歸體處平。是非自向心中混。",
    "X45n0764_002:0434a14": "證發心者。從淨心地。乃至菩薩究竟地。證何境界。所",
    "X45n0764_002:0434a15": "謂真如以依(業)轉識。說為境界。而此證者。無有境界。唯",
    "X45n0764_002:0434a16": "真如智(根本智)。名為法身是菩薩於一念頃。能至十方無餘",
    "X45n0764_002:0434a17": "世界。供養諸佛。(為眾生)請轉法輪。唯為開導利益眾生。不依",
    "X45n0764_002:0434a18": "文字。或示超地速成正覺。以為法弱眾生故。或說我",
    "X45n0764_002:0434a19": "於無量阿僧祇劫(修業方)當成佛道。以為懈慢眾生故。能示",
    "X45n0764_002:0434a20": "如是無數方便不可思議。而實菩薩(大乘)種性根等。發心",
    "X45n0764_002:0434a21": "則等。所證亦等。無有超過之法。以一切菩薩。皆經三",
    "X45n0764_002:0434a22": "阿僧祇劫故。但隨眾生世界不同。所見所聞。根。欲。性",
    "X45n0764_002:0434a23": "異。故示所行亦有差別。",
    "X45n0764_002:0434a24": "證者。謂入真如門也。所言真如。即十種真如也。一",
    "X45n0764_002:0434b01": "徧行。二最勝。三勝流。四無攝受。五類無別。六無染",
    "X45n0764_002:0434b02": "淨。七法無別。八不增減。八智自在。十業自在所依",
    "X45n0764_002:0434b03": "真如也。自初地以至十地。由業識未盡。斷障各別。",
    "X45n0764_002:0434b04": "所證亦異。故有十種境界相現。非謂真如有十種",
    "X45n0764_002:0434b05": "也。業識盡者。唯如如理。及如如智獨存。名為法身。",
    "X45n0764_002:0434b06": "無有別異故。問。法身之理。為復有法成。無法成。生",
    "X45n0764_002:0434b07": "法成。滅法成。一法成。異法成。答。本覺真宗。法身性",
    "X45n0764_002:0434b08": "地。口欲言而詞喪。心將緣而慮息。所以然者。以說",
    "X45n0764_002:0434b09": "有則妙體虗玄。說無則道無不在。說生則三界無",
    "X45n0764_002:0434b10": "物。說滅則一性常靈。說一則各任其形。說異則同",
    "X45n0764_002:0434b11": "歸實相。是以不可稱量。不可希冀。能超四句。便是",
    "X45n0764_002:0434b12": "法身。大集經云。文殊言。世尊。如來坐菩提樹下得",
    "X45n0764_002:0434b13": "菩提。如來則有二相。一者如來。二者菩提。云何名",
    "X45n0764_002:0434b14": "如來已離二相。佛言。善男子。菩提者。一切眾生一",
    "X45n0764_002:0434b15": "切法等無差別。一味一性。如來坐於菩提樹下。見",
    "X45n0764_002:0434b16": "如是法。是故名為得菩提。我不見菩提外別有一",
    "X45n0764_002:0434b17": "法。以一切法皆悉平等。而是平等。不入於數。是故",
    "X45n0764_002:0434b18": "平等名為法身。是菩下。顯其大用。不依文字者。了",
    "X45n0764_002:0434b19": "知所標畢竟非月。故直指人心。見性成佛。此即達",
    "X45n0764_002:0434b20": "磨不立文字宗也。或示者。顯其權說。而實下。顯其",
    "X45n0764_002:0434b21": "實語。阿僧祇。此云無數。亦是不定之稱。如人竟日",
    "X45n0764_002:0434b22": "不見。便云無數時。經年不相見。亦云無數時。故宗",
    "X45n0764_002:0434b23": "鏡問云。成佛之說。或云一念。或說三祇。未審定取",
    "X45n0764_002:0434b24": "何文以印後學。答。成佛之旨。且非時劫。遲速之數。",
    "X45n0764_002:0434c01": "屬在權宜。故對勇猛者。說成佛在乎一念。為懈慢",
    "X45n0764_002:0434c02": "者。說得果須滿三祇。但形教跡。盡屬權宜。故楞嚴",
    "X45n0764_002:0434c03": "鈔云。劫者。時也。而有成住壞空。皆由眾生妄見所",
    "X45n0764_002:0434c04": "感。且妄見一動。外感風輪。由愛發故。外感水輪。由",
    "X45n0764_002:0434c05": "堅執故。外感地輪。由研求故。外感火輪。有四大故",
    "X45n0764_002:0434c06": "有六根。有六根故見六塵。有六塵故有時分。若了",
    "X45n0764_002:0434c07": "無明根本。一念妄心。則知從心所生。三界畢竟無",
    "X45n0764_002:0434c08": "有。且時因境生。境既本空。時亦無體。何須更論劫",
    "X45n0764_002:0434c09": "數。若能一念永斷無明。何假更歷三僧祇劫。故楞",
    "X45n0764_002:0434c10": "嚴經云。不歷僧祇獲法身。又云。彈指超無學。又云",
    "X45n0764_002:0434c11": "歇即菩提。故知劫之長短。從一念生。三界趨果。並",
    "X45n0764_002:0434c12": "是夢中說窹。若自窹時。實無多劫。所以法華會中。",
    "X45n0764_002:0434c13": "演半日為五十小劫。維摩經中。演七日為一劫。故",
    "X45n0764_002:0434c14": "曰十世古今。始終不離於當念。如涅槃經云。廣額",
    "X45n0764_002:0434c15": "屠兒。日殺千羊。後發心已。佛言。汝於賢劫當得作",
    "X45n0764_002:0434c16": "佛。諸大菩薩及阿羅漢咸皆疑云。我等成佛。即經",
    "X45n0764_002:0434c17": "遠劫。廣額何故。成佛在近。佛言。欲得速成者即與",
    "X45n0764_002:0434c18": "速。欲得遠成者即與遠。若頓見真如者。即一念成",
    "X45n0764_002:0434c19": "佛。故知利鈍在人。遲速由我。非關劫數。此約上上",
    "X45n0764_002:0434c20": "根機頓悟頓修說也。",
    "X45n0764_002:0434c21": "又是菩薩發心相者。有三種心。微細之相。云何為三。",
    "X45n0764_002:0434c22": "一者真心。無分別故。二者方便心。自然徧行利益眾",
    "X45n0764_002:0434c23": "生故。三者業識心。微細起滅故。",
    "X45n0764_002:0434c24": "此登地菩薩所發三種心也。此三種心。比之地前。",
    "X45n0764_002:0435a01": "轉更綿密。故曰微細。真心無分別故者。入初地時。",
    "X45n0764_002:0435a02": "分別法執已斷。故得無分別智。證徧行真如。故得",
    "X45n0764_002:0435a03": "真心也。方便心者。徧行十度。廣利眾生。然皆從真",
    "X45n0764_002:0435a04": "起行。無有矯強。故曰自然。業識心者。無明未盡。流",
    "X45n0764_002:0435a05": "注未空。尚有微細生滅故。問。何故此業識。亦名發",
    "X45n0764_002:0435a06": "心。答。未斷分別。無明未露。斷分別已。無明暫發。故",
    "X45n0764_002:0435a07": "亦名發心也。",
    "X45n0764_002:0435a08": "又是菩薩功德成滿。於色究竟處。示一切世間最高",
    "X45n0764_002:0435a09": "大身。謂以一念相應慧。無明頓盡。名一切種智。自然",
    "X45n0764_002:0435a10": "而有不思議業。能現十方利益眾生。",
    "X45n0764_002:0435a11": "此言菩薩地盡示現成佛也。色究竟處。即色界之",
    "X45n0764_002:0435a12": "頂也。最高大身者。色究竟天。身量一萬六千由旬。",
    "X45n0764_002:0435a13": "自在天王身量三萬二千由旬。十地菩薩示為自",
    "X45n0764_002:0435a14": "在天王。身量倍增。故曰最高大身。以色身高大。莫",
    "X45n0764_002:0435a15": "過此天故。然最後身菩薩。示於彼天成佛之相。即",
    "X45n0764_002:0435a16": "轉十地菩薩身而為佛身也。一念相應慧者。即始",
    "X45n0764_002:0435a17": "本最初契合之時。名一念也。由此一念照破無明。",
    "X45n0764_002:0435a18": "得見心性。名得一切種智。自然而有不思議業用。",
    "X45n0764_002:0435a19": "現無量身。應無量土。度無量眾生。所謂大圓無垢",
    "X45n0764_002:0435a20": "同時發。普照十方塵剎中。",
    "X45n0764_002:0435a21": "問曰。虗空無邊故。世界無邊。世界無邊故。眾生無邊。",
    "X45n0764_002:0435a22": "眾生無邊故。心行差別亦復無邊。如是境界不可分",
    "X45n0764_002:0435a23": "濟。難知難解。若無明斷。無有心想云何能了。名一切",
    "X45n0764_002:0435a24": "種智。答曰。一切境界。本來一心。離於想念(心本來離念)。以眾生妄",
    "X45n0764_002:0435b01": "見境界。故心有分齊。以妄起想念。不稱法性。故不能",
    "X45n0764_002:0435b02": "了。諸佛如來。離於見相。無所不徧。心真實故。即是諸",
    "X45n0764_002:0435b03": "法之性。自體顯照一切妄法。有大智用。無量方便。隨",
    "X45n0764_002:0435b04": "諸眾生所應得解。皆能開示種種法義。是故得名一",
    "X45n0764_002:0435b05": "切種智。",
    "X45n0764_002:0435b06": "此疑無心不得名一切種智也。意謂眾生境界差",
    "X45n0764_002:0435b07": "別無量。難解難知。若無明既盡。心想亦空。亦無有",
    "X45n0764_002:0435b08": "心。將何了別種種境界。而明一切種智耶。答。一切",
    "X45n0764_002:0435b09": "境界。離於想念。本無種種差別。亦無分齊。以眾生",
    "X45n0764_002:0435b10": "妄見境界。故有大小高下染淨差別分齊之相。不",
    "X45n0764_002:0435b11": "能徧照。以妄起想念。障蔽光明。不稱法性。轉為無",
    "X45n0764_002:0435b12": "明。故不能了。諸佛不然。以離見相。不見有境界之",
    "X45n0764_002:0435b13": "相。故無所不徧。以離無明。故得見真實心。此真實",
    "X45n0764_002:0435b14": "心。即是諸法自性。既見法性。從法性中起大智用。",
    "X45n0764_002:0435b15": "顯照一切妄法。以無量方便。隨眾生心。說種種法。",
    "X45n0764_002:0435b16": "示種種義。令彼各得解了。是故契無心者。方得一",
    "X45n0764_002:0435b17": "切種智也。",
    "X45n0764_002:0435b18": "又問曰。若諸佛有自然業。能現一切處。利益眾生者。",
    "X45n0764_002:0435b19": "一切眾生。若見其身。若覩神變。若聞其說。無不得益。",
    "X45n0764_002:0435b20": "云何世間多不能見(佛)。答曰。諸佛如來法身平等。徧一",
    "X45n0764_002:0435b21": "切處。無有作意。故說自然。但依眾生心現。眾生心者。",
    "X45n0764_002:0435b22": "猶如於鏡。鏡若有垢。色像不現。如是眾生。心若有垢。",
    "X45n0764_002:0435b23": "法身不現故(不見佛身)。已說解釋分竟。",
    "X45n0764_002:0435b24": "此疑眾生不見如來。不得名不思議利益眾生也。",
    "X45n0764_002:0435c01": "謂如來既有自然業用。現身無量。普利眾生。則應",
    "X45n0764_002:0435c02": "眾生皆得見佛聞法。普霑利益。何故不見。答。如來",
    "X45n0764_002:0435c03": "法身。無處不徧。其現不現。悉由眾生心有垢淨。非",
    "X45n0764_002:0435c04": "謂如來有現不現也。故宗鏡問云。法身普徧一切",
    "X45n0764_002:0435c05": "眾生心想中。眾生既同一心。云何有現不現。答。如",
    "X45n0764_002:0435c06": "來法身常現。無不現時。或於一塵頓現。或於諸塵",
    "X45n0764_002:0435c07": "普現。一塵頓現者。如如來眼睫。文殊寶冠。彌勒樓",
    "X45n0764_002:0435c08": "閣。普賢毛孔。(淨名之)維摩丈室。摩耶之腹。乃至芥子針鋒。",
    "X45n0764_002:0435c09": "近塵遠塵。各各頓現。諸塵普現者。謂該一切處。徹",
    "X45n0764_002:0435c10": "一切時。涉入重重。普融無礙。古德云。一切不思議",
    "X45n0764_002:0435c11": "事。於一事悉能普現。其唯清淨法身之應用乎。所",
    "X45n0764_002:0435c12": "以云。若能諦觀心不二。方見毗盧清淨身。如一念",
    "X45n0764_002:0435c13": "起惡。法身即隨惡現。一念起善。法身即隨善現。乃",
    "X45n0764_002:0435c14": "至見色色處現。見空空處現。名為處處普現。切莫",
    "X45n0764_002:0435c15": "遠求。諸佛法身。即一念心空是。若不現者。皆是客",
    "X45n0764_002:0435c16": "塵自遮。見網自隔。非法身咎。其猶日月麗天。盲者",
    "X45n0764_002:0435c17": "不覩。雷霆震地。聾者不聞。故有福者生。即琳瑯現。",
    "X45n0764_002:0435c18": "薄福者出。則荊棘生。皆由自心有淨有穢。故有現",
    "X45n0764_002:0435c19": "不現耳。若了自心俱時平等顯現。",
    "X45n0764_002:0435c20": "次說修行信心分(此說眾生鈍根福薄受正定說加精進)。",
    "X45n0764_002:0435c21": "此為善根微少眾生修行信心。未滿萬劫。來入正",
    "X45n0764_002:0435c22": "定聚者。說四不壞信。令彼成就信心也。",
    "X45n0764_002:0435c23": "是中依未入正定聚眾生故。說修行信心。何等信心。",
    "X45n0764_002:0435c24": "云何修行。略說信心有四種。云何為四。一者信(真如)根本。",
    "X45n0764_002:0436a01": "所謂樂念(身心歡悅依行持)真如法(諸佛之師)故。二者信佛。有無量功德(以前所說三輪也)。常念親",
    "X45n0764_002:0436a02": "近。供養恭敬。發起善根。願求一切智故。三者(要行)信法。有",
    "X45n0764_002:0436a03": "大利益。常念修行諸(六)波羅蜜故。四者信僧(以指十地菩薩)。能正修行。",
    "X45n0764_002:0436a04": "自利利他。常樂親近諸菩薩眾。求學如實行故。",
    "X45n0764_002:0436a05": "習性易染。猶如素絲。可青可綠。亦如湍水。可東可",
    "X45n0764_002:0436a06": "西。又如尺蠖。可蒼可黃。以八識中具有十法界種",
    "X45n0764_002:0436a07": "子。隨所聞法。即發起現行者。名未入正定聚眾生。",
    "X45n0764_002:0436a08": "今為此等眾生。說此四不壞信。由彼聞此四不壞",
    "X45n0764_002:0436a09": "信。則不退墮故。信根本者。即是信真如法也。樂。謂",
    "X45n0764_002:0436a10": "樂欲。念。謂冥記。樂而不念。其樂不盡。念而不樂。其",
    "X45n0764_002:0436a11": "念不實。必如蜂念好蜜。渴思甘露。造次顛沛。念茲",
    "X45n0764_002:0436a12": "在茲。無有間斷。名真樂念。若此而有退墮者。無有",
    "X45n0764_002:0436a13": "是處。故對信成就者說。則曰正念。對信未成就者",
    "X45n0764_002:0436a14": "說。則曰樂念也。二者下。信三寶也。若未信真如。所",
    "X45n0764_002:0436a15": "信三寶。猶在心外。皆不稱實。若遇他緣。或生退失。",
    "X45n0764_002:0436a16": "若先信真如。則所信三寶。全是真如。由是增進。信",
    "X45n0764_002:0436a17": "得成就。",
    "X45n0764_002:0436a18": "修行有五門。能成(助以上信)此信。云何為五。一者施門(檀度)。二者戒",
    "X45n0764_002:0436a19": "門(尸羅)。三者忍門(羼提)。四者進門(毘利耶)。五者止(禪定)觀(智慧)門(定慧雙運)。",
    "X45n0764_002:0436a20": "信而不行。徒信也。信何能滿。能行此五者。信方滿",
    "X45n0764_002:0436a21": "足。此即前樂集善行。去鑛穢之方也。",
    "X45n0764_002:0436a22": "云何修行施門。若見一切來求索者。所有財物。隨力",
    "X45n0764_002:0436a23": "施與。以自(自利)捨慳貪。令彼(利他)歡喜。若見厄難恐怖危逼。隨",
    "X45n0764_002:0436a24": "己堪任。施與無畏(此施比前又勝)。若有眾生來求法者。隨己能解。方",
    "X45n0764_002:0436b01": "便為說。不應貪求名利恭敬。惟念自利利他。迴向菩",
    "X45n0764_002:0436b02": "提故。",
    "X45n0764_002:0436b03": "施有三。謂財施。無畏施。法施也。若見一切下。財施",
    "X45n0764_002:0436b04": "也。若見厄難下。無畏施也。若有下。法施也。傅大士",
    "X45n0764_002:0436b05": "布施頌曰。施門通六行(六行即六度)。六行束三檀(三檀者。資",
    "X45n0764_002:0436b06": "生檀。無畏檀。法檀。布施。是資生檀。能資益生諸善法故。曰資生檀。持戒。忍辱。是無畏檀。因戒淨。毀辱不動。",
    "X45n0764_002:0436b07": "心無怖畏。故曰無畏檀。法檀者。精進。禪定。智慧是也。因定生慈。因慧生種種法。故曰法檀。將此六行。束為",
    "X45n0764_002:0436b08": "三檀)。資生無畏法。聲色勿相干。二邊純莫立。中道不",
    "X45n0764_002:0436b09": "須安(安邊。即有無二邊。不立。有無俱遣。中道何安。晁云。凡夫著有。不見有中之空。二乘著空。不見空",
    "X45n0764_002:0436b10": "中妙有。不著見於二邊。不取相於中道。惟佛知見)。欲識無生處。背境向心",
    "X45n0764_002:0436b11": "觀。",
    "X45n0764_002:0436b12": "云何修行戒門。所謂不殺不盜不淫不兩(彼此)舌不惡口",
    "X45n0764_002:0436b13": "不妄言不綺語(文過飾非)。遠離貪嫉(貪嗔痴)欺詐(十惡)(貪)諂曲瞋(嗔)恚邪見(痴防非止惡)。若出",
    "X45n0764_002:0436b14": "家者為折伏煩惱故。(要折伏煩惱)亦應遠離憒閙。常處寂靜。修習",
    "X45n0764_002:0436b15": "少欲(不多求)知足(生慚愧)頭陀等行(十二行此抖擻)。乃至小罪心生怖畏。慚愧改悔。",
    "X45n0764_002:0436b16": "不得輕於如來所制禁戒。當護譏嫌。不令眾生妄起",
    "X45n0764_002:0436b17": "過罪故。",
    "X45n0764_002:0436b18": "戒有三。謂律儀戒。攝善法戒。饒益有情戒。所謂下。",
    "X45n0764_002:0436b19": "是攝律儀。遠離下。是攝善法。當護下。是饒益有情。",
    "X45n0764_002:0436b20": "言不殺者。普該一切。不獨於人。不盜者。一針一草。",
    "X45n0764_002:0436b21": "不但五錢。不淫者。舉心即犯。不唯觸身。兩舌者。搆",
    "X45n0764_002:0436b22": "扇兩家。惡口者。恣行咀螫。妄言者。無根之語。綺語",
    "X45n0764_002:0436b23": "者。粉飾之辭。貪。謂多求。嫉。謂妬忌。諒其不知不見",
    "X45n0764_002:0436b24": "而謾之之謂欺。諒其能知能見而探之之謂詐。諂",
    "X45n0764_002:0436c01": "曲者。足恭令色以媚人也。瞋恚者。奮怒發兇以惱",
    "X45n0764_002:0436c02": "人也。邪見者。不念真如而外求也。少欲者。不耽世",
    "X45n0764_002:0436c03": "味也。知足者。得少為足也。頭陀者。抖擻法塵也。小",
    "X45n0764_002:0436c04": "罪生畏者。防微杜漸也。護譏嫌者。謂行非律儀。畜",
    "X45n0764_002:0436c05": "非法物。皆招人譏謗。即生他罪。他罪所生。實由於",
    "X45n0764_002:0436c06": "己。故須護也。問。世間染法為所治。出世淨法為能",
    "X45n0764_002:0436c07": "治。則真俗互顯。能所對治。云何但說一心之旨。能",
    "X45n0764_002:0436c08": "袪萬法。答。至道本乎一心。心法本乎無住。無住心",
    "X45n0764_002:0436c09": "體。靈知不昧。則萬物出生。皆依無住一心為體。離",
    "X45n0764_002:0436c10": "心之外。無別有法。如群波依水。離水無波。萬像依",
    "X45n0764_002:0436c11": "空。離空無像故。佛言。我不見有異貪之法能出於",
    "X45n0764_002:0436c12": "貪。瞋癡亦爾。以離法界。諸法無體故。是故貪等法",
    "X45n0764_002:0436c13": "性得貪等名。此說貪等法性能出貪等。故頌云。於",
    "X45n0764_002:0436c14": "貪起正思。於貪得解脫。故說貪出貪。瞋癡亦復爾。",
    "X45n0764_002:0436c15": "釋曰。離貪之外無別有法。以貪法界即一切法趣",
    "X45n0764_002:0436c16": "貪。若於貪趣正思。了貪無自性。則於貪等得解脫。",
    "X45n0764_002:0436c17": "若於貪起邪思。迷貪生執著。則於貪被繫縛。繫縛",
    "X45n0764_002:0436c18": "解脫。遂成真俗二門。於真俗二門。收盡一切染淨",
    "X45n0764_002:0436c19": "諸法。貪法既爾。瞋癡亦然。一一徧含法界故。若迷",
    "X45n0764_002:0436c20": "方便。貪諸義門。則是疑滔水以漂人。望乾城而投",
    "X45n0764_002:0436c21": "足。憑虗自失。得實何憂。此一心之旨。萬德攸歸。若",
    "X45n0764_002:0436c22": "善若惡。皆能迴轉。若順若逆。悉使善成。所以十玄",
    "X45n0764_002:0436c23": "門中。有唯心迴轉善成門。是故不得定說性中是",
    "X45n0764_002:0436c24": "淨不淨也。故知逆順唯由心轉。苦樂自逐緣分。一",
    "X45n0764_002:0437a01": "念無住真心。塵劫未曾改變。但是隨智分別。所見",
    "X45n0764_002:0437a02": "不同耳。傅大士持戒頌曰。尸羅得清淨。無量劫來",
    "X45n0764_002:0437a03": "因。妄想如怨賊。貪愛若參辰(參辰即參商二星。一出一移。常相遠離)。",
    "X45n0764_002:0437a04": "在欲而無欲。居塵不染塵。權依離垢地。當證法王",
    "X45n0764_002:0437a05": "身(佛為萬法之王)。",
    "X45n0764_002:0437a06": "云何修行忍門。所謂應忍他人之惱(如猪措金山)。心不懷報。亦當",
    "X45n0764_002:0437a07": "忍於利衰毀譽稱譏苦樂等法故。",
    "X45n0764_002:0437a08": "忍惱而不加報。是耐冤忍。忍八風者。安受忍也。利",
    "X45n0764_002:0437a09": "者。戶外屨滿時。衰者。門前羅爵時。毀者。無過而加",
    "X45n0764_002:0437a10": "其惡。譽者。無德而加其善。稱者。實有德而揚之。譏",
    "X45n0764_002:0437a11": "者。實無德而刺之。身心逼迫之謂苦。身心安佚之",
    "X45n0764_002:0437a12": "謂樂。遇此八種境界風來。能安心不動者。非大忍",
    "X45n0764_002:0437a13": "不能也。黃庭堅云。此八物。無明種子也。人從無明",
    "X45n0764_002:0437a14": "種子生。連皮帶骨。豈有可逃之地。但以百年觀之。",
    "X45n0764_002:0437a15": "則人與我。及彼八物。皆成一空。古人云。眾生身同",
    "X45n0764_002:0437a16": "太虗。煩惱何處安脚。細思熟念。煩惱從何處來。有",
    "X45n0764_002:0437a17": "益於事。有益於身否。八風之波。渺然無涯。而以百",
    "X45n0764_002:0437a18": "年有涯之生。種種計校。欲利。惡衰。怒毀。喜譽。求稱。",
    "X45n0764_002:0437a19": "避譏。厭苦。逐樂。不知得喪又自有宿因。決不可計",
    "X45n0764_002:0437a20": "校而為之。且猿騰馬躍。至於澌盡而後休。不可謂",
    "X45n0764_002:0437a21": "智也。亦不知近道之塗。亦窮於是。懶菴居士云。此",
    "X45n0764_002:0437a22": "八物。無明種子也。若能於話頭上。得個著落。則無",
    "X45n0764_002:0437a23": "明種子盡轉為般若真如矣。既盡轉為般若真如。",
    "X45n0764_002:0437a24": "則穿衣喫飯也是如是。靜坐閑眠也是如是。設欲",
    "X45n0764_002:0437b01": "再覓無明種子。杳不可得。斯古佛所謂眾生身同",
    "X45n0764_002:0437b02": "太虗。煩惱何處安脚者也。不亦快哉。傅大士忍辱",
    "X45n0764_002:0437b03": "頌云。忍心如幻夢。辱境若龜毛(楞嚴經云。見則同於龜毛兔角)。常",
    "X45n0764_002:0437b04": "能修此觀。逢難轉堅牢。無非亦無是。無下亦無高。",
    "X45n0764_002:0437b05": "欲滅貪瞋賊。須行智慧刀。",
    "X45n0764_002:0437b06": "云何修行進門。所謂於諸善事。心不懈退。立志堅強。",
    "X45n0764_002:0437b07": "遠離怯弱。當念過去久遠已來。虗受一切身心大苦。",
    "X45n0764_002:0437b08": "無有利益。是故應勤修諸功德。自利利他。遠離眾苦。",
    "X45n0764_002:0437b09": "復次若人雖修行信心。以從先世來。多有重罪惡業",
    "X45n0764_002:0437b10": "障故。為邪魔諸鬼之所惱亂。或為世間事務種種牽",
    "X45n0764_002:0437b11": "纏。或為病苦所惱。有如是等眾多障礙。是故應當勇",
    "X45n0764_002:0437b12": "猛精勤。晝夜六時。禮拜諸佛。誠心懺悔。勸請隨喜。迴",
    "X45n0764_002:0437b13": "向菩提。常不休廢。得免諸障。善根增長故。",
    "X45n0764_002:0437b14": "心不懈退者。愈行而愈進也。立志堅強者。不以折",
    "X45n0764_002:0437b15": "挫而變其所守也。遠離怯弱者。不以畏難而止息",
    "X45n0764_002:0437b16": "半途也。當念下。思過去而勵今生也。復次下。為障",
    "X45n0764_002:0437b17": "重者設方便也。欲除障而禮佛者。如人負債依附",
    "X45n0764_002:0437b18": "於王。人莫誰何也。懺悔除惡業障。勸請除謗法障。",
    "X45n0764_002:0437b19": "隨喜除嫉妬障。迴向除三有障。傅大士精進頌曰。",
    "X45n0764_002:0437b20": "進修名燄地。良為慧光舒。二智心中遣。三空境上",
    "X45n0764_002:0437b21": "袪。無明念念滅。高下執情除。觀心如不間。何啻至",
    "X45n0764_002:0437b22": "無餘(二智真俗二智也)。",
    "X45n0764_002:0437b23": "云何修行止觀門。所言止者。謂止(無境牽心)一切境界相。隨順",
    "X45n0764_002:0437b24": "奢摩他(即止)觀義故(寂而常照清行)。所言觀者謂分別(真如)因緣生滅相。隨順",
    "X45n0764_002:0437c01": "毗鉢舍那(即觀)觀義故。云何隨順(方便)。以此二義。漸漸修習。不",
    "X45n0764_002:0437c02": "相捨離(止觀雙運)。雙現前故(定慧雙顯)。",
    "X45n0764_002:0437c03": "忘塵息念之謂止。謂不念世間一切諸法。獨念唯",
    "X45n0764_002:0437c04": "心也。分別生滅之謂觀。謂觀察身受心法。生從何",
    "X45n0764_002:0437c05": "來。滅從何去也。蕅益子云。止則不隨妄想而一相",
    "X45n0764_002:0437c06": "永淨。觀則不滯空寂而妙用恒興。不相捨離者。唯",
    "X45n0764_002:0437c07": "息念故能觀察唯觀察故能息念也。雙現前故者。",
    "X45n0764_002:0437c08": "惺寂雙流也(照止名觀照觀名止)。",
    "X45n0764_002:0437c09": "若修止者。住於靜處。端坐。正意。不依氣息。不依形色。",
    "X45n0764_002:0437c10": "不依於空。不依地水火風。乃至不依見聞覺知。一切",
    "X45n0764_002:0437c11": "諸想。隨念皆除。亦遣除想。以一切法。本來無想。(諸法)念念",
    "X45n0764_002:0437c12": "不生。念念不滅。亦不得隨心外念境界後以心除心。",
    "X45n0764_002:0437c13": "心若馳散。即當攝來住於正念。是正念者(緣于真如實)當知唯心。",
    "X45n0764_002:0437c14": "無外境界。即復此心。亦無自相。念念不相得。若從坐",
    "X45n0764_002:0437c15": "起去來進止。有所施作。於一切時。常念方便。隨順觀",
    "X45n0764_002:0437c16": "察。久習淳熟。其心得住。以心住故。漸漸猛利隨順得",
    "X45n0764_002:0437c17": "入真如三昧。深伏煩惱。信心增長。速成不退(指前鈍根退者說)。唯除疑",
    "X45n0764_002:0437c18": "惑不信誹謗重罪業障我慢懈怠。如是等人所不能",
    "X45n0764_002:0437c19": "入。",
    "X45n0764_002:0437c20": "此是初心參禪工夫也。端坐正意者。身心俱正也。",
    "X45n0764_002:0437c21": "不念一切。名曰正念。楞嚴云。汝坐道場。銷落諸念",
    "X45n0764_002:0437c22": "是也。氣息者。如調息數息。或守氣導氣之類。形者。",
    "X45n0764_002:0437c23": "如循身骨璅。或存想固形之類。色者。如修十徧處",
    "X45n0764_002:0437c24": "定。或鉢頭日月等。空者。如三乘所修。或無色所修",
    "X45n0764_002:0438a01": "等。四大者。如排併四大。或事火事風等。見聞覺知",
    "X45n0764_002:0438a02": "者。如灰心斷識等。已上皆是小乘外道所修禪。故",
    "X45n0764_002:0438a03": "悉不依。此以一心不動正念真如為禪。即如來禪",
    "X45n0764_002:0438a04": "祖師禪也。一切諸想隨念銷除者。所謂淨躶躶。赤",
    "X45n0764_002:0438a05": "洒酒。十二時中不依倚一物是也。亦遣除想者。所",
    "X45n0764_002:0438a06": "謂有些氣息亦是病。故須遣之又遣。以一切法唯",
    "X45n0764_002:0438a07": "是真如。本無有想。亦無生滅。故不容妄起一念也。",
    "X45n0764_002:0438a08": "若有時不曾管帶。倘有念起。即便知覺。所謂不怕",
    "X45n0764_002:0438a09": "念起。只怕覺遲。切不得隨心外念境界。而後復以",
    "X45n0764_002:0438a10": "心除心。若以心除心。則展轉生心。非歇心之法也。",
    "X45n0764_002:0438a11": "心若馳散即當攝來住於正念者。所謂一迴入草",
    "X45n0764_002:0438a12": "去。驀鼻拽將來也。大安云。安在溈山三十年。吃溈",
    "X45n0764_002:0438a13": "山飯。屙溈山屎。不參溈山禪。秪看一頭水牯牛。若",
    "X45n0764_002:0438a14": "落路落草。便把鼻孔拽轉來。暫犯人苗稼。即鞭撻",
    "X45n0764_002:0438a15": "調伏。既久可憐生。受人言語。如今變作露地白牛。",
    "X45n0764_002:0438a16": "在面前。終日露逈逈地。趂亦不去。所以云。置之一",
    "X45n0764_002:0438a17": "處。即是諸佛道場。此是初心做工夫最吃緊處。是",
    "X45n0764_002:0438a18": "正念者。當知唯心無外境界者。不見心外有法。方",
    "X45n0764_002:0438a19": "名正念。若見有一法。皆是邪思。故曰內心不出。外",
    "X45n0764_002:0438a20": "境不入。心如墻壁。可以入道。昔法空禪師居五臺",
    "X45n0764_002:0438a21": "山。每夜忽聞有聲。名曰空禪。法空患之。久而自悟",
    "X45n0764_002:0438a22": "曰。皆我自心之境。安有外聲哉。自後遂絕。又靈潤",
    "X45n0764_002:0438a23": "法師山行。野燒迅飛而來。同遊者皆避之。潤安步",
    "X45n0764_002:0438a24": "如常。曰。心外無火。火實自心。謂火可燒。無由免火。",
    "X45n0764_002:0438b01": "火至而滅。又晉鳩摩羅什兒時。隨母至沙勒。頂戴",
    "X45n0764_002:0438b02": "佛鉢。私念鉢形甚大。何其輕耶。即重失聲。下之。母",
    "X45n0764_002:0438b03": "問其故。對曰。我心有分別。故鉢有輕重耳。是知一",
    "X45n0764_002:0438b04": "切法。隨念而至。念未生時。量同太虗。然則即今現",
    "X45n0764_002:0438b05": "行分別者。萬類紛然。何故靈騐不等。曰。是皆虗妄",
    "X45n0764_002:0438b06": "亂想。如因夢中事。心力昧略微劣故也。嗟乎。人莫",
    "X45n0764_002:0438b07": "不有忠孝之心也。而王祥臥冰則魚躍。耿恭拜井",
    "X45n0764_002:0438b08": "則泉出。何也。蓋其養之專。故靈騐之應。速如影響。",
    "X45n0764_002:0438b09": "此等皆是證唯心無外境界之樣子也。即復此心",
    "X45n0764_002:0438b10": "亦無有相念念不可得者。言心若馳散。即住正念。",
    "X45n0764_002:0438b11": "此心即復。不必以心更除心也。當知此心一復。亦",
    "X45n0764_002:0438b12": "不見有心之自相可得自然安帖帖地。已上是明",
    "X45n0764_002:0438b13": "靜時做工夫。若從下。復言動時做工夫。謂於日用",
    "X45n0764_002:0438b14": "四威儀中一切處一切時。隨順觀察。不得忘却正",
    "X45n0764_002:0438b15": "念唯心話頭。此是入真如門大方便故。言隨順者。",
    "X45n0764_002:0438b16": "如急水行船。話頭不要走作也。觀察者。如猫捕鼠。",
    "X45n0764_002:0438b17": "話頭不要放捨也。日用尋常。如此用功。久久自然",
    "X45n0764_002:0438b18": "淳熟。心不馳散。常住正念。住正念已。心志自然漸",
    "X45n0764_002:0438b19": "漸猛利。便能隨順得入真如三昧。三昧。即正定也。",
    "X45n0764_002:0438b20": "既入此定。分別不生。煩惱自伏。信心自長。不待經",
    "X45n0764_002:0438b21": "一萬劫。速成不退矣。唯除下。五種料揀。不信者。是",
    "X45n0764_002:0438b22": "闡提人。誹謗者。是壞教人。重罪者。作五逆罪。是無",
    "X45n0764_002:0438b23": "間獄中人。我慢者。貢高自大。不虗心的人。懈怠者。",
    "X45n0764_002:0438b24": "悠悠忽忽。不努力的人。此五等人。皆不隨順。故不",
    "X45n0764_002:0438c01": "得入。故圓覺云。唯除頓覺人。併法不隨順。",
    "X45n0764_002:0438c02": "復次依是三昧故。則知法界一相。謂一切諸佛法身。",
    "X45n0764_002:0438c03": "與眾生身。平等無二。即名一行三昧。當知真如是三",
    "X45n0764_002:0438c04": "昧根本。若人修行。漸漸能生無量三昧。",
    "X45n0764_002:0438c05": "首楞嚴王具足萬行。此云一行。由一行故萬行。由",
    "X45n0764_002:0438c06": "萬行故一行也。文殊般若經云。何名一行三昧。佛",
    "X45n0764_002:0438c07": "言。法界一相。緣繫法界。名一行三昧。入是三昧者。",
    "X45n0764_002:0438c08": "盡知恒沙諸佛法界無差別相。以此真如三昧。能",
    "X45n0764_002:0438c09": "生無量三昧。故名三昧根本也。密嚴偈云。如飯一",
    "X45n0764_002:0438c10": "粒飯。其餘皆可知。諸法亦如是。知一即知彼。故知",
    "X45n0764_002:0438c11": "萬法共會斯宗。猶如百花共成一蜜。若諦了之。一",
    "X45n0764_002:0438c12": "切皆我。昇沉去住。任意隨緣。語嘿卷舒。常順一真",
    "X45n0764_002:0438c13": "之道。治生產業。不違實相之門。運用施為。念念未",
    "X45n0764_002:0438c14": "離法界。行住坐臥。步步常在其中。如明達之士。寓",
    "X45n0764_002:0438c15": "目開懷。悉能先覺。即未遇之人。舉動施為。未常間",
    "X45n0764_002:0438c16": "斷。直如善財登閣。龍女獻珠。當此之時。自然親見。",
    "X45n0764_002:0438c17": "應須剋己辦事。曉夜忘疲。若問程而不行。家鄉轉",
    "X45n0764_002:0438c18": "遠。似見寶而不取。還受貧窮。故知於一念生死心",
    "X45n0764_002:0438c19": "中。能信有諸佛不思議事者。甚為難得。傅大士頌",
    "X45n0764_002:0438c20": "曰。如能發心者。應當了二邊。涅槃無有相。菩提離",
    "X45n0764_002:0438c21": "所緣(子榮曰。如修行須發修菩薩行。須求大乘正知見人悟達上乘。先了有無二邊之執。方證",
    "X45n0764_002:0438c22": "涅槃無相之理。故離所緣之心境也)。無乘及乘者。人法兩俱捐。欲達",
    "X45n0764_002:0438c23": "真如理。應識本源。",
    "X45n0764_002:0438c24": "或有眾生無善根力。則為諸魔外道鬼神之所惑亂。",
    "X45n0764_002:0439a01": "若於坐中。現形恐怖。或現端正男女等相。當念唯心。",
    "X45n0764_002:0439a02": "境界則滅。終不為惱。或現天像。菩薩像。亦作如來像。",
    "X45n0764_002:0439a03": "相好具足。若說陀羅尼。若說布施持戒忍辱精進禪",
    "X45n0764_002:0439a04": "定智慧。或說平等。空無相無願。無怨無親。無因無果。",
    "X45n0764_002:0439a05": "畢竟空寂。是真涅槃。或令人知宿命過去之事。亦知",
    "X45n0764_002:0439a06": "未來之事。得他心智。辯才無礙。能令眾生貪著世間",
    "X45n0764_002:0439a07": "名利之事。又令使人數瞋數喜。性無常準。或多慈愛。",
    "X45n0764_002:0439a08": "多睡多病。其心懈怠。或卒起精進。復更休廢。生於不",
    "X45n0764_002:0439a09": "信。多疑多慮。或捨本勝行。更修雜業。若著世事。種種",
    "X45n0764_002:0439a10": "牽纏。亦能使人得諸三昧少分相似。皆是外道所得。",
    "X45n0764_002:0439a11": "非真三昧。或復令人若一日。若二日。若三日。乃至七",
    "X45n0764_002:0439a12": "日。住於定中。得自然香美飲食。身心適悅。不饑不渴。",
    "X45n0764_002:0439a13": "使人愛著。或令人食無分齊。乍多乍少。顏色變異。以",
    "X45n0764_002:0439a14": "是義故。行者常應智慧觀察。勿令此心墮於邪網。當",
    "X45n0764_002:0439a15": "勤正念。不取不著。則能遠離是諸業障。應知外道所",
    "X45n0764_002:0439a16": "有三昧。皆不離見愛我慢之心。貪著世間名利恭敬",
    "X45n0764_002:0439a17": "故。",
    "X45n0764_002:0439a18": "前明佛境。此明魔境。要知佛魔皆是自心現量。不",
    "X45n0764_002:0439a19": "從外來。現形恐怖者。可畏相也。端正男女者。可愛",
    "X45n0764_002:0439a20": "相也。當念唯心境界則滅者。是却魔之法也。古德",
    "X45n0764_002:0439a21": "云。山鬼伎倆有盡。老僧不采無窮是也。若一念心",
    "X45n0764_002:0439a22": "動。便為彼播弄矣。昔有禪師在山坐。見一孝子擎",
    "X45n0764_002:0439a23": "一死尸來。向禪師前著。便哭云。何故殺我阿母。禪",
    "X45n0764_002:0439a24": "師知是魔。思曰。此是魔境。我將斧斫却。可得解脫。",
    "X45n0764_002:0439b01": "便取斧斫孝子。孝子走去。後覺股上濕。便看。乃是",
    "X45n0764_002:0439b02": "血。不期自斫。又有一禪師坐時。見一豬來在前。禪",
    "X45n0764_002:0439b03": "師知是魔。則把豬鼻孔拽。唱叫把火來。火至。乃見",
    "X45n0764_002:0439b04": "禪師自把鼻唱叫。此乃正坐禪時。心中起見。遂感",
    "X45n0764_002:0439b05": "外魔入心。故知若了唯心。諸境自滅。何處心外別",
    "X45n0764_002:0439b06": "有魔境耶。或現下。隨所好而現身也。若說下。隨所",
    "X45n0764_002:0439b07": "好而說法也。好總持者說總持。好六度者說六度。",
    "X45n0764_002:0439b08": "好平等者說平等。好解脫者說三解脫。好宿命者",
    "X45n0764_002:0439b09": "現宿命。好心通者現心通。好名利者談名利。一入",
    "X45n0764_002:0439b10": "人心。如油入麵。能令行人數瞋數喜。改常易度。或",
    "X45n0764_002:0439b11": "多慈愛者。見人則愛也。睡病懈怠者。不耐修行也。",
    "X45n0764_002:0439b12": "忽起忽滅者。銳始怠終也。生於不信者。始乎信而",
    "X45n0764_002:0439b13": "卒之以疑慮也。捨勝行而修雜業者。下喬木而入",
    "X45n0764_002:0439b14": "幽谷也。所謂性無常準如此。少分相似者。彷彿不",
    "X45n0764_002:0439b15": "真。影像三昧也。令人得定者。魔力所持也。顏色變",
    "X45n0764_002:0439b16": "異者。眩人眼目也。魔事雖多。若以上智觀察。即念",
    "X45n0764_002:0439b17": "唯心。不生取著。自然消滅。若起著心。落他倦繢。故",
    "X45n0764_002:0439b18": "楞嚴經云。不作聖心。名善境界。若作聖解。即受群",
    "X45n0764_002:0439b19": "邪。應知下。總結魔外三昧不真。以外道三昧。不從",
    "X45n0764_002:0439b20": "真如流出故。皆是從見思二惑我法二執中生。無",
    "X45n0764_002:0439b21": "非貪著名利恭敬故。當知為名利而妄說修行。要",
    "X45n0764_002:0439b22": "恭敬而假粧摸樣。口口談空。心心著有者。皆魔事",
    "X45n0764_002:0439b23": "也。可不慎乎。傅大士頌曰。依他一念起。俱為妄所",
    "X45n0764_002:0439b24": "行。便分六十三。九百亂縱橫(法華經云。薄德少福人。眾苦所逼迫。入邪",
    "X45n0764_002:0439c01": "見稠林。若有若無等。依止此諸見。具足六十二。毗婆沙論云。六十二見者。五蘊中各起。則見四五二十。三",
    "X45n0764_002:0439c02": "世各二十。通為六十。通身即是神。身與神二見。總為六十二見。曰於色蘊中即色是我。離色非我。我中有",
    "X45n0764_002:0439c03": "色。色中有我。五蘊中具有此四)。過去滅無滅。當來生不生。常能作",
    "X45n0764_002:0439c04": "此觀。真妄坦然平。",
    "X45n0764_002:0439c05": "真如三昧者。不住見相。不住得相。乃至出定亦無懈",
    "X45n0764_002:0439c06": "慢。所有煩惱。漸漸微薄。若諸凡夫。不習此三昧法。得",
    "X45n0764_002:0439c07": "入如來種性。無有是處。以修世間諸禪三昧。多起味",
    "X45n0764_002:0439c08": "著。依於我見。繫屬三界。與外道共。若離善知識所護。",
    "X45n0764_002:0439c09": "則起外道見故。",
    "X45n0764_002:0439c10": "上言似三昧。此言真三昧也。雖在定中。不見有定",
    "X45n0764_002:0439c11": "相者。無分別故。不見有得相者。無愛著故。所有煩",
    "X45n0764_002:0439c12": "惱漸漸微薄者。得定之效騐也。乃至出定不生懈",
    "X45n0764_002:0439c13": "慢者。正謂不以在定而精進。出定而怠弛也。不以",
    "X45n0764_002:0439c14": "在定而心敬。出定而心慢也。反顯用心專一。不在",
    "X45n0764_002:0439c15": "定不定也。若諸下。結顯修行真三昧者。方具正因。",
    "X45n0764_002:0439c16": "入如來種。以修下。結顯修似三昧。必落魔外也。世",
    "X45n0764_002:0439c17": "間三昧。如四禪八定及無想定等。由彼未空我執。",
    "X45n0764_002:0439c18": "味著定境。有見有得故。智者頌曰。非到真如理。棄",
    "X45n0764_002:0439c19": "我入無為。眾生及壽者。悟見總皆非。若悟菩提道。",
    "X45n0764_002:0439c20": "彼岸更求離。法相與非相。了應如是知。",
    "X45n0764_002:0439c21": "復次精勤專心修學此三昧者現世當得十種利益。",
    "X45n0764_002:0439c22": "云何為十。一者常為十方諸佛(修真如即修十方佛之心)菩薩之所護念。二者",
    "X45n0764_002:0439c23": "不為諸魔惡鬼所能恐怖。三者不為九十五種外道",
    "X45n0764_002:0439c24": "鬼神之所惑亂。四者遠離誹謗甚深之法。重罪業障。",
    "X45n0764_002:0440a01": "漸漸微薄。五者滅一切疑諸惡覺觀。六者於諸如來",
    "X45n0764_002:0440a02": "境界信得增長。七者遠離憂悔於生死中勇猛不怯。",
    "X45n0764_002:0440a03": "八者其志柔和。捨於憍慢。不為他人所惱。九者雖未",
    "X45n0764_002:0440a04": "得定。於一切時。一切境界處。則能減損煩惱。不樂世",
    "X45n0764_002:0440a05": "間。十者若得三昧。不為外緣一切音聲之所驚動。",
    "X45n0764_002:0440a06": "此顯修真三昧現世獲益也。諸佛菩薩所護念者。",
    "X45n0764_002:0440a07": "是正法眼藏故。魔鬼不能恐者。中心樹子不動故。",
    "X45n0764_002:0440a08": "外道不能惑者。有定盤星知斥識兩故。遠離誹謗",
    "X45n0764_002:0440a09": "者。深信真如無謗法之愆故。滅一切疑者。已得正",
    "X45n0764_002:0440a10": "信。疑無所生故。信得增長者。始而信。既而解行。終",
    "X45n0764_002:0440a11": "而證入故。生死不怯者。已具金剛寶覺故。捨憍慢",
    "X45n0764_002:0440a12": "者。知平等法。無有二故。損減煩惱。不樂世間者。世",
    "X45n0764_002:0440a13": "味淡薄。道心濃厚故。音聲不驚動者。內心不出。外",
    "X45n0764_002:0440a14": "境不入故。傅大士頌曰。信根生一念。諸佛盡能知。",
    "X45n0764_002:0440a15": "生因於此日。證果未來時。三大經多劫。六度久安",
    "X45n0764_002:0440a16": "施。熏成無漏種。方號不思議。",
    "X45n0764_002:0440a17": "復次若人唯修於止。則心沉沒。或起懈怠。不樂眾善。",
    "X45n0764_002:0440a18": "遠離大悲。是故修觀。修習觀者。當觀一切世間有為",
    "X45n0764_002:0440a19": "之法。無得久停。須臾變壞。一切心行。念念生滅。以是",
    "X45n0764_002:0440a20": "故苦。應觀過去所念諸法。恍惚如夢。應觀現在所念",
    "X45n0764_002:0440a21": "諸法。猶如電光。應觀未來所念諸法。猶如於雲。歘爾",
    "X45n0764_002:0440a22": "而起。應觀世間一切有身。悉皆不淨。種種穢污。無一",
    "X45n0764_002:0440a23": "有可樂。如是當念一切眾生。從無始時來。皆因無明",
    "X45n0764_002:0440a24": "所熏習故。令心生滅。已受一切身心大苦。現在即有",
    "X45n0764_002:0440b01": "無量逼迫。未來所苦。亦無分齊。難捨難離。而不覺知。",
    "X45n0764_002:0440b02": "眾生如是。甚為可愍。作是思惟。即應勇猛立大誓願。",
    "X45n0764_002:0440b03": "願令我心離分別故。徧於十方。修行一切諸善功德。",
    "X45n0764_002:0440b04": "盡其未來。以無量方便救拔一切苦惱眾生。令得涅",
    "X45n0764_002:0440b05": "槃第一義樂。以起如是願故。於一切時一切處。所有",
    "X45n0764_002:0440b06": "眾善。隨己堪能。不捨修學。心無懈怠。唯除坐時專念",
    "X45n0764_002:0440b07": "於止。若餘一切。悉當觀察應作不應作。若行若住。若",
    "X45n0764_002:0440b08": "臥若起。皆應止觀俱行。所謂雖念諸法自性不生。而",
    "X45n0764_002:0440b09": "復即念因緣和合善惡之業。苦樂等報。不失不壞。雖",
    "X45n0764_002:0440b10": "念因緣善惡業報。而亦即念性不可得。",
    "X45n0764_002:0440b11": "此言修觀也。若修於止。則心沉沒者。躭著靜境不",
    "X45n0764_002:0440b12": "肯放捨。古人喻之枯樁死水是也。或起懈怠者。但",
    "X45n0764_002:0440b13": "念空無相無作也。不樂眾善者。不求佛道也。遠離",
    "X45n0764_002:0440b14": "大悲者。不樂度生也。所謂夜明簾外轉身難。故當",
    "X45n0764_002:0440b15": "修觀治之也。修習下。此令行人總觀世間有為不",
    "X45n0764_002:0440b16": "久。心行不常。眾生貪著。不覺不知。以故受苦也。應",
    "X45n0764_002:0440b17": "觀過去等。觀法無我也。應觀世間等。觀身不淨也。",
    "X45n0764_002:0440b18": "如是下。觀心無常也。已受下。觀受是苦也。眾生下。",
    "X45n0764_002:0440b19": "念眾生苦。發大悲心也。作是下。發自利利他二種",
    "X45n0764_002:0440b20": "大願也。以起下。修集一切善法也。唯除下。謂靜時",
    "X45n0764_002:0440b21": "唯專念止。餘一切動時。皆應止觀俱行。所謂一心",
    "X45n0764_002:0440b22": "不動入諸禪。了境無生名般若。正如車之兩輪。鳥",
    "X45n0764_002:0440b23": "之雙翼。缺一不可也。所謂下。正明止觀雙行。淨名",
    "X45n0764_002:0440b24": "云。無我無邊無受者。善惡之業亦不忘是也。故宗",
    "X45n0764_002:0440c01": "鏡云。為法國土之王因茲二力。出生死海之底。全",
    "X45n0764_002:0440c02": "假雙修。散妄亂而似風吹雲。破愚暗而如日照世。",
    "X45n0764_002:0440c03": "動邪見之深刺。拔無明之厚根。為大覺海之陰陽。",
    "X45n0764_002:0440c04": "作寶花王之父母。傋一乘之基地。堅萬行之垣墻。",
    "X45n0764_002:0440c05": "以此相應。能入宗鏡。傅大士頌曰。如星翳燈幻。皆",
    "X45n0764_002:0440c06": "為喻無常(王日休云。如星者。謂暗時則現。明時則無。喻眾生愚暗故。有有為法。若明悟。則",
    "X45n0764_002:0440c07": "無也。如翳者。謂眾生自有光明於內。乃為有為法所蔽。如翳障目也。如灯者。謂暗時則用。明時則不用。喻",
    "X45n0764_002:0440c08": "眾生愚暗故用有為法。明悟則不用也。如幻者。謂有為法。非真寔也)。漏識修因果。誰",
    "X45n0764_002:0440c09": "言得久長。危脆同泡露。如雲影電光。饒經八萬劫。",
    "X45n0764_002:0440c10": "終是落空亡。智者大師圓成頌曰。相寂名亦遣。心",
    "X45n0764_002:0440c11": "融境亦亡。去來終莫見。語默永無方。智入圓成理。",
    "X45n0764_002:0440c12": "身同法性常。證真還了俗。不廢示津梁。傅大士禪",
    "X45n0764_002:0440c13": "定(止門)頌曰。禪河隨浪靜。定水逐波清。澄神生覺性。",
    "X45n0764_002:0440c14": "息慮滅迷情。遍計虗分別。由來假立名。若了依他",
    "X45n0764_002:0440c15": "起。無別有圓成。又智慧(觀門)煩曰。慧燈如朗日。蘊界",
    "X45n0764_002:0440c16": "若乾城(子榮云。乾城者。即乾達婆城。海上龍蜃化現餘氣。人見樓閣。忽爾還無。此破眾生妄",
    "X45n0764_002:0440c17": "執五蘊色身為寔)。明來暗便謝。無暇暫時停。妄心猶未滅。",
    "X45n0764_002:0440c18": "乃見我人形。妙智圓光照。唯得一空名。",
    "X45n0764_002:0440c19": "若修止者。對治凡夫住著世間。能捨二乘怯弱之見。",
    "X45n0764_002:0440c20": "若修觀者。對治二乘不起大悲愜劣心過。遠離凡夫",
    "X45n0764_002:0440c21": "不修善根。以是義故。是止觀門共相助成。不相捨離。",
    "X45n0764_002:0440c22": "若止觀不具。則無能入菩提之道。",
    "X45n0764_002:0440c23": "此明止觀功用各有對治也。凡夫躭著世間不能",
    "X45n0764_002:0440c24": "放捨。二乘不達無生。怖畏生死。故令修止以治之。",
    "X45n0764_002:0441a01": "二乘非觀不發大悲。凡夫非觀不發善根。故令修",
    "X45n0764_002:0441a02": "觀以治之。所謂觀空而萬行沸騰。涉有而一道清",
    "X45n0764_002:0441a03": "淨。以是下。結上行人。定當止觀雙行共相助成。必",
    "X45n0764_002:0441a04": "不相離。若二門不具。無能入道。智者大師頌曰。三",
    "X45n0764_002:0441a05": "大僧祇劫。萬行具齊修。既悟無人我。長依聖道流。",
    "X45n0764_002:0441a06": "二空方漸證(人我二空觀也)三昧任遨遊(梵語三昧。此云正定。止也)。創",
    "X45n0764_002:0441a07": "居歡喜地。常樂遂無憂。",
    "X45n0764_002:0441a08": "復次眾生初學是法。欲求正信。其心怯弱。以住於此",
    "X45n0764_002:0441a09": "娑婆世界。自畏不能常值諸佛。親承供養。懼謂信心",
    "X45n0764_002:0441a10": "難可成就。意欲退者。當知如來有勝方便。攝護信心。",
    "X45n0764_002:0441a11": "謂以專意念佛因緣。隨願得生他方佛土常見於佛。",
    "X45n0764_002:0441a12": "永離惡道。如修多羅說。若人專念西方極樂(凡聖同居)世界阿",
    "X45n0764_002:0441a13": "彌陀佛。所修善根。迴向願求生彼世界。即得往生。常",
    "X45n0764_002:0441a14": "見佛故。終無有退。若觀彼佛真如法身。常勤修習。畢",
    "X45n0764_002:0441a15": "竟得生。住正定(慧)故。已說修行信心分。",
    "X45n0764_002:0441a16": "已上開五種門。令人專心自信本來是佛。直下承",
    "X45n0764_002:0441a17": "當。復修諸行以磨鍊之。此下又為求入正信而心",
    "X45n0764_002:0441a18": "怯弱者。別開念佛法門也。諸佛難值。一畏也。信心",
    "X45n0764_002:0441a19": "難生。二畏也。心存二畏。意欲退墮人天二乘。故別",
    "X45n0764_002:0441a20": "開方便。令彼念佛。一以攝護信心令得成就。一以",
    "X45n0764_002:0441a21": "隨願往生令得見佛。言專意者。淨念相繼。一心不",
    "X45n0764_002:0441a22": "亂也。念佛因緣者。佛是正因。念是助緣。因緣和合。",
    "X45n0764_002:0441a23": "方得見佛故。由佛身無處不在。但意不專。念不切。",
    "X45n0764_002:0441a24": "不易得見故。觀無量壽佛經云。諸佛如來是法界",
    "X45n0764_002:0441b01": "身。入一切眾生心想中。是故心想佛時。是心即具",
    "X45n0764_002:0441b02": "三十二相。八十種好。是心作佛。是心是佛。諸佛正",
    "X45n0764_002:0441b03": "徧知海。從心想生。楞嚴經云。若眾生心。憶佛念佛。",
    "X45n0764_002:0441b04": "現前當來。必定見佛。既見佛已。決定不退信心故。",
    "X45n0764_002:0441b05": "若觀下。此即是觀察念佛者誰。與能觀無念者同",
    "X45n0764_002:0441b06": "途異轍。畢竟得生住正定故者。如入楞伽經云。大",
    "X45n0764_002:0441b07": "慧汝當知。善逝滅度後。南天竺國中。大名德比丘。",
    "X45n0764_002:0441b08": "厥號為龍樹。能破有無宗。世間中顯我。無上大乘",
    "X45n0764_002:0441b09": "法。得初歡喜地。往生安樂國。故知參禪念佛。皆是",
    "X45n0764_002:0441b10": "捷徑法門。能專意念佛者。必如能決志參禪。念佛",
    "X45n0764_002:0441b11": "而意不專。參禪而志不決。其欲往生淨土。見性成",
    "X45n0764_002:0441b12": "佛者。難矣哉。淨土十疑論問云。諸法體空。本來無",
    "X45n0764_002:0441b13": "生。平等寂滅。今乃捨此求彼。豈不乖理。經云。淨土",
    "X45n0764_002:0441b14": "先淨其心。心淨即佛土淨。此云何通。答。一總答。若",
    "X45n0764_002:0441b15": "言求生西方。是捨此求彼。不中理者。汝執住此。不",
    "X45n0764_002:0441b16": "求生西方。是捨彼著此。此還成病。不中理也。又轉",
    "X45n0764_002:0441b17": "計亦不求生彼。亦不求生此者。則斷滅見。二別答。",
    "X45n0764_002:0441b18": "夫不生不滅者。於生緣中。諸法和合。不守自性。求",
    "X45n0764_002:0441b19": "於生體。亦不可得。此生生時。無所從來。故名不生。",
    "X45n0764_002:0441b20": "諸法散時。不守自性。言我散滅。此散滅時。去無所",
    "X45n0764_002:0441b21": "至。故言不滅。非謂因緣生外。別有不生不滅。亦非",
    "X45n0764_002:0441b22": "不求生淨土。喚作無生。中論云。因緣所生法。我說",
    "X45n0764_002:0441b23": "即是空。亦名為假名。亦名中道義。又諸法不自生。",
    "X45n0764_002:0441b24": "亦不從他生。不共不無因。是故知無生。維摩經云。",
    "X45n0764_002:0441c01": "雖知諸佛國。及與眾生空。而常修淨土。教化諸群",
    "X45n0764_002:0441c02": "生。智者熾然求生淨土。達生體不可得。即真無",
    "X45n0764_002:0441c03": "生。此謂心淨即佛土淨。愚者為生所縛。聞生即作",
    "X45n0764_002:0441c04": "生解。聞無生即作無生解。不知生即無生。無生即",
    "X45n0764_002:0441c05": "生。不達此理。橫相是非。瞋他求生淨土。幾許誣哉。",
    "X45n0764_002:0441c06": "此是謗法罪人。邪見外道也。故淨土或問云。參禪",
    "X45n0764_002:0441c07": "人最好念佛。根機或鈍。恐今生未能大悟。且假彌",
    "X45n0764_002:0441c08": "陀願力。接引往生。又云。汝若念佛不生淨土。老僧",
    "X45n0764_002:0441c09": "當墮拔舌地獄。真歇了禪師淨土說云。洞下一宗。",
    "X45n0764_002:0441c10": "皆悟密修。其故何哉。良以念佛法門。徑路修行。正",
    "X45n0764_002:0441c11": "按大藏接上上器。傍引中下之機。又云。乃佛乃祖。",
    "X45n0764_002:0441c12": "在教在禪。皆修淨業。同歸一源。入得此門。無量法",
    "X45n0764_002:0441c13": "門。悉皆證入。至如天衣懷。圓照本。慈受深。南嶽思。",
    "X45n0764_002:0441c14": "法照。淨靄。大通。懷玉。道珍。法真。守納。北磵簡。天目",
    "X45n0764_002:0441c15": "禮等。諸大長老。皆是禪門宗匠。其密修顯化。發揚",
    "X45n0764_002:0441c16": "淨土之旨。不約而同。豈特諸老為然。甞聞老宿曰。",
    "X45n0764_002:0441c17": "合五家宗派。盡天下禪僧。悟與未悟。無一不歸淨",
    "X45n0764_002:0441c18": "土。百丈海禪師。馬祖的子。天下叢林。從古至今。無",
    "X45n0764_002:0441c19": "一事敢違其法。看他為病僧念誦。舉揚一偈。稱讚",
    "X45n0764_002:0441c20": "彌陀。復同聲念佛百千聲。迴向云。諸緣未盡。早遂",
    "X45n0764_002:0441c21": "輕安。大命難逃。徑皈安養。又津送亡僧云。神超淨",
    "X45n0764_002:0441c22": "域。業謝塵勞。蓮開上品之花。佛授一生之記。荼毗",
    "X45n0764_002:0441c23": "之際。引聲高唱阿彌陀佛。十唱十和。贊助往生。此",
    "X45n0764_002:0441c24": "非淨土之指歸乎。百丈以來。皆依此法。然則禪僧",
    "X45n0764_002:0442a01": "無不歸淨土者。豈不然乎。是以東土西域。無不以",
    "X45n0764_002:0442a02": "此為究竟指歸也。論主將此一章。著於修行信心",
    "X45n0764_002:0442a03": "分之末。亦深有意。非強安排也。抱疑之徒。可信斯",
    "X45n0764_002:0442a04": "旨。",
    "X45n0764_002:0442a05": "次說勸修利益分。",
    "X45n0764_002:0442a06": "此分勸人進修。必獲大利。",
    "X45n0764_002:0442a07": "如是摩訶衍。諸佛祕藏。我已總說。若有眾生欲於如",
    "X45n0764_002:0442a08": "來甚深境界得生正信。遠離誹謗。入大乘道。當持此",
    "X45n0764_002:0442a09": "論。思量修習。究竟能至無上之道。若人聞是法已。不",
    "X45n0764_002:0442a10": "生怯弱。當知此人定紹佛種。(因中)必為諸佛之所授記。",
    "X45n0764_002:0442a11": "如是下。總結前文。若有下。此勸參禪得益也。持者。",
    "X45n0764_002:0442a12": "不放捨也。思量者。極力究竟也。修習者。念念熏習",
    "X45n0764_002:0442a13": "也。究竟至無上道者。獲益也。若聞而勇往直前。不",
    "X45n0764_002:0442a14": "生怯弱。此人理觀分明。乘戒俱急。如此。則一生可",
    "X45n0764_002:0442a15": "辦。定紹佛種。故云一句染神。必當作佛。一字經耳。",
    "X45n0764_002:0442a16": "七世不沉。昔泥蛤聽法而生天。廐象聞經而悛惡。",
    "X45n0764_002:0442a17": "比丘戲咲而獲果。女人思惟而悟空。何況聞此一",
    "X45n0764_002:0442a18": "心大解脫法門哉。釋摩訶衍論云。第一顯離疑生",
    "X45n0764_002:0442a19": "信入功德門者。謂有眾生。聞此摩訶衍甚深極妙",
    "X45n0764_002:0442a20": "廣大法門已。即其心中亦不疑畏。亦不怯弱。亦不",
    "X45n0764_002:0442a21": "輕賤。亦不誹謗。發決定心。堅固心。尊重心。愛敬心。",
    "X45n0764_002:0442a22": "當知是人真實佛子。不斷佛種。不斷法種。不斷僧",
    "X45n0764_002:0442a23": "種。常恒相續。展轉增長。盡於未來。亦為諸佛親所",
    "X45n0764_002:0442a24": "授記。亦為一切無量菩薩之所護念故。",
    "X45n0764_002:0442b01": "假使有人能化三千大千世界滿中眾生令行十善。",
    "X45n0764_002:0442b02": "不如有人。於一食頃。正思此法。過前功德。不可為喻。",
    "X45n0764_002:0442b03": "此言比類對治示勝門也。謂若有人能攝化三千",
    "X45n0764_002:0442b04": "大千世界中。徧滿眾生。皆悉無餘。令行十善。或有",
    "X45n0764_002:0442b05": "眾生於一食頃。於此甚深觀察思量。若校量此二",
    "X45n0764_002:0442b06": "人功德。彼第一人功德極甚微少。譬如芥子。碎作",
    "X45n0764_002:0442b07": "百分之量。此第二人甚極廣大。譬如碎十方世界",
    "X45n0764_002:0442b08": "微塵數量故(然人烏得能化三千世界。蓋假喻耳。乃極言其不可以比也)。",
    "X45n0764_002:0442b09": "復次若人受持此論。觀察修行。若一日一夜所有功",
    "X45n0764_002:0442b10": "德無量無邊。不可得說。假令十方一切諸佛各於無",
    "X45n0764_002:0442b11": "量無邊阿僧祇劫說其功德亦不能盡。何以故。謂法",
    "X45n0764_002:0442b12": "性功德無有盡故。此人功德亦復如是。無有邊際。",
    "X45n0764_002:0442b13": "此言受持功德讚揚門也。受者。直下承受。持者。時",
    "X45n0764_002:0442b14": "時行持也。謂若有人受持此論觀察義理。如實修",
    "X45n0764_002:0442b15": "行。若一日若一夜。中間所得功德無量無邊。不可",
    "X45n0764_002:0442b16": "言說。不可思量。何以故。一切文字攝在自心觀察",
    "X45n0764_002:0442b17": "中。故得之者。不在於年月之多。但一念頃。即入實",
    "X45n0764_002:0442b18": "諦。而其性天昭徹矣。若更有勤行精進。受之不忘",
    "X45n0764_002:0442b19": "於心。持之不厭其久。說之普得聞知。非特覺一己",
    "X45n0764_002:0442b20": "之性。且將覺億萬人之性。其為功德莫大焉。烏可",
    "X45n0764_002:0442b21": "思量而言說乎。假使十方三世一切諸佛。一切菩",
    "X45n0764_002:0442b22": "薩。以十方世界微塵數舌。各各皆悉於十方世界",
    "X45n0764_002:0442b23": "微塵數量不可說劫讚揚其人所有功德。亦不能",
    "X45n0764_002:0442b24": "盡。以法身真如功德。等虗空界。無邊際故。一日一",
    "X45n0764_002:0442c01": "夜所得功德。尚不可思議。何況二日。若三日。以至",
    "X45n0764_002:0442c02": "無數日。受持讀誦。思惟觀察。如實修行。是不可思",
    "X45n0764_002:0442c03": "議中不可思議者乎。故知信此真宗。必以拳拳服",
    "X45n0764_002:0442c04": "膺而修行之。方能與真如相應而出世也。若以到",
    "X45n0764_002:0442c05": "處高談闊論。能說能書。外則誑惑世人。內則自欺",
    "X45n0764_002:0442c06": "己德。但取名聞利養而博學。甘心自暴自棄而不",
    "X45n0764_002:0442c07": "行。若如是明理者。名為法門中賊。違背法性。常取",
    "X45n0764_002:0442c08": "三惡道故。何有無量無邊功德而十方諸佛讚歎",
    "X45n0764_002:0442c09": "也。十方諸佛所歎其功德者。讚其受持此論。觀察",
    "X45n0764_002:0442c10": "義理。如實修行也。故知信此真宗。成摩訶衍。三世",
    "X45n0764_002:0442c11": "諸佛之所證。義理何窮。十方菩薩之所乘。功德無",
    "X45n0764_002:0442c12": "盡。可謂甘露入頂。醍醐灌心。耀不二之慧燈。破情",
    "X45n0764_002:0442c13": "根之暗惑。注一味之智水。洗意地之妄塵。能令厚",
    "X45n0764_002:0442c14": "障深遮。若暴風之卷危葉。繁疑積滯。猶赫日之爍",
    "X45n0764_002:0442c15": "輕冰。猶如於諸王中為金輪之王。於諸照中為晨",
    "X45n0764_002:0442c16": "旭之照。於諸寶中為摩尼之寶。於諸華中為青蓮",
    "X45n0764_002:0442c17": "之華。於諸諦中為真空之門。於諸法中為涅槃之",
    "X45n0764_002:0442c18": "宅。故遇斯教者。應須自慶。",
    "X45n0764_002:0442c19": "其有眾生於此論中。毀謗不信。所獲罪根。經無量劫。",
    "X45n0764_002:0442c20": "受大苦惱。是故眾生。但應仰信。不應毀謗。以深自害。",
    "X45n0764_002:0442c21": "亦害他人。斷絕一切三寶之種。以一切如來皆依此",
    "X45n0764_002:0442c22": "法得涅槃故。一切菩薩因之修行得入佛智故。當知",
    "X45n0764_002:0442c23": "過去菩薩。已依此法。得成淨信。現在菩薩。今依此法。",
    "X45n0764_002:0442c24": "得成淨信。未來菩薩。當依此法。得成淨信。是故眾生。",
    "X45n0764_002:0443a01": "應勤修學。",
    "X45n0764_002:0443a02": "先言毀謗獲罪。是故下。結勸應信。以深下。出謗毀",
    "X45n0764_002:0443a03": "獲罪之所以。當知下。結勸修行獲益之所以。",
    "X45n0764_002:0443a04": "諸佛甚深廣大義。我今隨順總持說。迴此功德如法",
    "X45n0764_002:0443a05": "性。普利一切眾生界。",
    "X45n0764_002:0443a06": "初句結義。次句結文。三四二句迴向眾生。",
    "X45n0764_002:0443a08": "大乘起信論續疏卷下(終)",
    "X45n0764_002:0443a12": "淅江紹興府山陰縣福勝菴比丘源洪潤寓于杭",
    "X45n0764_002:0443a13": "城天長寺謹抄時在",
    "X45n0764_002:0443a14": "嘉慶三年四月十二日禁筆記"
}