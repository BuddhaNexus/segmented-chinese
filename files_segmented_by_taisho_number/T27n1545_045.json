{
    "T27n1545_045:0231b15": "阿毘達磨大毘婆沙論卷第四十",
    "T27n1545_045:0231b16": "五",
    "T27n1545_045:0231b18": "五百大阿羅漢等造",
    "T27n1545_045:0231b19": "三藏法師玄奘奉　詔譯",
    "T27n1545_045:0231b20": "雜蘊第一中思納息第八之四",
    "T27n1545_045:0231b21": "云何異生性。乃至廣說。問何故作此論。答",
    "T27n1545_045:0231b22": "為止他宗顯正義故。謂或有執欲界見苦",
    "T27n1545_045:0231b23": "所斷十隨眠是異生性。如犢子部。彼說異生",
    "T27n1545_045:0231b24": "性是欲界繫。是染污性是見所斷。是相應行",
    "T27n1545_045:0231b25": "蘊攝。為遮彼執顯異生性是三界繫。是修",
    "T27n1545_045:0231b26": "所斷。是不染污。是不相應行蘊所攝。或復有",
    "T27n1545_045:0231b27": "執。異生性無實體。如譬喻者為遮彼執",
    "T27n1545_045:0231b28": "顯異生性自體實有。為遮此等諸部異執。",
    "T27n1545_045:0231b29": "顯示正理故作斯論。此本論中說異生性。",
    "T27n1545_045:0231c01": "品類足論說異生法。如說。云何異生法。謂",
    "T27n1545_045:0231c02": "地獄傍生鬼界比俱盧洲無想天。彼業彼生",
    "T27n1545_045:0231c03": "是謂異生法。問何故此本論中。說異生性非",
    "T27n1545_045:0231c04": "異生法。品類足論。說異生法非異生性耶。",
    "T27n1545_045:0231c05": "答是作論者意欲爾故。復次此彼皆是有餘",
    "T27n1545_045:0231c06": "說故。復次此彼二論各說一種互相顯故。",
    "T27n1545_045:0231c07": "復次異生性勝。非異生法。此本論中且就勝",
    "T27n1545_045:0231c08": "說。此論已說異生性。故品類足論不重說",
    "T27n1545_045:0231c09": "之。此論未說異生法故。品類足論說異生",
    "T27n1545_045:0231c10": "法。此顯彼論在此後造。有作是說。彼論已",
    "T27n1545_045:0231c11": "說異生法故此不重說。彼論未說異生性。",
    "T27n1545_045:0231c12": "故此論說之。此顯彼論在此先造。問何故",
    "T27n1545_045:0231c13": "名異生性。尊者世友作如是說。能令有情",
    "T27n1545_045:0231c14": "起異類見異類煩惱造異類業。受異類果",
    "T27n1545_045:0231c15": "異類生故。名異生性。復次能令有情墮異",
    "T27n1545_045:0231c16": "界故。往異趣故。受異生故。名異生性。復",
    "T27n1545_045:0231c17": "次能令有情信異師故。作異相故。受異",
    "T27n1545_045:0231c18": "法故。行異行故。求異果故。名異生性。大",
    "T27n1545_045:0231c19": "德說曰。能令有情依止異類界趣生有。發",
    "T27n1545_045:0231c20": "起種種顛倒煩惱。造作增長感後有業。輪",
    "T27n1545_045:0231c21": "轉生死無分限故。名異生性。阿毘達磨諸",
    "T27n1545_045:0231c22": "論師言。異生分故異生體故名異生性。尊者",
    "T27n1545_045:0231c23": "妙音作如是說。異生類故名異生性。脇尊",
    "T27n1545_045:0231c24": "者言。異生依故障聖性故。名異生性。問何",
    "T27n1545_045:0231c25": "故名異生法。答諸異生者有此法故。名異",
    "T27n1545_045:0231c26": "生法。譬如世間王法臣法。問諸異生法。聖者",
    "T27n1545_045:0231c27": "亦有。何故但立異生法名。答諸異生法聖者",
    "T27n1545_045:0231c28": "多無。設有少者不名聖法。以聖者於彼得",
    "T27n1545_045:0231c29": "而不在身成就不現前故。唯異生於彼得",
    "T27n1545_045:0232a01": "而亦在身成就亦現前故名異生法。復次異",
    "T27n1545_045:0232a02": "生成就彼法。能令彼法取果與果故。名異",
    "T27n1545_045:0232a03": "生法。聖者雖成就彼法。而不爾故不名聖",
    "T27n1545_045:0232a04": "法。復次異生成就彼法。能令彼法往異趣",
    "T27n1545_045:0232a05": "異界異處異生受異果故。名異生法。聖者",
    "T27n1545_045:0232a06": "雖成就彼法。而不爾故不名聖法。復次異",
    "T27n1545_045:0232a07": "生性是有漏。彼法亦有漏故名異生法。聖性",
    "T27n1545_045:0232a08": "是無漏彼法非無漏故不名聖法。復次異",
    "T27n1545_045:0232a09": "生為彼所覆蔽故。所纏縛故。所誑惑故。",
    "T27n1545_045:0232a10": "名異生法。聖不爾故不名聖法。復次諸異",
    "T27n1545_045:0232a11": "生類隨順彼法生長彼法故。名異生法。聖",
    "T27n1545_045:0232a12": "不爾故不名聖法。問異生性異生法。何差",
    "T27n1545_045:0232a13": "別。答異生性唯非色。異生法通色非色。異",
    "T27n1545_045:0232a14": "生性唯無見。異生法通有見無見。異生性",
    "T27n1545_045:0232a15": "唯無對。異生法通有對無對。異生性唯不",
    "T27n1545_045:0232a16": "相應。異生法通相應不相應。異生性唯無",
    "T27n1545_045:0232a17": "所依無所緣無行相異生法皆通二種。異生",
    "T27n1545_045:0232a18": "性唯不染污。無罪無異熟。異生法皆通二",
    "T27n1545_045:0232a19": "種。復次異生性唯無記。異生法通善不善",
    "T27n1545_045:0232a20": "無記。異生性通三界繫。異生法唯欲色界",
    "T27n1545_045:0232a21": "繫。異生性唯修所斷。異生法通見修所斷。",
    "T27n1545_045:0232a22": "復次異生性是因。異生法是果。如因果能作",
    "T27n1545_045:0232a23": "所作亦爾。復次異生性法界法處行蘊所攝。",
    "T27n1545_045:0232a24": "異生法十八界十二處五蘊所攝。復次異生",
    "T27n1545_045:0232a25": "性苦法智忍時捨。異生法餘時捨。如是等門",
    "T27n1545_045:0232a26": "是謂差別。如世尊說。隨信隨法行超異生",
    "T27n1545_045:0232a27": "地。未得預流果定不命終。問何故名異生",
    "T27n1545_045:0232a28": "地。答一切聖者皆名同生。此異於彼故名",
    "T27n1545_045:0232a29": "異生。容受異生名異生地。問若爾。聖者異",
    "T27n1545_045:0232b01": "異生故應名異生。答一切聖者同會真理。",
    "T27n1545_045:0232b02": "同見同欲故名同生。異生不爾。可厭賤故",
    "T27n1545_045:0232b03": "立異生名。不應為難。尊者世友作如是",
    "T27n1545_045:0232b04": "說。容起異見異類煩惱。容造異業。容墮",
    "T27n1545_045:0232b05": "異界。往異趣等。而受生故。名異生地。復次",
    "T27n1545_045:0232b06": "容信異師。廣說乃至求異果故。名異生地。",
    "T27n1545_045:0232b07": "大德說曰。異於正法及毘奈耶。而受生故。名",
    "T27n1545_045:0232b08": "為異生。是諸異生生長依處名異生地",
    "T27n1545_045:0232b09": "云何異生性。答若於聖法聖暖聖見聖忍聖",
    "T27n1545_045:0232b10": "欲聖慧。諸非得已非得當非得。是謂異生性。",
    "T27n1545_045:0232b11": "問為不得苦法智忍是異生性。為不得一",
    "T27n1545_045:0232b12": "切聖法是異生性耶。設爾何失。若不得苦",
    "T27n1545_045:0232b13": "法智忍是異生性者。道類智已生捨苦法智",
    "T27n1545_045:0232b14": "忍。爾時苦法智忍非得。應是異生性。是則住",
    "T27n1545_045:0232b15": "修道無學道者。亦應名異生。若不得一切",
    "T27n1545_045:0232b16": "聖法是異生性者。則應一切有情皆名異生。",
    "T27n1545_045:0232b17": "無聖者成就一切聖法故。謂乃至佛亦不",
    "T27n1545_045:0232b18": "成就二乘聖法。及自乘學法。亦應名異生。",
    "T27n1545_045:0232b19": "有作是說。不得苦法智忍是異生性。問若",
    "T27n1545_045:0232b20": "爾道類智已生捨苦法智忍。爾時苦法智忍",
    "T27n1545_045:0232b21": "非得。應是異生性。是則住修道無學道者",
    "T27n1545_045:0232b22": "亦應名異生。答苦法智忍生時。害彼非得。",
    "T27n1545_045:0232b23": "令於自相續永不復生故。住修道無學道",
    "T27n1545_045:0232b24": "者。於苦法智忍雖不成就。而不名不得。",
    "T27n1545_045:0232b25": "亦不名得。如眼根生時害彼非得。令於",
    "T27n1545_045:0232b26": "自相續永不復生。眼根滅已雖不成就。而",
    "T27n1545_045:0232b27": "不名不得。亦不名得此亦如是。故無前",
    "T27n1545_045:0232b28": "過。復次道類智已生。苦法智忍雖不成就。",
    "T27n1545_045:0232b29": "而成就彼等流果故。不名異生。復有說者。",
    "T27n1545_045:0232c01": "不得一切聖法是異生性。問若爾。則應一",
    "T27n1545_045:0232c02": "切有情皆名異生。無聖者成就一切聖法",
    "T27n1545_045:0232c03": "故。答雖無聖者具足成就一切聖法。而非",
    "T27n1545_045:0232c04": "異生。以彼非得雜聖得故。謂若身中聖法",
    "T27n1545_045:0232c05": "非得不雜得者。是異生性。聖者身中聖法非",
    "T27n1545_045:0232c06": "得雜聖得故非異生性。彼得非得恒俱生",
    "T27n1545_045:0232c07": "故。復次彼非得有二種。一共。二不共。不共",
    "T27n1545_045:0232c08": "者是異生性。共者非異生性。聖者身中聖法",
    "T27n1545_045:0232c09": "非得。一向是共故無前失。復次彼非得有二",
    "T27n1545_045:0232c10": "種。一未被害二已被害。未被害者是異生性。",
    "T27n1545_045:0232c11": "已被害者非異生性。聖者身中聖法非得。皆",
    "T27n1545_045:0232c12": "已被害故無前失。復次一切聖法非得有二。",
    "T27n1545_045:0232c13": "一依異生相續現起。二依聖者相續現起。前",
    "T27n1545_045:0232c14": "是異生性。後非異生性。故無聖者名異生",
    "T27n1545_045:0232c15": "失。問聖法聖暖聖見聖忍聖欲聖慧有何差",
    "T27n1545_045:0232c16": "別。有作是說。此中六句皆共顯示苦法智",
    "T27n1545_045:0232c17": "忍。初一是總。後五是別。初一是略。後五是",
    "T27n1545_045:0232c18": "廣。初一是不分別。後五是分別。謂苦法智忍",
    "T27n1545_045:0232c19": "令蘊種子皆悉萎悴故名聖暖。推求諦理",
    "T27n1545_045:0232c20": "故名聖見。忍可諦理故名聖忍。愛樂諦理",
    "T27n1545_045:0232c21": "故名聖欲。決擇諦理故名聖慧。復次苦法",
    "T27n1545_045:0232c22": "智忍令有種子皆悉萎悴故名聖暖。推求",
    "T27n1545_045:0232c23": "行轉故名聖見。忍可行轉故名聖忍。愛樂",
    "T27n1545_045:0232c24": "解脫故名聖欲。覺了諦理故名聖慧。有",
    "T27n1545_045:0232c25": "說。六地苦法智忍。即是此中六句所顯。有",
    "T27n1545_045:0232c26": "說。六姓苦法智忍。即是此中六句所顯。復",
    "T27n1545_045:0232c27": "有說者。此中六句皆共顯示一切聖法。謂諸",
    "T27n1545_045:0232c28": "聖法義有總別。初一是總。後五是別。五中二",
    "T27n1545_045:0232c29": "釋如前應知。有說。六姓一切聖法。即是此",
    "T27n1545_045:0233a01": "中六句所顯。有說。三乘學無學法。即是此中",
    "T27n1545_045:0233a02": "六句所顯。有餘師說。此中顯示真實相似二",
    "T27n1545_045:0233a03": "種聖法。相似聖法。即暖等四順決擇分。聖法",
    "T27n1545_045:0233a04": "者。謂真實聖法即無漏道。聖暖者謂暖法。聖",
    "T27n1545_045:0233a05": "見者謂頂法。聖忍者謂下中忍法。聖欲者謂",
    "T27n1545_045:0233a06": "增上忍法聖慧者謂世第一法。若未修得暖",
    "T27n1545_045:0233a07": "法等四。當知彼是全分異生。若得暖等亦",
    "T27n1545_045:0233a08": "名聖者。如世尊說。若有成就暖等善根。我",
    "T27n1545_045:0233a09": "說彼名相似聖者。然異生性唯是真實聖",
    "T27n1545_045:0233a10": "法非得非不得餘故彼不應言暖等。謂暖",
    "T27n1545_045:0233a11": "等此異生性當言善耶不善耶無記耶。答應",
    "T27n1545_045:0233a12": "言無記。謂無覆無記非得性故。一切非得皆",
    "T27n1545_045:0233a13": "是無覆無記性攝。問異熟生等四無記中此",
    "T27n1545_045:0233a14": "何所攝。答非四所攝。但是等流無覆無記。問",
    "T27n1545_045:0233a15": "此何故非有覆無記。答非離染時捨此性",
    "T27n1545_045:0233a16": "故。何故異生性非善耶。答善法或由加行",
    "T27n1545_045:0233a17": "故得。或由餘緣故得。無設加行求作異",
    "T27n1545_045:0233a18": "生。又斷善時善法皆捨。得諸善法不成就性。",
    "T27n1545_045:0233a19": "若異生性是善性者。斷善根者。應非異生。",
    "T27n1545_045:0233a20": "非直語言其義便立。故復問答顯非善等。此",
    "T27n1545_045:0233a21": "中有說。善法或由加行故得者。顯由加行",
    "T27n1545_045:0233a22": "所起諸善。或由餘緣故得者。顯彼所修未",
    "T27n1545_045:0233a23": "來諸善。復次善法或由加行故得者。顯加",
    "T27n1545_045:0233a24": "行得善。或由餘緣故得者。顯離染得善。復",
    "T27n1545_045:0233a25": "次善法或由加行故得者。顯加行得善中",
    "T27n1545_045:0233a26": "順勝進分順決擇分。或由餘緣故得者。顯",
    "T27n1545_045:0233a27": "加行得善中順退分順住分。問若爾。此中何",
    "T27n1545_045:0233a28": "故不說生得善耶。答應說而不說者。當知",
    "T27n1545_045:0233a29": "此義有餘。復次此中但說難得勝善。諸生得",
    "T27n1545_045:0233b01": "善易得下劣故不說之。復次諸異生性皆",
    "T27n1545_045:0233b02": "是生得。若此中說生得善者。便不異彼。",
    "T27n1545_045:0233b03": "故不說之。復有說者。善法或由加行。故得",
    "T27n1545_045:0233b04": "者。顯加行得善。或由餘緣故得者。顯生得",
    "T27n1545_045:0233b05": "善。復次善法或由加行故得者。顯勝進時",
    "T27n1545_045:0233b06": "所得諸善。或由餘緣故得者。顯退等時所",
    "T27n1545_045:0233b07": "得諸善。此中應作四句分別。或有善法由",
    "T27n1545_045:0233b08": "加行故得非由餘緣。如暖頂忍世第一法。",
    "T27n1545_045:0233b09": "見道現觀邊世俗智。道類智不動心解脫。無",
    "T27n1545_045:0233b10": "諍願智邊際定等。或有善法由餘緣故得",
    "T27n1545_045:0233b11": "非由加行。如生得善。或有善法由加行故",
    "T27n1545_045:0233b12": "得亦由餘緣。如四沙門果。靜慮無色無量解",
    "T27n1545_045:0233b13": "脫勝處遍處等。或有善法非由加行故得。",
    "T27n1545_045:0233b14": "亦非由餘緣者無也。無設加行求作異",
    "T27n1545_045:0233b15": "生者。顯異生性非加行得善。謂必無有先",
    "T27n1545_045:0233b16": "非異生。後求證得彼下賤故。無始時來是",
    "T27n1545_045:0233b17": "異生故。又斷善時善法皆捨等者。顯異生性",
    "T27n1545_045:0233b18": "非生得善。謂斷善時正斷生得非加行故。",
    "T27n1545_045:0233b19": "若斷善根非異生者。甚違正理。彼極惡故。",
    "T27n1545_045:0233b20": "勿有如斯所說過失。故異生性決定非善。",
    "T27n1545_045:0233b21": "何故異生性非不善耶。答離欲染時不善皆",
    "T27n1545_045:0233b22": "捨。得不善法不成就性。若異生性是不善者。",
    "T27n1545_045:0233b23": "諸異生離欲染應非異生。若非異生彼後",
    "T27n1545_045:0233b24": "不應還生欲界。聖離欲染必不更受欲界",
    "T27n1545_045:0233b25": "生故。又若爾者。色無色界應無異生。便有",
    "T27n1545_045:0233b26": "大失。故異生性定非不善。故彼唯是無覆",
    "T27n1545_045:0233b27": "無記。此異生性當言欲界繫耶。色界繫耶。",
    "T27n1545_045:0233b28": "無色界繫耶。答應言或欲界繫。或色界繫。或",
    "T27n1545_045:0233b29": "無色界繫。非直語言其義便立。故應問答重",
    "T27n1545_045:0233b30": "顯斯義。何故異生性非唯欲界繫耶。答欲",
    "T27n1545_045:0233c01": "界沒生無色界時欲界法皆捨。得欲界法不",
    "T27n1545_045:0233c02": "成就性。若異生性唯欲界繫者。諸異生欲",
    "T27n1545_045:0233c03": "界沒生無色界。應非異生。若非異生。則應",
    "T27n1545_045:0233c04": "生彼無退墮者。聖者生上必無退受下地",
    "T27n1545_045:0233c05": "生故。雖欲界沒生色界者。亦捨欲界法。而",
    "T27n1545_045:0233c06": "非全捨。彼猶成欲界變化心等故。由此但",
    "T27n1545_045:0233c07": "說生無色界。何故異生性非唯色界繫耶。",
    "T27n1545_045:0233c08": "答色界沒生無色界時色界法皆捨。得色界",
    "T27n1545_045:0233c09": "法不成就性。若異生性唯色界繫者諸異生",
    "T27n1545_045:0233c10": "色界沒生無色界應非異生。若非異生猛",
    "T27n1545_045:0233c11": "憙子等不應生下。聖不爾故。雖色界沒生",
    "T27n1545_045:0233c12": "欲界者。亦捨色界法。而非全捨。彼猶成色",
    "T27n1545_045:0233c13": "界煩惱等法故。由此但說生無色界。何故",
    "T27n1545_045:0233c14": "異生性非唯無色界繫耶。答入正性離生。",
    "T27n1545_045:0233c15": "先現觀欲界苦。後合現觀色無色界苦聖道",
    "T27n1545_045:0233c16": "起。先辦欲界事。後合辦色無色界事。是故",
    "T27n1545_045:0233c17": "異生性非唯無色界繫。法應如是。若成就",
    "T27n1545_045:0233c18": "此地異生性。必先現觀此地苦諦。又聖道起",
    "T27n1545_045:0233c19": "先為對治異生性故作如是說。問若爾。異",
    "T27n1545_045:0233c20": "生性應唯欲界繫。答唯欲界繫有前過失。",
    "T27n1545_045:0233c21": "故此應言通三界繫。此異生性當言見所",
    "T27n1545_045:0233c22": "斷耶。修所斷耶。答應言修所斷。非直語言",
    "T27n1545_045:0233c23": "其義便立。故應問答重顯斯義。何故異生性",
    "T27n1545_045:0233c24": "非見所斷耶。答見所斷法皆染污異生性不",
    "T27n1545_045:0233c25": "染污故。諸染污法隨部隨品漸漸斷之得不",
    "T27n1545_045:0233c26": "成就。諸異生性苦法智忍一時頓捨。隨地第",
    "T27n1545_045:0233c27": "九無間道力一時頓斷故非染污。又世第一",
    "T27n1545_045:0233c28": "法正滅。苦法智忍正生。爾時捨三界異生性。",
    "T27n1545_045:0233c29": "得彼不成就性。非於爾時見所斷法而有捨",
    "T27n1545_045:0234a01": "故。若異生性是見所斷。應此位中未捨彼",
    "T27n1545_045:0234a02": "性。則具縛者住苦法智忍時。應成就異生",
    "T27n1545_045:0234a03": "性。見所斷法具成就故。住此位者應名為",
    "T27n1545_045:0234a04": "聖亦名異生。便成雜亂。故異生性非見所",
    "T27n1545_045:0234a05": "斷。問爾時唯應捨欲界異生性。上二界異",
    "T27n1545_045:0234a06": "生性先不成就故。如何乃說捨三界耶。答",
    "T27n1545_045:0234a07": "應說爾時捨三界中隨一異生性。得彼不",
    "T27n1545_045:0234a08": "成就性。而言捨三界異生性者。為滿三數",
    "T27n1545_045:0234a09": "故作是說。謂上二界異生性先不成就。今復",
    "T27n1545_045:0234a10": "捨欲界異生性。三數便滿故作是說。有說。",
    "T27n1545_045:0234a11": "上二界異生性雖先不成就。今復不成就。",
    "T27n1545_045:0234a12": "故亦說捨。云何先不成就今復不成就耶。",
    "T27n1545_045:0234a13": "謂轉遠故。有說。欲界異生性能資能引上",
    "T27n1545_045:0234a14": "二界異生性與彼為門為加行故。若捨欲",
    "T27n1545_045:0234a15": "界異生性時亦說捨彼。有說。成就欲界異",
    "T27n1545_045:0234a16": "生性時。色無色界諸異生性。容當現起與",
    "T27n1545_045:0234a17": "彼為依安足處故。若捨欲界異生性時。斷",
    "T27n1545_045:0234a18": "彼生路故亦說捨。有說。爾時三界諸異生性",
    "T27n1545_045:0234a19": "得非擇滅故作是說。爾時頓得三界九地",
    "T27n1545_045:0234a20": "諸異生性非擇滅故以是義故有問言。頗",
    "T27n1545_045:0234a21": "有法一時捨九時斷耶。答有。謂異生性一時",
    "T27n1545_045:0234a22": "捨者謂苦法智忍生時。九時斷者。謂離欲界",
    "T27n1545_045:0234a23": "乃至非想非非想處染。各於第九無間道時。",
    "T27n1545_045:0234a24": "頗有於異生性已得擇滅未得非擇滅",
    "T27n1545_045:0234a25": "耶。答應作四句。或有於異生性。已得擇",
    "T27n1545_045:0234a26": "滅未得非擇滅。謂諸異生已離欲界乃至",
    "T27n1545_045:0234a27": "無所有處染。或有於異生性已得非擇滅",
    "T27n1545_045:0234a28": "未得擇滅。謂諸聖者未離欲界染。或有於",
    "T27n1545_045:0234a29": "異生性已得擇滅及非擇滅。謂諸聖者已離",
    "T27n1545_045:0234b01": "欲界乃至非想非非想處染。或有於異生性",
    "T27n1545_045:0234b02": "未得擇滅及非擇滅。謂諸異生未離欲界",
    "T27n1545_045:0234b03": "染。頗有異生性未斷而不成就耶。答應作",
    "T27n1545_045:0234b04": "四句。或有異生性未斷而不成就。謂諸異",
    "T27n1545_045:0234b05": "生生欲界未離初靜慮染。彼上八地異生",
    "T27n1545_045:0234b06": "性未斷而不成就。已離初靜慮染。未離第",
    "T27n1545_045:0234b07": "二靜慮染。彼上七地異生性未斷而不成就。",
    "T27n1545_045:0234b08": "乃至已離無所有處染。彼上一地異生性未",
    "T27n1545_045:0234b09": "斷而不成就。若生初靜慮。未離第二靜慮",
    "T27n1545_045:0234b10": "染。彼上七地異生性未斷而不成就。已離",
    "T27n1545_045:0234b11": "第二靜慮染。未離第三靜慮染。彼上六地異",
    "T27n1545_045:0234b12": "生性未斷而不成就。乃至已離無所有處",
    "T27n1545_045:0234b13": "染。彼上一地異生性未斷而不成就。乃至若",
    "T27n1545_045:0234b14": "生無所有處。彼上一地異生性未斷而不成",
    "T27n1545_045:0234b15": "就。若諸聖者未離欲界染。彼九地異生性",
    "T27n1545_045:0234b16": "未斷而不成就。已離欲界染。未離初靜慮",
    "T27n1545_045:0234b17": "染。彼上八地異生性未斷而不成就。乃至已",
    "T27n1545_045:0234b18": "離無所有處染。未離非想非非想處染。彼",
    "T27n1545_045:0234b19": "上一地異生性未斷而不成就。或有異生性",
    "T27n1545_045:0234b20": "成就而非未斷。謂諸異生生欲界已離欲",
    "T27n1545_045:0234b21": "界染。彼欲界異生性成就而非未斷。乃至生",
    "T27n1545_045:0234b22": "無所有處已離無所有處染。彼無所有處異",
    "T27n1545_045:0234b23": "生性成就而非未斷。或有異生性未斷亦成",
    "T27n1545_045:0234b24": "就。謂諸異生未離欲界染。彼欲界異生性未",
    "T27n1545_045:0234b25": "斷亦成就。乃至生無所有處未離無所有",
    "T27n1545_045:0234b26": "處染。彼無所有處異生性未斷亦成就。若生",
    "T27n1545_045:0234b27": "非想非非想處。彼非想非非想處異生性未",
    "T27n1545_045:0234b28": "斷亦成就。或有異生性非未斷亦非成就。",
    "T27n1545_045:0234b29": "謂諸異生生欲界已離初靜慮染。未離第",
    "T27n1545_045:0234c01": "二靜慮染。彼初靜慮異生性非未斷亦非成",
    "T27n1545_045:0234c02": "就。乃至已離無所有處染。彼初靜慮乃至無",
    "T27n1545_045:0234c03": "所有處異生性非未斷亦非成就。若生初",
    "T27n1545_045:0234c04": "靜慮。未離第二靜慮染。彼欲界異生性非",
    "T27n1545_045:0234c05": "未斷亦非成就。已離第二靜慮染。未離第",
    "T27n1545_045:0234c06": "三靜慮染。彼欲界第二靜慮異生性非未斷",
    "T27n1545_045:0234c07": "亦非成就。乃至已離無所有處染。彼欲界第",
    "T27n1545_045:0234c08": "二靜慮乃至無所有處異生性非未斷亦非",
    "T27n1545_045:0234c09": "成就。乃至若生非想非非想處。彼欲界乃至",
    "T27n1545_045:0234c10": "無所有處異生性非未斷亦非成就。若諸聖",
    "T27n1545_045:0234c11": "者已離欲界染。未離初靜慮染。彼欲界異",
    "T27n1545_045:0234c12": "生性非未斷亦非成就。已離初靜慮染。未",
    "T27n1545_045:0234c13": "離第二靜慮染。彼欲界初靜慮異生性非未",
    "T27n1545_045:0234c14": "斷亦非成就。乃至已離非想非非想處染。",
    "T27n1545_045:0234c15": "彼三界九地異生性非未斷亦非成就。頗",
    "T27n1545_045:0234c16": "有異生性已斷而成就耶。答應作四句。謂",
    "T27n1545_045:0234c17": "前第二句作此初句。前初句作此第二句。前",
    "T27n1545_045:0234c18": "第四句作此第三句。前第三句作此第四句",
    "T27n1545_045:0234c19": "准前所說應知其相。異生性名何法。答三",
    "T27n1545_045:0234c20": "界不染污心不相應行。問何故復作此論。答",
    "T27n1545_045:0234c21": "欲令疑者得決定故。謂前說不得聖法",
    "T27n1545_045:0234c22": "名異生性。或有生疑。不得聖法非實有",
    "T27n1545_045:0234c23": "體。如未得財。欲令此疑得決定故。顯異",
    "T27n1545_045:0234c24": "生性是實有法行蘊所攝。故作斯論。有作",
    "T27n1545_045:0234c25": "是說。前雖已顯異生性相而未辨體。今",
    "T27n1545_045:0234c26": "欲說之故作斯論。有餘師說。前雖已顯異",
    "T27n1545_045:0234c27": "生性體。未辨其相。今欲說之故作斯論。",
    "T27n1545_045:0234c28": "或有說者。前顯異生性對治。今欲說異生",
    "T27n1545_045:0234c29": "性體故作斯論。言三界者遮異生性唯欲",
    "T27n1545_045:0235a01": "界繫。不染污者。遮異生性是染污法及見所",
    "T27n1545_045:0235a02": "斷。心不相應者。遮異生性是心所法。行者",
    "T27n1545_045:0235a03": "遮異生性非實有法。假法理非行蘊攝故。",
    "T27n1545_045:0235a04": "此即遮異執顯異生性體。尊者妙音說。異",
    "T27n1545_045:0235a05": "生性即眾同分。如牛羊等諸眾同分。即說名",
    "T27n1545_045:0235a06": "為牛羊等性。如是異生眾同分體名異生",
    "T27n1545_045:0235a07": "性。有餘師言。別有一法是不染污。心不相",
    "T27n1545_045:0235a08": "應行蘊所攝。如命根等名異生性。為遮彼",
    "T27n1545_045:0235a09": "執前說異生性名不得聖法。不得即是不成",
    "T27n1545_045:0235a10": "就性。問何緣不許即異生眾同分。及有別",
    "T27n1545_045:0235a11": "法名異生性。而許聖法不成就性名異生",
    "T27n1545_045:0235a12": "性耶。答異生眾同分。非親違聖法故。別有",
    "T27n1545_045:0235a13": "一法不可知故。非如聖法不成就性。親違",
    "T27n1545_045:0235a14": "聖法。有相可知名異生性。理善成立",
    "T27n1545_045:0235a15": "諸法邪見相應。彼法邪思惟相應耶。乃至廣",
    "T27n1545_045:0235a16": "說。問何故異生性後說邪支耶。答此二展轉",
    "T27n1545_045:0235a17": "相扶持故。謂異生性扶持邪支。此邪支復能",
    "T27n1545_045:0235a18": "扶持異生性。復次行者厭異生性及八邪支。",
    "T27n1545_045:0235a19": "而修聖道故。異生性後復分別邪支。諸法邪",
    "T27n1545_045:0235a20": "見相應。彼法邪思惟相應耶。答應作四句。",
    "T27n1545_045:0235a21": "此中邪見一切地有。非一切染污心。有身見",
    "T27n1545_045:0235a22": "等聚中無故。邪思惟一切染污心有。非一切",
    "T27n1545_045:0235a23": "地。靜慮中間以上無故。由此相望作大四句。",
    "T27n1545_045:0235a24": "有法邪見相應非邪思惟。謂邪見相應邪思",
    "T27n1545_045:0235a25": "惟。及餘邪思惟不相應邪見相應法。此中邪",
    "T27n1545_045:0235a26": "見相應邪思惟者。謂欲界未至定初靜慮邪見",
    "T27n1545_045:0235a27": "俱尋。彼唯與邪見相應非邪思惟。自性與",
    "T27n1545_045:0235a28": "自性由三因緣不相應故。一無二思惟俱",
    "T27n1545_045:0235a29": "時起故。二前後思惟不和合故。三諸法自",
    "T27n1545_045:0235b01": "性不自觀故。謂待他生不待自性。及餘邪",
    "T27n1545_045:0235b02": "思惟不相應邪見相應法者。謂靜慮中間乃",
    "T27n1545_045:0235b03": "至有頂邪見相應法。即九大地法。九大煩惱",
    "T27n1545_045:0235b04": "地法。惛沈伺心。有法邪思惟相應非邪見。",
    "T27n1545_045:0235b05": "謂邪思惟相應邪見。及餘邪見不相應邪思",
    "T27n1545_045:0235b06": "惟相應法。此中邪思惟相應邪見者。謂欲界",
    "T27n1545_045:0235b07": "未至定初靜慮邪見。彼唯與邪思惟相應",
    "T27n1545_045:0235b08": "非邪見。自性與自性由前所說三種因緣",
    "T27n1545_045:0235b09": "不相應故。及餘邪見不相應邪思惟相應法",
    "T27n1545_045:0235b10": "者。謂欲界未至定初靜慮除邪見聚。取餘",
    "T27n1545_045:0235b11": "染污聚中邪思惟相應法。即有身見邊執見",
    "T27n1545_045:0235b12": "戒禁取見取疑貪瞋慢不共無明。相應聚中",
    "T27n1545_045:0235b13": "邪思惟相應法。謂十大地法等如理應知。有",
    "T27n1545_045:0235b14": "法邪見相應亦邪思惟。謂除邪見相應邪思",
    "T27n1545_045:0235b15": "惟。及除邪思惟相應邪見。諸餘邪見邪思惟",
    "T27n1545_045:0235b16": "相應法。謂欲界未至定初靜慮邪見聚中邪",
    "T27n1545_045:0235b17": "見邪思惟相應法。即九大地法。九大煩惱地",
    "T27n1545_045:0235b18": "法。無慚無愧惛沈睡眠伺心。有法非邪見相",
    "T27n1545_045:0235b19": "應亦非邪思惟。謂邪見不相應邪思惟。邪思",
    "T27n1545_045:0235b20": "惟不相應邪見。及諸餘心心所法色無為心不",
    "T27n1545_045:0235b21": "相應行。此中邪見不相應邪思惟者。謂欲界",
    "T27n1545_045:0235b22": "未至定初靜慮除邪見聚。取餘染污聚中邪",
    "T27n1545_045:0235b23": "思惟。彼俱不相應彼聚無邪見故。自性與",
    "T27n1545_045:0235b24": "自性不相應故。邪思惟不相應邪見者。謂",
    "T27n1545_045:0235b25": "靜慮中間乃至有頂邪見。彼俱不相應。自性",
    "T27n1545_045:0235b26": "與自性不相應故。彼地無思惟故。及諸餘",
    "T27n1545_045:0235b27": "心心所法者。謂靜慮中間乃至有頂。除邪見",
    "T27n1545_045:0235b28": "聚。取餘染污心心所法并一切善無覆無記。",
    "T27n1545_045:0235b29": "色無為心不相應行者。謂一切色無為心不",
    "T27n1545_045:0235c01": "相應行。如是諸法俱不相應。彼聚無邪見",
    "T27n1545_045:0235c02": "故。彼地無思惟故。不染污故。非相應法故。",
    "T27n1545_045:0235c03": "諸法邪見相應。彼法邪精進相應耶。答應作",
    "T27n1545_045:0235c04": "四句。此中邪見一切地有。非一切染污心邪",
    "T27n1545_045:0235c05": "精進一切地及一切染污心俱有。由此相望",
    "T27n1545_045:0235c06": "作中四句。有法邪見相應非邪精進。謂邪",
    "T27n1545_045:0235c07": "見相應邪精進。此中邪見相應邪精進者。謂",
    "T27n1545_045:0235c08": "邪見聚中懈怠但與邪見相應非邪精進。",
    "T27n1545_045:0235c09": "自性與自性不相應故。有法邪精進相應",
    "T27n1545_045:0235c10": "非邪見。謂邪見及餘邪見不相應。邪精進相",
    "T27n1545_045:0235c11": "應法。此中邪見者。謂諸邪見皆與邪精進相",
    "T27n1545_045:0235c12": "應非邪見。彼聚定有邪精進故。自性與自",
    "T27n1545_045:0235c13": "性不相應故。及餘邪見不相應邪精進相",
    "T27n1545_045:0235c14": "應法者。謂一切地。除邪見聚。取餘染污聚",
    "T27n1545_045:0235c15": "中邪精進相應法。有法邪見相應亦邪精進。",
    "T27n1545_045:0235c16": "謂除邪見相應邪精進。諸餘邪見相應法。此",
    "T27n1545_045:0235c17": "中除邪見相應邪精進者。以邪精進體數極",
    "T27n1545_045:0235c18": "多。此中但除與邪見相應者。餘無濫故非",
    "T27n1545_045:0235c19": "此所除。諸餘邪見相應法者。謂邪見聚中除",
    "T27n1545_045:0235c20": "邪精進及邪見體。取餘心心所法彼俱相應。",
    "T27n1545_045:0235c21": "即九大地法。八大煩惱地法。無慚無愧惛沈",
    "T27n1545_045:0235c22": "睡眠尋伺及心。有法非邪見相應亦非邪",
    "T27n1545_045:0235c23": "精進。謂邪見不相應邪精進及諸餘心心所",
    "T27n1545_045:0235c24": "法。色無為心不相應行。此中邪見不相應邪",
    "T27n1545_045:0235c25": "精進者。謂有身見等相應邪精進。彼俱不相",
    "T27n1545_045:0235c26": "應。以彼聚中無邪見故。自性與自性不相",
    "T27n1545_045:0235c27": "應故。及諸餘心心所法者。謂一切善無覆無",
    "T27n1545_045:0235c28": "記心心所法非有染污。色無為心不相應行",
    "T27n1545_045:0235c29": "者。謂一切色無為心不相應行。如是諸法俱",
    "T27n1545_045:0236a01": "不相應不染污故。非相應法故。如以邪見",
    "T27n1545_045:0236a02": "對邪精進。以邪見對邪念邪定亦爾。此中",
    "T27n1545_045:0236a03": "應作二中四句邪念邪定如邪精進。遍一",
    "T27n1545_045:0236a04": "切地一切染污心皆得有故。如以邪見對",
    "T27n1545_045:0236a05": "邪精進邪念邪定。以邪思惟對邪精進邪念",
    "T27n1545_045:0236a06": "邪定亦爾。此中應作三中四句。以邪思惟",
    "T27n1545_045:0236a07": "不遍一切地。如邪見不遍一切染污心故。",
    "T27n1545_045:0236a08": "諸法邪精進相應。彼法邪念相應耶。答應作",
    "T27n1545_045:0236a09": "四句。此中二法俱遍一切地。一切染污心有。",
    "T27n1545_045:0236a10": "由此相望作小四句。有法邪精進相應非",
    "T27n1545_045:0236a11": "邪念。謂邪念。此中邪念必與邪精進相應",
    "T27n1545_045:0236a12": "非邪念恒俱有故。自性與自性不相應故。",
    "T27n1545_045:0236a13": "有法邪念相應非邪精進。謂邪精進。此中邪",
    "T27n1545_045:0236a14": "精進必與邪念相應。非邪精進恒俱有故。",
    "T27n1545_045:0236a15": "自性與自性不相應故。有法邪精進相應",
    "T27n1545_045:0236a16": "亦邪念。謂邪精進邪念相應法。此中除邪精",
    "T27n1545_045:0236a17": "進及邪念體。取餘染污心心所法。即九大地",
    "T27n1545_045:0236a18": "法。八大煩惱地。法十小煩惱地法。無慚無愧。",
    "T27n1545_045:0236a19": "貪瞋慢疑惛沈睡眠惡作怖尋伺及心。如是",
    "T27n1545_045:0236a20": "諸法是染污者。二俱相應恒俱有故。有法非",
    "T27n1545_045:0236a21": "邪精進相應亦非邪念。謂諸餘心心所法色",
    "T27n1545_045:0236a22": "無為心不相應行。此中諸餘心心所法者。謂",
    "T27n1545_045:0236a23": "一切善無覆無記心心所法。非有染污。餘如",
    "T27n1545_045:0236a24": "前說。如以邪精進對邪念。以邪精進對",
    "T27n1545_045:0236a25": "邪定亦爾。如以邪精進對邪念邪定。以",
    "T27n1545_045:0236a26": "邪念對邪定亦爾。此中應作二小四句。皆",
    "T27n1545_045:0236a27": "遍一切地。一切染污心有故。此中不說",
    "T27n1545_045:0236a28": "邪語等三。非相應法故。",
    "T27n1545_045:0236a29": "問此八邪支。幾欲界繫。幾色界繫。幾無色",
    "T27n1545_045:0236a30": "界繫耶。答邪見邪精進邪念邪定通三界繫。",
    "T27n1545_045:0236b01": "邪思惟邪語邪業邪命唯欲色界繫。色界中",
    "T27n1545_045:0236b02": "唯初靜慮。上地無故。有說。色界亦無邪",
    "T27n1545_045:0236b03": "命。彼不為活命起身語業故。評曰。此中前",
    "T27n1545_045:0236b04": "說為善。彼貪所起身語二業名邪命故。問",
    "T27n1545_045:0236b05": "此八邪支。幾見所斷幾修所斷耶。答一見",
    "T27n1545_045:0236b06": "所斷。謂邪見。三修所斷。謂邪語邪業邪命。",
    "T27n1545_045:0236b07": "餘四通見修所斷。問此雜蘊中何故先說",
    "T27n1545_045:0236b08": "清淨法。後說雜染法耶。答為欲顯示世第",
    "T27n1545_045:0236b09": "一法士用果故。謂世第一法能引見道。永",
    "T27n1545_045:0236b10": "斷邪見。是彼士用果。清淨即是世第一法等。",
    "T27n1545_045:0236b11": "雜染即是邪見等八支。",
    "T27n1545_045:0236b12": "說一切有部發智大毘婆沙論卷第四十五"
}