{
    "X65n1292_001:0448c06": "蘇州靈巖妙空佛海和尚註證道歌序",
    "X65n1292_001:0448c08": "余嘗覽吾家。漁獵文字語言。極多。而騰耀古今。膾炙",
    "X65n1292_001:0448c09": "人口者。亦少。至於永嘉著歌以證道。慳於二千言。往",
    "X65n1292_001:0448c10": "往乳兒竈婦。亦能鑽仰此道。爭誦遺章斷稾。況在士",
    "X65n1292_001:0448c11": "夫衲子。蟻慕雲駢。不待云後諭。由是觀之。莫非宿植",
    "X65n1292_001:0448c12": "德本。行解相應。雖借舌端三昧。遊戲人間世。而脫身",
    "X65n1292_001:0448c13": "向佛祖外行履。學者窮討其源。大似持螺酌海。執管",
    "X65n1292_001:0448c14": "窺天。信夫。西土謂之證道經。名不誣矣。余每念此一",
    "X65n1292_001:0448c15": "段佛事。挂之牙頰間。雖至造次。未能忘。羣才輩。枯禪",
    "X65n1292_001:0448c16": "外。單聞淺識。摳衣問難。遂延及此。豈意小師德最。從",
    "X65n1292_001:0448c17": "余之久。日就月將。編以成集。一日出示。求序於余。將",
    "X65n1292_001:0448c18": "授諸來者。余為之駭然。良久。詰曰。一藏半藏。皆為切",
    "X65n1292_001:0448c19": "脚。以字八字。飜成名邈。達磨面壁不言。如來無法可",
    "X65n1292_001:0448c20": "說。昔永嘉。已是剜肉作瘡。詎可於瘡瘢上。更加針芥",
    "X65n1292_001:0448c21": "耶。子無乃販賣葛藤。累我乎。答曰。痛念佛法。危如累",
    "X65n1292_001:0448c22": "卵。前輩凋謝。後生無聞。有愧丁寧提耳之勤。如師所",
    "X65n1292_001:0448c23": "言。皆大根上智。一聞千悟。不待鞭影而行者。所能領",
    "X65n1292_001:0448c24": "解。然鈍根末學。必假筌蹄。師既無言。小子何述焉。如",
    "X65n1292_001:0449a01": "是累番推卸。無何擬蛇畫足。為虎插翅。謾以第二機",
    "X65n1292_001:0449a02": "示之。坐間適有梅知縣者。棲神內典。念茲在茲。一見",
    "X65n1292_001:0449a03": "斯文。感悟流涕。出金縷板。庶幾他日。攜手同遊華嚴",
    "X65n1292_001:0449a04": "勝會。亦豈小補哉。因點筆為之引。",
    "X65n1292_001:0449a05": "旹紹興丙寅住靈巖　去一叟　知訥　序",
    "X65n1292_001:0449a11": "靈巖妙空和尚註證道歌",
    "X65n1292_001:0449a13": "侍者德最集",
    "X65n1292_001:0449a14": "昔世尊。於靈山。拈一枝華。迦葉微笑。乃至。吾有正法",
    "X65n1292_001:0449a15": "眼藏。分付於汝。謂之證也。又永嘉大師。本習天台止",
    "X65n1292_001:0449a16": "觀。四威儀中。常冥禪觀。因詣曹溪六祖。往復問答。乃",
    "X65n1292_001:0449a17": "蒙印證。祖留一宿。時謂一宿覺。遂作此謌。以其所證",
    "X65n1292_001:0449a18": "之道。述而書之。故謂證道謌也。",
    "X65n1292_001:0449b03": "靈巖妙空和尚註證道歌",
    "X65n1292_001:0449b05": "參學弟子梅汝能　施金命工鏤板",
    "X65n1292_001:0449b06": "君。",
    "X65n1292_001:0449b07": "一字法門。私按陀羅尼經云。無有一切諸法。是名",
    "X65n1292_001:0449b08": "一字法門。見宗鏡錄二。二十三紙也。",
    "X65n1292_001:0449b09": "不見。",
    "X65n1292_001:0449b10": "趨聲越色。離見絕聞也。如云見見之時。見非是見。",
    "X65n1292_001:0449b11": "見猶離見。見不能及。且道不見。畢竟不見箇什麼。",
    "X65n1292_001:0449b12": "絕學無為閒道人。",
    "X65n1292_001:0449b13": "有無不學。至於無學。謂之絕學。終日為。而未甞為。",
    "X65n1292_001:0449b14": "謂之無為。行住坐臥。透脫情塵。名閒道人。",
    "X65n1292_001:0449b15": "不除妄想不求真。",
    "X65n1292_001:0449b16": "妄本是道。不可言除。真性本空。豈容更覓。雖然如",
    "X65n1292_001:0449b17": "是。到此不求不除處。更進一步始得。",
    "X65n1292_001:0449b18": "無明實性即佛性。",
    "X65n1292_001:0449b19": "真妄同源。理事不二。無明之性。即是佛性。不須捨",
    "X65n1292_001:0449b20": "妄。別求佛性。若離於妄。即無佛性。然佛性。非有。非",
    "X65n1292_001:0449b21": "無。不有無。若言佛性定可即者。又何異土上加泥。",
    "X65n1292_001:0449b22": "幻化空身即法身。",
    "X65n1292_001:0449b23": "既知明即是佛性。身隨智轉。亦了現前。幻化色身。",
    "X65n1292_001:0449b24": "即是真空法身。然上云。不除妄。亦不求真。真妄皆",
    "X65n1292_001:0449c01": "不立。又云。無明實性即佛性。幻化空身即法身。蓋",
    "X65n1292_001:0449c02": "由真空湛然。然雖不可求。而常圓。雖現前。而了不",
    "X65n1292_001:0449c03": "可覓。",
    "X65n1292_001:0449c04": "法身覺了無一物。本源自性天真佛。",
    "X65n1292_001:0449c05": "師恐人尚可了法身。故重拈云。法身覺了無一物",
    "X65n1292_001:0449c06": "也。又云。無一物者。非謂去物。蓋於物物。當體即空",
    "X65n1292_001:0449c07": "故。即無一物。則觸處皆真。無非是道。故云。本源自",
    "X65n1292_001:0449c08": "性天真佛。",
    "X65n1292_001:0449c09": "五陰浮雲空去來。三毒水泡空出沒。",
    "X65n1292_001:0449c10": "五陰不實。喻若浮雲。雖於太虗去來。而太虗之性。",
    "X65n1292_001:0449c11": "本無動靜。三毒非固。端如虗泡。雖於大海出沒。而",
    "X65n1292_001:0449c12": "大海之水。終無起滅。故知幻妄色相。自有生滅。而",
    "X65n1292_001:0449c13": "法性天真。本無變異也。",
    "X65n1292_001:0449c14": "證實相無人法。剎那滅却阿鼻業。",
    "X65n1292_001:0449c15": "實際理事。不受一塵。人法既無。業將誰受。",
    "X65n1292_001:0449c16": "若將妄語誑眾生。自招㧞舌塵沙劫。",
    "X65n1292_001:0449c17": "師恐後生難信。故發弘誓。",
    "X65n1292_001:0449c18": "頓覺了如來禪。",
    "X65n1292_001:0449c19": "不歷位次。一超直入。故謂頓覺。圓融具足。無欠無",
    "X65n1292_001:0449c20": "餘。謂如來禪。",
    "X65n1292_001:0449c21": "六度萬行體中圓。",
    "X65n1292_001:0449c22": "布施。持戒。忍辱。精進。禪定。智慧。名六度。總為六度。",
    "X65n1292_001:0449c23": "廣為萬行。其實一心也。故曰體中圓。",
    "X65n1292_001:0449c24": "夢裡明明有六趣。覺後空空無大千。",
    "X65n1292_001:0450a01": "夢中萬事紛紜。覺來豁然無一。六趣大千。皆是妄",
    "X65n1292_001:0450a02": "心變。妄心是妄。則諸世間無實義。",
    "X65n1292_001:0450a03": "無罪福無損益。寂滅性中莫問覓。",
    "X65n1292_001:0450a04": "罪福本空。故曰無。此蓋身如幻夢。罪福何加。若虗",
    "X65n1292_001:0450a05": "空。如何問覓。",
    "X65n1292_001:0450a06": "比來塵鏡未曾磨。今日分明須剖拆。",
    "X65n1292_001:0450a07": "眾生不明心地。如鏡上塵。當求明師。磨光刮垢。",
    "X65n1292_001:0450a08": "誰無念誰無生。若實無生無不生。喚取機關木人問。",
    "X65n1292_001:0450a09": "求佛施功早晚成。",
    "X65n1292_001:0450a10": "師恐後生未覺。落於斷見。故設問云。誰人無生。若",
    "X65n1292_001:0450a11": "實證無生是故木人。決不解語。而執無生者。必落",
    "X65n1292_001:0450a12": "斷滅。而不成佛者。明矣。",
    "X65n1292_001:0450a13": "放四大莫把捉。寂滅性中隨飲啄。",
    "X65n1292_001:0450a14": "既不執無生。則知四大本空。逍遙自在。而寂滅性。",
    "X65n1292_001:0450a15": "清淨本然。周徧法界。終日著衣喫飯。總在裏許。復",
    "X65n1292_001:0450a16": "何物拘。",
    "X65n1292_001:0450a17": "諸行無常一切空。即是如來大圓覺。",
    "X65n1292_001:0450a18": "四大不有。萬行何施。設有所為。性本空寂。如斯履",
    "X65n1292_001:0450a19": "踐。何異如來。",
    "X65n1292_001:0450a20": "決定說表真僧。有人不肯任情徵。",
    "X65n1292_001:0450a21": "師之得處。真實故。所說皆決定之說。表真僧者。堪",
    "X65n1292_001:0450a22": "以為僧中之標也。而彼小根小乘。聞說大乘。不肯",
    "X65n1292_001:0450a23": "信受。橫生難問。則吾何歎哉。",
    "X65n1292_001:0450a24": "直截根源佛所印。摘葉尋枝我不能。",
    "X65n1292_001:0450b01": "直下明心。見性成佛。此乃從上諸聖。遞相印授。若",
    "X65n1292_001:0450b02": "窮經討論。摘葉尋枝。則吾不能為也。",
    "X65n1292_001:0450b03": "摩尼珠人不識。如來藏裡親收得。",
    "X65n1292_001:0450b04": "梵語摩尼珠。此云無垢光。即喻一真之性也。如來",
    "X65n1292_001:0450b05": "藏性。即第八識。含藏識。能生一切善惡種子。悟之",
    "X65n1292_001:0450b06": "則聖。迷之則凡。而一切眾生。具此一珠。良由無始",
    "X65n1292_001:0450b07": "劫來。因緣雜深。故不能現。而如來。以性空智。身含",
    "X65n1292_001:0450b08": "十方。徧虗空界。而此珠瑩然。如淨瑠璃內含寶月。",
    "X65n1292_001:0450b09": "雖然如此。諸世間人。各有一珠。問諸人。祇今在什",
    "X65n1292_001:0450b10": "麼處。",
    "X65n1292_001:0450b11": "六般神用空不空。一顆圓光色不色。",
    "X65n1292_001:0450b12": "本是一精明。分為六和合。在眼曰見。在耳曰聞。在",
    "X65n1292_001:0450b13": "手執捉。在足運奔。悟之則為神用。迷之則為六賊。",
    "X65n1292_001:0450b14": "是以得道者。六根門頭。常了空寂。當處出生。隨處",
    "X65n1292_001:0450b15": "滅盡。而本體圓光。靈明廓徹。不可顯示。蓋不可以",
    "X65n1292_001:0450b16": "聲色求。不可以有無會。故曰。空不空。色不色。",
    "X65n1292_001:0450b17": "淨五根得五力。唯證乃知難可測。",
    "X65n1292_001:0450b18": "肉天慧佛法。謂之五眼。信進念定慧。謂之五力。淨",
    "X65n1292_001:0450b19": "其五眼。得其五力。此乃大□境界。故當親證親悟。",
    "X65n1292_001:0450b20": "然後乃知。豈可於中。妄加測度哉。",
    "X65n1292_001:0450b21": "鏡裏看形見不難。水中捉月爭拈得。",
    "X65n1292_001:0450b22": "若以小根小乘。測度如來圓覺境界。則如鏡裏看",
    "X65n1292_001:0450b23": "影。終非無見。但非甚實。又如眾猿。水中認月。而捉",
    "X65n1292_001:0450b24": "之。終無實効也。",
    "X65n1292_001:0450c01": "常獨行常獨步。達者同遊涅槃路。",
    "X65n1292_001:0450c02": "涅槃路。即不生不滅之路也。此云一路。吾今得之。",
    "X65n1292_001:0450c03": "獨行獨步。高出世間。唯達者同途。而小根小乘。以",
    "X65n1292_001:0450c04": "測度之心。而能遊哉。",
    "X65n1292_001:0450c05": "調古神清風自高。貌顇骨剛人不顧。",
    "X65n1292_001:0450c06": "祇為大高。人難顧仰。",
    "X65n1292_001:0450c07": "窮釋子口稱貧。實是身貧道不貧。",
    "X65n1292_001:0450c08": "喚作貧得麼。",
    "X65n1292_001:0450c09": "貧則身常被縷褐。道則心藏無價珍。",
    "X65n1292_001:0450c10": "外緣雖缺。內道實富。誰能酬價。",
    "X65n1292_001:0450c11": "無價珍用無盡。利物應緣終不恡。",
    "X65n1292_001:0450c12": "覿面相呈。何曾蓋覆。應用無盡。何法之有。",
    "X65n1292_001:0450c13": "三身四智體中圓。八解六通心地印。",
    "X65n1292_001:0450c14": "三身四智。八解六通。並是如來。無心而證。參玄士。",
    "X65n1292_001:0450c15": "若能離念。即同如來。",
    "X65n1292_001:0450c16": "上士一決一切了。中下多聞多不信。",
    "X65n1292_001:0450c17": "上士聞道。勤而行之。中士聞道。若存若亡。下士聞",
    "X65n1292_001:0450c18": "道。抃掌大笑。",
    "X65n1292_001:0450c19": "但自懷中解垢衣。誰能向外誇精進。",
    "X65n1292_001:0450c20": "但自內滅情塵。何假外誇精進。",
    "X65n1292_001:0450c21": "從他謗任他非。把火燒天徒自疲。",
    "X65n1292_001:0450c22": "道火不燒口。道水無涓滴。誹謗甚處著。",
    "X65n1292_001:0450c23": "我聞恰似飲甘露。銷融頓入不思議。",
    "X65n1292_001:0450c24": "麤言細語。皆歸第一義。",
    "X65n1292_001:0451a01": "觀惡言是功德。此則成吾善知識。",
    "X65n1292_001:0451a02": "達惡為善。了逆則順。觀茲惡言。真善知識。",
    "X65n1292_001:0451a03": "不因訕謗起怨親。何表無生慈忍力。",
    "X65n1292_001:0451a04": "毀譽不動。是如來行。",
    "X65n1292_001:0451a05": "宗亦通說亦通。",
    "X65n1292_001:0451a06": "宗通說不通。如日在雲中。說通宗不通。如蛇入竹",
    "X65n1292_001:0451a07": "筒。",
    "X65n1292_001:0451a08": "定慧圓明不滯空。",
    "X65n1292_001:0451a09": "定慧圓備。事理圓融。不落斷空。名為不滯。",
    "X65n1292_001:0451a10": "非但我今獨達了。恒沙諸佛體皆同。",
    "X65n1292_001:0451a11": "河沙諸佛。歷代祖師。與今所證。曾無間然。",
    "X65n1292_001:0451a12": "師子吼無畏說。百獸聞之皆腦裂。",
    "X65n1292_001:0451a13": "宗說皆通。定慧兼濟。如師子王。出入無畏。解行偏",
    "X65n1292_001:0451a14": "枯。見處不明。如諸小獸。聞師子吼。非以但伏遠避。",
    "X65n1292_001:0451a15": "亦乃腦裂心摧。",
    "X65n1292_001:0451a16": "香象奔波失却威。天龍寂聽生欣悅。",
    "X65n1292_001:0451a17": "香象。喻小乘知解之人。於此大乘。未能證入。乍聞",
    "X65n1292_001:0451a18": "真說。怕怖慞惶。猶如香象。雖有威力。一聞師子之",
    "X65n1292_001:0451a19": "音。則回顧奔走。莫知所措。天龍。乃喻大乘菩薩之",
    "X65n1292_001:0451a20": "人。聞茲真說。則寂然欣聽。身心安樂也。",
    "X65n1292_001:0451a21": "遊江海涉山川。尋師訪道為參禪。",
    "X65n1292_001:0451a22": "師自述尋訪之意也。",
    "X65n1292_001:0451a23": "自從認得曹溪路。了知生死不相關。",
    "X65n1292_001:0451a24": "師蒙曹溪印可。生死路頭。了無滯。",
    "X65n1292_001:0451b01": "行亦禪坐亦禪。語默動靜體安然。",
    "X65n1292_001:0451b02": "既無生死。動靜一如。左右逢源。無不中的。",
    "X65n1292_001:0451b03": "縱遇鋒刀常坦坦。假饒毒藥也閑閑。",
    "X65n1292_001:0451b04": "四大本空。五陰非我。毒藥鋒刀。何所畏恨。",
    "X65n1292_001:0451b05": "我師得見然燈佛。多劫曾為忍辱仙。",
    "X65n1292_001:0451b06": "此乃引釋迦。昔為忍辱仙。被歌利王所害。曾無怨",
    "X65n1292_001:0451b07": "色。蓋已無人無我。故然燈佛。與我授記。此欲明師",
    "X65n1292_001:0451b08": "之所證。亦如是。",
    "X65n1292_001:0451b09": "幾回生幾回死。",
    "X65n1292_001:0451b10": "此乃師感悟。而自嘆之辭。從來不悟涅槃已前。虗",
    "X65n1292_001:0451b11": "生浪死。莫知其劫數幾何。生死悠悠。無定止。",
    "X65n1292_001:0451b12": "自從頓悟入無生。於諸榮辱何憂喜。",
    "X65n1292_001:0451b13": "內所主有。不被物轉。",
    "X65n1292_001:0451b14": "入深山住蘭若。",
    "X65n1292_001:0451b15": "梵語蘭若。此云無諍訟處。",
    "X65n1292_001:0451b16": "岑崟幽邃長松下。優游靜坐野僧家。閴寂安居實蕭",
    "X65n1292_001:0451b17": "洒。",
    "X65n1292_001:0451b18": "白雲為蓋。流水作琴。蕭洒出塵。軒昂㧞俗。",
    "X65n1292_001:0451b19": "覺即了不施功。一切有為法不同。",
    "X65n1292_001:0451b20": "有作有為。皆外邊走。無功之功。不在施焉。",
    "X65n1292_001:0451b21": "住相布施生天福。猶如仰箭射虗空。勢力盡箭還墜。",
    "X65n1292_001:0451b22": "招得當來不如意。",
    "X65n1292_001:0451b23": "望報行施。名為住相。得生天報。未免淪墜。如箭射",
    "X65n1292_001:0451b24": "空。徒爾自困。",
    "X65n1292_001:0451c01": "爭似無為實相門。一超直入如來地。",
    "X65n1292_001:0451c02": "實相門。不假功行。一念回光。至如來地。",
    "X65n1292_001:0451c03": "但得本莫愁末。如淨瑠璃含寶月。",
    "X65n1292_001:0451c04": "本立而道生。本者心也。心生則種種法生。心滅則",
    "X65n1292_001:0451c05": "種種法滅。如淨瑠璃含寶月。內外瑩徹。洞照十方。",
    "X65n1292_001:0451c06": "則於物何凝滯哉。",
    "X65n1292_001:0451c07": "我今解如意珠。自利利他終不竭。",
    "X65n1292_001:0451c08": "自未得度。先度人者。菩薩發心。自覺已圓。能覺他",
    "X65n1292_001:0451c09": "者。如來應世。此如意珠。即摩尼珠。是也。唯如來藏",
    "X65n1292_001:0451c10": "中收得。吾今既得。同如來。是故自利利他。終不能",
    "X65n1292_001:0451c11": "盡。今日解此一珠。布施大眾。還見麼。",
    "X65n1292_001:0451c12": "江月照。松風吹。永夜清宵何所為。",
    "X65n1292_001:0451c13": "莫作勝解。是真境界。",
    "X65n1292_001:0451c14": "佛性戒珠心地印。霧露雲霞體上衣。",
    "X65n1292_001:0451c15": "或謂佛性。或謂戒珠。其實皆一心也。故謂之心地",
    "X65n1292_001:0451c16": "印。而此心印無凝。則身徧十方。故知霧露雲霞。皆",
    "X65n1292_001:0451c17": "體上之衣也。",
    "X65n1292_001:0451c18": "降龍鉢。解虎錫。兩鈷金鐶鳴歷歷。不是標形虗事持。",
    "X65n1292_001:0451c19": "如來寶杖親蹤跡。",
    "X65n1292_001:0451c20": "則鉢盂錫杖也。昔如來。以金錫。降火龍外道。稠禪",
    "X65n1292_001:0451c21": "師。以錫解虎鬬。皆因事立名。此二物。皆如來行化",
    "X65n1292_001:0451c22": "之具。於入滅時。遺掛樹上。蓋留與後世子孫。豈虗",
    "X65n1292_001:0451c23": "標形狀。而謾事持。",
    "X65n1292_001:0451c24": "不求真。不斷妄。了知二法空無相。無相無空無不空。",
    "X65n1292_001:0452a01": "即是如來真實相。",
    "X65n1292_001:0452a02": "真妄不立。了然無相。無相則空存。故亦須無空。若",
    "X65n1292_001:0452a03": "無空。則無所不空。此即如來。真實之相矣。如金剛",
    "X65n1292_001:0452a04": "經云。如來說一切諸相非相。是名真相。",
    "X65n1292_001:0452a05": "心鏡明鑑無罣礙。廓然瑩徹周沙界。萬象森羅影現",
    "X65n1292_001:0452a06": "中。一顆圓光非內外。",
    "X65n1292_001:0452a07": "心鏡明淨。洞徹十方。萬象森羅豈逃影。",
    "X65n1292_001:0452a08": "豁達空。撥因果。漭漭蕩蕩招殃過。",
    "X65n1292_001:0452a09": "沈空滯寂。撥無因果。不了法空。而言悟空。口常談",
    "X65n1292_001:0452a10": "空。而著頑空。如斯則與外道斷見無異。參玄高士。",
    "X65n1292_001:0452a11": "善用其心。",
    "X65n1292_001:0452a12": "棄有著空病亦然。還如避溺而投火。",
    "X65n1292_001:0452a13": "棄有著空。二皆大病。",
    "X65n1292_001:0452a14": "捨妄心。取真理。取捨之心成巧偽。",
    "X65n1292_001:0452a15": "真妄平等。取捨一如。如纔生疑心。即成巧偽。是以",
    "X65n1292_001:0452a16": "古德云。截斷兩頭路。歸家穩坐。",
    "X65n1292_001:0452a17": "學人不了用修行。真成認賊將為子。",
    "X65n1292_001:0452a18": "晚學初心。不了有無法。勤苦修行。求出三界。正如",
    "X65n1292_001:0452a19": "認賊為子。自劫家寶。終不能成就。",
    "X65n1292_001:0452a20": "損法財。滅功德。莫不由斯心意識。",
    "X65n1292_001:0452a21": "無道之人。須一心不生。心如墻壁。方可入道。良由",
    "X65n1292_001:0452a22": "心生。則種種法生。心滅。則種種法滅。",
    "X65n1292_001:0452a23": "是以禪門了却心。頓入無生知見力。",
    "X65n1292_001:0452a24": "直下明心。見性成佛。",
    "X65n1292_001:0452b01": "大丈夫。秉慧劍。般若鋒兮金剛燄。",
    "X65n1292_001:0452b02": "大夫丈。乃勇猛之士也。當秉智慧劍。裂煩惱網。般",
    "X65n1292_001:0452b03": "若鋒。言其利也。金剛燄。取其堅也。",
    "X65n1292_001:0452b04": "非但能摧外道心。早曾落却天魔膽。",
    "X65n1292_001:0452b05": "外道天魔。聰明無慧。聞此圓宗。以心摧膽落。",
    "X65n1292_001:0452b06": "震法雷。擊法鼓。布慈雲兮洒甘露。",
    "X65n1292_001:0452b07": "圓宗一舉。普利一切。雷起蟄如鼓。憐迷如雲普覆。",
    "X65n1292_001:0452b08": "如雨普滋。其利溥哉。",
    "X65n1292_001:0452b09": "龍象蹴踏潤無邊。三乘五性皆惺悟。",
    "X65n1292_001:0452b10": "龍象乃最上乘之人。聞此法雷。沾此雨。則廣潤無",
    "X65n1292_001:0452b11": "邊。而三乘五性。雖未能全獲勝利。而亦知惺悟耳。",
    "X65n1292_001:0452b12": "雪山肥膩更無雜。純出醍醐我常納。",
    "X65n1292_001:0452b13": "雪山有草。名曰忍辱草。曰肥膩。牛若食之。純出醍",
    "X65n1292_001:0452b14": "醐。此喻圓宗無雜。",
    "X65n1292_001:0452b15": "一性圓通一切性。一法徧含一切法。",
    "X65n1292_001:0452b16": "舉一性。即攝一切性。舉一法。即統一□□。□□□。",
    "X65n1292_001:0452b17": "而未甞少。在一切。而未甞多。以由無剩法故。",
    "X65n1292_001:0452b18": "一月普現一切水。一切水月一月攝。",
    "X65n1292_001:0452b19": "一月。喻於一心。一切水。喻諸世間也。唯心能現於",
    "X65n1292_001:0452b20": "一切處。而終攝於一心也。",
    "X65n1292_001:0452b21": "諸佛法身入我性。我性還共如來合。",
    "X65n1292_001:0452b22": "凡聖不二。生佛靡殊。只由我之真性。與如來同。故",
    "X65n1292_001:0452b23": "得法身入我性內",
    "X65n1292_001:0452b24": "一地具足一切地。非色非心非行業",
    "X65n1292_001:0452c01": "圓宗一地。具足諸地。非是凡夫二乘。色心行業之",
    "X65n1292_001:0452c02": "所能致。",
    "X65n1292_001:0452c03": "彈指圓成八萬門。剎那滅却三祇劫。",
    "X65n1292_001:0452c04": "八萬法門。彈指可成。三大祇劫。剎那可滅。",
    "X65n1292_001:0452c05": "一切數句非數句。與吾靈覺何交涉。",
    "X65n1292_001:0452c06": "數乃法數。句即言教。此靈覺之性。非法相言教可",
    "X65n1292_001:0452c07": "測。亦非非法相言教可得。",
    "X65n1292_001:0452c08": "不可毀。不可讚。體若虗空勿涯岸。",
    "X65n1292_001:0452c09": "虗空無相。毀讚何施。",
    "X65n1292_001:0452c10": "不離當處常湛然。覓則知君不可覩。",
    "X65n1292_001:0452c11": "昭昭在心目之間。而相不可覩。晃晃於色塵之內。",
    "X65n1292_001:0452c12": "而理不可分。且道。祇今在什麼處。師良久云。元來",
    "X65n1292_001:0452c13": "祇在這裏。",
    "X65n1292_001:0452c14": "取不得。捨不得。不可得中只麼得。",
    "X65n1292_001:0452c15": "道無彼此。人自取捨。但離分別。即如如佛。",
    "X65n1292_001:0452c16": "默時說。說時默。",
    "X65n1292_001:0452c17": "默時其聲如雷。說時無口無舌。",
    "X65n1292_001:0452c18": "大施門開無壅塞。",
    "X65n1292_001:0452c19": "八字打開。入門相見。",
    "X65n1292_001:0452c20": "有人問我解何宗。報道摩訶般若力。",
    "X65n1292_001:0452c21": "摩訶。梵語。此云大多勝。般若。此云智慧。我宗以無",
    "X65n1292_001:0452c22": "上般若為宗。言力者。以其能破一切塵勞也。",
    "X65n1292_001:0452c23": "或是或非人不識。逆行順行天莫測。",
    "X65n1292_001:0452c24": "達道之士。縱橫妙用。無非佛事。天尚不可測。何況",
    "X65n1292_001:0453a01": "於人乎。雖然如此。也須實到此田地。始得。",
    "X65n1292_001:0453a02": "我早曾經多劫修。不是等閒相誑惑。",
    "X65n1292_001:0453a03": "然此等事。誠非小緣。吾今得之。非一生一劫能修",
    "X65n1292_001:0453a04": "證。蓋於多劫勤苦。豈可等閒。而相誑惑耶。師恐後",
    "X65n1292_001:0453a05": "昆信根淺劣。故說此辭。",
    "X65n1292_001:0453a06": "建法幢。立宗旨。明明佛敕曹溪是。",
    "X65n1292_001:0453a07": "自達磨西來。相傳至曹溪六祖。達磨云。吾本來此",
    "X65n1292_001:0453a08": "土。傳法救迷情。一花開五葉。結果自然成。我此宗。",
    "X65n1292_001:0453a09": "以心傳心。不立文字。教外別傳。立此宗旨。實非小",
    "X65n1292_001:0453a10": "緣。若非承佛記莂。安能如是。",
    "X65n1292_001:0453a11": "第一迦葉首傳燈。二十八代西天記。",
    "X65n1292_001:0453a12": "佛於靈山會上。以正法眼藏。分付迦葉。迦葉付阿",
    "X65n1292_001:0453a13": "難。祖祖傳授。以至二十八祖菩提達磨。此西天記",
    "X65n1292_001:0453a14": "也。",
    "X65n1292_001:0453a15": "歷江海入此土。菩提達磨為初祖。",
    "X65n1292_001:0453a16": "在西天。則迦葉為初祖。在此土。則達磨為初祖也。",
    "X65n1292_001:0453a17": "六代傳衣天下聞。後人得道何窮數。",
    "X65n1292_001:0453a18": "達磨初至此土。而此土眾生。信根尚淺。故以衣表",
    "X65n1292_001:0453a19": "信。至六祖。則觀眾生。根器已熟。則止衣而不傳。但",
    "X65n1292_001:0453a20": "以心相印授耳。自此後。得道者。迨今洋洋。焉可勝",
    "X65n1292_001:0453a21": "數。",
    "X65n1292_001:0453a22": "真不立。妄本空。有無共遣不空空。",
    "X65n1292_001:0453a23": "真妄有無。皆對待法。真若不立。則妄何由生。有無",
    "X65n1292_001:0453a24": "既遣。則能遣之空亦遣。故曰不空空。",
    "X65n1292_001:0453b01": "二十空門元不著。一性如來體自同。",
    "X65n1292_001:0453b02": "二十空。本出大般若經。空只是一也。為破二十種",
    "X65n1292_001:0453b03": "有故。立二十空。此空亦空。性相雙融。即與如來體",
    "X65n1292_001:0453b04": "性同也。",
    "X65n1292_001:0453b05": "心是根。法是塵。兩種猶如鏡上痕。",
    "X65n1292_001:0453b06": "心與法。根與塵。皆對待而生。曾非實性。於實性中。",
    "X65n1292_001:0453b07": "有此二種。如鏡上塵垢也。",
    "X65n1292_001:0453b08": "痕垢盡除光始現。心法雙亡性則真。",
    "X65n1292_001:0453b09": "痕垢淨盡。則鏡光無礙。心法消亡。則真性廓然。此",
    "X65n1292_001:0453b10": "自然之理明矣。",
    "X65n1292_001:0453b11": "嗟末法惡時世。眾生薄福難調制。",
    "X65n1292_001:0453b12": "入末法。人多放逸也。",
    "X65n1292_001:0453b13": "去聖遠兮邪見深。魔強法弱多怨害。",
    "X65n1292_001:0453b14": "去聖遙遠。邪見轉深。聞此圓宗。多生憎疾。達磨尚",
    "X65n1292_001:0453b15": "遭擊齒。況今之世耶。",
    "X65n1292_001:0453b16": "聞說如來頓教門。恨不滅除令瓦碎。",
    "X65n1292_001:0453b17": "棄本逐末。執于事相。聞說頓法。即欲滅除。",
    "X65n1292_001:0453b18": "作在心。殃在身。不須怨訴更尤人。",
    "X65n1292_001:0453b19": "心毀正法。身陷阿鼻。自作自受。豈從人得也。",
    "X65n1292_001:0453b20": "欲得不招無間業。莫謗如來正法輪。",
    "X65n1292_001:0453b21": "殺父。殺母。求佛懺悔。謗佛。謗祖。何處懺悔。",
    "X65n1292_001:0453b22": "栴檀林。無雜樹。鬱密森沈獅子住。境靜林閒獨自遊。",
    "X65n1292_001:0453b23": "走獸飛禽皆遠去。",
    "X65n1292_001:0453b24": "栴檀。乃西天之樹。此云與樂。此標生處。荊棘竝無。",
    "X65n1292_001:0453c01": "故喻大乘一真境界。純一無雜。獅子。乃喻法中王",
    "X65n1292_001:0453c02": "也。然此境界。唯大法王之所居。而於小乘。不能栖",
    "X65n1292_001:0453c03": "泊。故云。走獸飛禽皆遠去也。",
    "X65n1292_001:0453c04": "獅子兒。眾隨後。三歲便能大哮吼。若是野干逐法王。",
    "X65n1292_001:0453c05": "百年妖怪虗開口。",
    "X65n1292_001:0453c06": "獅子之兒。纔生三歲。便能哮吼。而野干異獸。欲逐",
    "X65n1292_001:0453c07": "效之。雖千百年。但妖怪之聲。小乘人。積行累功。縱",
    "X65n1292_001:0453c08": "經千萬劫。終不能至無為地。如來出世。便云。天上",
    "X65n1292_001:0453c09": "天下。唯我獨尊。而永嘉大師。一宿曹溪。又豈假長",
    "X65n1292_001:0453c10": "劫積行矣。比喻大乘之人。一念發真歸源。則直入",
    "X65n1292_001:0453c11": "如來地。而小乘人積行也。",
    "X65n1292_001:0453c12": "圓頓教。勿人情。有疑不決直須爭。",
    "X65n1292_001:0453c13": "當仁不讓。有疑須辯。",
    "X65n1292_001:0453c14": "不是山僧逞人我。修行恐落斷常坑。",
    "X65n1292_001:0453c15": "師不好辯。貴在證人去於邪見。勿落有無。",
    "X65n1292_001:0453c16": "非不非。是不是。差之毫釐失千里。是則龍女頓成佛。",
    "X65n1292_001:0453c17": "非則善星生陷墜。",
    "X65n1292_001:0453c18": "世人。只知是非無主。殊不知有真是真非也。故法",
    "X65n1292_001:0453c19": "華經云。智積問文殊。仁者往龍宮說法。化人幾何。",
    "X65n1292_001:0453c20": "文殊曰。有娑竭羅龍王一女。年八歲。智慧利根。能",
    "X65n1292_001:0453c21": "至菩薩。忽然之間。眾會皆見。此女化成男子。具菩",
    "X65n1292_001:0453c22": "薩行。即往南方世界。坐寶蓮華。成等正覺。楞嚴經",
    "X65n1292_001:0453c23": "云。瑠璃大王。善星比丘。瑠璃為誅瞿曇種姓。善星",
    "X65n1292_001:0453c24": "妄說一切法空。生身陷入阿鼻地獄。罪福立見。是",
    "X65n1292_001:0454a01": "非昭然。豈可顢頇佛性。儱侗真如。",
    "X65n1292_001:0454a02": "吾早年來積學問。亦曾討疏尋經論。",
    "X65n1292_001:0454a03": "師初學天台經。",
    "X65n1292_001:0454a04": "分別名相不知休。入海算沙徒自困。却被如來苦訶",
    "X65n1292_001:0454a05": "責。數他珍寶有何益。",
    "X65n1292_001:0454a06": "不明本心。徒勞分別。滯於文字之中。",
    "X65n1292_001:0454a07": "從來蹭蹬覺虗行。多年枉作風塵客。",
    "X65n1292_001:0454a08": "背覺合塵。自可悲嘆。",
    "X65n1292_001:0454a09": "種性邪。錯知解。不達如來圓頓制。",
    "X65n1292_001:0454a10": "不忌真空。生情解。",
    "X65n1292_001:0454a11": "二乘精進無道心。外道聰明無智慧。",
    "X65n1292_001:0454a12": "二乘之人。精進修行。無度他行。外道最聰明。而反",
    "X65n1292_001:0454a13": "執我見也。",
    "X65n1292_001:0454a14": "亦愚癡。亦小騃。空拳指上生實解。",
    "X65n1292_001:0454a15": "凡夫無知。錯認方便。",
    "X65n1292_001:0454a16": "執指為月枉施功。根境法中虗揑怪。",
    "X65n1292_001:0454a17": "修多羅教。如標月指。既見月已。了知所指。必竟非",
    "X65n1292_001:0454a18": "月。若更執指。以為月體。此得非無智者耶。",
    "X65n1292_001:0454a19": "不見一法則如來。方得名為觀自在。",
    "X65n1292_001:0454a20": "凡夫執相為有。聲聞說畢竟空。菩薩當體即空。若",
    "X65n1292_001:0454a21": "見有所見。則為凡夫。見無所見。猶在半途。若見物",
    "X65n1292_001:0454a22": "之時。了無所見。無所見見。亦無見。不捨一切法。不",
    "X65n1292_001:0454a23": "即一切法。是法住法位。世間相常住。方得自在。",
    "X65n1292_001:0454a24": "了則業性本來空。未了還須償宿債。",
    "X65n1292_001:0454b01": "了無所見。則罪福本空。未達性空。因果歷然。",
    "X65n1292_001:0454b02": "飢逢王饍不能飡。病遇醫王爭得瘥。",
    "X65n1292_001:0454b03": "師勸學者。今生幸值正宗。直須徹去。或進或退。信",
    "X65n1292_001:0454b04": "不信。譬臨飢待食。王者賜饌。而不飡。抱病尋醫。醫",
    "X65n1292_001:0454b05": "王與藥。而不受。則飢何由飽。病何由蘇耶。",
    "X65n1292_001:0454b06": "在欲行禪知見力。火中生蓮終不壞。",
    "X65n1292_001:0454b07": "不見可欲。便心不亂。此正小乘根器。見其可欲。而",
    "X65n1292_001:0454b08": "心不亂。此則沒量大人。如火內生蓮也。",
    "X65n1292_001:0454b09": "勇施犯重悟無生。早時成佛于今在。",
    "X65n1292_001:0454b10": "其勇施比丘。本美丈夫。故僧相殊特。因乞食。至長",
    "X65n1292_001:0454b11": "者家。其女見而慕之。思不已。成病。將死。母鍾愛苦。",
    "X65n1292_001:0454b12": "遂以計。誘比丘曰。吾女欲聽經法。我師可頻至授",
    "X65n1292_001:0454b13": "之。辭至再三。比丘不得已。從命。因成荏冉。女雖病",
    "X65n1292_001:0454b14": "平。女之夫知。欲殺其妻。比丘聞而不敢往。女既懼",
    "X65n1292_001:0454b15": "夫殺。又懷想比丘。遂致毒於夫。夫死。比丘聞之。大",
    "X65n1292_001:0454b16": "悔。且曰。致是淫殺。良由我也。若死墮阿鼻如箭。雖",
    "X65n1292_001:0454b17": "三事衣。不敢著。掛於錫上。勵聲唱言。我犯根本重",
    "X65n1292_001:0454b18": "罪。誰為我懺。至一精舍。遇鼻鞠多羅尊者。警之曰。",
    "X65n1292_001:0454b19": "推罪性。了不可得。遂說偈云。諸法同鏡像。亦如水",
    "X65n1292_001:0454b20": "中月。凡夫愚惑心。分別癡恚愛。比丘豁然大悟。應",
    "X65n1292_001:0454b21": "時十號具足。往西方世界。成等正覺。號寶月如來。",
    "X65n1292_001:0454b22": "既得無生。則知非滅。故曰于今在。",
    "X65n1292_001:0454b23": "獅子吼。無畏說。深嗟懞懂頑皮靼。",
    "X65n1292_001:0454b24": "音哲。我為法王。於法自在。如獅子吼。一切無畏。小",
    "X65n1292_001:0454c01": "乘可嗟。專執持犯。而自拘繫。懵懂。乃昏鈍也。靼乃",
    "X65n1292_001:0454c02": "牛領上極麤皮也。",
    "X65n1292_001:0454c03": "只知犯重障菩提。不見如來開秘訣。",
    "X65n1292_001:0454c04": "頭在下文。",
    "X65n1292_001:0454c05": "有二比丘犯婬殺。波離螢光增罪結。維摩大士頓除",
    "X65n1292_001:0454c06": "疑。還同赫日銷霜雪。",
    "X65n1292_001:0454c07": "有二比丘。結菴山中修行。偶一比丘出。一比丘菴",
    "X65n1292_001:0454c08": "中睡熟。樵女乘睡。竊婬之。比丘寤。心不悅。失聲大",
    "X65n1292_001:0454c09": "呼。會同菴師。疾趁樵女。女因墮崖而死。二比丘相",
    "X65n1292_001:0454c10": "謂曰。一犯婬。一犯殺。雖各無心。佛弟子恥不問佛。",
    "X65n1292_001:0454c11": "遂詣優波離。求懺。波離持戒者。結二人罪。會維摩",
    "X65n1292_001:0454c12": "詰至。謂言。無重增二比丘罪。當直除滅。勿擾其心。",
    "X65n1292_001:0454c13": "所以者何。彼罪性。不在內。不在外。不在中間。如佛",
    "X65n1292_001:0454c14": "所說。故知。小乘如螢光。大乘如赫日。罪性本空。猶",
    "X65n1292_001:0454c15": "如曉氷春雪也。",
    "X65n1292_001:0454c16": "不思議解脫力。妙用恒沙也無極。",
    "X65n1292_001:0454c17": "此解脫之力。不可以智測。不可以情識。大用現前。",
    "X65n1292_001:0454c18": "窮劫莫盡。",
    "X65n1292_001:0454c19": "四事供養敢辭勞。萬兩黃金亦銷得。",
    "X65n1292_001:0454c20": "心珠無價。自利利他。世寶縱多。難酬重施。",
    "X65n1292_001:0454c21": "粉骨碎身未足酬。一句了然超百億。",
    "X65n1292_001:0454c22": "恩大難酬。",
    "X65n1292_001:0454c23": "法中王。最高勝。河沙諸佛同共證。",
    "X65n1292_001:0454c24": "楞嚴經云。過去諸如來。斯門已成就。現在諸菩薩。",
    "X65n1292_001:0455a01": "今各入圓通。未來修學人。當依如是法。",
    "X65n1292_001:0455a02": "我今解此如意珠。信受之者皆相應。",
    "X65n1292_001:0455a03": "人人具足。各各圓成。祇為離家日久。不敢信受。猶",
    "X65n1292_001:0455a04": "如窮子背父。不認家珍。",
    "X65n1292_001:0455a05": "了了見。無一物。亦無人亦無佛。",
    "X65n1292_001:0455a06": "凡聖情盡。物我兩亡。",
    "X65n1292_001:0455a07": "大千沙界海中漚。一切聖賢如電拂。",
    "X65n1292_001:0455a08": "楞嚴經云。一人發真歸源。此十方空。悉皆消殞。況",
    "X65n1292_001:0455a09": "諸法界。在虗空耶。又云。空生大覺中。如海一漚發。",
    "X65n1292_001:0455a10": "世界不實。賢聖豈真。掣電浮漚。皆幻相耳。",
    "X65n1292_001:0455a11": "假使鐵輪頂上旋。定慧圓明終不失。",
    "X65n1292_001:0455a12": "祇為信得及。作得主。",
    "X65n1292_001:0455a13": "日可冷。月可熱。眾魔不能壞真說。",
    "X65n1292_001:0455a14": "是真難滅。是假易除。",
    "X65n1292_001:0455a15": "象駕崢嶸謾進途。誰見螗螂能拒轍。",
    "X65n1292_001:0455a16": "此結上句義。言大乘菩薩。處於世間。如大象之車。",
    "X65n1292_001:0455a17": "進於通途。彼眾魔。欲生阻壞。如蟷螂怒臂。以當車",
    "X65n1292_001:0455a18": "轍。徒自取滅耳。",
    "X65n1292_001:0455a19": "大象不遊於兔徑。大悟不拘於小節。",
    "X65n1292_001:0455a20": "大乘上士。於法自在。豈忉忉於時地哉。而彼小乘",
    "X65n1292_001:0455a21": "所證之果。端如兔徑。非大象所遊地。",
    "X65n1292_001:0455a22": "莫將管見謗蒼蒼。未了吾今為君決。",
    "X65n1292_001:0455a23": "蒼蒼。其天正色。握管窺其天耶。此道不可以思惟",
    "X65n1292_001:0455a24": "知。不可以思度會。豈可以小根小器。測度如來大",
    "X65n1292_001:0455b01": "圓覺境界。終無有是處。如以管窺天。彼器自小。天",
    "X65n1292_001:0455b02": "何私哉。安可言天之小耶。吾今所決者。蓋為眾生",
    "X65n1292_001:0455b03": "未了故。然雖如是。永嘉不免老婆心切。若遇靈巖。",
    "X65n1292_001:0455b04": "棒故出。",
    "X65n1292_001:0455b06": "靈巖註證道歌(畢)",
    "X65n1292_001:0455b12": "後序",
    "X65n1292_001:0455b14": "余束髮從師。以語孟發蒙。求之訓釋。語必宗陳用之。",
    "X65n1292_001:0455b15": "孟必宗許允成。二家雖文采。道理或隱晦。及觀舒王",
    "X65n1292_001:0455b16": "介甫訓釋。則言簡而理足。是知陳許。欲人知者也。舒",
    "X65n1292_001:0455b17": "王。欲人思者也。古之教者。惟恐人之不思。今之教者。",
    "X65n1292_001:0455b18": "惟恐人之不知。昔觀諸家。解證道歌。皆類陳許。及觀",
    "X65n1292_001:0455b19": "靈巖老師訥公所注。正如介甫。異於陳許也。此歌迺",
    "X65n1292_001:0455b20": "永嘉真覺禪師所述。真覺本習止觀。一日開大般若",
    "X65n1292_001:0455b21": "經。豁然大悟。遂往見六祖。遶牀三帀。振錫立。祖呵之",
    "X65n1292_001:0455b22": "曰。夫比丘者。具三千威儀。八萬細行。大德從何方來。",
    "X65n1292_001:0455b23": "生大我慢。師云。生死事大。無常迅速。祖曰。何不體取",
    "X65n1292_001:0455b24": "無生。了無速乎。師云。體即無生。了本無速。祖曰。如是",
    "X65n1292_001:0455c01": "如是。須臾辭歸。祖云。返太速乎。師云。本非動靜。豈有",
    "X65n1292_001:0455c02": "速耶。祖曰。誰知非動靜。師云。仁者自生分別。祖曰。汝",
    "X65n1292_001:0455c03": "甚得無生意也。師云。無生豈有意。祖曰。若非意。誰生",
    "X65n1292_001:0455c04": "分別。師曰。分別亦非意。祖曰。善哉善哉。舉此。真覺所",
    "X65n1292_001:0455c05": "造可知矣。遂留一宿。作此歌以證道。盛行於世。後有",
    "X65n1292_001:0455c06": "梵僧。傳歸西天。謂之證道經。人人受持。如中國之持",
    "X65n1292_001:0455c07": "金剛經也。余晚年。栖心此道。甚切。偶其徒最公慧然。",
    "X65n1292_001:0455c08": "見訪。出示斯文。開味三反。不覺渙然水釋。精爽飛越。",
    "X65n1292_001:0455c09": "得其旨趣。雖去永嘉百餘年。如與同席語。豈非靈巖",
    "X65n1292_001:0455c10": "老師。致我至是耶。大似臨濟參黃檗。三遭毒手。初未",
    "X65n1292_001:0455c11": "知痛痒。及指見大愚。知老婆心切。便道佛法無多子。",
    "X65n1292_001:0455c12": "再參黃檗。檗知其故。遂語之曰。安得業風吹。大愚至。",
    "X65n1292_001:0455c13": "與爛打一頓。言猶未已。反遭臨濟一掌。余若到靈巖。",
    "X65n1292_001:0455c14": "不免亦效臨濟之作。且如靈巖面皮。濶千丈。厚百尺。",
    "X65n1292_001:0455c15": "諸仁還敢下手麼。若諦當分明。便與一掌。紹興丙寅。",
    "X65n1292_001:0455c16": "孟朔。參學弟子。右修職郎。特差蘇州南嶽梅汝能謹",
    "X65n1292_001:0455c17": "序。"
}