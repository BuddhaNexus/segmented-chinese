{
    "T10n0279_079:0434c25": "大方廣佛華嚴經卷第七十九",
    "T10n0279_079:0434c27": "于闐國三藏實叉難陀奉　制譯",
    "T10n0279_079:0434c28": "之二十入法界品第三十九之二十",
    "T10n0279_079:0434c29": "爾時，善財童子恭敬右遶彌勒菩薩摩訶薩",
    "T10n0279_079:0435a01": "已，而白之言：「唯願大聖開樓閣門，令我得入！」",
    "T10n0279_079:0435a02": "時，彌勒菩薩前詣樓閣，彈指出聲，其門即開，",
    "T10n0279_079:0435a03": "命善財入。善財心喜，入已還閉。見其樓閣廣",
    "T10n0279_079:0435a04": "博無量同於虛空，阿僧祇寶以為其地；阿僧",
    "T10n0279_079:0435a05": "祇宮殿、阿僧祇門闥、阿僧祇窓牖、阿僧祇",
    "T10n0279_079:0435a06": "階陛、阿僧祇欄楯、阿僧祇道路，皆七寶成；阿",
    "T10n0279_079:0435a07": "僧祇幡、阿僧祇幢、阿僧祇蓋，周迴間列；阿僧",
    "T10n0279_079:0435a08": "祇眾寶瓔珞、阿僧祇真珠瓔珞、阿僧祇赤",
    "T10n0279_079:0435a09": "真珠瓔珞、阿僧祇師子珠瓔珞，處處垂下；",
    "T10n0279_079:0435a10": "阿僧祇半月、阿僧祇繒帶、阿僧祇寶網，以為",
    "T10n0279_079:0435a11": "嚴飾；阿僧祇寶鐸風動成音，散阿僧祇天諸",
    "T10n0279_079:0435a12": "雜華，懸阿僧祇天寶鬘帶，嚴阿僧祇眾寶香",
    "T10n0279_079:0435a13": "爐，雨阿僧祇細末金屑，懸阿僧祇寶鏡，然",
    "T10n0279_079:0435a14": "阿僧祇寶燈，布阿僧祇寶衣，列阿僧祇寶帳，",
    "T10n0279_079:0435a15": "設阿僧祇寶座，阿僧祇寶繒以敷座上；阿僧",
    "T10n0279_079:0435a16": "祇閻浮檀金童女像、阿僧祇雜寶諸形像、阿",
    "T10n0279_079:0435a17": "僧祇妙寶菩薩像，處處充遍；阿僧祇眾鳥出",
    "T10n0279_079:0435a18": "和雅音；阿僧祇寶優鉢羅華、阿僧祇寶波頭",
    "T10n0279_079:0435a19": "摩華、阿僧祇寶拘物頭華、阿僧祇寶芬陀利",
    "T10n0279_079:0435a20": "華，以為莊嚴；阿僧祇寶樹次第行列，阿僧",
    "T10n0279_079:0435a21": "祇摩尼寶放大光明。如是等無量阿僧祇諸",
    "T10n0279_079:0435a22": "莊嚴具，以為莊嚴。又見其中，有無量百千",
    "T10n0279_079:0435a23": "諸妙樓閣，一一嚴飾悉如上說；廣博嚴麗皆",
    "T10n0279_079:0435a24": "同虛空，不相障礙亦無雜亂。善財童子於",
    "T10n0279_079:0435a25": "一處中見一切處，一切諸處悉如是見。爾時，",
    "T10n0279_079:0435a26": "善財童子見毘盧遮那莊嚴藏樓閣如是種",
    "T10n0279_079:0435a27": "種不可思議自在境界，生大歡喜，踊躍無量，",
    "T10n0279_079:0435a28": "身心柔軟，離一切想，除一切障，滅一切惑，所",
    "T10n0279_079:0435a29": "見不忘，所聞能憶，所思不亂，入於無礙解",
    "T10n0279_079:0435b01": "脫之門。普運其心，普見一切，普申敬禮，纔始",
    "T10n0279_079:0435b02": "稽首，以彌勒菩薩威神之力，自見其身遍",
    "T10n0279_079:0435b03": "在一切諸樓閣中，具見種種不可思議自在",
    "T10n0279_079:0435b04": "境界。所謂：或見彌勒菩薩初發無上菩提心",
    "T10n0279_079:0435b05": "時如是名字、如是種族，如是善友之所開悟，",
    "T10n0279_079:0435b06": "令其種植如是善根、住如是壽、在如是劫、",
    "T10n0279_079:0435b07": "值如是佛、處於如是莊嚴剎土、修如是行、發",
    "T10n0279_079:0435b08": "如是願；彼諸如來如是眾會、如是壽命，經爾",
    "T10n0279_079:0435b09": "許時親近供養。——悉皆明見。或見彌勒最初",
    "T10n0279_079:0435b10": "證得慈心三昧，從是已來，號為慈氏；或見彌",
    "T10n0279_079:0435b11": "勒修諸妙行，成滿一切諸波羅蜜；或見得忍，",
    "T10n0279_079:0435b12": "或見住地，或見成就清淨國土，或見護持如",
    "T10n0279_079:0435b13": "來正教，為大法師，得無生忍，某時、某處、某如",
    "T10n0279_079:0435b14": "來所受於無上菩提之記。或見彌勒為轉輪",
    "T10n0279_079:0435b15": "王，勸諸眾生住十善道；或為護世，饒益眾",
    "T10n0279_079:0435b16": "生；或為釋天，訶責五欲；或為焰摩天王，讚不",
    "T10n0279_079:0435b17": "放逸；或為兜率天王，稱歎一生菩薩功德；或",
    "T10n0279_079:0435b18": "為化樂天王，為諸天眾現諸菩薩變化莊嚴；",
    "T10n0279_079:0435b19": "或為他化自在天王，為諸天眾演說一切諸",
    "T10n0279_079:0435b20": "佛之法；或作魔王，說一切法皆悉無常；或為",
    "T10n0279_079:0435b21": "梵王，說諸禪定無量喜樂；或為阿脩羅王，入",
    "T10n0279_079:0435b22": "大智海，了法如幻，為其眾會常演說法，斷除",
    "T10n0279_079:0435b23": "一切憍慢醉傲。或復見其處閻羅界，放大光",
    "T10n0279_079:0435b24": "明，救地獄苦；或見在於餓鬼之處，施諸飲食，",
    "T10n0279_079:0435b25": "濟彼飢渴；或見在於畜生之道，種種方便，調",
    "T10n0279_079:0435b26": "伏眾生。或復見為護世天王眾會說法，或復",
    "T10n0279_079:0435b27": "見為忉利天王眾會說法，或復見為焰摩天",
    "T10n0279_079:0435b28": "王眾會說法，或復見為兜率天王眾會說法，",
    "T10n0279_079:0435b29": "或復見為化樂天王眾會說法，或復見為他",
    "T10n0279_079:0435c01": "化自在天王眾會說法，或復見為大梵王眾",
    "T10n0279_079:0435c02": "會說法，或復見為龍王眾會說法，或復見為",
    "T10n0279_079:0435c03": "夜叉、羅剎王眾會說法，或復見為乾闥婆、緊",
    "T10n0279_079:0435c04": "那羅王眾會說法，或復見為阿脩羅、陀那婆",
    "T10n0279_079:0435c05": "王眾會說法，或復見為迦樓羅、摩睺羅伽王",
    "T10n0279_079:0435c06": "眾會說法，或復見為其餘一切人、非人等眾",
    "T10n0279_079:0435c07": "會說法，或復見為聲聞眾會說法，或復見為",
    "T10n0279_079:0435c08": "緣覺眾會說法，或復見為初發心乃至一生",
    "T10n0279_079:0435c09": "所繫已灌頂者諸菩薩眾而演說法。或見讚",
    "T10n0279_079:0435c10": "說初地乃至十地所有功德，或見讚說滿足",
    "T10n0279_079:0435c11": "一切諸波羅蜜，或見讚說入諸忍門，或見讚",
    "T10n0279_079:0435c12": "說諸大三昧門，或見讚說甚深解脫門，或見",
    "T10n0279_079:0435c13": "讚說諸禪三昧神通境界，或見讚說諸菩薩",
    "T10n0279_079:0435c14": "行，或見讚說諸大誓願，或見與諸同行菩薩",
    "T10n0279_079:0435c15": "讚說世間資生工巧種種方便利眾生事，或",
    "T10n0279_079:0435c16": "見與諸一生菩薩讚說一切佛灌頂門。或見",
    "T10n0279_079:0435c17": "彌勒於百千年，經行、讀誦、書寫經卷，勤求觀",
    "T10n0279_079:0435c18": "察，為眾說法，或入諸禪四無量心，或入遍處",
    "T10n0279_079:0435c19": "及諸解脫，或入三昧以方便力現諸神變。或",
    "T10n0279_079:0435c20": "見諸菩薩入變化三昧，各於其身一一毛孔，",
    "T10n0279_079:0435c21": "出於一切變化身雲；或見出天眾身雲，或見",
    "T10n0279_079:0435c22": "出龍眾身雲，或見出夜叉、乾闥婆、緊那羅、阿",
    "T10n0279_079:0435c23": "脩羅、迦樓羅、摩睺羅伽、釋、梵、護世、轉輪聖王、",
    "T10n0279_079:0435c24": "小王、王子、大臣、官屬、長者、居士身雲，或見出",
    "T10n0279_079:0435c25": "聲聞、緣覺及諸菩薩、如來身雲，或見出一切",
    "T10n0279_079:0435c26": "眾生身雲。或見出妙音，讚諸菩薩種種法門。",
    "T10n0279_079:0435c27": "所謂：讚說菩提心功德門；讚說檀波羅蜜乃",
    "T10n0279_079:0435c28": "至智波羅蜜功德門；讚說諸攝、諸禪、諸無量",
    "T10n0279_079:0435c29": "心，及諸三昧、三摩鉢底、諸通、諸明、總持、辯",
    "T10n0279_079:0436a01": "才、諸諦、諸智、止觀、解脫、諸緣、諸依、諸說法",
    "T10n0279_079:0436a02": "門；讚說念處、正勤、神足、根、力、七菩提分、八聖",
    "T10n0279_079:0436a03": "道分、諸聲聞乘、諸獨覺乘、諸菩薩乘、諸地、諸",
    "T10n0279_079:0436a04": "忍、諸行、諸願，如是等一切諸功德門。或復於",
    "T10n0279_079:0436a05": "中，見諸如來，大眾圍遶；亦見其佛生處、種姓、",
    "T10n0279_079:0436a06": "身形、壽命、剎劫、名號、說法利益、教住久近，乃",
    "T10n0279_079:0436a07": "至所有道場眾會種種不同，悉皆明見。又",
    "T10n0279_079:0436a08": "復於彼莊嚴藏內諸樓閣中，見一樓閣，高廣",
    "T10n0279_079:0436a09": "嚴飾，最上無比；於中悉見三千世界百億四",
    "T10n0279_079:0436a10": "天下、百億兜率陀天，一一皆有彌勒菩薩降",
    "T10n0279_079:0436a11": "神誕生、釋梵天王捧持頂戴、遊行七步、觀察",
    "T10n0279_079:0436a12": "十方、大師子吼、現為童子、居處宮殿、遊戲園",
    "T10n0279_079:0436a13": "苑、為一切智出家苦行、示受乳糜、往詣道",
    "T10n0279_079:0436a14": "場、降伏諸魔、成等正覺、觀菩提樹、梵王勸",
    "T10n0279_079:0436a15": "請轉正法輪、昇天宮殿而演說法、劫數壽",
    "T10n0279_079:0436a16": "量、眾會莊嚴、所淨國土、所修行願、教化成",
    "T10n0279_079:0436a17": "熟眾生方便、分布舍利、住持教法，皆悉不同。",
    "T10n0279_079:0436a18": "爾時，善財自見其身，在彼一切諸如來所；亦",
    "T10n0279_079:0436a19": "見於彼一切眾會、一切佛事，憶持不忘，通達",
    "T10n0279_079:0436a20": "無礙。復聞一切諸樓閣內，寶網鈴鐸及諸樂",
    "T10n0279_079:0436a21": "器，皆悉演暢不可思議微妙法音，說種種法。",
    "T10n0279_079:0436a22": "所謂：或說菩薩發菩提心，或說修行波羅蜜",
    "T10n0279_079:0436a23": "行，或說諸願，或說諸地，或說恭敬供養如來，",
    "T10n0279_079:0436a24": "或說莊嚴諸佛國土，或說諸佛說法差別。如",
    "T10n0279_079:0436a25": "上所說一切佛法，悉聞其音，敷暢辨了。又聞",
    "T10n0279_079:0436a26": "某處，有某菩薩，聞某法門，某善知識之所",
    "T10n0279_079:0436a27": "勸導發菩提心，於某劫、某剎、某如來所、某",
    "T10n0279_079:0436a28": "大眾中，聞於某佛如是功德，發如是心，起",
    "T10n0279_079:0436a29": "如是願，種於如是廣大善根；經若干劫修",
    "T10n0279_079:0436b01": "菩薩行，於爾許時當成正覺，如是名號，如是",
    "T10n0279_079:0436b02": "壽量，如是國土，具足莊嚴，滿如是願，化如是",
    "T10n0279_079:0436b03": "眾，如是聲聞、菩薩眾會；般涅槃後，正法住",
    "T10n0279_079:0436b04": "世，經爾許劫，利益如是無量眾生。或聞某處，",
    "T10n0279_079:0436b05": "有某菩薩，布施、持戒、忍辱、精進、禪定、智慧，修",
    "T10n0279_079:0436b06": "習如是諸波羅蜜。或聞某處有某菩薩，為求",
    "T10n0279_079:0436b07": "法故，棄捨王位及諸珍寶、妻子、眷屬、手、足、頭、",
    "T10n0279_079:0436b08": "目，一切身分皆無所吝。或聞某處，有某菩",
    "T10n0279_079:0436b09": "薩，守護如來所說正法，為大法師，廣行法",
    "T10n0279_079:0436b10": "施，建法幢，吹法螺，擊法鼓，雨法雨，造佛塔",
    "T10n0279_079:0436b11": "廟，作佛形像，施諸眾生一切樂具。或聞某",
    "T10n0279_079:0436b12": "處，有某如來，於某劫中，成等正覺，如是國",
    "T10n0279_079:0436b13": "土，如是眾會，如是壽命，說如是法，滿如是",
    "T10n0279_079:0436b14": "願，教化如是無量眾生。善財童子聞如是等",
    "T10n0279_079:0436b15": "不可思議微妙法音，身心歡喜，柔軟悅澤，",
    "T10n0279_079:0436b16": "即得無量諸總持門、諸辯才門、諸禪、諸忍、諸",
    "T10n0279_079:0436b17": "願、諸度、諸通、諸明，及諸解脫、諸三昧門。又見",
    "T10n0279_079:0436b18": "一切諸寶鏡中種種形像。所謂：或見諸佛眾",
    "T10n0279_079:0436b19": "會道場，或見菩薩眾會道場，或見聲聞眾會",
    "T10n0279_079:0436b20": "道場，或見緣覺眾會道場，或見淨世界，或",
    "T10n0279_079:0436b21": "見不淨世界，或見淨不淨世界，或見不淨淨",
    "T10n0279_079:0436b22": "世界，或見有佛世界，或見無佛世界，或見",
    "T10n0279_079:0436b23": "小世界，或見中世界，或見大世界，或見因",
    "T10n0279_079:0436b24": "陀羅網世界，或見覆世界，或見仰世界，或見",
    "T10n0279_079:0436b25": "平坦世界，或見地獄、畜生、餓鬼所住世界，或",
    "T10n0279_079:0436b26": "見天人充滿世界。於如是等諸世界中，見有",
    "T10n0279_079:0436b27": "無數大菩薩眾，或行或坐作諸事業，或起大",
    "T10n0279_079:0436b28": "悲憐愍眾生，或造諸論利益世間，或受或持，",
    "T10n0279_079:0436b29": "或書或誦，或問或答，三時懺悔，迴向發願。又",
    "T10n0279_079:0436c01": "見一切諸寶柱中，放摩尼王大光明網，或青、",
    "T10n0279_079:0436c02": "或黃、或赤、或白、或玻瓈色、或水精色、或帝",
    "T10n0279_079:0436c03": "青色、或虹霓色、或閻浮檀金色，或作一切",
    "T10n0279_079:0436c04": "諸光明色。又見彼閻浮檀金童女及眾寶像，",
    "T10n0279_079:0436c05": "或以其手而執華雲，或執衣雲，或執幢幡，或",
    "T10n0279_079:0436c06": "執鬘蓋，或持種種塗香、末香，或持上妙摩尼",
    "T10n0279_079:0436c07": "寶網，或垂金鎖，或挂瓔珞，或舉其臂捧莊",
    "T10n0279_079:0436c08": "嚴具，或低其首垂摩尼冠，曲躬瞻仰，目不暫",
    "T10n0279_079:0436c09": "捨。又見彼真珠瓔珞，常出香水，具八功德；",
    "T10n0279_079:0436c10": "瑠璃、瓔珞，百千光明，同時照耀；幢、幡、網、蓋，如",
    "T10n0279_079:0436c11": "是等物，一切皆以眾寶莊嚴。又復見彼優鉢",
    "T10n0279_079:0436c12": "羅華、波頭摩華、拘物頭華、芬陀利華，各各生",
    "T10n0279_079:0436c13": "於無量諸華，或大一手，或長一肘，或復縱",
    "T10n0279_079:0436c14": "廣猶如車輪，一一華中皆悉示現種種色像",
    "T10n0279_079:0436c15": "以為嚴飾。所謂：男色像、女色像、童男色像、童",
    "T10n0279_079:0436c16": "女色像、釋、梵、護世、天、龍、夜叉、乾闥婆、阿脩",
    "T10n0279_079:0436c17": "羅、迦樓羅、緊那羅、摩睺羅伽、聲聞、緣覺及諸",
    "T10n0279_079:0436c18": "菩薩。如是一切眾生色像，皆悉合掌，曲躬禮",
    "T10n0279_079:0436c19": "敬。亦見如來結跏趺坐，三十二相莊嚴其",
    "T10n0279_079:0436c20": "身。又復見彼淨瑠璃地，一一步間，現不思議",
    "T10n0279_079:0436c21": "種種色像。所謂：世界色像、菩薩色像、如來色",
    "T10n0279_079:0436c22": "像及諸樓閣莊嚴色像。又於寶樹枝、葉、華、果",
    "T10n0279_079:0436c23": "一一事中，悉見種種半身色像。所謂：佛半身",
    "T10n0279_079:0436c24": "色像、菩薩半身色像，天、龍、夜叉，乃至護世、轉",
    "T10n0279_079:0436c25": "輪聖王、小王、王子、大臣、官長，及以四眾半身",
    "T10n0279_079:0436c26": "色像。其諸色像，或執華鬘，或執瓔珞，或持一",
    "T10n0279_079:0436c27": "切諸莊嚴具；或有曲躬合掌禮敬，一心瞻仰，",
    "T10n0279_079:0436c28": "目不暫捨；或有讚歎，或入三昧。其身悉以相",
    "T10n0279_079:0436c29": "好莊嚴，普放種種諸色光明，所謂：金色光明、",
    "T10n0279_079:0437a01": "銀色光明、珊瑚色光明、兜沙羅色光明、帝青",
    "T10n0279_079:0437a02": "色光明、毘盧遮那寶色光明、一切眾寶色光",
    "T10n0279_079:0437a03": "明、瞻波迦華色光明。又見諸樓閣半月像中，",
    "T10n0279_079:0437a04": "出阿僧祇日月星宿種種光明普照十方。又",
    "T10n0279_079:0437a05": "見諸樓閣周迴四壁，一一步內，一切眾寶以",
    "T10n0279_079:0437a06": "為莊嚴。一一寶中，皆現彌勒曩劫修行菩",
    "T10n0279_079:0437a07": "薩道時，或施頭目，或施手足、脣舌、牙齒、耳鼻、",
    "T10n0279_079:0437a08": "血肉、皮膚、骨髓乃至爪髮，如是一切，悉皆",
    "T10n0279_079:0437a09": "能捨；妻妾、男女、城邑、聚落、國土、王位，隨其所",
    "T10n0279_079:0437a10": "須，盡皆施與。處牢獄者，令得出離；被繫縛者，",
    "T10n0279_079:0437a11": "使其解脫；有疾病者，為其救療；入邪徑者，示",
    "T10n0279_079:0437a12": "其正道。或為船師，令度大海；或為馬王，救護",
    "T10n0279_079:0437a13": "惡難；或為大仙，善說諸論；或為輪王，勸修十",
    "T10n0279_079:0437a14": "善；或為醫王，善療眾病；或孝順父母，或親",
    "T10n0279_079:0437a15": "近善友，或作聲聞，或作緣覺，或作菩薩，或作",
    "T10n0279_079:0437a16": "如來，教化調伏一切眾生；或為法師，奉行佛",
    "T10n0279_079:0437a17": "教，受持讀誦，如理思惟，立佛支提，作佛形",
    "T10n0279_079:0437a18": "像，若自供養，若勸於他，塗香散華，恭敬禮",
    "T10n0279_079:0437a19": "拜。如是等事，相續不絕。或見坐於師子之座，",
    "T10n0279_079:0437a20": "廣演說法，勸諸眾生安住十善，一心歸向佛、",
    "T10n0279_079:0437a21": "法、僧寶，受持五戒及八齋戒，出家聽法，受",
    "T10n0279_079:0437a22": "持讀誦，如理修行。乃至見於彌勒菩薩，百",
    "T10n0279_079:0437a23": "千億那由他阿僧祇劫，修行諸度一切色像；",
    "T10n0279_079:0437a24": "又見彌勒曾所承事諸善知識，悉以一切功",
    "T10n0279_079:0437a25": "德莊嚴；亦見彌勒在彼一一善知識所，親近",
    "T10n0279_079:0437a26": "供養，受行其教，乃至住於灌頂之地。時，諸知",
    "T10n0279_079:0437a27": "識告善財言：「善來童子！汝觀此菩薩不思",
    "T10n0279_079:0437a28": "議事，莫生疲厭。」",
    "T10n0279_079:0437a29": "爾時，善財童子得不忘失憶念力故，得見十",
    "T10n0279_079:0437b01": "方清淨眼故，得善觀察無礙智故，得諸菩薩",
    "T10n0279_079:0437b02": "自在智故，得諸菩薩已入智地廣大解故，於",
    "T10n0279_079:0437b03": "一切樓閣一一物中，悉見如是及餘無量不",
    "T10n0279_079:0437b04": "可思議自在境界諸莊嚴事。譬如有人，於睡",
    "T10n0279_079:0437b05": "夢中見種種物，所謂：城邑、聚落、宮殿、園苑、山",
    "T10n0279_079:0437b06": "林、河池、衣服、飲食乃至一切資生之具；或",
    "T10n0279_079:0437b07": "見自身父母兄弟、內外親屬；或見大海須彌",
    "T10n0279_079:0437b08": "山王，乃至一切諸天宮殿、閻浮提等四天下",
    "T10n0279_079:0437b09": "事；或見其身形量廣大百千由旬，房舍、衣服",
    "T10n0279_079:0437b10": "悉皆相稱，謂於晝日經無量時不眠不寢受",
    "T10n0279_079:0437b11": "諸安樂。從睡覺已，乃知是夢，而能明記所見",
    "T10n0279_079:0437b12": "之事。善財童子亦復如是，以彌勒菩薩力所",
    "T10n0279_079:0437b13": "持故，知三界法皆如夢故，滅諸眾生狹劣",
    "T10n0279_079:0437b14": "想故，得無障礙廣大解故，住諸菩薩勝境界",
    "T10n0279_079:0437b15": "故，入不思議方便智故，能見如是自在境界。",
    "T10n0279_079:0437b16": "譬如有人，將欲命終，見隨其業所受報相：行",
    "T10n0279_079:0437b17": "惡業者，見於地獄、畜生、餓鬼所有一切眾",
    "T10n0279_079:0437b18": "苦境界，或見獄卒手持兵仗或瞋或罵囚",
    "T10n0279_079:0437b19": "執將去，亦聞號叫、悲歎之聲，或見灰河，或見",
    "T10n0279_079:0437b20": "鑊湯，或見刀山，或見劍樹，種種逼迫，受諸",
    "T10n0279_079:0437b21": "苦惱；作善業者，即見一切諸天宮殿無量",
    "T10n0279_079:0437b22": "天眾、天諸采女，種種衣服具足莊嚴，宮殿、",
    "T10n0279_079:0437b23": "園林盡皆妙好。身雖未死，而由業力見如是",
    "T10n0279_079:0437b24": "事。善財童子亦復如是，以菩薩業不思議力，",
    "T10n0279_079:0437b25": "得見一切莊嚴境界。譬如有人，為鬼所持，見",
    "T10n0279_079:0437b26": "種種事，隨其所問，悉皆能答。善財童子亦復",
    "T10n0279_079:0437b27": "如是，菩薩智慧之所持故，見彼一切諸莊嚴",
    "T10n0279_079:0437b28": "事，若有問者，靡不能答。譬如有人，為龍所",
    "T10n0279_079:0437b29": "持，自謂是龍，入於龍宮，於少時間，自謂已經",
    "T10n0279_079:0437c01": "日月年載。善財童子亦復如是，以住菩薩智",
    "T10n0279_079:0437c02": "慧想故，彌勒菩薩所加持故，於少時間謂無",
    "T10n0279_079:0437c03": "量劫。譬如梵宮，名：莊嚴藏，於中悉見三千",
    "T10n0279_079:0437c04": "世界一切諸物不相雜亂。善財童子亦復",
    "T10n0279_079:0437c05": "如是，於樓觀中，普見一切莊嚴境界種種差",
    "T10n0279_079:0437c06": "別不相雜亂。譬如比丘，入遍處定，若行、若住、",
    "T10n0279_079:0437c07": "若坐、若臥，隨所入定，境界現前。善財童子亦",
    "T10n0279_079:0437c08": "復如是，入於樓觀，一切境界悉皆明了。譬",
    "T10n0279_079:0437c09": "如有人，於虛空中見乾闥婆城具足莊嚴，悉",
    "T10n0279_079:0437c10": "分別知，無有障礙；譬如夜叉宮殿與人宮殿，",
    "T10n0279_079:0437c11": "同在一處而不相雜，各隨其業，所見不同；譬",
    "T10n0279_079:0437c12": "如大海，於中悉見三千世界一切色像；譬如",
    "T10n0279_079:0437c13": "幻師，以幻力故，現諸幻事種種作業。善財童",
    "T10n0279_079:0437c14": "子亦復如是，以彌勒菩薩威神力故，及不思",
    "T10n0279_079:0437c15": "議幻智力故，能以幻智知諸法故，得諸菩薩",
    "T10n0279_079:0437c16": "自在力故，見樓閣中一切莊嚴自在境界。",
    "T10n0279_079:0437c17": "爾時，彌勒菩薩摩訶薩即攝神力入樓閣中，",
    "T10n0279_079:0437c18": "彈指作聲，告善財言：「善男子！起，法性如是，",
    "T10n0279_079:0437c19": "此是菩薩知諸法智因緣聚集所現之相。如",
    "T10n0279_079:0437c20": "是自性，如幻、如夢、如影、如像，悉不成就。」爾時，",
    "T10n0279_079:0437c21": "善財聞彈指聲，從三昧起。彌勒告言：「善男",
    "T10n0279_079:0437c22": "子！汝住菩薩不可思議自在解脫，受諸菩薩",
    "T10n0279_079:0437c23": "三昧喜樂，能見菩薩神力所持、助道所流、願",
    "T10n0279_079:0437c24": "智所現種種上妙莊嚴宮殿；見菩薩行，聞菩",
    "T10n0279_079:0437c25": "薩法，知菩薩德，了如來願。」善財白言：「唯然！",
    "T10n0279_079:0437c26": "聖者！是善知識加被憶念威神之力。聖者！此",
    "T10n0279_079:0437c27": "解脫門，其名何等？」彌勒告言：「善男子！此解脫",
    "T10n0279_079:0437c28": "門，名：入三世一切境界不忘念智莊嚴藏。善",
    "T10n0279_079:0437c29": "男子！此解脫門中，有不可說不可說解脫門，",
    "T10n0279_079:0438a01": "一生菩薩之所能得。」善財問言：「此莊嚴事，何",
    "T10n0279_079:0438a02": "處去耶？」彌勒答言：「於來處去。」曰：「從何處來？」曰：",
    "T10n0279_079:0438a03": "「從菩薩智慧神力中來，依菩薩智慧神力而",
    "T10n0279_079:0438a04": "住，無有去處，亦無住處，非集非常，遠離一",
    "T10n0279_079:0438a05": "切。善男子！如龍王降雨，不從身出，不從心出，",
    "T10n0279_079:0438a06": "無有積集，而非不見；但以龍王心念力故，霈",
    "T10n0279_079:0438a07": "然洪霔，周遍天下，如是境界不可思議。善男",
    "T10n0279_079:0438a08": "子！彼莊嚴事亦復如是，不住於內，亦不住",
    "T10n0279_079:0438a09": "外，而非不見；但由菩薩威神之力、汝善根",
    "T10n0279_079:0438a10": "力，見如是事。善男子！譬如幻師作諸幻事，",
    "T10n0279_079:0438a11": "無所從來，無所至去；雖無來去，以幻力故，分",
    "T10n0279_079:0438a12": "明可見。彼莊嚴事亦復如是，無所從來，亦無",
    "T10n0279_079:0438a13": "所去；雖無來去，然以慣習不可思議幻智力",
    "T10n0279_079:0438a14": "故，及由往昔大願力故，如是顯現。」善財童",
    "T10n0279_079:0438a15": "子言：「大聖從何處來？」彌勒言：「善男子！諸菩",
    "T10n0279_079:0438a16": "薩無來無去，如是而來；無行無住，如是而",
    "T10n0279_079:0438a17": "來；無處無著，不沒不生，不住不遷，不動不",
    "T10n0279_079:0438a18": "起，無戀無著，無業無報，無起無滅，不斷不",
    "T10n0279_079:0438a19": "常，如是而來。善男子！菩薩從大悲處來，為",
    "T10n0279_079:0438a20": "欲調伏諸眾生故；從大慈處來，為欲救護諸",
    "T10n0279_079:0438a21": "眾生故；從淨戒處來，隨其所樂而受生故；從",
    "T10n0279_079:0438a22": "大願處來，往昔願力之所持故；從神通處來，",
    "T10n0279_079:0438a23": "於一切處隨樂現故；從無動搖處來，恒不捨",
    "T10n0279_079:0438a24": "離一切佛故；從無取捨處來，不役身心使往",
    "T10n0279_079:0438a25": "來故；從智慧方便處來，隨順一切諸眾生故；",
    "T10n0279_079:0438a26": "從示現變化處來，猶如影像而化現故。「然，善",
    "T10n0279_079:0438a27": "男子！汝問於我從何處來者。善男子！我從",
    "T10n0279_079:0438a28": "生處摩羅提國而來於此。善男子！彼有聚落，",
    "T10n0279_079:0438a29": "名為：房舍；有長者子，名：瞿波羅。為化其人，令",
    "T10n0279_079:0438b01": "入佛法，而住於彼；又為生處一切人民隨所",
    "T10n0279_079:0438b02": "應化而為說法，亦為父母及諸眷屬、婆羅門",
    "T10n0279_079:0438b03": "等演說大乘，令其趣入故住於彼。而從彼",
    "T10n0279_079:0438b04": "來。」善財童子言：「聖者！何者是菩薩生處？」答",
    "T10n0279_079:0438b05": "言：「善男子！菩薩有十種生處。何者為十？善男",
    "T10n0279_079:0438b06": "子！菩提心是菩薩生處，生菩薩家故；深心",
    "T10n0279_079:0438b07": "是菩薩生處，生善知識家故；諸地是菩薩",
    "T10n0279_079:0438b08": "生處，生波羅蜜家故；大願是菩薩生處，生妙",
    "T10n0279_079:0438b09": "行家故；大悲是菩薩生處，生四攝家故；如理",
    "T10n0279_079:0438b10": "觀察是菩薩生處，生般若波羅蜜家故；大",
    "T10n0279_079:0438b11": "乘是菩薩生處，生方便善巧家故；教化眾",
    "T10n0279_079:0438b12": "生是菩薩生處，生佛家故；智慧方便是菩薩",
    "T10n0279_079:0438b13": "生處，生無生法忍家故；修行一切法是菩",
    "T10n0279_079:0438b14": "薩生處，生過、現、未來一切如來家故。「善男子！",
    "T10n0279_079:0438b15": "菩薩摩訶薩，以般若波羅蜜為母，方便善",
    "T10n0279_079:0438b16": "巧為父，檀波羅蜜為乳母，尸波羅蜜為養",
    "T10n0279_079:0438b17": "母，忍波羅蜜為莊嚴具，勤波羅蜜為養育",
    "T10n0279_079:0438b18": "者，禪波羅蜜為澣濯人，善知識為教授師，",
    "T10n0279_079:0438b19": "一切菩提分為伴侶，一切善法為眷屬，一切",
    "T10n0279_079:0438b20": "菩薩為兄弟，菩提心為家，如理修行為家法，",
    "T10n0279_079:0438b21": "諸地為家處，諸忍為家族，大願為家教，滿",
    "T10n0279_079:0438b22": "足諸行為順家法，勸發大乘為紹家業，法水",
    "T10n0279_079:0438b23": "灌頂一生所繫菩薩為王太子，成就菩提為",
    "T10n0279_079:0438b24": "能淨家族。「善男子！菩薩如是超凡夫地，入",
    "T10n0279_079:0438b25": "菩薩位，生如來家，住佛種性，能修諸行，不斷",
    "T10n0279_079:0438b26": "三寶，善能守護菩薩種族，淨菩薩種，生處",
    "T10n0279_079:0438b27": "尊勝，無諸過惡，一切世間天、人、魔、梵、沙門、婆",
    "T10n0279_079:0438b28": "羅門恭敬讚歎。「善男子！菩薩摩訶薩生於如",
    "T10n0279_079:0438b29": "是尊勝家已，知一切法如影像故，於諸世",
    "T10n0279_079:0438c01": "間無所惡賤；知一切法如變化故，於諸有趣",
    "T10n0279_079:0438c02": "無所染著；知一切法無有我故，教化眾生心",
    "T10n0279_079:0438c03": "無疲厭；以大慈悲為體性故，攝受眾生不覺",
    "T10n0279_079:0438c04": "勞苦；了達生死猶如夢故，經一切劫而無怖",
    "T10n0279_079:0438c05": "畏；了知諸蘊皆如幻故，示現受生而無憂",
    "T10n0279_079:0438c06": "厭；知諸界、處同法界故，於諸境界無所壞滅；",
    "T10n0279_079:0438c07": "知一切想如陽焰故，入於諸趣不生倒惑；達",
    "T10n0279_079:0438c08": "一切法皆如幻故，入魔境界不起染著；知法",
    "T10n0279_079:0438c09": "身故，一切煩惱不能欺誑；得自在故，於一",
    "T10n0279_079:0438c10": "切趣通達無礙。「善男子！我身普生一切法界，",
    "T10n0279_079:0438c11": "等一切眾生差別色相，等一切眾生殊異言",
    "T10n0279_079:0438c12": "音，等一切眾生種種名號，等一切眾生所樂",
    "T10n0279_079:0438c13": "威儀，隨順世間教化調伏；等一切清淨眾生",
    "T10n0279_079:0438c14": "示現受生，等一切凡夫眾生所作事業，等一",
    "T10n0279_079:0438c15": "切眾生想，等一切菩薩願，而現其身充滿法",
    "T10n0279_079:0438c16": "界。「善男子！我為化度與我往昔同修諸行，今",
    "T10n0279_079:0438c17": "時退失菩提心者；亦為教化父母、親屬；亦為",
    "T10n0279_079:0438c18": "教化諸婆羅門，令其離於種族憍慢，得生如",
    "T10n0279_079:0438c19": "來種性之中。——而生於此閻浮提界、摩羅提國、",
    "T10n0279_079:0438c20": "拘吒聚落、婆羅門家。善男子！我住於此大樓",
    "T10n0279_079:0438c21": "閣中，隨諸眾生心之所樂，種種方便教化",
    "T10n0279_079:0438c22": "調伏。善男子！我為隨順眾生心故，我為成",
    "T10n0279_079:0438c23": "熟兜率天中同行天故，我為示現菩薩福智",
    "T10n0279_079:0438c24": "變化莊嚴；超過一切諸欲界故，令其捨離",
    "T10n0279_079:0438c25": "諸欲樂故，令知有為皆無常故，令知諸天盛",
    "T10n0279_079:0438c26": "必衰故，為欲示現將降生時大智法門；與",
    "T10n0279_079:0438c27": "一生菩薩共談論故，為欲攝化諸同行故，為",
    "T10n0279_079:0438c28": "欲教化釋迦如來所遣來者令如蓮華悉開",
    "T10n0279_079:0438c29": "悟故，於此命終，生兜率天。善男子！我願滿",
    "T10n0279_079:0439a01": "足，成一切智，得菩提時，汝及文殊俱得見",
    "T10n0279_079:0439a02": "我。「善男子！汝當往詣文殊師利善知識所而",
    "T10n0279_079:0439a03": "問之言：『菩薩云何學菩薩行？云何而入普賢",
    "T10n0279_079:0439a04": "行門？云何成就？云何廣大？云何隨順？云何",
    "T10n0279_079:0439a05": "清淨？云何圓滿？』善男子！彼當為汝分別演",
    "T10n0279_079:0439a06": "說。何以故？文殊師利所有大願，非餘無量百",
    "T10n0279_079:0439a07": "千億那由他菩薩之所能有。「善男子！文殊師",
    "T10n0279_079:0439a08": "利童子，其行廣大，其願無邊，出生一切菩薩",
    "T10n0279_079:0439a09": "功德無有休息。善男子！文殊師利常為無量",
    "T10n0279_079:0439a10": "百千億那由他諸佛母，常為無量百千億那",
    "T10n0279_079:0439a11": "由他菩薩師，教化成熟一切眾生，名稱普",
    "T10n0279_079:0439a12": "聞十方世界；常於一切諸佛眾中為說法師，",
    "T10n0279_079:0439a13": "一切如來之所讚歎；住甚深智，能如實見",
    "T10n0279_079:0439a14": "一切諸法，通達一切解脫境界，究竟普賢所",
    "T10n0279_079:0439a15": "行諸行。「善男子！文殊師利童子是汝善知識，",
    "T10n0279_079:0439a16": "令汝得生如來家，長養一切諸善根，發起一",
    "T10n0279_079:0439a17": "切助道法，值遇真實善知識；令汝修一切功",
    "T10n0279_079:0439a18": "德，入一切願網，住一切大願；為汝說一切菩",
    "T10n0279_079:0439a19": "薩祕密法，現一切菩薩難思行；與汝往昔同",
    "T10n0279_079:0439a20": "生同行。「是故，善男子！汝應往詣文殊之所莫",
    "T10n0279_079:0439a21": "生疲厭，文殊師利當為汝說一切功德。何以",
    "T10n0279_079:0439a22": "故？汝先所見諸善知識聞菩薩行、入解脫門、",
    "T10n0279_079:0439a23": "滿足大願，皆是文殊威神之力，文殊師利於",
    "T10n0279_079:0439a24": "一切處咸得究竟。」時，善財童子頂禮其足，遶",
    "T10n0279_079:0439a25": "無量匝，慇懃瞻仰，辭退而去。",
    "T10n0279_079:0439a26": "大方廣佛華嚴經卷第七十九"
}