{
    "T46n1916_001:0475a16": "禪波羅蜜序",
    "T46n1916_001:0475a18": "禪波羅蜜者。輔行云。次第禪門目錄云。大師",
    "T46n1916_001:0475a19": "於瓦官寺說也。大莊嚴寺。法慎私記。章安頂",
    "T46n1916_001:0475a20": "禪師。治定為十卷。開十大章。一大意。二釋",
    "T46n1916_001:0475a21": "名。三明門。四詮次。五法心。六方便。七修證。",
    "T46n1916_001:0475a22": "八果報。九起教。十歸趣。但至修證。餘三略",
    "T46n1916_001:0475a23": "無。於修證中。又開四別。一世間禪。二亦世間",
    "T46n1916_001:0475a24": "亦出世間。三出世間。四非世間非出世間。四",
    "T46n1916_001:0475a25": "中唯至第三出世。復為二。一對治無漏。二緣",
    "T46n1916_001:0475a26": "理無漏。但至對治。又為九。謂九想。八念十",
    "T46n1916_001:0475a27": "想。背捨勝處。一切處。九次第定。奮迅。超越。",
    "T46n1916_001:0475a28": "然修證之相。豈可盡具。傳曰。大師甞在高座",
    "T46n1916_001:0475a29": "云。若說次第禪門。年可一遍。若著章疏。可五",
    "T46n1916_001:0475b01": "十卷。今刊預示大科。庶學者不昧始末云。",
    "T46n1916_001:0475b02": "十大章",
    "T46n1916_001:0475b03": "初修禪波羅蜜大意(第一卷上下)",
    "T46n1916_001:0475b04": "二釋禪波羅蜜名",
    "T46n1916_001:0475b05": "三明禪波羅蜜門",
    "T46n1916_001:0475b06": "四辨禪波羅蜜詮次",
    "T46n1916_001:0475b07": "五簡禪波羅蜜法心",
    "T46n1916_001:0475b08": "六分別禪波羅蜜前方便二",
    "T46n1916_001:0475b09": "初外方便(第二卷)",
    "T46n1916_001:0475b10": "二內方便二",
    "T46n1916_001:0475b11": "初正明因止發內外善根(第三卷上下)",
    "T46n1916_001:0475b12": "二明驗惡根性(第四卷)",
    "T46n1916_001:0475b13": "七釋禪波羅蜜修證四",
    "T46n1916_001:0475b14": "初修證世間禪相三",
    "T46n1916_001:0475b15": "初四禪(第五卷)",
    "T46n1916_001:0475b16": "二四無量心(第六卷)",
    "T46n1916_001:0475b17": "三四無色定",
    "T46n1916_001:0475b18": "二修證亦世間亦出世間禪相三",
    "T46n1916_001:0475b19": "初六妙門(第七卷)",
    "T46n1916_001:0475b20": "二十六特勝",
    "T46n1916_001:0475b21": "三通明(第八卷)",
    "T46n1916_001:0475b22": "三修證出世間禪相二",
    "T46n1916_001:0475b23": "初對治無漏九",
    "T46n1916_001:0475b24": "觀壞法(第九卷)",
    "T46n1916_001:0475b25": "初九想",
    "T46n1916_001:0475b26": "二八念",
    "T46n1916_001:0475b27": "三十想",
    "T46n1916_001:0475b28": "觀不壞法(第十卷)",
    "T46n1916_001:0475b29": "四八背捨",
    "T46n1916_001:0475b30": "五八勝處",
    "T46n1916_001:0475b31": "六十一切處",
    "T46n1916_001:0475b32": "鍊",
    "T46n1916_001:0475b33": "七九次第定",
    "T46n1916_001:0475b34": "薰",
    "T46n1916_001:0475b35": "八師子奮迅三昧",
    "T46n1916_001:0475b36": "修",
    "T46n1916_001:0475b37": "九超越三昧",
    "T46n1916_001:0475b38": "二緣理無漏(不說)",
    "T46n1916_001:0475b39": "四修證非世間非出世間禪相",
    "T46n1916_001:0475c01": "八顯示禪波羅蜜果報",
    "T46n1916_001:0475c02": "九從禪波羅蜜起教",
    "T46n1916_001:0475c03": "十結會禪波羅蜜歸趣",
    "T46n1916_001:0475c05": "釋禪波羅蜜次第法門卷第一之",
    "T46n1916_001:0475c06": "上",
    "T46n1916_001:0475c08": "隋天台智者大師說",
    "T46n1916_001:0475c09": "弟子法慎記",
    "T46n1916_001:0475c10": "弟子灌頂再治",
    "T46n1916_001:0475c11": "(天台山修禪寺顗禪師。於都講說禪法。大莊嚴寺沙",
    "T46n1916_001:0475c12": "門法慎記。預聽學輒依說採記。法門深廣難可委",
    "T46n1916_001:0475c13": "悉。若取具足。有三十卷。今略出前卷要用。流通此",
    "T46n1916_001:0475c14": "本。於天台更得治改前諸同學所寫之者。爾時既未好",
    "T46n1916_001:0475c15": "成就。猶應闕略。或繁而不次。若見此本更改定之。庶",
    "T46n1916_001:0475c16": "於學者得免謬失矣)。",
    "T46n1916_001:0475c17": "釋禪波羅蜜次第法門。大開為十意不同。所",
    "T46n1916_001:0475c18": "言十意者。修禪波羅蜜大意第一。釋禪波羅",
    "T46n1916_001:0475c19": "蜜名第二。明禪波羅蜜門第三。辨禪波羅蜜",
    "T46n1916_001:0475c20": "詮次第四。簡禪波羅蜜法心第五。分別禪波",
    "T46n1916_001:0475c21": "羅蜜前方便第六。釋禪波羅蜜修證第七。顯",
    "T46n1916_001:0475c22": "示禪波羅蜜果報第八。從禪波羅蜜起教第",
    "T46n1916_001:0475c23": "九。結會禪波羅蜜歸趣第十。今約此十義。以",
    "T46n1916_001:0475c24": "辨禪波羅蜜者文。則略收諸佛教法之始終。",
    "T46n1916_001:0475c25": "理則遠通如來之祕藏。一切圓妙法界。若教",
    "T46n1916_001:0475c26": "若行。若事若理。始從凡夫。終至極聖。所有",
    "T46n1916_001:0475c27": "因果行位。悉在其中。若行人深達禪門意趣。",
    "T46n1916_001:0475c28": "則自然解了一切佛法。不俟餘尋。故摩訶衍",
    "T46n1916_001:0475c29": "云。譬如牽衣一角。則眾處皆動。所以第一先",
    "T46n1916_001:0476a01": "明修禪波羅蜜大意者。菩薩發心所為。正求",
    "T46n1916_001:0476a02": "菩提淨妙之法。必須簡擇真偽。善識祕要。若",
    "T46n1916_001:0476a03": "欲具足一切諸佛法藏。唯禪為最。如得珠玉",
    "T46n1916_001:0476a04": "眾寶皆獲。是故發意修禪。既欲修習。應知名",
    "T46n1916_001:0476a05": "字。尋名取理。其義不虛。以釋禪名。尋名求",
    "T46n1916_001:0476a06": "理。理則非門不通。次明禪門。禪定幽遠。無由",
    "T46n1916_001:0476a07": "頓入。必須從淺至深故。應辯詮次。夫欲涉淺",
    "T46n1916_001:0476a08": "遊深。復當善識禪中境智。是以次簡法心。既",
    "T46n1916_001:0476a09": "明識法心。若欲習行。事須善巧。次分別方",
    "T46n1916_001:0476a10": "便。依法而行。必有所證。次釋修證。若得內心",
    "T46n1916_001:0476a11": "相應。因成則感果。次顯示果報。從因至果。自",
    "T46n1916_001:0476a12": "行既圓。便樹立益物之功。次釋教門。理教既",
    "T46n1916_001:0476a13": "已圓備法相。同歸平等一實之道。次結會指",
    "T46n1916_001:0476a14": "歸。以此十義相生。辯釋禪波羅蜜。總攝一切",
    "T46n1916_001:0476a15": "眾行法門至下尋文。冷然可見。故大品經云。",
    "T46n1916_001:0476a16": "菩薩從初已來。住禪波羅蜜中。具足修一切",
    "T46n1916_001:0476a17": "佛法。乃至坐道場。成一切種智。起轉法輪。是",
    "T46n1916_001:0476a18": "名菩薩次第行次第學。次第道。",
    "T46n1916_001:0476a19": "修禪波羅蜜大意第一(從此盡今一卷。大段有五。並是商略禪波羅蜜。攝一",
    "T46n1916_001:0476a20": "切佛法。靡所不該。欲開發行者。起深信樂。歸宗有在。是中悉未論修行入證之相)",
    "T46n1916_001:0476a21": "今明菩薩修禪波羅蜜。所為有二。一者簡非。",
    "T46n1916_001:0476a22": "二者正明所為。第一簡非者。有十種行人。發",
    "T46n1916_001:0476a23": "心修禪不同。多墮在邪僻。不入禪波羅蜜法",
    "T46n1916_001:0476a24": "門。何等為十。一為利養故。發心修禪。多屬發",
    "T46n1916_001:0476a25": "地獄心。二邪偽心生。為名聞稱歎故。發心修",
    "T46n1916_001:0476a26": "禪。多屬發鬼神心。三為眷屬故。發心修禪。",
    "T46n1916_001:0476a27": "多屬發畜生心。四為嫉妬勝他故。發心修禪。",
    "T46n1916_001:0476a28": "多屬發修羅心。五為畏惡道苦報。息諸不善",
    "T46n1916_001:0476a29": "業故。發心修禪。多屬發人心。六為善心安樂",
    "T46n1916_001:0476b01": "故。發心修禪。多屬發六欲天心。七為得勢力",
    "T46n1916_001:0476b02": "自在故。發心修禪。多屬發魔羅心。八為得利",
    "T46n1916_001:0476b03": "智捷疾故。發心修禪。多屬發外道心。九為生",
    "T46n1916_001:0476b04": "梵天處故修禪。此屬發色無色界心。十為度",
    "T46n1916_001:0476b05": "老病死苦疾得涅槃故。發心修禪。此屬發二",
    "T46n1916_001:0476b06": "乘心。就此十種行人。善惡雖殊。縛脫有異。既",
    "T46n1916_001:0476b07": "並無大悲正觀。發心邪僻。皆墮二邊。不趣中",
    "T46n1916_001:0476b08": "道。若住此心。修行禪定。終不得與禪波羅蜜",
    "T46n1916_001:0476b09": "法門相應。第二正明菩薩行人修禪波羅蜜",
    "T46n1916_001:0476b10": "大意。即為二意。一先明菩薩發心之相。二正",
    "T46n1916_001:0476b11": "明菩薩修禪所為。第一云何名菩薩發心之",
    "T46n1916_001:0476b12": "相。所謂發菩提心。菩提心者。即是菩薩以中",
    "T46n1916_001:0476b13": "道正觀以諸法實相。憐愍一切。起大悲心。發",
    "T46n1916_001:0476b14": "四弘誓願。四弘誓願者。一未度者令度。亦云",
    "T46n1916_001:0476b15": "眾生無邊誓願度。二未解者令解。亦云煩惱",
    "T46n1916_001:0476b16": "無數誓願斷。三未安者令安。亦云法門無盡",
    "T46n1916_001:0476b17": "誓願知。四未得涅槃令得涅槃。亦云無上佛",
    "T46n1916_001:0476b18": "道誓願成。此之四法。即對四諦。故纓絡經云。",
    "T46n1916_001:0476b19": "未度苦諦令度苦諦。未解集諦令解集諦。未",
    "T46n1916_001:0476b20": "安道諦令安道諦。未證滅諦令證滅諦。而此",
    "T46n1916_001:0476b21": "四法。若在二乘心中。但受諦名。以其緣理審",
    "T46n1916_001:0476b22": "實不謬故。若在菩薩心中。即別受弘誓之稱。",
    "T46n1916_001:0476b23": "所以者何。菩薩雖知四法畢竟空寂。而為利",
    "T46n1916_001:0476b24": "益眾生。善巧方便。緣此四法。其心廣大。故名",
    "T46n1916_001:0476b25": "為弘。慈悲憐愍。志求此法。心如金剛。制心不",
    "T46n1916_001:0476b26": "退不沒。必取成滿。故名誓願。行者若能具足",
    "T46n1916_001:0476b27": "發此四願。善知四心。攝一切心。一切心即是",
    "T46n1916_001:0476b28": "一心。亦不得一心而具一切心。是名清淨菩",
    "T46n1916_001:0476b29": "提之心。因此心生。得名菩薩。故摩訶衍論",
    "T46n1916_001:0476c01": "偈說。",
    "T46n1916_001:0476c02": "　若初發心時　　誓願當作佛",
    "T46n1916_001:0476c03": "　已過於世間　　應受世供養",
    "T46n1916_001:0476c04": "第二正明菩薩行人修禪所為者。菩薩摩訶",
    "T46n1916_001:0476c05": "薩。既已發菩提心。思惟為欲滿足四弘誓願。",
    "T46n1916_001:0476c06": "必須行菩薩道。所以者何。有願而無行。如欲",
    "T46n1916_001:0476c07": "度人彼岸。不肯備於船筏。當知常在此岸。終",
    "T46n1916_001:0476c08": "不得度。如病者須藥得而不服。當知病者必",
    "T46n1916_001:0476c09": "定不差。如貧須珍寶見而不取。當知常弊窮",
    "T46n1916_001:0476c10": "乏。如欲遠行而不涉路。當知此人不至所在。",
    "T46n1916_001:0476c11": "菩薩發四弘誓。不修四行。亦復如是。復作是",
    "T46n1916_001:0476c12": "念。我今住何法門。修菩薩道。能得疾滿如此",
    "T46n1916_001:0476c13": "四願。即知住深禪定。能滿四願。何以故。如無",
    "T46n1916_001:0476c14": "六通四辯。以何等法而度眾生。若修六通。非",
    "T46n1916_001:0476c15": "禪不發。故經言。深修禪定。得五神通。欲斷煩",
    "T46n1916_001:0476c16": "惱。非禪不智。從禪發慧。能斷結使。無定之",
    "T46n1916_001:0476c17": "慧。如風中燈。欲知法門。當知一切功德智慧。",
    "T46n1916_001:0476c18": "並在禪中。如摩訶衍論云。若諸佛成道。起轉",
    "T46n1916_001:0476c19": "法輪。入般涅槃。所有種種功德。悉在禪中。復",
    "T46n1916_001:0476c20": "次菩薩。入無量義處三昧。一心具足萬行。能",
    "T46n1916_001:0476c21": "知一切無量法門。若欲具足無上佛道。不修",
    "T46n1916_001:0476c22": "禪定。尚不能得色無色界。及三乘道。何況能",
    "T46n1916_001:0476c23": "得無上菩提。當知欲證無上妙覺。必須先入",
    "T46n1916_001:0476c24": "金剛三昧。而諸佛法乃現在前。菩薩如是深",
    "T46n1916_001:0476c25": "心思惟。審知禪定。能滿四願。如摩訶衍偈",
    "T46n1916_001:0476c26": "說。",
    "T46n1916_001:0476c27": "　禪為利智藏　　功德之福田",
    "T46n1916_001:0476c28": "　禪如清淨水　　能洗諸欲塵",
    "T46n1916_001:0476c29": "　禪為金剛鎧　　能遮煩惱箭",
    "T46n1916_001:0477a01": "　雖未得無為　　涅槃分已得",
    "T46n1916_001:0477a02": "　得金剛三昧　　摧碎結使山",
    "T46n1916_001:0477a03": "　得六神通力　　能度無量人",
    "T46n1916_001:0477a04": "　囂塵蔽天日　　大雨能淹之",
    "T46n1916_001:0477a05": "　覺觀風動之　　禪定能滅之",
    "T46n1916_001:0477a06": "此偈所說。即證因修禪定。滿足四願。問曰。",
    "T46n1916_001:0477a07": "菩薩若欲滿足四弘誓願。應當遍行十波羅",
    "T46n1916_001:0477a08": "蜜。何得獨讚禪定。答曰。前四義劣。後五因",
    "T46n1916_001:0477a09": "禪。今則處中而說。所以者何。菩薩修禪。即能",
    "T46n1916_001:0477a10": "具足增上四度。下五亦然。如菩薩發心為修",
    "T46n1916_001:0477a11": "禪故。一切家業。內外皆捨。不惜身命。寂然閑",
    "T46n1916_001:0477a12": "居。無所慳吝。是名大捨。復次菩薩。為修禪",
    "T46n1916_001:0477a13": "故。身心不動。關閉六情。惡無從入。名大持",
    "T46n1916_001:0477a14": "戒。復次菩薩。為修禪故。能忍難忍。謂一切",
    "T46n1916_001:0477a15": "榮辱皆能安忍。設為眾惡來加。恐障三昧。不",
    "T46n1916_001:0477a16": "生瞋惱。名為忍辱。復次菩薩。為修禪故。一心",
    "T46n1916_001:0477a17": "專精進。設身疲苦。終不退息。如鑽火之喻。常",
    "T46n1916_001:0477a18": "坐不臥。攝諸亂意。未甞放逸。設復經年無證。",
    "T46n1916_001:0477a19": "亦不退沒。是為難行之事。即是大精進也。故",
    "T46n1916_001:0477a20": "知修禪因緣。雖不作意別行四度。四度自成。",
    "T46n1916_001:0477a21": "復次菩薩。因修禪定。具足般若波羅蜜者。菩",
    "T46n1916_001:0477a22": "薩修禪。一心正住。心在定故。能知世間生",
    "T46n1916_001:0477a23": "滅法相。智慧勇發。如石中泉。故摩訶衍偈",
    "T46n1916_001:0477a24": "說。",
    "T46n1916_001:0477a25": "　般若波羅蜜　　實法不顛倒",
    "T46n1916_001:0477a26": "　念想觀已除　　言語法皆滅",
    "T46n1916_001:0477a27": "　無量眾罪除　　清淨心常一",
    "T46n1916_001:0477a28": "　如是尊妙人　　則能見般若",
    "T46n1916_001:0477a29": "復次因禪具足方便波羅蜜者。一切方便善",
    "T46n1916_001:0477b01": "巧。要須見機。若不入深禪定。云何能得明見",
    "T46n1916_001:0477b02": "根性。起諸方便引接眾生。復次因禪具足力",
    "T46n1916_001:0477b03": "波羅蜜者。一切自在變現。諸神通力。皆藉禪",
    "T46n1916_001:0477b04": "發。具如前辨。復次因禪具足願波羅蜜者。如",
    "T46n1916_001:0477b05": "摩訶衍中說。菩薩禪定。如阿修羅琴。當知即",
    "T46n1916_001:0477b06": "是大願成就之相。復次因禪具足智波羅蜜",
    "T46n1916_001:0477b07": "者。若一切智道種智。一切種智。非定不發。其",
    "T46n1916_001:0477b08": "義可見。行者善修禪故。即便成就十波羅蜜。",
    "T46n1916_001:0477b09": "滿足萬行一切法門。是故菩薩。欲具一切願",
    "T46n1916_001:0477b10": "行諸波羅蜜。要修禪定。是事如摩訶衍論中",
    "T46n1916_001:0477b11": "說。問曰。菩薩之法。正以度眾生為事。何故獨",
    "T46n1916_001:0477b12": "處空山。棄捨眾生。閑居自善。答曰。菩薩身雖",
    "T46n1916_001:0477b13": "捨離。而心不捨如人有病。將身服藥。暫息事",
    "T46n1916_001:0477b14": "業。病差則修業如故。菩薩亦爾。身雖暫捨眾",
    "T46n1916_001:0477b15": "生。而心常憐愍。於閑靜處。服禪定藥。得實智",
    "T46n1916_001:0477b16": "慧。除煩惱病。起六神足。還生六道。廣度眾",
    "T46n1916_001:0477b17": "生。以如是等種種因緣。菩薩摩訶薩。發意修",
    "T46n1916_001:0477b18": "禪波羅蜜。心如金剛。天魔外道。及諸二乘。",
    "T46n1916_001:0477b19": "無能沮壞。",
    "T46n1916_001:0477b20": "釋禪波羅蜜名第二",
    "T46n1916_001:0477b21": "今釋禪波羅蜜名。略為三意。一先簡別共不",
    "T46n1916_001:0477b22": "共名。二翻譯。三料簡。第一簡別共不共名。即",
    "T46n1916_001:0477b23": "為二意。一共名。二不共名。共名者。如禪一",
    "T46n1916_001:0477b24": "字。凡夫外道。二乘菩薩。諸佛所得禪定。通得",
    "T46n1916_001:0477b25": "名禪。故名為共。不共名者。波羅蜜三字。名到",
    "T46n1916_001:0477b26": "彼岸。此但據菩薩諸佛故。摩訶衍論云禪在",
    "T46n1916_001:0477b27": "菩薩心中。名波羅蜜。是名不共。所以者何。",
    "T46n1916_001:0477b28": "凡夫著愛。外道著見。二乘無大悲方便。不能",
    "T46n1916_001:0477b29": "盡修一切禪定。是以不得受到彼岸名。故言",
    "T46n1916_001:0477c01": "波羅蜜即是不共。復次禪名四禪。凡夫外道。",
    "T46n1916_001:0477c02": "二乘菩薩諸佛。同得此定。故名為共。波羅蜜",
    "T46n1916_001:0477c03": "名度無極。此獨菩薩諸佛。因禪能通達中道",
    "T46n1916_001:0477c04": "佛性。出生九種大禪。得大涅槃。不與凡夫二",
    "T46n1916_001:0477c05": "乘共故。波羅蜜者。名為不共。通而為論即無",
    "T46n1916_001:0477c06": "勞分別。所以者何。禪自有共禪不共禪。波羅",
    "T46n1916_001:0477c07": "蜜亦爾。有共不共故。摩訶衍論云。天竺語法。",
    "T46n1916_001:0477c08": "凡所作事竟。皆名波羅蜜。第二翻釋。即為二",
    "T46n1916_001:0477c09": "意。一翻釋共名。二翻釋不共名。第一先翻釋",
    "T46n1916_001:0477c10": "共名。共名者即是禪也。亦為二意。一正翻",
    "T46n1916_001:0477c11": "名。二者解釋。第一先翻共名者。禪是外國之",
    "T46n1916_001:0477c12": "言。此間翻則不定。今略出三翻。一摩訶衍論",
    "T46n1916_001:0477c13": "中翻禪。秦言思惟修。二舉例往翻。如檀波羅",
    "T46n1916_001:0477c14": "蜜。此言布施度。禪波羅蜜。此言定度。故知用",
    "T46n1916_001:0477c15": "定以翻禪。三阿毘曇中。用功德叢林以翻禪。",
    "T46n1916_001:0477c16": "第二釋此三翻。即作二意。一別二通。若釋別",
    "T46n1916_001:0477c17": "翻思惟修者。此可對因。何以故。思惟是籌量",
    "T46n1916_001:0477c18": "之念。修是專心研習之名。故以對修因。翻禪",
    "T46n1916_001:0477c19": "為定者。此可對果。何以故。定名靜默。行人離",
    "T46n1916_001:0477c20": "散求靜。既得靜住。詶本所習故以對果。翻禪",
    "T46n1916_001:0477c21": "為功德叢林者。此可通對因果。如功是功夫。",
    "T46n1916_001:0477c22": "所以對因。積功成德可以對果。如萬行對因。",
    "T46n1916_001:0477c23": "萬德對果。因果合翻。故名功德叢林者。譬顯",
    "T46n1916_001:0477c24": "功德非一。所以然者。如多草共聚名為叢。眾",
    "T46n1916_001:0477c25": "樹相依名為林。草叢小故。可以譬於因中之",
    "T46n1916_001:0477c26": "功小。林木大故。可以對果上之德大。此而推",
    "T46n1916_001:0477c27": "之。功德叢林通對因果。於義則便。第二通釋",
    "T46n1916_001:0477c28": "禪。三翻並對因果。所以者何。如思惟修。雖言",
    "T46n1916_001:0477c29": "據因亦得對果。何以故。定中靜慮即是思惟。",
    "T46n1916_001:0478a01": "乘上益下。故名為修。此可以數人九修中乘",
    "T46n1916_001:0478a02": "上修義為類故。於果中亦得說思惟。因中亦",
    "T46n1916_001:0478a03": "得說定者。如十大地心數。散心尚得言定。何",
    "T46n1916_001:0478a04": "況行者專心歛念。守一不散而不名定。故知",
    "T46n1916_001:0478a05": "因中亦得說定。因中亦得名功德叢林者。因",
    "T46n1916_001:0478a06": "中功義前已說之。由運功故即成行因之德。",
    "T46n1916_001:0478a07": "果中德義說亦如前。所言功者即是功用。果",
    "T46n1916_001:0478a08": "上有寂靜離過。神通變化益物之用。故名為",
    "T46n1916_001:0478a09": "功。因之與果悉是眾善功德之所成故。通言",
    "T46n1916_001:0478a10": "功德叢林。復次諸經論中。翻名立義不同。或",
    "T46n1916_001:0478a11": "言禪名棄惡或言疾大疾住大住。如是處不",
    "T46n1916_001:0478a12": "同。不可偏執。第二翻釋不共名。不共名者。即",
    "T46n1916_001:0478a13": "是波羅蜜。亦為二意。一者翻名二者解釋。就",
    "T46n1916_001:0478a14": "第一翻名中。略出三翻不同。一者諸經論中。",
    "T46n1916_001:0478a15": "多翻為到彼岸。二摩訶衍論中。別翻云事究",
    "T46n1916_001:0478a16": "竟。三瑞應經中。翻云度無極。第二釋此三翻。",
    "T46n1916_001:0478a17": "亦為二意。一別二通。此皆對事理名義。第",
    "T46n1916_001:0478a18": "一別釋。言到彼岸者。生死為此岸。涅槃為彼",
    "T46n1916_001:0478a19": "岸。煩惱為中流菩薩以無相妙慧。乘禪定",
    "T46n1916_001:0478a20": "舟航。從生死此岸。度涅槃彼岸。故知約理定",
    "T46n1916_001:0478a21": "以明波羅蜜。言事究竟者。即是菩薩大悲為",
    "T46n1916_001:0478a22": "眾生。遍修一切事行滿足故摩訶衍云。菩薩",
    "T46n1916_001:0478a23": "因禪能究竟眾事。禪在菩薩心中。名波羅蜜。",
    "T46n1916_001:0478a24": "此據事行說波羅蜜。言度無極者。通論事理。",
    "T46n1916_001:0478a25": "悉有幽遠之義。合而言之。故云度無極。此約",
    "T46n1916_001:0478a26": "事理行滿說波羅蜜。第二通釋三翻。並得同",
    "T46n1916_001:0478a27": "對事理俱隨緣化物。故立異名。所以者何。若",
    "T46n1916_001:0478a28": "言無相之慧。能度生死故為理行者。今言理",
    "T46n1916_001:0478a29": "中。有佛無佛性相常然。豈論無相之慧能度",
    "T46n1916_001:0478b01": "生死。終是就事作此說也。事究竟。亦是從理",
    "T46n1916_001:0478b02": "立名者。若緣理而起事行。當知說事究竟。亦",
    "T46n1916_001:0478b03": "是約理名波羅蜜。度無極亦未必一向就事",
    "T46n1916_001:0478b04": "理無極名波羅蜜。所以者何。諸佛隨緣利物",
    "T46n1916_001:0478b05": "出沒不定無極。或時對事。或時對理。豈有定",
    "T46n1916_001:0478b06": "準。當知三名理事互通。未必偏有所屬。餘例",
    "T46n1916_001:0478b07": "可知。釋波羅蜜義。至下第十結會歸趣中。自",
    "T46n1916_001:0478b08": "當廣明第三料簡。如摩訶衍論中云。問曰。背",
    "T46n1916_001:0478b09": "捨勝處一切處等。何故不名波羅蜜。獨稱禪",
    "T46n1916_001:0478b10": "為波羅蜜。答曰。禪最大如王。言禪波羅蜜者。",
    "T46n1916_001:0478b11": "一切皆攝。是四禪中。有八背捨。八勝處。十一",
    "T46n1916_001:0478b12": "切處。四無量心。五神通。練禪自在定。十四變",
    "T46n1916_001:0478b13": "化心。無諍三昧願智頂禪首楞嚴等諸三昧。",
    "T46n1916_001:0478b14": "百則有八。諸佛不動等百則二十。皆在禪中。",
    "T46n1916_001:0478b15": "若諸佛成道轉法輪入涅槃。所有勝妙功德。",
    "T46n1916_001:0478b16": "悉在禪中。說禪則攝一切。若說餘定則有所",
    "T46n1916_001:0478b17": "不攝。故禪名波羅蜜。復次四禪中智定等。故",
    "T46n1916_001:0478b18": "說波羅蜜。未到地中間禪。智多而定少。四無",
    "T46n1916_001:0478b19": "色定多而智少。如車輪一強一弱則不任載。",
    "T46n1916_001:0478b20": "四禪智定等。故說波羅蜜。復次約禪說波羅",
    "T46n1916_001:0478b21": "蜜。則攝一切諸定。所以者何。禪秦言思惟修。",
    "T46n1916_001:0478b22": "此諸定悉是思惟修功德故。當知諸定悉得",
    "T46n1916_001:0478b23": "受波羅蜜名如大品中。說百波羅蜜。亦說背",
    "T46n1916_001:0478b24": "捨勝處等。皆名波羅蜜。但四禪在根本先受",
    "T46n1916_001:0478b25": "其名。非不通於餘定。問曰。上明禪定三昧波",
    "T46n1916_001:0478b26": "羅蜜等。為同為異。答曰。通而為論名義互",
    "T46n1916_001:0478b27": "通。別而往解四法名義各有主對。所以者何。",
    "T46n1916_001:0478b28": "根本四禪但名禪。非定三昧亦不名波羅蜜。",
    "T46n1916_001:0478b29": "無色但名定。非禪三昧亦不名波羅蜜。未到",
    "T46n1916_001:0478c01": "地禪中間。雖非正禪定。是方便故。或名禪或",
    "T46n1916_001:0478c02": "名定。非三昧亦不名波羅蜜。空無相等但名",
    "T46n1916_001:0478c03": "三昧。非禪定亦不名波羅蜜。背捨勝處。六",
    "T46n1916_001:0478c04": "通四辯等。具有禪定三昧等三法。而不名禪",
    "T46n1916_001:0478c05": "定三昧。亦非波羅蜜。九次第定具有三法但",
    "T46n1916_001:0478c06": "名為定不名禪三昧。亦非波羅蜜。有覺有觀。",
    "T46n1916_001:0478c07": "及師子超越無諍等。亦具三法。但名三昧不",
    "T46n1916_001:0478c08": "名禪定。亦非波羅蜜。願智頂等具有三法。但",
    "T46n1916_001:0478c09": "名禪不名定三昧。亦非波羅蜜。九種大禪。及",
    "T46n1916_001:0478c10": "首楞嚴等。並具四法。亦名禪亦名定亦名三",
    "T46n1916_001:0478c11": "昧。即是波羅蜜。若用首楞嚴心。入前三法中。",
    "T46n1916_001:0478c12": "一切皆名波羅蜜。故百波羅蜜中。一切法門。",
    "T46n1916_001:0478c13": "皆名波羅蜜。今略對四法分別如前。若諸大",
    "T46n1916_001:0478c14": "聖善巧隨緣利物。則言無定準解釋(云云)。故",
    "T46n1916_001:0478c15": "諸經論中出沒立名。其意難見不可謬執。而",
    "T46n1916_001:0478c16": "經論中。多約禪明波羅蜜者。以根本四禪是",
    "T46n1916_001:0478c17": "眾行之本。一切內行功德。皆因四禪發。依四",
    "T46n1916_001:0478c18": "禪而住。是以獨禪得受波羅蜜名問曰。禪波",
    "T46n1916_001:0478c19": "羅蜜但有一名。更有餘稱答曰。如涅槃中說。",
    "T46n1916_001:0478c20": "言佛性者。有五種名。亦名首楞嚴。亦名般若。",
    "T46n1916_001:0478c21": "亦名中道。亦名金剛三昧大涅槃。亦云禪波",
    "T46n1916_001:0478c22": "羅蜜。即是佛性。故知諸餘經中所說。種種勝",
    "T46n1916_001:0478c23": "妙法門。名字無量。皆是禪波羅蜜之異名。故",
    "T46n1916_001:0478c24": "摩訶衍偈說。",
    "T46n1916_001:0478c25": "　般若是一法　　佛說種種名",
    "T46n1916_001:0478c26": "　隨諸眾生類　　為之立異字",
    "T46n1916_001:0478c27": "　若人得般若　　戲論心皆滅",
    "T46n1916_001:0478c28": "　譬如日出時　　朝露一時失",
    "T46n1916_001:0478c29": "以此類之。禪名豈不遍通。若其禪定不具足",
    "T46n1916_001:0479a01": "攝一切諸法。則非究竟。何得名波羅蜜義。問",
    "T46n1916_001:0479a02": "曰。諸法實相首楞嚴及到彼岸等。唯佛一人",
    "T46n1916_001:0479a03": "方稱究竟。菩薩所行禪定。云何名波羅蜜。答",
    "T46n1916_001:0479a04": "曰。因中說果故。隨分說故。頓教所明發心",
    "T46n1916_001:0479a05": "畢竟二不別故。以如是等眾多義故。菩薩所",
    "T46n1916_001:0479a06": "行禪定。亦得名波羅蜜。",
    "T46n1916_001:0479a07": "明禪波羅蜜門第三",
    "T46n1916_001:0479a08": "行者善尋名故。自知其體。若欲進修。必因門",
    "T46n1916_001:0479a09": "而入。今略明禪門。即為三意。第一標禪門。第",
    "T46n1916_001:0479a10": "二解釋。三料簡。第一標禪門者。若尋經論所",
    "T46n1916_001:0479a11": "說禪門。乃有無量。原其根本。不過有二。所謂",
    "T46n1916_001:0479a12": "一色二心。如摩訶衍中偈說。",
    "T46n1916_001:0479a13": "　一切諸法中　　但有名與色",
    "T46n1916_001:0479a14": "　若欲如實觀　　亦當觀名色",
    "T46n1916_001:0479a15": "　雖癡心多想　　分別於諸法",
    "T46n1916_001:0479a16": "　更無有一法　　出於名色者",
    "T46n1916_001:0479a17": "今就色門中。即開為二。如經中說。二為甘露",
    "T46n1916_001:0479a18": "門。一者不淨觀門。二者阿那波那門。心門唯",
    "T46n1916_001:0479a19": "有一門如經中說。能觀心性名為上定。開色",
    "T46n1916_001:0479a20": "別立於心。此則禪門有三所謂一世間禪門。",
    "T46n1916_001:0479a21": "二出世間禪門。三出世間上上禪門。故大集",
    "T46n1916_001:0479a22": "經云。有三種攝心。一者出法攝心。二者滅法",
    "T46n1916_001:0479a23": "攝心。三者非出非滅法攝心。第二解釋。此三",
    "T46n1916_001:0479a24": "門中。即各為二意。一別二通。第一別明門",
    "T46n1916_001:0479a25": "者。門名能通如世門通人有所至處。一以息",
    "T46n1916_001:0479a26": "為禪門者。若因息攝心。則能通行心。至四禪",
    "T46n1916_001:0479a27": "四空四無量心。十六特勝通明等禪。即是世",
    "T46n1916_001:0479a28": "間禪門。亦名出法攝心。此一往據凡夫禪門。",
    "T46n1916_001:0479a29": "二以色為禪門者。如因不淨觀等攝心。則能",
    "T46n1916_001:0479b01": "通行心。至九想。八念。十想。背捨。勝處。一切",
    "T46n1916_001:0479b02": "處。次第定。師子奮迅。超越三昧等處。即是出",
    "T46n1916_001:0479b03": "世間禪門。亦名滅法攝心。一往據二乘禪門。",
    "T46n1916_001:0479b04": "三以心為禪門者。若用智慧反觀心性。則能",
    "T46n1916_001:0479b05": "通行心。至法華。念佛般舟。覺意。首楞嚴諸大",
    "T46n1916_001:0479b06": "三昧。及自性禪。乃至清淨淨禪等。是出世間",
    "T46n1916_001:0479b07": "上上禪門。亦名非出非滅法攝心。此一往據",
    "T46n1916_001:0479b08": "菩薩禪門。以此義故。約三法為門。問曰。諸",
    "T46n1916_001:0479b09": "法無量何故但取此三為禪門。答曰。今略明",
    "T46n1916_001:0479b10": "有三意。故立三法為門。一如法相。二隨便易。",
    "T46n1916_001:0479b11": "三攝法盡。一如法相者。如大集經說。歌羅邏",
    "T46n1916_001:0479b12": "時。即有三事。一命二暖三識。出入息者。名為",
    "T46n1916_001:0479b13": "壽命。不臭不爛。名之為暖。即是業持火大故。",
    "T46n1916_001:0479b14": "地水等色大臭爛也。此中心意名之為識。即",
    "T46n1916_001:0479b15": "是剎那覺知心也。三法和合從生至長無增",
    "T46n1916_001:0479b16": "無減。愚夫不了於中妄計我人眾生。作諸業",
    "T46n1916_001:0479b17": "行心生染著。顛倒因緣往來三界。若尋其源",
    "T46n1916_001:0479b18": "本。不出此之三法。故以三法為門。不多不少",
    "T46n1916_001:0479b19": "二隨便易。故立三法為門者。如因息修禪。則",
    "T46n1916_001:0479b20": "有二便。一疾得禪定。二易悟無常。以色為門。",
    "T46n1916_001:0479b21": "亦有二便。一能斷貪欲。二易了虛假。心為門",
    "T46n1916_001:0479b22": "者。此亦有二便。一能降一切煩惱。二易悟空",
    "T46n1916_001:0479b23": "理。三攝法盡者。此三法是禪門根本故。所以",
    "T46n1916_001:0479b24": "者何。舉要說三開即無量。如息門中或數或",
    "T46n1916_001:0479b25": "隨或時觀息。如此非一至處亦異。如色門中",
    "T46n1916_001:0479b26": "或緣外色或緣內色。或作慈悲或緣佛相。乃",
    "T46n1916_001:0479b27": "至得解實觀。如此非一至處亦異。如心門中",
    "T46n1916_001:0479b28": "或止或觀或覺或了。或覺了諸心入於非心。",
    "T46n1916_001:0479b29": "覺了非心。出無量心。或覺了非心非不心。能",
    "T46n1916_001:0479c01": "知一切心非心。如是緣心不同。至處亦復非",
    "T46n1916_001:0479c02": "一。故說三門攝一切禪門。此事至第七八釋",
    "T46n1916_001:0479c03": "修證中方乃可見。第二通名三門者。此三法",
    "T46n1916_001:0479c04": "通得作世間出世間。出世間上上等禪門。所",
    "T46n1916_001:0479c05": "以者何。一如息法不定。但屬世間禪門。何以",
    "T46n1916_001:0479c06": "得知。如毘尼中。佛為聲聞弟子。說觀息等十",
    "T46n1916_001:0479c07": "六行法。弟子隨教而修皆得聖道。故知亦是",
    "T46n1916_001:0479c08": "出世間禪門。即大乘門者。如大品說。阿那波",
    "T46n1916_001:0479c09": "那。即是菩薩摩訶衍。故請觀音經約數息辨",
    "T46n1916_001:0479c10": "六字章句。明三乘得道。此豈可但是世間禪",
    "T46n1916_001:0479c11": "門。二色法為門。亦不得但是二乘所行。不通",
    "T46n1916_001:0479c12": "大乘及凡夫外道。何以故。如涅槃中說。外道",
    "T46n1916_001:0479c13": "但能治色。不能治心。我弟子善治於心。故知",
    "T46n1916_001:0479c14": "凡夫亦得觀色。大乘觀色。如大品中說。脹想",
    "T46n1916_001:0479c15": "爛想等是菩薩摩訶衍。此豈可但是出世間",
    "T46n1916_001:0479c16": "禪門。三約心為門。亦不得但據菩薩。何以故。",
    "T46n1916_001:0479c17": "如外道亦觀心。起四十八見。凡夫緣心入四",
    "T46n1916_001:0479c18": "空通。聲聞者如涅槃說。我弟子善治心故。能",
    "T46n1916_001:0479c19": "離三界。此豈唯是出世間上上禪門。當知三",
    "T46n1916_001:0479c20": "門互通。但三種人用心異故。發禪得道亦各",
    "T46n1916_001:0479c21": "不同。此義至第九明從禪波羅蜜起教中。當",
    "T46n1916_001:0479c22": "廣分別。第三料簡通別二門。問曰。若爾者。何",
    "T46n1916_001:0479c23": "故如前分別。答曰。一切義理有通有別。教門",
    "T46n1916_001:0479c24": "對緣益物不同。異說無咎。復次前非了義之",
    "T46n1916_001:0479c25": "說。未可定執。問曰。三門互得通者。今就事",
    "T46n1916_001:0479c26": "中數息而學。得證九想八背捨自性等禪不。",
    "T46n1916_001:0479c27": "答曰。或得或不得。初學者不得二乘。學自在",
    "T46n1916_001:0479c28": "定者得菩薩。具足方便波羅蜜者。隨意無礙。",
    "T46n1916_001:0479c29": "問曰。何故云初學不得。有人數息發九想背",
    "T46n1916_001:0480a01": "捨念佛慈心。此復云何。答曰。此發宿緣不正。",
    "T46n1916_001:0480a02": "因修得證。緣盡則滅謝。不進終不成就次第",
    "T46n1916_001:0480a03": "法門。至下內方便中明善根發相。當廣分別。",
    "T46n1916_001:0480a04": "餘二門類然可知。",
    "T46n1916_001:0480a05": "釋禪波羅蜜次第法門卷第一之上"
}