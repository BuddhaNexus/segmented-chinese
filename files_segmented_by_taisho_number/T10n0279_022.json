{
    "T10n0279_022:0115a09": "大方廣佛華嚴經卷第二十二",
    "T10n0279_022:0115a11": "于闐國三藏實叉難陀奉　制譯",
    "T10n0279_022:0115a12": "昇兜率天宮品第二十三",
    "T10n0279_022:0115a13": "爾時，佛神力故，十方一切世界，一一四天下",
    "T10n0279_022:0115a14": "閻浮提中，皆見如來坐於樹下，各有菩薩承",
    "T10n0279_022:0115a15": "佛神力而演說法，靡不自謂恒對於佛。",
    "T10n0279_022:0115a16": "爾時，世尊復以神力，不離於此菩提樹下及",
    "T10n0279_022:0115a17": "須彌頂、夜摩天宮，而往詣於兜率陀天一切",
    "T10n0279_022:0115a18": "妙寶所莊嚴殿。時，兜率天王遙見佛來，即於",
    "T10n0279_022:0115a19": "殿上敷摩尼藏師子之座。其師子座，天諸妙",
    "T10n0279_022:0115a20": "寶之所集成，過去修行善根所得，一切如來",
    "T10n0279_022:0115a21": "神力所現，無量百千億那由他阿僧祇善根",
    "T10n0279_022:0115a22": "所生，一切如來淨法所起，無邊福力之所嚴",
    "T10n0279_022:0115a23": "瑩；清淨業報，不可沮壞；觀者欣樂，無所",
    "T10n0279_022:0115a24": "厭足；是出世法，非世所染；一切眾生咸來觀",
    "T10n0279_022:0115a25": "察，無有能得究其妙好。有百萬億層級，周匝",
    "T10n0279_022:0115a26": "圍遶；百萬億金網，百萬億華帳，百萬億寶帳，",
    "T10n0279_022:0115a27": "百萬億鬘帳，百萬億香帳，張施其上；華鬘垂",
    "T10n0279_022:0115a28": "下，香氣普熏；百萬億華蓋，百萬億鬘蓋，百萬",
    "T10n0279_022:0115a29": "億寶蓋，諸天執持，四面行列；百萬億寶衣，以",
    "T10n0279_022:0115b01": "敷其上；百萬億樓閣，綺煥莊嚴；百萬億摩尼",
    "T10n0279_022:0115b02": "網，百萬億寶網，彌覆其上；百萬億寶瓔珞網，",
    "T10n0279_022:0115b03": "四面垂下；百萬億莊嚴具網，百萬億蓋網，",
    "T10n0279_022:0115b04": "百萬億衣網，百萬億寶帳網，以張其上；百萬",
    "T10n0279_022:0115b05": "億寶蓮華網，開敷光榮；百萬億寶香網，其香",
    "T10n0279_022:0115b06": "美妙，稱悅眾心；百萬億寶鈴帳，其鈴微動，出",
    "T10n0279_022:0115b07": "和雅音；百萬億栴檀寶帳，香氣普熏；百萬億",
    "T10n0279_022:0115b08": "寶華帳，其華敷榮；百萬億眾妙色衣帳，世",
    "T10n0279_022:0115b09": "所希有；百萬億菩薩帳，百萬億雜色帳，百萬",
    "T10n0279_022:0115b10": "億真金帳，百萬億瑠璃帳，百萬億種種寶帳，",
    "T10n0279_022:0115b11": "悉張其上；百萬億一切寶帳，大摩尼寶以為",
    "T10n0279_022:0115b12": "莊嚴；百萬億妙寶華，周匝瑩飾；百萬億頻",
    "T10n0279_022:0115b13": "婆帳，殊妙間錯；百萬億寶鬘，百萬億香鬘，",
    "T10n0279_022:0115b14": "四面垂下；百萬億天堅固香，其香普熏；百",
    "T10n0279_022:0115b15": "萬億天莊嚴具瓔珞，百萬億寶華瓔珞，百萬",
    "T10n0279_022:0115b16": "億勝藏寶瓔珞，百萬億摩尼寶瓔珞，百萬億",
    "T10n0279_022:0115b17": "海摩尼寶瓔珞，莊嚴座身；百萬億妙寶繒綵，",
    "T10n0279_022:0115b18": "以為垂帶；百萬億因陀羅金剛寶，百萬億自",
    "T10n0279_022:0115b19": "在摩尼寶，百萬億妙色真金藏，以為間飾；",
    "T10n0279_022:0115b20": "百萬億毘盧遮那摩尼寶，百萬億因陀羅摩",
    "T10n0279_022:0115b21": "尼寶，光明照耀；百萬億天堅固摩尼寶，以",
    "T10n0279_022:0115b22": "為窓牖；百萬億清淨功德摩尼寶，彰施妙色；",
    "T10n0279_022:0115b23": "百萬億清淨妙藏寶，以為門闥；百萬億世中",
    "T10n0279_022:0115b24": "最勝半月寶，百萬億離垢藏摩尼寶，百萬億",
    "T10n0279_022:0115b25": "師子面摩尼寶，間錯莊嚴；百萬億心王摩尼",
    "T10n0279_022:0115b26": "寶，所求如意；百萬億閻浮檀摩尼寶，百萬",
    "T10n0279_022:0115b27": "億清淨藏摩尼寶，百萬億帝幢摩尼寶，咸放",
    "T10n0279_022:0115b28": "光明，彌覆其上；百萬億白銀藏摩尼寶，百萬",
    "T10n0279_022:0115b29": "億須彌幢摩尼寶，莊嚴其藏；百萬億真珠瓔",
    "T10n0279_022:0115c01": "珞，百萬億瑠璃瓔珞，百萬億赤色寶瓔珞，",
    "T10n0279_022:0115c02": "百萬億摩尼瓔珞，百萬億寶光明瓔珞，百萬",
    "T10n0279_022:0115c03": "億種種藏摩尼瓔珞，百萬億甚可樂見赤",
    "T10n0279_022:0115c04": "真珠瓔珞，百萬億無邊色相藏摩尼寶瓔",
    "T10n0279_022:0115c05": "珞，百萬億極清淨無比寶瓔珞，百萬億勝光",
    "T10n0279_022:0115c06": "明摩尼寶瓔珞，周匝垂布，以為莊嚴；百萬",
    "T10n0279_022:0115c07": "億摩尼身，殊妙嚴飾；百萬億因陀羅妙色寶，",
    "T10n0279_022:0115c08": "百萬億黑栴檀香，百萬億不思議境界香，百",
    "T10n0279_022:0115c09": "萬億十方妙香，百萬億最勝香，百萬億甚可",
    "T10n0279_022:0115c10": "愛樂香，咸發香氣，普熏十方；百萬億頻婆",
    "T10n0279_022:0115c11": "羅香，普散十方；百萬億淨光香，普熏眾生；",
    "T10n0279_022:0115c12": "百萬億無邊際種種色香，普熏一切諸佛國",
    "T10n0279_022:0115c13": "土，永不歇滅；百萬億塗香，百萬億熏香，百萬",
    "T10n0279_022:0115c14": "億燒香，香氣發越，普熏一切；百萬億蓮華藏",
    "T10n0279_022:0115c15": "沈水香，出大音聲；百萬億遊戲香，能轉眾心；",
    "T10n0279_022:0115c16": "百萬億阿樓那香，香氣普熏，其味甘美；百萬",
    "T10n0279_022:0115c17": "億能開悟香，普遍一切，令其聞者，諸根寂靜。",
    "T10n0279_022:0115c18": "復有百萬億無比香王香，種種莊嚴。雨百萬",
    "T10n0279_022:0115c19": "億天華雲，雨百萬億天香雲，雨百萬億天末",
    "T10n0279_022:0115c20": "香雲，雨百萬億天拘蘇摩華雲，雨百萬億天",
    "T10n0279_022:0115c21": "波頭摩華雲，雨百萬億天優鉢羅華雲，雨百",
    "T10n0279_022:0115c22": "萬億天拘物頭華雲，雨百萬億天芬陀利華",
    "T10n0279_022:0115c23": "雲，雨百萬億天曼陀羅華雲，雨百萬億一切",
    "T10n0279_022:0115c24": "天華雲，雨百萬億天衣雲，雨百萬億摩尼寶",
    "T10n0279_022:0115c25": "雲，雨百萬億天蓋雲，雨百萬億天幡雲，雨百",
    "T10n0279_022:0115c26": "萬億天冠雲，雨百萬億天莊嚴具雲，雨百萬",
    "T10n0279_022:0115c27": "億天寶鬘雲，雨百萬億天寶瓔珞雲，雨百萬",
    "T10n0279_022:0115c28": "億天栴檀香雲，雨百萬億天沈水香雲。建百",
    "T10n0279_022:0115c29": "萬億寶幢，懸百萬億寶幡，垂百萬億寶繒帶，",
    "T10n0279_022:0116a01": "然百萬億香爐，布百萬億寶鬘，持百萬億寶",
    "T10n0279_022:0116a02": "扇，執百萬億寶拂。懸百萬億寶鈴網，微風吹",
    "T10n0279_022:0116a03": "動，出妙音聲；百萬億寶欄楯，周匝圍遶；百萬",
    "T10n0279_022:0116a04": "億寶多羅樹，次第行列；百萬億妙寶窓牖，綺",
    "T10n0279_022:0116a05": "麗莊嚴；百萬億寶樹，周匝垂陰；百萬億寶",
    "T10n0279_022:0116a06": "樓閣，延袤綺飾；百萬億寶門，垂布瓔珞；百萬",
    "T10n0279_022:0116a07": "億金鈴，出妙音聲；百萬億吉祥相瓔珞，嚴淨",
    "T10n0279_022:0116a08": "垂下；百萬億寶悉底迦，能除眾惡；百萬億金",
    "T10n0279_022:0116a09": "藏，金縷織成；百萬億寶蓋，眾寶為竿，執持行",
    "T10n0279_022:0116a10": "列；百萬億一切寶莊嚴具網，間錯莊嚴；百萬",
    "T10n0279_022:0116a11": "億光明寶，放種種光；百萬億光明，周遍照",
    "T10n0279_022:0116a12": "耀；百萬億日藏輪，百萬億月藏輪，並無量",
    "T10n0279_022:0116a13": "色寶之所集成；百萬億香焰，光明映徹；百",
    "T10n0279_022:0116a14": "萬億蓮華藏，開敷鮮榮；百萬億寶網，百萬",
    "T10n0279_022:0116a15": "億華網，百萬億香網，彌覆其上；百萬億天寶",
    "T10n0279_022:0116a16": "衣，百萬億天青色衣，百萬億天黃色衣，百",
    "T10n0279_022:0116a17": "萬億天赤色衣，百萬億天奇妙色衣，百萬億",
    "T10n0279_022:0116a18": "天種種寶奇妙衣，百萬億種種香熏衣，百萬",
    "T10n0279_022:0116a19": "億一切寶所成衣，百萬億鮮白衣，悉善敷布，",
    "T10n0279_022:0116a20": "見者歡喜。百萬億天鈴幢，百萬億金網幢，",
    "T10n0279_022:0116a21": "出微妙音；百萬億天繒幢，眾彩具足；百萬億",
    "T10n0279_022:0116a22": "香幢，垂布香網；百萬億華幢，雨一切華；百萬",
    "T10n0279_022:0116a23": "億天衣幢，懸布妙衣；百萬億天摩尼寶幢，",
    "T10n0279_022:0116a24": "眾寶莊嚴；百萬億天莊嚴具幢，眾具校飾；百",
    "T10n0279_022:0116a25": "萬億天鬘幢，種種華鬘，四面行布；百萬億天",
    "T10n0279_022:0116a26": "蓋幢，寶鈴和鳴，聞皆歡喜。百萬億天螺，出妙",
    "T10n0279_022:0116a27": "音聲；百萬億天鼓，出大音聲；百萬億天箜篌，",
    "T10n0279_022:0116a28": "出微妙音；百萬億天牟陀羅，出大妙音；百",
    "T10n0279_022:0116a29": "萬億天諸雜樂，同時俱奏；百萬億天自在樂，",
    "T10n0279_022:0116b01": "出妙音聲，其聲普遍一切佛剎；百萬億天變",
    "T10n0279_022:0116b02": "化樂，其聲如響，普應一切；百萬億天鼓，因於",
    "T10n0279_022:0116b03": "撫擊，而出妙音；百萬億天如意樂，自然出聲，",
    "T10n0279_022:0116b04": "音節相和；百萬億天諸雜樂，出妙音聲，滅諸",
    "T10n0279_022:0116b05": "煩惱。百萬億悅意音，讚歎供養；百萬億廣大",
    "T10n0279_022:0116b06": "音，讚歎承事；百萬億甚深音，讚歎修行；百萬",
    "T10n0279_022:0116b07": "億眾妙音，歎佛業果；百萬億微細音，歎如實",
    "T10n0279_022:0116b08": "理；百萬億無障礙真實音，歎佛本行；百萬",
    "T10n0279_022:0116b09": "億清淨音，讚歎過去供養諸佛；百萬億法門",
    "T10n0279_022:0116b10": "音，讚歎諸佛最勝無畏；百萬億無量音，歎",
    "T10n0279_022:0116b11": "諸菩薩功德無盡；百萬億菩薩地音，讚歎開",
    "T10n0279_022:0116b12": "示一切菩薩地相應行；百萬億無斷絕音，歎",
    "T10n0279_022:0116b13": "佛功德無有斷絕；百萬億隨順音，讚歎稱",
    "T10n0279_022:0116b14": "揚見佛之行；百萬億甚深法音，讚歎一切法",
    "T10n0279_022:0116b15": "無礙智相應理；百萬億廣大音，其音充滿一",
    "T10n0279_022:0116b16": "切佛剎；百萬億無礙清淨音，隨其心樂，悉令",
    "T10n0279_022:0116b17": "歡喜；百萬億不住三界音，令其聞者，深入",
    "T10n0279_022:0116b18": "法性；百萬億歡喜音，令其聞者，心無障礙，深",
    "T10n0279_022:0116b19": "信恭敬；百萬億佛境界音，隨所出聲，悉能開",
    "T10n0279_022:0116b20": "示一切法義；百萬億陀羅尼音，善宣一切法",
    "T10n0279_022:0116b21": "句差別，決了如來祕密之藏；百萬億一切法",
    "T10n0279_022:0116b22": "音，其音和暢，克諧眾樂。有百萬億初發心菩",
    "T10n0279_022:0116b23": "薩，纔見此座，倍更增長一切智心；百萬億治",
    "T10n0279_022:0116b24": "地菩薩，心淨歡喜；百萬億修行菩薩，悟解",
    "T10n0279_022:0116b25": "清淨；百萬億生貴菩薩，住勝志樂；百萬億",
    "T10n0279_022:0116b26": "方便具足菩薩，起大乘行；百萬億正心住菩",
    "T10n0279_022:0116b27": "薩，勤修一切菩薩道；百萬億不退菩薩，淨",
    "T10n0279_022:0116b28": "修一切菩薩地；百萬億童真菩薩，得一切菩",
    "T10n0279_022:0116b29": "薩三昧光明；百萬億法王子菩薩，入不思議",
    "T10n0279_022:0116c01": "諸佛境界；百萬億灌頂菩薩，能現無量如來",
    "T10n0279_022:0116c02": "十力；百萬億菩薩，得自在神通；百萬億菩薩，",
    "T10n0279_022:0116c03": "生清淨解；百萬億菩薩，心生愛樂；百萬億菩",
    "T10n0279_022:0116c04": "薩，深信不壞；百萬億菩薩，勢力廣大；百萬億",
    "T10n0279_022:0116c05": "菩薩，名稱增長；百萬億菩薩，演說法義，令智",
    "T10n0279_022:0116c06": "決定；百萬億菩薩，正念不亂；百萬億菩薩，生",
    "T10n0279_022:0116c07": "決定智；百萬億菩薩，得聞持力，持一切佛法；",
    "T10n0279_022:0116c08": "百萬億菩薩，出生無量廣大覺解；百萬億",
    "T10n0279_022:0116c09": "菩薩，安住信根；百萬億菩薩，得檀波羅蜜，能",
    "T10n0279_022:0116c10": "一切施；百萬億菩薩，得尸波羅蜜，具持眾戒；",
    "T10n0279_022:0116c11": "百萬億菩薩，得忍波羅蜜，心不妄動，悉能忍",
    "T10n0279_022:0116c12": "受一切佛法；百萬億菩薩，得精進波羅蜜，能",
    "T10n0279_022:0116c13": "行無量出離精進；百萬億菩薩，得禪波羅蜜，",
    "T10n0279_022:0116c14": "具足無量禪定光明；百萬億菩薩，得般若",
    "T10n0279_022:0116c15": "波羅蜜，智慧光明能普照耀；百萬億菩薩，",
    "T10n0279_022:0116c16": "成就大願，悉皆清淨；百萬億菩薩，得智慧燈，",
    "T10n0279_022:0116c17": "明照法門；百萬億菩薩，為十方諸佛法光所",
    "T10n0279_022:0116c18": "照；百萬億菩薩，周遍十方，演離癡法；百萬億",
    "T10n0279_022:0116c19": "菩薩，普入一切諸佛剎土；百萬億菩薩，法",
    "T10n0279_022:0116c20": "身隨到一切佛國；百萬億菩薩，得佛音聲，",
    "T10n0279_022:0116c21": "能廣開悟；百萬億菩薩，得出生一切智方",
    "T10n0279_022:0116c22": "便；百萬億菩薩，得成就一切法門；百萬億",
    "T10n0279_022:0116c23": "菩薩，成就法智，猶如寶幢，能普顯示一切",
    "T10n0279_022:0116c24": "佛法；百萬億菩薩，能悉示現如來境界。百",
    "T10n0279_022:0116c25": "萬億諸天王，恭敬禮拜；百萬億龍王，諦觀",
    "T10n0279_022:0116c26": "無厭；百萬億夜叉王，頂上合掌；百萬億乾闥",
    "T10n0279_022:0116c27": "婆王，起淨信心；百萬億阿脩羅王，斷憍慢意；",
    "T10n0279_022:0116c28": "百萬億迦樓羅王，口銜繒帶；百萬億緊那羅",
    "T10n0279_022:0116c29": "王，歡喜踊躍；百萬億摩睺羅伽王，歡喜瞻仰；",
    "T10n0279_022:0117a01": "百萬億世主，稽首作禮；百萬億忉利天王，",
    "T10n0279_022:0117a02": "瞻仰不瞬；百萬億夜摩天王，歡喜讚歎；百萬",
    "T10n0279_022:0117a03": "億兜率天王，布身作禮；百萬億化樂天王，",
    "T10n0279_022:0117a04": "頭頂禮敬；百萬億他化天王，恭敬合掌；百萬",
    "T10n0279_022:0117a05": "億梵天王，一心觀察；百萬億摩醯首羅天王，",
    "T10n0279_022:0117a06": "恭敬供養；百萬億菩薩，發聲讚歎；百萬億天",
    "T10n0279_022:0117a07": "女，專心供養；百萬億同願天，踊躍歡喜；百萬",
    "T10n0279_022:0117a08": "億往昔同住天，妙聲稱讚；百萬億梵身天，",
    "T10n0279_022:0117a09": "布身敬禮；百萬億梵輔天，合掌於頂；百萬",
    "T10n0279_022:0117a10": "億梵眾天，圍遶侍衛；百萬億大梵天，讚歎稱",
    "T10n0279_022:0117a11": "揚無量功德；百萬億光天，五體投地；百萬億",
    "T10n0279_022:0117a12": "少光天，宣揚讚歎佛世難值；百萬億無量光",
    "T10n0279_022:0117a13": "天，遙向佛禮；百萬億光音天，讚歎如來甚難",
    "T10n0279_022:0117a14": "得見；百萬億淨天，與宮殿俱，而來詣此；百萬",
    "T10n0279_022:0117a15": "億少淨天，以清淨心，稽首作禮；百萬億無量",
    "T10n0279_022:0117a16": "淨天，願欲見佛，投身而下；百萬億遍淨天，恭",
    "T10n0279_022:0117a17": "敬尊重，親近供養；百萬億廣天，念昔善根；百",
    "T10n0279_022:0117a18": "萬億少廣天，於如來所，生希有想；百萬億無",
    "T10n0279_022:0117a19": "量廣天，決定尊重，生諸善業；百萬億廣果天，",
    "T10n0279_022:0117a20": "曲躬恭敬；百萬億無煩天，信根堅固，恭敬",
    "T10n0279_022:0117a21": "禮拜；百萬億無熱天，合掌念佛，情無厭足；百",
    "T10n0279_022:0117a22": "萬億善見天，頭面作禮；百萬億善現天，念供",
    "T10n0279_022:0117a23": "養佛，心無懈歇；百萬億阿迦尼吒天，恭敬頂",
    "T10n0279_022:0117a24": "禮；百萬億種種天，皆大歡喜，發聲讚歎；",
    "T10n0279_022:0117a25": "百萬億諸天，各善思惟，而為莊嚴；百萬億菩",
    "T10n0279_022:0117a26": "薩天，護持佛座，莊嚴不絕。百萬億華手菩薩，",
    "T10n0279_022:0117a27": "雨一切華；百萬億香手菩薩，雨一切香；百",
    "T10n0279_022:0117a28": "萬億鬘手菩薩，雨一切鬘；百萬億末香手菩",
    "T10n0279_022:0117a29": "薩，雨一切末香；百萬億塗香手菩薩，雨一切",
    "T10n0279_022:0117b01": "塗香；百萬億衣手菩薩，雨一切衣；百萬億蓋",
    "T10n0279_022:0117b02": "手菩薩，雨一切蓋；百萬億幢手菩薩，雨一",
    "T10n0279_022:0117b03": "切幢；百萬億幡手菩薩，雨一切幡；百萬億",
    "T10n0279_022:0117b04": "寶手菩薩，雨一切寶；百萬億莊嚴手菩薩，雨",
    "T10n0279_022:0117b05": "一切莊嚴具。百萬億諸天子，從天宮出，至於",
    "T10n0279_022:0117b06": "座所；百萬億諸天子，以淨信心，并宮殿俱；百",
    "T10n0279_022:0117b07": "萬億生貴天子，以身持座；百萬億灌頂天子，",
    "T10n0279_022:0117b08": "舉身持座。百萬億思惟菩薩，恭敬思惟；百",
    "T10n0279_022:0117b09": "萬億生貴菩薩，發清淨心；百萬億菩薩，諸根",
    "T10n0279_022:0117b10": "悅樂；百萬億菩薩，深心清淨；百萬億菩薩，信",
    "T10n0279_022:0117b11": "解清淨；百萬億菩薩，諸業清淨；百萬億菩薩，",
    "T10n0279_022:0117b12": "受生自在；百萬億菩薩，法光照耀；百萬億",
    "T10n0279_022:0117b13": "菩薩，成就於地；百萬億菩薩，善能教化一",
    "T10n0279_022:0117b14": "切眾生。百萬億善根所生，百萬億諸佛護持，",
    "T10n0279_022:0117b15": "百萬億福德所圓滿，百萬億殊勝心所清淨，",
    "T10n0279_022:0117b16": "百萬億大願所嚴潔，百萬億善行所生起，",
    "T10n0279_022:0117b17": "百萬億善法所堅固，百萬億神力所示現，百",
    "T10n0279_022:0117b18": "萬億功德所成就，百萬億讚歎法而以讚歎。",
    "T10n0279_022:0117b19": "如此世界兜率天王，奉為如來，敷置高座；一",
    "T10n0279_022:0117b20": "切世界兜率天王，悉為於佛，如是敷座，如是",
    "T10n0279_022:0117b21": "莊嚴，如是儀則，如是信樂，如是心淨，如是欣",
    "T10n0279_022:0117b22": "樂，如是喜悅，如是尊重，如是而生希有之想，",
    "T10n0279_022:0117b23": "如是踊躍，如是渴仰，悉皆同等。",
    "T10n0279_022:0117b24": "爾時，兜率天王為如來敷置座已，心生尊重，",
    "T10n0279_022:0117b25": "與十萬億阿僧祇兜率天子奉迎如來；以清",
    "T10n0279_022:0117b26": "淨心，雨阿僧祇色華雲，雨不思議色香雲，雨",
    "T10n0279_022:0117b27": "種種色鬘雲，雨廣大清淨栴檀雲，雨無量種",
    "T10n0279_022:0117b28": "種蓋雲，雨細妙天衣雲，雨無邊眾妙寶雲，雨",
    "T10n0279_022:0117b29": "天莊嚴具雲，雨無量種種燒香雲，雨一切栴",
    "T10n0279_022:0117c01": "檀沈水堅固末香雲。諸天子眾各從其身出",
    "T10n0279_022:0117c02": "此諸雲時，百千億阿僧祇兜率天子，及餘在",
    "T10n0279_022:0117c03": "會諸天子，眾心大歡喜，恭敬頂禮；阿僧祇天",
    "T10n0279_022:0117c04": "女，踊躍欣慕，諦觀如來。兜率宮中不可說諸",
    "T10n0279_022:0117c05": "菩薩眾，住虛空中，精勤一心，以出過諸天諸",
    "T10n0279_022:0117c06": "供養具，供養於佛，恭敬作禮。阿僧祇音樂一",
    "T10n0279_022:0117c07": "時同奏。爾時，如來威神力故，往昔善根之所",
    "T10n0279_022:0117c08": "流故，不可思議自在力故，兜率宮中一切諸",
    "T10n0279_022:0117c09": "天及諸天女，皆遙見佛，如對目前，同興念",
    "T10n0279_022:0117c10": "言：「如來出世難可值遇，我今得見具一切智",
    "T10n0279_022:0117c11": "於法無礙正等覺者。」如是思惟，如是觀察，與",
    "T10n0279_022:0117c12": "諸眾會悉共同時奉迎如來；各以天衣，盛一",
    "T10n0279_022:0117c13": "切華，盛一切香，盛一切寶，盛一切莊嚴具，盛",
    "T10n0279_022:0117c14": "一切天栴檀末香，盛一切天沈水末香，盛一",
    "T10n0279_022:0117c15": "切天妙寶末香，盛一切天香華，盛一切天",
    "T10n0279_022:0117c16": "曼陀羅華，悉以奉散，供養於佛。百千億那由",
    "T10n0279_022:0117c17": "他阿僧祇兜率陀天子，住虛空中，咸於佛",
    "T10n0279_022:0117c18": "所起智慧境界心，燒一切香，香氣成雲",
    "T10n0279_022:0117c19": "莊嚴虛空；又於佛所起歡喜心，雨一切天華",
    "T10n0279_022:0117c20": "雲莊嚴虛空；又於佛所起尊重心，雨一切天",
    "T10n0279_022:0117c21": "蓋雲莊嚴虛空；又於佛所起供養心，散一切",
    "T10n0279_022:0117c22": "天鬘雲莊嚴虛空；又於佛所生信解心，布阿",
    "T10n0279_022:0117c23": "僧祇金網彌覆虛空，一切寶鈴常出妙音；又",
    "T10n0279_022:0117c24": "於佛所生最勝福田心，以阿僧祇帳莊嚴虛",
    "T10n0279_022:0117c25": "空，雨一切瓔珞雲，無有斷絕；又於佛所生深",
    "T10n0279_022:0117c26": "信心，以阿僧祇諸天宮殿莊嚴虛空，一切天",
    "T10n0279_022:0117c27": "樂出微妙音；又於佛所生最勝難遇心，以阿",
    "T10n0279_022:0117c28": "僧祇種種色天衣雲莊嚴虛空，雨於無比",
    "T10n0279_022:0117c29": "種種妙衣；又於佛所生無量歡喜踊躍心，",
    "T10n0279_022:0118a01": "以阿僧祇諸天寶冠莊嚴虛空，雨無量天冠，",
    "T10n0279_022:0118a02": "廣大成雲；又於佛所起歡喜心，以阿僧祇種",
    "T10n0279_022:0118a03": "種色寶莊嚴虛空，雨一切瓔珞雲，無有斷絕。",
    "T10n0279_022:0118a04": "百千億那由他阿僧祇天子，咸於佛所生淨",
    "T10n0279_022:0118a05": "信心，散無數種種色天華，然無數種種色天",
    "T10n0279_022:0118a06": "香，供養如來；又於佛所起大莊嚴變化心，持",
    "T10n0279_022:0118a07": "無數種種色天栴檀末香，奉散如來；又於佛",
    "T10n0279_022:0118a08": "所起歡喜踊躍心，持無數種種色蓋，隨逐如",
    "T10n0279_022:0118a09": "來；又於佛所起增上心，持無數種種色天寶",
    "T10n0279_022:0118a10": "衣，敷布道路，供養如來；又於佛所起清淨",
    "T10n0279_022:0118a11": "心，持無數種種色天寶幢，奉迎如來；又於佛",
    "T10n0279_022:0118a12": "所起增上歡喜心，持無數種種色天莊嚴具，",
    "T10n0279_022:0118a13": "供養如來；又於佛所生不壞信心，持無數天",
    "T10n0279_022:0118a14": "寶鬘，供養如來；又於佛所生無比歡喜心，持",
    "T10n0279_022:0118a15": "無數種種色天寶幡，供養如來。百千億那由",
    "T10n0279_022:0118a16": "他阿僧祇諸天子，以調順寂靜無放逸心，",
    "T10n0279_022:0118a17": "持無數種種色天樂，出妙音聲，供養如來。",
    "T10n0279_022:0118a18": "百千億那由他不可說先住兜率宮諸菩薩",
    "T10n0279_022:0118a19": "眾，以從超過三界法所生，離諸煩惱行所生，",
    "T10n0279_022:0118a20": "周遍無礙心所生，甚深方便法所生，無量廣",
    "T10n0279_022:0118a21": "大智所生，堅固清淨信所增長不思議善根",
    "T10n0279_022:0118a22": "所生，起阿僧祇善巧變化所成就，供養佛心",
    "T10n0279_022:0118a23": "之所現，無作法門之所印，出過諸天諸供養",
    "T10n0279_022:0118a24": "具，供養於佛；以從波羅蜜所生一切寶蓋，",
    "T10n0279_022:0118a25": "於一切佛境界清淨解所生一切華帳，無",
    "T10n0279_022:0118a26": "生法忍所生一切衣，入金剛法無礙心所生",
    "T10n0279_022:0118a27": "一切鈴網，解一切法如幻心所生一切堅",
    "T10n0279_022:0118a28": "固香，周遍一切佛境界如來座心所生一切",
    "T10n0279_022:0118a29": "佛眾寶妙座，供養佛不懈心所生一切寶幢，",
    "T10n0279_022:0118b01": "解諸法如夢歡喜心所生佛所住一切寶宮",
    "T10n0279_022:0118b02": "殿，無著善根無生善根所生一切寶蓮華雲、",
    "T10n0279_022:0118b03": "一切堅固香雲、一切無邊色華雲、一切種種",
    "T10n0279_022:0118b04": "色妙衣雲、一切無邊清淨栴檀香雲、一切妙",
    "T10n0279_022:0118b05": "莊嚴寶蓋雲、一切燒香雲、一切妙鬘雲、一",
    "T10n0279_022:0118b06": "切清淨莊嚴具雲，皆遍法界，出過諸天供養",
    "T10n0279_022:0118b07": "之具，供養於佛。其諸菩薩一一身各出不可",
    "T10n0279_022:0118b08": "說百千億那由他菩薩，皆充滿法界、虛空界，",
    "T10n0279_022:0118b09": "其心等於三世諸佛，以從無顛倒法所起，無",
    "T10n0279_022:0118b10": "量如來力所加，開示眾生安隱之道，具足不",
    "T10n0279_022:0118b11": "可說名、味、句，普入無量法，一切陀羅尼種中",
    "T10n0279_022:0118b12": "生不可窮盡辯才之藏，心無所畏，生大歡",
    "T10n0279_022:0118b13": "喜，以不可說無量無盡如實讚歎法，讚歎",
    "T10n0279_022:0118b14": "如來，無有厭足。",
    "T10n0279_022:0118b15": "爾時，一切諸天及諸菩薩眾，見於如來、應、正",
    "T10n0279_022:0118b16": "等覺——不可思議人中之雄。其身無量，不可稱",
    "T10n0279_022:0118b17": "數；現不思議種種神變，令無數眾生心大歡",
    "T10n0279_022:0118b18": "喜；普遍一切虛空界、一切法界，以佛莊嚴而",
    "T10n0279_022:0118b19": "為莊嚴；令一切眾生安住善根，示現無量諸",
    "T10n0279_022:0118b20": "佛神力，超過一切諸語言道，諸大菩薩所",
    "T10n0279_022:0118b21": "共欽敬；隨所應化，皆令歡喜；住於諸佛廣大",
    "T10n0279_022:0118b22": "之身，功德善根悉已清淨；色相第一，無能映",
    "T10n0279_022:0118b23": "奪；智慧境界，不可窮盡，無比三昧之所出生。",
    "T10n0279_022:0118b24": "其身無際，遍住一切眾生身中，令無量眾生",
    "T10n0279_022:0118b25": "皆大歡喜，令一切智種性不斷；住於諸佛究",
    "T10n0279_022:0118b26": "竟所住，生於三世諸佛之家；令不可數眾生",
    "T10n0279_022:0118b27": "信解清淨，令一切菩薩智慧成就、諸根悅豫；",
    "T10n0279_022:0118b28": "法雲普覆虛空法界，教化調伏無有遺餘；隨",
    "T10n0279_022:0118b29": "眾生心，悉令滿足，令其安住無分別智；出",
    "T10n0279_022:0118c01": "過一切眾生之上，獲一切智，放大光明，宿",
    "T10n0279_022:0118c02": "世善根皆令顯現；普使一切發廣大心，令",
    "T10n0279_022:0118c03": "一切眾生安住普賢不可壞智；遍住一切",
    "T10n0279_022:0118c04": "眾生國土，從於不退正法中生，住於一切平",
    "T10n0279_022:0118c05": "等法界，明了眾生心之所宜，現不可說不可",
    "T10n0279_022:0118c06": "說種種差別如來之身，非世言辭而歎",
    "T10n0279_022:0118c07": "可盡；能令一切常思念佛，充滿法界廣度",
    "T10n0279_022:0118c08": "群生；隨初發心所欲利益，以法惠施，令其",
    "T10n0279_022:0118c09": "調伏，信解清淨；示現色身不可思議，等觀",
    "T10n0279_022:0118c10": "眾生，心無所著；住無礙住，得佛十力，無所",
    "T10n0279_022:0118c11": "障礙；心常寂定，未曾散亂；住一切智，善能",
    "T10n0279_022:0118c12": "開演種種文句真實之義，能悉深入無邊智",
    "T10n0279_022:0118c13": "海，出生無量功德慧藏；恒以佛日普照法",
    "T10n0279_022:0118c14": "界，隨本願力常現不沒；恒住法界，住佛所",
    "T10n0279_022:0118c15": "住，無有變異；於我、我所俱無所著，住出世",
    "T10n0279_022:0118c16": "法，世法無染；於一切世間建智慧幢，其智",
    "T10n0279_022:0118c17": "廣大，超過世間，無所染著；拔諸眾生令出淤",
    "T10n0279_022:0118c18": "泥，置於最上智慧之地，所有福德饒益眾",
    "T10n0279_022:0118c19": "生而無有盡；了知一切菩薩智慧，信向決",
    "T10n0279_022:0118c20": "定，當成正覺；以大慈悲，現不可說無量佛",
    "T10n0279_022:0118c21": "身種種莊嚴；以妙音聲，演無量法，隨眾生",
    "T10n0279_022:0118c22": "意，悉令滿足；於去、來、今，心常清淨，令諸眾",
    "T10n0279_022:0118c23": "生不著境界；恒與一切諸菩薩記，令其皆入",
    "T10n0279_022:0118c24": "佛之種性，生在佛家，得佛灌頂；常遊十",
    "T10n0279_022:0118c25": "方，未曾休息，而於一切無所樂著；法界佛",
    "T10n0279_022:0118c26": "剎悉能遍往，諸眾生心靡不了知；所有福",
    "T10n0279_022:0118c27": "德，離世清淨；不住生死，而於世間如影普",
    "T10n0279_022:0118c28": "現；以智慧月普照法界，了達一切悉無所",
    "T10n0279_022:0118c29": "得；恒以智慧，知諸世間如幻、如影、如夢、如",
    "T10n0279_022:0119a01": "化，一切皆以心為自性，如是而住；隨諸眾",
    "T10n0279_022:0119a02": "生業報不同、心樂差別、諸根各異，而現佛",
    "T10n0279_022:0119a03": "身；如來恒以無數眾生而為所緣，為說世",
    "T10n0279_022:0119a04": "間皆從緣起，知諸法相皆悉無相，唯是一",
    "T10n0279_022:0119a05": "相智慧之本；欲令眾生離諸相著，示現一",
    "T10n0279_022:0119a06": "切世間性相而行於世，為其開示無上菩提；",
    "T10n0279_022:0119a07": "為欲救護一切眾生，出現世間開示佛道，",
    "T10n0279_022:0119a08": "令其得見如來身相，攀緣憶念，勤加修習；",
    "T10n0279_022:0119a09": "除滅世間煩惱之相，修菩提行，心不散動，於",
    "T10n0279_022:0119a10": "大乘門皆得圓滿，成就一切諸佛義利，悉能",
    "T10n0279_022:0119a11": "觀察眾生善根而不壞滅；清淨業報，智慧明",
    "T10n0279_022:0119a12": "了，普入三世，永離一切世間分別；放光明網",
    "T10n0279_022:0119a13": "普照十方，一切世界無不充滿；色身妙好，見",
    "T10n0279_022:0119a14": "者無厭；以大功德智慧神通，出生種種菩薩",
    "T10n0279_022:0119a15": "諸行；諸根境界，自在圓滿；作諸佛事，作已便",
    "T10n0279_022:0119a16": "沒；善能開示過、現、未來一切智道，為諸菩薩",
    "T10n0279_022:0119a17": "普雨無量陀羅尼雨，令其發起廣大欲樂，受",
    "T10n0279_022:0119a18": "持修習，成就一切諸佛功德；圓滿熾盛無邊",
    "T10n0279_022:0119a19": "妙色莊嚴其身，一切世間靡不現覩；永離一",
    "T10n0279_022:0119a20": "切障礙之法，於一切法真實之義已得清淨，",
    "T10n0279_022:0119a21": "於功德法而得自在；為大法王，如日普照；為",
    "T10n0279_022:0119a22": "世福田，具大威德；於一切世間普現化身，放",
    "T10n0279_022:0119a23": "智慧光，悉令開悟；欲令眾生知佛具足無邊",
    "T10n0279_022:0119a24": "功德，以無礙繒繫頂受位，隨順世間方便開",
    "T10n0279_022:0119a25": "導；以智慧手安慰眾生，為大醫王善療眾",
    "T10n0279_022:0119a26": "病，一切世間無量國土悉能遍往，未曾休",
    "T10n0279_022:0119a27": "息；清淨慧眼離諸障翳，悉能明見；於作不善",
    "T10n0279_022:0119a28": "惡業眾生，種種調伏，令其入道；善取時宜，無",
    "T10n0279_022:0119a29": "有休息；若諸眾生起平等心，即為化現平等",
    "T10n0279_022:0119b01": "業報，隨其心樂，隨其業果，為現佛身種種神",
    "T10n0279_022:0119b02": "變，而為說法，令其悟解，得法智慧，心大歡",
    "T10n0279_022:0119b03": "喜，諸根踊躍，見無量佛，起深重信，生諸善",
    "T10n0279_022:0119b04": "根，永不退轉；一切眾生隨業所繫長眠生",
    "T10n0279_022:0119b05": "死，如來出世能覺悟之，安慰其心，使無憂",
    "T10n0279_022:0119b06": "怖；若得見者，悉令證入無依義智，智慧善巧，",
    "T10n0279_022:0119b07": "了達境界莊嚴妙好，無能映奪；智山法芽，",
    "T10n0279_022:0119b08": "悉已清淨；或現菩薩，或現佛身，令諸眾生至",
    "T10n0279_022:0119b09": "無患地；無數功德之所莊嚴，業行所成現於",
    "T10n0279_022:0119b10": "世間；一切諸佛莊嚴清淨，莫不皆以一切智",
    "T10n0279_022:0119b11": "業之所成就；常守本願，不捨世間，作諸眾生",
    "T10n0279_022:0119b12": "堅固善友；清淨第一，離垢光明，令一切眾生",
    "T10n0279_022:0119b13": "皆得現見；六趣眾生無量無邊，佛以神力常",
    "T10n0279_022:0119b14": "隨不捨；若有往昔同種善根，皆令清淨；而於",
    "T10n0279_022:0119b15": "六趣一切眾生不捨本願，無所欺誑，悉以",
    "T10n0279_022:0119b16": "善法方便攝取，令其修習清淨之業，摧破一",
    "T10n0279_022:0119b17": "切諸魔鬪諍，從無礙際出廣大力，最勝日",
    "T10n0279_022:0119b18": "藏無有障礙；於淨心界而現影像，一切世",
    "T10n0279_022:0119b19": "間無不覩見，以種種法廣施眾生；佛是無",
    "T10n0279_022:0119b20": "邊光明之藏，諸力智慧皆悉圓滿；恒以大",
    "T10n0279_022:0119b21": "光普照眾生，隨其所願，皆令滿足，離諸怨",
    "T10n0279_022:0119b22": "敵，為上福田，一切眾生共所依怙；凡有所",
    "T10n0279_022:0119b23": "施，悉令清淨；修少善行，受無量福，悉令得",
    "T10n0279_022:0119b24": "入無盡智地；為一切眾生種植善根淨心",
    "T10n0279_022:0119b25": "之主，為一切眾生發生福德最上良田；智慧",
    "T10n0279_022:0119b26": "甚深，方便善巧，能救一切三惡道苦。如是信",
    "T10n0279_022:0119b27": "解，如是觀察，如是入於智慧之淵，如是游於",
    "T10n0279_022:0119b28": "功德之海，如是普至虛空智慧，如是而知眾",
    "T10n0279_022:0119b29": "生福田，如是正念現前觀察，如是觀佛諸業",
    "T10n0279_022:0119c01": "相好，如是觀佛普現世間，如是觀佛神通自",
    "T10n0279_022:0119c02": "在。時，彼大眾見如來身，一一毛孔出百千億",
    "T10n0279_022:0119c03": "那由他阿僧祇光明，一一光明有阿僧祇色、",
    "T10n0279_022:0119c04": "阿僧祇清淨、阿僧祇照明，令阿僧祇眾觀察、",
    "T10n0279_022:0119c05": "阿僧祇眾歡喜、阿僧祇眾快樂、阿僧祇眾深",
    "T10n0279_022:0119c06": "信增長、阿僧祇眾志樂清淨、阿僧祇眾諸根",
    "T10n0279_022:0119c07": "清涼、阿僧祇眾恭敬尊重。爾時，大眾咸見佛",
    "T10n0279_022:0119c08": "身，放百千億那由他不思議大光明，一一光",
    "T10n0279_022:0119c09": "明皆有不思議色、不思議光，照不思議無邊",
    "T10n0279_022:0119c10": "法界。以佛神力，出大妙音；其音演暢百千",
    "T10n0279_022:0119c11": "億那由他不思議讚頌，超諸世間所有言",
    "T10n0279_022:0119c12": "辭，出世善根之所成就。復現百千億那由",
    "T10n0279_022:0119c13": "他不思議微妙莊嚴，於百千億那由他不",
    "T10n0279_022:0119c14": "思議劫歎不可盡，皆是如來無盡自在之",
    "T10n0279_022:0119c15": "所出生。又現不可說諸佛如來出興于世，",
    "T10n0279_022:0119c16": "令諸眾生入智慧門，解甚深義。又現不可",
    "T10n0279_022:0119c17": "說諸佛如來所有變化，盡法界、虛空界，令",
    "T10n0279_022:0119c18": "一切世間平等清淨。如是，皆從如來所住無",
    "T10n0279_022:0119c19": "障礙一切智生，亦從如來所修行不思議勝",
    "T10n0279_022:0119c20": "德生。復現百千億那由他不思議妙寶光焰，",
    "T10n0279_022:0119c21": "從昔大願善根所起，以曾供養無量如來，",
    "T10n0279_022:0119c22": "修清淨行無放逸故，薩婆若心無有障礙生",
    "T10n0279_022:0119c23": "善根故，為顯如來力廣遍故，為斷一切眾生",
    "T10n0279_022:0119c24": "疑故，為令咸得見如來故，令無量眾生住善",
    "T10n0279_022:0119c25": "根故，顯示如來神通之力無映奪故，欲令眾",
    "T10n0279_022:0119c26": "生普得入於究竟海故，為令一切諸佛國土",
    "T10n0279_022:0119c27": "菩薩大眾皆來集故，為欲開示不可思議佛",
    "T10n0279_022:0119c28": "法門故。爾時，如來大悲普覆，示一切智",
    "T10n0279_022:0119c29": "所有莊嚴，欲令不可說百千億那由他阿僧",
    "T10n0279_022:0120a01": "祇世界中眾生，未信者信，已信者增長，已增",
    "T10n0279_022:0120a02": "長者令其清淨，已清淨者令其成熟，已成熟",
    "T10n0279_022:0120a03": "者令心調伏；觀甚深法，具足無量智慧光明，",
    "T10n0279_022:0120a04": "發生無量廣大之心，薩婆若心無有退轉；",
    "T10n0279_022:0120a05": "不違法性，不怖實際，證真實理，滿足一切波",
    "T10n0279_022:0120a06": "羅蜜行，出世善根皆悉清淨；猶如普賢，得佛",
    "T10n0279_022:0120a07": "自在，離魔境界，入諸佛境，了知深法，獲難思",
    "T10n0279_022:0120a08": "智，大乘誓願永不退轉；常見諸佛，未曾捨",
    "T10n0279_022:0120a09": "離；成就證智，證無量法，具足無邊福德藏力，",
    "T10n0279_022:0120a10": "發歡喜心入無疑地；離惡清淨，依一切智，",
    "T10n0279_022:0120a11": "見法不動，得入一切菩薩眾會，常生三世",
    "T10n0279_022:0120a12": "諸如來家。世尊所現如是莊嚴，皆是過去先",
    "T10n0279_022:0120a13": "所積集善根所成，為欲調伏諸眾生故，開",
    "T10n0279_022:0120a14": "示如來大威德故，照明無礙智慧藏故，示現",
    "T10n0279_022:0120a15": "如來無邊勝德極熾然故，顯示如來不可思",
    "T10n0279_022:0120a16": "議大神變故，以神通力於一切趣現佛身故，",
    "T10n0279_022:0120a17": "示現如來神通變化無邊際故，本所志願悉",
    "T10n0279_022:0120a18": "成滿故，顯示如來勇猛智慧能遍往故，於法",
    "T10n0279_022:0120a19": "自在成法王故，出生一切智慧門故，示現如",
    "T10n0279_022:0120a20": "來身清淨故，又現其身最殊妙故，顯示證得",
    "T10n0279_022:0120a21": "三世諸佛平等法故，開示善根清淨藏故，顯",
    "T10n0279_022:0120a22": "示世間無能為諭上妙色故，顯示具足十力",
    "T10n0279_022:0120a23": "之相令其見者無厭足故，為世間日照三世",
    "T10n0279_022:0120a24": "故。自在法王，一切功德，皆從往昔善根",
    "T10n0279_022:0120a25": "所現。一切菩薩，於一切劫，稱揚讚說，不可窮",
    "T10n0279_022:0120a26": "盡。爾時，兜率陀天王奉為如來嚴辦如是",
    "T10n0279_022:0120a27": "諸供具已，與百千億那由他阿僧祇兜率天",
    "T10n0279_022:0120a28": "子向佛合掌，白佛言：「善來世尊！善來善",
    "T10n0279_022:0120a29": "逝！善來如來、應、正等覺！唯見哀愍，處此宮",
    "T10n0279_022:0120b01": "殿！」",
    "T10n0279_022:0120b02": "爾時，世尊以佛莊嚴而自莊嚴，具大威德；為",
    "T10n0279_022:0120b03": "令一切眾生生大歡喜故，一切菩薩發深悟",
    "T10n0279_022:0120b04": "解故，一切兜率陀天子增益欲樂故，兜率陀",
    "T10n0279_022:0120b05": "天王供養承事無厭足故，無量眾生緣念於",
    "T10n0279_022:0120b06": "佛而發心故，無量眾生種見佛善根福德無",
    "T10n0279_022:0120b07": "盡故，常能發起清淨信故，見佛供養無所求",
    "T10n0279_022:0120b08": "故，所有志願皆清淨故，勤集善根無懈息故，",
    "T10n0279_022:0120b09": "發大誓願求一切智故，受天王請，入一切",
    "T10n0279_022:0120b10": "寶莊嚴殿。如此世界，十方所有一切世界，",
    "T10n0279_022:0120b11": "悉亦如是。",
    "T10n0279_022:0120b12": "爾時，一切寶莊嚴殿，自然而有妙好莊嚴，出",
    "T10n0279_022:0120b13": "過諸天莊嚴之上，一切寶網周匝彌覆，普雨",
    "T10n0279_022:0120b14": "一切上妙寶雲，普雨一切莊嚴具雲，普雨一",
    "T10n0279_022:0120b15": "切寶衣雲，普雨一切栴檀香雲，普雨一切堅",
    "T10n0279_022:0120b16": "固香雲，普雨一切寶莊嚴蓋雲，普雨不可思",
    "T10n0279_022:0120b17": "議華聚雲，普出不可思議妓樂音聲，讚揚如",
    "T10n0279_022:0120b18": "來一切種智，悉與妙法而共相應。如是一切",
    "T10n0279_022:0120b19": "諸供養具，悉過諸天供養之上。時，兜率宮中，",
    "T10n0279_022:0120b20": "妓樂歌讚，熾然不息；以佛神力，令兜率王心",
    "T10n0279_022:0120b21": "無動亂，往昔善根皆得圓滿，無量善法益加",
    "T10n0279_022:0120b22": "堅固，增長淨信，起大精進，生大歡喜，淨深志",
    "T10n0279_022:0120b23": "樂，發菩提心，念法無斷，總持不忘。爾時，兜率",
    "T10n0279_022:0120b24": "陀天王承佛威力，即自憶念過去佛所所種",
    "T10n0279_022:0120b25": "善根而說頌言：",
    "T10n0279_022:0120b26": "「昔有如來無礙月，　　諸吉祥中最殊勝，",
    "T10n0279_022:0120b27": "　彼曾入此莊嚴殿，　　是故此處最吉祥。",
    "T10n0279_022:0120b28": "　昔有如來名廣智，　　諸吉祥中最殊勝，",
    "T10n0279_022:0120b29": "　彼曾入此金色殿，　　是故此處最吉祥。",
    "T10n0279_022:0120c01": "　昔有如來名普眼，　　諸吉祥中最殊勝，",
    "T10n0279_022:0120c02": "　彼曾入此蓮華殿，　　是故此處最吉祥。",
    "T10n0279_022:0120c03": "　昔有如來號珊瑚，　　諸吉祥中最殊勝，",
    "T10n0279_022:0120c04": "　彼曾入此寶藏殿，　　是故此處最吉祥。",
    "T10n0279_022:0120c05": "　昔有如來論師子，　　諸吉祥中最殊勝，",
    "T10n0279_022:0120c06": "　彼曾入此山王殿，　　是故此處最吉祥。",
    "T10n0279_022:0120c07": "　昔有如來名日照，　　諸吉祥中最殊勝，",
    "T10n0279_022:0120c08": "　彼曾入此眾華殿，　　是故此處最吉祥。",
    "T10n0279_022:0120c09": "　昔有佛號無邊光，　　諸吉祥中最殊勝，",
    "T10n0279_022:0120c10": "　彼曾入此樹嚴殿，　　是故此處最吉祥：",
    "T10n0279_022:0120c11": "　昔有如來名法幢，　　諸吉祥中最殊勝，",
    "T10n0279_022:0120c12": "　彼曾入此寶宮殿，　　是故此處最吉祥。",
    "T10n0279_022:0120c13": "　昔有如來名智燈，　　諸吉祥中最殊勝，",
    "T10n0279_022:0120c14": "　彼曾入此香山殿，　　是故此處最吉祥。",
    "T10n0279_022:0120c15": "　昔有佛號功德光，　　諸吉祥中最殊勝，",
    "T10n0279_022:0120c16": "　彼曾入此摩尼殿，　　是故此處最吉祥。」",
    "T10n0279_022:0120c17": "如此世界兜率天王，承佛神力以頌讚歎過",
    "T10n0279_022:0120c18": "去諸佛；十方一切諸世界中兜率天王，悉亦",
    "T10n0279_022:0120c19": "如是歎佛功德。",
    "T10n0279_022:0120c20": "爾時，世尊於一切寶莊嚴殿摩尼寶藏師子",
    "T10n0279_022:0120c21": "座上，結跏趺坐，法身清淨，妙用自在，與三",
    "T10n0279_022:0120c22": "世佛同一境界；住一切智，與一切佛同入一",
    "T10n0279_022:0120c23": "性；佛眼明了，見一切法皆無障礙；有大威",
    "T10n0279_022:0120c24": "力，普遊法界未甞休息；具大神通，隨有可",
    "T10n0279_022:0120c25": "化眾生之處，悉能遍往；以一切諸佛無礙莊",
    "T10n0279_022:0120c26": "嚴而嚴其身，善知其時，為眾說法；不可說",
    "T10n0279_022:0120c27": "諸菩薩眾，各從他方種種國土而共來集；眾",
    "T10n0279_022:0120c28": "會清淨，法身無二，無所依止，而能自在，起佛",
    "T10n0279_022:0120c29": "身行。坐此座已，於其殿中自然而有無量無",
    "T10n0279_022:0121a01": "數殊特妙好出過諸天供養之具，所謂：華",
    "T10n0279_022:0121a02": "鬘、衣服、塗香、末香、寶蓋、幢幡、妓樂、歌讚。如是",
    "T10n0279_022:0121a03": "等事，一一皆悉不可稱數。以廣大心恭敬尊",
    "T10n0279_022:0121a04": "重，供養於佛；十方一切兜率陀天，悉亦如",
    "T10n0279_022:0121a05": "是。",
    "T10n0279_022:0121a06": "大方廣佛華嚴經卷第二十二"
}