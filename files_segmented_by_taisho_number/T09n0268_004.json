{
    "T09n0268_004:0270c20": "佛說廣博嚴淨不退轉輪經卷",
    "T09n0268_004:0270c21": "第四",
    "T09n0268_004:0270c23": "宋涼州沙門智嚴譯",
    "T09n0268_004:0270c24": "爾時阿難白佛言：「世尊！一切世間必生疑惑",
    "T09n0268_004:0270c25": "不能解了，如來等正覺，以何緣故說堅信、堅",
    "T09n0268_004:0270c26": "法乃至辟支佛耶？」爾時世尊告阿難言：「阿難",
    "T09n0268_004:0270c27": "當知！若有眾生於先佛所造眾善行，能解如",
    "T09n0268_004:0270c28": "來密語不生疑惑。所以者何？能知如來密語，",
    "T09n0268_004:0270c29": "如幻、如熱時炎、如夢所見、如影、如響。阿難！若",
    "T09n0268_004:0271a01": "如是知密語者不生疑惑。是故阿難！菩薩摩",
    "T09n0268_004:0271a02": "訶薩，於如來等正覺密語應如是知。若有勤",
    "T09n0268_004:0271a03": "行精進不得精進，勤修智慧不得智慧者，不",
    "T09n0268_004:0271a04": "生疑惑。」爾時世尊，欲重宣此義，而說偈言：",
    "T09n0268_004:0271a05": "「諸佛導世者，　　微密語難知；",
    "T09n0268_004:0271a06": "為發大莊嚴，　　無異菩薩說。",
    "T09n0268_004:0271a07": "懈怠無智者，　　不能解密語；",
    "T09n0268_004:0271a08": "應當勤精進，　　為解密語故。",
    "T09n0268_004:0271a09": "如幻炎夢見，　　如電亦如響；",
    "T09n0268_004:0271a10": "以言說顯現，　　如是等諸法。",
    "T09n0268_004:0271a11": "如是知諸佛，　　所說微密語；",
    "T09n0268_004:0271a12": "能以如是慧，　　照淨微密智。",
    "T09n0268_004:0271a13": "不應如是知，　　菩提可宣說；",
    "T09n0268_004:0271a14": "應如是覺知，　　無言說故空。",
    "T09n0268_004:0271a15": "空不能知空，　　空不分別空；",
    "T09n0268_004:0271a16": "斷一切分別，　　顯示如是空。",
    "T09n0268_004:0271a17": "虛空無所歸，　　亦無有取捨；",
    "T09n0268_004:0271a18": "以無取捨故，　　是故知法空。」",
    "T09n0268_004:0271a19": "佛告阿難：「若如是知有為法皆悉如夢，而不",
    "T09n0268_004:0271a20": "放逸者，不生疑惑。」說是法時，五億比丘生堅",
    "T09n0268_004:0271a21": "信想者，即從坐起整其衣服，偏袒右肩右膝",
    "T09n0268_004:0271a22": "著地，一心合掌皆共和合，住於佛前，而說偈",
    "T09n0268_004:0271a23": "言：",
    "T09n0268_004:0271a24": "「今日牟尼尊，　　除我等疑心；",
    "T09n0268_004:0271a25": "得解微密義，　　以信求菩提。」",
    "T09n0268_004:0271a26": "復有五億比丘生堅法想者，從諸比丘聞此",
    "T09n0268_004:0271a27": "偈已，即從坐起，乃至合掌，住於佛前，而說偈",
    "T09n0268_004:0271a28": "言：",
    "T09n0268_004:0271a29": "「今蒙菩提照，　　除我等疑冥；",
    "T09n0268_004:0271b01": "得解微密義，　　堅法求菩提。」",
    "T09n0268_004:0271b02": "復有十億比丘生八人想者，從諸比丘聞此",
    "T09n0268_004:0271b03": "偈已，即從坐起，乃至和合，住於佛前，而說偈",
    "T09n0268_004:0271b04": "言：",
    "T09n0268_004:0271b05": "「先住八地心，　　今日皆除捨；",
    "T09n0268_004:0271b06": "得解微密義，　　八人求菩提。」",
    "T09n0268_004:0271b07": "復有十一億比丘生須陀洹想者，從諸比丘",
    "T09n0268_004:0271b08": "聞此偈已，即從坐起，乃至和合，住於佛前，而",
    "T09n0268_004:0271b09": "說偈言：",
    "T09n0268_004:0271b10": "「今於佛法中，　　得斷諸疑網；",
    "T09n0268_004:0271b11": "解佛微密語，　　宣說須陀洹。」",
    "T09n0268_004:0271b12": "復有二萬五千比丘生斯陀含想者，從諸比",
    "T09n0268_004:0271b13": "丘聞此偈已，即從坐起，乃至和合，住於佛前，",
    "T09n0268_004:0271b14": "而說偈言：",
    "T09n0268_004:0271b15": "「我等本深著，　　志樂斯陀含；",
    "T09n0268_004:0271b16": "今皆得離著，　　寂滅無戲論。」",
    "T09n0268_004:0271b17": "復有五百億比丘生阿那含想者，從諸比丘",
    "T09n0268_004:0271b18": "聞此偈已，即從坐起，乃至和合，住於佛前，而",
    "T09n0268_004:0271b19": "說偈言：",
    "T09n0268_004:0271b20": "「今遭救世尊，　　遠離諸戲論；",
    "T09n0268_004:0271b21": "得菩提光照，　　永拔諸果想。」",
    "T09n0268_004:0271b22": "復有三萬五千億得四禪比丘生阿羅漢想",
    "T09n0268_004:0271b23": "者，從諸比丘聞此偈已，即從坐起，乃至和合，",
    "T09n0268_004:0271b24": "住於佛前，而說偈言：",
    "T09n0268_004:0271b25": "「我已離煩惱，　　通達無異法；",
    "T09n0268_004:0271b26": "知諸乘平等，　　皆悉如幻法。」",
    "T09n0268_004:0271b27": "復有二萬比丘生聲聞想者，從諸比丘聞說",
    "T09n0268_004:0271b28": "偈已，即從坐起，乃至和合，住於佛前，而說偈",
    "T09n0268_004:0271b29": "言：",
    "T09n0268_004:0271c01": "「離縛牟尼尊，　　止我等虛說；",
    "T09n0268_004:0271c02": "密說聲聞義，　　我今皆通達。」",
    "T09n0268_004:0271c03": "復有五千比丘生辟支佛想者，從諸比丘聞",
    "T09n0268_004:0271c04": "此偈已，即從坐起，乃至和合，住於佛前，而說",
    "T09n0268_004:0271c05": "偈言：",
    "T09n0268_004:0271c06": "「我等今現見，　　辟支佛所行；",
    "T09n0268_004:0271c07": "解佛微密義，　　難思辟支佛。」",
    "T09n0268_004:0271c08": "復有一萬比丘尼生須陀洹果想，斯陀含果",
    "T09n0268_004:0271c09": "想，阿那含果想，阿羅漢果想者，從諸比丘聞",
    "T09n0268_004:0271c10": "說偈已，即從坐起，乃至和合，住於佛前，而說",
    "T09n0268_004:0271c11": "偈言：",
    "T09n0268_004:0271c12": "「今知平等法，　　永斷女身分；",
    "T09n0268_004:0271c13": "佛無有異言，　　必成人中尊。」",
    "T09n0268_004:0271c14": "復有八萬八千優婆塞，生須陀洹果想，斯陀",
    "T09n0268_004:0271c15": "含果想，阿那含果想者，從諸比丘聞此偈已，",
    "T09n0268_004:0271c16": "即從坐起，乃至和合，住於佛前，而說偈言：",
    "T09n0268_004:0271c17": "「我等心無垢，　　如淨毘琉璃；",
    "T09n0268_004:0271c18": "為修佛法故，　　今日當出家。」",
    "T09n0268_004:0271c19": "爾時虛空中，有六十億那由他諸天，以天曼",
    "T09n0268_004:0271c20": "陀羅華而散佛上，散已住立，而說偈言：",
    "T09n0268_004:0271c21": "「本有諸乘想，　　亦有諸果想；",
    "T09n0268_004:0271c22": "今日悉除捨，　　必當成菩提。」",
    "T09n0268_004:0271c23": "爾時有百千阿羅漢，舍利弗，大目揵連，須菩",
    "T09n0268_004:0271c24": "提，阿泥盧頭，離婆多，劫賓那等，即從坐起",
    "T09n0268_004:0271c25": "整衣服，偏袒右肩，右膝著地，一心合掌，皆共",
    "T09n0268_004:0271c26": "和合，住於佛前而白佛言：「世尊！我等今日志",
    "T09n0268_004:0271c27": "願滿足，能降伏魔摧諸怨敵，具足成就五無",
    "T09n0268_004:0271c28": "間業，我等今日滿足成就五欲功德，我等今",
    "T09n0268_004:0271c29": "日邪見具足遠離正見，我等今日害多百千",
    "T09n0268_004:0272a01": "眾生之命，我等今日已逮菩提，即於今日無",
    "T09n0268_004:0272a02": "餘涅槃而般涅槃。」爾時世尊默無所說。",
    "T09n0268_004:0272a03": "爾時會中有百千眾生皆生疑惑：「我等今者",
    "T09n0268_004:0272a04": "如在闇中，云何諸大羅漢作如是語？何況凡",
    "T09n0268_004:0272a05": "夫，以疑惑故不能從此至彼從彼至此，坐不",
    "T09n0268_004:0272a06": "能立立不能坐。」爾時尊者阿難，知此百千眾",
    "T09n0268_004:0272a07": "生心之所疑，亦以佛神力故，問文殊師利法",
    "T09n0268_004:0272a08": "王子言：「今此大眾百千眾生，聞諸大德比丘",
    "T09n0268_004:0272a09": "作如是語皆生疑惑，世尊默然而無所說，願",
    "T09n0268_004:0272a10": "文殊師利說其因緣，此諸大德比丘，以何因",
    "T09n0268_004:0272a11": "緣說此密語？」爾時文殊師利法王子，語尊",
    "T09n0268_004:0272a12": "者阿難言：「阿難當知！此是不退轉菩薩地事，",
    "T09n0268_004:0272a13": "唯有不退轉菩薩，乃能證知此諸大德比丘",
    "T09n0268_004:0272a14": "密語。」尊者阿難問文殊師利言：「此諸大德比",
    "T09n0268_004:0272a15": "丘，皆是不退轉菩薩耶？」文殊師利言：「如是，",
    "T09n0268_004:0272a16": "如是！此諸大德比丘皆是菩薩，已於菩提得",
    "T09n0268_004:0272a17": "不退轉。」阿難請文殊師利言：「願說諸大德比",
    "T09n0268_004:0272a18": "丘微密語義。」",
    "T09n0268_004:0272a19": "文殊師利言：「無明能生生死，是故名母，斷無",
    "T09n0268_004:0272a20": "明故名為害母。父名不正思惟及以喜愛，彼",
    "T09n0268_004:0272a21": "以永斷名為害父。以諸法不可壞，方便壞眾",
    "T09n0268_004:0272a22": "多想，亦壞諸行名為壞僧。應壞凡夫法名阿",
    "T09n0268_004:0272a23": "羅漢，以不滅方便滅羅漢想名殺羅漢，以不",
    "T09n0268_004:0272a24": "滅方便滅如來想名出佛身血，如是等想已",
    "T09n0268_004:0272a25": "斷已害畢竟無餘。阿難！以是事故，諸大德比",
    "T09n0268_004:0272a26": "丘作如是語：『我等今日具足成就五無間業。』",
    "T09n0268_004:0272a27": "所以者何？於此法中不聚、不散、不減、不滿，是",
    "T09n0268_004:0272a28": "故名為五無間業滿足成就。阿難當知！彼作",
    "T09n0268_004:0272a29": "是說：『我等今日滿足成就五欲功德』者，彼諸",
    "T09n0268_004:0272b01": "比丘於此五欲，了知如夢、如幻、如熱時炎、如",
    "T09n0268_004:0272b02": "影、如響，彼於此智滿足成就，而於五欲無增",
    "T09n0268_004:0272b03": "無減。所以者何？能知此法畢竟而無所有。以",
    "T09n0268_004:0272b04": "無所有故能如實知，而於彼法得如是忍，故",
    "T09n0268_004:0272b05": "名滿足成就五欲功德。阿難！以是事故，彼諸",
    "T09n0268_004:0272b06": "比丘作如是說：『我等今日滿足成就五欲功",
    "T09n0268_004:0272b07": "德。』阿難當知！彼作是說：『我等今日滿足成就",
    "T09n0268_004:0272b08": "邪見遠離正見』者，彼諸比丘知諸法邪、見諸",
    "T09n0268_004:0272b09": "法邪。阿難！邪名有為諸法皆是虛妄，此虛妄",
    "T09n0268_004:0272b10": "法猶若虛空不增不減，亦不住方亦無所",
    "T09n0268_004:0272b11": "屬。所以者何？離自性故。彼知是法皆悉平等，",
    "T09n0268_004:0272b12": "以平等故正見亦等，彼已遠離如是等想。所",
    "T09n0268_004:0272b13": "以者何？若有等想有不等想，彼諸比丘無有",
    "T09n0268_004:0272b14": "等想及不等想。所以者何？諸佛之法離一切",
    "T09n0268_004:0272b15": "想，彼於佛法通達無生，不得無生法。是故阿",
    "T09n0268_004:0272b16": "難！彼諸大德比丘作如是語：『我等今日具足",
    "T09n0268_004:0272b17": "成就邪見遠離正見。』阿難當知！彼作是說：『我",
    "T09n0268_004:0272b18": "等今日害多百千眾生命』者，阿難！彼諸比丘",
    "T09n0268_004:0272b19": "令此時會百千眾生諸天及人，知有為法皆",
    "T09n0268_004:0272b20": "悉如幻、如影、如響，知此法故，離眾生想、離壽",
    "T09n0268_004:0272b21": "想、人想，離一切法想，以一切法不可種方便",
    "T09n0268_004:0272b22": "種菩提善根。諸比丘、比丘尼、優婆塞、優婆夷，",
    "T09n0268_004:0272b23": "從諸比丘聞此密語，亦得離眾生想、壽想、人",
    "T09n0268_004:0272b24": "想，不數數死。所以者何？若著眾生想、壽想、人",
    "T09n0268_004:0272b25": "想則數數死，彼已遠離如是法故畢竟不生。",
    "T09n0268_004:0272b26": "是故阿難！彼諸比丘作如是說：『我等今日害",
    "T09n0268_004:0272b27": "多百千眾生命根。』阿難當知！彼作是說：『我等",
    "T09n0268_004:0272b28": "今日已逮菩提，於無餘涅槃而般涅槃』者，阿",
    "T09n0268_004:0272b29": "難！彼諸比丘，令此大眾百千萬億那由他諸",
    "T09n0268_004:0272c01": "天及人，即於今日得離煩惱得逮菩提。所以",
    "T09n0268_004:0272c02": "者何？此諸大眾皆發阿耨多羅三藐三菩提",
    "T09n0268_004:0272c03": "心，而於今日聞說金剛句法，皆得無生法忍",
    "T09n0268_004:0272c04": "得見菩提，以是事故而作是說：『我等今日",
    "T09n0268_004:0272c05": "逮得菩提，我等今日於無餘涅槃而般涅槃』",
    "T09n0268_004:0272c06": "者，彼不斷煩惱不修佛法無餘煩惱。是故阿",
    "T09n0268_004:0272c07": "難！彼諸比丘作如是說：『我等今日已逮菩提，",
    "T09n0268_004:0272c08": "於無餘涅槃界而般涅槃。』言今日者，阿難",
    "T09n0268_004:0272c09": "當知！即於此日不生亦無所生，故名今日。",
    "T09n0268_004:0272c10": "天竺正音不生與今日音同也是故阿難！求菩薩乘若善男子、",
    "T09n0268_004:0272c11": "善女人發阿耨多羅三藐三菩提心者，於一",
    "T09n0268_004:0272c12": "切法應當漸損，以不可得法發菩提心，於一",
    "T09n0268_004:0272c13": "切法是名為出離菩提想，於一切法是名為",
    "T09n0268_004:0272c14": "入無餘涅槃而般涅槃。阿難！求菩薩乘族姓",
    "T09n0268_004:0272c15": "子，不應深著日想，不應以日而生晝想。阿",
    "T09n0268_004:0272c16": "難！愚小之人以日為晝想，無黠慧故。所以者",
    "T09n0268_004:0272c17": "何？若令此晝是真實、是堅牢、是常住者，應有",
    "T09n0268_004:0272c18": "積聚不應過去，唯應有晝不應有夜。阿難當",
    "T09n0268_004:0272c19": "知！有晝夜想者此是凡小。是故阿難！求菩薩",
    "T09n0268_004:0272c20": "乘族姓子有深心者，為善知識所護，不應生",
    "T09n0268_004:0272c21": "晝夜想。所以者何？求離一切想是菩提道",
    "T09n0268_004:0272c22": "故。」爾時文殊師利法王子，欲重宣此義，而說",
    "T09n0268_004:0272c23": "偈言：",
    "T09n0268_004:0272c24": "「無明名為母，　　能生生死故；",
    "T09n0268_004:0272c25": "已拔其根本，　　是故名為害。",
    "T09n0268_004:0272c26": "不正觀思惟，　　喜愛名為父；",
    "T09n0268_004:0272c27": "彼皆如實知，　　畢竟無所有。",
    "T09n0268_004:0272c28": "以知無所有，　　而害其根本；",
    "T09n0268_004:0272c29": "不緣無所有，　　是故名為害。",
    "T09n0268_004:0273a01": "所說羅漢法，　　及與凡夫法；",
    "T09n0268_004:0273a02": "彼已以智壞，　　是故名為害。",
    "T09n0268_004:0273a03": "所有眾多相，　　已知其性相；",
    "T09n0268_004:0273a04": "以不可壞法，　　壞相名壞僧。",
    "T09n0268_004:0273a05": "本來所分別，　　如來諸法想；",
    "T09n0268_004:0273a06": "彼已斷遠離，　　知其不生滅。",
    "T09n0268_004:0273a07": "此想次第起，　　思量知是空；",
    "T09n0268_004:0273a08": "如所說平等，　　彼已能證知。",
    "T09n0268_004:0273a09": "所說欲功德，　　其名有五種；",
    "T09n0268_004:0273a10": "遠離此諸想，　　知想皆如幻。",
    "T09n0268_004:0273a11": "是諸比丘等，　　於欲無增減；",
    "T09n0268_004:0273a12": "於導世師前，　　而作如是說。",
    "T09n0268_004:0273a13": "知欲性皆空，　　猶如夢所見；",
    "T09n0268_004:0273a14": "畢竟無所生，　　於此智得滿。",
    "T09n0268_004:0273a15": "以邪智知法，　　虛偽不牢固；",
    "T09n0268_004:0273a16": "邪名為虛妄，　　於此智得滿。",
    "T09n0268_004:0273a17": "有為法虛妄，　　而無有遠近；",
    "T09n0268_004:0273a18": "無知無近遠，　　如五指摩空。",
    "T09n0268_004:0273a19": "彼說諸正見，　　皆見是平等；",
    "T09n0268_004:0273a20": "如諸法平等，　　知見等亦然。",
    "T09n0268_004:0273a21": "凡小多分別，　　眾生想故死；",
    "T09n0268_004:0273a22": "若不得眾生，　　亦無有死想。",
    "T09n0268_004:0273a23": "有緣諸眾生，　　除其計壽想；",
    "T09n0268_004:0273a24": "知計壽過患，　　除其如是想。",
    "T09n0268_004:0273a25": "遠離眾生想，　　及與計壽想；",
    "T09n0268_004:0273a26": "彼作如是說，　　害多眾生命。",
    "T09n0268_004:0273a27": "已遠離死想，　　達無分別法；",
    "T09n0268_004:0273a28": "知不壞菩提，　　不增無果報。",
    "T09n0268_004:0273a29": "死生不可聚，　　覺了清淨法；",
    "T09n0268_004:0273b01": "一切法無諍，　　不生常寂滅。",
    "T09n0268_004:0273b02": "不應分別晝，　　亦不分別夜；",
    "T09n0268_004:0273b03": "於不來去法，　　而求於菩提。",
    "T09n0268_004:0273b04": "凡小恒分別，　　以日用為晝；",
    "T09n0268_004:0273b05": "欲求菩提者，　　莫作是分別。",
    "T09n0268_004:0273b06": "彼以是密語，　　宣說如是法；",
    "T09n0268_004:0273b07": "以知此法故，　　能作如是說。」",
    "T09n0268_004:0273b08": "文殊師利法王子說此偈已，爾時會中百千",
    "T09n0268_004:0273b09": "眾生已拔疑箭，無復疑惑逮大照明，於諸法",
    "T09n0268_004:0273b10": "中得無生法忍，各自脫身所著上服，以奉文",
    "T09n0268_004:0273b11": "殊師利法王子，皆作是言：「願使我等於未來",
    "T09n0268_004:0273b12": "世，說是妙法覺悟眾生，如今文殊師利法王",
    "T09n0268_004:0273b13": "子覺悟眾生。」爾時世尊告文殊師利言：「善哉，",
    "T09n0268_004:0273b14": "善哉！文殊師利！除眾生疑照明佛法，法應如",
    "T09n0268_004:0273b15": "是。」爾時阿難白佛言：「世尊！今此百千眾生所",
    "T09n0268_004:0273b16": "有疑箭，非是世尊所拔斷耶？」佛告阿難：「今此",
    "T09n0268_004:0273b17": "百千眾生，皆是文殊師利本所教化成就菩",
    "T09n0268_004:0273b18": "提，聞彼說法皆能信解。」阿難白佛言：「是諸眾",
    "T09n0268_004:0273b19": "生皆於菩提不退轉耶？」佛告阿難：「如是，如是！",
    "T09n0268_004:0273b20": "是諸眾生已於菩提而不退轉。所以者何？為",
    "T09n0268_004:0273b21": "文殊師利善知識所護念故。」",
    "T09n0268_004:0273b22": "爾時阿難白佛言：「世尊！此諸比丘，生堅信想，",
    "T09n0268_004:0273b23": "生堅法想，生八人想，生須陀洹想，生斯陀含",
    "T09n0268_004:0273b24": "想，生阿那含想，生阿羅漢想，生聲聞想，生辟",
    "T09n0268_004:0273b25": "支佛想者，皆於菩提不退轉耶？」佛告阿難：「是",
    "T09n0268_004:0273b26": "處難信，樂小法者，懶惰、懈怠、不勤精進、貪著",
    "T09n0268_004:0273b27": "飲食、貪著欲染，親近樂行欲染法者，好喜",
    "T09n0268_004:0273b28": "談說無益之語，亂心失念不具威儀，心意",
    "T09n0268_004:0273b29": "躁擾不攝諸根，輕躁嬉戲愚佷多語，如是",
    "T09n0268_004:0273c01": "眾生信是法難。阿難！著增上慢不能護身貪",
    "T09n0268_004:0273c02": "著身命，遠閑居處捨多聞法，破戒憍慢毀法",
    "T09n0268_004:0273c03": "竊法，不尊重法毀滅正法，貧窮法財喜樂非",
    "T09n0268_004:0273c04": "法，誹謗正法樂行非法，不知恩報恩，不敬佛",
    "T09n0268_004:0273c05": "法僧。阿難！如是眾生信是法難。慳心堅著惡",
    "T09n0268_004:0273c06": "戒瞋心，不解佛法，成就惡慧貧窮智慧，惡",
    "T09n0268_004:0273c07": "友所護遠離善友，不為般若波羅蜜所護，不",
    "T09n0268_004:0273c08": "為諸陀羅尼經王所護，起有得見，深重利養",
    "T09n0268_004:0273c09": "貪著衣鉢，於衣鉢物極生重心，不尊重和上、",
    "T09n0268_004:0273c10": "阿闍梨，於初夜後夜不勤行方便。阿難！如",
    "T09n0268_004:0273c11": "是眾生信是法難。殺生、偷盜、邪婬、妄語、兩舌、",
    "T09n0268_004:0273c12": "惡口、說非時語，貪、瞋、邪見、親近邪見，修行廣",
    "T09n0268_004:0273c13": "布邪方便法，無慚無悔朋黨交遊，獨行無伴",
    "T09n0268_004:0273c14": "離沙門法，行非沙門法，不信空無相無作無",
    "T09n0268_004:0273c15": "為不生不滅一切諸法非破壞相。阿難當知！",
    "T09n0268_004:0273c16": "如是眾生信是法難。」爾時世尊說是語已，即",
    "T09n0268_004:0273c17": "便默然。爾時阿難承佛威神問文殊師利法",
    "T09n0268_004:0273c18": "王子言：「文殊師利！世尊何故默無所說？」文殊",
    "T09n0268_004:0273c19": "師利言：「將來惡世眾生，成就如是惡不善法，",
    "T09n0268_004:0273c20": "不能信解如是深法，以是事故世尊默然。」尊",
    "T09n0268_004:0273c21": "者阿難問文殊師利言：「來世眾生少有信解",
    "T09n0268_004:0273c22": "如是法不？」文殊師利言：「來世眾生信此法者",
    "T09n0268_004:0273c23": "甚少，猶如眾生不識珍寶者多、識者甚少。所",
    "T09n0268_004:0273c24": "以者何？非其智力所及。阿難！眾生亦爾，聞說",
    "T09n0268_004:0273c25": "此法信解者少；設有信解如是法者，不為國",
    "T09n0268_004:0273c26": "土城村人民所敬，國土人民咸共輕賤而遠",
    "T09n0268_004:0273c27": "離之。所以者何？此人先世作法留難業因緣",
    "T09n0268_004:0273c28": "故，今受此報。」阿難請文殊師利言：「惟願為",
    "T09n0268_004:0273c29": "此少信解眾生敷演此義。」文殊師利言：「此事",
    "T09n0268_004:0274a01": "問佛，佛當演說。」爾時阿難，即便問佛。",
    "T09n0268_004:0274a02": "爾時世尊，四面顧視，即出舌相，遍覆三千大",
    "T09n0268_004:0274a03": "千世界，於其舌相復放光明，遍照十方恒河",
    "T09n0268_004:0274a04": "沙世界，皆令周遍。時四部眾，佛神力故，皆見",
    "T09n0268_004:0274a05": "十方恒河沙諸佛世界諸佛世尊，皆說是法",
    "T09n0268_004:0274a06": "悉得聞知，聞是法已皆共和合勸請世尊：「唯",
    "T09n0268_004:0274a07": "願如來宣說此法莫令斷絕。世尊！今十方諸",
    "T09n0268_004:0274a08": "世界中，無量無邊不可限量諸佛世尊宣說",
    "T09n0268_004:0274a09": "是法，我等悉得見聞，其所說法無有增減，如",
    "T09n0268_004:0274a10": "今世尊等無有異。」爾時世尊還攝舌相告阿",
    "T09n0268_004:0274a11": "難言：「汝頗曾見不實語人有是廣長舌相不",
    "T09n0268_004:0274a12": "耶？」阿難白佛言：「無也。世尊！此是世尊誠實",
    "T09n0268_004:0274a13": "說于戒定忍辱，憐愍饒益慈悲喜捨，一切智",
    "T09n0268_004:0274a14": "果所得舌相。是故世尊！唯願為此少信眾生",
    "T09n0268_004:0274a15": "族姓男女敷演此義，因是事故，諸不信者以",
    "T09n0268_004:0274a16": "此證知，皆令得信。」",
    "T09n0268_004:0274a17": "爾時世尊告阿難言：「今此四眾諸來會者，比",
    "T09n0268_004:0274a18": "丘、比丘尼、優婆塞、優婆夷，天、龍、夜叉、乾闥婆、阿",
    "T09n0268_004:0274a19": "修羅、迦樓羅、緊那羅、摩睺羅伽、人非人等，聞",
    "T09n0268_004:0274a20": "說此法者，皆於阿耨多羅三藐三菩提不退",
    "T09n0268_004:0274a21": "轉，漸次修行，當得阿耨多羅三藐三菩提，即",
    "T09n0268_004:0274a22": "於此處宣說是法無有增減，如我今日等無",
    "T09n0268_004:0274a23": "有異。」爾時四眾比丘、比丘尼、優婆塞、優婆夷，",
    "T09n0268_004:0274a24": "天、龍、夜叉、乾闥婆、阿修羅、迦樓羅、緊那羅、摩睺",
    "T09n0268_004:0274a25": "羅伽、人非人等，皆大歡喜踊躍無量；其中或",
    "T09n0268_004:0274a26": "有以衣散佛者，或以華者，或以諸鬘，所謂",
    "T09n0268_004:0274a27": "須曼那鬘，金鬘銀鬘，毘琉璃鬘，頗梨鬘，車",
    "T09n0268_004:0274a28": "𤦲鬘，馬瑙鬘，象瑙鬘，日光寶鬘，雜七寶鬘，",
    "T09n0268_004:0274a29": "以如是等鬘，而散佛上。諸天以曼陀羅華，摩",
    "T09n0268_004:0274b01": "訶曼陀羅華，波流沙華，摩訶波流沙華，曼殊",
    "T09n0268_004:0274b02": "沙華，摩訶曼殊沙華，迦迦勒羇華，摩訶迦迦",
    "T09n0268_004:0274b03": "勒羇華，盧遮摩禰華，摩訶盧遮摩禰華，輸",
    "T09n0268_004:0274b04": "娑摩禰華，摩訶輸娑摩禰華，如是等諸華",
    "T09n0268_004:0274b05": "而散佛上。復以天優鉢羅華，波頭摩華，拘",
    "T09n0268_004:0274b06": "物頭華，分陀利華，而散佛上。於虛空中作",
    "T09n0268_004:0274b07": "天伎樂，種種歌頌讚歎佛德。諸龍王等皆雨",
    "T09n0268_004:0274b08": "真珠散於佛上。一切女人即脫身上妙好瓔",
    "T09n0268_004:0274b09": "珞以散佛上，脫身上服以用奉佛，即整衣服",
    "T09n0268_004:0274b10": "右膝著地，一心合掌住於佛前，皆共和合而",
    "T09n0268_004:0274b11": "作是言：「諸佛如來，言無有二智無障礙，記說",
    "T09n0268_004:0274b12": "我等必當作佛。」",
    "T09n0268_004:0274b13": "爾時世尊告阿難言：「如是阿難！是諸女人必",
    "T09n0268_004:0274b14": "於阿耨多羅三藐三菩提不退轉。所以者何？",
    "T09n0268_004:0274b15": "諸佛世尊，永斷愚癡、貪欲、瞋恚及諸憍慢塵",
    "T09n0268_004:0274b16": "垢黑闇一切染著，燒燃煩惱永盡無餘，成就",
    "T09n0268_004:0274b17": "精進成就諸力，威德尊嚴神足自在光明照",
    "T09n0268_004:0274b18": "曜，眷屬成就尊貴威勢，色族姓處皆悉具",
    "T09n0268_004:0274b19": "足，相好具足光明具足到安隱處，如釋如梵",
    "T09n0268_004:0274b20": "如欲界中尊，威儀具足、戒行具足、觀察具足。",
    "T09n0268_004:0274b21": "天、龍、夜叉、乾闥婆、阿修羅、迦樓羅、緊那羅、摩睺",
    "T09n0268_004:0274b22": "羅伽、人非人等，皆共尊重恭敬讚歎不染世",
    "T09n0268_004:0274b23": "法，永捨一切諸有為法，成就解脫諸佛之法",
    "T09n0268_004:0274b24": "見聞不虛。」阿難白佛言：「世尊！云何諸佛世尊",
    "T09n0268_004:0274b25": "聞不虛耶？」",
    "T09n0268_004:0274b26": "佛告阿難：「汝不知耶？」阿難白佛言：「世尊！實所",
    "T09n0268_004:0274b27": "未知，唯願說之，云何如來聞不虛耶？」",
    "T09n0268_004:0274b28": "佛告阿難：「一心善聽，吾今解說。阿難當知！若",
    "T09n0268_004:0274b29": "有眾生，已聞、今聞、當聞釋迦牟尼佛名者，是",
    "T09n0268_004:0274c01": "諸眾生，皆於阿耨多羅三藐三菩提不退轉。",
    "T09n0268_004:0274c02": "所以者何？諸佛菩提無虛妄故，亦無貪欲及",
    "T09n0268_004:0274c03": "以瞋恚。阿難！何況今日現於我前能以一華",
    "T09n0268_004:0274c04": "散我上者；若有眾生，我泥洹後形像舍利，能",
    "T09n0268_004:0274c05": "持一華以供養者，如是眾生亦於阿耨多羅",
    "T09n0268_004:0274c06": "三藐三菩提不退轉。」阿難白佛：「若有畜生聞",
    "T09n0268_004:0274c07": "釋迦牟尼佛名者，皆於阿耨多羅三藐三菩",
    "T09n0268_004:0274c08": "提不退轉耶？」佛告阿難：「若有畜生聞釋迦牟",
    "T09n0268_004:0274c09": "尼佛名者，是諸眾生皆種阿耨多羅三藐三",
    "T09n0268_004:0274c10": "菩提種子因緣。所以者何？諸佛如來，其有聞",
    "T09n0268_004:0274c11": "者聞必不虛，是故諸佛如來言無有二。阿難！",
    "T09n0268_004:0274c12": "譬如尼拘陀樹枝葉茂盛，能蔭百人至五百",
    "T09n0268_004:0274c13": "人。阿難！於意云何？其樹種子為大小耶？」阿難",
    "T09n0268_004:0274c14": "白佛言：「世尊！其子甚小。」佛告阿難：「是尼拘陀",
    "T09n0268_004:0274c15": "樹種子雖小，得地、水、火、風、虛空眾緣故，而得",
    "T09n0268_004:0274c16": "生長漸次廣大。如是阿難！彼諸眾生種菩提",
    "T09n0268_004:0274c17": "種子漸次增長，當成阿耨多羅三藐三菩提，",
    "T09n0268_004:0274c18": "而不可腐敗不可敗壞。所以者何？以不住",
    "T09n0268_004:0274c19": "一切法作種子故，而不腐敗亦無毀壞。」",
    "T09n0268_004:0274c20": "爾時阿難白佛言：「世尊！為是諸佛本願之力？",
    "T09n0268_004:0274c21": "為是諸佛法應爾耶？」佛告阿難：「是我本願，若",
    "T09n0268_004:0274c22": "有聞我名者，必不退轉阿耨多羅三藐三菩",
    "T09n0268_004:0274c23": "提，亦是諸佛法應如是。所以者何？一切諸佛",
    "T09n0268_004:0274c24": "法皆等故。」阿難白佛：「若諸佛法等，以何緣故",
    "T09n0268_004:0274c25": "立誓願耶？」佛告阿難：「諸佛世尊宣說法時，會",
    "T09n0268_004:0274c26": "中諸菩薩摩訶薩，聞佛說法即立誓願：『使我",
    "T09n0268_004:0274c27": "將來成佛說法，見聞不虛亦復如是。』」爾時阿",
    "T09n0268_004:0274c28": "難白佛言：「甚奇世尊！成就如此希有之法，復",
    "T09n0268_004:0274c29": "以此法利益眾生。」佛告阿難：「如是，如是！如汝",
    "T09n0268_004:0275a01": "所說。我為利益諸眾生故，遍諸佛土供養諸",
    "T09n0268_004:0275a02": "佛不惜身命，捨一切物無有慳悋，勤修精進",
    "T09n0268_004:0275a03": "積集難得，無所依倚菩提之道，於一切法而",
    "T09n0268_004:0275a04": "無所取，以攝眾生。」",
    "T09n0268_004:0275a05": "廣博嚴淨經卷第四"
}