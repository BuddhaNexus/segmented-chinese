{
    "X58n0995_009:0244b03": "華嚴一乘分齊章義苑疏卷第九",
    "X58n0995_009:0244b05": "霅溪普靜沙門　道亭　述",
    "X58n0995_009:0244b06": "第二緣起因門至六約教。",
    "X58n0995_009:0244b07": "釋曰此六因義法相盛談以大師約法緣起點示",
    "X58n0995_009:0244b08": "歸性據義具德融通入圓故引攝論偈言剎那滅",
    "X58n0995_009:0244b09": "俱有恒隨轉應知決定待眾緣唯能引自果此明",
    "X58n0995_009:0244b10": "種子六種差別剎那滅者生已無間即滅故無有",
    "X58n0995_009:0244b11": "常住得成種子雖剎那滅然非已滅何者俱有已",
    "X58n0995_009:0244b12": "滅生果不應理故是故應許種子與果俱時而住",
    "X58n0995_009:0244b13": "以此與果不相違故雖復有然非一二三剎那住",
    "X58n0995_009:0244b14": "猶如電光何者應知此恒隨轉剎那轉轉經於多",
    "X58n0995_009:0244b15": "時恒隨轉故若恒隨轉何因緣故不從一切俱生",
    "X58n0995_009:0244b16": "為避此難故說決定雖恒隨轉以諸種子功能定",
    "X58n0995_009:0244b17": "故不從一切一切俱生雖爾何故不一切時常能",
    "X58n0995_009:0244b18": "生果為避此失言待眾緣非一時會遇眾緣故無",
    "X58n0995_009:0244b19": "過失今此種子是誰種子答此問言唯能引自果",
    "X58n0995_009:0244b20": "所言唯者若於此時能生自果即於爾時說名種",
    "X58n0995_009:0244b21": "子如此六種是因果生義此憑無性所釋以出六",
    "X58n0995_009:0244b22": "因之相下文空有有力待緣等皆附此六義說之",
    "X58n0995_009:0244b23": "若不曉斯義難會下文學者至此庶幾屆壞。",
    "X58n0995_009:0244b24": "第一門中至故云不待緣也。",
    "X58n0995_009:0244c01": "釋曰剎那滅義者標何以故徵由剎那滅下釋則",
    "X58n0995_009:0244c02": "法無定性故空故楞伽云一切法無生我說剎那",
    "X58n0995_009:0244c03": "義由此空故方引果法故中論云諸法若不空則",
    "X58n0995_009:0244c04": "無道無果故空之有力也然此謝滅非由緣力者",
    "X58n0995_009:0244c05": "謂大乘法滅不待緣故何以故且如霜雹凋林但",
    "X58n0995_009:0244c06": "為黃葉之緣不為青葉之緣故法滅而自滅又如",
    "X58n0995_009:0244c07": "四緣生心故心滅而不藉於緣是以不同小乘生",
    "X58n0995_009:0244c08": "滅皆藉於緣故云不待緣也。",
    "X58n0995_009:0244c09": "二者是俱有至孤是待緣也。",
    "X58n0995_009:0244c10": "釋曰是俱有義者標何以故徵由俱有故下釋則",
    "X58n0995_009:0244c11": "因與果俱因俱有法則彰法本是空雖空要由俱",
    "X58n0995_009:0244c12": "而成有故是有力也既言俱則非孤單之法故云",
    "X58n0995_009:0244c13": "是待緣也。",
    "X58n0995_009:0244c14": "三者是待眾至故是待緣也。",
    "X58n0995_009:0244c15": "釋曰法不自生待緣方生故云是待眾緣義何以",
    "X58n0995_009:0244c16": "故徵也由無自性者既藉眾緣方生顯知自無性",
    "X58n0995_009:0244c17": "也故屬其空然雖待緣且一法不能獨生故云因",
    "X58n0995_009:0244c18": "不生緣不生由不獨生正是無力由此無力故云",
    "X58n0995_009:0244c19": "即由此義須待因緣備具方生故云是待緣也有",
    "X58n0995_009:0244c20": "本云因不生緣生故亦有理在。",
    "X58n0995_009:0244c21": "四者決定至不待緣義也。",
    "X58n0995_009:0244c22": "釋曰初標二徵可知由自類不改故者謂眾生諸",
    "X58n0995_009:0244c23": "佛之因不可移易是其有義由此有故能招自果",
    "X58n0995_009:0244c24": "是力義然此不改功能定故不假他緣之力故云",
    "X58n0995_009:0245a01": "是不待緣義也。",
    "X58n0995_009:0245a02": "五者引自果至是待緣義也。",
    "X58n0995_009:0245a03": "釋曰由引現自果者謂因種之功能引生現行自",
    "X58n0995_009:0245a04": "果如聲聞因引生聲聞果等故是有義此此果生",
    "X58n0995_009:0245a05": "時雖待眾緣但生因家之果不生緣家之果故云",
    "X58n0995_009:0245a06": "然不生緣果則顯生之有力因雖有力要須仗緣",
    "X58n0995_009:0245a07": "方生其果故云是待緣義也。",
    "X58n0995_009:0245a08": "六者是恒隨轉至是待緣也。",
    "X58n0995_009:0245a09": "釋曰因隨果轉不可暫停故云恒隨轉由此隨轉",
    "X58n0995_009:0245a10": "故是有義故云故不可無緣會則生不能違拒他",
    "X58n0995_009:0245a11": "緣既不拒緣顯是無力由此無力待緣方生故云",
    "X58n0995_009:0245a12": "是待緣也。",
    "X58n0995_009:0245a13": "是故攝論至唯能引自果。",
    "X58n0995_009:0245a14": "釋曰上文六義全憑此偈但要成空有相類故用",
    "X58n0995_009:0245a15": "之不次其於解釋備如牒章中辨。",
    "X58n0995_009:0245a16": "第二建立至不增減也。",
    "X58n0995_009:0245a17": "釋曰初問二答答中一因有力不待緣等者謂正",
    "X58n0995_009:0245a18": "因既有力用故舉體自能生法不假他緣二因有",
    "X58n0995_009:0245a19": "力待緣等者謂因雖有力假遞互相資方能顯發",
    "X58n0995_009:0245a20": "生果三因無力待緣等者謂因既無力用舉體不",
    "X58n0995_009:0245a21": "能作法既不作法翻被緣之所收此明正因三義",
    "X58n0995_009:0245a22": "然後合作二門謂因之無性是空門因之成事是",
    "X58n0995_009:0245a23": "有門每門各具正因三義故共成六義定無增減",
    "X58n0995_009:0245a24": "耳。",
    "X58n0995_009:0245b01": "問何故不立第四至思之可見。",
    "X58n0995_009:0245b02": "釋曰初問二答答中言以彼非是因義者謂既無",
    "X58n0995_009:0245b03": "力用又不待緣焉能生法得成其因故不立之。",
    "X58n0995_009:0245b04": "問待緣者至更互相待耳。",
    "X58n0995_009:0245b05": "釋曰三緣者謂增上緣所緣緣等無間緣并上因",
    "X58n0995_009:0245b06": "事是因緣則必具四緣為生果之因耳不取自六",
    "X58n0995_009:0245b07": "義等者揀異六因義展轉相待之緣也。",
    "X58n0995_009:0245b08": "問因望緣至因望他亦爾。",
    "X58n0995_009:0245b09": "釋曰因緣相例而問彼答中增上緣望自增上果",
    "X58n0995_009:0245b10": "者如四諦為聲聞增上緣故聲聞果得增上亦得",
    "X58n0995_009:0245b11": "有六義何以故此緣還是四諦親行親因攝故若",
    "X58n0995_009:0245b12": "望他果者望緣覺等便成疎緣緣既疎故因不能",
    "X58n0995_009:0245b13": "攝故六因不具若將親因望他疎緣亦六因不具",
    "X58n0995_009:0245b14": "故云亦爾。",
    "X58n0995_009:0245b15": "問果中有六至唯在因中。",
    "X58n0995_009:0245b16": "釋曰因果相例而問答中有二初果中唯有下約",
    "X58n0995_009:0245b17": "二義正答若約互為下翻覆約答即此一法者因",
    "X58n0995_009:0245b18": "之一法也為他因時者為他果作因時具上六義",
    "X58n0995_009:0245b19": "與他作果時者成果滿時但有無體性空義與酬",
    "X58n0995_009:0245b20": "因成有義是以果中但有二義故六義唯在因中。",
    "X58n0995_009:0245b21": "問若爾現行至隨勝緣不具。",
    "X58n0995_009:0245b22": "釋曰躡上六義唯在因中而問也故將為種之因",
    "X58n0995_009:0245b23": "以難現行之因還有六義不答中約隨他殊勝之",
    "X58n0995_009:0245b24": "緣不必具六耳。",
    "X58n0995_009:0245c01": "加論說種子至思之可見。",
    "X58n0995_009:0245c02": "釋曰如論等者攝論所明六義皆就種子說之既",
    "X58n0995_009:0245c03": "云種子則未顯真熏故判云此約初教若緣起秘",
    "X58n0995_009:0245c04": "密義者謂藏性隨熏不思議變故云秘密隨功立",
    "X58n0995_009:0245c05": "義故云皆具也真妄因成故判云終教以此教下",
    "X58n0995_009:0245c06": "明真妄和合為因之相可知。",
    "X58n0995_009:0245c07": "第三句數料揀至二約用。",
    "X58n0995_009:0245c08": "釋曰有克體六義彰用謂開合不恒故論句數。",
    "X58n0995_009:0245c09": "初約體有無至待眾緣無二是也。",
    "X58n0995_009:0245c10": "釋曰決定功能定故配有句剎那滅生滅無間故",
    "X58n0995_009:0245c11": "配無句引自果是有俱有是無此二無二故配兩",
    "X58n0995_009:0245c12": "亦句恒隨轉是有待眾緣是無是二不二相非故",
    "X58n0995_009:0245c13": "配雙非句。",
    "X58n0995_009:0245c14": "就用四句者至現緣起勝德。",
    "X58n0995_009:0245c15": "釋曰初句合二義是待緣故云是不自生也二句",
    "X58n0995_009:0245c16": "合二義是不待緣故云不他生也三句合二義是",
    "X58n0995_009:0245c17": "有力故云不共生也四句總其六義方為正因故",
    "X58n0995_009:0245c18": "云非無因生也是則下明以性就緣緣無定性故",
    "X58n0995_009:0245c19": "云因緣全奪理現情亡故云緣起勝德。",
    "X58n0995_009:0245c20": "故地論云至隨緣有故。",
    "X58n0995_009:0245c21": "釋曰此論與下集論有二意一皆明四性推撿顯",
    "X58n0995_009:0245c22": "法無生之義不共生言無知者謂無共知了作用",
    "X58n0995_009:0245c23": "故作時不住故者謂不涉自他故二顯緣起義因",
    "X58n0995_009:0245c24": "不生者因全無力緣生故者緣全有力下句例知",
    "X58n0995_009:0246a01": "今正用此意證成上義。",
    "X58n0995_009:0246a02": "又集論云自種至故非無因生。",
    "X58n0995_009:0246a03": "釋曰然茲與奪意顯無生故中論云諸法不自生",
    "X58n0995_009:0246a04": "亦不從他生不共生無因是故知無生。",
    "X58n0995_009:0246a05": "問此六義至有斯左右耳。",
    "X58n0995_009:0246a06": "釋曰八不六義事不相類何以關涉而為問耶答",
    "X58n0995_009:0246a07": "建義雖別顯理猶同故茲問答文義可知。",
    "X58n0995_009:0246a08": "第四開合者至無二體故。",
    "X58n0995_009:0246a09": "釋曰雖有六義皆一因故故合之為一次展轉開",
    "X58n0995_009:0246a10": "云。",
    "X58n0995_009:0246a11": "或約義分至緣起現前故。",
    "X58n0995_009:0246a12": "釋曰謂空有者標二義以無自性故釋空緣起現",
    "X58n0995_009:0246a13": "前故釋有也。",
    "X58n0995_009:0246a14": "或約用分三至唯有三句也。",
    "X58n0995_009:0246a15": "釋曰約用者力用也初列三句二初即下標三用",
    "X58n0995_009:0246a16": "是故下結。",
    "X58n0995_009:0246a17": "或分為六至也如前辨。",
    "X58n0995_009:0246a18": "釋曰二門者空有二門空有各三故成其六如前",
    "X58n0995_009:0246a19": "辨者釋相中也。",
    "X58n0995_009:0246a20": "或分為九至三故有九也。",
    "X58n0995_009:0246a21": "釋曰謂於上三義者指用中三句義也隨一皆具",
    "X58n0995_009:0246a22": "彼三者每一義中具三義故何以故者徵一具三",
    "X58n0995_009:0246a23": "之所以若非下約力用相資而釋也。",
    "X58n0995_009:0246a24": "或分十二至故有十二也。",
    "X58n0995_009:0246b01": "釋曰若據上文空有但各具三今以相即故各具",
    "X58n0995_009:0246b02": "六共成十二耳。",
    "X58n0995_009:0246b03": "或分十八至成十八也。",
    "X58n0995_009:0246b04": "釋曰或分下標數謂於下釋體則空有力則力用",
    "X58n0995_009:0246b05": "緣則三緣六義中各各具三故結云三六成十八",
    "X58n0995_009:0246b06": "也。",
    "X58n0995_009:0246b07": "或分為三十六至餘門思而準之。",
    "X58n0995_009:0246b08": "釋曰或分下標數謂於下釋約互相資故各具六",
    "X58n0995_009:0246b09": "何以故者徵具之所以以若下釋闕一非真因一",
    "X58n0995_009:0246b10": "因既爾餘之五因皆然故云餘門思而準之然上",
    "X58n0995_009:0246b11": "從一至多遞互資發意顯無盡緣起耳思之。",
    "X58n0995_009:0246b12": "第五融攝者至融攝取之。",
    "X58n0995_009:0246b13": "釋曰以體從義彰性德之無涯以義融體顯因起",
    "X58n0995_009:0246b14": "之徧周故茲融攝。",
    "X58n0995_009:0246b15": "謂融六義自位義是壞相。",
    "X58n0995_009:0246b16": "釋曰六相融通義如下辨。",
    "X58n0995_009:0246b17": "問六相六義至遂成差別。",
    "X58n0995_009:0246b18": "釋曰六義據體所依體事也六相據義周徧含容",
    "X58n0995_009:0246b19": "也以法體入義門則參而不離故曰差別。",
    "X58n0995_009:0246b20": "如以六義入至入法方便也。",
    "X58n0995_009:0246b21": "釋曰法隨義異遂分權實之殊是以顯是則為門",
    "X58n0995_009:0246b22": "去非則離謗未彰無盡故順三乘若未交參六相",
    "X58n0995_009:0246b23": "實德以之融明故順一乘是以四門六相竝為入",
    "X58n0995_009:0246b24": "果法之先容也。",
    "X58n0995_009:0246c01": "第六約教辨者至緣起方究竟也。",
    "X58n0995_009:0246c02": "釋曰小乘由法執所障不能達法唯心尚無熏種",
    "X58n0995_009:0246c03": "豈有緣起之六義乎是故名義俱無也若三乘下",
    "X58n0995_009:0246c04": "通始終二教若單說賴耶種子六義是始教若賴",
    "X58n0995_009:0246c05": "耶具如來藏性緣起六義是終教而主伴未具者",
    "X58n0995_009:0246c06": "結權若一乘下明實故方究竟。",
    "X58n0995_009:0246c07": "又由空有義至思之可解耳。",
    "X58n0995_009:0246c08": "釋曰此門明因次十玄論宗故將此空有等三義",
    "X58n0995_009:0246c09": "對下相即之體相入之用等說之請對次文思之",
    "X58n0995_009:0246c10": "方見一道豎窮之旨故圓宗義理豈徒然哉。",
    "X58n0995_009:0246c11": "三十玄緣起至普賢境界也。",
    "X58n0995_009:0246c12": "釋曰此之一門有因有宗謂十玄明宗緣起該因",
    "X58n0995_009:0246c13": "故下文先明緣起相由異體同體等為德用所因",
    "X58n0995_009:0246c14": "次方說十玄之旨顯無盡之宗則與夫大疏明宗",
    "X58n0995_009:0246c15": "說因左右之別亦廣略之殊言法界緣起者揀於",
    "X58n0995_009:0246c16": "內外染淨一切事緣也如外水土人功節為緣即",
    "X58n0995_009:0246c17": "有芽起內無明行等為緣有識等起今則不然總",
    "X58n0995_009:0246c18": "收法界為一緣起故又即一緣起具多義門全同",
    "X58n0995_009:0246c19": "法界即大緣起不同三乘但明因緣生法無性而",
    "X58n0995_009:0246c20": "已自在無窮者欲多即多欲一皆一一多攝入無",
    "X58n0995_009:0246c21": "礙容持如梵網該羅帝珠交涉圓融自在無盡難",
    "X58n0995_009:0246c22": "思故緣起重重耳餘如前辨。",
    "X58n0995_009:0246c23": "初義者圓融至等者即其事也。",
    "X58n0995_009:0246c24": "釋曰初義者究竟果證義也是以法融即故無礙",
    "X58n0995_009:0247a01": "難思役同果海唯亡言遣照故不可說其狀相大",
    "X58n0995_009:0247a02": "疏云果海離念而心傳。",
    "X58n0995_009:0247a03": "不論因陀羅至即其事也。",
    "X58n0995_009:0247a04": "釋曰法界宗中有法有義法屬果分義當因分此",
    "X58n0995_009:0247a05": "既明法縱因陀羅之玄義此亦不論何以故者徵",
    "X58n0995_009:0247a06": "其所以不與教相應者答出果門也地論之義見",
    "X58n0995_009:0247a07": "于上文。",
    "X58n0995_009:0247a08": "問義若如是至議品等果耶。",
    "X58n0995_009:0247a09": "釋曰躡果離言以難經家談果義極相違故云何",
    "X58n0995_009:0247a10": "故不思議等品者五品經文廣明玅覺豈非言乎。",
    "X58n0995_009:0247a11": "答此果義是約至故知形對耳。",
    "X58n0995_009:0247a12": "釋曰是約緣形對等者謂緣起門中因果相形由",
    "X58n0995_009:0247a13": "因引果以果酬因故玅嚴品云往修勝行無有邊",
    "X58n0995_009:0247a14": "今獲神通亦無量既未亡對待縱果亦因葢為成",
    "X58n0995_009:0247a15": "因故說此果非彼下揀異十佛果海所以然者仍",
    "X58n0995_009:0247a16": "上之辭則仍前對因之果果屬於因故云為與因",
    "X58n0995_009:0247a17": "位同會而說言因位者解之終也同會者皆第七",
    "X58n0995_009:0247a18": "會也。",
    "X58n0995_009:0247a19": "第二義者有二至後即異體。",
    "X58n0995_009:0247a20": "釋曰初示喻此中列章所以下顯相應圓顯無盡",
    "X58n0995_009:0247a21": "故者十十以顯無盡故緣起法中要具此十義緣",
    "X58n0995_009:0247a22": "方起故闕則不成一異體者諸緣各異義謂大緣",
    "X58n0995_009:0247a23": "起中諸緣相望要須體用各別不相雜亂方成緣",
    "X58n0995_009:0247a24": "起若雜亂者失本緣法緣起不成此則諸緣各各",
    "X58n0995_009:0247b01": "守自一位故光明覺品云多中無一性一亦無有",
    "X58n0995_009:0247b02": "多二同體者互徧相資義謂此諸緣要互相徧應",
    "X58n0995_009:0247b03": "方成緣起如一緣徧應多緣各與彼多全為一故",
    "X58n0995_009:0247b04": "此一則一多箇一也若此一緣不具多一則資應",
    "X58n0995_009:0247b05": "不徧不成緣起此則一一各具一切偈讚品云知",
    "X58n0995_009:0247b06": "以一故眾知以眾故一謂自具德故如因中不待",
    "X58n0995_009:0247b07": "緣等是者顯宗由因致也所以因中有力致顯宗",
    "X58n0995_009:0247b08": "中具德次相由義反此可知。",
    "X58n0995_009:0247b09": "就異體中至故得相入。",
    "X58n0995_009:0247b10": "釋曰初列門所以下示相由初下結成謂由因中",
    "X58n0995_009:0247b11": "空有之體故宗中明緣起相即由因中有力無力",
    "X58n0995_009:0247b12": "之用故宗中明緣起相入之用。",
    "X58n0995_009:0247b13": "初中由自至思之可見。",
    "X58n0995_009:0247b14": "釋曰初立理略明二以二下反顯前理三有無下",
    "X58n0995_009:0247b15": "結成正義四若不下反質成非言由自若有等者",
    "X58n0995_009:0247b16": "謂諸緣相望全體形奪有有體無體義緣起方成",
    "X58n0995_009:0247b17": "故自有體時他必無體奪他盡故他便即自也何",
    "X58n0995_009:0247b18": "以故者徵他即自之所以由他無性等者謂自有",
    "X58n0995_009:0247b19": "體為能起能成他無體為所起所成既無體還即",
    "X58n0995_009:0247b20": "於自也二由自若空自無體也他必是有者他有",
    "X58n0995_009:0247b21": "體也故無體之自廢已而同他故自即他也何以",
    "X58n0995_009:0247b22": "故徵同他之所以由自無性等者釋出無體由他",
    "X58n0995_009:0247b23": "所成以二有二空各不俱者反顯前理也何以故",
    "X58n0995_009:0247b24": "由一有體不得與多有體俱多無體必不得與一",
    "X58n0995_009:0247c01": "無體俱二既不俱是故無彼不相即則反顯有無",
    "X58n0995_009:0247c02": "不俱時則一有一無成緣起法故云有無無有無",
    "X58n0995_009:0247c03": "二故常相即也若不爾者反質也謂若不如此有",
    "X58n0995_009:0247c04": "無不二卻存二者同時二無同時者墮定性斷滅",
    "X58n0995_009:0247c05": "之過非緣起法故云緣起不成有自性等過。",
    "X58n0995_009:0247c06": "二明力用中至唯是相即。",
    "X58n0995_009:0247c07": "釋曰初立理總明二又由下反顯前理三有力下",
    "X58n0995_009:0247c08": "結成正義四又以下體用雙融謂諸門力用遞相",
    "X58n0995_009:0247c09": "依持互形奪故各全有力全無力義緣起方成是",
    "X58n0995_009:0247c10": "故一能持多一是有力能持於多故云自有全力",
    "X58n0995_009:0247c11": "故所以能攝他依於一多是無力潛入一內故云",
    "X58n0995_009:0247c12": "他無力故所以能入自他有力自無力反上可知",
    "X58n0995_009:0247c13": "者應云他有全力故所以能攝自自全無力故所",
    "X58n0995_009:0247c14": "以能入他是故多能持一多是有力能持於一故",
    "X58n0995_009:0247c15": "云他有全力故所以能攝自一依於多一是無力",
    "X58n0995_009:0247c16": "潛入多內故云自全無力故所以能入他不據等",
    "X58n0995_009:0247c17": "者料揀體用之別又由二有等者反顯既二有二",
    "X58n0995_009:0247c18": "無不俱時則無彼不相入之過有力無力無力有",
    "X58n0995_009:0247c19": "力無二者結成正義則由一有力必不與多有力",
    "X58n0995_009:0247c20": "俱是故無有一而不攝多也由多無力必不與一",
    "X58n0995_009:0247c21": "無力俱是故無有多而不入一也故云是故常相",
    "X58n0995_009:0247c22": "入又以下體用雙融義謂諸緣法要力用交涉全",
    "X58n0995_009:0247c23": "體融合方成緣起是故圓通亦有六句一以體無",
    "X58n0995_009:0247c24": "不用故舉體全用則唯有相入無相即義二以用",
    "X58n0995_009:0248a01": "無不體故舉用全體則唯有相即無相入也三歸",
    "X58n0995_009:0248a02": "體之用不礙用全用之體不失體是則無礙雙存",
    "X58n0995_009:0248a03": "亦入亦即自在俱現四全用之體體泯全體之用",
    "X58n0995_009:0248a04": "用亡非即非入圓融一味五合前四句同一緣起",
    "X58n0995_009:0248a05": "無礙俱存六泯前五句絕待離言冥同性海。",
    "X58n0995_009:0248a06": "此依因六義內準之。",
    "X58n0995_009:0248a07": "釋曰對因而明宗義現斯文故云準之。",
    "X58n0995_009:0248a08": "於中先明至準例可知。",
    "X58n0995_009:0248a09": "釋曰向上數者從一至十也一是本數者如十錢",
    "X58n0995_009:0248a10": "為緣一錢當體自是本一應二之時乃名初一以",
    "X58n0995_009:0248a11": "為二一應三為三一乃至應十為十一故有多一",
    "X58n0995_009:0248a12": "故云乃至十者一中十何以故者徵云何故十須",
    "X58n0995_009:0248a13": "藉一耶故答云若無一十即不成等仍十非一矣",
    "X58n0995_009:0248a14": "者謂要須體用各別不相雜亂方成緣起此則諸",
    "X58n0995_009:0248a15": "緣各各守自一位也餘九門亦如是者例餘也謂",
    "X58n0995_009:0248a16": "一既有十二三四等亦各有十如十錢為喻既爾",
    "X58n0995_009:0248a17": "其法界差別無盡法中各各徧應故隨一一各具",
    "X58n0995_009:0248a18": "法界差別法也。",
    "X58n0995_009:0248a19": "向下數亦十門至非十矣餘例然。",
    "X58n0995_009:0248a20": "釋曰向下數者謂十之已還也十即攝一者能攝",
    "X58n0995_009:0248a21": "有力所攝無力也緣成故者是緣起一多非定性",
    "X58n0995_009:0248a22": "一多也仍一非十矣者不壞相故餘例然者例餘",
    "X58n0995_009:0248a23": "九也謂十既有十九八七等亦各有十耳。",
    "X58n0995_009:0248a24": "如是本末至相望說耳。",
    "X58n0995_009:0248b01": "釋曰如是本末者一是本門數之始也十是末門",
    "X58n0995_009:0248b02": "數之終也餘一一錢中者本末中間之八錢是上",
    "X58n0995_009:0248b03": "之所例也此約異門相望者諸緣各異義結也。",
    "X58n0995_009:0248b04": "問既言一者至一中有十耶。",
    "X58n0995_009:0248b05": "釋曰單稱一法次不容他多法既參一義寧在。",
    "X58n0995_009:0248b06": "答大緣起至名緣起一耳。",
    "X58n0995_009:0248b07": "釋曰初約法總答二此義下徵釋三若不下反釋",
    "X58n0995_009:0248b08": "一四乃至下順釋多五若不下反釋多六是故下",
    "X58n0995_009:0248b09": "總結言大緣起者一法界緣起總持實德故曰陀",
    "X58n0995_009:0248b10": "羅尼法言非自性一緣成故者謂於無盡大緣起",
    "X58n0995_009:0248b11": "中諸緣相望力用交徹參而不雜故言隨去一緣",
    "X58n0995_009:0248b12": "即一切不成者約事則如無一即無二無三等亦",
    "X58n0995_009:0248b13": "如無柱即無梁無椽等以闕一事餘皆不成舍等",
    "X58n0995_009:0248b14": "緣故今法界中隨去一事一切法界不成緣起也。",
    "X58n0995_009:0248b15": "問若去一緣至得成一多緣起。",
    "X58n0995_009:0248b16": "釋曰初句躡前此則下正難闕緣無性無性焉成",
    "X58n0995_009:0248b17": "緣起。",
    "X58n0995_009:0248b18": "答祗由無性至無障礙故。",
    "X58n0995_009:0248b19": "釋曰初正答何以故下徵釋所以言祗由無性者",
    "X58n0995_009:0248b20": "顯法無定性是故一非定一故能是一切多非定",
    "X58n0995_009:0248b21": "多故能是一故云得成一多緣起是法界家實德",
    "X58n0995_009:0248b22": "者法性融通故普賢境界等者因無限故。",
    "X58n0995_009:0248b23": "華嚴云菩薩至餘門亦如是。",
    "X58n0995_009:0248b24": "釋曰據義結示也一中十十中一者狀其緣起無",
    "X58n0995_009:0248c01": "礙之相參而不雜故云相容仍不相是一門中下",
    "X58n0995_009:0248c02": "例顯無盡可知。",
    "X58n0995_009:0248c03": "問一門中至準之可解耳。",
    "X58n0995_009:0248c04": "釋曰一中十故盡者謂一為能含十為所含故盡",
    "X58n0995_009:0248c05": "也十中一故不盡者謂十為能含一為所含故所",
    "X58n0995_009:0248c06": "含之一但攝所含之九不能攝得能含之十故不",
    "X58n0995_009:0248c07": "盡也四句護過等者空有等四句離四謗除百非",
    "X58n0995_009:0248c08": "情亡理現故茲顯德耳。",
    "X58n0995_009:0248c09": "別別諸門中至第一門竟。",
    "X58n0995_009:0248c10": "釋曰上雖如是緣起彰明猶據一法為頭望多法",
    "X58n0995_009:0248c11": "耳未明多法故茲準例。",
    "X58n0995_009:0248c12": "初異體門中至二者向下來。",
    "X58n0995_009:0248c13": "釋曰異體即義者謂諸緣相望全體形奪多緣無",
    "X58n0995_009:0248c14": "性為一所成是故多即一由一有體能攝多由多",
    "X58n0995_009:0248c15": "無性潛同一又一無性為多所成是故一即多由",
    "X58n0995_009:0248c16": "多有體能攝一由一無性廢己同他一者向上者",
    "X58n0995_009:0248c17": "從一增至於十二者向下者十之已還也。",
    "X58n0995_009:0248c18": "初門中有至準可知耳。",
    "X58n0995_009:0248c19": "釋曰初明一緣二如是下例餘言一者一者是本",
    "X58n0995_009:0248c20": "數欲應於多須憑本一故次釋云緣成故由一有",
    "X58n0995_009:0248c21": "體餘皆空故者謂一有體不得與多有體俱多無",
    "X58n0995_009:0248c22": "體必不得與一無體俱是故無有不多之一無有",
    "X58n0995_009:0248c23": "不一之多方成緣起。",
    "X58n0995_009:0248c24": "言向下者亦至準前可知耳。",
    "X58n0995_009:0249a01": "釋曰此中向下但反上一有體却為一無體多無",
    "X58n0995_009:0249a02": "體却為多有體更無別義。",
    "X58n0995_009:0249a03": "以此義故至是多錢耳。",
    "X58n0995_009:0249a04": "釋曰約喻結成一多故云一一錢即是多錢能即",
    "X58n0995_009:0249a05": "無體所即有體亦不可二有同時矣。",
    "X58n0995_009:0249a06": "問若一不即至思之可知。",
    "X58n0995_009:0249a07": "釋曰初問二答答中初定過何以故下徵非今既",
    "X58n0995_009:0249a08": "下顯是二者下亦有徵非顯是又若下結過謂自",
    "X58n0995_009:0249a09": "性等者若二有俱時成自性常過二空俱時成斷",
    "X58n0995_009:0249a10": "滅過。",
    "X58n0995_009:0249a11": "下同體門中至準可知耳。",
    "X58n0995_009:0249a12": "釋曰下文同體不即義結過略而不明故言準此。",
    "X58n0995_009:0249a13": "問若一即十者至應如是準知。",
    "X58n0995_009:0249a14": "釋曰初相即雙非問二相即緣起答三準例斥情",
    "X58n0995_009:0249a15": "但改一字作十字十字為一字讀之可見。",
    "X58n0995_009:0249a16": "問上一多義門至皆得如此。",
    "X58n0995_009:0249a17": "釋曰具足逆順等者謂相奪故逆相即入故順俱",
    "X58n0995_009:0249a18": "同故同體不礙前後故不違德相業用耳。",
    "X58n0995_009:0249a19": "問如上所說至即其事也。",
    "X58n0995_009:0249a20": "釋曰初問二答答中約智順明廢智反顯言去來",
    "X58n0995_009:0249a21": "義者即前向上向下等義自位不動而恒去來者",
    "X58n0995_009:0249a22": "謂一多之法各守一一自位而不礙緣起故去來",
    "X58n0995_009:0249a23": "也何以故下徵釋不動去來之旨。",
    "X58n0995_009:0249a24": "問若由智者至法舊來成故。",
    "X58n0995_009:0249b01": "釋曰初智乖本法難二法智相成答何以故下徵",
    "X58n0995_009:0249b02": "不成下釋謂不成故舊來如此即以成故約智顯",
    "X58n0995_009:0249b03": "即離始終故者法智無二故智及與法舊來成故",
    "X58n0995_009:0249b04": "者因果不二法智融通也。",
    "X58n0995_009:0249b05": "問為由智耶至異體門訖。",
    "X58n0995_009:0249b06": "釋曰初法智雙開問二法智雙融答何以故徵同",
    "X58n0995_009:0249b07": "時下雙融之相餘義準之者諸緣起法不過斯二",
    "X58n0995_009:0249b08": "也。",
    "X58n0995_009:0249b09": "第二同體門者至二者多中一。",
    "X58n0995_009:0249b10": "釋曰雙標即入也一者下標同體相入義二者下",
    "X58n0995_009:0249b11": "標同體相即義。",
    "X58n0995_009:0249b12": "初一中多者至具有十箇一耳。",
    "X58n0995_009:0249b13": "釋曰諸緣互應也謂眾緣之中以於一緣應多緣",
    "X58n0995_009:0249b14": "故各與彼多全為一是故此一具多箇一然此多",
    "X58n0995_009:0249b15": "一唯由本一應多緣故有此多一然與本一體無",
    "X58n0995_009:0249b16": "差別是故名為同體門也若依持容入者謂此本",
    "X58n0995_009:0249b17": "一有力能持彼多箇一故本一中容彼多一多一",
    "X58n0995_009:0249b18": "無力依本一故多一入本一中。",
    "X58n0995_009:0249b19": "仍一非十也至準例可知耳。",
    "X58n0995_009:0249b20": "釋曰仍一非十等者揀體用之別也初一錢既爾",
    "X58n0995_009:0249b21": "下例多一有力本一無力也以由我多一方詺本",
    "X58n0995_009:0249b22": "一為本一故多一有力便攝本一本一便入多一",
    "X58n0995_009:0249b23": "也。",
    "X58n0995_009:0249b24": "二者多中亦有至即十中一也。",
    "X58n0995_009:0249c01": "釋曰多一望本一亦全有力故能常含本一在多",
    "X58n0995_009:0249c02": "一中故云十中一何以故下徵釋可知。",
    "X58n0995_009:0249c03": "仍十非一矣至準例思之。",
    "X58n0995_009:0249c04": "釋曰例前可解如要顯者將九字替十字讀之即",
    "X58n0995_009:0249c05": "見。",
    "X58n0995_009:0249c06": "問此與前異體至亦準思之。",
    "X58n0995_009:0249c07": "釋曰初一望後九者諸緣各異故今此同體一中",
    "X58n0995_009:0249c08": "自具十者互徧相資故。",
    "X58n0995_009:0249c09": "二者一即十至亦有二門。",
    "X58n0995_009:0249c10": "釋曰同體相即義謂一緣所具多一亦有有體無",
    "X58n0995_009:0249c11": "體之義故亦相即。",
    "X58n0995_009:0249c12": "一者一即十至準之可知。",
    "X58n0995_009:0249c13": "釋曰以多一無體由本一成多即一也由本一有",
    "X58n0995_009:0249c14": "體能作多一令一攝多如一有多空既爾多有一",
    "X58n0995_009:0249c15": "空亦然故餘九準之。",
    "X58n0995_009:0249c16": "二者十即一至九門準例知之。",
    "X58n0995_009:0249c17": "釋曰多望於一也謂上本一有有體無體故能攝",
    "X58n0995_009:0249c18": "多一同己廢本一同他同時無礙今多一望本一",
    "X58n0995_009:0249c19": "亦有有體無體能攝本一同己廢多一同他同時",
    "X58n0995_009:0249c20": "無礙也。",
    "X58n0995_009:0249c21": "問此同體中至為攝無盡耶。",
    "X58n0995_009:0249c22": "釋曰數圓無盡問也。",
    "X58n0995_009:0249c23": "答此竝隨知至十如前釋。",
    "X58n0995_009:0249c24": "釋曰法智融通故欲圓即圓欲無盡即無盡心境",
    "X58n0995_009:0250a01": "重重即斯意也。",
    "X58n0995_009:0250a02": "言無盡者至攝在初門中也。",
    "X58n0995_009:0250a03": "釋曰但明展轉相攝成無盡之相也。",
    "X58n0995_009:0250a04": "問為但攝自至異門無盡耶。",
    "X58n0995_009:0250a05": "釋曰純雜相關問也。",
    "X58n0995_009:0250a06": "答或俱攝或至無不攝盡耳。",
    "X58n0995_009:0250a07": "釋曰同異俱融故重重攝入何以故下徵釋同異",
    "X58n0995_009:0250a08": "交參之相十無盡者圓數之極耳思之。",
    "X58n0995_009:0250a09": "或但自攝至一不差失也。",
    "X58n0995_009:0250a10": "釋曰約形奪相逆義故餘如虗空隱顯故不相知",
    "X58n0995_009:0250a11": "雜不礙純故自具足更無可攝也亦同時具足故",
    "X58n0995_009:0250a12": "此但下指屬因門以智即法也。",
    "X58n0995_009:0250a13": "如此一門至誠宜如是準知。",
    "X58n0995_009:0250a14": "釋曰同異圓滿也謂以前諸門總合為一大緣起",
    "X58n0995_009:0250a15": "合多種義門同時具足也由住一徧應故有純雜",
    "X58n0995_009:0250a16": "門新云廣陿自在門由就體就用故有相即相入",
    "X58n0995_009:0250a17": "門由異體相容具微細門異體相即具隱顯門又",
    "X58n0995_009:0250a18": "就用相入為顯令就體相即為隱即顯入隱亦然",
    "X58n0995_009:0250a19": "又由異門即入為顯令同體即入為隱同顯異隱",
    "X58n0995_009:0250a20": "亦然又由異體相入帶同體相入具帝網門由此",
    "X58n0995_009:0250a21": "大緣起即無礙法界故有託事顯法門顯於時中",
    "X58n0995_009:0250a22": "故有十世門緣起具德故有唯心迴轉門若約相",
    "X58n0995_009:0250a23": "關互攝故新云有主伴門或曰大疏問圓義具故",
    "X58n0995_009:0250a24": "對十玄今此四章何明立義答列門雖異玅旨無",
    "X58n0995_009:0250b01": "殊故演義云上來九門但有即入同異四義用斯",
    "X58n0995_009:0250b02": "四義以成十玄今此文中既明四義故亦對之為",
    "X58n0995_009:0250b03": "下十玄之所因耳勿厭繁述。",
    "X58n0995_009:0250b04": "此且約現今事至去情如理思之。",
    "X58n0995_009:0250b05": "釋曰結喻顯法喻則有限法乃無窮若不超情難",
    "X58n0995_009:0250b06": "階玅旨故須思之。",
    "X58n0995_009:0250b07": "第二約法廣辨至二者解釋門。",
    "X58n0995_009:0250b08": "釋曰立義者所依體事十對統收二解釋者周徧",
    "X58n0995_009:0250b09": "含容十玄無盡。",
    "X58n0995_009:0250b10": "初立義者至體用自在等。",
    "X58n0995_009:0250b11": "釋曰十對皆先標名即攝下示相文中但備釋初",
    "X58n0995_009:0250b12": "對之相他皆指而不明故云餘下準之二理事者",
    "X58n0995_009:0250b13": "理即生空所顯二空所顯無性真如并總融諸理",
    "X58n0995_009:0250b14": "具其五教之理也事即色身方等事三解行者謂",
    "X58n0995_009:0250b15": "普賢行海及辨菩薩五位相收又相顯為行契窮",
    "X58n0995_009:0250b16": "後際為解四因果者辨菩薩生了等因及顯如來",
    "X58n0995_009:0250b17": "智斷等果亦是普賢圓因舍那滿果五人法者謂",
    "X58n0995_009:0250b18": "佛菩薩師弟子等人顯說法界諸法門海六分齊",
    "X58n0995_009:0250b19": "境位者謂所視真俗玅境及辨能視普賢大智亦",
    "X58n0995_009:0250b20": "通五教境智參而不雜各住分位也七師弟法智",
    "X58n0995_009:0250b21": "者即是上人法中別義亦開發為師相成即弟子",
    "X58n0995_009:0250b22": "也八主伴依正者謂蓮華藏界并樹形等無邊異",
    "X58n0995_009:0250b23": "類諸世界海及顯諸佛菩薩法界身雲無礙依持",
    "X58n0995_009:0250b24": "九隨其根欲示現者謂眾生根欲器感多端聖應",
    "X58n0995_009:0250c01": "示現亦復無邊新但云應感十逆順體用者逆則",
    "X58n0995_009:0250c02": "婆須無厭王等順則觀音正趣等體則法報內真",
    "X58n0995_009:0250c03": "用則應化外現新開二對又此十對初一為總後",
    "X58n0995_009:0250c04": "後漸略若辨次第如別所明就其正意總相該收",
    "X58n0995_009:0250c05": "以為十玄所依體事若以義取隨一事上即有十",
    "X58n0995_009:0250c06": "對同時相應成一緣起耳。",
    "X58n0995_009:0250c07": "此十門為首至成無盡也。",
    "X58n0995_009:0250c08": "釋曰皆各總攝等者謂如初一門中具十十中取",
    "X58n0995_009:0250c09": "一此一亦須具十具百具千以不相離故如一既",
    "X58n0995_009:0250c10": "爾十門各十亦然遞互成無盡也又無盡者一事",
    "X58n0995_009:0250c11": "之中有多事故一境之中亦有多境一智之中復",
    "X58n0995_009:0250c12": "有多智等更相涉入亦無盡也。",
    "X58n0995_009:0250c13": "二言解釋者至以顯無盡。",
    "X58n0995_009:0250c14": "釋曰上之立義既是大緣起法該攝無窮今此玄",
    "X58n0995_009:0250c15": "門但於本法之上洞明玄玅展轉難思故言解釋。",
    "X58n0995_009:0250c16": "問何以得知至顯無盡義。",
    "X58n0995_009:0250c17": "釋曰準經立數十十無窮故法無窮而知無盡也。",
    "X58n0995_009:0250c18": "一者同時具足至同時顯現成矣。",
    "X58n0995_009:0250c19": "釋曰則具教等十對同時相應具足圓滿故曰無",
    "X58n0995_009:0250c20": "有前後此約當門中具也具足一切下明具餘門",
    "X58n0995_009:0250c21": "此亦釋成總義若唯具當門不成總故然九門具",
    "X58n0995_009:0250c22": "教等雖同於義各別謂相容門即十皆相容謂教",
    "X58n0995_009:0250c23": "相容義相容義理相容事相容等若相即門即十",
    "X58n0995_009:0250c24": "皆相即下例然故曰參而不雜此依海印等者彰",
    "X58n0995_009:0251a01": "緣起實德之本也玅嚴品云一切法門無盡海同",
    "X58n0995_009:0251a02": "會一法道場中。",
    "X58n0995_009:0251a03": "二者一多相容至重重無盡故也。",
    "X58n0995_009:0251a04": "釋曰初法二喻三例餘謂此門中約用明相入義",
    "X58n0995_009:0251a05": "故舒己一法徧入一切法中即攝一切令入己內",
    "X58n0995_009:0251a06": "舒攝同時無有障礙是故鎔融應成六句一或唯",
    "X58n0995_009:0251a07": "入以一入一切故二或唯攝以一攝一切故三即",
    "X58n0995_009:0251a08": "入即攝同時無礙故四非入非攝以入即攝故非",
    "X58n0995_009:0251a09": "入攝即入故非攝五或具前四以是解境故六或",
    "X58n0995_009:0251a10": "絕前五以是行境故行起解絕故如彼下喻明可",
    "X58n0995_009:0251a11": "知一事既然餘事皆爾故云餘一一門中等。",
    "X58n0995_009:0251a12": "故此經偈云至功德故能爾。",
    "X58n0995_009:0251a13": "釋曰此是晉經引證一多相容不同之義初句一",
    "X58n0995_009:0251a14": "入多次句多入一是相容義後二句明不同義仍",
    "X58n0995_009:0251a15": "示德相若唐經則云以一剎種入一切一切入一",
    "X58n0995_009:0251a16": "亦無餘體相如本無差別無等無量悉周徧。",
    "X58n0995_009:0251a17": "然此一多至思之可解。",
    "X58n0995_009:0251a18": "釋曰結顯也初結相容仍體下結不同所由下出",
    "X58n0995_009:0251a19": "因故同體則互徧相資異體則諸緣各異攬此之",
    "X58n0995_009:0251a20": "因故得一多相容不同也。",
    "X58n0995_009:0251a21": "三者諸法相即至自在無礙成耳。",
    "X58n0995_009:0251a22": "釋曰此上諸義等者指十對法廢己同他舉體全",
    "X58n0995_009:0251a23": "是彼一切法而恒攝他同己令彼一切即是己體",
    "X58n0995_009:0251a24": "一多相即混無障礙是相即義以上相入則此彼",
    "X58n0995_009:0251b01": "互存如兩鏡相照但約力用交徹明耳今此約有",
    "X58n0995_009:0251b02": "體無體故言廢己廢己則己無體也同他則他有",
    "X58n0995_009:0251b03": "體也解行境別六句同前一者一即多二者多即",
    "X58n0995_009:0251b04": "一三者亦一即多亦多即一合上二故此之三句",
    "X58n0995_009:0251b05": "皆是一多多相即四非一即多非多即一亦由一",
    "X58n0995_009:0251b06": "多相即互相奪故成俱泯句五或具前四以是解",
    "X58n0995_009:0251b07": "境竝照明故六義絕前五以是行境言亡慮絕故",
    "X58n0995_009:0251b08": "下諸門句數準之。",
    "X58n0995_009:0251b09": "若約同體門至悉在初門中也。",
    "X58n0995_009:0251b10": "釋曰克因顯示也即自具足攝一切者謂前一緣",
    "X58n0995_009:0251b11": "所具多一亦有有體無體之義故亦相即以多一",
    "X58n0995_009:0251b12": "無體由本一成多即一也本一有體能作多一令",
    "X58n0995_009:0251b13": "一攝多如一有多空既爾多有一空亦然然此自",
    "X58n0995_009:0251b14": "下明同體入義謂一緣有力能持多一多一無力",
    "X58n0995_009:0251b15": "依彼一緣是故一能攝多多便入一一入多攝反",
    "X58n0995_009:0251b16": "上故相入重重也在初門者總中也。",
    "X58n0995_009:0251b18": "華嚴一乘分齊章義苑疏卷第九"
}