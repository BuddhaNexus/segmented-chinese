{
    "X82n1571_101:0586a08": "五燈全書卷第一百一",
    "X82n1571_101:0586a10": "京都聖感禪寺住持(臣)僧　(超永)　編輯",
    "X82n1571_101:0586a11": "京都古華嚴寺住持(臣)僧　(超揆)　較閱　進",
    "X82n1571_101:0586a12": "呈",
    "X82n1571_101:0586a13": "　　臨濟宗",
    "X82n1571_101:0586a14": "　　　南嶽下三十六世隨錄",
    "X82n1571_101:0586a15": "南陽香嚴蜀叟古禪師先香嚴小祥上堂。先師去年",
    "X82n1571_101:0586a16": "今日。入隱身三昧。今年此時。與三世諸佛。歷代祖師。",
    "X82n1571_101:0586a17": "同現普光明三昧。不肖兒孫。將西天祖師西邊著。東",
    "X82n1571_101:0586a18": "土祖師東邊著。過去諸佛且退後。未來諸佛謾近前。",
    "X82n1571_101:0586a19": "現在諸佛當正令。灘頭緊渡頭深。丹水氣象。主山高",
    "X82n1571_101:0586a20": "案山低。白崖家風。諸兄弟。于此高低深淺。一一見徹。",
    "X82n1571_101:0586a21": "齊到影堂前。禮拜焚香　檢藏上堂。如來寶藏。妙性",
    "X82n1571_101:0586a22": "圓明。見者聞者。誠為聖種。弘宣勝義。秘密門開。頓教",
    "X82n1571_101:0586a23": "漸教。一時流通。大千普利。以此殊勝功德。甚是難值。",
    "X82n1571_101:0586a24": "看經時。不作字相句相義相。是得文殊大智。作務處。",
    "X82n1571_101:0586b01": "不憚疲勞辛苦。方入普賢行門。即此一法。十方同聞。",
    "X82n1571_101:0586b02": "以何為據。遂作曰。親向靈山承授記。",
    "X82n1571_101:0586b03": "同遊藏海渡迷津　示眾。即心即佛。非心非佛。三九",
    "X82n1571_101:0586b04": "二十七。四九三十六。屈指數三回。不出是者數。于此",
    "X82n1571_101:0586b05": "明得。正好朝打三千。暮打八百。其或未然。各各歸單",
    "X82n1571_101:0586b06": "參　師行脚次。路有僧曰。日子不可錯過。好學佛法。",
    "X82n1571_101:0586b07": "師曰。若是佛法。目前也不少。曰請舉些看。師正色。以",
    "X82n1571_101:0586b08": "手指僧頭曰。帽子都不帶正。僧擬整帽。師笑曰。大好",
    "X82n1571_101:0586b09": "不錯過　問。罽賓國王。斬師子尊者。意旨如何。師曰。",
    "X82n1571_101:0586b10": "太平本是將軍定。曰祇如王臂墮落。又作麼生。師曰。",
    "X82n1571_101:0586b11": "不許將軍見太平(宕山遠嗣)。",
    "X82n1571_101:0586b12": "丹霞古宿尊禪師上堂。藤條箬笠寄高岡。寂寞風規",
    "X82n1571_101:0586b13": "歲月長。不掩柴扉交脚坐。焉知佳客到茅堂。當此之",
    "X82n1571_101:0586b14": "際。山林現瑞。草木呈祥。幽鳥元談。野猿妙唱。同明般",
    "X82n1571_101:0586b15": "若。互演真常。言言顯佛祖家風。句句作人天榜樣。然",
    "X82n1571_101:0586b16": "雖如是。猶未是衲僧行履處。大眾且道。畢竟作麼生。",
    "X82n1571_101:0586b17": "良久。擲拄杖下座(宕山遠嗣)。",
    "X82n1571_101:0586b18": "澧州大同辨海言禪師中州淅川李氏子。先事戎行。",
    "X82n1571_101:0586b19": "因遇五臺僧指點。棄官薙染。依蘧夫元座下。親承心",
    "X82n1571_101:0586b20": "印　回祿上堂。昨朝勝熱婆羅門。顯大威光。逞大神",
    "X82n1571_101:0586b21": "力。以虗空作爐鞴。大地山河作煤炭。將四聖六凡。情",
    "X82n1571_101:0586b22": "與無情。一爐鎔化了也。大眾急著精彩。遂震威一喝",
    "X82n1571_101:0586b23": "曰。但覺皇風成一片。不知何處是封疆　上堂。知之",
    "X82n1571_101:0586b24": "為知之。三十棒不較少。不知為不知。三十棒不較多。",
    "X82n1571_101:0586c01": "是知也三十棒。恰恰好。何故。知之一字。眾禍之門",
    "X82n1571_101:0586c02": "　示眾。金佛不度爐。鎔成一片。木佛不度火。甚生彩燄。",
    "X82n1571_101:0586c03": "泥佛不度水。通身打失。真佛內裏坐。三十棒趂出。何",
    "X82n1571_101:0586c04": "故。大海不宿死屍　上堂。我愛山中夏日長。松陰滿",
    "X82n1571_101:0586c05": "徑足清凉。寒泉徹鑑鬚如鬢。何必多般對鏡粧　上",
    "X82n1571_101:0586c06": "堂。盡大地無纖毫過患。撮十方如粟米許。因甚熙寧",
    "X82n1571_101:0586c07": "八年。崩倒華山四十里。壓倒八十村人家。卓拄杖曰。",
    "X82n1571_101:0586c08": "汝等諸人。逢人切忌錯舉(蘧夫懶嗣)。",
    "X82n1571_101:0586c09": "黃梅東禪天澤霖禪師解夏晚參。夏末秋初。百事臨",
    "X82n1571_101:0586c10": "頭。草鞋跟斷。破傘難收。鼠齩笠帽。影也沒有。者裏脫",
    "X82n1571_101:0586c11": "去。永絕馳求。噓一噓　冬日示眾。林葉蕭疎後。萬緣",
    "X82n1571_101:0586c12": "放下時。若人知此意。便透祖師機。作麼生是祖師機。",
    "X82n1571_101:0586c13": "豎拂子曰。月落潭無影。雲生山有衣(千仞岡嗣)。",
    "X82n1571_101:0586c14": "黃梅五祖無絃琴禪師上堂。東山沒計較。不會元與",
    "X82n1571_101:0586c15": "妙。有問信口詶。那顧言精造。釋迦不能說。信口便說",
    "X82n1571_101:0586c16": "到。彌勒不能行。信脚便行到。行說俱到。未能夢見向",
    "X82n1571_101:0586c17": "上竅。饒你口似秤錘。難免燈籠絕倒　上堂。東山立",
    "X82n1571_101:0586c18": "處人難立。東山到處人難到。非是有心異物情。大抵",
    "X82n1571_101:0586c19": "行藏無作造。德山臨濟尚茫然。法眼雲門空計較。其",
    "X82n1571_101:0586c20": "餘固理殊難伸。悵怨東山沒頭腦。拄杖忍俊不禁。為",
    "X82n1571_101:0586c21": "伊點破一竅。無口人喫飯。無肚人知飽。江西湖南歸",
    "X82n1571_101:0586c22": "去好(千仞岡嗣)。",
    "X82n1571_101:0586c23": "衡石笑玉禪禪師維揚季氏子。參南山月。月問。有一",
    "X82n1571_101:0586c24": "物明歷歷。常在動用中。為甚動用中收不得。師曰。杓",
    "X82n1571_101:0587a01": "卜聽虗聲。月不肯。三日後。師契悟。入室曰。三日前公",
    "X82n1571_101:0587a02": "案。會得也。月曰。試道看。師纔舉前話。月驀拈拄杖便",
    "X82n1571_101:0587a03": "打。師即呈偈曰。今朝臘月八。昨日臘月七。好笑諸方",
    "X82n1571_101:0587a04": "老凍儂。原來都是白拈賊(一菴月嗣)。",
    "X82n1571_101:0587a05": "瑞州黃蘗嵓禪師宜興王氏子。上堂。登先師堂。入先",
    "X82n1571_101:0587a06": "師室。據先師座。鏌鎁橫按。正令全提。元要照用。祖代",
    "X82n1571_101:0587a07": "門風。殺活縱奪。家傳茶飯。振黃蘗未墜之宗。續臨濟",
    "X82n1571_101:0587a08": "將殘之焰。不在茲乎。雖然如是。攫浪拏雲。端藉馬駒。",
    "X82n1571_101:0587a09": "門下客擎天浴日。還他濟水渡頭人。假如躡劒樹刀",
    "X82n1571_101:0587a10": "山。入鑊湯爐炭。還有相隨得一上者麼。顧視左右曰。",
    "X82n1571_101:0587a11": "掀翻海嶽求知己。撥轉乾坤定太平(一菴月嗣)。",
    "X82n1571_101:0587a12": "瑞州黃蘗亦葦岸禪師吉州文江李氏子。上堂。拈拄",
    "X82n1571_101:0587a13": "杖曰。拄杖子。有時如金翅鳥王。直取龍吞。有時如摩",
    "X82n1571_101:0587a14": "尼寶珠。隨方顯色。能斷衲子之命根。能續佛祖之慧",
    "X82n1571_101:0587a15": "命。妙用天然。殺活自在。所以賤壓則一任東擲西拋。",
    "X82n1571_101:0587a16": "貴拈則縱使千金不換。然雖如是。祇如喚作拄杖子",
    "X82n1571_101:0587a17": "則觸。不喚作拄杖子則背。畢竟喚作甚麼。卓一卓曰。",
    "X82n1571_101:0587a18": "一切現成(一菴月嗣)。",
    "X82n1571_101:0587a19": "安慶清凉現幡隱禪師臘八小參。皇宮賣弄多端。又",
    "X82n1571_101:0587a20": "向雪山六年冷坐。擡頭夜覩明星。依舊將錯就錯。大",
    "X82n1571_101:0587a21": "眾。何為將錯就錯。良久曰。三千剎海盡光輝。多少行",
    "X82n1571_101:0587a22": "人草裏臥(天章玉嗣)。",
    "X82n1571_101:0587a23": "萊州福慶妙偉俊禪師上堂。人我山便是涅槃山。煩",
    "X82n1571_101:0587a24": "惱海即是法性海。可中有個沒量大人。從蟭螟眼裏",
    "X82n1571_101:0587b01": "突出。不消一摑。涅槃山粉碎。法性海枯乾。且道渠儂",
    "X82n1571_101:0587b02": "又在甚處安身立命。良久曰。昨夜寒風起。今朝刮地",
    "X82n1571_101:0587b03": "霜　晚參。金風颯颯動寒林。徹體無依忍不禁。不借",
    "X82n1571_101:0587b04": "借實難陳。擬思早隔萬千尋。參　小參。踏斷雲邊白",
    "X82n1571_101:0587b05": "玉床。倒跨泥牛鞭出血。等閒觸著娑竭龍。烈焰爐中",
    "X82n1571_101:0587b06": "飛白雪。大眾且道。是醍醐句。毒藥句。苦瓠連根苦。甜",
    "X82n1571_101:0587b07": "瓜徹蒂甜　晚參。古人道。白月則隱。黑月則現。大眾",
    "X82n1571_101:0587b08": "且道。是甚麼物。眾無語。乃曰。白月隱黑月現。仔細分",
    "X82n1571_101:0587b09": "明為君判。蟲蛀秤錘血滴滴。無目波斯親覰見。還會",
    "X82n1571_101:0587b10": "麼。遂以兩拳置額而起　上堂。問道本無言。因言顯",
    "X82n1571_101:0587b11": "道。如何是道。師曰。口是禍門。僧擬議。師便打。乃曰。今",
    "X82n1571_101:0587b12": "朝五月十五。舜若多神起舞。撞著南山鱉鼻。吞却莫",
    "X82n1571_101:0587b13": "教冤苦。休冤苦。南泉不打鹽官鼓　頌趙州勘二菴",
    "X82n1571_101:0587b14": "主曰。一步笑兩步啼。隨風直到夜郎西。神頭鬼面人",
    "X82n1571_101:0587b15": "驚怕。攪得乾坤爛似泥　頌五祖演牛過牕櫺話曰。",
    "X82n1571_101:0587b16": "金鎖元關齊掣斷。大方獨步許誰知。不堪回首夕陽",
    "X82n1571_101:0587b17": "望。一線梅花月上遲(天笠珍嗣)。",
    "X82n1571_101:0587b18": "盛京興善允則欽禪師解制上堂。有佛處不得住。背",
    "X82n1571_101:0587b19": "後一拳。無佛處急走過。攔腮贈掌。三千里外。逢人不",
    "X82n1571_101:0587b20": "得錯舉。藝高心膽大。恁麼則不去也。撞著聱頭禪。摘",
    "X82n1571_101:0587b21": "楊花摘楊花。零落枝頭多少春。向者裏薦得。呼喚不",
    "X82n1571_101:0587b22": "回頭。羅籠不肯住。有恁般手脚。任伊南北東西。其或",
    "X82n1571_101:0587b23": "未然。且莫亂走　佛成道日小參。盡謂覩星成道。誰",
    "X82n1571_101:0587b24": "知項上著枷。四十年含血汙人。數十載和贓捉敗。佯",
    "X82n1571_101:0587c01": "死拘尸河邊。帶累金色頭陀。活埋鷄足山下。死守一",
    "X82n1571_101:0587c02": "袈裟地。從茲兒孫遍塵遍剎。拈條曰。棒嚇鬼欺神。正",
    "X82n1571_101:0587c03": "眼豁開誰辨的。滔天逆浪起滹沱。喝一喝　中秋晚",
    "X82n1571_101:0587c04": "參。半夜虗空裂。山河光皎潔。廣寒元不遠。莫向天邊",
    "X82n1571_101:0587c05": "覓。多少守株人。錯過者時節。南泉拂袖走。白雲曾遭",
    "X82n1571_101:0587c06": "跌。好笑楊岐老白拈。明珠奪去還生鐵　僧問。萬法",
    "X82n1571_101:0587c07": "歸一。一歸何處。師曰。鐵蛇橫古路　問。如何是第一",
    "X82n1571_101:0587c08": "義。師舉竹篦。僧擬議。師打曰。落七落八　問未生面",
    "X82n1571_101:0587c09": "目作麼生參。師曰。你面前無我。我面前無你。僧作禮。",
    "X82n1571_101:0587c10": "師打曰。有也　頌臨濟宗曰。百拶千鎚揮鐵鑄。蒼龍",
    "X82n1571_101:0587c11": "窟裏抉明珠。印開朱點全提旨。五逆雷聲震五湖",
    "X82n1571_101:0587c12": "　頌雲門宗曰。自從拶折娘生脚。蕩盡家私惹禍殃。淺",
    "X82n1571_101:0587c13": "草毒蛇藏要路。金鍼不動繡鴛鴦　頌曹洞宗曰。絲",
    "X82n1571_101:0587c14": "來線去輥泥團。古殿苔生月半殘。偏正未分誰解辨。",
    "X82n1571_101:0587c15": "當人終不坐金鑾　頌溈仰宗曰。不患聾兮豈患瘂。",
    "X82n1571_101:0587c16": "風流無限屈難伸。相逢莫掩舊團扇。半面呈君笑轉",
    "X82n1571_101:0587c17": "新　頌法眼宗曰。至化不須重問卜。眼聲耳色總相",
    "X82n1571_101:0587c18": "宜。東村飲酒西村醉。得意潘郎驢倒騎(天笠珍嗣)。",
    "X82n1571_101:0587c19": "潭州金星中輪智禪師湘潭人。上堂。召大眾曰。若道",
    "X82n1571_101:0587c20": "說的是。又道諸法寂滅相。不可以言宣。若道默的是。",
    "X82n1571_101:0587c21": "又道佛法無人說。雖慧不能了。到這裏如何得相應",
    "X82n1571_101:0587c22": "去。豎拂子曰。識取這枝無孔笛逆風吹又順風吹(鐵舟",
    "X82n1571_101:0587c23": "海嗣)。",
    "X82n1571_101:0587c24": "濟南玉泉荊谷璽禪師晚參。佛也不識。祖也受瞞。從",
    "X82n1571_101:0588a01": "不囊藏。願力要完。一時透脫。話不虗傳。菱角尖尖。荷",
    "X82n1571_101:0588a02": "葉團團。此段清光收不得。月白風清徹骨寒　問。如",
    "X82n1571_101:0588a03": "何是教外別傳。師曰。木鷄呌斷三更月。曰不會。師曰。",
    "X82n1571_101:0588a04": "石女聞風暗點頭(鐵舟海嗣)。",
    "X82n1571_101:0588a05": "趙州觀音院雪山祥禪師晚參。正眼豁開萬法融。猶",
    "X82n1571_101:0588a06": "如飛鶴出銀籠。不空無位生緣密。千聖不傳即此宗。",
    "X82n1571_101:0588a07": "大眾如何是此宗。喝一喝曰。任從滄海變。終不與君",
    "X82n1571_101:0588a08": "通　晚參。朔風凜凜不停吹。正是寒梅破玉時。若個",
    "X82n1571_101:0588a09": "雙睛從此豁。東君漏洩本無私。顧左右曰。有麼有麼。",
    "X82n1571_101:0588a10": "眾默然。師卓拄杖曰。失便宜處得便宜(鐵舟海嗣)。",
    "X82n1571_101:0588a11": "順天法華閴谷悟禪師上堂。百千三昧。無量法門。放",
    "X82n1571_101:0588a12": "行也。如開武庫錯落交輝。把住也。雪覆巖花通身莫",
    "X82n1571_101:0588a13": "辨。須具頂門正眼。嘗懸肘後靈符。豈不見。昔日寶壽",
    "X82n1571_101:0588a14": "上堂。三聖推出一僧。寶壽便打。三聖曰。與麼為人。瞎",
    "X82n1571_101:0588a15": "却鎮州一城人眼在。法華今日設有僧強生節目。山",
    "X82n1571_101:0588a16": "僧亦打。不惟此話大行。亦要開燕京一城人眼在。何",
    "X82n1571_101:0588a17": "故。不逢作者不開拳。一遇知音便分付　上堂。拈花",
    "X82n1571_101:0588a18": "奧旨。少室真機。日月不足踰其明。虗空焉能比其廣。",
    "X82n1571_101:0588a19": "四時莫能合其序。鬼神何能測其機。巍巍獨運。蕩蕩",
    "X82n1571_101:0588a20": "無私。舉心即錯。動念則乖。三藏十二分。說食向人。一",
    "X82n1571_101:0588a21": "千七百則。持燈測日。現今諸方盡謂。驅耕奪食。貴圖",
    "X82n1571_101:0588a22": "宗猷不墜。殊不知除熱進火。濟寒以冰。愈增其劇。法",
    "X82n1571_101:0588a23": "華恁麼道。非是壓良為賤。所因臂三折而知醫。觀多",
    "X82n1571_101:0588a24": "人而識相。若是英俊衲僧。便請單刀直入。斬將塞旗。",
    "X82n1571_101:0588b01": "坐享太平。豈不快哉。顧左右曰。有麼有麼。稍涉思唯。",
    "X82n1571_101:0588b02": "白雲萬里(鐵舟海嗣)。",
    "X82n1571_101:0588b03": "南嶽中國清信菴事禪師滇南昆明周氏子。上堂。十",
    "X82n1571_101:0588b04": "方同聚會。長底長。矮底矮。個個學無為。白日青天著",
    "X82n1571_101:0588b05": "鬼迷。此是選佛場。錯。心空及第歸。錯。諸人向這裏。檢",
    "X82n1571_101:0588b06": "點得出。國清院子。兩手分付。其或未然。鼓寂鐘沉當",
    "X82n1571_101:0588b07": "午夜。飛峨撲滅佛前燈　退院上堂。祖翁田地。理合",
    "X82n1571_101:0588b08": "耕種。為甚麼苦要告退。聻。良久。顧視左右曰。還委悉",
    "X82n1571_101:0588b09": "麼。石爛松枯都不是。梳風兩鬢雪髼鬆(明明燈嗣)。",
    "X82n1571_101:0588b10": "江寧金陵寺僧一珤禪師示眾。意不在言。虎踞關前。",
    "X82n1571_101:0588b11": "孤危峭絕。來機亦赴。龍江城下。帶水拖泥。同行不同",
    "X82n1571_101:0588b12": "步。火爐頭有個無賓主話。直至如今。無人舉著。豎拂",
    "X82n1571_101:0588b13": "子曰。舉著也。且道。在虎踞關前。在龍江城下。揮拂子",
    "X82n1571_101:0588b14": "曰。兩手捉來安舊處。化為一片紫金霜　示眾論禪",
    "X82n1571_101:0588b15": "論道。兄弟家。各各口似血盆。乃鳴指一下曰。到者裏",
    "X82n1571_101:0588b16": "為甚一個個眼搭眵地。葢為未曾經過一番寒熱。何",
    "X82n1571_101:0588b17": "謂寒。放在萬仞峰頭。一任風吹雪打。何謂熱。拋向洪",
    "X82n1571_101:0588b18": "爐大冶。從教百煉千錘。然者話謂已經寒熱者說是。",
    "X82n1571_101:0588b19": "他見得慣一切尋常。若未經者聞得。將謂合有與麼",
    "X82n1571_101:0588b20": "事。且道是甚麼事。拍禪床曰。可知禮也　示眾。諸仁",
    "X82n1571_101:0588b21": "者。長空無路。鳥道高懸。秋水無波。烟光奪目。絕纖毫",
    "X82n1571_101:0588b22": "於空劫。過患猶存。投水乳於中天。家鄉何在。直得主",
    "X82n1571_101:0588b23": "賓同用。縱奪臨時。劈面呈機。猶為鈍漢　示眾。拄杖",
    "X82n1571_101:0588b24": "橫也。十方世界一時橫。拄杖豎也。十方世界一時豎。",
    "X82n1571_101:0588c01": "似恁麼。還稱得衲僧性燥也未。好女不著嫁時衣。作",
    "X82n1571_101:0588c02": "者要求無病藥　示眾。事出急家。索性拈出。也更擬",
    "X82n1571_101:0588c03": "擡眸頭顱破作七分。有一棒到你。你死裏逃生。無一",
    "X82n1571_101:0588c04": "棒到你時。要進進不得。要退退不得。要觸觸不得。要",
    "X82n1571_101:0588c05": "背背不得。[囗@力]。眉毛火發也。拙婦已炊無米飯。巧郎請",
    "X82n1571_101:0588c06": "洗土中泥(隱明綸嗣)。",
    "X82n1571_101:0588c07": "吳陵覺院山痴猊禪師廬州盧氏子。冬至上堂。石笋",
    "X82n1571_101:0588c08": "抽條。冰河發燄。冷灰豆爆。枯木花榮。三冬和氣煖烘",
    "X82n1571_101:0588c09": "烘。夜半日頭紅杲杲。且道。是甚麼時節。良久曰。京師",
    "X82n1571_101:0588c10": "出大黃　一日示寂。說偈曰。幻寄閻浮五十八。拖泥",
    "X82n1571_101:0588c11": "帶水利生法。如今撥轉死頭陀。萬象森羅齊嚇殺。震",
    "X82n1571_101:0588c12": "威一喝而逝(紹隆祖嗣)。",
    "X82n1571_101:0588c13": "沁郡永慶尺木休禪師又號虎眼。常問僧曰。汝曾見",
    "X82n1571_101:0588c14": "木老虎麼。僧曰不曾。師曰吽吽。曰這畜生。師曰。我不",
    "X82n1571_101:0588c15": "喫這狗子　問。如何是佛。師曰賊。如何是法。師曰賊。",
    "X82n1571_101:0588c16": "如何是僧。師曰賊賊。世號為銅鞮三關。有僧問。如何",
    "X82n1571_101:0588c17": "得過。師曰。把將公驗來　順治癸巳二月二日。師謂",
    "X82n1571_101:0588c18": "寺僧曰。吾今將去矣。至夜半示眾曰。吾喫了漢陽三",
    "X82n1571_101:0588c19": "頓拳。思量何等痛快。而今契不了的。也要把與人喫。",
    "X82n1571_101:0588c20": "又沒人肯張口。不識諸方還有慈悲阿師。再與老僧",
    "X82n1571_101:0588c21": "喫些麼少少。次日看營藏塔。說偈曰。思不來想不來。",
    "X82n1571_101:0588c22": "自己打磨自己擡。也奇哉也怪哉。臨濟兒孫會活埋。",
    "X82n1571_101:0588c23": "仰天大笑。擲杖而逝。年甫四十一。太守王國棟。經理",
    "X82n1571_101:0588c24": "其後事。所著有臥雲集。冷齋草太平三昧記。龍珠語",
    "X82n1571_101:0589a01": "錄。銅鞮三書。行世(不退勇嗣)。",
    "X82n1571_101:0589a02": "蕭山江寺芾山彥禪師粤之東莞袁氏子。參歷諸叢",
    "X82n1571_101:0589a03": "席。謁圓照森。問向依何人。師曰金粟。森豎拂子曰。金",
    "X82n1571_101:0589a04": "粟還有這個麼。師奪却拂子。森便打。師曰。今日且還",
    "X82n1571_101:0589a05": "和尚。便出　小參。舉法眼因僧問如何是佛。眼曰汝",
    "X82n1571_101:0589a06": "名慧超。師曰。者僧出門不吉利。以致打失鼻孔。法眼",
    "X82n1571_101:0589a07": "可謂得人一牛。還人一馬。只如者僧與麼悟去。還端",
    "X82n1571_101:0589a08": "的也無。不見雪竇曰。三尺浪高魚化龍。痴人猶戽夜",
    "X82n1571_101:0589a09": "塘水([卄/卬]溪森嗣)。",
    "X82n1571_101:0589a10": "湖州報恩冰澡復禪師金壇戴氏子。徧參名宿。謁大",
    "X82n1571_101:0589a11": "覺琇一見機契。呈頌曰。煉成一粒丸還丹。點鐵成金",
    "X82n1571_101:0589a12": "也不難。惟有貪生怕死者。饑逢王膳不能飡。琇頷之。",
    "X82n1571_101:0589a13": "琇問。香嚴上樹事如何。師曰。大似開門引賊。琇曰。即",
    "X82n1571_101:0589a14": "今問你聻。師曰。但禮拜而退(寂菴洽嗣)。",
    "X82n1571_101:0589a16": "五燈全書卷第一百一",
    "X82n1571_101:0589a18": "五燈全書卷第一百一補遺",
    "X82n1571_101:0589a20": "　　臨濟宗",
    "X82n1571_101:0589a21": "　　　南嶽下第三十六世隨錄",
    "X82n1571_101:0589a22": "上[山*廣]遠堂本禪師上堂。狂風昨夜打牕紙。萬頃松濤",
    "X82n1571_101:0589a23": "談玅理。漆桶翻身忍不禁。起來撞著自家底。敢問諸",
    "X82n1571_101:0589a24": "仁。作麼生是自家底。喝一喝。下座　上堂。舉婆子燒",
    "X82n1571_101:0589b01": "庵話。師曰。婆子電掣雷轟。客路如天遠。者僧星移斗",
    "X82n1571_101:0589b02": "轉。侯門似海深。還有知得落處者麼。雲收雨散長空",
    "X82n1571_101:0589b03": "濶。一對鴛鴦畵不成　上堂。舉烏臼打玄紹二上座",
    "X82n1571_101:0589b04": "話。師曰。烏臼按劍當門。眼空四海。二僧汪洋襟度。不",
    "X82n1571_101:0589b05": "動干戈。可謂主則始終主。氣宇如王。賓則始終賓。藏",
    "X82n1571_101:0589b06": "鋒到底。要見烏臼麼。性命在二僧手裏。要見二僧麼。",
    "X82n1571_101:0589b07": "風流在烏臼棒頭邊。雖然如是。若在興隆門下。要喫",
    "X82n1571_101:0589b08": "拄杖子且緩緩　頌丹霞燒木佛曰。特撾毒鼓振天",
    "X82n1571_101:0589b09": "門。一抹雲山氣象新。近水樓臺先得月。向陽花木易",
    "X82n1571_101:0589b10": "為春　頌德山托鉢曰。龍門拔劍攪長河。特地風高",
    "X82n1571_101:0589b11": "萬頃波。鼓鬣金麟燒尾去。無毛鐵鷂抹新羅　頌趙",
    "X82n1571_101:0589b12": "州勘二庵主曰。一帆春漲展綸竿。兩岸垂楊拖翠藍。",
    "X82n1571_101:0589b13": "下載清風上載月。鉤頭有意在深潭　頌百丈野狐",
    "X82n1571_101:0589b14": "曰。去國彝齊路萬重。此身不出我皇封。首陽山在乾",
    "X82n1571_101:0589b15": "坤內。何處能逃舊影蹤　僧問。獅子未出窟時如何。",
    "X82n1571_101:0589b16": "師曰。海晏河清。曰出後時如何。師曰。風行草偃。曰出",
    "X82n1571_101:0589b17": "與未出時如何。師曰。疑殺天下人　僧問。清淨本然。",
    "X82n1571_101:0589b18": "曰何忽生山河大地。師曰。魚行水濁。鳥飛毛落(天章玉嗣)。",
    "X82n1571_101:0589b19": "南嶽蘇羣澍禪師僧問。如何是祖師西來意。師曰。山",
    "X82n1571_101:0589b20": "僧今日下國清去來。曰作什麼。師曰。常住一頭水牯",
    "X82n1571_101:0589b21": "牛。凍倒山前。僧擬議。師震威一喝。僧不肯。師又喝。僧",
    "X82n1571_101:0589b22": "於喝下悟旨(明明燈嗣)。",
    "X82n1571_101:0589b23": "南嶽白石仰修讚禪師斗笠頌曰。智眼通身南與北。",
    "X82n1571_101:0589b24": "經霜倣雪不知年。而今還在孤峰上。遮著紅輪我聽",
    "X82n1571_101:0589c01": "泉(明明燈嗣)。",
    "X82n1571_101:0589c02": "黃梅南愚玠禪師小參。有般道。先西河當時蹉過多",
    "X82n1571_101:0589c03": "少英靈。殊不知憧憧蹉過先師在。諸兄弟。既到老祖",
    "X82n1571_101:0589c04": "門下。切忌莾鹵蹉過。拍禪床下座　示眾。燈盞撲落",
    "X82n1571_101:0589c05": "地。魚子開口笑。帶累老瞿曇。攢眉便歸去。且道。老瞿",
    "X82n1571_101:0589c06": "曇向甚麼處去。一僧曰。雲從龍。風從虎。師便歸方丈",
    "X82n1571_101:0589c07": "　退院上堂。文殊是七佛師。因甚出女子定不得。文",
    "X82n1571_101:0589c08": "不加點。罔明下方菩薩。因甚出得女子定。字義炳然。",
    "X82n1571_101:0589c09": "且道。即今有出得者麼。良久。說偈曰。山頭忽聽鴈聲",
    "X82n1571_101:0589c10": "幽。木落風號動地愁。幸是老僧征不倦。楚山踢倒復",
    "X82n1571_101:0589c11": "南遊。喝一喝　小參。迴龍露柱夜懷胎。又幸陽回大",
    "X82n1571_101:0589c12": "地輝。產下嬰兒頭似雪。却依花下舞三台。喝一喝",
    "X82n1571_101:0589c13": "　晚參。昨日入城。拾得兩袖馬糞。今晚撒向諸人面前。",
    "X82n1571_101:0589c14": "汝等還聞氣息麼。其或不然。莫怪山僧去也。驀拈拄",
    "X82n1571_101:0589c15": "杖。劃一劃曰。悠然歸罷無餘事。寄意孤笻一再行",
    "X82n1571_101:0589c16": "　晚參。釋迦慳饑虗。鼠子嚼枯根。彌勒貪月到。茅簷祇",
    "X82n1571_101:0589c17": "一痕。山僧也不慳也不貪。一條拄杖隨分安。其間若",
    "X82n1571_101:0589c18": "觸靈鋒刃。魔佛齊揮絕妄攀。且道。靜海有甚長處。卓",
    "X82n1571_101:0589c19": "拄杖。昔瑯琊覺曰。有句無句。如藤倚樹。樹倒藤枯。好",
    "X82n1571_101:0589c20": "一堆爛柴。大慧曰。雖然如是。恩大難酬。千岩祖曰。一",
    "X82n1571_101:0589c21": "人作佛法商量。一人作世諦流布。簡點將來。總欠悟",
    "X82n1571_101:0589c22": "在。師曰。三大老。雖然如是。胸中各有一株樹。在靜海",
    "X82n1571_101:0589c23": "則不然。有句無句。如藤倚樹。樹倒藤枯。猢猻絕望(天章",
    "X82n1571_101:0589c24": "玉嗣)。",
    "X82n1571_101:0590a01": "竹林果林因禪師上堂。師拈拄杖曰。拈起也。天回地",
    "X82n1571_101:0590a02": "轉。放下也。海晏河清。祇如不拈不放。又作麼生。團圞",
    "X82n1571_101:0590a03": "無縫罅。佛祖覷無門　示眾。一二三四五六七。七六",
    "X82n1571_101:0590a04": "五四三二一。針鋒尖上翻觔斗。萬仞岩前獨足立",
    "X82n1571_101:0590a05": "　示眾。舉趙州訪二庵主曰。趙州眼光。爍破四天下。被",
    "X82n1571_101:0590a06": "二庵主一拳換却　晚參。脫却貼肉衫。透過祖師關。",
    "X82n1571_101:0590a07": "未明三八九。依舊被人瞞。且道。作麼生是三八九。以",
    "X82n1571_101:0590a08": "拄杖畫一畫曰。東西十萬。南北八千。過去已過去。未",
    "X82n1571_101:0590a09": "來猶未來。百草頭邊諸聖眼。三十三人入虎穴(天笠珍嗣)。",
    "X82n1571_101:0590a10": "泰州三昧法乳樂禪師上堂。向上一句。三世諸佛。直",
    "X82n1571_101:0590a11": "得口掛壁上。然雖如是。官不容針。私通車馬。喝一喝",
    "X82n1571_101:0590a12": "　中秋晚參。十五日已前。缺漸圓。十五日已後。圓漸",
    "X82n1571_101:0590a13": "缺。正當十五日。巍巍堂堂。煇煇煌煌。正好修行。正好",
    "X82n1571_101:0590a14": "供養。王老師。到這裏。為甚拂袖便行。去國一身輕似",
    "X82n1571_101:0590a15": "葉。高名千古重如山　病起示眾。病從業有。妄心生",
    "X82n1571_101:0590a16": "心滅。如何病得人。覷破未生生滅滅。紅罏燄上雪花",
    "X82n1571_101:0590a17": "紛　晚參。諸佛說心。為破心相。且心相作麼生破。不",
    "X82n1571_101:0590a18": "見道。乾屎橛。或有箇漢。出來掀倒禪牀。喝散大眾。許",
    "X82n1571_101:0590a19": "入虎穴得虎子　解三晚參。一二三。祖師關。能透得",
    "X82n1571_101:0590a20": "即放參。三二一。遼天鶻。萬里雲只一空。祇如一亦不",
    "X82n1571_101:0590a21": "守。三亦不立。還有過也無。卓拄杖曰。青天也須喫棒。",
    "X82n1571_101:0590a22": "擲拄杖。歸方丈　晚參。豎拂子曰。若喚作拂子。頭上",
    "X82n1571_101:0590a23": "安頭。不喚作拂子。斬頭覓活。畢竟如何。擊拂子曰。除",
    "X82n1571_101:0590a24": "却華山陳處士。誰人不帶是非行　僧問。不是心不",
    "X82n1571_101:0590b01": "是佛不是物。是箇甚麼。師曰。無毛鷂子潑天飛。曰落",
    "X82n1571_101:0590b02": "在什麼處。師便打。僧擬議。師打退　問僧。不觸不背。",
    "X82n1571_101:0590b03": "是箇甚麼。曰青天轟霹靂。師以手掩耳。僧無語。師曰。",
    "X82n1571_101:0590b04": "雨點全無(鐵舟海嗣)。",
    "X82n1571_101:0590b05": "金陵白衣曇瑞然禪師除夕小參。年窮歲畢。諸人妄",
    "X82n1571_101:0590b06": "想。不息而息。山僧乍開斯院。凡務奔忙。累及大眾。寸",
    "X82n1571_101:0590b07": "心無間。兼以愛惜眉毛。無一為諸仁慰勞。特命行者。",
    "X82n1571_101:0590b08": "滿架松火。以暖茅堂。清點趙州茶。聊為薄供。只要兄",
    "X82n1571_101:0590b09": "弟心眼豁開。今宵任爾商量。只有一塊八角甎子。在",
    "X82n1571_101:0590b10": "僧堂中。諸人終日在上。經行禮拜。折旋俯仰。朝參暮",
    "X82n1571_101:0590b11": "請。時時委悉。只是踏他不著。踏得著的。神歌社舞。自",
    "X82n1571_101:0590b12": "成曲調。踏不著底。縱爾威儀禮貌。總是線牽傀儡。驀",
    "X82n1571_101:0590b13": "召大眾曰。還有踏得著的麼。眾無語。良久曰。舉步即",
    "X82n1571_101:0590b14": "錯　示眾。舉世尊初生話畢。師曰。世尊無風起浪。雲",
    "X82n1571_101:0590b15": "門雪上加霜。後來不向虗空中釘橛。便去坦道上掘",
    "X82n1571_101:0590b16": "坑引的。時流口喃喃底。一味效顰。無有了期。然上座",
    "X82n1571_101:0590b17": "却不似雲門興起干戈。當時纔見稱尊。便向道希有",
    "X82n1571_101:0590b18": "世尊。不獨老瞿曇。瓦解氷消。亦令雲門老棒須自喫。",
    "X82n1571_101:0590b19": "為甚麼如此。見怪不怪。其怪自壞(鐵舟海嗣)。",
    "X82n1571_101:0590b20": "西山椒園淨公信禪師示眾。參學人。未會之時。須得",
    "X82n1571_101:0590b21": "箇會處。已會之後。要識得箇不會底。何也。會而不會。",
    "X82n1571_101:0590b22": "始是真會。且作麼生說箇會而不會底道理。良久曰。",
    "X82n1571_101:0590b23": "左眼八兩。右眼半斤　示眾。良久。顧視左右曰。會麼。",
    "X82n1571_101:0590b24": "汝等若直下會去。何假繁詞。彼自無瘡。勿傷之也",
    "X82n1571_101:0590c01": "　示眾。三世諸佛不知有。舌頭何曾離了口。黧奴白牯",
    "X82n1571_101:0590c02": "却知有。眼干權作獅子吼。南泉用處少人知。後學多",
    "X82n1571_101:0590c03": "向燈影走。若人更問事如何。三十烏藤劈脊摟　問。",
    "X82n1571_101:0590c04": "如何是祖師西來意。師曰。黃河九曲。曰某甲不會。師",
    "X82n1571_101:0590c05": "曰。三千年一度清　問。牛頭未見四祖時。為甚麼百",
    "X82n1571_101:0590c06": "鳥銜花。天人送供。師曰。俠為知己用。曰見後因甚不",
    "X82n1571_101:0590c07": "來。師曰。貧不受人憐　頌殃崛產難曰。一聲啼鳥亂",
    "X82n1571_101:0590c08": "花叢。探聽匆匆西復東。堪笑尋枝攀葉者。樹頭樹底",
    "X82n1571_101:0590c09": "覓殘紅　頌興化打維那曰。只因一點老婆心。結得",
    "X82n1571_101:0590c10": "冤讐海嶽深。不是當家真種草。宗風那得到如今(鐵舟",
    "X82n1571_101:0590c11": "海嗣)。",
    "X82n1571_101:0590c12": "鎮江江天香林淨禪師掛寺額上堂。怒猊頒賜九重",
    "X82n1571_101:0590c13": "天。渴驥奔嘶中泠泉。浩蕩恩波霑帝澤。仰祝皇圖億",
    "X82n1571_101:0590c14": "萬年。輝煌金剎昂霄逈。鬱秀琳宮湧翠連。香惹御爐",
    "X82n1571_101:0590c15": "花欲濕。山留　宸翰日長懸。於斯長也。風恬浪靜。海",
    "X82n1571_101:0590c16": "晏河清。萬邦寧謐。八表歸仁。且道。林下臣僧。如何恭",
    "X82n1571_101:0590c17": "謝。捧拂嵩呼云。日月光天德。山河壯帝畿。　聖明何",
    "X82n1571_101:0590c18": "以報。願上萬年書　頌德山托鉢曰。遇著出門風色",
    "X82n1571_101:0590c19": "惡。狂濤浩浩打頭來。轉篷直入蘆灣泊。釣罷月明滿",
    "X82n1571_101:0590c20": "載回　頌夾山參船子曰。竹林不出柰他何。及到秀",
    "X82n1571_101:0590c21": "州鼓碧波。釣得錦鱗歸去後。清風月映至今多(鐵舟海嗣)。",
    "X82n1571_101:0590c22": "德清梵行靈草芝禪師小參。明明不覆藏。明明絕遮",
    "X82n1571_101:0590c23": "礙。乃至穿衣喫飯。行住坐臥。無有不是。因甚眼見則",
    "X82n1571_101:0590c24": "瞎。耳聽則聾。口說則啞。到這裏又爭怪得老僧。驀豎",
    "X82n1571_101:0591a01": "拂子曰。還會麼。手執夜明符。幾箇知天曉　退院小",
    "X82n1571_101:0591a02": "參。一葉落天下秋。一塵起大地收。梵行業緣今已盡。",
    "X82n1571_101:0591a03": "攜笻又過別峰頭(美發淳嗣)。",
    "X82n1571_101:0591a04": "海鹽靈祐曹水源禪師晚參。厨庫對僧堂打躬。佛殿",
    "X82n1571_101:0591a05": "與山門鬬額。露柱燈籠覷見。撫掌呵呵大笑。且道。笑",
    "X82n1571_101:0591a06": "箇甚麼。一人有慶。兆民賴之　中秋小參。秋露滴秋",
    "X82n1571_101:0591a07": "葉。秋月照秋林。祖師西來意。切忌莫沈吟。莫沈吟。分",
    "X82n1571_101:0591a08": "明舉似君　晚參。有鹽曰鹹。無鹽曰淡。人人盡知。因",
    "X82n1571_101:0591a09": "甚本來面目。等閒著十箇有五雙。開口不得。以拂子",
    "X82n1571_101:0591a10": "擊禪床一下曰。不離當處常湛然。覓則知君不可見",
    "X82n1571_101:0591a11": "　小參。談玄談妙。屙矢放尿。行棒行喝。水底捉月。所",
    "X82n1571_101:0591a12": "以道。臨濟大師。在黃檗處。三度問話。三度被打。如蒿",
    "X82n1571_101:0591a13": "枝拂。睦州拶折雲門一隻足　示眾。學道參禪。豈是",
    "X82n1571_101:0591a14": "容易。大丈夫為誠非細事。一刀兩段。天地懸隔。直下",
    "X82n1571_101:0591a15": "承當。白雲萬里。如太阿鋒。如大火聚。顧後瞻前。喪身",
    "X82n1571_101:0591a16": "失命　晚參。我本黔南人。來坐浙西舖。賣箇栗棘蓬。",
    "X82n1571_101:0591a17": "是誰能吞吐。乃顧視左右曰。有麼有麼。一僧擬出。師",
    "X82n1571_101:0591a18": "曰。今朝不著便。遂歸方丈。掩却門　晚參。此事本成",
    "X82n1571_101:0591a19": "現。不必重打算。兩箇五百文。原來是一貫。若作實灋",
    "X82n1571_101:0591a20": "會。入地獄如箭。不作實灋會。入地獄如箭。真誠參玄",
    "X82n1571_101:0591a21": "人。自然識方便。雪峰毬雲門鑑。何似臨濟小廝兒。一",
    "X82n1571_101:0591a22": "喝晴空生閃電　頌香嚴上樹曰。百尺竿頭五兩垂。",
    "X82n1571_101:0591a23": "逆風吹又順風吹。太湖三萬六千頃。月在波心說向",
    "X82n1571_101:0591a24": "誰　頌倩女離魂曰。佳人睡起懶梳頭。秀抹紅羅下",
    "X82n1571_101:0591b01": "玉樓。醉把琵琶彈一曲。斷腸春色在南州(美發淳嗣)。",
    "X82n1571_101:0591b02": "象山瑞龍語松裕禪師上堂。舉大覺琇國師。僧問。如",
    "X82n1571_101:0591b03": "何是諸佛出身處。琇曰。我是蓉城楊四郎。師曰。超宗",
    "X82n1571_101:0591b04": "異日。龍驤虗驟。師翁面目。師表百世。可惜無人證明。",
    "X82n1571_101:0591b05": "致令後代兒孫。互相鈍置。今日不肖孫。要與師翁出",
    "X82n1571_101:0591b06": "氣。忽有人問如何是諸佛出身處。但向他道。王將軍",
    "X82n1571_101:0591b07": "今日請山僧住院。眾中還有具眼者麼。良久曰。莫怪",
    "X82n1571_101:0591b08": "渠儂多意氣。他家曾踏上頭關　頌六祖風幡曰。老",
    "X82n1571_101:0591b09": "盧太饒舌。證龜却成鱉。一語錯流傳。返教人不瞥",
    "X82n1571_101:0591b10": "　頌南院顒禪師因僧問古殿重興曰。閒門破戶要支",
    "X82n1571_101:0591b11": "撐。殺活臨時正令行。斬草蛇頭隨手落。等閒扶起碧",
    "X82n1571_101:0591b12": "崚[山*層](美發淳嗣)。",
    "X82n1571_101:0591b13": "蘄州上元捷庵敏禪師上堂。建法幢。立宗旨。須賴其",
    "X82n1571_101:0591b14": "人。發大機。顯大用。洞明格外。所以臨濟德山。行棒下",
    "X82n1571_101:0591b15": "喝。與人抽釘拔楔。解粘去縛。如天普葢。似地普擎。遂",
    "X82n1571_101:0591b16": "拈拄杖。眾中還有喫得痛棒的麼。卓一下曰。賞罰分",
    "X82n1571_101:0591b17": "明　小參。青陽照曉風吹。桃花紅李花白。黃鶯舌巧",
    "X82n1571_101:0591b18": "千般語。說向遊人總未知　小參。僧問。十方婆伽梵。",
    "X82n1571_101:0591b19": "一路涅槃門。如何是涅槃門。師曰。描不成。畵不就。進",
    "X82n1571_101:0591b20": "曰。頭頭上明。物物上顯。因甚描不成畵不就。師曰。疑",
    "X82n1571_101:0591b21": "殺天下人。乃云。十方婆伽梵。一路涅槃門。豎拂子曰。",
    "X82n1571_101:0591b22": "向者裏會得。頭頭上明。物物上顯。若也不會。疑殺天",
    "X82n1571_101:0591b23": "下人　小參。上元山長老。胸無元字脚。問著西來意。",
    "X82n1571_101:0591b24": "不棒即便喝。連喝兩喝。一任諸方貶剝　一日侍者",
    "X82n1571_101:0591c01": "睡起。師曰。你得睡中三昧。者曰。也似一睡仙。師曰。你",
    "X82n1571_101:0591c02": "是上八洞。是下八洞。者曰。無剎不現身。師曰。糞窖子。",
    "X82n1571_101:0591c03": "你還現身麼。者曰。正是諸佛出身處。師拈拄杖打曰。",
    "X82n1571_101:0591c04": "且道。是賞你的。罰你的。者擬議。師復打曰。苦哉佛陀",
    "X82n1571_101:0591c05": "耶　夜聞開靜皷聲。遂問印宗沙彌曰。如何是皷也",
    "X82n1571_101:0591c06": "無。打甚麼皮。曰轟。師曰。如何是皮也無。打甚麼皷。曰",
    "X82n1571_101:0591c07": "轟。師曰。今日也有一場好曲調。如何是一場好曲調。",
    "X82n1571_101:0591c08": "曰震殺天下人。師曰。莫震殺老僧。擬議。師曰。轟　頌",
    "X82n1571_101:0591c09": "世尊拈花曰。賣花人遇買花郎。醜露人前不覆藏。春",
    "X82n1571_101:0591c10": "色一枝橫劫外。賺他蜂蝶逐殘香　頌婆子燒庵曰。",
    "X82n1571_101:0591c11": "婆子兩眼熱如火。庵主心腸冷似氷。明暗相投誰致",
    "X82n1571_101:0591c12": "得。幾多錯認定盤星(天笠珍嗣)。",
    "X82n1571_101:0591c13": "成都報國藪庵願禪師簡州謝氏子。中歲出家。嗣法",
    "X82n1571_101:0591c14": "大雄峰。住成都報國。昭覺請上堂。報國初開法戰場。",
    "X82n1571_101:0591c15": "滿堂雲水破天荒。厨中儋石無儲也。自有高明共助",
    "X82n1571_101:0591c16": "揚。舉大慧杲和尚至蔣山。訪應庵華禪師上堂。舉牛",
    "X82n1571_101:0591c17": "過窗櫺話。者則公案。在蔣山肚內多年。若不是法叔",
    "X82n1571_101:0591c18": "老師抑揚。小姪一生不敢舉著。今日向人大眾前拈",
    "X82n1571_101:0591c19": "出。供養我法叔老師。召眾曰大眾。既是頭角四蹄俱",
    "X82n1571_101:0591c20": "過了。因甚尾巴過不得。誵訛在甚麼處。良久自代曰。",
    "X82n1571_101:0591c21": "家家門前火把子。元來事同一家。共相唱和。所謂酒",
    "X82n1571_101:0591c22": "逢知己飲。詩向會人吟。願上座。不敢舉古判。今茲是",
    "X82n1571_101:0591c23": "昭覺老人。屈尊就卑。助揚法化。以佛法住持。且接物",
    "X82n1571_101:0591c24": "利生一句。作麼生道。卓拄杖曰。橫塘宿鷺斜飛起。數",
    "X82n1571_101:0592a01": "隻銀瓶挂樹梢(骨嵓峯嗣)。",
    "X82n1571_101:0592a02": "保安白墖萬休靜禪師上堂。一句無私。直須全身吐",
    "X82n1571_101:0592a03": "露。絲毫不隱。為人倒腹傾腸。假若機先薦得。猶落今",
    "X82n1571_101:0592a04": "時境界。言下承當。已墮馬後驢前。正眼觀來。總是第",
    "X82n1571_101:0592a05": "二門頭事。祖師門下。那許鼓唇饒舌。若恁麼。把住黃",
    "X82n1571_101:0592a06": "金失色。放開瓦礫生光。且如不把住不放開。恁麼時",
    "X82n1571_101:0592a07": "如何施設。良久曰。夜靜水寒魚不餌。滿船空載月明",
    "X82n1571_101:0592a08": "歸　上堂。時當減劫末法秋。勸君直下火急修。莫待",
    "X82n1571_101:0592a09": "病來知是苦。趁身強健早回頭。髮白面皺難精進。耳",
    "X82n1571_101:0592a10": "聾眼花悔莫由。六七十年瞬息過。依舊荒郊伴土坵。",
    "X82n1571_101:0592a11": "堪慟堪悲誠可嘆。何故晏然不驚憂。一念迴光同天",
    "X82n1571_101:0592a12": "地。會取雲門六不收(祖山地嗣)。",
    "X82n1571_101:0592a13": "京都祐聖純素白禪師臘八日小參。佛身徧在一切",
    "X82n1571_101:0592a14": "處。一切眾生及國土。三世悉在無有餘。亦無形相而",
    "X82n1571_101:0592a15": "可得。既無形相可得。為甚又覩明星而悟道。且道。悟",
    "X82n1571_101:0592a16": "箇什麼。揮拂子曰。還會麼。庭際雪消梅破玉。光風化",
    "X82n1571_101:0592a17": "日最分明　上元日。師見殿前雪獅子。示眾。爪牙藏",
    "X82n1571_101:0592a18": "伏幾多年。佳節相逢豈偶然。出窟嚬呻饒有路。混融",
    "X82n1571_101:0592a19": "一色體非堅。眾兄弟。還識得這獅子麼。只如杲日當",
    "X82n1571_101:0592a20": "空時。又作麼生。乃呵呵大笑曰。我不學仰山便行",
    "X82n1571_101:0592a21": "　示眾。舉雲門大師曰。扇子[跳-兆+孛]跳。上三十三天。築著帝",
    "X82n1571_101:0592a22": "釋鼻孔。東海鯉魚打一棒。雨似盆傾。且道。是神通耶。",
    "X82n1571_101:0592a23": "法爾耶。一有多種。二無兩般。拈起拄杖曰。山僧今日",
    "X82n1571_101:0592a24": "一條拄杖。攛入諸人鼻孔。自頭目髓腦。以至五藏六",
    "X82n1571_101:0592b01": "腑。一一歷徧。從脚指尖上出來。坐寶蓮華。騎獅子脊。",
    "X82n1571_101:0592b02": "過於東方十萬八千國土。得阿耨菩提。化無量眾。成",
    "X82n1571_101:0592b03": "三賢十地。復還此土。向山僧座前。作禮三拜曰。如是",
    "X82n1571_101:0592b04": "我聞。汝等諸人。還見還聞麼。復卓拄杖曰。無端就裏",
    "X82n1571_101:0592b05": "傳消息。不覺和身到洞庭　問。如何是有句無句如",
    "X82n1571_101:0592b06": "藤倚樹。師曰。所供是實。進曰。樹倒藤枯句歸何處。師",
    "X82n1571_101:0592b07": "曰一狀領過。問無舌人。如何解語。師曰。薰風自南來。",
    "X82n1571_101:0592b08": "殿閣生微凉　頌世尊初生曰。春到無私遍界新。桃",
    "X82n1571_101:0592b09": "源密處不通秦。無端露出桃花片。引得漁人亂問津",
    "X82n1571_101:0592b10": "　頌女子出定曰。苦瓠連根苦。甜瓜徹蒂甜。瞿曇與",
    "X82n1571_101:0592b11": "女子。不值半文錢　頌丹霞燒木佛曰。打水魚頭痛。",
    "X82n1571_101:0592b12": "穿林宿鳥驚。眉鬚墮落後。門外草青青(祖山地嗣)。",
    "X82n1571_101:0592b13": "燕京龍泉容舒申禪師示眾。舉初祖答梁武帝問聖",
    "X82n1571_101:0592b14": "諦第一義話畢。師曰。武帝錯。達磨錯。諸人還知麼。錯",
    "X82n1571_101:0592b15": "錯　示眾。舉趙州答僧鎮州出大蘿蔔頭話畢。師曰。",
    "X82n1571_101:0592b16": "鎮州出大蘿蔔。且道。答得恰。答不恰。若道答得恰。則",
    "X82n1571_101:0592b17": "謗趙州。若道答不恰。則辜負南泉。諸人還會麼。良久",
    "X82n1571_101:0592b18": "曰。莫將閒學解。埋沒祖師心　頌百丈耳聾曰。父子",
    "X82n1571_101:0592b19": "作家同鼻孔。耳聾三日孰知歸。迅雷閃電今猶在。兩",
    "X82n1571_101:0592b20": "眼能聞絕百非　頌臨濟三頓棒曰。老婆心三頓烏",
    "X82n1571_101:0592b21": "藤。親不親太饒舌。肋下還拳徹不徹。誰知恩大更難",
    "X82n1571_101:0592b22": "酬。倒轉干戈入虎穴　頌臨濟四喝曰。凜凜威光星",
    "X82n1571_101:0592b23": "斗寒。當頭誰敢向前看。堂堂正坐時橫按。魔佛靈鋒",
    "X82n1571_101:0592b24": "血未乾　踞地巍巍孰敢觀。狐狼屏跡絕躋攀。當機",
    "X82n1571_101:0592c01": "覿面無回互。颯颯威風徧界寒　無孔鐵鎚當面擲。",
    "X82n1571_101:0592c02": "機前有令孰知先。爛泥有刺須緇素。薄處從來立見",
    "X82n1571_101:0592c03": "穿　一喝不作一喝用。無星秤子定輕重。若知斤兩",
    "X82n1571_101:0592c04": "得分明。許你當機共拈弄　僧問。倒却門前剎竿著。",
    "X82n1571_101:0592c05": "意旨如何。師曰。家家門前火把子。曰佛傳袈裟外。傳",
    "X82n1571_101:0592c06": "箇甚麼。師驀以手掩其口(祖山地嗣)。",
    "X82n1571_101:0592c07": "隨州普照祝峰善禪師晚參。結制到今整八日。未有",
    "X82n1571_101:0592c08": "一人通消息。只見露柱與燈籠。紛紛商量堂中事。山",
    "X82n1571_101:0592c09": "僧要問諸人。作麼生堂中事。良久。以香板擊禪床曰。",
    "X82n1571_101:0592c10": "各請經行　除夕小參。今朝佛法不相同。年月歲遷",
    "X82n1571_101:0592c11": "物物窮。惟有衲僧分上事。明晨依舊祝堯風。大盡三",
    "X82n1571_101:0592c12": "十日。小盡二十九。且問諸人。此夕作麼生。喝一喝曰。",
    "X82n1571_101:0592c13": "臨崖看滸眼。特地一場愁(道昌桂嗣)。",
    "X82n1571_101:0592c14": "雲居象巖峻禪師示眾。舉世拈華飲光微笑話畢。師",
    "X82n1571_101:0592c15": "曰世尊弄巧成拙。迦葉至鑑難逃。致令百萬人天。遮",
    "X82n1571_101:0592c16": "掩不及。如今莫有遮得底麼。萬年滯貨脫不得　頌",
    "X82n1571_101:0592c17": "女子出定曰。日暖風和鳥道平。從他出入枉勞神。路",
    "X82n1571_101:0592c18": "遠夜長休把火。大家吹滅暗中行　頌南泉斬猫曰。",
    "X82n1571_101:0592c19": "提起干將斷不平。死猫無血枉勞神。出羣莫若驚羣",
    "X82n1571_101:0592c20": "手。捉賊還他做賊人　頌百丈野狐曰。因果不昧。百",
    "X82n1571_101:0592c21": "萬人天都不會。因果不落。千手大悲摩不著。野狐成",
    "X82n1571_101:0592c22": "隊數如麻。祥麟現瑞貴一角　問。如何是我手何似",
    "X82n1571_101:0592c23": "佛手。師曰。一拳拳倒黃鶴樓。曰如何是我脚何似驢",
    "X82n1571_101:0592c24": "脚。師曰。一踢踢翻鸚鵡洲。曰人人有箇生緣。未審生",
    "X82n1571_101:0593a01": "緣在甚麼處。師曰。有意氣時添意氣。不風流處也風",
    "X82n1571_101:0593a02": "流(爾瞻尊嗣)。",
    "X82n1571_101:0593a03": "涌翠月江印禪師頌世尊初生曰。末上重重洩此機。",
    "X82n1571_101:0593a04": "肯將知見誑愚癡。而今欲得空三際。識取瞿曇未降",
    "X82n1571_101:0593a05": "時　頌黃龍三關曰。我手何似佛手。覿露當陽本有。",
    "X82n1571_101:0593a06": "分明十箇五雙。是處揚塵簸土。我脚何似驢脚。踏到",
    "X82n1571_101:0593a07": "三山五嶽。歷徧東土西天。渾然不曾動著。人人有箇",
    "X82n1571_101:0593a08": "生緣。饑餐渴飲倦眠出無神通妙用。問我劈脊便拳",
    "X82n1571_101:0593a09": "(爾瞻尊嗣)。",
    "X82n1571_101:0593a10": "東安東山魯庵性禪師臥佛聖誕小參。春風十萬放",
    "X82n1571_101:0593a11": "梅腮。燈火千門次第開。此日三城民湧沸。咸言臥佛",
    "X82n1571_101:0593a12": "降生來。葢此道者。生於大宋。去大清幾七百年。今逢",
    "X82n1571_101:0593a13": "嶽降之辰。恰值泥牛踏故鄉田地。木宿揮格外春風。",
    "X82n1571_101:0593a14": "銀花火樹。鐵鎖星橋。連宵歡娛。此時此景。若領略得。",
    "X82n1571_101:0593a15": "不妨錦上添花。其或未契。更聽一偈。龜毛索縛虗空",
    "X82n1571_101:0593a16": "碎。兔角杖敲娑竭灰。若會個中親的旨。頭頭顯現臥",
    "X82n1571_101:0593a17": "如來。卓拄杖。下座　頌殃崛產難曰。一雙俊鶻穿雲",
    "X82n1571_101:0593a18": "去。鞭影何堪更著駘。昨夜寒梅深雪裏。春風不到已",
    "X82n1571_101:0593a19": "花開　頌德山托鉢曰。捉虎無端已受殃。更加一箭",
    "X82n1571_101:0593a20": "暗中傷。雖然擊節成雙美。未免和身入鑊湯(雲父徧嗣)。",
    "X82n1571_101:0593a21": "宣州奉聖智觀慧禪師佛涅槃示眾。四月初八。周行",
    "X82n1571_101:0593a22": "七步。狼藉不少。二月十五。槨示雙趺。醜態更多。驀拈",
    "X82n1571_101:0593a23": "拄杖。畫一畫曰。蝶穿芳徑雙眉溼。峰掠殘花兩股肥",
    "X82n1571_101:0593a24": "　示眾。世尊掩室。維摩杜口。臨濟下喝。德山便棒。且",
    "X82n1571_101:0593b01": "道。山僧意作麼生。遂展兩手曰。那　示眾。拈拄杖曰。",
    "X82n1571_101:0593b02": "遮道神符驅禍崇。不須更要貼鍾馗。卓一卓曰。看看",
    "X82n1571_101:0593b03": "掣電轟雷後。爛額焦頭是阿誰　問。如何是正法眼。",
    "X82n1571_101:0593b04": "師曰。谿花紅似錦。岸柳綠如藍　問。如何是奇特事。",
    "X82n1571_101:0593b05": "師曰。斗米七文錢　問。多子塔肯共該何事。師搖手",
    "X82n1571_101:0593b06": "曰。低聲低聲　頌牛過牕櫺曰。牛過牕櫺。尾巴不過。",
    "X82n1571_101:0593b07": "認定盤星。錯錯錯錯　頌德山托鉢曰。鐘皷未響。托",
    "X82n1571_101:0593b08": "鉢上堂。識法者懼。欺敵者亡(梅谷悅嗣)。",
    "X82n1571_101:0593b09": "順天福德等慈悲禪師示眾。舉經癶題曰。蝌蚪赤文。",
    "X82n1571_101:0593b10": "唐言梵語。萬有包羅。總在裏計。驀豎拂子。召眾曰。還",
    "X82n1571_101:0593b11": "會麼。良久。擲下拂子曰。達磨不會禪。夫子不識字。便",
    "X82n1571_101:0593b12": "起身　小參。舉靈雲見桃花。頌曰。十分濃艶江菲日。",
    "X82n1571_101:0593b13": "觸著娘生正眼開。釣罷忘筌歸去後。螺江春色滿南",
    "X82n1571_101:0593b14": "臺(白眉貞嗣)。",
    "X82n1571_101:0593b15": "撫州雲門仁中誾禪師中秋示眾。此夜一輪滿。清光",
    "X82n1571_101:0593b16": "何處無。直饒親見得。不免自塗糊。大眾。既是親見得。",
    "X82n1571_101:0593b17": "因甚却成自塗糊。不見道。二十年前恁麼來。如今去",
    "X82n1571_101:0593b18": "盡光彩　上堂。惟一堅密身。一切塵中現。山是山水",
    "X82n1571_101:0593b19": "是水。僧是僧俗是俗。乃至森羅萬象。明暗色空。無邊",
    "X82n1571_101:0593b20": "香水海浮幢王剎。且道。還有空缺處也無。忽若擬議。",
    "X82n1571_101:0593b21": "山僧在汝脚底(美發淳嗣)。",
    "X82n1571_101:0593b22": "濟寧放生汾雪禪師上堂。大隱朝市。小節山溪。放[仁-二+業]",
    "X82n1571_101:0593b23": "量漢。無東無西。今日新放生。雖非其人。且乘碧雲天",
    "X82n1571_101:0593b24": "黃花地。竭力孤撐。縱不能大廈廣堂。向後自有楊岐",
    "X82n1571_101:0593c01": "到底。遂仰視曰。東魯人性暴。西竺法難醫　二居士",
    "X82n1571_101:0593c02": "謁。茶次。師問。二居士春秋多少。曰皆七十有餘。師曰。",
    "X82n1571_101:0593c03": "有一物不屬陰陽迁變。不受塵勞關鎖。且道。春秋多",
    "X82n1571_101:0593c04": "少。曰專來求教。師曰。各奉茶三盞(祖山地嗣)。",
    "X82n1571_101:0593c05": "濟寧地藏庚水西禪師本州楊氏子。上堂。道是桃花",
    "X82n1571_101:0593c06": "不是。道是李花不是。白白與紅紅。別是一番風味。汝",
    "X82n1571_101:0593c07": "等諸人是箇漢。始見清明是寒食　示眾。一氣潛回",
    "X82n1571_101:0593c08": "晝始長。園林化日際羣芳。山前一片閑田地。自古無",
    "X82n1571_101:0593c09": "分陰與陽　示眾。昨夜電掣雷崩。夢覺擊碎虗空。拄",
    "X82n1571_101:0593c10": "杖無端呈[跳-兆+孛]跳。天明依舊日頭紅。大眾且道。是何意",
    "X82n1571_101:0593c11": "旨。眾佇立。師以拄杖。旋風打散　頌女子出定曰。深",
    "X82n1571_101:0593c12": "山古寺白雲中。莫道歸來無路通。鐘扣堦前清夢覺。",
    "X82n1571_101:0593c13": "日移塔影上梧桐　頌本來面目曰。描不成兮畵不",
    "X82n1571_101:0593c14": "就。丹青恨殺毛延壽。何須千里憶招君。霜月秋清眉",
    "X82n1571_101:0593c15": "目秀(徹也融嗣)。",
    "X82n1571_101:0593c16": "法華博庵仁禪師雪夜小參。庭前柏樹子。不會西來",
    "X82n1571_101:0593c17": "大意。帶累青山。愁得頭白。十字街前石敢當。縮項嗟",
    "X82n1571_101:0593c18": "吁。惟有滕六神。忍俊不禁。平空起舞。將園林樹木。變",
    "X82n1571_101:0593c19": "作玉蕋瓊枝。韓昌黎策馬不前。孟浩然尋梅無路。慧",
    "X82n1571_101:0593c20": "可因之堅立。元亮因之高臥。山僧今夜不可無半點",
    "X82n1571_101:0593c21": "熱腸。也要向諸人冷竈裏著火。連卓拄杖曰。照顧鬚",
    "X82n1571_101:0593c22": "眉　頌德山托鉢曰。衝寒策杖破烟霞。為訪梅花過",
    "X82n1571_101:0593c23": "嶺斜。幸有東君能解意。暗傳春信到山家　頌魯祖",
    "X82n1571_101:0593c24": "面壁曰。斯門未入已先知。疑欲相逢隔水泥。莫謂春",
    "X82n1571_101:0594a01": "歸無覔處。杜鵑啼在落花枝(用中睿嗣)。",
    "X82n1571_101:0594a02": "無錫惠泉三墖聖心達禪師小參。今之知識。慈悲太",
    "X82n1571_101:0594a03": "煞。今之學者。履踐難明。親師之念不真。學道之心不",
    "X82n1571_101:0594a04": "切。以致叢社凋零。法苑荒蕪。所以山僧入院之初。向",
    "X82n1571_101:0594a05": "九龍峰頂。覓箇不自欺的漢。遂召眾曰。有麼有麼。良",
    "X82n1571_101:0594a06": "久。卓拄杖曰。放待冷來看　江南撫院慕鶴鳴。請上",
    "X82n1571_101:0594a07": "堂。家珍運出毗耶城。供具雲興覿面呈。三萬二千獅",
    "X82n1571_101:0594a08": "子座。盛來香飯滿盂擎。不二法門無內外。姑蘇月映",
    "X82n1571_101:0594a09": "惠泉明。松青鶴望千年翠。花放鳥鳴萬壑清。蒲團坐",
    "X82n1571_101:0594a10": "鎮青山下。每日焚香賀太平。丈室端居無一事。元機",
    "X82n1571_101:0594a11": "密契樂無生。虎丘名勝梁溪接。總賴維摩作翰屏。然",
    "X82n1571_101:0594a12": "雖如是。且道。山僧恁麼舉揚。還當得宗乘中事也無。",
    "X82n1571_101:0594a13": "良久曰。堂堂一默誰能委。只許曼殊作者聽　上堂。",
    "X82n1571_101:0594a14": "梁溪古名藍。山水最幽深。野色千家翠。花香萬壑陰。",
    "X82n1571_101:0594a15": "鳥啼晴日湧。漁唱夕陽沉。錦帆飛瑞靄。玉笛弄清音。",
    "X82n1571_101:0594a16": "茶社接歌管。烟島繞雲林。沙汀近月渚。柳岸鎻梅亭。",
    "X82n1571_101:0594a17": "頭頭諸佛國。處處祖師心。舉揚第一義。總入不二門。",
    "X82n1571_101:0594a18": "打開大寶藏。受用盡黃金。大眾還見大寶藏麼。九點",
    "X82n1571_101:0594a19": "高峰懸舜日。二泉噴玉沐堯天　頌溈仰摘茶因緣",
    "X82n1571_101:0594a20": "曰。陽春白雪韻偏佳。琴遇知音兩作家。彈罷玉絃歸",
    "X82n1571_101:0594a21": "去後。清風明月徧天涯(美發淳嗣)。",
    "X82n1571_101:0594a22": "昌化不器珏禪師韋天開光上堂。前是三門佛殿。後",
    "X82n1571_101:0594a23": "是方丈僧堂。左廚案右庫房。一一咸承護法力。識得",
    "X82n1571_101:0594a24": "自心心即佛。護持常住佛即心。喝一喝　僧問。祖孫",
    "X82n1571_101:0594b01": "異世。一一親承。未審。承紹箇什麼。師曰。鼻孔向下垂。",
    "X82n1571_101:0594b02": "曰。恁麼則不須重註脚。師曰。眉毛眼上橫　問。師子",
    "X82n1571_101:0594b03": "林中師子吼。臨濟宗旨請師宣。如何是第一元。師曰。",
    "X82n1571_101:0594b04": "如意兩箇角。曰如何是第二元。師曰。拄杖八隻眼。曰",
    "X82n1571_101:0594b05": "如何是三元。師曰。香案[跳-兆+孛]跳。上三十三天　師將示",
    "X82n1571_101:0594b06": "寂。沐浴更衣。焚香禮佛畢。眾請留箇末後句。師曰。使",
    "X82n1571_101:0594b07": "符多謝遠相臨。撩起袈裟請共行。一曲浩歌歸去樂。",
    "X82n1571_101:0594b08": "從來老將不談兵。言畢坐脫(祖山地嗣)。",
    "X82n1571_101:0594b09": "陽山梵音匡裔來禪師上堂。有時在千山頂上。向十",
    "X82n1571_101:0594b10": "字街頭。合水和坭。有時在十字街頭。向千山頂上。壁",
    "X82n1571_101:0594b11": "立萬仞。拄杖子。穿却凡聖眼睛。鉢盂子。覆却河沙世",
    "X82n1571_101:0594b12": "界。賓中有主。主中有賓。全主成賓。全賓成主。到得這",
    "X82n1571_101:0594b13": "箇田地。與麼也是佛。不與麼也是佛。與麼不與麼。悉",
    "X82n1571_101:0594b14": "皆是佛。既能頭頭是佛。新陽山。未免向有佛處稱尊。",
    "X82n1571_101:0594b15": "無法處演法。乃拈起拂子曰。大眾看看。先開山。於拂",
    "X82n1571_101:0594b16": "子頭上。放大光明。坐法空座。解頤而說偈曰。古柏蘩",
    "X82n1571_101:0594b17": "梅擁梵音。頭頭物物現全真。磐陀箕踞閒馴虎。石上",
    "X82n1571_101:0594b18": "何須喚惺惺。先開山。既與麼證明。某上座。未免乘虗",
    "X82n1571_101:0594b19": "接響。昔日趙州有僧問。如何是佛。州曰。殿裏底。曰殿",
    "X82n1571_101:0594b20": "裏底。豈不是坭龕塑像。州曰是。曰如何是佛。州曰。殿",
    "X82n1571_101:0594b21": "裏底。大眾會麼。趙州古佛。頂上有光。爭柰這僧脚下",
    "X82n1571_101:0594b22": "似漆。如今或問新陽山如何是佛。但向道。少間奠掃",
    "X82n1571_101:0594b23": "先墖。各須至誠瞻禮　小參。春日和春風膩。鷓鴣啼",
    "X82n1571_101:0594b24": "在深苑裏。年年光景暗相催。誰能於此趣真旨。趣真",
    "X82n1571_101:0594c01": "旨。戴角泥牛入海底　頌僧問雲門。諸佛出身處。答",
    "X82n1571_101:0594c02": "東山水上行曰。花飛蕠舞出溪灣。送盡東風過遠山。",
    "X82n1571_101:0594c03": "金谷園中春色曉。杜鵑枝上月珊珊(骨巖峰嗣)。",
    "X82n1571_101:0594c04": "黃梅北山寶相瞎庵見禪師師誕日上堂。一為無量。",
    "X82n1571_101:0594c05": "無量為一。指北作南。言端語的。昨夜雲生八極。今朝",
    "X82n1571_101:0594c06": "雨漲前溪。父母未生以前。看來何似今日。時倚松根",
    "X82n1571_101:0594c07": "閒極目。數聲鶯囀畵樓西　進新方丈小參。奪食驅",
    "X82n1571_101:0594c08": "耕。詆堯譽桀。總是抑而為之。仰面看梁。閉門打睡。亦",
    "X82n1571_101:0594c09": "非提持本色。北山今者。門戶洞開。據令條直。得寸還",
    "X82n1571_101:0594c10": "寸。得尺還尺。使泊海有志之士。一個個向者裏。激昂",
    "X82n1571_101:0594c11": "青雲。揚眉吐氣。橫按拄杖曰。誰敢道。山僧兩眼黑似",
    "X82n1571_101:0594c12": "漆　晚參。舉興化雲居何必不必因緣畢。師曰。雲居",
    "X82n1571_101:0594c13": "何必。沙場飲盡刀頭血。興化不必。老將論兵只彈碁。",
    "X82n1571_101:0594c14": "廿年有屈無呌處。秤錘揑出黃金汁。放下手。元是一",
    "X82n1571_101:0594c15": "丸銕。具眼者辯取　示眾。古者道。者一片地。分付來",
    "X82n1571_101:0594c16": "多時。也立地待你搆去。者一片地。分付來多時。也坐",
    "X82n1571_101:0594c17": "地待你搆去。恁麼說話。一往看去。甚覺省力。若約北",
    "X82n1571_101:0594c18": "山。檢點將來。不唯違時失候。亦乃平白欺人。還信得",
    "X82n1571_101:0594c19": "及麼。以手拍禪床曰。若是陶淵明。攢眉便歸去(天章玉嗣)。",
    "X82n1571_101:0594c20": "東禪夢庵格禪師蕪湖丁氏子。示眾。二七圓三冬過。",
    "X82n1571_101:0594c21": "兩片皮終日播末後句。休說破分明聽。連卓竹篦曰。",
    "X82n1571_101:0594c22": "錯錯錯　立春小參。舊年尾新年頭。額點黃金。五彩",
    "X82n1571_101:0594c23": "畵春牛。勾芒得令東風暖。春雨下綢繆。報道。明年麥",
    "X82n1571_101:0594c24": "穗兩岐。田禾大有秋。山僧聞之。不覺手舞足蹈。喜得",
    "X82n1571_101:0595a01": "眾兄弟。依舊飽齁齁樂悠悠。佛法兩字。總向周公橋",
    "X82n1571_101:0595a02": "下蕩裏一丟。擲拂子　示眾。舉亮座主參馬祖公案",
    "X82n1571_101:0595a03": "畢。乃曰。亮公未出蜀時。幸自可憐生。及到泐潭。被馬",
    "X82n1571_101:0595a04": "祖喚。回頭來。擔條斷貫索子。向西山埋沒一生　頌",
    "X82n1571_101:0595a05": "世尊初生曰。西施纔出苧蘿村。攪亂吳王宮裏人。拋",
    "X82n1571_101:0595a06": "落五湖踪跡泯。歡聲鼎沸徧蘇門　頌高峰枕子落",
    "X82n1571_101:0595a07": "地曰。季倫何事愛風流。散宅亡家恨未休。直到綠珠",
    "X82n1571_101:0595a08": "樓下死。那知玉碎粉枯髏(天笠珍嗣)。",
    "X82n1571_101:0595a09": "琅邪樗關真禪師開田晚參。如來禪。四十九年不曾",
    "X82n1571_101:0595a10": "說著。祖師禪。四七二三不曾道著。既不曾說著道著。",
    "X82n1571_101:0595a11": "諸方拈錐豎拂。畢竟承誰恩力。驀揮拂子曰。不勞演",
    "X82n1571_101:0595a12": "大義。開徧祖翁田　示眾。見見之時見非見。蟭螟眼",
    "X82n1571_101:0595a13": "裏黃金殿。椶櫚莫認夜叉頭。芍藥開非菩薩面　示",
    "X82n1571_101:0595a14": "眾。舉曹山四禁語。莫行心處路。畫蛇重添足。不挂本",
    "X82n1571_101:0595a15": "來衣。東施嬾效顰。何須正恁麼。開口早話墮。切忌未",
    "X82n1571_101:0595a16": "生時。鷂子過遼西。於此薦得。曹山在你脚底。稍設遲",
    "X82n1571_101:0595a17": "疑。卒風暴雨。打濕青州布衫。莫言不道　頌女子出",
    "X82n1571_101:0595a18": "定曰。古錦織成雙彩鳳。莫從顏色辨雌雄。曉窗未動",
    "X82n1571_101:0595a19": "金鍼處。迸出丹山一點紅　頌黃檗普請曰。師子窟",
    "X82n1571_101:0595a20": "中施返躑。栴檀林裏爇名香。驢前馬後從他倒。白畫",
    "X82n1571_101:0595a21": "徒勞閃電光(天笠珍嗣)。",
    "X82n1571_101:0595a22": "京口寉林瀚如學禪師上堂。古釋迦不先。今新彌勒",
    "X82n1571_101:0595a23": "不後。直饒倜儻分明。未免無繩自縛。大眾。要見新海",
    "X82n1571_101:0595a24": "會麼。喝一喝曰。吹毛不犯當頭令。好看滹沱正脉通",
    "X82n1571_101:0595b01": "　頌百丈野狐曰。人人盡道野狐別。我說野狐事也",
    "X82n1571_101:0595b02": "同。兩個半千元一貫。轉轉不錯漫流通　頌牛過牕",
    "X82n1571_101:0595b03": "櫺曰。四蹄踏地角撑天。多少男兒盡錯傳。若向尾巴",
    "X82n1571_101:0595b04": "尖上會。流沙巴過路三千(天笠珍嗣)。",
    "X82n1571_101:0595b05": "瓜洲江門御綸文禪師頌世尊陞座文殊白椎話曰。",
    "X82n1571_101:0595b06": "劍挂眉稜殺活分。雷轟白晝剎塵春。不知龍去涎津",
    "X82n1571_101:0595b07": "渡。賺殺刻舟求底人　頌狗子無佛性話曰。皎潔澄",
    "X82n1571_101:0595b08": "潭絕點塵。崢嶸烈燄那容蚊。吹毛磨用山河暗。拶得",
    "X82n1571_101:0595b09": "泥牛血濺人　頌趙州勘二庵主曰。千林滯貨乘時",
    "X82n1571_101:0595b10": "運。家有黃金外有秤。沒誵訛處起誵訛。賺殺許多窮",
    "X82n1571_101:0595b11": "性命　頌女子出定曰。無端立地展旗鎗。家崇為殃",
    "X82n1571_101:0595b12": "最不祥。攪亂三軍難決勝。大都擒賊必擒王(天竺珍嗣)。",
    "X82n1571_101:0595b13": "京口寉林遠涵著禪師晚參。我手何似佛手。我脚大",
    "X82n1571_101:0595b14": "似驢脚。以手打圓相曰。哪。大似厨房下案板頭無底",
    "X82n1571_101:0595b15": "杓。遂以拄杖。攛下面前。作怕勢曰。呵呵呵。將謂南山",
    "X82n1571_101:0595b16": "鱉鼻蛇。原來寄奴泉邊斷井索　晚參。一期以來。說",
    "X82n1571_101:0595b17": "黃道黑。不覺眉毛墮盡了。諸人眉毛還在麼。若在。急",
    "X82n1571_101:0595b18": "須照顧。喝一喝便起　解七小參。把住玄關不放走。",
    "X82n1571_101:0595b19": "青獅變作子湖狗。今朝驀地解翻身。八萬竅毛俱抖",
    "X82n1571_101:0595b20": "擻。俱抖擻謾哮吼。繩頭猶在山僧手(天笠珍嗣)。",
    "X82n1571_101:0595b21": "金沙淨土院霞標城禪師於康熙乙亥十月初六日。",
    "X82n1571_101:0595b22": "迎請新方丈。入院隨交代畢。即沐浴更衣。設茶小敘",
    "X82n1571_101:0595b23": "人事。并謝山主諸檀護。勸發真信。策勵進修。情詞慷",
    "X82n1571_101:0595b24": "慨。聞者流涕。隨急起身。披衣詣各殿。拈香說偈。作禮",
    "X82n1571_101:0595c01": "畢敘謝　就座。舉昔日世尊。于涅槃會。以手摩胸。告",
    "X82n1571_101:0595c02": "眾曰。汝等善觀吾紫磨金色之身。瞻仰取足。無令後",
    "X82n1571_101:0595c03": "悔。若謂吾滅度。非吾弟子。若謂吾不滅度。亦非吾弟",
    "X82n1571_101:0595c04": "子。時百萬億眾。悉皆契悟。師曰。看者一隊。隨邪逐惡",
    "X82n1571_101:0595c05": "漢。萬劫無有解脫之期。殊不知黃面老子。空教四十",
    "X82n1571_101:0595c06": "九年說得。天花亂墜。地湧金蓮。何異趙昌畫花。終是",
    "X82n1571_101:0595c07": "一場虗設。逗到臨沒。梢頭抵死。命根不斷。城上座。忝",
    "X82n1571_101:0595c08": "為後裔。忍俊不禁。今且別資一路。使現前大眾。個個",
    "X82n1571_101:0595c09": "如龍得水去也。遂展兩手曰。汝等善觀我四大本空。",
    "X82n1571_101:0595c10": "五蘊非有。離這殻漏子。畢竟甚處與諸人相見。若謂",
    "X82n1571_101:0595c11": "我滅度。是我同流。若謂我不滅度。亦是我同流。何故",
    "X82n1571_101:0595c12": "聻。大海若不納。百川應倒流。起身引眾繞佛。至薪座",
    "X82n1571_101:0595c13": "邊。乃曰。安排何用巧多般。不用棺兮不用龕。死後茶",
    "X82n1571_101:0595c14": "毗增厭惡。此生叨膽自專權。遂入薪趺坐。垂問。高峰",
    "X82n1571_101:0595c15": "妙禪師道。盡大地是個火坑。得何三昧。不被燒却。大",
    "X82n1571_101:0595c16": "眾。試答一轉語。東禪曰。正是老弟受用處。師舉手笑",
    "X82n1571_101:0595c17": "曰。謝和尚證明。遂撫掌歌曰。餘年三十六。世味俱甞",
    "X82n1571_101:0595c18": "足。堪歎閻浮提。幾唱還鄉曲。夢幻與空花。徒勞思把",
    "X82n1571_101:0595c19": "捉。苦樂不相干。無榮亦無辱。儒釋教雖分。無僧亦無",
    "X82n1571_101:0595c20": "俗。凡聖本同途。無遲亦無速。去住任縱橫。無拘亦無",
    "X82n1571_101:0595c21": "束。出沒本無端。休評壽延促。生不愛天堂。死不怕地",
    "X82n1571_101:0595c22": "獄。銳利若剛刀。絳鋩似金鏃。嗔怒當慈悲。甘露翻成",
    "X82n1571_101:0595c23": "毒。鐵面不容情。怨恨如蔴粟。棒喝一齊施。觀根知幾",
    "X82n1571_101:0595c24": "熟。惡聲載道傳。十回九顰蹙。化度既無緣。枉作如來",
    "X82n1571_101:0596a01": "屬。無地避慚惶。貶向無生國。復雙手擎兩燭臺。示眾。",
    "X82n1571_101:0596a02": "敢問諸上善人。且道。這個還是金臺耶。銀臺耶。若向",
    "X82n1571_101:0596a03": "者裏。直下搆得。便知人人自性彌陀。個個共證藥王",
    "X82n1571_101:0596a04": "三昧。遂合掌。三誦蓮池海會佛菩薩。便以燭燃薪。須",
    "X82n1571_101:0596a05": "臾其燄大熾。一眾環視。誦彌陀經。至今現在說法句。",
    "X82n1571_101:0596a06": "師復高聲曰。住。眾誦如故。莫會師意。師復搖手曰。不",
    "X82n1571_101:0596a07": "要誦了。眾號泣動地。有不忍觀者。競擁薪覆之。俄頃",
    "X82n1571_101:0596a08": "復長伸兩手。劈開薪燄。出示全身。合掌端坐而化(天笠",
    "X82n1571_101:0596a09": "珍嗣)。",
    "X82n1571_101:0596a10": "蘇州石佛獨耀曜禪師頌世尊初生曰。一出頭來氣",
    "X82n1571_101:0596a11": "槩雄。眼空四海絕倫同。乾坤把住要津路。真使人人",
    "X82n1571_101:0596a12": "徹骨窮　頌覩明星曰。寐眼不開猶寐。只知大地一",
    "X82n1571_101:0596a13": "微塵。從茲見後貧如洗。始覺從前錯用心(天笠珍嗣)。",
    "X82n1571_101:0596a14": "蘇州宋文森居士別號城南。幼慕空門。長齋課佛。耽",
    "X82n1571_101:0596a15": "嗜禪宗。參南澗珍于吳郡放生庵。士禮見。便曰。龍腦",
    "X82n1571_101:0596a16": "薄荷。香聞天下。珍曰。乾矢橛。庵中常出幾個。士無語。",
    "X82n1571_101:0596a17": "珍隨問士。如何是乾矢橛。士曰。八面春風。曰來此作",
    "X82n1571_101:0596a18": "麼。士曰。不求佛。不求法。要個了當。曰萬劫千生不得",
    "X82n1571_101:0596a19": "了。士言下頓省。珍問。竹篦子。是什麼東西。士曰。霹靂",
    "X82n1571_101:0596a20": "針。曰為甚你齋中沒有。士曰。者裏青天白日。用他不",
    "X82n1571_101:0596a21": "著。曰午夜紅爐烈焰中。君家留得好家風。畢竟向甚",
    "X82n1571_101:0596a22": "處著脚。士曰。石敢當。珍遂羅而印焉(天笠珍嗣)。",
    "X82n1571_101:0596a23": "大悲定空欽禪師上堂。心月獨露。光吞萬象。一種神",
    "X82n1571_101:0596a24": "機。全賴拄杖。擲下曰。如來大寶。不落限量　晚參。一",
    "X82n1571_101:0596b01": "滴水一滴凍。風雨淋漓彰大用。夜深不聞人語喧。晨",
    "X82n1571_101:0596b02": "鐘時到耳邊送。諸仁者。只是不得喚作聲會　示眾。",
    "X82n1571_101:0596b03": "二年又一年。漸漸改容顏。時作兒童戲。看看兩鬢斑。",
    "X82n1571_101:0596b04": "者個是遷變底。那個是不遷變底。聻。良久曰。劍去久",
    "X82n1571_101:0596b05": "矣　師一日作把琵琶勢。傍一僧曰。正好彈。師曰。不",
    "X82n1571_101:0596b06": "遇知音。僧隨作聽勢。師曰。徒勞側耳　久參蔣山。僧",
    "X82n1571_101:0596b07": "問。梅老人。即今在甚麼虞。師曰。山僧也是客居積善",
    "X82n1571_101:0596b08": "　頌殃崛產難曰。濛濛細雨熟梅天。兩岸垂楊弄晚",
    "X82n1571_101:0596b09": "烟。蜂蝶出林忙不歇。波斯倒捲水晶簾　頌臨濟三",
    "X82n1571_101:0596b10": "頓棒曰。大鵬擊海取龍吞。撤底掀翻波浪深。踏著珊",
    "X82n1571_101:0596b11": "瑚枝上月。光明照徹歲寒心(梅谷悅嗣)。",
    "X82n1571_101:0596b12": "虔州萬壽跂應華禪師佛成道上堂。一二三四五六",
    "X82n1571_101:0596b13": "七。七六五四三二一。算來八兩是半觔。甕中何曾走",
    "X82n1571_101:0596b14": "却鱉。不可說不可說。微塵剎土中。殿裏乾屎橛。喝一",
    "X82n1571_101:0596b15": "喝。卓拄杖下座　謝化主上堂。山僧福力軟如綿。甘",
    "X82n1571_101:0596b16": "在崖窩飲石泉。抱愧孰知天地老。無為此不在塵緣。",
    "X82n1571_101:0596b17": "畢竟施者受者。功向何所。盂中皆是勤辛力。莫把金",
    "X82n1571_101:0596b18": "錢換鐵錢　晚參。達磨西來。直指人心。見性成佛。殊",
    "X82n1571_101:0596b19": "不知從門入者。不是家珍。還有不受惑者麼　晚參。",
    "X82n1571_101:0596b20": "達磨西來。盡力提持。祗道得箇不識。大眾還會麼。一",
    "X82n1571_101:0596b21": "字入公門。九牛拽不出　問父母未生前。如何是本",
    "X82n1571_101:0596b22": "來面目。師曰。道過了也。曰道箇甚麼。師展兩手　問",
    "X82n1571_101:0596b23": "大地為牀。虗空作帳。須彌為枕。且道。甚麼人得臥。師",
    "X82n1571_101:0596b24": "曰。無面目者。師於康熈丙子夏。說偈跏趺而逝。世壽",
    "X82n1571_101:0596c01": "七十一。坐夏四十七。門人奉師全身。塔於善慶院之",
    "X82n1571_101:0596c02": "左(梅谷悅嗣)。"
}