{
    "T27n1545_054:0278a02": "阿毘達磨大毘婆沙論卷第五十",
    "T27n1545_054:0278a03": "四",
    "T27n1545_054:0278a05": "五百大阿羅漢等造",
    "T27n1545_054:0278a06": "三藏法師玄奘奉　詔譯",
    "T27n1545_054:0278a07": "9結蘊第二中不善納息第一之九",
    "T27n1545_054:0278a08": "有五補特伽羅。謂隨信行隨法行信勝解",
    "T27n1545_054:0278a09": "見至身證。乃至廣說。問何故尊者此結蘊中",
    "T27n1545_054:0278a10": "依五補特伽羅作論。後智定蘊中依七補",
    "T27n1545_054:0278a11": "特伽羅作論。謂於此五加慧解脫及俱解",
    "T27n1545_054:0278a12": "脫答是作論者意欲爾故。乃至廣說。復次此",
    "T27n1545_054:0278a13": "結蘊中依有結者而作論故不說後二。智",
    "T27n1545_054:0278a14": "定蘊中依有智定者而作論故。有結無結",
    "T27n1545_054:0278a15": "者俱應說之。復次此結蘊中依有煩惱者",
    "T27n1545_054:0278a16": "而作論故不說後二。智定蘊中依有智定",
    "T27n1545_054:0278a17": "者而作論故。有煩惱無煩惱者俱應說之。",
    "T27n1545_054:0278a18": "復次此結蘊中以補特伽羅為章。以煩惱",
    "T27n1545_054:0278a19": "為門故不說後二。智定蘊中以補特伽羅",
    "T27n1545_054:0278a20": "為章。以智定為門故亦說後二。是故此彼",
    "T27n1545_054:0278a21": "依五依七補特伽羅而造於論。云何隨信行",
    "T27n1545_054:0278a22": "補特伽羅。謂有一類。本來稟性多信多愛多",
    "T27n1545_054:0278a23": "恩多樂多隨順多勝解。不好思量觀察簡",
    "T27n1545_054:0278a24": "擇。由彼稟性多信等故。有時遇佛或佛弟",
    "T27n1545_054:0278a25": "子為說法要教授教誡。廣為開闡無常苦",
    "T27n1545_054:0278a26": "空無我等義。彼作是念。所為我說無常",
    "T27n1545_054:0278a27": "苦空無我等義甚為善哉。欲令我修如是",
    "T27n1545_054:0278a28": "觀行。我應無倒精勤修學彼勤修學無常苦",
    "T27n1545_054:0278a29": "空無我等觀。既淳熟已漸次引起世第一法。",
    "T27n1545_054:0278b01": "次復引生苦法智忍。從此見道十五剎那一",
    "T27n1545_054:0278b02": "切皆名隨信行者。此隨信行補特伽羅。或是",
    "T27n1545_054:0278b03": "預流向。或是一來向。或是不還向。謂若具縛",
    "T27n1545_054:0278b04": "或乃至斷五品結已入正性離生。彼於見",
    "T27n1545_054:0278b05": "道十五心頃名預流向。若斷六品或乃至",
    "T27n1545_054:0278b06": "斷八品結已入正性離生。彼於見道十五",
    "T27n1545_054:0278b07": "心頃名一來向。若離欲染或乃至離無所",
    "T27n1545_054:0278b08": "有處染已入正性離生。彼於見道十五心",
    "T27n1545_054:0278b09": "頃名不還向。云何隨法行補特伽羅。謂有",
    "T27n1545_054:0278b10": "一類。本來稟性多思多量多觀察多簡擇。不",
    "T27n1545_054:0278b11": "好信愛思樂隨順及與勝解。由彼稟性多",
    "T27n1545_054:0278b12": "思等故。有時遇佛或佛弟子為說法要教",
    "T27n1545_054:0278b13": "授教誡。廣為開闡無常苦空無我等義。彼作",
    "T27n1545_054:0278b14": "是念。所為我說無常苦空無我等義。我應",
    "T27n1545_054:0278b15": "觀察。為實為虛審觀察已知無顛倒。復作",
    "T27n1545_054:0278b16": "是念。甚為善哉。欲令我修如是觀行。我",
    "T27n1545_054:0278b17": "應無倒精勤修學。所餘廣說如隨信行。云何",
    "T27n1545_054:0278b18": "信勝解補特伽羅。謂隨信行得道類智捨隨",
    "T27n1545_054:0278b19": "信行得信勝解問彼於爾時何所捨得。答",
    "T27n1545_054:0278b20": "捨名得名捨道得道。捨名者捨隨信行名。",
    "T27n1545_054:0278b21": "得名者得信勝解名。捨道者捨見道。得道",
    "T27n1545_054:0278b22": "者得修道。此信勝解補特伽羅。或是預流果。",
    "T27n1545_054:0278b23": "或是一來向。或是一來果。或是不還向。或是",
    "T27n1545_054:0278b24": "不還果。或是阿羅漢向。謂住預流果未勝",
    "T27n1545_054:0278b25": "進來名預流果。若從此勝進名一來向。若",
    "T27n1545_054:0278b26": "住一來果未勝進來名一來果。若從此勝",
    "T27n1545_054:0278b27": "進名不還向。若住不還果未勝進來名不",
    "T27n1545_054:0278b28": "還果。若從此勝進名阿羅漢向。云何見至補",
    "T27n1545_054:0278b29": "特伽羅。謂隨法行得道類智。捨隨法行。得",
    "T27n1545_054:0278c01": "見至。問彼於爾時何所捨得。答捨名得名",
    "T27n1545_054:0278c02": "捨道得道。捨名者捨隨法行名。得名者得",
    "T27n1545_054:0278c03": "見至名。捨道者捨見道。得道者得修道。此",
    "T27n1545_054:0278c04": "見至補特伽羅。或是預流果。乃至或是阿羅",
    "T27n1545_054:0278c05": "漢向。如信勝解應說其相。云何身證補特",
    "T27n1545_054:0278c06": "伽羅。謂信勝解或見至以身具證八解脫",
    "T27n1545_054:0278c07": "未以慧盡諸漏。彼捨信勝解或見至得身",
    "T27n1545_054:0278c08": "證。問彼於爾時何所捨得。外國諸師作如",
    "T27n1545_054:0278c09": "是說。捨名得名捨道得道。捨名者捨信",
    "T27n1545_054:0278c10": "勝解或見至名。得名者得身證名。捨道者",
    "T27n1545_054:0278c11": "捨信勝解或見至道。得道者得身證道。迦",
    "T27n1545_054:0278c12": "濕彌羅國諸論師言。此捨名得名。非捨道",
    "T27n1545_054:0278c13": "得道。信勝解等得滅定時不捨不得無",
    "T27n1545_054:0278c14": "漏道故。云何慧解脫補特伽羅。謂信勝解或",
    "T27n1545_054:0278c15": "見至但以慧盡諸漏。未以身具證八解脫。",
    "T27n1545_054:0278c16": "彼捨信勝解或見至得慧解脫。問彼於爾",
    "T27n1545_054:0278c17": "時。何所捨得。答捨名得名捨道得道。捨",
    "T27n1545_054:0278c18": "名者捨信勝解或見至名。得名者得慧解",
    "T27n1545_054:0278c19": "脫名。捨道者捨修道。得道者得無學道。云",
    "T27n1545_054:0278c20": "何俱解脫補特伽羅。謂慧解脫或見至或身",
    "T27n1545_054:0278c21": "證。以身具證八解脫亦以慧盡諸漏。彼捨",
    "T27n1545_054:0278c22": "慧解脫或見至或身證得俱解脫。若先得阿",
    "T27n1545_054:0278c23": "羅漢果後得滅定。彼捨慧解脫得俱解脫。",
    "T27n1545_054:0278c24": "但捨名得名。非捨道得道如捨信勝解等",
    "T27n1545_054:0278c25": "得身證說。若先得滅定後得阿羅漢果。彼",
    "T27n1545_054:0278c26": "捨身證得俱解脫。捨名得名捨道得道。",
    "T27n1545_054:0278c27": "捨名者捨身證名。得名者得俱解脫名。捨",
    "T27n1545_054:0278c28": "道者捨修道。得道者得無學道。若諸菩薩",
    "T27n1545_054:0278c29": "證得無上正等菩提彼盡智時捨見至。得",
    "T27n1545_054:0279a01": "俱解脫。捨名得名捨道得道捨名者捨見",
    "T27n1545_054:0279a02": "至名。菩薩修位名見至故。得名者得俱解",
    "T27n1545_054:0279a03": "脫名。諸佛皆是俱解脫故。捨道者捨修道。",
    "T27n1545_054:0279a04": "得道者得無學道。西方師說。菩薩學位先",
    "T27n1545_054:0279a05": "起滅定後得菩提。彼捨身證得俱解脫。迦",
    "T27n1545_054:0279a06": "濕彌羅國諸論師言。三十四念得菩提故。菩",
    "T27n1545_054:0279a07": "薩學位未起滅定故。盡智時定捨見至得",
    "T27n1545_054:0279a08": "俱解脫。必無鈍根未得滅定得盡智時",
    "T27n1545_054:0279a09": "成俱解脫故。無捨信勝解得俱解脫者。",
    "T27n1545_054:0279a10": "問何故名俱解脫。答障有二分。一煩惱障。",
    "T27n1545_054:0279a11": "二解脫障。於二分障心解脫故名俱解脫。",
    "T27n1545_054:0279a12": "問若先得阿羅漢果後得滅定者彼於解",
    "T27n1545_054:0279a13": "脫障何等心解脫。有漏耶無漏耶。有說有漏",
    "T27n1545_054:0279a14": "以無漏心得盡智時已解脫故。評曰應作",
    "T27n1545_054:0279a15": "是說。有漏無漏俱得解脫。所以者何。解脫",
    "T27n1545_054:0279a16": "有二種。一者行世解脫。二者在身解脫。彼未",
    "T27n1545_054:0279a17": "得滅定時入出定心不得行世。不行世故",
    "T27n1545_054:0279a18": "不得在身。若得滅定入出定心行世在身",
    "T27n1545_054:0279a19": "故名解脫。是故有漏無漏二心俱得解脫。如",
    "T27n1545_054:0279a20": "俱解脫依義立名。前五立名亦應依義。問",
    "T27n1545_054:0279a21": "何故名隨信行。答由彼依信隨信行故名",
    "T27n1545_054:0279a22": "隨信行。謂依有漏信隨無漏信行。依有縛",
    "T27n1545_054:0279a23": "信隨解脫信行。依有繫信隨離繫信行。",
    "T27n1545_054:0279a24": "由信為先得入聖道。如是種類補特伽羅",
    "T27n1545_054:0279a25": "從本以來性多信故。若聞他勸汝應務農",
    "T27n1545_054:0279a26": "以自存活彼不思察。我為應作為不應作。",
    "T27n1545_054:0279a27": "我為能作為不能作。為有宜便為無宜",
    "T27n1545_054:0279a28": "便。聞已便作。或聞他勸汝應商賈。或應",
    "T27n1545_054:0279a29": "事王。或應習學書算印等種種伎藝以自",
    "T27n1545_054:0279b01": "存活。亦不思察。廣說乃至。聞已便作。或聞",
    "T27n1545_054:0279b02": "他勸汝應出家亦不思察。為應出家不",
    "T27n1545_054:0279b03": "應出家為能出家。不能出家。為能持戒",
    "T27n1545_054:0279b04": "不能持戒為有宜便為無宜便聞他勸",
    "T27n1545_054:0279b05": "已即便出家。既出家已。若聞他勸汝應誦",
    "T27n1545_054:0279b06": "習彼不思察。為應誦習不應誦習。為能",
    "T27n1545_054:0279b07": "誦習不能誦習。為有宜便為無宜便。為",
    "T27n1545_054:0279b08": "素怛纜。為毘柰耶。為阿毘達磨。聞他勸已",
    "T27n1545_054:0279b09": "即便誦習。或聞他勸營理僧事亦不思察。",
    "T27n1545_054:0279b10": "我為應作為不應作。我為能作為不能作。",
    "T27n1545_054:0279b11": "為有宜便為無宜便。聞已便作。或聞他勸",
    "T27n1545_054:0279b12": "住阿練若亦不思察。我為應住為不應",
    "T27n1545_054:0279b13": "住。我為能住為不能住。為有宜便為",
    "T27n1545_054:0279b14": "無宜便。聞已便住。彼漸次修聖道加行展",
    "T27n1545_054:0279b15": "轉引起世第一法無間引生苦法智忍。從",
    "T27n1545_054:0279b16": "此見道十五剎那名隨信行。問何故名隨法",
    "T27n1545_054:0279b17": "行。答由彼依法隨法行故名隨法行。謂依",
    "T27n1545_054:0279b18": "有漏法隨無漏法行。依有縛法隨解脫法。",
    "T27n1545_054:0279b19": "行。依有繫法隨離繫法行。由慧為先得",
    "T27n1545_054:0279b20": "入聖道。如是種類補特伽羅從本以來性",
    "T27n1545_054:0279b21": "多慧故。若聞他勸汝應務農以自存活。彼",
    "T27n1545_054:0279b22": "便思察。我為應作為不應作。我為能作",
    "T27n1545_054:0279b23": "為不能作。為有宜便為無宜便。審思察",
    "T27n1545_054:0279b24": "已然後作之。餘廣如前隨信行說。彼漸次",
    "T27n1545_054:0279b25": "修聖道加行展轉引起世第一法無間引",
    "T27n1545_054:0279b26": "生苦法智忍。從此見道十五剎那名隨法行",
    "T27n1545_054:0279b27": "問隨信行者。如有爾所信亦有爾所慧。隨",
    "T27n1545_054:0279b28": "法行者。如有爾所慧亦有爾所信。何故一",
    "T27n1545_054:0279b29": "名隨信行。一名隨法行耶。答或但信他展",
    "T27n1545_054:0279c01": "轉修行而入聖道。或自思察展轉修行而入",
    "T27n1545_054:0279c02": "聖道。若但信他展轉修行入聖道者名隨",
    "T27n1545_054:0279c03": "信行。若自思察展轉修行入聖道者名隨",
    "T27n1545_054:0279c04": "法行。復次或由因力加行力不放逸力皆不",
    "T27n1545_054:0279c05": "廣大而入聖道。或由三力皆悉廣大而入",
    "T27n1545_054:0279c06": "聖道。若由三力皆不廣大入聖道者名隨",
    "T27n1545_054:0279c07": "信行。若由三力皆悉廣大入聖道者名隨",
    "T27n1545_054:0279c08": "法行。復次或由止行而入聖道。或由觀行",
    "T27n1545_054:0279c09": "而入聖道。若由止行入聖道者名隨信行。",
    "T27n1545_054:0279c10": "若由觀行入聖道者名隨法行。復次或樂",
    "T27n1545_054:0279c11": "奢摩他。或樂毘鉢舍那樂奢摩他者名隨",
    "T27n1545_054:0279c12": "信行。樂毘鉢舍那名隨法行。如樂憙欲亦",
    "T27n1545_054:0279c13": "爾。",
    "T27n1545_054:0279c14": "復次或由止為先而入聖道。或由觀為先",
    "T27n1545_054:0279c15": "而入聖道。若由止為先入聖道者名隨信",
    "T27n1545_054:0279c16": "行。若由觀為先入聖道者名隨法行。復次",
    "T27n1545_054:0279c17": "或有奢摩他增或有毘鉢舍那增奢摩他增",
    "T27n1545_054:0279c18": "者名隨信行。毘鉢舍那增者名隨法行。復次",
    "T27n1545_054:0279c19": "或由止熏心依觀得解脫。或由觀熏心依",
    "T27n1545_054:0279c20": "止得解脫。若由止熏心依觀得解脫者",
    "T27n1545_054:0279c21": "名隨信行若由觀熏心依止得解脫者名",
    "T27n1545_054:0279c22": "隨法行。復次或有鈍根或有利根。若鈍根",
    "T27n1545_054:0279c23": "者名隨信行。若利根者名隨法行復次或",
    "T27n1545_054:0279c24": "有說智或有開智。有說智者名隨信行。",
    "T27n1545_054:0279c25": "有開智者名隨法行。復次或由緣力而入",
    "T27n1545_054:0279c26": "聖道或由因力而入聖道若由緣力入聖",
    "T27n1545_054:0279c27": "道者名隨信行。若由因力入聖道者名隨",
    "T27n1545_054:0279c28": "法行。復次或得增上心奢摩他非增上慧毘",
    "T27n1545_054:0279c29": "鉢舍那。或得增上慧毘鉢舍那非增上心奢",
    "T27n1545_054:0280a01": "摩他。前名隨信行。後名隨法行。復次如世",
    "T27n1545_054:0280a02": "尊說二因二緣能生正見。一外聞他法音。",
    "T27n1545_054:0280a03": "二內如理作意。若外聞他法音多者名隨信",
    "T27n1545_054:0280a04": "行。若內如理作意多者名隨法行。復次如契",
    "T27n1545_054:0280a05": "經說。人有四法多有所作。一親近善士。二",
    "T27n1545_054:0280a06": "聽聞正法。三如理作意。四法隨法行。若親",
    "T27n1545_054:0280a07": "近善士聽聞正法多者名隨信行。若如理",
    "T27n1545_054:0280a08": "作意法隨法行多者名隨法行。復次或有多",
    "T27n1545_054:0280a09": "住無貪善根。或有多住無癡善根。多住無",
    "T27n1545_054:0280a10": "貪善根者名隨信行。多住無癡善根者名",
    "T27n1545_054:0280a11": "隨法行。復次或有外信有情。或有內思正",
    "T27n1545_054:0280a12": "法。外信有情者名隨信行。內思正法者名",
    "T27n1545_054:0280a13": "隨法行。問何故名信勝解。答由彼依信得",
    "T27n1545_054:0280a14": "信勝解故名信勝解。謂依見道所攝信得",
    "T27n1545_054:0280a15": "修道所攝信勝解。依向道所攝信得果道所",
    "T27n1545_054:0280a16": "攝信勝解。復次由彼補特伽羅以信為先",
    "T27n1545_054:0280a17": "心脫三結是故名信勝解。問何故名見至。",
    "T27n1545_054:0280a18": "答由彼依見得至於見故名見至。謂依見",
    "T27n1545_054:0280a19": "道所攝見得至修道所攝見。依向道所攝",
    "T27n1545_054:0280a20": "見得至果道所攝見。復次由彼補特伽羅",
    "T27n1545_054:0280a21": "以見為先心脫三結是故名見至。問信勝",
    "T27n1545_054:0280a22": "解亦應名信至見至亦應名見勝解。何故",
    "T27n1545_054:0280a23": "一名信勝解一名見至耶。答如信勝解名",
    "T27n1545_054:0280a24": "信勝解見至亦應名見勝解。如見至名見",
    "T27n1545_054:0280a25": "至信勝解亦應名信至。而不爾者欲現異",
    "T27n1545_054:0280a26": "相異門說法令諸智者愛樂受持不相雜亂。",
    "T27n1545_054:0280a27": "問何故名身證。答由彼以身證八解脫。未",
    "T27n1545_054:0280a28": "以慧盡諸漏故名身證。問何故名慧解脫。",
    "T27n1545_054:0280a29": "答由彼以慧盡諸漏未以身證八解脫故",
    "T27n1545_054:0280b01": "名慧解脫。俱解脫名如前已釋。",
    "T27n1545_054:0280b02": "問如見道中依利鈍別建立二種補特伽羅。",
    "T27n1545_054:0280b03": "謂隨信行及隨法行。修道中亦依利鈍別建",
    "T27n1545_054:0280b04": "立二種補特伽羅。謂信勝解及見至。何故無",
    "T27n1545_054:0280b05": "學道中不依利鈍別建立二種補特伽羅。",
    "T27n1545_054:0280b06": "而總說一。或慧解脫或俱解脫耶。答欲界乃",
    "T27n1545_054:0280b07": "至無所有處。或有漏道為斷對治。或無漏道",
    "T27n1545_054:0280b08": "為斷對治。若非想非非想處唯無漏道為斷",
    "T27n1545_054:0280b09": "對治故。總立一補特伽羅。復次前位或有貪",
    "T27n1545_054:0280b10": "多行者。或有不者若離非想非非想處染時",
    "T27n1545_054:0280b11": "身等無貪故總立一補特伽羅。復次前位或",
    "T27n1545_054:0280b12": "有癡多行者。或有不者。若離非想非非想處",
    "T27n1545_054:0280b13": "染時身等無癡故總立一補特伽羅。復次前",
    "T27n1545_054:0280b14": "位或有慢多行者或有不者。若離非想非",
    "T27n1545_054:0280b15": "非想處染時身等無慢故總立一補特伽羅。",
    "T27n1545_054:0280b16": "復次以無學位解脫平等故總立一補特伽",
    "T27n1545_054:0280b17": "羅。如契經說。如來解脫與阿羅漢苾芻解",
    "T27n1545_054:0280b18": "脫等無差別。復次以無學位同剪三界煩",
    "T27n1545_054:0280b19": "惱重髻。同截有頂煩惱頸首。同越三界後有",
    "T27n1545_054:0280b20": "關津。同棄三界所有愛欲。故總立一補特伽",
    "T27n1545_054:0280b21": "羅。有作是說。無學位中亦有二種補特伽",
    "T27n1545_054:0280b22": "羅謂時解脫不時解脫。問若爾唯應建立二",
    "T27n1545_054:0280b23": "種補特伽羅。謂鈍及利。或應立六補特伽",
    "T27n1545_054:0280b24": "羅。謂見修無學位各有二種。即隨信行乃至",
    "T27n1545_054:0280b25": "第六不時解脫。如何立七補特伽羅。答由五",
    "T27n1545_054:0280b26": "緣故建立七種。一由加行故。二由根故三",
    "T27n1545_054:0280b27": "由定故。四由解脫故。五由定及解脫故。由",
    "T27n1545_054:0280b28": "加行故者。謂隨信行及隨法行。由根故者謂",
    "T27n1545_054:0280b29": "信勝解。及見至。由定故者謂身證。由解脫",
    "T27n1545_054:0280b30": "故者謂慧解脫。由定及解脫故者謂俱解脫。",
    "T27n1545_054:0280c01": "隨信行者或應說一。謂七種中名隨信行。",
    "T27n1545_054:0280c02": "或應說三謂由根故即下中上。或應說五",
    "T27n1545_054:0280c03": "謂由種性故。即退法乃至堪達。或應說十",
    "T27n1545_054:0280c04": "五。謂由道故。即苦法智忍乃至道類智忍位。",
    "T27n1545_054:0280c05": "或應說七十三。謂由離染故。即欲界具縛",
    "T27n1545_054:0280c06": "離一品乃至九品染為十。離初靜慮一品",
    "T27n1545_054:0280c07": "乃至九品染為九。欲界第十。即初靜慮具縛",
    "T27n1545_054:0280c08": "者故不別說。後類應知。乃至離無所有處",
    "T27n1545_054:0280c09": "一品乃至九品染為九合七十三。或應說",
    "T27n1545_054:0280c10": "六百五十七。謂由所依故。即三洲六欲天所",
    "T27n1545_054:0280c11": "依各有前說七十三種。若以根種性道離",
    "T27n1545_054:0280c12": "染所依二合三合四合五合其數增長如理",
    "T27n1545_054:0280c13": "應思。若以在身剎那分析應說無量。隨信",
    "T27n1545_054:0280c14": "行者此中總說一隨信行。如隨信行數隨法",
    "T27n1545_054:0280c15": "行亦爾。根道離染所依等故。唯種性別以",
    "T27n1545_054:0280c16": "隨法行唯是不動種性攝故。信勝解者或應",
    "T27n1545_054:0280c17": "說一。謂七種中名信勝解。或應說三。謂由",
    "T27n1545_054:0280c18": "根故。或應說五謂由種性故。或應說八",
    "T27n1545_054:0280c19": "十一謂由離染故。即欲界具縛離一品乃至",
    "T27n1545_054:0280c20": "九品染為十。離初靜慮乃至無所有處各一",
    "T27n1545_054:0280c21": "品乃至九品染為六十三。離非想非非想處",
    "T27n1545_054:0280c22": "一品乃至八品染為八合八十一。有說離染",
    "T27n1545_054:0280c23": "故應說八十二。謂前說八十一加離有頂第",
    "T27n1545_054:0280c24": "九品染無間道時。或應說四百五。謂由所",
    "T27n1545_054:0280c25": "依故即欲界所依有八十一。初靜慮所依有",
    "T27n1545_054:0280c26": "七十二。第二靜慮所依有六十三。第三靜慮",
    "T27n1545_054:0280c27": "所依有五十四。第四靜慮所依有四十五。空",
    "T27n1545_054:0280c28": "無邊處所依有三十六。識無邊處所依有二",
    "T27n1545_054:0280c29": "十七。無所有處所依有十八。非想非非想處",
    "T27n1545_054:0281a01": "所依有九謂彼具縛及離一品乃至八品染",
    "T27n1545_054:0281a02": "為九合四百五。有說此應說四百一十四。",
    "T27n1545_054:0281a03": "謂欲界所依有八十二。初靜慮所依有七十",
    "T27n1545_054:0281a04": "三。第二靜慮所依有六十四。第三靜慮所依",
    "T27n1545_054:0281a05": "有五十五第四靜慮所依有四十六。空無邊",
    "T27n1545_054:0281a06": "處所依有三十七。識無邊處所依有二十八。",
    "T27n1545_054:0281a07": "無所有處所依有十九。非想非非想處所依",
    "T27n1545_054:0281a08": "有十。謂彼具縛及離一品乃至八品染為",
    "T27n1545_054:0281a09": "九。離第九品無間道時為彼第十。此依九",
    "T27n1545_054:0281a10": "地所依分別。若依二十九處所依分別其數",
    "T27n1545_054:0281a11": "多少如理應思。以根種性離染所依二三",
    "T27n1545_054:0281a12": "四合數更增廣。若以在身剎那分折應說",
    "T27n1545_054:0281a13": "無量。信勝解者此中總說一信勝解如信勝",
    "T27n1545_054:0281a14": "解見至亦爾。根及離染所依等故。唯種性",
    "T27n1545_054:0281a15": "別以諸見至唯是不動種性攝故。身證者或",
    "T27n1545_054:0281a16": "應說一謂七種中名身證。或應說三。謂由",
    "T27n1545_054:0281a17": "根故或應說六謂由種性故。即退法乃至",
    "T27n1545_054:0281a18": "不動法。或應說九。謂由離染故即非想非",
    "T27n1545_054:0281a19": "非想處具縛及離一品乃至八品染為九。",
    "T27n1545_054:0281a20": "復有說者。此應說十。謂即前九加離第九",
    "T27n1545_054:0281a21": "無間道時為彼第十。或應說二十七。謂由",
    "T27n1545_054:0281a22": "所依故。欲界所依有九。色界所依有九。無",
    "T27n1545_054:0281a23": "色界所依有九。此唯非想非非想處。非三無",
    "T27n1545_054:0281a24": "色。得滅定者不生彼故。有說此應說三",
    "T27n1545_054:0281a25": "十。謂三界各加第九無間道時。此依三界",
    "T27n1545_054:0281a26": "所依分別。若依地處所依分別其數多少如",
    "T27n1545_054:0281a27": "理應思。以根種姓離染所依二三四合數",
    "T27n1545_054:0281a28": "更增廣若以在身剎那分折有無量。身證",
    "T27n1545_054:0281a29": "者此中總說為一身證慧解脫者或應說一",
    "T27n1545_054:0281b01": "謂七種中名慧解脫。或應說三。謂由根故。",
    "T27n1545_054:0281b02": "或應說六。謂由種性故。或應說九謂由",
    "T27n1545_054:0281b03": "所依故。即欲界乃至非想非非想處所依此",
    "T27n1545_054:0281b04": "依九地所依分別。若依二十九處所依分別",
    "T27n1545_054:0281b05": "成二十九。若以根種性所依二三合數如理",
    "T27n1545_054:0281b06": "應思。若以在身剎那分折即有無量慧解",
    "T27n1545_054:0281b07": "脫者此中總說一慧解脫。如慧解脫數俱解",
    "T27n1545_054:0281b08": "脫亦爾。有差別者謂彼所依以俱解脫不",
    "T27n1545_054:0281b09": "在下三無色處故。",
    "T27n1545_054:0281b10": "此五補特伽羅於三結乃至九十八隨眠。幾",
    "T27n1545_054:0281b11": "成就幾不成就。此中尊者以補特伽羅為章",
    "T27n1545_054:0281b12": "以諸煩惱為門故作斯問答隨信行於三",
    "T27n1545_054:0281b13": "結苦類智未已生皆成就。苦類智已生二成",
    "T27n1545_054:0281b14": "就一不成就。二成就者謂戒禁取疑。彼通三",
    "T27n1545_054:0281b15": "界二四部故。一不成就者謂薩迦耶見。彼",
    "T27n1545_054:0281b16": "唯通三界見苦所斷故。於三不善根未離",
    "T27n1545_054:0281b17": "欲染皆成就。已離欲染皆不成就。此三唯是",
    "T27n1545_054:0281b18": "欲界繫故。已離欲染者彼異生位先已離故",
    "T27n1545_054:0281b19": "後准應知。於三漏未離欲染皆成就。已離欲",
    "T27n1545_054:0281b20": "染二成就一不成就。二成就者謂有漏無明",
    "T27n1545_054:0281b21": "漏。一不成就者謂欲漏。於四瀑流軛取未",
    "T27n1545_054:0281b22": "離欲染皆成就。已離欲染三成就一不成就。",
    "T27n1545_054:0281b23": "三成就者謂有見無明瀑流軛見戒禁我語",
    "T27n1545_054:0281b24": "取。一不成就者謂欲瀑流軛取。於四身繫未",
    "T27n1545_054:0281b25": "離欲染皆成就。已離欲染二成就二不成就。",
    "T27n1545_054:0281b26": "二成就者謂戒禁取此實執身繫。二不成就",
    "T27n1545_054:0281b27": "者謂貪欲瞋恚身繫。於五蓋未離欲染道法",
    "T27n1545_054:0281b28": "智未已生皆成就。道法智已生四成就一不",
    "T27n1545_054:0281b29": "成就。已離欲染皆不成就。五蓋唯是欲界繫",
    "T27n1545_054:0281c01": "故。四成就者謂前四蓋一不成就者謂疑蓋。",
    "T27n1545_054:0281c02": "道法智已生彼已斷故。於五結未離欲染皆",
    "T27n1545_054:0281c03": "成就。已離欲染二成就三不成就。二成就者",
    "T27n1545_054:0281c04": "謂貪慢結。通三界繫故。三不成就者謂瞋嫉",
    "T27n1545_054:0281c05": "慳結。唯欲界繫故。於五順下分結未離欲",
    "T27n1545_054:0281c06": "染苦類智未已生皆成就。苦類智已生。四成",
    "T27n1545_054:0281c07": "就一不成就。四成就者謂初後各二。一不成",
    "T27n1545_054:0281c08": "就者謂有身見。已離欲染苦類智未已生三",
    "T27n1545_054:0281c09": "成就二不成就。三成就者謂後三。二不成就",
    "T27n1545_054:0281c10": "者謂初二。苦類智已生二成就三不成就。二",
    "T27n1545_054:0281c11": "成就者。謂後二。三不成就者。謂初三。於五",
    "T27n1545_054:0281c12": "順上分結未離色染皆成就。已離色染四成",
    "T27n1545_054:0281c13": "就一不成就。四成就者。謂除色貪。一不成就",
    "T27n1545_054:0281c14": "者。謂色貪。於五見苦類智未已生皆成就。",
    "T27n1545_054:0281c15": "苦類智已生三成就二不成就。三成就者。謂",
    "T27n1545_054:0281c16": "後三。二不成就者。謂初二。於六愛身未離",
    "T27n1545_054:0281c17": "欲染皆成就。已離欲染未離梵世染。四成",
    "T27n1545_054:0281c18": "就二不成就。四成就者。謂初後各二。二不成",
    "T27n1545_054:0281c19": "就者。謂鼻舌觸所生愛身。已離梵世染。一成",
    "T27n1545_054:0281c20": "就五不成就。一成就者。謂第六。五不成就者。",
    "T27n1545_054:0281c21": "謂前五。於七隨眠未離欲染皆成就。已離欲",
    "T27n1545_054:0281c22": "染五成就二不成就。五成就者。謂有貪等五。",
    "T27n1545_054:0281c23": "二不成就者。謂欲貪瞋恚。於九結未離欲",
    "T27n1545_054:0281c24": "染皆成就。已離欲染六成就三不成就。六成",
    "T27n1545_054:0281c25": "就者。謂愛等六。三不成就者。謂恚嫉慳。於",
    "T27n1545_054:0281c26": "九十八隨眠未離欲染。苦法智未已生。皆成",
    "T27n1545_054:0281c27": "就者。謂具縛者苦法智忍時一切隨眠無不",
    "T27n1545_054:0281c28": "成就。餘廣說如本論。問何故不說道類智",
    "T27n1545_054:0281c29": "已生耶。答彼若已生非隨信行。是故不說。",
    "T27n1545_054:0282a01": "如隨信行隨法行亦爾。此二地道離染所依。",
    "T27n1545_054:0282a02": "若定若生無不皆等唯根有異。謂鈍根者",
    "T27n1545_054:0282a03": "名隨信行。利根者名隨法行故。信勝解於",
    "T27n1545_054:0282a04": "三結皆不成就彼唯見所斷故。於三不善",
    "T27n1545_054:0282a05": "根未離欲染皆成就已離欲染皆不成就。彼",
    "T27n1545_054:0282a06": "唯欲界繫故。未離欲染者。謂預流果一來",
    "T27n1545_054:0282a07": "向一來果不還向。已離欲染者。謂不還果阿",
    "T27n1545_054:0282a08": "羅漢向。彼或異生位已離欲染。或至聖位方",
    "T27n1545_054:0282a09": "離欲染後准應知。於三漏未離欲染皆成",
    "T27n1545_054:0282a10": "就。已離欲染二成就一不成就。二成就者。謂",
    "T27n1545_054:0282a11": "有漏無明漏。一不成就者。謂欲漏於四瀑流",
    "T27n1545_054:0282a12": "軛。未離欲染三成就一不成就。三成就者。謂欲",
    "T27n1545_054:0282a13": "有無明瀑流軛。一不成就者。謂見瀑流軛。已",
    "T27n1545_054:0282a14": "離欲染二成就二不成就。二成就者。謂有無",
    "T27n1545_054:0282a15": "明瀑流軛。二不成就者。謂欲見瀑流軛。於四",
    "T27n1545_054:0282a16": "取未離欲染二成就二不成就。二成就者。謂",
    "T27n1545_054:0282a17": "欲我語取。二不成就者。謂見戒禁取。已離欲",
    "T27n1545_054:0282a18": "染一成就三不成就。一成就者。謂後一。三不",
    "T27n1545_054:0282a19": "成就者。謂前三。於四身繫未離欲染二成就",
    "T27n1545_054:0282a20": "二不成就。二成就者。謂前二。二不成就者。謂",
    "T27n1545_054:0282a21": "後二。已離欲染皆不成就。前二唯欲界繫。",
    "T27n1545_054:0282a22": "後二唯見所斷故。於五蓋未離欲染四成",
    "T27n1545_054:0282a23": "就一不成就。四成就者謂前四。一不成就者",
    "T27n1545_054:0282a24": "謂後一。已離欲染皆不成就。前四後一皆欲",
    "T27n1545_054:0282a25": "界繫故。於五結未離欲染皆成就。已離欲染",
    "T27n1545_054:0282a26": "二成就三不成就。二成就者。謂貪慢結。三不",
    "T27n1545_054:0282a27": "成就者。謂瞋嫉慳。於五順下分結。未離欲",
    "T27n1545_054:0282a28": "染二成就三不成就。二成就者。謂前二。三不",
    "T27n1545_054:0282a29": "成就者。謂後三。已離欲染皆不成就。前二欲",
    "T27n1545_054:0282b01": "界繫。後三見所斷故。於五順上分結。未離色",
    "T27n1545_054:0282b02": "染皆成就。已離色染四成就一不成就。四成",
    "T27n1545_054:0282b03": "就者。謂除色貪。一不成就者。謂色貪。於五",
    "T27n1545_054:0282b04": "見皆不成就彼唯見所斷故。於六愛身未",
    "T27n1545_054:0282b05": "離欲染皆成就。已離欲染未離梵世染四成",
    "T27n1545_054:0282b06": "就二不成就。四成就者。謂初後各二。二不成",
    "T27n1545_054:0282b07": "就者。謂中間二。已離梵世染一成就五不成",
    "T27n1545_054:0282b08": "就。一成就者。謂後一。五不成就者。謂前五。",
    "T27n1545_054:0282b09": "於七隨眠。未離欲染五成就二不成就。五成",
    "T27n1545_054:0282b10": "就者。謂欲貪瞋恚有貪慢無明。二不成就",
    "T27n1545_054:0282b11": "者謂見疑。已離欲染三成就四不成就。三成",
    "T27n1545_054:0282b12": "就者。謂有貪慢無明。四不成就者。謂餘四。",
    "T27n1545_054:0282b13": "於九結未離欲染六成就三不成就。六成就",
    "T27n1545_054:0282b14": "者。謂愛恚慢無明嫉慳結。三不成就者。",
    "T27n1545_054:0282b15": "謂見取疑結。已離欲染三成就六不成就。三",
    "T27n1545_054:0282b16": "成就者。謂愛慢無明。六不成就者。謂餘六。",
    "T27n1545_054:0282b17": "於九十八隨眠。未離欲染十成就八十八不",
    "T27n1545_054:0282b18": "成就。十成就者。謂三界修所斷。八十八不成",
    "T27n1545_054:0282b19": "就者。謂三界見所斷。已離欲染未離色染六",
    "T27n1545_054:0282b20": "成就九十二不成就。六成就者。謂色無色界",
    "T27n1545_054:0282b21": "修所斷。九十二不成就者。謂三界見所斷。及",
    "T27n1545_054:0282b22": "欲界修所斷。已離色染三成就九十五不成",
    "T27n1545_054:0282b23": "就。三成就者。謂無色界修所斷。九十五不成",
    "T27n1545_054:0282b24": "就者。謂三界見所斷。及欲色界修所斷。如信",
    "T27n1545_054:0282b25": "勝解見至亦爾。此二地道離染所依。若定若",
    "T27n1545_054:0282b26": "生無不皆等。唯根有異。謂鈍根者名信勝",
    "T27n1545_054:0282b27": "解。利根者名見至故。身證於三結三不善",
    "T27n1545_054:0282b28": "根皆不成就。以三結唯見所斷故。三不善",
    "T27n1545_054:0282b29": "根唯欲界繫故。身證必已離三界見所斷",
    "T27n1545_054:0282c01": "及下八地修所斷故。於三漏二成就一不成",
    "T27n1545_054:0282c02": "就。二成就者。謂有無明漏。一不成就者。謂",
    "T27n1545_054:0282c03": "欲漏。於四瀑流軛。二成就二不成就。二成就",
    "T27n1545_054:0282c04": "者。謂有無明。二不成就者。謂欲見。於四取",
    "T27n1545_054:0282c05": "一成就三不成就。一成就者。謂我語取。三不",
    "T27n1545_054:0282c06": "成就者。謂餘三取。於四身繫及五蓋皆不成",
    "T27n1545_054:0282c07": "就。前二身繫及五蓋唯欲界繫故。後二身繫",
    "T27n1545_054:0282c08": "唯見所斷故。於五結二成就三不成就。二",
    "T27n1545_054:0282c09": "成就者。謂貪慢結。三不成就者。謂瞋嫉慳",
    "T27n1545_054:0282c10": "結。於五順下分結皆不成就。前二唯欲界",
    "T27n1545_054:0282c11": "繫。後三唯見所斷故。於五順上分結。四成",
    "T27n1545_054:0282c12": "就一不成就。一不成就者。謂色貪。四成就",
    "T27n1545_054:0282c13": "者。謂餘四。於五見皆不成就於見所斷久",
    "T27n1545_054:0282c14": "已離故。於六愛身一成就五不成就。一成就",
    "T27n1545_054:0282c15": "者。謂第六。五不成就者。謂前五。於七隨眠",
    "T27n1545_054:0282c16": "三成就四不成就。三成就者。謂有貪慢無",
    "T27n1545_054:0282c17": "明。四不成就者。謂餘四。於九結三成就六",
    "T27n1545_054:0282c18": "不成就。三成就者。謂愛慢無明。六不成就",
    "T27n1545_054:0282c19": "者。謂餘六。於九十八隨眠。三成就九十五不",
    "T27n1545_054:0282c20": "成就。三成就者謂無色界修所斷。九十五不",
    "T27n1545_054:0282c21": "成就者。謂三界見所斷。及欲色界修所斷",
    "T27n1545_054:0282c22": "問頗有聖者成就九十八隨眠耶。答有。謂",
    "T27n1545_054:0282c23": "具縛者入正性離生住苦法智忍時。問頗",
    "T27n1545_054:0282c24": "有聖者已斷八十八隨眠。未斷十隨眠而",
    "T27n1545_054:0282c25": "未得果耶。答有。謂已離色染入正性離生",
    "T27n1545_054:0282c26": "住滅類智時。彼欲界三十六隨眠。色界三十",
    "T27n1545_054:0282c27": "一隨眠。無色界見苦集滅所斷二十一隨眠",
    "T27n1545_054:0282c28": "已斷。未斷無色界見道所斷七及修所斷三",
    "T27n1545_054:0282c29": "隨眠而未得果住向道故。問頗有已斷九",
    "T27n1545_054:0283a01": "十八隨眠而未得阿羅漢果耶。答有謂已",
    "T27n1545_054:0283a02": "離無所有處染未離非想非非想處染。彼",
    "T27n1545_054:0283a03": "已斷欲界三十六隨眠。色界三十一隨眠下",
    "T27n1545_054:0283a04": "三無色三十一隨眠。而未得阿羅漢果彼或",
    "T27n1545_054:0283a05": "是異生。或是不還者故。評曰彼不應作是",
    "T27n1545_054:0283a06": "說。九十八隨眠依界建立不依地故。由此",
    "T27n1545_054:0283a07": "彼問應答言無。",
    "T27n1545_054:0283a08": "說一切有部發智大毘婆沙論卷第五十四"
}