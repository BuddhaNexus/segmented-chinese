{
    "T38n1772_002:0286b07": "觀彌勒上生兜率天經贊卷下",
    "T38n1772_002:0286b09": "大慈恩寺基撰",
    "T38n1772_002:0286b10": "爾時優婆離亦從座起，頭面作禮而白佛言。",
    "T38n1772_002:0286b11": "贊曰：上明說經因起分，下明發請廣說分。",
    "T38n1772_002:0286b12": "一生補處受記非輕，示相勸生嚴因寔重。若",
    "T38n1772_002:0286b13": "不因請而說，補處之相未尊；若無請而自談，",
    "T38n1772_002:0286b14": "欣當生心不重。故放光集眾普召有緣，假請",
    "T38n1772_002:0286b15": "談經令興重業。於中有二：初辨外果、後辨內",
    "T38n1772_002:0286b16": "果。辨外果中復分為三：初波離啟請；次世尊",
    "T38n1772_002:0286b17": "廣答；後「佛告優婆離若有比丘及一切大眾」",
    "T38n1772_002:0286b18": "下，結勸生彼。請中有二：初明請軌、後明陳請。",
    "T38n1772_002:0286b19": "此即初也。梵言優婆離，此云近執。佛為太子，",
    "T38n1772_002:0286b20": "彼為佛大臣，親近太子執事之臣。古人云佛",
    "T38n1772_002:0286b21": "之家人，非也。今云優波離，訛也。亦從座起者，",
    "T38n1772_002:0286b22": "既見彌勒位立，優波離垂斯啟請，是故稱",
    "T38n1772_002:0286b23": "亦，表聞彌勒之事當證菩提故。從座起頭面",
    "T38n1772_002:0286b24": "作禮者，屈己首尊禮佛卑足，一心頂戴虔恭",
    "T38n1772_002:0286b25": "深故、憍慢久除為顯成佛尊貴因故、無見頂",
    "T38n1772_002:0286b26": "相之妙業故也。",
    "T38n1772_002:0286b27": "世尊往昔於毘尼中及諸經藏，說阿逸多次當",
    "T38n1772_002:0286b28": "作佛。贊曰：下明陳請。於中有二：初舉昔",
    "T38n1772_002:0286b29": "生今問、後顯今徵後問。此初也。前言世尊，呼",
    "T38n1772_002:0286c01": "佛。又言世尊，談佛。談佛往昔說彌勒故。世出",
    "T38n1772_002:0286c02": "世尊，略言世尊，即是第十薄伽梵號。梵云毘",
    "T38n1772_002:0286c03": "奈耶，此云調伏，調和控御身語等業，制伏滅",
    "T38n1772_002:0286c04": "除諸煩惱故，即是廣律本也。古云毘尼、或云",
    "T38n1772_002:0286c05": "毘泥，皆訛也。近執明究律藏，頗亦諳經，受記",
    "T38n1772_002:0286c06": "多在律中，因斯起問。阿逸多者，此云無能勝，",
    "T38n1772_002:0286c07": "彌勒字也。名彌勒，字阿逸多。往昔佛在耆山",
    "T38n1772_002:0286c08": "說：次我後當成佛者，名曰彌勒。時有菩薩名",
    "T38n1772_002:0286c09": "曰慈氏，從座而起白言：「世尊！願我未來作彼",
    "T38n1772_002:0286c10": "彌勒。」佛言：「可爾。」故今騰昔而生後問。",
    "T38n1772_002:0286c11": "此阿逸多具凡夫身、未斷諸漏，此人命終當生",
    "T38n1772_002:0286c12": "何處？贊曰：顯今徵後問也。文有其二：初舉",
    "T38n1772_002:0286c13": "今徵後生之處所、後舉今徵後生處淨穢。此",
    "T38n1772_002:0286c14": "初徵也。波離下器情局小乘，以己所知輒揣",
    "T38n1772_002:0286c15": "尊極。小宗說於菩薩三劫猶是凡夫，樹下三",
    "T38n1772_002:0286c16": "十四心方成聖者。欲恚害覺時亦未已，故言",
    "T38n1772_002:0286c17": "凡夫未斷諸漏。漏有三種，如《法華贊》。生何處",
    "T38n1772_002:0286c18": "者，三界何界？五趣何趣？四生何生？九有何有？",
    "T38n1772_002:0286c19": "觀因驗果未遣心疑，唯願法王指陳生域。",
    "T38n1772_002:0286c20": "其人今者雖復出家，不修禪定、不斷煩惱。佛記",
    "T38n1772_002:0286c21": "此人成佛無疑，此人命終生何國土。贊曰：",
    "T38n1772_002:0286c22": "徵淨穢也。從緇落飾，形貌出家常現威儀，不",
    "T38n1772_002:0286c23": "修禪定。受姨母之妙服，欲貪未遣；矚毫光而",
    "T38n1772_002:0286c24": "不識，尚有無知。佛記果圓，理深難測，命終生",
    "T38n1772_002:0286c25": "處淨穢何方？但以菩薩不起滅定而現威儀，",
    "T38n1772_002:0286c26": "將繼法王遂取金疊，讓推光位、等問豪光。",
    "T38n1772_002:0286c27": "波離不知，乍謂無定。情麁覩相，真疑有惑。禪",
    "T38n1772_002:0286c28": "定有九、煩惱有十，如餘處說。然且成佛之先，",
    "T38n1772_002:0286c29": "必在覩史一生補處，大小共同。波離挾己下",
    "T38n1772_002:0287a01": "心輒量上位，示有不知，以發今請。",
    "T38n1772_002:0287a02": "佛告優波離：諦聽諦聽，善思念之。如來、應供、正",
    "T38n1772_002:0287a03": "遍知今於此眾說彌勒菩薩摩訶薩阿耨多羅",
    "T38n1772_002:0287a04": "三藐三菩提記。贊曰：下佛廣答。有二：初勅",
    "T38n1772_002:0287a05": "聽許說、後依問具申。此初也。諦者審諦。聽音",
    "T38n1772_002:0287a06": "察理，貴在審情，恐聽不明，重令諦聽。極妙作",
    "T38n1772_002:0287a07": "意名善思念。如來者，第一號也。《涅槃經》云「如",
    "T38n1772_002:0287a08": "過去佛所行妙行三十七品十一空等，來至涅",
    "T38n1772_002:0287a09": "槃，故云如來。」應者，第二號也，應已求害煩惱",
    "T38n1772_002:0287a10": "賊故、應不復受分段生故、應受世間妙供養",
    "T38n1772_002:0287a11": "故。正遍知者，第三號也，正知遍知名正遍知。",
    "T38n1772_002:0287a12": "非邪小知，正滿知故；具二種智，知空有故。上",
    "T38n1772_002:0287a13": "來三號，如次斷德、恩德、智德。阿耨等者，阿之",
    "T38n1772_002:0287a14": "言無，耨多羅云上，三言正，藐言等。又三云",
    "T38n1772_002:0287a15": "正，菩提云覺，即是無上正等正覺。諸法莫先",
    "T38n1772_002:0287a16": "名無上，理事遍知名正等，離妄真照名正覺。",
    "T38n1772_002:0287a17": "或智斷圓名無上覺。簡異生邪智名正覺，簡",
    "T38n1772_002:0287a18": "小乘分智名等覺，簡菩薩缺智復名正覺。下",
    "T38n1772_002:0287a19": "一覺字貫通上文。彌勒當圓證此，獨得全名。",
    "T38n1772_002:0287a20": "記者，識也驗也。佛自稱三德，今為汝等驗識",
    "T38n1772_002:0287a21": "分別慈氏菩薩當來成佛之事。",
    "T38n1772_002:0287a22": "此人從今十二年後命終，必得往生兜率天上。",
    "T38n1772_002:0287a23": "贊曰：下依問具申。有二：初答生處、後答淨",
    "T38n1772_002:0287a24": "穢。此即初也。從今十二年後者，示受記。已求",
    "T38n1772_002:0287a25": "超生死十二緣，故生兜率天而為補處。",
    "T38n1772_002:0287a26": "爾時兜率陀天上有五百億天子，一一天子皆",
    "T38n1772_002:0287a27": "修甚深檀波羅蜜，為供養一生補處菩薩故，以",
    "T38n1772_002:0287a28": "天福力造作宮殿。贊曰：下答淨穢。有二：初",
    "T38n1772_002:0287a29": "正答淨穢；後「佛告優波離此名兜率陀天十",
    "T38n1772_002:0287b01": "善報應」下，結此所因，歎處勝妙。初中有三：初",
    "T38n1772_002:0287b02": "五百億天子造外眾寶宮、次一大神造法堂",
    "T38n1772_002:0287b03": "內院、後五大神於此二宮種種嚴飾。夫諸天",
    "T38n1772_002:0287b04": "福力果出自然，況補處之宮豈更須他造？欲",
    "T38n1772_002:0287b05": "顯福異餘天、果從他作，諸天敬重發願嚴因。",
    "T38n1772_002:0287b06": "又諸天資具凡業所生，知足宮園必由勝行，",
    "T38n1772_002:0287b07": "外陳他作內表修因。譬人王之內苑似天帝",
    "T38n1772_002:0287b08": "之喜園，不說自然之報，唯陳他造之果，皆是",
    "T38n1772_002:0287b09": "菩薩未上生前，預知欲生發願先作。初中有",
    "T38n1772_002:0287b10": "三：一諸天植因發願；二「時諸天子作是願已」",
    "T38n1772_002:0287b11": "下，明天願果；三「五百億龍王圍繞此垣」下，龍",
    "T38n1772_002:0287b12": "王守護。初復有三：初明植因；次「我今持是等」",
    "T38n1772_002:0287b13": "下，正明發願；後「如是諸天子等」下，明行願皆",
    "T38n1772_002:0287b14": "同。初中復二：初明所因、後明植因。此即初",
    "T38n1772_002:0287b15": "也。修願行之所因者，一為修檀度，初業之妙",
    "T38n1772_002:0287b16": "行故；二為供養菩薩故。菩薩盡此一生必定",
    "T38n1772_002:0287b17": "成佛，福田既大，故應植因。因者檀度，緣者願",
    "T38n1772_002:0287b18": "助。現傍資者，天之福力由現天福，傍資因緣",
    "T38n1772_002:0287b19": "二種力故，變成天宮因緣之果，冀在良田天",
    "T38n1772_002:0287b20": "之福資變成宮殿。五百億者，由信、精進、念、定、",
    "T38n1772_002:0287b21": "慧五根為勝因緣，內證法苑樂、外感五百億天",
    "T38n1772_002:0287b22": "為造宮殿。修餘萬行資此五根，故以百億為",
    "T38n1772_002:0287b23": "稱。或是菩薩化預莊嚴，准報土中所有嚴飾",
    "T38n1772_002:0287b24": "勝出世間善根所起，故此所說五根為因。",
    "T38n1772_002:0287b25": "各各脫身旃檀摩尼寶冠，長跪合掌發是願言。",
    "T38n1772_002:0287b26": "贊曰：此明植因。旃檀者，檀香也，色通赤白。",
    "T38n1772_002:0287b27": "摩尼者，如意珠，即諸天所著，如赤白檀香色。",
    "T38n1772_002:0287b28": "如意神珠乃天頂上所戴寶冠神珠。施者，表",
    "T38n1772_002:0287b29": "當果生，所求皆得故、種智圓明得如意故。脫",
    "T38n1772_002:0287c01": "寶冠者，順尊敬故、受記為佛得最尊故。諸",
    "T38n1772_002:0287c02": "天並脫，故言各各。長跪者，雙膝著地直身而",
    "T38n1772_002:0287c03": "住，敬相周故、表修定慧恒無間故。合掌者，虔",
    "T38n1772_002:0287c04": "恭貌，表心冥境證智合理故。上明修行身業",
    "T38n1772_002:0287c05": "因。下發願者，語業因。能起二者，意業因，三輪",
    "T38n1772_002:0287c06": "備故。",
    "T38n1772_002:0287c07": "我今持是無價寶珠及以天冠，為供養大心眾",
    "T38n1772_002:0287c08": "生故。贊曰：第二、明發願。此起願因。慈氏廣",
    "T38n1772_002:0287c09": "以智悲運蒼生而居彼岸，情懷廣大，居因位",
    "T38n1772_002:0287c10": "而號眾生。摩訶薩埵云大有情，以義解之名",
    "T38n1772_002:0287c11": "大心眾生。",
    "T38n1772_002:0287c12": "此人來世不久當成阿耨多羅三藐三菩提。我",
    "T38n1772_002:0287c13": "於彼佛莊嚴國界得受記者，令我寶冠化成供",
    "T38n1772_002:0287c14": "具。贊曰：正明發願。此人者，慈氏。當在人中",
    "T38n1772_002:0287c15": "未生天趣，預興此願，故言：此人於未來世當",
    "T38n1772_002:0287c16": "成正覺。我於彼土佛成正覺時，可為莊嚴殊",
    "T38n1772_002:0287c17": "勝國界得預彼會受記別者。令我寶冠化成",
    "T38n1772_002:0287c18": "供具。供具者，四事什物供養之具。變寶冠而",
    "T38n1772_002:0287c19": "為供具者，顯轉凡而修成聖德。此但說冠，略",
    "T38n1772_002:0287c20": "無寶珠，所願同故。或寶謂如意珠、冠謂天冠，",
    "T38n1772_002:0287c21": "合而論故。若不爾者，何故行因冠珠兩捨，及",
    "T38n1772_002:0287c22": "其發願獨有天冠？故應後釋不違正理。",
    "T38n1772_002:0287c23": "如是諸天子等各各長跪發弘誓願，亦復如是。",
    "T38n1772_002:0287c24": "贊曰：第三、行願皆同。上雖總說諸天已訖，",
    "T38n1772_002:0287c25": "結集之家恐生疑惑，施說諸天願唯一發。今",
    "T38n1772_002:0287c26": "顯行該一切、願亦普同，三業修因相皆等故。",
    "T38n1772_002:0287c27": "時諸天子作是願已，是諸寶冠化作五百萬億",
    "T38n1772_002:0287c28": "寶宮。贊曰：上明植因發願，自下第二明",
    "T38n1772_002:0287c29": "天願果。於中有二：初明十重嚴飾；後「時樂",
    "T38n1772_002:0288a01": "音中」下，重顯前嚴。十重飾者，一宮、二園、三寶、",
    "T38n1772_002:0288a02": "四光、五華、六樹、七色、八金、九天女、十音樂。此",
    "T38n1772_002:0288a03": "初也。既有十地菩薩圍繞，亦有凡夫十善往",
    "T38n1772_002:0288a04": "生，復是菩薩十力增上之所顯現，宮有十重。",
    "T38n1772_002:0288a05": "故下經云「菩薩福力十善報應」。宮謂法苑，初",
    "T38n1772_002:0288a06": "地真智得空寂金，初創得故。內修五根，所以",
    "T38n1772_002:0288a07": "感宮等皆言五百。",
    "T38n1772_002:0288a08": "一一寶宮有七重垣，一一垣七寶所成。贊",
    "T38n1772_002:0288a09": "曰：此有二嚴。二地持戒生長善法，守護六根",
    "T38n1772_002:0288a10": "感園圍繞。三地證得聞思修慧，照了大乘教",
    "T38n1772_002:0288a11": "理行果，起智光明故，感園寶色成。此各七者，",
    "T38n1772_002:0288a12": "二地持戒七支備故，三地能照三乘教理行",
    "T38n1772_002:0288a13": "果七故。又具忍辱七種觀故，一安受苦忍、二",
    "T38n1772_002:0288a14": "諦察法忍，餘五並是耐怨害。忍謂親善想、准",
    "T38n1772_002:0288a15": "法想、無常想、有苦想、攝受想。如《幽贊》上卷說。",
    "T38n1772_002:0288a16": "一一寶出五百億光明，一一光明中有五百億",
    "T38n1772_002:0288a17": "蓮華。贊曰：此有二嚴。四地修得菩提分法，",
    "T38n1772_002:0288a18": "慧焰增故，百行助成感百億光。五地作四諦",
    "T38n1772_002:0288a19": "觀出生死泥，智花敷故，內解五明、外感五五",
    "T38n1772_002:0288a20": "百億華。",
    "T38n1772_002:0288a21": "一一蓮華化作五百億七寶行樹，一一樹葉有",
    "T38n1772_002:0288a22": "五百億寶色。贊曰：此有二嚴。六地作十二",
    "T38n1772_002:0288a23": "因緣觀，厭生死苦樹，感七寶樹故。思慧風動",
    "T38n1772_002:0288a24": "樹，觀緣起故。七寶樹者，七十七智觀所引故。",
    "T38n1772_002:0288a25": "七地純作真無相觀，證法性色，感妙色故。",
    "T38n1772_002:0288a26": "一一寶色有五百億閻浮檀金光，一一閻浮檀",
    "T38n1772_002:0288a27": "金光中出五百億諸天寶女。贊曰：此有二",
    "T38n1772_002:0288a28": "嚴。八地相土皆得自在，故能現起閻浮金光，",
    "T38n1772_002:0288a29": "此於諸金最為第一。近閻浮樹水下而有，色",
    "T38n1772_002:0288b01": "蔽諸光，故偏舉此。九地成熟四無礙解，化利",
    "T38n1772_002:0288b02": "眾生出生善根，感寶女故。",
    "T38n1772_002:0288b03": "一一寶女住立樹下，執百億寶、無數瓔珞，出妙",
    "T38n1772_002:0288b04": "音樂。贊曰：此第十嚴。女執諸寶及眾瓔珞，",
    "T38n1772_002:0288b05": "此寶瓔珞出妙音樂。第十地中陀羅尼門、三",
    "T38n1772_002:0288b06": "摩地門，無礙神通感寶瓔珞，貴莊嚴故。雲雨",
    "T38n1772_002:0288b07": "說法，感樂音故。此上十嚴，皆由內具彼德、外",
    "T38n1772_002:0288b08": "招彼果。十善業道、十力、智等，隨應釋相。",
    "T38n1772_002:0288b09": "時音樂中演說不退轉地法輪之行。贊曰：",
    "T38n1772_002:0288b10": "重顯前嚴，有四：一廣第十樂音說法、二廣第",
    "T38n1772_002:0288b11": "六七寶行樹、三廣第四破暗光明、四廣第二",
    "T38n1772_002:0288b12": "垣牆高厚。此初廣樂音也。不退有五：一未信",
    "T38n1772_002:0288b13": "者信，信不退故。二未定者定，位不退故。三未",
    "T38n1772_002:0288b14": "得者得，證不退故。四未修者修，行不退故。五",
    "T38n1772_002:0288b15": "已斷者不生煩惱，斷不退故。此乃三乘通不",
    "T38n1772_002:0288b16": "退地法輪之行。法輪能詮，行是所詮。正法輪",
    "T38n1772_002:0288b17": "者，唯所詮行，摧滅移轉，行周圓故。行即法輪，",
    "T38n1772_002:0288b18": "今言法輪之行，故知教名法輪，說彼五位所",
    "T38n1772_002:0288b19": "修行也，以彼聽眾具三乘故。法輪有五：一自",
    "T38n1772_002:0288b20": "性、二眷屬、三因、四境、五果，如章中說。今明",
    "T38n1772_002:0288b21": "行者，即攝初三或攝一切。",
    "T38n1772_002:0288b22": "其樹生果如玻璃色，一切眾色入頗梨色中。",
    "T38n1772_002:0288b23": "贊曰：第二廣樹。頗梨色者，謂紅赤色。此為根",
    "T38n1772_002:0288b24": "本，一切寶色為此所含、皆入此色，顯所化眾",
    "T38n1772_002:0288b25": "生究竟位皆歸一乘。",
    "T38n1772_002:0288b26": "是諸光明右旋宛轉，流出眾音，演說大慈大悲",
    "T38n1772_002:0288b27": "法。贊曰：第三、廣破暗光明。右旋宛轉，表菩",
    "T38n1772_002:0288b28": "薩行一切不離智慧光明，及慧所引拔苦與樂",
    "T38n1772_002:0288b29": "大慈悲法。大慈以無嗔為性，大慈以無嗔無",
    "T38n1772_002:0288c01": "癡為性。此各有三：一有情緣，緣假有情；二法",
    "T38n1772_002:0288c02": "緣，不見有情，但唯有法；三無緣，法相亦無，唯",
    "T38n1772_002:0288c03": "有真理。或有情緣，緣有情起。法緣，緣十二分",
    "T38n1772_002:0288c04": "教起。無緣，緣真如起，無所緣故。彌勒慈尊導",
    "T38n1772_002:0288c05": "萬物故，演慈悲之法。",
    "T38n1772_002:0288c06": "一一垣牆，高六十二由旬、厚十四由旬。贊",
    "T38n1772_002:0288c07": "曰：第四廣垣。垣謂圍墉。高六十二由旬者，顯",
    "T38n1772_002:0288c08": "生彼者逾破六十二見故。厚十四由旬者，御",
    "T38n1772_002:0288c09": "摧十四不可記事故。此四嚴中初二進行皆",
    "T38n1772_002:0288c10": "歸一乘，發心證果有差別故；次一破嗔癡，濟",
    "T38n1772_002:0288c11": "有情類；後一永斷外道邪見。",
    "T38n1772_002:0288c12": "五百億龍王圍繞此垣。贊曰：造宮之中下",
    "T38n1772_002:0288c13": "第三段龍王守護。有三：一明守護、二雨寶樹、",
    "T38n1772_002:0288c14": "三次樹說法。此初也。法王教化，天神警衛，恐",
    "T38n1772_002:0288c15": "致外侵，龍王守護。五百億者，顯內具五力，四",
    "T38n1772_002:0288c16": "魔不能屈伏。外有龍王，非人不能逼害。內持",
    "T38n1772_002:0288c17": "五戒，諸惡不侵；外感龍圍，橫災自滅。",
    "T38n1772_002:0288c18": "一一龍王雨五百億七寶行樹，莊嚴垣上。贊",
    "T38n1772_002:0288c19": "曰：明雨寶樹。因五力起七財故，感龍王雨樹",
    "T38n1772_002:0288c20": "嚴飾。七聖財者，謂信、戒、聞、捨、慧、慚、愧。",
    "T38n1772_002:0288c21": "自然有風吹動此樹，樹相掁觸，演說苦、空、無常、",
    "T38n1772_002:0288c22": "無我諸波羅蜜。贊曰：明樹說法。風喻大悲，",
    "T38n1772_002:0288c23": "任運所擊真俗智樹，棠觸談演如是等法。所",
    "T38n1772_002:0288c24": "謂一切有漏逼迫自性皆苦所執，法體都無",
    "T38n1772_002:0288c25": "名空，有為起盡遷流生滅，無總自體一常實",
    "T38n1772_002:0288c26": "我。由此能令諸修行者越到彼岸，名波羅蜜。",
    "T38n1772_002:0288c27": "爾時此宮有一大神名牢度跋提，即從座起，遍",
    "T38n1772_002:0288c28": "禮十方佛，發弘誓願。贊曰：明外果中次下",
    "T38n1772_002:0288c29": "第二明大神為造法堂。慈氏內院也，以堂為",
    "T38n1772_002:0289a01": "主，名造法堂。據實而言，具造內院，至下當悉。",
    "T38n1772_002:0289a02": "於中有三：一發願；第二「既發願」下，所願果遂；",
    "T38n1772_002:0289a03": "第三「爾時十方無量諸天」下，諸天覩勝發願往",
    "T38n1772_002:0289a04": "生。初中有二：一明儀軌、二明發願。此初也。普",
    "T38n1772_002:0289a05": "憑威力遍禮十方，欲解廣大發弘誓願。雖知",
    "T38n1772_002:0289a06": "凡聖同感內院方成菩薩，力增多由聖現。一",
    "T38n1772_002:0289a07": "大神者，表無漏智能起妙土。《佛地經》云「勝出",
    "T38n1772_002:0289a08": "世間善根所起，如如意珠有神用故。」亦是凡",
    "T38n1772_002:0289a09": "夫發菩提心，加行智感。",
    "T38n1772_002:0289a10": "若我福德應為彌勒菩薩造善法堂，令我額上",
    "T38n1772_002:0289a11": "自然出珠。贊曰：正明發願。宣妙義舍，名善",
    "T38n1772_002:0289a12": "法堂。表親尊重，珠從額出。內院宮字如下自",
    "T38n1772_002:0289a13": "陳，法堂尊勝故標願首。",
    "T38n1772_002:0289a14": "既發願已，額上自然出百億寶珠，瑠璃玻璃一",
    "T38n1772_002:0289a15": "切眾色無不具足，如紫紺摩尼，表裏映徹。贊",
    "T38n1772_002:0289a16": "曰：下明願遂。於中有五：一明作宮；第二「時諸",
    "T38n1772_002:0289a17": "園中」下，作園；第三「亦有七寶大師子座」下，作",
    "T38n1772_002:0289a18": "座；第四「時宮四角有四寶柱」下，作柱；第五「如",
    "T38n1772_002:0289a19": "是天宮有百萬億無量寶色」下，天宮天女寶色",
    "T38n1772_002:0289a20": "皆同。作宮中有八：一明作宮、二欄楯、三天子",
    "T38n1772_002:0289a21": "女、四手生花、五光明、六樂器、七起舞、八說",
    "T38n1772_002:0289a22": "法。作宮殿中有二：初出珠、後作宮。此初也。瑠",
    "T38n1772_002:0289a23": "璃碧色，頗梨紅色。一切眾色皆具足者，額上",
    "T38n1772_002:0289a24": "之珠舉碧紅為首，自餘眾色一切皆足，或此",
    "T38n1772_002:0289a25": "二寶一切色類皆悉具足。紫謂紫色。紺者，《說",
    "T38n1772_002:0289a26": "文》云「帛深青而陽赤色含紺也」，青而含赤",
    "T38n1772_002:0289a27": "色。今此紺者與彼稍異，如紫青色如意神珠，",
    "T38n1772_002:0289a28": "表裏映徹。",
    "T38n1772_002:0289a29": "此摩尼殊迴施空中，化為四十九重微妙寶",
    "T38n1772_002:0289b01": "宮。贊曰：此作宮也。四十九重者，持戒堅牢，",
    "T38n1772_002:0289b02": "宮遂重密。",
    "T38n1772_002:0289b03": "一一欄楯萬億梵摩尼寶所共合成，諸欄楯間",
    "T38n1772_002:0289b04": "自然化生無量億萬七寶蓮華，一一蓮華上有",
    "T38n1772_002:0289b05": "無量億光，其光明中具諸樂器，如是天樂不鼓",
    "T38n1772_002:0289b06": "自鳴。此聲出時，諸女自然執眾樂器競起歌舞，",
    "T38n1772_002:0289b07": "所詠歌音演說十善、四弘誓願。諸天聞者皆發",
    "T38n1772_002:0289b08": "無上道心。贊曰：自下第二作欄楯、第三化",
    "T38n1772_002:0289b09": "生天子天女、第四手生蓮花、第五有無量光",
    "T38n1772_002:0289b10": "明、第六光有樂器不須擊鼓而自然響、第七",
    "T38n1772_002:0289b11": "樂聲既動女起舞歌、第八歌舞不作生死之",
    "T38n1772_002:0289b12": "戲皆演十善行四弘之誓願。四弘願者，一未",
    "T38n1772_002:0289b13": "離苦願離、二未得樂願得、三未發菩提心斷",
    "T38n1772_002:0289b14": "惡修善者願早發心斷惡修善、四未成佛者",
    "T38n1772_002:0289b15": "願早成佛。亦云知苦、斷集、證滅、修道。諸天聞",
    "T38n1772_002:0289b16": "已，發大乘心。此由聖行八聖道支、八解脫樂。",
    "T38n1772_002:0289b17": "凡持八戒，不殺、不盜、不邪婬、不妄語、不飲酒、",
    "T38n1772_002:0289b18": "不香鬘塗身歌舞作倡、不騰高廣大床、不非",
    "T38n1772_002:0289b19": "時食，如其次第之所感得，聖凡眾行助正智",
    "T38n1772_002:0289b20": "等之所集成。如慧為先安布間飾，故能致此。",
    "T38n1772_002:0289b21": "不爾，何緣有斯勝處？",
    "T38n1772_002:0289b22": "時諸垣中有八色瑠璃渠，一一渠有五百億寶",
    "T38n1772_002:0289b23": "珠而用合成，一一渠中有八味水八色具足，其",
    "T38n1772_002:0289b24": "水上涌繞梁棟間，於四門外化生四華。水出華",
    "T38n1772_002:0289b25": "中如寶華流，一一華上有二十四天女，身色微",
    "T38n1772_002:0289b26": "妙如諸菩薩莊嚴身相，手中自然化五百億寶",
    "T38n1772_002:0289b27": "器，一一器中天諸甘露自然盈滿。左肩荷佩無",
    "T38n1772_002:0289b28": "量瓔珞，右肩復負無量樂器，如雲住空從水而",
    "T38n1772_002:0289b29": "出，讚歎菩薩大波羅蜜。贊曰：第二大段願",
    "T38n1772_002:0289c01": "遂中一大神作園。於中有二：初列七事嚴、後",
    "T38n1772_002:0289c02": "結生彼得。初中有七：一、八色渠。八色渠者，青、",
    "T38n1772_002:0289c03": "黃、赤、白、紅、紫、碧、綠。二、寶珠合成。三、八味水，即",
    "T38n1772_002:0289c04": "前八色皆悉具足。八味者，八功德水，可愛味",
    "T38n1772_002:0289c05": "故。八德水者，一清、二輕、三冷、四濡、五香、六美、",
    "T38n1772_002:0289c06": "七飲時不損喉、八飲已不傷腹。四、水涌繞梁",
    "T38n1772_002:0289c07": "門外生華，八色之水從花而出，水色交映如",
    "T38n1772_002:0289c08": "寶花流。五、花出天女二十四者，持七支戒，防",
    "T38n1772_002:0289c09": "三世惡，別三心受，故所感果有二十四。六、手",
    "T38n1772_002:0289c10": "出寶器甘露滿中，表得法味，故滿甘露。七、此",
    "T38n1772_002:0289c11": "諸天女左佩瓔珞、右負樂器，從八色水而出，",
    "T38n1772_002:0289c12": "如瑞雲住空，口讚菩薩諸波羅蜜。持七支戒",
    "T38n1772_002:0289c13": "身三語四，反修七聖財、兼行七覺分，除七隨",
    "T38n1772_002:0289c14": "眠之所招感。此等天女或非實女，並佛菩薩",
    "T38n1772_002:0289c15": "所共化成莊嚴道場，或是女人宿持淨戒精",
    "T38n1772_002:0289c16": "進無犯之所感現，不可凡心之所測度。",
    "T38n1772_002:0289c17": "若有往生兜率天上，自然得此天女侍御。贊",
    "T38n1772_002:0289c18": "曰：結生彼得。",
    "T38n1772_002:0289c19": "亦有七寶大師子，座高四由旬，閻浮檀金無量",
    "T38n1772_002:0289c20": "眾寶以為莊嚴。贊曰：第三大段明願遂中",
    "T38n1772_002:0289c21": "大神作座。於中有十，此文有二：一、座量高廣。",
    "T38n1772_002:0289c22": "清淨法界內含四德，化身之座高四由旬。二、",
    "T38n1772_002:0289c23": "金寶莊嚴，三業智行所嚴飾故。言七寶者，三",
    "T38n1772_002:0289c24": "文不同。《無量壽經》云「金、銀、瑠璃、頗梨、珊瑚、馬",
    "T38n1772_002:0289c25": "腦、車渠」，《恒水經》云「金、銀、珊瑚、真珠、車渠、明月",
    "T38n1772_002:0289c26": "珠、摩尼珠」，《佛地論》云「一金、二銀、三吠瑠璃、四",
    "T38n1772_002:0289c27": "頗胝迦、五牟娑珞揚婆當車渠也、六遏濕摩揚婆",
    "T38n1772_002:0289c28": "當馬腦也、七赤真珠」。雖有帝青大青、石藏杵藏，非",
    "T38n1772_002:0289c29": "常所重，故多不說。三文隨方愛樂差別，不可",
    "T38n1772_002:0290a01": "釋其不同所以。",
    "T38n1772_002:0290a02": "座四角頭生四蓮華，一一蓮華百寶所成，一一",
    "T38n1772_002:0290a03": "寶出百億光明，其光微妙，化為五百億眾寶雜",
    "T38n1772_002:0290a04": "華莊嚴寶帳。贊曰：三、生四花。慈悲喜捨內",
    "T38n1772_002:0290a05": "四無量，外感花故。四、百寶飾。十善業道，自作",
    "T38n1772_002:0290a06": "教他、讚歎慶喜，少分多分全分、少時多時盡",
    "T38n1772_002:0290a07": "喜行故，一一有十名為百行。內修百行、外百",
    "T38n1772_002:0290a08": "寶成，所以上下多說百數。五、放光明。智破暗",
    "T38n1772_002:0290a09": "故。六、雜花莊嚴，眾行助故。",
    "T38n1772_002:0290a10": "時十方面百千梵王，各各持一梵天妙寶以為",
    "T38n1772_002:0290a11": "寶鈴懸寶帳上。時小梵王持天眾寶以為羅網，",
    "T38n1772_002:0290a12": "彌覆帳上。爾時百千無數天子天女眷屬，各持",
    "T38n1772_002:0290a13": "寶華以布座上。是諸蓮華自然皆出五百億寶",
    "T38n1772_002:0290a14": "女，手執白拂侍立帳內。贊曰：七、內修四辨，",
    "T38n1772_002:0290a15": "外有大梵懸寶鈴，天人敬重。八、內修總持，外",
    "T38n1772_002:0290a16": "有小梵為網。九、天子天女持花布座。十、寶女",
    "T38n1772_002:0290a17": "執白拂侍立帳內。皆由凡除十惡、修善戒，菩",
    "T38n1772_002:0290a18": "薩亦持十無盡戒之所招感。",
    "T38n1772_002:0290a19": "持宮四角有四寶柱，一一寶柱有百千樓閣，梵",
    "T38n1772_002:0290a20": "摩尼珠以為交絡。時諸閣間有百千天女，色妙",
    "T38n1772_002:0290a21": "無比，手執樂器，其樂音中演說苦、空、無常、無我",
    "T38n1772_002:0290a22": "諸波羅蜜。贊曰：第四大段願遂中大神造",
    "T38n1772_002:0290a23": "柱。於中有四：一於宮四角各有一柱。二寶柱",
    "T38n1772_002:0290a24": "各有寶珠樓閣梵摩尼者，謂淨摩尼或大梵",
    "T38n1772_002:0290a25": "王如意珠也，此柱皆以梵如意珠而為交絡。",
    "T38n1772_002:0290a26": "三閣間天女手執樂器。四樂音演法。內修四",
    "T38n1772_002:0290a27": "念住心住不動，外感四柱種種莊嚴。",
    "T38n1772_002:0290a28": "如是天宮有百億萬無量寶色，一一諸女亦同",
    "T38n1772_002:0290a29": "寶色。贊曰：第五大段願遂中天宮天女寶",
    "T38n1772_002:0290b01": "色皆同。欲顯內院種種莊嚴，欲令有情同入",
    "T38n1772_002:0290b02": "佛慧故。",
    "T38n1772_002:0290b03": "爾時十方無量諸天，命終皆願生兜率天宮。",
    "T38n1772_002:0290b04": "贊曰：大神造堂中大段第三諸天覩勝發願",
    "T38n1772_002:0290b05": "往生。彌勒生已方皆發願，亦有未生而發願",
    "T38n1772_002:0290b06": "者。",
    "T38n1772_002:0290b07": "時兜率天有五大神。贊曰：自下第三大段",
    "T38n1772_002:0290b08": "明五大神於外內宮種種嚴飾。於中有二：初",
    "T38n1772_002:0290b09": "標、後顯。此標也。由菩薩等內修五蘊妙用莫",
    "T38n1772_002:0290b10": "方，外感五神威力無比。五蘊者，一戒蘊；二定",
    "T38n1772_002:0290b11": "蘊；三慧蘊，緣有為慧；四解脫蘊，勝解數也；",
    "T38n1772_002:0290b12": "五解脫知見蘊，緣無為慧。",
    "T38n1772_002:0290b13": "第一大神名曰寶幢，身雨七寶散宮牆內，一一",
    "T38n1772_002:0290b14": "寶珠化成無量樂器，懸處空中，不鼓自鳴，有無",
    "T38n1772_002:0290b15": "量音適眾生意。贊曰：內持戒得尊高，如寶",
    "T38n1772_002:0290b16": "幢高顯故。戒七支，雨七寶。由持戒故，各稱人",
    "T38n1772_002:0290b17": "心，感得樂音適眾生意。",
    "T38n1772_002:0290b18": "第二大神名曰華德，身雨眾華彌覆宮牆，化成",
    "T38n1772_002:0290b19": "華蓋，一一蓋華百千幢旛以為導引。贊曰：內",
    "T38n1772_002:0290b20": "修定蘊，外感大神名曰花德，定水澄清出妙",
    "T38n1772_002:0290b21": "花故。起四無量垂覆四生，故雨眾華化成花",
    "T38n1772_002:0290b22": "蓋。無量眾行助嚴禪定，感百千幡以為導引。",
    "T38n1772_002:0290b23": "第三大神名曰香音，身毛孔中雨出微妙海此",
    "T38n1772_002:0290b24": "岸栴檀香如雲，作百寶色遶宮七匝。贊曰：",
    "T38n1772_002:0290b25": "內具慧蘊，說法利物破無明臭，外感大神名",
    "T38n1772_002:0290b26": "曰香音，智慧可重如海此岸香。海此岸香六",
    "T38n1772_002:0290b27": "銖，價直娑婆世界。遶宮七匝，除七漏故。七",
    "T38n1772_002:0290b28": "漏者，謂見漏、念漏、愛漏、思惟漏、根漏、惡漏、親",
    "T38n1772_002:0290b29": "近漏。",
    "T38n1772_002:0290c01": "第四大神名曰喜樂，雨如意珠，一一寶珠自然",
    "T38n1772_002:0290c02": "住在幢旛之上，顯說無量歸佛歸法歸比丘僧，",
    "T38n1772_002:0290c03": "及說五戒、無量善法、諸波羅蜜，饒益勸助菩提",
    "T38n1772_002:0290c04": "音者。贊曰：內嚴解脫蘊，外感大神名曰喜",
    "T38n1772_002:0290c05": "樂。離邪解憂苦，得勝解喜樂。心既決定，修行",
    "T38n1772_002:0290c06": "能成，故雨如意珠也。心常決定住於真如，外",
    "T38n1772_002:0290c07": "感神珠住在幢幡之上。既說三歸，又說五戒",
    "T38n1772_002:0290c08": "及諸善法。饒益者利樂義，勸者讚勉義，助者",
    "T38n1772_002:0290c09": "資益濟苦義。音謂音聲，者謂行者。此意總顯",
    "T38n1772_002:0290c10": "神珠演說三歸五戒，利樂勸勉發求大菩提聲",
    "T38n1772_002:0290c11": "之行者。",
    "T38n1772_002:0290c12": "第五大神名曰正音聲，身諸毛孔流出眾水，一",
    "T38n1772_002:0290c13": "一水上有五百億華，一一華上有二十五玉女，",
    "T38n1772_002:0290c14": "一一玉女身諸毛孔出一切音聲，勝天魔后所",
    "T38n1772_002:0290c15": "有音樂。贊曰：內修解脫智見蘊，外感大神",
    "T38n1772_002:0290c16": "名曰正音聲。智順正理，如正音聲故。出眾水",
    "T38n1772_002:0290c17": "者，智水潤渡正覺牙故、五百億花嚴眾德故。",
    "T38n1772_002:0290c18": "二十五玉女者，利益出生二十五有諸善根",
    "T38n1772_002:0290c19": "故。此諸玉女出諸聲者，二十五有一切眾生",
    "T38n1772_002:0290c20": "皆歸念故。出世間聲美妙可愛故，勝天魔后",
    "T38n1772_002:0290c21": "所有音樂。或五大神凡持五戒之所感得，亦",
    "T38n1772_002:0290c22": "是五通之所招集，神通，他心、宿命、天眼、天耳，",
    "T38n1772_002:0290c23": "如次之所感現。",
    "T38n1772_002:0290c24": "佛告優波離：此名兜率陀天十善報應勝妙福",
    "T38n1772_002:0290c25": "處。贊曰：答淨穢中，上來第一答處淨穢，下",
    "T38n1772_002:0290c26": "結所因歎處勝妙。於中有二：一結因、二歎勝。",
    "T38n1772_002:0290c27": "此結因也。十不善業得果有四：一異熟、二等",
    "T38n1772_002:0290c28": "流、三增上、四士用。十善業道能得五果，加離",
    "T38n1772_002:0290c29": "繫果。無漏得四，除異熟果。有漏有四，除離繫",
    "T38n1772_002:0291a01": "果。二種相資，故得五果。下明內身即異熟果。",
    "T38n1772_002:0291a02": "又云於一時間成熟五百億天子得不退地，",
    "T38n1772_002:0291a03": "即離繫果。長壽相等，名等流果。此等外果有",
    "T38n1772_002:0291a04": "二：一增上、二士用。如《瑜伽論》第五十九、六十，",
    "T38n1772_002:0291a05": "及《對法論》第八，廣說十惡業道所有果相；翻",
    "T38n1772_002:0291a06": "彼即是十善道果。此中總說十善道果，不別",
    "T38n1772_002:0291a07": "顯示。然諸善法，十善攝盡，業道據重、十善通",
    "T38n1772_002:0291a08": "輕，故此據總攝一切盡，隨義應知。",
    "T38n1772_002:0291a09": "若我住世一小劫中，廣說一生補處菩薩報應",
    "T38n1772_002:0291a10": "及十善果者，不能窮盡；今為汝等略而解說。",
    "T38n1772_002:0291a11": "贊曰：此歎勝也。一小劫者，日月歲數劫也。三",
    "T38n1772_002:0291a12": "劫行因果應無量，況佛示現境界難思。凡善",
    "T38n1772_002:0291a13": "因果亦廣大故，一小劫說亦難盡。即是聖凡",
    "T38n1772_002:0291a14": "之因所招外內二果，下上兩品所招集故。今",
    "T38n1772_002:0291a15": "為小器略而解說，廣則無邊。",
    "T38n1772_002:0291a16": "佛告優波離：若有比丘及一切大眾，不厭生死",
    "T38n1772_002:0291a17": "樂生天者、愛敬無上菩提心者、欲為彌勒作弟",
    "T38n1772_002:0291a18": "子者，當作是觀。贊曰：明外果中自下第三",
    "T38n1772_002:0291a19": "結勸生彼。於中有三：一示生彼人、二教生彼",
    "T38n1772_002:0291a20": "行、三結成正觀。此示生彼人也。略有三人：",
    "T38n1772_002:0291a21": "一者菩薩行法不厭生死，受生死苦行利樂故。",
    "T38n1772_002:0291a22": "樂生天者，詑脫所依修妙行故、於一切生受",
    "T38n1772_002:0291a23": "尊貴故、處劣自體行不圓故、生天得見彌勒",
    "T38n1772_002:0291a24": "佛故。不同二乘厭生死苦，恐天放逸不樂生",
    "T38n1772_002:0291a25": "也。二者愛敬無上菩提心者，樂修勝行求大",
    "T38n1772_002:0291a26": "菩提，於彌勒所開大法故。不樂大乘希小果",
    "T38n1772_002:0291a27": "者，隨受生處欣涅槃故。三者欲為彌勒作弟",
    "T38n1772_002:0291a28": "子者，願於惡界為作善利，苦有情所希行救",
    "T38n1772_002:0291a29": "濟；不願淨土作餘佛弟子，彼無苦有情可行",
    "T38n1772_002:0291b01": "濟度、無苦可厭欣心不深故。又釋迦末法持",
    "T38n1772_002:0291b02": "戒犯戒、有戒無戒，釋迦皆囑彌勒度之。自揣",
    "T38n1772_002:0291b03": "解行難生淨土，可為彌勒作弟子者，於上所",
    "T38n1772_002:0291b04": "說天宮處所應作是觀。其觀者何？",
    "T38n1772_002:0291b05": "作是觀者，應持五戒、八齋、具足戒、身心精進，不",
    "T38n1772_002:0291b06": "求斷結修十善法，一一思惟兜率陀天上妙快",
    "T38n1772_002:0291b07": "樂。贊曰：二教生彼行也。此修五因：一持五",
    "T38n1772_002:0291b08": "戒、二持八戒、三持具足戒，即是出家五眾所",
    "T38n1772_002:0291b09": "受皆名具戒。四身心精進不求斷結。精謂精",
    "T38n1772_002:0291b10": "純，無惡雜故。進謂昇進，不懈退故。不求斷結",
    "T38n1772_002:0291b11": "者，非作精進六行斷結，斷結便生上二界故。",
    "T38n1772_002:0291b12": "五修十善法。今此且論凡夫散心，五麁因行",
    "T38n1772_002:0291b13": "感內外院增上果業，未是巨細分別解釋生",
    "T38n1772_002:0291b14": "彼業因，廣勸生中方具教示。雖修此因，要須",
    "T38n1772_002:0291b15": "一一思惟彼天上妙快樂，迴願生故。前行非",
    "T38n1772_002:0291b16": "觀，觀為首故。思惟彼故，名之為觀。",
    "T38n1772_002:0291b17": "作是觀者名為正觀，若他觀者名為邪觀。贊",
    "T38n1772_002:0291b18": "曰：結成正觀。去佛時遙病重行闕，受佛付囑",
    "T38n1772_002:0291b19": "欣當佛度末代津梁，真為正觀。業淺識微、智",
    "T38n1772_002:0291b20": "量疎拙，欣生報土、越分所望，不稱病行名為",
    "T38n1772_002:0291b21": "邪觀。",
    "T38n1772_002:0291b22": "爾時優波離即從座起，整衣服，頭面作禮白佛",
    "T38n1772_002:0291b23": "言：世尊！兜率陀天上乃有如是極妙樂事。贊",
    "T38n1772_002:0291b24": "曰：上明外果、下明內果。於中有三：初啟請、次",
    "T38n1772_002:0291b25": "廣答、後佛滅度後勸生於彼。啟請有三：一請",
    "T38n1772_002:0291b26": "儀、二歎勝、三正請。此中具二：「作禮」以上請儀、",
    "T38n1772_002:0291b27": "「白佛」以下歎勝。",
    "T38n1772_002:0291b28": "今此大士何時於閻浮提沒、生於彼天？贊",
    "T38n1772_002:0291b29": "曰：正請也。有二問：一問此沒、二問生彼。",
    "T38n1772_002:0291c01": "佛告優波離：却後十二年二月十五日，於波羅",
    "T38n1772_002:0291c02": "奈國劫波利村波婆利大婆羅門家本所生處，",
    "T38n1772_002:0291c03": "結加趺坐如入滅定。贊曰：下廣答。有四：第",
    "T38n1772_002:0291c04": "一答此沒；第二「時兜率陀天七寶臺內」下，答",
    "T38n1772_002:0291c05": "生彼天；第三「閻浮提歲數」下，乘言便故說下",
    "T38n1772_002:0291c06": "生時節，明住彼天之壽量也；第四「佛告優波",
    "T38n1772_002:0291c07": "離是名彌勒」下，總結。初中有七，此文有三。一",
    "T38n1772_002:0291c08": "命終年月。却後十二年者，表聞授記，得度生",
    "T38n1772_002:0291c09": "死十二緣起。二月者，《涅槃經》第三十云「二",
    "T38n1772_002:0291c10": "月名春陽。春陽之月萬物生長，種植根栽花",
    "T38n1772_002:0291c11": "菓敷榮，江河盈滿百獸孚乳，是時眾生多生",
    "T38n1772_002:0291c12": "常想。為破此常，說一切法悉是無常，唯說如",
    "T38n1772_002:0291c13": "來常住無變。於六時中，孟冬枯悴眾不愛樂，",
    "T38n1772_002:0291c14": "陽春和液人所貪愛。為破眾生世間樂故，演",
    "T38n1772_002:0291c15": "說常樂我淨亦爾。言二月者，喻二種法身，謂",
    "T38n1772_002:0291c16": "自性身及智法身。冬不樂者，喻於智者不樂",
    "T38n1772_002:0291c17": "如來無常入於涅槃。二月樂者，喻於智者樂",
    "T38n1772_002:0291c18": "於如來常樂我淨。種植者，喻聞法歡喜，發菩",
    "T38n1772_002:0291c19": "提心種諸善根。河者，喻於十方諸大菩薩來",
    "T38n1772_002:0291c20": "詣我所，諮受如是大涅槃典。百獸孚乳者，喻",
    "T38n1772_002:0291c21": "我弟子生諸善根。花喻七覺，菓喻四果。以是",
    "T38n1772_002:0291c22": "義故，二月涅槃。師子孔言：『初生、出家、成道、轉",
    "T38n1772_002:0291c23": "妙法輪皆以八日，何故涅槃獨十五日？』『善男",
    "T38n1772_002:0291c24": "子！如十五日月無虧盈，諸佛亦爾，入大涅槃",
    "T38n1772_002:0291c25": "無有虧盈，故以十五日入涅槃。如十五日月",
    "T38n1772_002:0291c26": "盛滿時有十一事：一破暗、二令見道非道、三",
    "T38n1772_002:0291c27": "令見邪正、四除欝蒸得清涼、五能破壞螢火",
    "T38n1772_002:0291c28": "高心、六息一切賊盜之想、七除眾生畏惡獸",
    "T38n1772_002:0291c29": "心、八能開敷優鉢羅花、九含蓮花、十發行人",
    "T38n1772_002:0292a01": "進路之心、十一令諸眾生樂受五欲多獲快",
    "T38n1772_002:0292a02": "樂。如來滿月亦復如是，一破無明暗、二演說",
    "T38n1772_002:0292a03": "正道邪道、三開示生死邪險涅槃平生、四令",
    "T38n1772_002:0292a04": "人遠離貪嗔癡熱、五破壞外道光明、六破壞",
    "T38n1772_002:0292a05": "煩惱結賊、七除滅畏五蓋心、八開敷眾生種",
    "T38n1772_002:0292a06": "善根心、九覆蓋眾生五欲之心、十發起眾生",
    "T38n1772_002:0292a07": "進修趣向大涅槃行、十一令諸眾生樂修解脫。",
    "T38n1772_002:0292a08": "故十五日入涅槃。』」義理既同，故涅槃之時與",
    "T38n1772_002:0292a09": "佛無異。上明歲月。二者、涅槃處。處即於本",
    "T38n1772_002:0292a10": "國本村，父名波婆利，本生之處。釋迦佛於迦",
    "T38n1772_002:0292a11": "維羅衛國生，於俱尸那國入滅，表此化緣畢，",
    "T38n1772_002:0292a12": "餘方教化。《處胎經》第二說「我身今滅，不復更",
    "T38n1772_002:0292a13": "生於閻浮提。於十方面三十二說諸佛剎中",
    "T38n1772_002:0292a14": "遍施佛事。」此緣盡故、彼不盡故。慈氏本生處",
    "T38n1772_002:0292a15": "入滅者，此緣未盡，表於此滅、後於此生，行利",
    "T38n1772_002:0292a16": "他故。三者、入滅形相。結跏趺坐如入滅定。釋",
    "T38n1772_002:0292a17": "迦北首右脇枕手而入滅者，四威儀中臥為",
    "T38n1772_002:0292a18": "極故，表釋迦佛化緣盡故。欲臥必坐，顯彌勒",
    "T38n1772_002:0292a19": "佛利樂未終，當得果時事方終故。二相不同，",
    "T38n1772_002:0292a20": "表極未極有差別故。如入滅定者，似入涅槃",
    "T38n1772_002:0292a21": "實未圓滅，方上生故。",
    "T38n1772_002:0292a22": "身紫金色，光明艶赫如百千日，上兜率陀天。",
    "T38n1772_002:0292a23": "贊曰：第四、終後生相。身紫金色者，表利當生，",
    "T38n1772_002:0292a24": "最第一故。如百千日者，能破眾生癡愛想",
    "T38n1772_002:0292a25": "故。",
    "T38n1772_002:0292a26": "其身舍利如鑄金像，不動不搖。贊曰：第五、",
    "T38n1772_002:0292a27": "舍利之形也。舍利者，𮇷殼也。馱都者，體也。",
    "T38n1772_002:0292a28": "佛體大小如𮇷穀量，故以為名。釋迦如來碎",
    "T38n1772_002:0292a29": "分舍利，表分身十方處處導利。彌勒舍利全",
    "T38n1772_002:0292b01": "身且在，兜率行一佛化故。不動搖者，表佛法",
    "T38n1772_002:0292b02": "身本無生滅動作事故。",
    "T38n1772_002:0292b03": "身圓光中有首楞嚴三昧、般若波羅蜜字義炳",
    "T38n1772_002:0292b04": "然。贊曰：第六、圓光神異。梵云三摩地，此云",
    "T38n1772_002:0292b05": "等持，三昧者訛也。大乘之中妙定及慧，字之",
    "T38n1772_002:0292b06": "與義二俱炳然。炳然者，煥爛之異名也。此意",
    "T38n1772_002:0292b07": "即顯圓光之中有定與慧，字義煥爛溢目顯然，",
    "T38n1772_002:0292b08": "矚其文而義顯，故義稱現。不爾，如何光能現",
    "T38n1772_002:0292b09": "義？顯雖入滅，禪定智慧由來明煥。",
    "T38n1772_002:0292b10": "時諸天人尋即為起眾寶妙塔，供養舍利。贊",
    "T38n1772_002:0292b11": "曰：第七、天人供養。身雖入滅，舍利猶在。",
    "T38n1772_002:0292b12": "時兜率陀天七寶臺內摩尼殿上師子床坐忽",
    "T38n1772_002:0292b13": "然化生。贊曰：自下第二答生彼天。於中有",
    "T38n1772_002:0292b14": "六：一生處、二生相、三身量莊嚴、四異聖神",
    "T38n1772_002:0292b15": "變、五相好光明、六說法利益。此即初也。七寶",
    "T38n1772_002:0292b16": "臺者，七財飾故，即法堂也。師子座者，於彼臺",
    "T38n1772_002:0292b17": "中法王位極，得無畏故。忽然化生者，四生中",
    "T38n1772_002:0292b18": "最勝故。自餘諸天，於父膝上忽然化生。彌勒",
    "T38n1772_002:0292b19": "乃於師子座生，凡聖異故、欲顯菩薩離欲生",
    "T38n1772_002:0292b20": "故。",
    "T38n1772_002:0292b21": "於蓮花上結跏趺坐，身如閻浮檀金色。贊曰：",
    "T38n1772_002:0292b22": "第二、生相。蓮華上者，於師子座上更有蓮花。",
    "T38n1772_002:0292b23": "一切佛座淨土等中皆坐蓮花，表出生死之",
    "T38n1772_002:0292b24": "淤泥，秀二乘之濁水故。結跏趺坐者，如盤龍",
    "T38n1772_002:0292b25": "居，以左押右降伏而坐，以右押左吉祥而坐，",
    "T38n1772_002:0292b26": "既將說法顯作吉祥。身色如金，表可寶重。",
    "T38n1772_002:0292b27": "長十六由旬，三十二相八十種好皆悉具足，頂",
    "T38n1772_002:0292b28": "上肉髻紺瑠璃色，釋迦毘楞伽摩尼百千萬億",
    "T38n1772_002:0292b29": "甄叔迦寶以嚴天冠。贊曰：第三、身量莊嚴。",
    "T38n1772_002:0292c01": "長十六由旬者，德高無比，能越六道、超十地",
    "T38n1772_002:0292c02": "故。相好之義，如下當說。壽量隨天，示同俗故；",
    "T38n1772_002:0292c03": "量越天眾，真德高故。肉髻上髮紺青瑠璃之",
    "T38n1772_002:0292c04": "色。釋迦毘楞迦摩尼者，謂能種種現如意珠",
    "T38n1772_002:0292c05": "及甄叔迦寶以嚴天冠。甄叔迦寶、狀如延珪、",
    "T38n1772_002:0292c06": "似赤瑠璃。",
    "T38n1772_002:0292c07": "其天寶冠有百萬億色，一一色中有無量百千",
    "T38n1772_002:0292c08": "化佛，諸化菩薩以為侍者，復有他方諸大菩薩",
    "T38n1772_002:0292c09": "作十八變，隨意自在住天冠中。贊曰：第四、",
    "T38n1772_002:0292c10": "異聖神變。意顯心首，常共諸佛十方菩薩為",
    "T38n1772_002:0292c11": "伴侶故。十八變者，一振動、二熾然、三流布、",
    "T38n1772_002:0292c12": "四示現、五轉變、六往來、七卷、八舒、九眾像",
    "T38n1772_002:0292c13": "入身、十同類往趣、十一隱、十二顯、十三所作",
    "T38n1772_002:0292c14": "自在、十四制他神通、十五能施辨才、十六能",
    "T38n1772_002:0292c15": "施憶念、十七能施安樂、十八放大光明。如《瑜",
    "T38n1772_002:0292c16": "伽論》三十七說。",
    "T38n1772_002:0292c17": "彌勒眉間有白毫相光，流出眾光作百寶色。三",
    "T38n1772_002:0292c18": "十二相一一相中五百億寶色，一一好中亦有",
    "T38n1772_002:0292c19": "五百億寶色，一一相好豔出八萬四千光明雲。",
    "T38n1772_002:0292c20": "贊曰：第五、相好光明。眉間毫相，第三十一",
    "T38n1772_002:0292c21": "相也。諸佛毫相皆眉間者，極端嚴故。面為尊",
    "T38n1772_002:0292c22": "上、間表兩中，顯佛恒時貴處中道。毫相若舒",
    "T38n1772_002:0292c23": "便長無量，卷如秋月圓晈鮮光、白類雪珂暉",
    "T38n1772_002:0292c24": "煥眾景。白為色本，表作情依；時有卷舒，顯隨",
    "T38n1772_002:0292c25": "緣現。流眾光者，顯演三乘相中最勝，所以偏",
    "T38n1772_002:0292c26": "說；下聖無有，由此獨陳。三十二相者，依《大般",
    "T38n1772_002:0292c27": "若》第三百八十一。佛言：「善現！云何如來三十",
    "T38n1772_002:0292c28": "二相？善現！世尊足下有平滿相，妙善安住猶",
    "T38n1772_002:0292c29": "如奩底，地雖高下，隨足所蹈皆悉怛然無不",
    "T38n1772_002:0293a01": "等觸，是為第一。世尊足下千輻輪文，輞轂眾",
    "T38n1772_002:0293a02": "相無不圓滿，是為第二。世尊手足皆悉柔軟",
    "T38n1772_002:0293a03": "如覩羅綿，勝過一切，是為第三。世尊手足一",
    "T38n1772_002:0293a04": "一指間，猶如雁王咸有鞔網，金色交絡文同綺",
    "T38n1772_002:0293a05": "畫，是為第四。世尊手足所有諸指，圓滿纖長",
    "T38n1772_002:0293a06": "甚可愛樂，是為第五。世尊足跟廣長圓滿，與",
    "T38n1772_002:0293a07": "趺相稱，勝餘有情，是為第六。世尊足趺修高",
    "T38n1772_002:0293a08": "宛滿，柔軟妙好與跟相稱，是為第七。世尊雙",
    "T38n1772_002:0293a09": "腨漸次纖圓，如翳泥耶仙鹿王腨，是為第八。",
    "T38n1772_002:0293a10": "世尊雙臂修直𦟛圓，如象王鼻平立摩膝，是",
    "T38n1772_002:0293a11": "為第九。世尊陰相勢峯藏密，其猶龍馬亦如",
    "T38n1772_002:0293a12": "象王，是為第十。世尊毛孔各一毛生，柔潤紺",
    "T38n1772_002:0293a13": "青右旋宛轉，是為第十一。世尊髮毛端皆上",
    "T38n1772_002:0293a14": "靡右旋宛轉，柔潤紺青嚴金色身，皆可愛樂，",
    "T38n1772_002:0293a15": "是第十二。世尊身皮細薄潤滑，塵垢水等皆",
    "T38n1772_002:0293a16": "所不住，是第十三。世尊身皮皆真金色，光潔",
    "T38n1772_002:0293a17": "晃曜如妙金臺眾寶莊嚴，眾所樂見，是第十",
    "T38n1772_002:0293a18": "四。世尊兩足二手掌中，頭及雙肩七處充滿，",
    "T38n1772_002:0293a19": "是第十五。世尊肩項圓滿殊妙，是第十六。世",
    "T38n1772_002:0293a20": "尊髆腋悉皆充實，是第十七。世尊容儀洪滿",
    "T38n1772_002:0293a21": "端直，是第十八。世尊身相修廣端嚴，是第十",
    "T38n1772_002:0293a22": "九。世尊體相縱廣量等周匝圓滿，如諾瞿陀，",
    "T38n1772_002:0293a23": "是第二十。世尊頷臆并身上半威容廣大，如",
    "T38n1772_002:0293a24": "師子王，是第二十一。世尊常光面各一尋，是",
    "T38n1772_002:0293a25": "第二十二。世尊齒相四十齊平，淨密根深白",
    "T38n1772_002:0293a26": "逾珂雪，是二十三。世尊四牙鮮白鋒利，是二",
    "T38n1772_002:0293a27": "十四。世尊常得味中上味，喉脈直故，能引身",
    "T38n1772_002:0293a28": "中諸支節脈，所有上味風熱淡病不能為雜，",
    "T38n1772_002:0293a29": "由彼不雜脈離沈浮、延縮壞損擁曲等過，能",
    "T38n1772_002:0293b01": "正吞咽津液通流，故身心適常得上味，是二",
    "T38n1772_002:0293b02": "十五。世尊舌相薄淨廣長，能覆面輪至耳髮",
    "T38n1772_002:0293b03": "際，是二十六。世尊梵音詞韻和雅，隨眾多少",
    "T38n1772_002:0293b04": "無不等聞，其聲洪震猶如天鼓，發言婉約如",
    "T38n1772_002:0293b05": "頻迦音，是二十七。世尊眼睫猶若牛王，紺青",
    "T38n1772_002:0293b06": "齊整不相雜亂，是二十八。世尊眼睛紺青鮮",
    "T38n1772_002:0293b07": "白，紅環間飾晈潔分明，是二十九。世尊面輪",
    "T38n1772_002:0293b08": "其猶滿月，眉相晈淨如天帝弓，是第三十。世",
    "T38n1772_002:0293b09": "尊眉間有白毫相，右旋柔軟如都羅綿，鮮白",
    "T38n1772_002:0293b10": "光淨逾珂雪等，是三十一。世尊頂上烏瑟膩",
    "T38n1772_002:0293b11": "沙，高顯周圓猶如天蓋，是三十二。善現！是名",
    "T38n1772_002:0293b12": "三十二大士相。善現！云何如來、應、正等覺八十",
    "T38n1772_002:0293b13": "隨好？善現！世尊指爪狹長薄潤，光潔鮮淨如",
    "T38n1772_002:0293b14": "花赤銅，是為第一。世尊手足指圓纖長，𦟛直柔",
    "T38n1772_002:0293b15": "軟節會不現，是為第二。世尊手足各等無差，",
    "T38n1772_002:0293b16": "於諸指間悉皆充密，是為第三。世尊手足圓",
    "T38n1772_002:0293b17": "滿如意，軟淨光澤色如蓮花，是為第四。世尊",
    "T38n1772_002:0293b18": "筋脈盤結堅固深隱不現，是為第五。世尊兩",
    "T38n1772_002:0293b19": "踝俱隱不現，是為第六。世尊行步直進庠序",
    "T38n1772_002:0293b20": "如龍象王，是為第七。世尊行步威容齊肅如",
    "T38n1772_002:0293b21": "師子王，是為第八。世尊行步安平庠序不過",
    "T38n1772_002:0293b22": "不減猶如牛王，是為第九。世尊行步進止儀",
    "T38n1772_002:0293b23": "雅猶如鵝王，是為第十。世尊迴顧必皆右旋，",
    "T38n1772_002:0293b24": "如龍象王舉身隨轉，是第十一。世尊支節漸",
    "T38n1772_002:0293b25": "次𦟛圓妙善安布，是第十二。世尊骨節交結",
    "T38n1772_002:0293b26": "無隙猶如龍盤，是第十三。世尊膝輪妙善安",
    "T38n1772_002:0293b27": "布堅固圓滿，是第十四。世尊隱處其文妙好，",
    "T38n1772_002:0293b28": "威勢具足圓滿清淨，是第十五。世尊身支潤",
    "T38n1772_002:0293b29": "滑柔軟，光悅鮮淨塵垢不著，是第十六。世尊",
    "T38n1772_002:0293c01": "身容敦肅無畏常不怯弱，是第十七。世尊身",
    "T38n1772_002:0293c02": "支堅固稠密善相屬著，是第十八。世尊身支",
    "T38n1772_002:0293c03": "安定敦重，曾不掉動圓滿無壞，是第十九。世",
    "T38n1772_002:0293c04": "尊身相猶如仙王，周匝端嚴光淨離翳，是第",
    "T38n1772_002:0293c05": "二十。世尊身有周匝圓光，於行等時恒自照",
    "T38n1772_002:0293c06": "曜，是二十一。世尊腹形方正無欠，柔軟不現",
    "T38n1772_002:0293c07": "眾相莊嚴，是二十二。世尊臍深右旋圓妙",
    "T38n1772_002:0293c08": "清淨光澤，是二十三。世尊臍厚不窊不凸周",
    "T38n1772_002:0293c09": "臣妙好，是二十四。世尊皮膚遠離疥癬，亦",
    "T38n1772_002:0293c10": "無黶點疣贅等過，是二十五。世尊手掌充滿",
    "T38n1772_002:0293c11": "柔軟，足下安平，是二十六。世尊手文深長明",
    "T38n1772_002:0293c12": "直潤澤不斷，是二十七。世尊唇色光潤丹暉，",
    "T38n1772_002:0293c13": "如頻婆菓上下相稱，是二十八。世尊面門不",
    "T38n1772_002:0293c14": "長不短不大不小如量端嚴，是二十九。世尊",
    "T38n1772_002:0293c15": "舌相軟薄廣長如赤銅色，是第三十。世尊",
    "T38n1772_002:0293c16": "發聲威震深遠，如象王吼明朗清徹，是三十",
    "T38n1772_002:0293c17": "一。世尊音韻美妙具足如深谷響，是三十二。",
    "T38n1772_002:0293c18": "世尊鼻高修而且直，其孔不現，是三十三。世",
    "T38n1772_002:0293c19": "尊諸齒方整鮮白，是三十四。世尊諸牙圓白",
    "T38n1772_002:0293c20": "光潔漸次鋒利，是三十五。世尊眼精青白分",
    "T38n1772_002:0293c21": "明，是三十六。世尊眼相修廣譬如青蓮花葉，",
    "T38n1772_002:0293c22": "甚可愛樂，是三十七。世尊眼睫上下齊整稠",
    "T38n1772_002:0293c23": "密不白，是三十八。世尊雙眉長而不曲、緻而",
    "T38n1772_002:0293c24": "細軟，是三十九。世尊雙眉綺靡順次，紺瑠璃",
    "T38n1772_002:0293c25": "色，是第四十。世尊雙眉高顯光潤，形如初月，",
    "T38n1772_002:0293c26": "是四十一。世尊耳厚廣大修長，輪埵成就，是",
    "T38n1772_002:0293c27": "四十二。世尊兩耳綺麗齊平，離眾過失，是四",
    "T38n1772_002:0293c28": "十三。世尊容儀能令見者無損無染皆生愛",
    "T38n1772_002:0293c29": "敬，是四十四。世尊額廣圓滿平正形相殊妙，",
    "T38n1772_002:0294a01": "是四十五。世尊身分上半圓滿，如師子王威",
    "T38n1772_002:0294a02": "嚴無對，是四十六。世尊首髮修長紺青稠密",
    "T38n1772_002:0294a03": "不白，是四十七。世尊首髮香潔細軟潤澤旋",
    "T38n1772_002:0294a04": "轉，是四十八。世尊首髮齊整無亂亦不交雜，",
    "T38n1772_002:0294a05": "是四十九。世尊首髮堅固不斷永無𥣁落，是",
    "T38n1772_002:0294a06": "第五十。世尊首髮光滑殊妙塵垢不著，是五",
    "T38n1772_002:0294a07": "十一。世尊身分堅固充實逾那羅延，是五十",
    "T38n1772_002:0294a08": "二。世尊身體長大端直，是五十三。世尊諸竅",
    "T38n1772_002:0294a09": "清淨圓好，是五十四。世尊身支勢力殊勝無",
    "T38n1772_002:0294a10": "與等者，是五十五。世尊身相眾所樂觀甞無",
    "T38n1772_002:0294a11": "厭足，是五十六。世尊面輪修廣得所，晈潔光",
    "T38n1772_002:0294a12": "淨如秋滿月，是五十七。世尊顏貌舒泰光顯，",
    "T38n1772_002:0294a13": "含咲先言，唯向不背，是五十八。世尊面貌光",
    "T38n1772_002:0294a14": "澤熙怡，遠離顰蹙青赤等過，是五十九。世尊",
    "T38n1772_002:0294a15": "身支清淨無垢常無臭穢，是第六十。世尊所",
    "T38n1772_002:0294a16": "有諸毛孔中常出如意微妙之香，是六十一。",
    "T38n1772_002:0294a17": "世尊面門常出最上殊勝之香，是六十二。世",
    "T38n1772_002:0294a18": "尊首相周圓妙好，如末達那亦猶天蓋，是六",
    "T38n1772_002:0294a19": "十三。世尊身毛紺青光淨如孔雀項，紅暉綺",
    "T38n1772_002:0294a20": "飾色類赤銅，是六十四。世尊法音隨眾大小",
    "T38n1772_002:0294a21": "不增不減，應理無差，是六十五。世尊頂相無",
    "T38n1772_002:0294a22": "能見者，是六十六。世尊手足指約分明，莊嚴",
    "T38n1772_002:0294a23": "妙好如赤銅色，是六十七。世尊行時其足去",
    "T38n1772_002:0294a24": "地如四指量而現印文，是六十八。世尊自持",
    "T38n1772_002:0294a25": "不待他衛，身無傾動亦不逶迤，是六十九。世",
    "T38n1772_002:0294a26": "尊威德遠震一切，惡心見喜、恐怖見安，是第",
    "T38n1772_002:0294a27": "七十。世尊音聲不高不下，隨眾生意和悅與",
    "T38n1772_002:0294a28": "言，是七十一。世尊能隨諸有情類言音音樂",
    "T38n1772_002:0294a29": "而為說法，是七十二。世尊一音演說正法，隨",
    "T38n1772_002:0294b01": "有情類各令得解。是七十三。世尊說法咸依",
    "T38n1772_002:0294b02": "次第，必有因緣，言無不善，是七十四。世尊等",
    "T38n1772_002:0294b03": "觀諸有情類，讚善毀惡而無愛憎，是七十五。",
    "T38n1772_002:0294b04": "世尊所為先觀後作，軌範具足令識善淨，是",
    "T38n1772_002:0294b05": "七十六。世尊相好一切有情無能觀盡，是七",
    "T38n1772_002:0294b06": "十七。世尊頂骨堅實圓滿，是七十八。世尊",
    "T38n1772_002:0294b07": "顏容常少不老，好巡舊處，是七十九。世尊手",
    "T38n1772_002:0294b08": "足及胸臆前俱有吉祥喜旋德相，文同綺畫，",
    "T38n1772_002:0294b09": "色類朱丹，是第八十。善現！是名八十隨好。善",
    "T38n1772_002:0294b10": "現！如來、應、正等覺成就如是諸相好故，身光",
    "T38n1772_002:0294b11": "任運能照三千大千世界無不遍滿，若作意",
    "T38n1772_002:0294b12": "時即能普照無量無邊無數世界，然為憐愍",
    "T38n1772_002:0294b13": "諸有情故，攝光常照面各一尋。若縱身光，即",
    "T38n1772_002:0294b14": "日月等所有光明皆常不現，諸有情類便不",
    "T38n1772_002:0294b15": "能知晝夜半月月時歲數，所作事業有不得",
    "T38n1772_002:0294b16": "成。佛聲任運能遍三千大千世界，若作意時",
    "T38n1772_002:0294b17": "即能遍滿無量無邊無數世界。然為利樂諸",
    "T38n1772_002:0294b18": "有情故，聲隨眾量不減不增。善現！如是功德",
    "T38n1772_002:0294b19": "勝利，我先菩薩位修行般若波羅蜜多時已",
    "T38n1772_002:0294b20": "能成辦，故今相好圓滿莊嚴。一切有情見者",
    "T38n1772_002:0294b21": "歡喜，皆獲殊勝利益安樂。如是。善現！菩薩摩",
    "T38n1772_002:0294b22": "訶薩行深般若波羅蜜多時，能以財法二種布",
    "T38n1772_002:0294b23": "施攝諸有情，是為甚奇希有之法。」三十二相",
    "T38n1772_002:0294b24": "由行五修：一發心、二長時、三無間、四慇重、五",
    "T38n1772_002:0294b25": "無餘，之所感得。如《瑜伽論》三十七說，故一一",
    "T38n1772_002:0294b26": "相有五百億光。八十隨好中由行八萬四千",
    "T38n1772_002:0294b27": "教行、逗八萬四千根病因之所感，故一一好",
    "T38n1772_002:0294b28": "艶出八萬四千光明雲。艶者美義，非是焰義。",
    "T38n1772_002:0294b29": "雲者出生蔭覆之義。三百五十法皆行六度，",
    "T38n1772_002:0294c01": "合二千一百，除貪、嗔、癡及等分行，由此復成",
    "T38n1772_002:0294c02": "八十四百，又各能除四大、六塵所生過失，故",
    "T38n1772_002:0294c03": "總合成八萬四千。",
    "T38n1772_002:0294c04": "與諸天子各坐華座，晝夜六時常說不退轉地",
    "T38n1772_002:0294c05": "法輪之行。贊曰：第六、說法利益。於中有三：",
    "T38n1772_002:0294c06": "一陳所說、二明利益、三顯常業。此初也。各坐",
    "T38n1772_002:0294c07": "花座，表菩薩眾並出生死之淤泥故。晝三夜",
    "T38n1772_002:0294c08": "三名為六時。佛住六時，恒起六神通、恒說六",
    "T38n1772_002:0294c09": "度行，拔六趣生、破六隨眠，超六塵故。",
    "T38n1772_002:0294c10": "𨒬一時中，成就五百億天子令不退於阿耨多",
    "T38n1772_002:0294c11": "羅三藐三菩提。贊曰：此明利益。成五百萬",
    "T38n1772_002:0294c12": "億天者，令生五根、具足五力，當圓五眼，超五",
    "T38n1772_002:0294c13": "道故。",
    "T38n1772_002:0294c14": "如是處兜率陀天，晝夜恒說此不退轉法輪，度",
    "T38n1772_002:0294c15": "諸天子。贊曰：顯佛常業。彼恒光明都無暗",
    "T38n1772_002:0294c16": "夕，以起睡相得其夜名。佛即不然，常度天子。",
    "T38n1772_002:0294c17": "閻浮提歲數五十六億萬歲，爾乃下生於閻浮",
    "T38n1772_002:0294c18": "提，如《彌勒下生經》說。贊曰：第三、明下生時",
    "T38n1772_002:0294c19": "節。即住彼天之壽量也。梵云瞻部，此樹名也。",
    "T38n1772_002:0294c20": "言閻浮提，訛耳。此洲從樹為名，四洲所由如",
    "T38n1772_002:0294c21": "餘處辨。此間四百歲當彼天中一日一夜，類",
    "T38n1772_002:0294c22": "彼三十日為一月、十二月為一年，彼天壽四",
    "T38n1772_002:0294c23": "千歲，慈氏窮彼天壽而方下生，不中夭故。",
    "T38n1772_002:0294c24": "此經云當閻浮提五十六億萬歲者，依《瑜伽",
    "T38n1772_002:0294c25": "論》第四及《立世經》、《毘婆沙》等計。此間四百歲",
    "T38n1772_002:0294c26": "為彼一日，此四千歲為彼十日，此間四萬歲",
    "T38n1772_002:0294c27": "為彼百日。彼天一年當此一十四萬四千歲，",
    "T38n1772_002:0294c28": "彼天十年當此一百四十四萬歲，彼天百年",
    "T38n1772_002:0294c29": "當此一百四十四億歲，彼天千年當此一千",
    "T38n1772_002:0295a01": "四百四十億歲，彼天四千歲當此五千七百",
    "T38n1772_002:0295a02": "六十億歲，即與經文不同。今以理推，初以人",
    "T38n1772_002:0295a03": "間四百年為彼一日一夜，復若數以一百而",
    "T38n1772_002:0295a04": "為一類數，計即相當。一當百故，人間四十",
    "T38n1772_002:0295a05": "歲為彼十日，人間四百歲為彼百日，人間一",
    "T38n1772_002:0295a06": "千四百四十歲為彼一年，人間一萬四千四",
    "T38n1772_002:0295a07": "百歲為彼十年，人間一億四萬四千歲為彼",
    "T38n1772_002:0295a08": "百年，人間十四億四萬歲為彼千年，彼四千",
    "T38n1772_002:0295a09": "年當人間五十七億六萬歲。西方有三億數：",
    "T38n1772_002:0295a10": "一、十萬為億；二、百萬為億；三、千萬為億。以理",
    "T38n1772_002:0295a11": "推排，以千萬為一億計之，即相當矣。是故於",
    "T38n1772_002:0295a12": "經億字之上應加七字，其前六字應萬上安。",
    "T38n1772_002:0295a13": "只恐梵本誦有參差過，譯家自成謬。若不爾，",
    "T38n1772_002:0295a14": "便少一億五萬歲。理定應爾，智者應知。然此",
    "T38n1772_002:0295a15": "歲數，四文不同。《賢劫定意經》云「彌勒五億七",
    "T38n1772_002:0295a16": "千六萬歲當下作佛」，其五億者即五十億，前",
    "T38n1772_002:0295a17": "以千萬為一億成五十億，此以萬萬為一億",
    "T38n1772_002:0295a18": "故成五億，七十萬者即七億也。十萬為一億",
    "T38n1772_002:0295a19": "故六萬數同，更不勞釋。唯此一經，增減雖殊、",
    "T38n1772_002:0295a20": "與論算同，自餘皆別。雙卷《泥洹經》云「一億四",
    "T38n1772_002:0295a21": "千歲」，全不相當。此經及《一切智光明仙人慈",
    "T38n1772_002:0295a22": "心經》云「五十六億萬歲」，如前已正。《菩薩處胎",
    "T38n1772_002:0295a23": "經》及《賢愚經》云「五十六億七千萬歲」，其六字",
    "T38n1772_002:0295a24": "應云七，其七字應云六。其千萬者，以百萬為",
    "T38n1772_002:0295a25": "一億以算之，六千萬者六十億也，義不相違。",
    "T38n1772_002:0295a26": "如是推尋雖乖古疏，尋文究理亦應無謬。菩",
    "T38n1772_002:0295a27": "薩在天壽量曾無中夭，生在人間。《大成佛經》",
    "T38n1772_002:0295a28": "說：壽六萬歲，天盡其年。人間長者，時宜現故。",
    "T38n1772_002:0295a29": "不同釋迦大盡其年，人間早滅，眾生厭故、化",
    "T38n1772_002:0295b01": "緣畢故。《處胎經》說：彌勒人間壽八萬四千歲。",
    "T38n1772_002:0295b02": "若依彼說，不須和會。如《下生經》陳下生事，天",
    "T38n1772_002:0295b03": "利既畢、人機復熟，故乃下生。",
    "T38n1772_002:0295b04": "佛告優波離：是名彌勒菩薩於閻浮提沒、生兜",
    "T38n1772_002:0295b05": "率陀天因緣。贊曰：第四大段總結上說。因",
    "T38n1772_002:0295b06": "緣者，相狀所由。為利益故終說上生，皆有所",
    "T38n1772_002:0295b07": "由，名因緣故。",
    "T38n1772_002:0295b08": "佛滅度後，我諸弟子若有精勤修諸功德、威儀",
    "T38n1772_002:0295b09": "不缺、掃塔塗地、以眾名香妙華供養、行眾三昧",
    "T38n1772_002:0295b10": "深入正受、讀誦經典。贊曰：明內果中自下",
    "T38n1772_002:0295b11": "第三勸生於彼。於中有三：初勸生彼行、次眾",
    "T38n1772_002:0295b12": "發希願、後結成正觀。初文有五：一弟子修六",
    "T38n1772_002:0295b13": "事法往生、二八部聞名敬喜往生、三二眾犯",
    "T38n1772_002:0295b14": "戒悔淨往生、四歸依不退當得度脫、五四部",
    "T38n1772_002:0295b15": "弟子願往生者修十善行念名恭敬等滅罪多",
    "T38n1772_002:0295b16": "少。雖有五段，分之為三：初三段明三品往生、",
    "T38n1772_002:0295b17": "次一段明作歸依總勸歸生證得善利、後一",
    "T38n1772_002:0295b18": "段示歸生者滅罪多少。初之三段明三品生",
    "T38n1772_002:0295b19": "中分三：初一段上品行生、次一段中品行生、",
    "T38n1772_002:0295b20": "後一段下品行生。初中有六：一示其六法、二",
    "T38n1772_002:0295b21": "教其迴願、三明正往生、四諸天讚勸、五生彼",
    "T38n1772_002:0295b22": "利益、六總結成上。此初文也。六事法者，一精",
    "T38n1772_002:0295b23": "勤修福，敬恩悲田中所作業等。二威儀不缺，",
    "T38n1772_002:0295b24": "堅守諸戒行自住軌則等。三拂塔塗地，修飾",
    "T38n1772_002:0295b25": "道場正理制多等。四香花供養四事什物隨",
    "T38n1772_002:0295b26": "給濟等。五凡夫行三昧聞思等定，聖人入正",
    "T38n1772_002:0295b27": "受；隨所得禪或凡三昧，非六行定。六行定者，",
    "T38n1772_002:0295b28": "必上生故。深住聞思，亦名三昧。六讀誦經典，",
    "T38n1772_002:0295b29": "演說修習十法行等。且舉偏勝易行上首，有",
    "T38n1772_002:0295c01": "此六事，其中一一具攝眾業。若具修六或能",
    "T38n1772_002:0295c02": "修五，上上品生；若修三四，上中品生；若修一",
    "T38n1772_002:0295c03": "二，上下品生。",
    "T38n1772_002:0295c04": "如是等人應當至心，雖不斷結，如得六通。贊",
    "T38n1772_002:0295c05": "曰：第二、教迴願。文勢有二：初歎業勝。雖諸",
    "T38n1772_002:0295c06": "凡夫不斷結使，異於聖者，若修六事神用廣",
    "T38n1772_002:0295c07": "大，必定往生，如得六通聖者無異。",
    "T38n1772_002:0295c08": "應當繫念念佛形像，稱彌勒名。贊曰：次明",
    "T38n1772_002:0295c09": "稱念。雖復修行，仍須正念心想形容、口恒稱",
    "T38n1772_002:0295c10": "念。",
    "T38n1772_002:0295c11": "如是等輩若一念頃受八戒齋、修諸淨業、發弘",
    "T38n1772_002:0295c12": "誓願。贊曰：後明迴願。如上所說行六事輩，",
    "T38n1772_002:0295c13": "極少但能於一念頃至心不犯，持八戒齋隨",
    "T38n1772_002:0295c14": "修淨業，發願資助迴向定生。言一念者，非餘",
    "T38n1772_002:0295c15": "時犯，唯一念持戒，初唯發願一念持故，何況",
    "T38n1772_002:0295c16": "多時。",
    "T38n1772_002:0295c17": "命終之後，譬如壯士屈申臂頃，即得往生兜率",
    "T38n1772_002:0295c18": "天，於蓮華上結跏趺坐。贊曰：第三、明往生。",
    "T38n1772_002:0295c19": "有二：一、生時節。譬如壯士屈申臂頃，顯業決",
    "T38n1772_002:0295c20": "定，生便速疾。二、生處所。蓮花之上結跏趺坐，",
    "T38n1772_002:0295c21": "定出生死，除煩惱故。既生彼天住於梵行，故",
    "T38n1772_002:0295c22": "於花上結跏趺坐。",
    "T38n1772_002:0295c23": "百千天子作天妓樂，持天曼陀羅華、摩訶曼陀",
    "T38n1772_002:0295c24": "羅華以散其上。贊曰：第四、諸天讚勸。有三：",
    "T38n1772_002:0295c25": "初、散花也。摩訶曼陀羅花者，此云大適意花。",
    "T38n1772_002:0295c26": "讚言：善哉善哉！善男子！汝於閻浮提廣修福業，",
    "T38n1772_002:0295c27": "來生此處。贊曰：次、讚歎也。歎美深極，重善",
    "T38n1772_002:0295c28": "哉。由習大因，今成勝果。",
    "T38n1772_002:0295c29": "此處名兜率陀天。今此天主名曰彌勒，汝當歸",
    "T38n1772_002:0296a01": "依。贊曰：後、勸歸也。處名知足，由是不耽生",
    "T38n1772_002:0296a02": "死。主號慈尊，故能垂矜苦厄。",
    "T38n1772_002:0296a03": "應聲即禮，禮已諦觀眉間白毫相光，即得超越",
    "T38n1772_002:0296a04": "九十億劫生死之罪。贊曰：第五、生彼利益。",
    "T38n1772_002:0296a05": "中有二：初、滅罪也。無間罪劫一增一減，餘處",
    "T38n1772_002:0296a06": "罪劫歲數為之。末劫凡夫行多庸鄙，能超惡",
    "T38n1772_002:0296a07": "境祈彼淨方，夙運不殫生為上品。況乎靈景",
    "T38n1772_002:0296a08": "獨在毫光，心專諦觀不超生死者也？",
    "T38n1772_002:0296a09": "是時菩薩隨其宿緣為說妙法，令其堅固不退",
    "T38n1772_002:0296a10": "轉於無上道心。贊曰：後、獲得也。隨說宿緣",
    "T38n1772_002:0296a11": "令憶前業，識因知果自成不退，昔不退者更",
    "T38n1772_002:0296a12": "為堅固，隨其位次成上發心。",
    "T38n1772_002:0296a13": "如是等眾生若淨諸業、行六事法，必定無疑當",
    "T38n1772_002:0296a14": "得生於兜率天上，值遇彌勒。贊曰：第六、總",
    "T38n1772_002:0296a15": "結成上。中有四：一、得生上也。三業俱淨、六事",
    "T38n1772_002:0296a16": "齊修，後生彼天，此事何惑？隨修六法、少淨三",
    "T38n1772_002:0296a17": "業，心期不退，後定上生。",
    "T38n1772_002:0296a18": "亦隨彌勒下閻浮提，第一聞法。贊曰：二、隨",
    "T38n1772_002:0296a19": "下也。父子之道尚感天然，虎嘯風生此事何",
    "T38n1772_002:0296a20": "惑？六事滿、三業圓、上品生彼者，隨初會而聞",
    "T38n1772_002:0296a21": "法。",
    "T38n1772_002:0296a22": "於未來世值遇賢劫一切諸佛。贊曰：三、值",
    "T38n1772_002:0296a23": "賢劫佛也。善業純備、正見恒生，既具智福之",
    "T38n1772_002:0296a24": "資糧，逢賢劫之佛。",
    "T38n1772_002:0296a25": "於星宿劫亦得值遇諸佛世尊，於諸佛前受菩",
    "T38n1772_002:0296a26": "提記。贊曰：四、值星宿劫佛也。小乘中說：初",
    "T38n1772_002:0296a27": "劫逢七萬五千，第二劫逢七萬六千，第三劫",
    "T38n1772_002:0296a28": "逢七萬七千佛。依《涅槃經》第六卷，行四依中，",
    "T38n1772_002:0296a29": "初依在地前，逢五恒沙佛；第二依在前六地，",
    "T38n1772_002:0296b01": "逢六恒河沙佛；第三依在七八九地，逢七恒",
    "T38n1772_002:0296b02": "河沙佛；第四依在第十地，逢八恒河沙佛。初",
    "T38n1772_002:0296b03": "地菩薩得值百百億佛，二地千百億，乃至十",
    "T38n1772_002:0296b04": "地無量無邊。故生彼者因見彌勒，得逢星宿",
    "T38n1772_002:0296b05": "劫千佛，此何疑也？受菩提記者，此句通上，賢",
    "T38n1772_002:0296b06": "劫諸佛亦為受記。受記有六，如〈菩薩地〉說。",
    "T38n1772_002:0296b07": "佛告優波離：佛滅度後，比丘、比丘尼、優婆塞、優",
    "T38n1772_002:0296b08": "婆夷，天、龍、夜叉、乾闥婆、阿修羅、迦樓羅、緊那羅、",
    "T38n1772_002:0296b09": "摩睺羅伽等，是諸大眾若有得聞彌勒菩薩摩",
    "T38n1772_002:0296b10": "訶薩名者，聞已歡喜恭敬禮拜，此人命終，如彈",
    "T38n1772_002:0296b11": "指頃即得往生，如前無異。贊曰：此第二段",
    "T38n1772_002:0296b12": "八部聞名敬喜往生，即是第二中品生也。於",
    "T38n1772_002:0296b13": "中有二：初明敬喜發願往生、後明不願生聞",
    "T38n1772_002:0296b14": "名亦利益。此即初也。四眾八部先不犯戒亦",
    "T38n1772_002:0296b15": "不造惡，罪輕微者聞名心喜，語發恭敬身禮",
    "T38n1772_002:0296b16": "拜者，由因勝劣當果雖殊，天讚、罪除、不退、值",
    "T38n1772_002:0296b17": "佛與前無異。具三業者中上品生，唯具二業",
    "T38n1772_002:0296b18": "中中品生，若唯一業中下品生。",
    "T38n1772_002:0296b19": "但得聞是彌勒名者，命終亦不墮黑闇處、邊地、",
    "T38n1772_002:0296b20": "邪見、諸惡律儀。贊曰：此明不願生聞名亦",
    "T38n1772_002:0296b21": "利益。有二：初無惡、後有善。無惡有四：一不",
    "T38n1772_002:0296b22": "墮暗處。若處黑暗名暗處，即諸地獄及二界",
    "T38n1772_002:0296b23": "中間；若黑果處名暗處，即三惡趣二界中間",
    "T38n1772_002:0296b24": "生無佛法處也。二不墮邊地。不墮之言，貫下",
    "T38n1772_002:0296b25": "三句。若處邊名邊，即諸邊境，遠賢良處；若行",
    "T38n1772_002:0296b26": "邊名邊，即攝處邊及蔑戾車、達絮等處。前不",
    "T38n1772_002:0296b27": "墮三塗，此不墮八難。三不墮邪見。若別邪見，",
    "T38n1772_002:0296b28": "唯斷善根類；若不正名邪見，惡見皆是。四不",
    "T38n1772_002:0296b29": "墮諸惡律儀。惡者不善，律者法，儀者式，即不",
    "T38n1772_002:0296c01": "律儀。《對法》第八不律儀有十四或十五，謂屠",
    "T38n1772_002:0296c02": "羊、養鷄、養猪、捕鳥、捕魚、獵鹿、置兔、劫盜、魁",
    "T38n1772_002:0296c03": "膾、害牛、縛象、立壇呪龍、守獄、讒搆好為損",
    "T38n1772_002:0296c04": "等。《涅槃經》中說有十六，牛羊猪鷄為利故養，",
    "T38n1772_002:0296c05": "肥已轉賣，即以為四。為利故買已屠殺，復以",
    "T38n1772_002:0296c06": "為四，并前為八。捕魚、捕鳥、獵師、劫盜、魁膾、兩",
    "T38n1772_002:0296c07": "舌、獄卒、呪龍復以為八，合前十六。《瑜伽》第九",
    "T38n1772_002:0296c08": "說有十二，加《對法》一、少《對法》三。《雜心》說十二，",
    "T38n1772_002:0296c09": "謂屠羊、養猪、養鷄、捕鳥、捕魚、獵師、作賊、魁膾、守",
    "T38n1772_002:0296c10": "獄、呪龍、屠犬、伺獵，總有十二。四文不同者，《涅",
    "T38n1772_002:0296c11": "槃》獵師即攝獵鹿、兔兔、縛象三種。《對法》據多",
    "T38n1772_002:0296c12": "分且說三種，《涅槃》意通捉雉之屬；《對法》樂損，",
    "T38n1772_002:0296c13": "《涅槃》中無；《對法》寬故，《涅槃》初八開差別故。即",
    "T38n1772_002:0296c14": "《對法》四俱彼生，故《對法》讒搆即是兩舌，名異",
    "T38n1772_002:0296c15": "義同。故《雜心》小宗俱說重者名非律儀，餘者",
    "T38n1772_002:0296c16": "輕故。此惡律儀亦攝一切犯戒惡行。其墮邪",
    "T38n1772_002:0296c17": "見及惡律儀，有佛無佛、中方邊方皆具有之。",
    "T38n1772_002:0296c18": "若聞彌勒名，皆定不墮，三業歸依深心歡喜、",
    "T38n1772_002:0296c19": "四等宿願威力加故。",
    "T38n1772_002:0296c20": "恒生正見、恒生正見眷屬成就、不謗三寶。贊",
    "T38n1772_002:0296c21": "曰：此明有善。有三：一恒生正見，翻前邪見。二",
    "T38n1772_002:0296c22": "眷屬成就，翻前不作諸惡律儀。諸惡律儀者，",
    "T38n1772_002:0296c23": "惡眷屬故。三不謗三寶，翻前不墮闇處、不生",
    "T38n1772_002:0296c24": "邊地，恒逢三寶生信向故。不但中品無四惡、",
    "T38n1772_002:0296c25": "有三善，上下品生隨應亦有。欲明聞名者改",
    "T38n1772_002:0296c26": "八部之異、形受四生之勝體，偏於中品而獨",
    "T38n1772_002:0296c27": "明之。",
    "T38n1772_002:0296c28": "佛告優波離：若善男子善女人，犯諸禁戒、造眾",
    "T38n1772_002:0296c29": "惡業，聞是菩薩大悲名字，五體投地誠心懺悔，",
    "T38n1772_002:0297a01": "是諸惡業速得清淨。贊曰：此第三段二眾",
    "T38n1772_002:0297a02": "犯戒悔淨往生，即是第三下品生也。於中有",
    "T38n1772_002:0297a03": "三：一悔歸罪滅修行往生、二見得不退、三未",
    "T38n1772_002:0297a04": "來值佛。初中有三：一罪滅。罪滅有二：一者先",
    "T38n1772_002:0297a05": "受戒禁而後犯之、二者先不受戒造眾惡業。",
    "T38n1772_002:0297a06": "聞名歸禮，兩手二足及以頭首五體投地至誠",
    "T38n1772_002:0297a07": "懺悔，罪速清淨。",
    "T38n1772_002:0297a08": "未來世中諸眾生等，聞是菩薩大悲名稱，造立",
    "T38n1772_002:0297a09": "形像、香花衣服繒蓋幢幡禮拜繫念。贊曰：",
    "T38n1772_002:0297a10": "二修行也。設不作罪懺悔願生，但修十行，定",
    "T38n1772_002:0297a11": "得生彼。一聞名稱、二造形像、三香供、四花",
    "T38n1772_002:0297a12": "供、五衣服供、六繒蓋供、七幢供、八幡供、九",
    "T38n1772_002:0297a13": "身恒禮拜、十心口繫念。",
    "T38n1772_002:0297a14": "此人欲命終時，彌勒菩薩放眉間白毫大人相",
    "T38n1772_002:0297a15": "光，與諸天子雨曼陀羅華來迎此人，此人須臾",
    "T38n1772_002:0297a16": "即得往生。贊曰：三往生也。犯戒造惡，悔歸",
    "T38n1772_002:0297a17": "清淨、聞名修行，命欲終時，菩薩放白毫之妙",
    "T38n1772_002:0297a18": "光滅其罪暗，雨綺花之麗色長其道種。佛天",
    "T38n1772_002:0297a19": "來迎，表慈深故。須臾往生，顯業勝故。此中有",
    "T38n1772_002:0297a20": "三：懺悔、造像、供養、禮拜及繫念者，下品上生；",
    "T38n1772_002:0297a21": "懺悔、造像、供養、禮拜，不恒繫念者，下品中生；",
    "T38n1772_002:0297a22": "懺悔、造像、供養而已，不恒禮拜、不常念者，下品",
    "T38n1772_002:0297a23": "下生。雖歸懺悔罪得銷除，不造形像、供養禮",
    "T38n1772_002:0297a24": "拜等，或但形像、或但供養、或但禮拜、或但繫",
    "T38n1772_002:0297a25": "念、或一稱名，亦下下品。說不生彼，三會之中",
    "T38n1772_002:0297a26": "亦得度脫。",
    "T38n1772_002:0297a27": "值過彌勒，頭面禮敬，未舉頭頃便得聞法，即於",
    "T38n1772_002:0297a28": "無上道得不退轉。贊曰：第二、見得不退轉",
    "T38n1772_002:0297a29": "也。善根久熟，見便禮敬，慈悲自起，疾得聞法",
    "T38n1772_002:0297b01": "除不信心，速得不退。",
    "T38n1772_002:0297b02": "於未來世得值恒河沙等諸佛如來。贊曰：",
    "T38n1772_002:0297b03": "第三、未來值佛也。上來三類明九品生，並內",
    "T38n1772_002:0297b04": "眾中親得見佛速聞法也。若生外眾，雖第",
    "T38n1772_002:0297b05": "九品，任運後時還成不退。佛號慈尊，善自長",
    "T38n1772_002:0297b06": "故。",
    "T38n1772_002:0297b07": "佛告優波離：汝今諦聽。是彌勒菩薩當為未來",
    "T38n1772_002:0297b08": "世一切眾生作大歸依處，若有歸依彌勒菩薩，",
    "T38n1772_002:0297b09": "成多陀阿伽度、阿羅訶、三藐三佛陀時，如此行",
    "T38n1772_002:0297b10": "人見佛光明，即得受記。贊曰：第四大段總",
    "T38n1772_002:0297b11": "但明有歸依不退當得度脫。有三：一明作歸",
    "T38n1772_002:0297b12": "依。我即滅度真報之佛，未逢末法弟子，皆囑",
    "T38n1772_002:0297b13": "慈尊令度。若不見者便失大利，名作歸依。二",
    "T38n1772_002:0297b14": "歸依者得不退。三彌勒成佛，見光受記。其得",
    "T38n1772_002:0297b15": "聖者慧矚智光，其凡夫者眼見金色。多陀阿",
    "T38n1772_002:0297b16": "伽度，如來也。阿羅訶，應也。三藐三佛陀，正遍",
    "T38n1772_002:0297b17": "知也。",
    "T38n1772_002:0297b18": "佛告優波離：佛滅度後，四部弟子、天龍鬼神，若",
    "T38n1772_002:0297b19": "有欲生兜率天者，當作是觀，繫念思惟。贊",
    "T38n1772_002:0297b20": "曰：第五大段明上九品願往生者修十善行",
    "T38n1772_002:0297b21": "念名恭敬等滅罪多少。於中有二：初明樂生，",
    "T38n1772_002:0297b22": "業滿得生；後明不樂，行亦未滿。樂生中有四：",
    "T38n1772_002:0297b23": "一令念、二勸行、三教願、四滅罪。此初也。",
    "T38n1772_002:0297b24": "念兜率陀，持佛禁戒一日至七日，思念十善行",
    "T38n1772_002:0297b25": "十善道。贊曰。第二勸行也。且論持戒，不論",
    "T38n1772_002:0297b26": "餘業，舉其極小一日至七日亦得往生，何況",
    "T38n1772_002:0297b27": "多年多生修行。以一切善十善攝盡，故思念",
    "T38n1772_002:0297b28": "之。行據重者，名十善道。",
    "T38n1772_002:0297b29": "以此功德，迴向願生彌勒前者，當作是觀。贊",
    "T38n1772_002:0297c01": "曰：第三教願也。有行無願而行必孤，未必得",
    "T38n1772_002:0297c02": "生慈氏所故。有願無行而願必虛，前既無因，",
    "T38n1772_002:0297c03": "果不生故，所以教願與行相扶。",
    "T38n1772_002:0297c04": "作是觀者，若見一天人、坐一蓮華，若一念頃稱",
    "T38n1772_002:0297c05": "彌勒名，此人除却千二百劫生死之罪。贊",
    "T38n1772_002:0297c06": "曰：第四滅罪。有三：一逢緣駐想、二聞名起敬、",
    "T38n1772_002:0297c07": "三禮拜投誠。此即初也。初緣有二：一有情、二",
    "T38n1772_002:0297c08": "諸法。見一天人者，隨遇一有情緣即念彌勒，",
    "T38n1772_002:0297c09": "有苦念拔、無樂念與，惡者念除、善者念攝，勝",
    "T38n1772_002:0297c10": "者欣求、劣者念厭，善友念崇、惡友念拒。見一",
    "T38n1772_002:0297c11": "蓮花者，隨遇一法即念彌勒，好法思供養、惡",
    "T38n1772_002:0297c12": "法思不遇，染法欣斷、淨法欣修。此中且舉有",
    "T38n1772_002:0297c13": "情及一法即念彌勒，此意總顯作上生業。二",
    "T38n1772_002:0297c14": "品修者逢緣思念，一切時念不暫休廢。若一",
    "T38n1772_002:0297c15": "念頃念，滅千二百劫生死之罪，慈氏宿願、念",
    "T38n1772_002:0297c16": "者心專故致於此。阿彌陀佛八十劫滅，彌勒",
    "T38n1772_002:0297c17": "昔願力不同，慈悲深淺、樂苦土殊，欣心輕重",
    "T38n1772_002:0297c18": "有差別故，如前校量中說。",
    "T38n1772_002:0297c19": "但聞彌勒名合掌恭敬，此人除却五十劫生死",
    "T38n1772_002:0297c20": "之罪。贊曰：第二聞名起敬也。前明若逢緣，",
    "T38n1772_002:0297c21": "一念頃念，滅千二百劫。此但聞名合掌恭敬，",
    "T38n1772_002:0297c22": "除五十劫。但發身業，首不至地，歸心輕故。",
    "T38n1772_002:0297c23": "若有敬禮彌勒者，除却百億劫生死之罪。贊",
    "T38n1772_002:0297c24": "曰：第三、禮拜投誠也。以首至地，晝夜相續，除",
    "T38n1772_002:0297c25": "罪百億劫，身心等歸並皆重故。此為最重，見",
    "T38n1772_002:0297c26": "毫第二，一念頃第三，聞名合掌第四，輕重異",
    "T38n1772_002:0297c27": "故。問：何故見身毫相不如遙念？答：見佛身相",
    "T38n1772_002:0297c28": "滅罪寔多，良以遙念行而難生，見歸崇而易",
    "T38n1772_002:0297c29": "起。行化之法，先勸作難修，後勸作易行。又人",
    "T38n1772_002:0298a01": "間苦重欣意殊深，天上樂多厭心誠淺。又遙",
    "T38n1772_002:0298a02": "念者，一念頃時長故、意念故。見光者，暫時間，",
    "T38n1772_002:0298a03": "時短故、眼見故。遙念者滅罪多，見毫光者滅",
    "T38n1772_002:0298a04": "罪小。問：聞名歸念滅罪多，小經有明文。造形",
    "T38n1772_002:0298a05": "供養功德多少？答：功德更多，作事相續、念亦",
    "T38n1772_002:0298a06": "大故。此中且舉少念少禮一暫歸聞，若數數",
    "T38n1772_002:0298a07": "聽聞、頻頻敬禮、朝朝供養，功德更多。前三品",
    "T38n1772_002:0298a08": "修，但明得生之福，未論滅罪之相；第二段中",
    "T38n1772_002:0298a09": "明作歸依不退利益；今第三段方明滅罪，即",
    "T38n1772_002:0298a10": "是總說作大歸依，令眾欣生歸崇滅罪。",
    "T38n1772_002:0298a11": "設不生天，未來世中龍華菩提樹下亦得值遇，",
    "T38n1772_002:0298a12": "發無上道心。贊曰：此明不樂生。業力未滿",
    "T38n1772_002:0298a13": "者，龍花三會亦發道心。其前樂生，三品業滿，",
    "T38n1772_002:0298a14": "龍花三會悉得道；此唯發心，故成差別。《菩薩",
    "T38n1772_002:0298a15": "處胎經》第二卷說「汝生快樂國，不如我國苦。",
    "T38n1772_002:0298a16": "汝說法甚易，我說法甚難。初說九十六，受我",
    "T38n1772_002:0298a17": "五戒者；次說九十四，受持三歸者；後說九十",
    "T38n1772_002:0298a18": "二，一稱南無佛。」據實上品生，修六事法。彼經",
    "T38n1772_002:0298a19": "唯言受我五戒。初會度者，但舉行者修六中",
    "T38n1772_002:0298a20": "一，威儀不缺攝，上下品生唯一事故。受持三",
    "T38n1772_002:0298a21": "歸第二會度者，中三品中中上品生，具三業",
    "T38n1772_002:0298a22": "故。一稱南無佛第三會度者，下三品中下下",
    "T38n1772_002:0298a23": "品攝，唯口念故。彼經且舉三中各一，麁俗所",
    "T38n1772_002:0298a24": "修，非具顯故，不相違也。",
    "T38n1772_002:0298a25": "說是語時，無量大眾即從座起，頂禮佛足，禮彌",
    "T38n1772_002:0298a26": "勒足，繞佛及彌勒菩薩百千匝。贊曰：勸生",
    "T38n1772_002:0298a27": "彼中自下第二大段眾發希願。有二：初眾發",
    "T38n1772_002:0298a28": "希願、後佛記生。願中有二：一明威儀、二明發",
    "T38n1772_002:0298a29": "願。此初也。從坐起者，表生於彼，從生死起。禮",
    "T38n1772_002:0298b01": "二足者，捨煩惱故。繞佛菩薩百千匝者，顯百",
    "T38n1772_002:0298b02": "千生常不離故。",
    "T38n1772_002:0298b03": "未得道者各發誓願：我等天人八部，今於佛前",
    "T38n1772_002:0298b04": "發誠實誓，願於未來世值遇彌勒，捨此身已皆",
    "T38n1772_002:0298b05": "得上生兜率陀天。贊曰：此發願也。未得道",
    "T38n1772_002:0298b06": "者但舉凡夫，聖隨願故。不還、無學等，神通可",
    "T38n1772_002:0298b07": "往。勵勸末代，故唯舉凡，不談聖往。未來值遇",
    "T38n1772_002:0298b08": "三會得度，捨此身已方願生上。",
    "T38n1772_002:0298b09": "世尊記曰：汝等及未來世修福持戒，皆當往生",
    "T38n1772_002:0298b10": "彌勒菩薩前，為彌勒菩薩之所攝受。贊曰：",
    "T38n1772_002:0298b11": "下佛記生。汝等及未來下品行者，乃至一念",
    "T38n1772_002:0298b12": "稱彌勒名，皆得生彼，況能修福持戒上品不",
    "T38n1772_002:0298b13": "生？三乘五乘皆度脫故。",
    "T38n1772_002:0298b14": "佛告優波離：作是觀者名為正觀，若他觀者名",
    "T38n1772_002:0298b15": "為邪觀。贊曰：勸生彼中第三大段結成正",
    "T38n1772_002:0298b16": "觀。為度末代，慇懃勸往。",
    "T38n1772_002:0298b17": "爾時尊者阿難即從座起，叉手長跪白佛言：世",
    "T38n1772_002:0298b18": "尊！善哉！世尊快說彌勒所有功德，亦記未來修",
    "T38n1772_002:0298b19": "福眾生所得果報，我今隨喜。贊曰：一部之",
    "T38n1772_002:0298b20": "中第三大段聞名喜行分。於中有四：一問、二",
    "T38n1772_002:0298b21": "答、三時眾獲益、四喜退流通。初中有二：初讚",
    "T38n1772_002:0298b22": "說隨喜、後正問持名。此初也。歎凡及聖功德",
    "T38n1772_002:0298b23": "業果，故成前說皆通二感。",
    "T38n1772_002:0298b24": "唯然。世尊！此法之要，云何受持？當何名此經。",
    "T38n1772_002:0298b25": "贊曰：此問持名。唯然者，敬諾詞。此經要妙如",
    "T38n1772_002:0298b26": "何受持？行之儀軌復何名之？",
    "T38n1772_002:0298b27": "佛告阿難：汝持佛語，慎勿忘失。為未來世，開生",
    "T38n1772_002:0298b28": "天路、示菩提相，莫斷佛種。贊曰：第二隨答。",
    "T38n1772_002:0298b29": "為二：此答受持。我今滅度，末代無依，故勸受",
    "T38n1772_002:0298c01": "持勅令不妄，為令未來近受天中之法樂、捨",
    "T38n1772_002:0298c02": "四趣之淪喪，遠示菩提之妙相，出三界而超",
    "T38n1772_002:0298c03": "驤。經在有善植根，法滅便斷佛種。佛謂圓",
    "T38n1772_002:0298c04": "覺，種名為因慧。學故慧生，不學種斷。",
    "T38n1772_002:0298c05": "此經名彌勒菩薩般涅槃，亦名觀彌勒菩薩上",
    "T38n1772_002:0298c06": "生兜率陀天勸發菩提心，如是受持。贊曰：",
    "T38n1772_002:0298c07": "此正答名。說彌勒菩薩涅槃之事，故以為名。",
    "T38n1772_002:0298c08": "示生彼相令有瞻觀，勸發道心流通萬代。依",
    "T38n1772_002:0298c09": "名釋義，如是受持。受謂領納之在心，持謂任",
    "T38n1772_002:0298c10": "持之不妄。",
    "T38n1772_002:0298c11": "佛說是語時，他方來會十萬菩薩得首楞嚴三",
    "T38n1772_002:0298c12": "昧。贊曰：第三時眾獲益。有二：一聖益、後凡",
    "T38n1772_002:0298c13": "益。此初也。",
    "T38n1772_002:0298c14": "八萬億諸天發菩提心，皆願隨從彌勒下生。",
    "T38n1772_002:0298c15": "贊曰：此凡益也。不但當時發心，亦願未來隨",
    "T38n1772_002:0298c16": "下。",
    "T38n1772_002:0298c17": "佛說是語時，四部弟子、天龍八部，聞佛所說皆",
    "T38n1772_002:0298c18": "大歡喜，禮佛而退。贊曰：第四喜退流通。得",
    "T38n1772_002:0298c19": "未曾有，由此歡喜。事訖依教，故退流通。惡果",
    "T38n1772_002:0298c20": "惡因生於季俗之末，佛前佛後長於無暇之",
    "T38n1772_002:0298c21": "中。欣生淨土，妙行不成；若冀天宮，恐勝因無",
    "T38n1772_002:0298c22": "結。淨土雖無惡染，聖教自有參差；天宮雖有",
    "T38n1772_002:0298c23": "欲樂，道理定無疑惑。厭塵境者，觸事染而不",
    "T38n1772_002:0298c24": "染；耽欲樂者，是事不染而染。戒業缺然、福慧",
    "T38n1772_002:0298c25": "淺薄，佛既應物機而現穢，凡亦契聖境而欣",
    "T38n1772_002:0298c26": "生。上聖上賢皆為此業，下凡下位何得越之？",
    "T38n1772_002:0298c27": "故行同者皆應專習。率已穿鑒，望充生因；自",
    "T38n1772_002:0298c28": "餘狀跡，具如別傳。",
    "T38n1772_002:0298c29": "大宋《高僧傳》第四云「後躬遊五臺山，登大",
    "T38n1772_002:0299a01": "行至西河，古佛宇中宿。夢身在半山巖下，",
    "T38n1772_002:0299a02": "有無量人唱苦聲。冥昧之間，初不忍聞。徒",
    "T38n1772_002:0299a03": "步陟彼層峯，皆瑠璃色，盡見諸國土。仰望",
    "T38n1772_002:0299a04": "一城，城中有聲曰：『住住。咄！基公未令到此。』",
    "T38n1772_002:0299a05": "斯須二天童自城出，問曰：『汝見山下罪苦",
    "T38n1772_002:0299a06": "眾生否？』答曰：『我聞聲而不見形。』童子遂投",
    "T38n1772_002:0299a07": "與劍一鐔曰：『割腹當見矣。』基自割之，腹開，",
    "T38n1772_002:0299a08": "有光兩道暉映山下，見無數人受其極苦。",
    "T38n1772_002:0299a09": "時童子入城，持紙二軸及筆投之，捧得而",
    "T38n1772_002:0299a10": "去。及旦驚異未已，過信夜寺中有光，久而",
    "T38n1772_002:0299a11": "不滅。尋視之，數軸發光者，探之，得《彌勒上",
    "T38n1772_002:0299a12": "生經》，乃憶前夢必慈氏令我造疏通暢厥",
    "T38n1772_002:0299a13": "理耳。遂投毫次，筆鋒有舍利二七粒而隕，",
    "T38n1772_002:0299a14": "如吳含桃許大，紅色可愛。次零然而下者，",
    "T38n1772_002:0299a15": "牧如黃粱粟粒云云。」",
    "T38n1772_002:0299a16": "依此贊得義，　　本經行講演，",
    "T38n1772_002:0299a17": "欣以此法施，　　順次詣都率，",
    "T38n1772_002:0299a18": "慈尊受教誡，　　顯法身無相。",
    "T38n1772_002:0299a19": "觀彌勒菩薩上生兜率天經贊卷下終"
}