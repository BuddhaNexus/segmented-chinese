{
    "T29n1562_065:0696b11": "阿毘達磨順正理論卷第六十五",
    "T29n1562_065:0696b13": "尊者眾賢造",
    "T29n1562_065:0696b14": "三藏法師玄奘奉　詔譯",
    "T29n1562_065:0696b15": "9 九辯賢聖品第六之九",
    "T29n1562_065:0696b16": "依不還位諸契經中以種種門建立差別，今",
    "T29n1562_065:0696b17": "次應辯彼差別相。頌曰：",
    "T29n1562_065:0696b18": "此中生有行，　　無行般涅槃，",
    "T29n1562_065:0696b19": "上流若雜修，　　能往色究竟，",
    "T29n1562_065:0696b20": "超半超遍沒，　　餘能往有頂，",
    "T29n1562_065:0696b21": "行無色有四，　　住此般涅槃。",
    "T29n1562_065:0696b22": "論曰：此不還者總說有七，且行色界差別有",
    "T29n1562_065:0696b23": "五：一中般涅槃、二生般涅槃、三有行般涅槃、",
    "T29n1562_065:0696b24": "四無行般涅槃、五者上流。此於中間般涅槃",
    "T29n1562_065:0696b25": "故，說此名曰中般涅槃。如是應知，此於生已、",
    "T29n1562_065:0696b26": "此由有行、此由無行般涅槃故，名生般等，此",
    "T29n1562_065:0696b27": "上流故名為上流。言中般者，謂有一類補特",
    "T29n1562_065:0696b28": "伽羅，已於生結得非擇滅，起結不爾。彼於欲",
    "T29n1562_065:0696b29": "界遇逼惱緣之所逼惱，便能自勉修斷餘結",
    "T29n1562_065:0696c01": "殊勝加行，加行未滿遇捨命緣遂致命終，由",
    "T29n1562_065:0696c02": "起結力受色中有，厭多苦故乘前起道進斷",
    "T29n1562_065:0696c03": "餘結，成阿羅漢得般涅槃。言生般者，謂有",
    "T29n1562_065:0696c04": "一類補特伽羅，由先具造順起生業及增長",
    "T29n1562_065:0696c05": "故，欲界沒已受色界生，由具勤修速進道故，",
    "T29n1562_065:0696c06": "生已不久成阿羅漢，盡其壽量方般涅槃。約",
    "T29n1562_065:0696c07": "有餘依說為生般，非纔生已便般無餘，彼捨",
    "T29n1562_065:0696c08": "壽中無自在故。言有行般無行般者，謂有一",
    "T29n1562_065:0696c09": "類補特伽羅，生已多時方成無學，於中有一",
    "T29n1562_065:0696c10": "勇猛精進、有一稟性慢緩懈怠，如次名為有",
    "T29n1562_065:0696c11": "行無行。謂若一類先欲界中依不息加行三",
    "T29n1562_065:0696c12": "摩地力，斷五下分結成不還果，後生色界經",
    "T29n1562_065:0696c13": "於多時，還能進修前種類道成阿羅漢，名有",
    "T29n1562_065:0696c14": "行般；無行般者與此相違。或色界生經多時",
    "T29n1562_065:0696c15": "已，依止苦行解脫餘結名有行般，以彼修習",
    "T29n1562_065:0696c16": "依功用道般涅槃故；與此相違名無行般。豈",
    "T29n1562_065:0696c17": "不中般、生般、現般所依止行亦有此故，應立",
    "T29n1562_065:0696c18": "有行、無行般名？無如是失，此義雖等而彼各",
    "T29n1562_065:0696c19": "有差別位故。謂中般等雖亦定依苦行樂行",
    "T29n1562_065:0696c20": "解脫餘結，而彼各有分位不同，對此名為不",
    "T29n1562_065:0696c21": "共差別；此無如是分位別故，約道不同顯其",
    "T29n1562_065:0696c22": "差別，如何以此例彼令同？故於此中所辯無",
    "T29n1562_065:0696c23": "失。由此有說二差別者，由緣有為、無為聖道，",
    "T29n1562_065:0696c24": "如其次第得涅槃故，應知亦無餘同此失。經",
    "T29n1562_065:0696c25": "主所難有大過失，為已善通此義雖等，而彼",
    "T29n1562_065:0696c26": "各有差別位故，然有經說無行在先，亦有經",
    "T29n1562_065:0696c27": "中先說有行，時既無異隨說無違，有行可尊",
    "T29n1562_065:0696c28": "故我先說。言上流者，謂有一類補特伽羅上",
    "T29n1562_065:0696c29": "流行增，非初生處即證圓寂。謂欲界沒往色",
    "T29n1562_065:0697a01": "界生，未即於中能證圓寂，要轉生上方般涅",
    "T29n1562_065:0697a02": "槃。即此上流差別有二，由因及果有差別故。",
    "T29n1562_065:0697a03": "因差別者，此於靜慮由有雜修無雜修故。果",
    "T29n1562_065:0697a04": "差別者，色究竟天及有頂天為極處故。謂若",
    "T29n1562_065:0697a05": "於靜慮有雜修者，能往色究竟方般涅槃，雜",
    "T29n1562_065:0697a06": "修能感淨居果故。即此復有三種差別，全超、",
    "T29n1562_065:0697a07": "半超、遍沒異故。言全超者，謂色界中從一處",
    "T29n1562_065:0697a08": "沒往色究竟，由彼先在欲界身中已具雜修",
    "T29n1562_065:0697a09": "四種靜慮，遇緣退失上三靜慮，以初靜慮",
    "T29n1562_065:0697a10": "愛味為緣，命終上生梵眾天處。由於先世串",
    "T29n1562_065:0697a11": "習勢力，復能雜修第四靜慮，從彼處沒生色",
    "T29n1562_065:0697a12": "究竟。以於色界十六處所，最初處沒、最後處",
    "T29n1562_065:0697a13": "生，頓越中間，是全超義。言半超者，謂色界中",
    "T29n1562_065:0697a14": "從初天等，漸次而沒下至中間，能越一處方",
    "T29n1562_065:0697a15": "能往趣色究竟天，超而非全，是半超義。言遍",
    "T29n1562_065:0697a16": "沒者，謂於色界愛味多故一切處生，由彼遍",
    "T29n1562_065:0697a17": "於四靜慮地十六處所，一一皆有下等愛味",
    "T29n1562_065:0697a18": "為感生緣，從梵眾天一一處所一生沒已至",
    "T29n1562_065:0697a19": "色究竟方般涅槃，故名遍沒。由此義准，初",
    "T29n1562_065:0697a20": "靜慮中大梵所居非是別處，即是第二梵",
    "T29n1562_065:0697a21": "輔天攝。若異此者，大梵所居僻見處故、一",
    "T29n1562_065:0697a22": "導師故，必無聖者於中受生。遍沒、半超應無",
    "T29n1562_065:0697a23": "差別。應知此謂二上流中，由有雜修靜慮因",
    "T29n1562_065:0697a24": "故往色究竟般涅槃者，餘於靜慮無雜修者",
    "T29n1562_065:0697a25": "能往有頂方般涅槃。謂彼先無雜修靜慮，由",
    "T29n1562_065:0697a26": "於諸定愛味為緣，此沒遍生色界諸處，唯不",
    "T29n1562_065:0697a27": "能往五淨居天。色界命終，於三無色次第生",
    "T29n1562_065:0697a28": "已，後生有頂方般涅槃。二上流中前是觀行、",
    "T29n1562_065:0697a29": "後是止行，樂慧樂定有差別故。二上流者於",
    "T29n1562_065:0697b01": "下地中得般涅槃，亦不違理，而言此往色究",
    "T29n1562_065:0697b02": "竟天及有頂天，依極處說。無不還者於已生",
    "T29n1562_065:0697b03": "處受第二生，由彼於生容求勝進非等劣故，",
    "T29n1562_065:0697b04": "唯欲界沒往色界生。有中有中般涅槃者，非",
    "T29n1562_065:0697b05": "色界沒生色界者，以色界中無災害故。若本",
    "T29n1562_065:0697b06": "有位有餘障緣不得涅槃，中有亦爾，中有薄",
    "T29n1562_065:0697b07": "劣非本有故。又彼若有，應屬上流，中般上流",
    "T29n1562_065:0697b08": "應無差別。謂定無有差別因緣可作是言：唯",
    "T29n1562_065:0697b09": "欲界沒受色中有便般涅槃。得中般名非色",
    "T29n1562_065:0697b10": "界沒，何緣有學未離欲貪，無中有中般涅槃",
    "T29n1562_065:0697b11": "者？欲界中有依身微劣，於多事業無堪能故。",
    "T29n1562_065:0697b12": "住本有位，於欲界法尚難越度，況中有中能",
    "T29n1562_065:0697b13": "越欲界至得應果。多事業者，謂越三界及永",
    "T29n1562_065:0697b14": "斷除二種煩惱，并得二三沙門果證；住中有",
    "T29n1562_065:0697b15": "位無如是能。又此有前未曾數習九品差別",
    "T29n1562_065:0697b16": "煩惱治故。又不還等果非中有身得，斷增上",
    "T29n1562_065:0697b17": "惑所證得故，離三界染極為難故，無欲中有",
    "T29n1562_065:0697b18": "能般涅槃。色界中有與此皆異，故有於中得",
    "T29n1562_065:0697b19": "涅槃者。又此地中有得般涅槃，唯起此地中",
    "T29n1562_065:0697b20": "所有聖道。初靜慮地中有位中般涅槃者，唯",
    "T29n1562_065:0697b21": "起自地根本靜慮聖道現前，非未至、中間，難",
    "T29n1562_065:0697b22": "令現前故。在中有位依身微劣，要易起者方",
    "T29n1562_065:0697b23": "能現前。此五名為行色界者。行無色者差別",
    "T29n1562_065:0697b24": "有四，謂在欲界離色界貪，從此命終生於無",
    "T29n1562_065:0697b25": "色，此中差別唯有四種，謂生般等有差別故。",
    "T29n1562_065:0697b26": "此并前五成六不還。復有不行色無色界，即",
    "T29n1562_065:0697b27": "住於此能般涅槃，名現般涅槃。并前六為七。",
    "T29n1562_065:0697b28": "或應總立九種不還，謂現涅槃分為二種，一",
    "T29n1562_065:0697b29": "於先位善辯聖旨、二臨終時方能善辯。於",
    "T29n1562_065:0697c01": "上流內亦分二種，一行色界、二行無色。并前",
    "T29n1562_065:0697c02": "四為八，足轉生成九。言轉生者，謂於前生已",
    "T29n1562_065:0697c03": "得預流或一來果，於今生內方得不還。前現",
    "T29n1562_065:0697c04": "般言唯目現世初得入聖至涅槃者。或不還",
    "T29n1562_065:0697c05": "者由根差別，隨其所應分成九種。或行色界",
    "T29n1562_065:0697c06": "五不還中，復有異門分成九種。頌曰：",
    "T29n1562_065:0697c07": "行色界有九，　　謂三各分三，",
    "T29n1562_065:0697c08": "業惑根有殊，　　故成三九別。",
    "T29n1562_065:0697c09": "論曰：即行色界五種不還，總立為三，各分三",
    "T29n1562_065:0697c10": "種，故成九種。何等為三？中、生、上流有差別故。",
    "T29n1562_065:0697c11": "云何三種各分為三？中般涅槃分為三者，初",
    "T29n1562_065:0697c12": "起、至遠、近當生處，得般涅槃有差別故。生般",
    "T29n1562_065:0697c13": "涅槃分為三者，纔生、有行、無行異故。此皆生",
    "T29n1562_065:0697c14": "已得般涅槃，是故並應名為生般。於上流中",
    "T29n1562_065:0697c15": "分為三者，全超、半超、遍沒異故。然諸三種，一",
    "T29n1562_065:0697c16": "切皆由速、非速、經久得般涅槃，故分為九種",
    "T29n1562_065:0697c17": "不相雜亂。如是三種九種不還，由業、惑、根有",
    "T29n1562_065:0697c18": "差別故，有速、非速、經久差別。且總成三，由先",
    "T29n1562_065:0697c19": "所集順起生後業有異故，如其次第下中上",
    "T29n1562_065:0697c20": "品，煩惱現行有差別故，及上中下根有異故。",
    "T29n1562_065:0697c21": "此三一一如其所應，亦業、惑、根有差別故，各",
    "T29n1562_065:0697c22": "有三別，故成九種。謂初二三由惑根別，各",
    "T29n1562_065:0697c23": "成三種，非由業異。後三亦由順後受業有差",
    "T29n1562_065:0697c24": "別故，分成三種。故說如是行色不還，業惑根",
    "T29n1562_065:0697c25": "殊成三九別。若爾，何故諸契經中佛唯說有",
    "T29n1562_065:0697c26": "七善士趣？頌曰：",
    "T29n1562_065:0697c27": "立七善士趣，　　由上流無別，",
    "T29n1562_065:0697c28": "善惡行不行、　　有往無還故。",
    "T29n1562_065:0697c29": "論曰：中生各三，上流為一，經依此立七善士",
    "T29n1562_065:0698a01": "趣。何故前二各分為三，第三上流唯立為一？",
    "T29n1562_065:0698a02": "以上行故名為上流，由此義同但立為一。前",
    "T29n1562_065:0698a03": "之二種雖亦義同，然為其中別相難了，欲令",
    "T29n1562_065:0698a04": "易了故各分三；上流有三相別易了，無煩於",
    "T29n1562_065:0698a05": "彼更別建立。又前二別唯有爾所，易顯示故",
    "T29n1562_065:0698a06": "各分為三；第三上流別義多種，卒難顯示故",
    "T29n1562_065:0698a07": "總立一。謂初中般唯在將生，根惑品殊故分",
    "T29n1562_065:0698a08": "三種。第二生般唯在已生，亦根惑殊故分三",
    "T29n1562_065:0698a09": "種。上流通有將生已生，將生上流復有二種，",
    "T29n1562_065:0698a10": "謂於靜慮雜不雜修，已生上流分二亦爾。復",
    "T29n1562_065:0698a11": "於如是二上流中，若無雜修容生二界，若有",
    "T29n1562_065:0698a12": "雜修唯生一界。生一界者復分為三，全超、半",
    "T29n1562_065:0698a13": "超、遍沒異故。於半超內差別有多，由此上流",
    "T29n1562_065:0698a14": "別相煩廣，若一一辯難可周悉，故依等義總",
    "T29n1562_065:0698a15": "立上流。中生位中差別義少，易顯了故分之",
    "T29n1562_065:0698a16": "為六。雖彼一一亦有同義，而等第三。於上流",
    "T29n1562_065:0698a17": "中雖有異義，而等前二。為相影顯故唯立",
    "T29n1562_065:0698a18": "七。唯此已斷欲貪瞋等非善士法，及與無學",
    "T29n1562_065:0698a19": "大善士果極相近故，經唯說此名善士趣。非",
    "T29n1562_065:0698a20": "謂預流及一來者都不可說名善士趣，佛亦",
    "T29n1562_065:0698a21": "說彼名善士故。如契經言：云何善士？謂若成",
    "T29n1562_065:0698a22": "就有學正見，乃至成就有學正定。往上名趣，",
    "T29n1562_065:0698a23": "謂趣上果及趣上生，故唯說七。或唯此七皆",
    "T29n1562_065:0698a24": "能行善不行不善餘則不然。又唯此七往上",
    "T29n1562_065:0698a25": "界生不復還來餘則不爾。故但依此立善士",
    "T29n1562_065:0698a26": "趣。諸在聖位曾經生者，亦有此等差別相耶？",
    "T29n1562_065:0698a27": "不爾。云何？頌曰：",
    "T29n1562_065:0698a28": "經欲界生聖，　　不往餘界生，",
    "T29n1562_065:0698a29": "此及往上生，　　無練根并退。",
    "T29n1562_065:0698b01": "論曰：若在聖位經欲界生，必不往生色無色",
    "T29n1562_065:0698b02": "界，由彼證得不還果已定於現身般涅槃故。",
    "T29n1562_065:0698b03": "若於色界經生聖者，容有上生無色界義，然",
    "T29n1562_065:0698b04": "天帝釋作如是言，曾聞有天名色究竟，我後",
    "T29n1562_065:0698b05": "退落當生彼者，由彼不了對法相故。言我後",
    "T29n1562_065:0698b06": "者，三十三天自在異熟最後邊際。言退落者，",
    "T29n1562_065:0698b07": "謂於後時若不獲得阿羅漢果。當生彼者，",
    "T29n1562_065:0698b08": "謂願當生色究竟天勿生欲界。以天帝釋緣",
    "T29n1562_065:0698b09": "五死相極生憂苦，來歸世尊；死相纔除，便作",
    "T29n1562_065:0698b10": "是說為令喜故。又觀遮彼無多益故，佛不遮",
    "T29n1562_065:0698b11": "止。即此已經欲界生者，及已從此往上界生，",
    "T29n1562_065:0698b12": "諸聖必無練根并退。何緣不許經欲界生及",
    "T29n1562_065:0698b13": "上生聖者有練根并退？以曾經生於自相續",
    "T29n1562_065:0698b14": "蘊積聖道極堅牢故，及得殊勝所依身故，由",
    "T29n1562_065:0698b15": "此彼無練根退理。前說上流雜修靜慮為因",
    "T29n1562_065:0698b16": "能往色究竟天，先應雜修何等靜慮？由何等",
    "T29n1562_065:0698b17": "位知雜修成？復為何緣雜修靜慮？頌曰：",
    "T29n1562_065:0698b18": "先雜修第四，　　成由一念雜，",
    "T29n1562_065:0698b19": "為受生現樂，　　及遮煩惱退。",
    "T29n1562_065:0698b20": "論曰：諸欲雜修四靜慮者，必先雜修第四靜",
    "T29n1562_065:0698b21": "慮，以彼等持最堪能故，諸樂行中彼最勝故。",
    "T29n1562_065:0698b22": "謂彼靜慮最有堪能，現在前時，令所依止自",
    "T29n1562_065:0698b23": "體勢力增長廣大，故若依彼雜修靜慮，後雖",
    "T29n1562_065:0698b24": "退失生餘天中，由於先時雜修彼力，復能依",
    "T29n1562_065:0698b25": "彼雜修靜慮。即由此理，第四靜慮諸樂行中",
    "T29n1562_065:0698b26": "最為殊勝，彼輕安樂極上妙故。誰於靜慮能",
    "T29n1562_065:0698b27": "雜熏修？唯諸聖者，通學無學。學位唯通信",
    "T29n1562_065:0698b28": "解、見至，於無學位通時、非時。必先三洲雜修",
    "T29n1562_065:0698b29": "靜慮，退生色界亦能雜修。豈不雜修諸靜慮",
    "T29n1562_065:0698c01": "者必先已離三靜慮貪，如何可言雜修靜慮",
    "T29n1562_065:0698c02": "通於見至而成上流？謂要人間雜修定已，後",
    "T29n1562_065:0698c03": "退三定生梵眾天，於彼復須離三定染，方能",
    "T29n1562_065:0698c04": "重起雜修靜慮，從彼沒已乃生淨居，方名上",
    "T29n1562_065:0698c05": "流。如先已說，非諸見至可有斯理，彼於離染",
    "T29n1562_065:0698c06": "必不退故，無如是失，彼從先來住見至根非",
    "T29n1562_065:0698c07": "所許故。謂彼先住信解種性，雜修靜慮然後",
    "T29n1562_065:0698c08": "退失，彼懼於後復有退時，便修練根成見至",
    "T29n1562_065:0698c09": "性。從欲界沒生色界中，乘前復能雜修靜",
    "T29n1562_065:0698c10": "慮，故六種性皆有上流。於雜修時作何方",
    "T29n1562_065:0698c11": "便？彼必先入第四靜慮，多念無漏相續現前，",
    "T29n1562_065:0698c12": "從此引生多念有漏，後復多念無漏現前，如",
    "T29n1562_065:0698c13": "是旋還後後漸減，乃至最後二念無漏，次",
    "T29n1562_065:0698c14": "引二念有漏現前，無間復生二念無漏，名雜",
    "T29n1562_065:0698c15": "修定加行成滿。從此以後不由功力，任運唯",
    "T29n1562_065:0698c16": "從一念無漏引起一念有漏現前，無間復生",
    "T29n1562_065:0698c17": "一念無漏。如是有漏中間剎那，前後剎那無",
    "T29n1562_065:0698c18": "漏雜故，名雜修定根本圓成。如是雜修第四",
    "T29n1562_065:0698c19": "定已，乘此勢力隨其所應，亦能雜修下三靜",
    "T29n1562_065:0698c20": "慮。雜修靜慮五蘊為體。然於此中諸世俗智，",
    "T29n1562_065:0698c21": "是四法四類八智所雜修。有餘師言：諸世俗",
    "T29n1562_065:0698c22": "智唯為苦集類智雜修，彼二能緣此為境故。",
    "T29n1562_065:0698c23": "若爾，無容多無漏智，現前雜故，則不應言此",
    "T29n1562_065:0698c24": "由彼雜，故得自在雜修靜慮應不圓成，此不",
    "T29n1562_065:0698c25": "從餘滅道法類、苦集法智無間而生，及無間",
    "T29n1562_065:0698c26": "生彼諸智故。雜修靜慮略有三緣，一為受生、",
    "T29n1562_065:0698c27": "二為現樂、三為遮止起煩惱退。謂不還中若",
    "T29n1562_065:0698c28": "諸見至雜修靜慮，為前二緣，一為受生、二為",
    "T29n1562_065:0698c29": "現樂？為受生者希求勝生，謂厭共生欣不共",
    "T29n1562_065:0699a01": "故？為現樂者欣樂勝定，謂世俗定最能資身，",
    "T29n1562_065:0699a02": "由此能令現法樂住，前後無漏為其助伴？若",
    "T29n1562_065:0699a03": "諸信解為前二緣，亦為遮防起煩惱退，謂鈍",
    "T29n1562_065:0699a04": "根者起二無漏，方便防護清淨等持，令味相",
    "T29n1562_065:0699a05": "應等持轉遠，不令淨為染等無間緣。故阿羅",
    "T29n1562_065:0699a06": "漢中不時解脫，但為現樂雜修靜慮。時解脫",
    "T29n1562_065:0699a07": "者為求現樂，亦為遮防起煩惱退。若雜修靜",
    "T29n1562_065:0699a08": "慮為生五淨居，何緣淨居處唯有五？頌曰：",
    "T29n1562_065:0699a09": "由雜修五品，　　生有五淨居。",
    "T29n1562_065:0699a10": "論曰：由雜熏修第四靜慮有五品故，淨居唯",
    "T29n1562_065:0699a11": "五。何謂五品？謂下、中、上、勝上、極上品差別故。",
    "T29n1562_065:0699a12": "此中初品，三心現前便得成滿，謂初無漏、次",
    "T29n1562_065:0699a13": "起有漏、後起無漏。第二中品，六心現前方得",
    "T29n1562_065:0699a14": "成滿，謂二有漏為四無漏之所雜修。如是所",
    "T29n1562_065:0699a15": "餘隨其次第，有九、十二、十五念心如應現前",
    "T29n1562_065:0699a16": "方得成滿。如是五品雜修為因，如次能招五",
    "T29n1562_065:0699a17": "淨居果。如是十五有漏無漏心，皆是先來未",
    "T29n1562_065:0699a18": "曾得今得。有餘師說：初五無漏是從先來未",
    "T29n1562_065:0699a19": "得今得，餘十皆是曾所得心，前五現前時已",
    "T29n1562_065:0699a20": "未來修故，有不起定雜修成滿，有要數起方",
    "T29n1562_065:0699a21": "得圓成。有餘師言：由信等五次第增上感五",
    "T29n1562_065:0699a22": "淨居，謂或有時信根增上雜修靜慮，或有乃",
    "T29n1562_065:0699a23": "至慧根增上雜修靜慮，隨此差別感五淨居。",
    "T29n1562_065:0699a24": "諸感淨居為是業力、為雜修力？若是業力，雜",
    "T29n1562_065:0699a25": "修靜慮則為唐捐。若雜修力，與《品類足》所說",
    "T29n1562_065:0699a26": "相違。如彼論說：雜修靜慮及由業故生淨居",
    "T29n1562_065:0699a27": "天諸所有處等，名非異生法。有說：業力感",
    "T29n1562_065:0699a28": "淨居天，然不唐捐雜修靜慮，以修行彼思現",
    "T29n1562_065:0699a29": "前故。有餘師言：是雜修力，而不違害《品類",
    "T29n1562_065:0699b01": "足》文。彼論先說雜修定者，為顯先時入彼定",
    "T29n1562_065:0699b02": "故。次後復說及由業故生淨居者，為顯後時",
    "T29n1562_065:0699b03": "即由彼力生淨居故。此中決定俱由二力，以",
    "T29n1562_065:0699b04": "隨闕一不生彼故。然唯有漏感彼異熟，非無",
    "T29n1562_065:0699b05": "漏力，棄背有故。經說不還有名身證，依何勝",
    "T29n1562_065:0699b06": "德立身證名？頌曰：",
    "T29n1562_065:0699b07": "得滅定不還，　　轉名為身證。",
    "T29n1562_065:0699b08": "論曰：有滅定得名得滅定，即不還者若於身",
    "T29n1562_065:0699b09": "中有滅定得，轉名身證。謂不還者由身證得",
    "T29n1562_065:0699b10": "似涅槃法，故名身證。如何說彼但名身證？以",
    "T29n1562_065:0699b11": "無心故、依身生故，以身俱生得勢力故，彼已",
    "T29n1562_065:0699b12": "滅位猶名得彼。此中經主作如是言：理實應",
    "T29n1562_065:0699b13": "言彼從滅定起得先未得，有識身寂靜，便作",
    "T29n1562_065:0699b14": "是思：此滅盡定最為寂靜，極似涅槃。如是證",
    "T29n1562_065:0699b15": "得身之靜寂，故名身證。由得及智現前證得",
    "T29n1562_065:0699b16": "身寂靜故。今謂彼從滅定起位，雖得先未得",
    "T29n1562_065:0699b17": "有識身寂靜，而非唯彼位方得身證名，先後",
    "T29n1562_065:0699b18": "二時俱得名故。由此設無緣滅定智，得勢力",
    "T29n1562_065:0699b19": "故立身證名。是故前說於理為勝，舉後邊故",
    "T29n1562_065:0699b20": "唯作是言：得滅定不還轉名為身證。理實身",
    "T29n1562_065:0699b21": "證於八解脫無不具足，由身證住以滅盡",
    "T29n1562_065:0699b22": "定用餘解脫為門而入故得。滅定決定亦應",
    "T29n1562_065:0699b23": "得餘解脫，如契經說：入滅定時先滅言行，乃",
    "T29n1562_065:0699b24": "至廣說。何緣佛說有學福田，身證不還不預",
    "T29n1562_065:0699b25": "其數？謂世尊告給孤獨言：長者當知，福田有",
    "T29n1562_065:0699b26": "二，一者有學、二者無學。有學十八，無學唯",
    "T29n1562_065:0699b27": "九。何等名為十八有學？謂預流向、預流果、一",
    "T29n1562_065:0699b28": "來向、一來果、不還向、不還果、阿羅漢向、隨",
    "T29n1562_065:0699b29": "信行、隨法行、信解、見至、家家、一間、中生、有行、",
    "T29n1562_065:0699c01": "無行、上流，是名十八。何等名為九種無學？謂",
    "T29n1562_065:0699c02": "退法、思法、護法、安住、堪達、不動法、不退法、",
    "T29n1562_065:0699c03": "慧解脫、俱解脫，是名為九。理亦應說，而不",
    "T29n1562_065:0699c04": "說者，以佛觀見有學無學由斷及根有殊勝",
    "T29n1562_065:0699c05": "故，能生勝果名為福田。然諸不還所得滅定",
    "T29n1562_065:0699c06": "是有漏故，不可說言自性解脫，故名清淨。彼",
    "T29n1562_065:0699c07": "所依身猶有煩惱未永斷故，不可說言相續",
    "T29n1562_065:0699c08": "解脫，故名清淨。故不約成彼立有學福田。無",
    "T29n1562_065:0699c09": "學位中有漏功德，雖非自性解脫所收，相續",
    "T29n1562_065:0699c10": "解脫故名清淨，由此亦能生殊勝果。是故約",
    "T29n1562_065:0699c11": "定及根差別，說九應果皆名福田。或立有學",
    "T29n1562_065:0699c12": "依因無故，不置身證有學數中。何謂建立有",
    "T29n1562_065:0699c13": "學依因？謂諸無漏三學及果，滅定非學亦非",
    "T29n1562_065:0699c14": "學果，故不約成彼說有學差別。然今於此不",
    "T29n1562_065:0699c15": "還位中，約無異門密說身證。若異此者，不應",
    "T29n1562_065:0699c16": "唯說得滅定不還轉名為身證，此義於後當",
    "T29n1562_065:0699c17": "更分別。若說身證兼約異門，即上所言非善",
    "T29n1562_065:0699c18": "答問，三無色解脫亦通無漏故。已辯不還",
    "T29n1562_065:0699c19": "麁相差別，若細分析數成多千，此中且依行",
    "T29n1562_065:0699c20": "色界五，約諸地等五門分別。謂五約地，數成",
    "T29n1562_065:0699c21": "二十，四定地中各五種故。五約種性，數成三",
    "T29n1562_065:0699c22": "十，六種性中各五種故。五約生處，數成八十，",
    "T29n1562_065:0699c23": "十六處中各五種故。五約種性根，數成九十，",
    "T29n1562_065:0699c24": "謂退法種性下中上根有差別故數成十五，",
    "T29n1562_065:0699c25": "乃至不動種性亦然。五約地種性，數成百",
    "T29n1562_065:0699c26": "二十，謂四地中各三十故。五約地種性根，數",
    "T29n1562_065:0699c27": "成三百六十，謂四地中各九十故。五約生處",
    "T29n1562_065:0699c28": "種性，數成四百八十，謂十六處各三十故。五",
    "T29n1562_065:0699c29": "約生處種性及根，數成一千四百四十，謂十",
    "T29n1562_065:0700a01": "六處各九十故。五約離染處種性根，積數總",
    "T29n1562_065:0700a02": "成一萬一千九百六十不還差別。謂以離染",
    "T29n1562_065:0700a03": "九品不同，乘前一千四百四十。已辯第三向",
    "T29n1562_065:0700a04": "果差別，次應建立第四向果。頌曰：",
    "T29n1562_065:0700a05": "上界修惑中，　　斷初定一品，",
    "T29n1562_065:0700a06": "至有頂八品，　　皆阿羅漢向。",
    "T29n1562_065:0700a07": "第九無間道，　　名金剛喻定，",
    "T29n1562_065:0700a08": "盡得俱盡智，　　成無學應果。",
    "T29n1562_065:0700a09": "論曰：即不還者進斷色界及無色界修所斷",
    "T29n1562_065:0700a10": "惑，從斷初定一品為初，至斷有頂八品為後，",
    "T29n1562_065:0700a11": "應知轉名阿羅漢向。即此所說阿羅漢向中，",
    "T29n1562_065:0700a12": "斷有頂惑第九無間道，亦說名為金剛喻定，",
    "T29n1562_065:0700a13": "此定堅銳喻若金剛，無一隨眠不能破故。先",
    "T29n1562_065:0700a14": "已破故不破一切，實有能破一切功能。此既",
    "T29n1562_065:0700a15": "能摧最細品惑，故知一切無間道中，唯此剎",
    "T29n1562_065:0700a16": "那名極上品，故能永斷一切隨眠。雖見道中",
    "T29n1562_065:0700a17": "亦有能斷有頂煩惱無漏對治，然彼九品惑",
    "T29n1562_065:0700a18": "可為一品斷，知彼煩惱勢力微劣。見道既",
    "T29n1562_065:0700a19": "為劣惑對治，知非能破一切隨眠。若有破能，",
    "T29n1562_065:0700a20": "何礙不破？故彼不得金剛喻名。又諸隨眠中",
    "T29n1562_065:0700a21": "無事者易斷，見道治彼知非極上，由此不立",
    "T29n1562_065:0700a22": "金剛喻名。此中所明金剛喻定，能治一切有",
    "T29n1562_065:0700a23": "事惑中最後微微極難斷品，故知能破一切",
    "T29n1562_065:0700a24": "隨眠。由此力能一剎那頃，證一切惑斷無漏",
    "T29n1562_065:0700a25": "離繫得。如是所說金剛喻定，唯與六智隨一",
    "T29n1562_065:0700a26": "相應。謂四類智滅道法智，緣四聖諦十六行",
    "T29n1562_065:0700a27": "相，通依九地義准已成，故此差別說有多種。",
    "T29n1562_065:0700a28": "且未至攝有五十二，謂苦集類智觀有頂苦",
    "T29n1562_065:0700a29": "集作非常等因等行相，與彼相應差別成",
    "T29n1562_065:0700b01": "八。滅道法智觀欲滅道作滅靜等道等行相，",
    "T29n1562_065:0700b02": "與彼相應差別亦八。滅類智於八地滅一一",
    "T29n1562_065:0700b03": "別觀作四行相，與彼相應成三十二。道類",
    "T29n1562_065:0700b04": "智於八地道一切總觀作四行相，與彼相應",
    "T29n1562_065:0700b05": "差別成四，以治八地類智品道同類相因必",
    "T29n1562_065:0700b06": "總緣故。滅唯別緣，道則不爾，於隨眠品已具",
    "T29n1562_065:0700b07": "成立。如未至攝有五十二，中四靜慮應知亦",
    "T29n1562_065:0700b08": "然。空無邊處有二十八，謂除滅道法智品八，",
    "T29n1562_065:0700b09": "及除觀下四地滅諦各四行相相應十六，以",
    "T29n1562_065:0700b10": "依無色必無法智及緣下滅類智品故。緣下",
    "T29n1562_065:0700b11": "地道於理無遮，道必總緣，前已釋故。餘如前",
    "T29n1562_065:0700b12": "故有二十八，識無邊處有二十四，無所有處",
    "T29n1562_065:0700b13": "唯有二十。謂彼於前復除觀下滅聖諦境四",
    "T29n1562_065:0700b14": "八行相，隨其次第准前應釋。諸有欲令三無",
    "T29n1562_065:0700b15": "色地有緣下地滅類智者，彼作是說：空無",
    "T29n1562_065:0700b16": "邊處加前十六，識無邊處加前二十，無所有",
    "T29n1562_065:0700b17": "處加二十四。如是總說依無色地。金剛喻定",
    "T29n1562_065:0700b18": "七十二種，或復說有百三十二。有餘師說：道",
    "T29n1562_065:0700b19": "類智品於八地道亦各別觀，故前六地各有",
    "T29n1562_065:0700b20": "八十，空無邊處唯有四十，識無邊處有三十",
    "T29n1562_065:0700b21": "二，無所有處有二十四。復有欲令滅類智品",
    "T29n1562_065:0700b22": "於八地滅有別總觀，故前六地中各百六十",
    "T29n1562_065:0700b23": "四，空無邊處唯五十二，識無邊處有三十六，",
    "T29n1562_065:0700b24": "無所有處有二十四。彼俱非理，道必總緣、滅",
    "T29n1562_065:0700b25": "唯別緣，前已辯故。尊者妙音作如是說：金剛",
    "T29n1562_065:0700b26": "喻定總有十三，謂斷有頂見修斷惑無間道",
    "T29n1562_065:0700b27": "攝十三剎那。此亦不然，以四類忍前八無間",
    "T29n1562_065:0700b28": "道非極上品故。此定既能斷有頂地第九品",
    "T29n1562_065:0700b29": "惑，能引此惑盡，得俱行盡智，令起金剛喻定，",
    "T29n1562_065:0700c01": "是斷惑中最後無間道所生盡智，是斷惑中",
    "T29n1562_065:0700c02": "最後解脫道，故說此定所引盡智與第九品",
    "T29n1562_065:0700c03": "盡得俱起。或此盡言顯一切盡，謂第九品及",
    "T29n1562_065:0700c04": "所餘惑皆得擇滅故名為盡。金剛喻定能引",
    "T29n1562_065:0700c05": "諸惑盡得俱行盡智令起，此與一切煩惱盡",
    "T29n1562_065:0700c06": "得最初俱生，故名盡智。有餘師說：惑盡身中",
    "T29n1562_065:0700c07": "此最初生，故名盡智。如是盡智至已生時，便",
    "T29n1562_065:0700c08": "成無學阿羅漢果，已得無學應果法故。為得",
    "T29n1562_065:0700c09": "別果所應修學此無有故，得無學名。豈不無",
    "T29n1562_065:0700c10": "學亦希別果，以無學者亦轉根故。此難不然，",
    "T29n1562_065:0700c11": "如先有學求得別果，此不然故。謂如預流非",
    "T29n1562_065:0700c12": "一來等，於後獲得一來等時，捨預流等名得名",
    "T29n1562_065:0700c13": "一來等，皆捨別果得別果名。此則不然，退非",
    "T29n1562_065:0700c14": "思等於後獲得思法等時，雖捨退等名得名",
    "T29n1562_065:0700c15": "思法等，非捨別果得別果名，前後皆名阿羅",
    "T29n1562_065:0700c16": "漢故。唯捨前果得別果時，捨前果名得名別",
    "T29n1562_065:0700c17": "果，更無別果是所應學，故名無學，前釋無過。",
    "T29n1562_065:0700c18": "即是行向，住前果者求別名果，此無有義。既",
    "T29n1562_065:0700c19": "說盡智至已生時便成無學阿羅漢果，義准",
    "T29n1562_065:0700c20": "盡智未已生時，前七聖者皆名有學，為得別",
    "T29n1562_065:0700c21": "果勤修學故。住本性位何名有學？學意未滿",
    "T29n1562_065:0700c22": "故，學得常隨故。何故無學名阿羅漢？諸自利",
    "T29n1562_065:0700c23": "行修學已成，唯應作他利益事故。如契經說：",
    "T29n1562_065:0700c24": "不自調伏，能調伏他，無有是處。或有三種補",
    "T29n1562_065:0700c25": "特伽羅，謂諸異生、有學、無學。異生雖學戒定",
    "T29n1562_065:0700c26": "慧三，而猶未能如實見諦，容有捨正作邪學",
    "T29n1562_065:0700c27": "理，故不於彼立有學名。諸有已能如實見諦，",
    "T29n1562_065:0700c28": "正學無退，得有學名。由此世尊為顯定義，於",
    "T29n1562_065:0700c29": "有學者重說學言。如契經中佛告憺怕：學所",
    "T29n1562_065:0701a01": "應學。學所應學，我唯說此名有學者。諸已善",
    "T29n1562_065:0701a02": "學，戒定慧三不復學者，立名無學。此是一切",
    "T29n1562_065:0701a03": "有學、異生所應供養，故名應果。依如是義，故",
    "T29n1562_065:0701a04": "有頌曰：",
    "T29n1562_065:0701a05": "「於戒定慧三，　　若已善修學，",
    "T29n1562_065:0701a06": "畢竟離憂垢，　　堪為世福田。」",
    "T29n1562_065:0701a07": "學法云何？謂有學者無漏有為法。無學法云",
    "T29n1562_065:0701a08": "何？謂無學者無漏有為法。諸無為法雖是無",
    "T29n1562_065:0701a09": "漏，而不名為學無學法，以有得者異生等身",
    "T29n1562_065:0701a10": "亦成就故，若無得者都不繫屬學無學故。如",
    "T29n1562_065:0701a11": "是有學及無學者，總成八聖補特伽羅，行向、",
    "T29n1562_065:0701a12": "住果各有四故。名雖有八，事唯有五，謂住四",
    "T29n1562_065:0701a13": "果及初果向，以後三果向不離前果故。此依",
    "T29n1562_065:0701a14": "漸次得果者說。若倍離欲、全離欲者，住見道",
    "T29n1562_065:0701a15": "中名為一來、不還果向，非前果攝。何故盡智",
    "T29n1562_065:0701a16": "唯是無學？諸有學者亦自了知：我已永盡地",
    "T29n1562_065:0701a17": "獄等故。此前已說。前說者何？謂盡得俱方名",
    "T29n1562_065:0701a18": "盡智。預流等位猶有餘惑，既無盡得亦無盡",
    "T29n1562_065:0701a19": "智，由此契經作如是說：諸有學者成就八支，",
    "T29n1562_065:0701a20": "若成十支名阿羅漢。若爾，何故尊者舍利子",
    "T29n1562_065:0701a21": "告大長者給孤獨言：汝已具成就正智正解",
    "T29n1562_065:0701a22": "脫。無相違失，依彼成就能往諸惡趣邪智邪",
    "T29n1562_065:0701a23": "解脫真對治道，密意說故。若爾，何不說有學",
    "T29n1562_065:0701a24": "成十支？有餘無智故，心未善脫故。若爾，何緣",
    "T29n1562_065:0701a25": "經作是說：諸有成就佛證淨者，一切皆名已",
    "T29n1562_065:0701a26": "得正見，乃至已得正解脫者、見圓滿者亦如",
    "T29n1562_065:0701a27": "是說。亦無違失。所以者何？我不說言諸有學",
    "T29n1562_065:0701a28": "者無有正智及正解脫，但作是說：彼不立支。",
    "T29n1562_065:0701a29": "不立支因如前已說。",
    "T29n1562_065:0701b01": "說一切有部順正理論卷第六十五"
}