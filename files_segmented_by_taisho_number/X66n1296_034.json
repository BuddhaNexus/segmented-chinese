{
    "X66n1296_034:0196c01": "宗門拈古彚集卷第三十四",
    "X66n1296_034:0196c02": "古杭白巖嗣祖沙門　淨符　彚集",
    "X66n1296_034:0196c03": "　　△青六",
    "X66n1296_034:0196c04": "福州長慶慧稜禪師(青六雪峰存嗣)因僧問。眾手淘金誰是",
    "X66n1296_034:0196c05": "得者。慶曰有伎倆者得。曰學人還得也無。慶曰太遠",
    "X66n1296_034:0196c06": "在。",
    "X66n1296_034:0196c07": "雪竇顯代者僧當時便喝。復云。有伎倆者得。一手",
    "X66n1296_034:0196c08": "分付。有伎倆者不得。兩手分付。學人還得也無。蒼",
    "X66n1296_034:0196c09": "天蒼天。",
    "X66n1296_034:0196c10": "高峰妙云。西峰則不然。今日有問。眾手淘金誰是",
    "X66n1296_034:0196c11": "得者。只向道阿誰無分。學人還得也無。猶嫌少在。",
    "X66n1296_034:0196c12": "南堂欲云。長慶和盤托出。者僧當面蹉過。雪竇忍",
    "X66n1296_034:0196c13": "俊不禁。不免按牛頭喫草。今日有問靈巖。眾手淘",
    "X66n1296_034:0196c14": "金誰是得者。只向他道物見主眼卓豎。學人還得",
    "X66n1296_034:0196c15": "也無。又爭怪得老僧。",
    "X66n1296_034:0196c16": "長慶上堂。淨潔打疊了。却近前就我覓。我劈脊與你",
    "X66n1296_034:0196c17": "一棒。有一棒到你。你須生慙媿。無一棒到你。你又向",
    "X66n1296_034:0196c18": "什麼處會。",
    "X66n1296_034:0196c19": "雪竇顯云。雪竇即不然。淨潔打疊了也。直須近前",
    "X66n1296_034:0196c20": "就我覓。我劈脊與你一棒。有一棒到你。你即受屈。",
    "X66n1296_034:0196c21": "無一棒到你。與你平出。但與麼會。",
    "X66n1296_034:0196c22": "黃龍清云。長慶只知支離臃腫。不知道之根源。雪",
    "X66n1296_034:0196c23": "竇引蔓牽枝。未免隨波逐浪。寶峰則不然。淨潔打",
    "X66n1296_034:0196c24": "疊了。近前來。只向道會麼。歸堂去。雖然如是。也須",
    "X66n1296_034:0197a01": "是仙陀婆始得。",
    "X66n1296_034:0197a02": "天童覺云。死口喫常住飯。展脚臥長連牀。求個知",
    "X66n1296_034:0197a03": "慙媿者難得。還知長慶棒頭落處麼。雷開蟄戶電",
    "X66n1296_034:0197a04": "燒尾。引出崢嶸頭角來。",
    "X66n1296_034:0197a05": "天寧琦云。眾中商量道。坐在淨潔地上必須打疊。",
    "X66n1296_034:0197a06": "近前覓底喫棒有分。覓底是病。棒底是藥。所以雪",
    "X66n1296_034:0197a07": "竇云。有一棒到你你即受屈。無一棒到你與你平",
    "X66n1296_034:0197a08": "出。杜撰禪和如麻似粟。殊不知二大老。一個掘地",
    "X66n1296_034:0197a09": "為坑。一個夷井塞竈。皆欲坐致太平。爭奈返招怪",
    "X66n1296_034:0197a10": "笑。毗婆尸佛早留心。直至如今不得妙。",
    "X66n1296_034:0197a11": "天界盛云。天界則不然。不消先打疊了。來到者裏",
    "X66n1296_034:0197a12": "便劈脊與你一棒。有一棒到你。你作麼生會。無一",
    "X66n1296_034:0197a13": "棒到你。也須具大慚媿。還有知長慶天界落處麼。",
    "X66n1296_034:0197a14": "石壓笋斜出。巖懸花倒生。",
    "X66n1296_034:0197a15": "古南門云。古南又不然。淨潔打疊了也直須近前。",
    "X66n1296_034:0197a16": "我劈脊與你一棒。有一棒到你。免你向淨潔處躲",
    "X66n1296_034:0197a17": "跟。無一棒到你。你須自解作活計始得。",
    "X66n1296_034:0197a18": "天童忞云。天童又且不然。淨潔打疊了也。待你向",
    "X66n1296_034:0197a19": "前。我劈脊與你一棒。有一棒到你。你須知些痛癢。",
    "X66n1296_034:0197a20": "無一棒到你。你須生些慙媿。拈拄杖卓一卓云。且",
    "X66n1296_034:0197a21": "道有棒到你。無棒到你。夾路桃花風雨後。馬蹄何",
    "X66n1296_034:0197a22": "處避殘紅。",
    "X66n1296_034:0197a23": "寶掌白云。長慶只知老婆垂手。不知腫不益肥。雪",
    "X66n1296_034:0197a24": "竇熱處刺頭。未免相錮著鐵。寶掌則不然。淨潔打",
    "X66n1296_034:0197b01": "疊了也。却近前問我覓。我劈脊與你一棒。有一棒",
    "X66n1296_034:0197b02": "到你。蒼天蒼天。無一棒到你。蒼天蒼天。",
    "X66n1296_034:0197b03": "長慶與保福遊山次。福問。古人道妙峰山頂。莫祇者",
    "X66n1296_034:0197b04": "個便是也無。慶曰。是即是。可惜許。",
    "X66n1296_034:0197b05": "鏡清怤云。若不是孫公。便見髑髏徧野。",
    "X66n1296_034:0197b06": "雪竇顯云。今日共者漢遊山。圖個什麼。復云。百千",
    "X66n1296_034:0197b07": "年後。不道全無只是少。",
    "X66n1296_034:0197b08": "理安洸云。平田淺草。略露風規。是則酒逢知己飲。",
    "X66n1296_034:0197b09": "檢點將來。猶虧一半。",
    "X66n1296_034:0197b10": "長慶拈拄杖示眾曰。識得者個。一生參學事畢。",
    "X66n1296_034:0197b11": "雲門偃云。識得者個。為什麼不住。",
    "X66n1296_034:0197b12": "靈巖安云。恁麼住者。喪我兒孫。恁麼去者。寒灰發",
    "X66n1296_034:0197b13": "燄。然雖如是。未得剿絕。拈拄杖云。識得者個麼。敲",
    "X66n1296_034:0197b14": "出鳳凰五色髓。擊碎驪龍明月珠。",
    "X66n1296_034:0197b15": "長慶上堂。總似今日老胡有望。保福展出曰。總似今",
    "X66n1296_034:0197b16": "日老胡絕望。",
    "X66n1296_034:0197b17": "報慈遂云。恁麼道是相見語不是相見語。",
    "X66n1296_034:0197b18": "天童覺云。富嫌千口少。貧恨一身多。",
    "X66n1296_034:0197b19": "雲居莊云。總似今日老胡有望。金將石試。總似今",
    "X66n1296_034:0197b20": "日老胡絕望。玉將火試。擊拂子云。一年春已過。臺",
    "X66n1296_034:0197b21": "榭綠陰多。",
    "X66n1296_034:0197b22": "寶壽方云。二大老春蘭秋菊各擅其長。初不許以",
    "X66n1296_034:0197b23": "優劣較。然敲磕將來。大似徐六擔板。",
    "X66n1296_034:0197b24": "長慶上堂。撞著道伴交肩過。一生參學事畢。",
    "X66n1296_034:0197c01": "雪竇顯云。是即是。針不劄。風不入。有什麼用處。",
    "X66n1296_034:0197c02": "昭覺勤云。撞著道伴交肩過。露柱燈籠共證明。",
    "X66n1296_034:0197c03": "古南門云。相識滿天下。知心能幾人。",
    "X66n1296_034:0197c04": "長慶因僧問。羚羊挂角時如何。慶曰草裏漢。曰挂角",
    "X66n1296_034:0197c05": "後如何。慶曰亂呌喚。曰畢竟如何。慶曰。驢事未去。馬",
    "X66n1296_034:0197c06": "事到來。",
    "X66n1296_034:0197c07": "雪竇顯云。寧可碎身如微塵。終不瞎個眾生眼。長",
    "X66n1296_034:0197c08": "慶較些子。復云。一般漢設使羚羊未挂角。也似萬",
    "X66n1296_034:0197c09": "里望鄉關。",
    "X66n1296_034:0197c10": "南堂欲云。長慶恁麼答話。瞎却天下人眼去在。雪",
    "X66n1296_034:0197c11": "竇道終不瞎個眾生眼。萬里望鄉關。",
    "X66n1296_034:0197c12": "長慶因僧問。長期進道西天以蠟人為驗。未審此間",
    "X66n1296_034:0197c13": "以何為驗。慶曰鐵彈子。曰意旨如何。慶曰大的大小",
    "X66n1296_034:0197c14": "的小。",
    "X66n1296_034:0197c15": "瑞巖慍云。長慶與麼答話。也是貪觀雲裏雁。失却",
    "X66n1296_034:0197c16": "渡頭船。我此一眾個個自謂握靈蛇之珠。抱荊山",
    "X66n1296_034:0197c17": "之璞。且山僧如此批判。還有不甘者麼。良久云。擬",
    "X66n1296_034:0197c18": "心湊泊終難會。達者應須暗裏驚。",
    "X66n1296_034:0197c19": "長慶問秀才曰。佛教有眾生日用而不知。儒亦曰百",
    "X66n1296_034:0197c20": "姓日用而不知。且道不知個甚麼。才曰不知大道。",
    "X66n1296_034:0197c21": "雲門偃云。灼然不知。",
    "X66n1296_034:0197c22": "寶壽新云。長慶解放不解收。雲門解收不解放。饒",
    "X66n1296_034:0197c23": "你總不與麼。只好與新上座挈草鞵。",
    "X66n1296_034:0197c24": "長慶因僧問。如何是合聖之言。慶曰。山僧被闍黎一",
    "X66n1296_034:0198a01": "問。只得口似匾擔。曰何故如此。慶曰適來問什麼。",
    "X66n1296_034:0198a02": "昭覺勤云。是則是。應機無差。爭奈大驚小怪。或有",
    "X66n1296_034:0198a03": "問道林。如何是合聖之言。只對他道誌公不是閒",
    "X66n1296_034:0198a04": "和尚。剪刀只在臥牀頭。",
    "X66n1296_034:0198a05": "資福侶云。道林何用繁詞。若有問如何是合聖之",
    "X66n1296_034:0198a06": "言。向他道如是如是。",
    "X66n1296_034:0198a07": "長慶因僧問。如何是正法眼。慶曰有願不撒沙。保福",
    "X66n1296_034:0198a08": "曰不可更撒也。",
    "X66n1296_034:0198a09": "雪竇顯云。夫宗師決定以本分相見不敢撒沙。且",
    "X66n1296_034:0198a10": "那個是諸人正眼。不受人瞞底漢出來對眾道看。",
    "X66n1296_034:0198a11": "共相知委。若道不得。翠峰與你一一點過。開眼也",
    "X66n1296_034:0198a12": "著。合眼也著。",
    "X66n1296_034:0198a13": "古南門云。長慶戒慎恐懼。保福飲牛上流。雪竇和",
    "X66n1296_034:0198a14": "泥合水。雖皆為眾點眼。古南不妨代一轉語。更為",
    "X66n1296_034:0198a15": "點破。諸人要不受人瞞。直須不自瞞好。",
    "X66n1296_034:0198a16": "長慶因僧問。有問有答賓主歷然。無問無答時如何。",
    "X66n1296_034:0198a17": "慶曰怕爛却那。",
    "X66n1296_034:0198a18": "睦州明因僧問。有問有答賓主歷然。無問無答時",
    "X66n1296_034:0198a19": "如何。州云。相逢盡道休官好。林下何曾見一人。",
    "X66n1296_034:0198a20": "昭覺勤云。若有問崇寧。有問有答賓主歷然無問",
    "X66n1296_034:0198a21": "無答時如何。向道收得安南又憂塞北。",
    "X66n1296_034:0198a22": "洞山瑩云。二老漢只解較儉不較奢。洞山則不然。",
    "X66n1296_034:0198a23": "有人恁麼問。但向道心不負人面無慚色。",
    "X66n1296_034:0198a24": "漳州保福從展禪師(青六雪峰存嗣)因僧問。雪峰平生有何",
    "X66n1296_034:0198b01": "言句。得似羚羊挂角時。福曰我不可作雪峰弟子不",
    "X66n1296_034:0198b02": "得。",
    "X66n1296_034:0198b03": "雪竇顯云。一千五百個布衲。保福較些子。",
    "X66n1296_034:0198b04": "昭覺勤云。翡翠羽毛麒麟頭角。重重光彩的的相",
    "X66n1296_034:0198b05": "承。要明陷虎之機須施嶮崖之句。雖然如是。只知",
    "X66n1296_034:0198b06": "與麼來不知與麼去。或問山僧。五祖平生有何言",
    "X66n1296_034:0198b07": "句得似靈羊挂角時。只對他道不敢孤負先師。委",
    "X66n1296_034:0198b08": "悉麼。山高豈礙白雲飛。",
    "X66n1296_034:0198b09": "笑巖寶云。保福要且只有千尺寒松。我若作保福。",
    "X66n1296_034:0198b10": "待問雪峰平生有何言句得似靈羊挂角時。劈脊",
    "X66n1296_034:0198b11": "便打云。我不可作雪峰弟子不得。雪竇道一千五",
    "X66n1296_034:0198b12": "百個布衲保福較些子。只見錐頭利不見鑿頭方。",
    "X66n1296_034:0198b13": "靈巖儲云。圓悟可謂言中有響句裏藏鋒。檢點將",
    "X66n1296_034:0198b14": "來。未免依他作解。祥符則不然。或問三峰生平有",
    "X66n1296_034:0198b15": "何言句得似靈羊挂角時。對道珊瑚枕上兩行淚。",
    "X66n1296_034:0198b16": "半是思君半恨君。",
    "X66n1296_034:0198b17": "清化嶾云。者話大似黑漆皮燈籠。外暗內明。爭奈",
    "X66n1296_034:0198b18": "無人見得。若見得。保福無藏身之地。",
    "X66n1296_034:0198b19": "保福聞長生卓菴乃往相訪。茶話次生問。曾有僧問",
    "X66n1296_034:0198b20": "祖師西來意。某甲舉拂子示之。不知得不得。福曰從",
    "X66n1296_034:0198b21": "展爭敢道得不得。有個問。有人讚歎此事如虎戴角。",
    "X66n1296_034:0198b22": "有人輕毀此事分文不值。一等是恁麼事。因甚麼毀",
    "X66n1296_034:0198b23": "讚不同。生曰適來出自偶爾。",
    "X66n1296_034:0198b24": "一老宿云。毀又爭得。又一老宿云。惜取眉毛好。",
    "X66n1296_034:0198c01": "太原孚云。若無智眼難辨得失。",
    "X66n1296_034:0198c02": "雪竇顯別云。若非和尚證明。拂子一生無用。",
    "X66n1296_034:0198c03": "報慈遂云。一等是恁麼事。為什麼有得有不得。",
    "X66n1296_034:0198c04": "保福問長慶。盤山道光境俱忘復是何物。洞山道光",
    "X66n1296_034:0198c05": "境未忘復是何物。據此二老商量。尤未得勦絕。作麼",
    "X66n1296_034:0198c06": "生道得勦絕。慶良久。福曰情知和尚向鬼窟裏作活",
    "X66n1296_034:0198c07": "計。慶却問汝又作麼生。福曰兩手扶犂水過膝。",
    "X66n1296_034:0198c08": "雪竇顯云。俱忘未忘總由我。保福因什麼道未得。",
    "X66n1296_034:0198c09": "勦絕灼然。能有幾個。諸人又作麼生道。免得長慶",
    "X66n1296_034:0198c10": "在鬼窟裏。良久云。柳絮隨風自西自東。",
    "X66n1296_034:0198c11": "大溈秀云。保福拈提頗有宗風。及乎問著。又却拖",
    "X66n1296_034:0198c12": "泥帶水。",
    "X66n1296_034:0198c13": "天童覺云。俱忘未忘奪人奪境。為什麼保福不肯",
    "X66n1296_034:0198c14": "長慶。太平本是將軍致。不許將軍見太平。",
    "X66n1296_034:0198c15": "古南門云。保福向懸崖走馬劒刃翻身。固是好手。",
    "X66n1296_034:0198c16": "雖然呈能露巧之時。何似帝力不知之世。具眼者",
    "X66n1296_034:0198c17": "辨。",
    "X66n1296_034:0198c18": "法忍謐云。盤山洞山固是廉纖。保福長慶未見勦",
    "X66n1296_034:0198c19": "絕。若在衲僧門下。又當如何。到頭霜夜月。任運落",
    "X66n1296_034:0198c20": "前溪。",
    "X66n1296_034:0198c21": "白巖符云。保福與麼問。將謂較他二老別有長處。",
    "X66n1296_034:0198c22": "及被稜公一拶。依舊聯聯纖纖。今日或有問白巖。",
    "X66n1296_034:0198c23": "作麼生道得勦絕。轉身便歸方丈。",
    "X66n1296_034:0198c24": "保福上堂。此事如擊石火閃電光。搆得搆不得未免",
    "X66n1296_034:0199a01": "喪身失命。僧便問。未審搆得底人還免喪身失命也",
    "X66n1296_034:0199a02": "無。福曰。適來且置。闍黎還搆得麼。曰。若搆不得。未免",
    "X66n1296_034:0199a03": "大眾怪笑。福曰作家作家。曰和尚是什麼心行。福曰",
    "X66n1296_034:0199a04": "一杓屎攔面潑也不知臭。",
    "X66n1296_034:0199a05": "雪竇顯云。諸上座。保福有生擒虎兕底爪牙。者僧",
    "X66n1296_034:0199a06": "也不易相敵。雖然如此。要且放過保福一著。祇如",
    "X66n1296_034:0199a07": "雪竇與大眾還許諸方檢責也無。若免不得。平地",
    "X66n1296_034:0199a08": "上死人無數。其中有得活底麼。乃拈起拄杖云。來",
    "X66n1296_034:0199a09": "也來也。",
    "X66n1296_034:0199a10": "護國元云。能擒能縱。能殺能活。保福可謂作家。者",
    "X66n1296_034:0199a11": "僧可惜許。錯轉話頭。待他道闍黎還搆得麼。向道",
    "X66n1296_034:0199a12": "明眼宗師天然有在。當時下得者語。直饒保福全",
    "X66n1296_034:0199a13": "機。更買草鞋行脚。何故。不見道得人一牛還人一",
    "X66n1296_034:0199a14": "馬。",
    "X66n1296_034:0199a15": "古南門云。保福與者僧敲擊且置。且道搆得底是",
    "X66n1296_034:0199a16": "個什麼。又那個是搆得底。那個是搆不得底。大眾",
    "X66n1296_034:0199a17": "還曾簡責也未。古南不避口業為你分析一上。搆",
    "X66n1296_034:0199a18": "不得底。活得也無用。搆得底。死去又何妨。忽有個",
    "X66n1296_034:0199a19": "出來道。只今是死是活。拈拄杖便趁。",
    "X66n1296_034:0199a20": "保福因僧侍立次。乃曰你得與麼麤心。曰甚處是某",
    "X66n1296_034:0199a21": "甲麤心處。福拈一塊土度與曰拋向門外著。僧接土",
    "X66n1296_034:0199a22": "拋了却。又問甚處是某甲麤心處。福曰。我見你觸著",
    "X66n1296_034:0199a23": "磕著。所以道你麤心。",
    "X66n1296_034:0199a24": "雪竇顯云。然則者僧被熱瞞。爭奈真不掩偽。曲不",
    "X66n1296_034:0199b01": "藏直。雪竇將今視古。於理不甘。你者一隊漢或僧",
    "X66n1296_034:0199b02": "堂裏來寮舍內出。築著磕著亦乃不知。近來麤心",
    "X66n1296_034:0199b03": "轉盛。我若放過便見諸方檢責。卓拄杖下座。",
    "X66n1296_034:0199b04": "古南門云。雪竇也似隨摟搜。說甚築著磕著。遂卓",
    "X66n1296_034:0199b05": "拄杖云。直得百雜碎了也。你輩麤心還知麼。",
    "X66n1296_034:0199b06": "清化嶾云。保福為憐三尺子。不惜兩莖眉。者僧若",
    "X66n1296_034:0199b07": "與麼會去。也是韓獹逐塊。",
    "X66n1296_034:0199b08": "寶掌白云。保福有點鐵成金起死回生的手段。爭",
    "X66n1296_034:0199b09": "奈者僧蒙帒到底。麤心有甚可救處。山僧慨古思",
    "X66n1296_034:0199b10": "今。寧忍坐觀屈辱。乃驀拈拄杖攛下云。開也築著。",
    "X66n1296_034:0199b11": "合也築著。汝等更若麤心。山僧與你保任此事終",
    "X66n1296_034:0199b12": "不虗也。",
    "X66n1296_034:0199b13": "保福因僧問。家貧遭劫時如何。福曰不能盡底去。曰",
    "X66n1296_034:0199b14": "為什麼不能盡底去。福曰賊是家親。曰既是家親為",
    "X66n1296_034:0199b15": "什麼翻成家賊。福曰。內既無應。外不能為。曰忽然捉",
    "X66n1296_034:0199b16": "敗功歸何處。福曰賞亦不曾聞。曰恁麼則勞而無功。",
    "X66n1296_034:0199b17": "福曰。功即不無。成而不取。曰既是成功為什麼不取。",
    "X66n1296_034:0199b18": "福曰。不見道。太平本是將軍致。不許將軍見太平。",
    "X66n1296_034:0199b19": "徑山杲云。絲來線去弄精魂。",
    "X66n1296_034:0199b20": "天寧琦云。家無白澤之圖。必無如是妖怪。",
    "X66n1296_034:0199b21": "保福在病。問僧曰。我與汝相識年深。有何方術相救",
    "X66n1296_034:0199b22": "相救。僧曰。方術甚有聞說。和尚不解忌口。",
    "X66n1296_034:0199b23": "清凉欽別云。和尚解忌口麼。",
    "X66n1296_034:0199b24": "雪竇顯別云。只恐難為和尚。",
    "X66n1296_034:0199c01": "瑞巖慍云。者僧也不易得。怎奈保福心且未甘。當",
    "X66n1296_034:0199c02": "時只好輕輕道。和尚病得幾時。看他出什麼語。但",
    "X66n1296_034:0199c03": "云不堪發藥。豈不籠罩古今。",
    "X66n1296_034:0199c04": "越州鏡清道怤禪師(青六雪峰存嗣)僧問。學人未達其源。乞",
    "X66n1296_034:0199c05": "師方便。清曰是什麼源。曰其源。清曰。若是其源。怎受",
    "X66n1296_034:0199c06": "方便。僧禮拜退。侍者問。和尚適來莫是成褫伊麼。清",
    "X66n1296_034:0199c07": "曰無。曰莫是不成褫伊麼。清曰無。曰未審師意如何。",
    "X66n1296_034:0199c08": "清曰。一點水墨。兩處成龍。",
    "X66n1296_034:0199c09": "雪竇顯於爭受方便處云。死水裏浸却。有甚用處。",
    "X66n1296_034:0199c10": "於兩處成龍處云。猶較些子。復云。雪竇不是減鏡",
    "X66n1296_034:0199c11": "清威光。要與者僧相見。是什麼源。其源。三十年後",
    "X66n1296_034:0199c12": "與汝三十棒。",
    "X66n1296_034:0199c13": "五祖戒云。與麼道也太險。雖然語險。爭奈用得者",
    "X66n1296_034:0199c14": "一點親。要會麼。莫怪鏡清多意氣。他家曾謁聖明",
    "X66n1296_034:0199c15": "君。",
    "X66n1296_034:0199c16": "昭覺勤云。鏡清具本分鉗錘。有作家爐鞴。正如明",
    "X66n1296_034:0199c17": "鏡當臺舉無遺照。雖則赴感應機。要且猶費葛藤。",
    "X66n1296_034:0199c18": "若是山僧。是什麼源。其源。劈脊便棒。未審師意如",
    "X66n1296_034:0199c19": "何。劈脊便棒。非唯截斷眾流。亦乃光揚宗眼。",
    "X66n1296_034:0199c20": "南堂欲云。鏡清一點水墨兩處成龍。直得傾湫倒",
    "X66n1296_034:0199c21": "嶽雲黯長空。雪竇要減他威光與者僧相見。且欵",
    "X66n1296_034:0199c22": "欵地。山僧見處也要諸人共知。是什麼源。其源。劈",
    "X66n1296_034:0199c23": "脊便棒。直下悟去裂破古今。",
    "X66n1296_034:0199c24": "古南門云。雪竇也則放過。是什麼源。其源。待甚三",
    "X66n1296_034:0200a01": "十年。劈脊便棒。何故。是真難掩。是偽不昌。",
    "X66n1296_034:0200a02": "靈巖儲云。佛果奢而不儉。鏡清儉而不奢。固是二",
    "X66n1296_034:0200a03": "俱好手。未免者僧不甘。當時若問靈巖。學人未達",
    "X66n1296_034:0200a04": "其源乞師方便。對他道今日有齋。不特使那僧虗",
    "X66n1296_034:0200a05": "來實往。亦免者一隊漢飯後添羮。",
    "X66n1296_034:0200a06": "廣教玉云。學人未達其源乞師方便。家住大梁城。",
    "X66n1296_034:0200a07": "更覓長安路。是什麼源。金錘劈面。其源。蒼天中更",
    "X66n1296_034:0200a08": "添冤苦。若是其源爭受方便。雖然赤心片片。可惜",
    "X66n1296_034:0200a09": "放過。適來莫是成褫伊麼。也須問過。無。純鋼打就。",
    "X66n1296_034:0200a10": "莫是不成褫伊麼。掉轉鎗頭。無。生鐵鑄成。未審師",
    "X66n1296_034:0200a11": "意如何。相逼來也。一點水墨兩處成龍。大眾試把",
    "X66n1296_034:0200a12": "火來照看鏡清面皮厚多少。",
    "X66n1296_034:0200a13": "鏡清一日於僧堂前自擊鐘曰。玄沙道底。玄沙道底。",
    "X66n1296_034:0200a14": "僧便問玄沙道什麼。清乃畫一圓相。僧曰若不久參",
    "X66n1296_034:0200a15": "怎知與麼。清曰失錢遭罪。",
    "X66n1296_034:0200a16": "雪竇顯云。洎被打破蔡州城。",
    "X66n1296_034:0200a17": "古南門云。者僧雖善成褫鏡清。若論蔡州城。打破",
    "X66n1296_034:0200a18": "多時了也。",
    "X66n1296_034:0200a19": "鏡清問僧近離甚處。曰石橋。清曰本分事作麼生。曰",
    "X66n1296_034:0200a20": "近離石橋。清曰。我豈不知你近離石橋。本分事作麼",
    "X66n1296_034:0200a21": "生。曰和尚何不領話。清便打。僧曰某甲話在。清曰。你",
    "X66n1296_034:0200a22": "但喫棒。我要者話行。",
    "X66n1296_034:0200a23": "雪竇顯云。然則倚勢欺人。怎奈事不孤起。者僧若",
    "X66n1296_034:0200a24": "能慎初護末。棒須是鏡清自喫。",
    "X66n1296_034:0200b01": "鏡清上堂良久。有僧問祖歌如何唱。清曰拖送醉人",
    "X66n1296_034:0200b02": "酒。曰與麼則孤負和尚也。清曰猛虎不食伏肉。",
    "X66n1296_034:0200b03": "大覺昇云。鏡清雖縱奪可觀。却乃添盃醉後。大覺",
    "X66n1296_034:0200b04": "則不然。今日有問祖歌如何唱。向他道上大人。與",
    "X66n1296_034:0200b05": "麼則孤負和尚也。可知禮也。且道與鏡清是同是",
    "X66n1296_034:0200b06": "別。",
    "X66n1296_034:0200b07": "鏡清因僧問。學人啐請師啄。清曰還得活也無。曰。若",
    "X66n1296_034:0200b08": "不活。遭人怪笑。清曰也是草裏漢。",
    "X66n1296_034:0200b09": "雪竇顯云。衲僧有此奇特事。若一個半個互相平",
    "X66n1296_034:0200b10": "展。古聖也不虗出來一回。",
    "X66n1296_034:0200b11": "證果成云。鏡清者漢大似不打自招。",
    "X66n1296_034:0200b12": "白巖符云。鏡清門下有此一僧。固不虗費油鹽漿",
    "X66n1296_034:0200b13": "水。為什麼。却道也是草裏漢。莫是鏡清慣壓良為",
    "X66n1296_034:0200b14": "賤麼。且喜沒交涉。莫是明罰暗賞麼。且喜沒交涉。",
    "X66n1296_034:0200b15": "畢竟如何。良久云。敕律吉。",
    "X66n1296_034:0200b16": "鏡清住菴。時有行者來。徐徐近繩牀取拂子提起問",
    "X66n1296_034:0200b17": "曰。某甲定喚者個作拂子。菴主喚作什麼。清曰不可",
    "X66n1296_034:0200b18": "更安名立字也。行者乃擿却拂子曰著甚死急。",
    "X66n1296_034:0200b19": "明招謙代云。敢死喘氣。",
    "X66n1296_034:0200b20": "寶壽方云。行者也不妨是個行家。可惜菴主當時",
    "X66n1296_034:0200b21": "放過。若不放過。管取行者報恩有分。",
    "X66n1296_034:0200b22": "鏡清問僧門外是什麼聲。曰雨滴聲。清曰眾生顛倒",
    "X66n1296_034:0200b23": "迷己逐物。曰和尚作麼生。清曰洎不迷己。曰洎不迷",
    "X66n1296_034:0200b24": "己意旨如何。清曰。出身猶可易。脫體道應難。",
    "X66n1296_034:0200c01": "黃龍心云。說難說易。轉見迷己。要不迷己。如今喚",
    "X66n1296_034:0200c02": "作甚麼聲。",
    "X66n1296_034:0200c03": "瑯瑘覺云。得即得。大似平地陷人。",
    "X66n1296_034:0200c04": "法雲秀云。出身句諸人總知。脫體句還有道得底",
    "X66n1296_034:0200c05": "麼。良久云。事難方見丈夫心。",
    "X66n1296_034:0200c06": "光相得云。者裏則不然。門外是什麼聲。雨滴聲。便",
    "X66n1296_034:0200c07": "與合掌云。真語者。實語者。如語者。不誑語者。不異",
    "X66n1296_034:0200c08": "語者。或有道者僧一樣答話。為什麼毀譽不同。向",
    "X66n1296_034:0200c09": "道。一點水墨。兩處成龍。",
    "X66n1296_034:0200c10": "勝法法云。瑯瑘雖解抝曲作直。決定不知是甚麼",
    "X66n1296_034:0200c11": "聲。",
    "X66n1296_034:0200c12": "理安洸云。爐鞲不熱。頑鑛難鎔。當時待伊道和尚",
    "X66n1296_034:0200c13": "作麼生。劈脊便棒。非惟勦絕者僧。亦乃頭正尾正。",
    "X66n1296_034:0200c14": "鏡清問僧。趙州喫茶話你作麼生會。僧便出去。清曰",
    "X66n1296_034:0200c15": "邯鄲學唐步。",
    "X66n1296_034:0200c16": "雪竇顯云。者僧不是邯鄲人。為什麼學唐步。若辨",
    "X66n1296_034:0200c17": "得出。與你茶喫。",
    "X66n1296_034:0200c18": "南堂欲云。鏡清親見者僧是邯鄲人。雪竇因什麼",
    "X66n1296_034:0200c19": "道不是。拈拄杖畫一畫云。有口不得茶喫者多。",
    "X66n1296_034:0200c20": "鏡清問靈雲。行脚事大。乞師指南。靈曰浙中米作麼",
    "X66n1296_034:0200c21": "價。清曰。若不是道怤。洎作米價會却。",
    "X66n1296_034:0200c22": "大溈秀云。靈雲只解放去不能收來。若不是某甲",
    "X66n1296_034:0200c23": "洎作米價會却。何不更問你作什麼會。他若擬對。",
    "X66n1296_034:0200c24": "便與熱棒打出。",
    "X66n1296_034:0201a01": "白巖符云。善射者不輕發。發必中的。勤老可謂善",
    "X66n1296_034:0201a02": "射矣。然只有殺人箭。且無活人箭。若是山僧。待道",
    "X66n1296_034:0201a03": "若不是某甲洎作米價會却。便高聲喚侍者云。教",
    "X66n1296_034:0201a04": "維那領向明窓下安排。",
    "X66n1296_034:0201a05": "鏡清在雪峰普請次。峰問溈山。道見色便見心。還有",
    "X66n1296_034:0201a06": "過也無。清曰古人與麼道那。峰曰。雖然如此。我要共",
    "X66n1296_034:0201a07": "你商量。清曰。若與麼。不如某甲钁地去。",
    "X66n1296_034:0201a08": "靈隱泉云。雪峰探竿在手影草隨身。若不是鏡清",
    "X66n1296_034:0201a09": "普請。幾乎狼藉。",
    "X66n1296_034:0201a10": "鏡清因僧問。新年頭還有佛法也無。清曰有。曰如何",
    "X66n1296_034:0201a11": "是新年頭佛法。清曰元正啟祚萬物咸新。曰謝師答",
    "X66n1296_034:0201a12": "話。清曰鏡清今日失利。又僧問明教。新年頭還有佛",
    "X66n1296_034:0201a13": "法也無。教曰無。曰。年年是好年。日日是好日。為什麼",
    "X66n1296_034:0201a14": "却無。教曰張公喫酒李公醉。曰老老大大龍頭蛇尾。",
    "X66n1296_034:0201a15": "教曰明教今日失利。",
    "X66n1296_034:0201a16": "昭覺勤云。道有也失利。道無也失利。且道誵訛在",
    "X66n1296_034:0201a17": "什麼處。者裏明得。不妨識進退別休咎。始知一句",
    "X66n1296_034:0201a18": "下有分身之意。有出身之路。今日或有問崇寧。新",
    "X66n1296_034:0201a19": "年頭還有佛法也無。對他道不在者兩頭。他或道",
    "X66n1296_034:0201a20": "為什麼如此。向道崇寧今日失利。且道與古人是",
    "X66n1296_034:0201a21": "同是別。",
    "X66n1296_034:0201a22": "徑山杲云。二尊宿。一人向高高峰頂立。不露頂。一",
    "X66n1296_034:0201a23": "人向深深海底行。不溼脚。是則也是。未免有些誵",
    "X66n1296_034:0201a24": "訛。今日或有問杲上座。新年頭還有佛法也無。只",
    "X66n1296_034:0201b01": "向道。今日一隊奴僕在茶堂裏邨歌社舞弄些神",
    "X66n1296_034:0201b02": "鬼。直得點胸尊者惡發。把鉢盂峰一擲擲過恒河",
    "X66n1296_034:0201b03": "沙世界外。驚得憍陳如怕怖慞惶。倒騎露柱跳入",
    "X66n1296_034:0201b04": "擔板禪和鼻孔裏。撞倒舒州天柱峰。安樂山神忍",
    "X66n1296_034:0201b05": "俊不禁出來攔胸搊住曰。尊者你既稱阿羅漢。出",
    "X66n1296_034:0201b06": "三界二十五有塵勞。超分段生死。因什麼有許多",
    "X66n1296_034:0201b07": "無明。被者一問不勝懡[怡-台+羅]。却回佛殿裏第三位打",
    "X66n1296_034:0201b08": "坐。依舊點胸點肋道。天上天下唯我獨尊。自云。住",
    "X66n1296_034:0201b09": "住。杲上座。他問新年頭佛法。為什麼一向虗空裏",
    "X66n1296_034:0201b10": "打筋斗說脫空謾人。良久云。杲上座今日失利。",
    "X66n1296_034:0201b11": "天寧琦云。有佛法無佛法。盡被鏡清明教二大老",
    "X66n1296_034:0201b12": "當頭坐斷。不許後人摶量。妙喜以虗空口掉廣長",
    "X66n1296_034:0201b13": "舌。將三千大千世界過現未來佛及眾生真如凡",
    "X66n1296_034:0201b14": "聖陰陽寒暑乘除加減束作一句。卷舒無礙收放",
    "X66n1296_034:0201b15": "自由。管什麼新年頭舊年尾。佛法道有也得。道無",
    "X66n1296_034:0201b16": "也得。誰敢正眼覰著。若到天寧門下更須勘過。少",
    "X66n1296_034:0201b17": "年曾決龍蛇陣。潦倒還同稚子歌。",
    "X66n1296_034:0201b18": "道林慧云。鏡清明教總是個撒蓬塵漢。丈夫氣槩。",
    "X66n1296_034:0201b19": "安肯踏他故轍。今日有問弁山。新年頭還有佛法",
    "X66n1296_034:0201b20": "也無。向道沿村爆竹連天響。萬里歌謠賀太平。伊",
    "X66n1296_034:0201b21": "若眼目定動。便與劈脊一棒。何故。好日彼此要發",
    "X66n1296_034:0201b22": "利市。",
    "X66n1296_034:0201b23": "大覺昇云。一人道有。一人道無。二俱失利。膽大心",
    "X66n1296_034:0201b24": "麤。大覺有三十拄杖一時發付。且道在鏡清分上。",
    "X66n1296_034:0201c01": "明教分上。二僧分上。若檢點得出。可與古人把手",
    "X66n1296_034:0201c02": "同行。",
    "X66n1296_034:0201c03": "紫梅周云。道有也失利。道無也失利。孟夏漸熱。仲",
    "X66n1296_034:0201c04": "冬嚴寒。是則是。祇如有人問樂平。新年頭還有佛",
    "X66n1296_034:0201c05": "法也無。且道合作麼生。良久云。山僧今日失利。",
    "X66n1296_034:0201c06": "鏡清因僧問。新年頭還有佛法也無。清曰有。僧曰如",
    "X66n1296_034:0201c07": "何是新年頭佛法。清曰孟春猶寒。",
    "X66n1296_034:0201c08": "劍門永云。劍門則不然。今日若有人問。如何是新",
    "X66n1296_034:0201c09": "年頭佛法。向道孟春猶寒。",
    "X66n1296_034:0201c10": "鼓山賢云。鏡清劍門二語既是一般。因甚麼有異。",
    "X66n1296_034:0201c11": "善知時節同露春光則不無。若是新年頭佛法。俱",
    "X66n1296_034:0201c12": "未夢見在。",
    "X66n1296_034:0201c14": "宗門拈古彚集卷第三十四"
}