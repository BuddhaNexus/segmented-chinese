{
    "X85n1593_004:0429b04": "禪宗正脉卷第四",
    "X85n1593_004:0429b06": "青原",
    "X85n1593_004:0429b07": "天皇道悟禪師首謁徑山國一。受心法。服勤五載。後",
    "X85n1593_004:0429b08": "參馬祖。重印前解。法無異說。依止二夏。乃謁石頭而",
    "X85n1593_004:0429b09": "致問曰。離却定慧。以何法示人。頭曰。我這裏無奴婢。",
    "X85n1593_004:0429b10": "離箇甚麼。曰如何明得。頭曰。汝還撮得虗空麼。曰恁",
    "X85n1593_004:0429b11": "麼則不從今日去也。頭曰。未審汝早晚從那邊來。曰",
    "X85n1593_004:0429b12": "道悟不是那邊人。頭曰。我早知汝來處也。曰師何以",
    "X85n1593_004:0429b13": "贓誣於人。頭曰汝身現在。曰雖然如是。畢竟如何示",
    "X85n1593_004:0429b14": "於後人。頭曰。汝道誰是後人。師從此頓悟。罄殫前二",
    "X85n1593_004:0429b15": "哲匠言下有所得心。○僧問。如何是玄妙之說。師曰。",
    "X85n1593_004:0429b16": "莫道我解佛法好。曰爭奈學人疑滯何。師曰。何不問",
    "X85n1593_004:0429b17": "老僧。曰即今問了也。師曰。去。不是汝存泊處。",
    "X85n1593_004:0429b18": "龍潭崇信禪師【頌】其家賣餅。師少而英異。初悟和尚。",
    "X85n1593_004:0429b19": "為靈鑒潛請居天皇寺。人莫之測。師家于寺巷。常日",
    "X85n1593_004:0429b20": "以十餅饋之。天皇受之。每食畢。常留一餅曰。吾惠汝",
    "X85n1593_004:0429b21": "以廕子孫。師一日自念曰。餅是我持去。何以返遺我",
    "X85n1593_004:0429b22": "邪。其別有旨乎。遂造而問焉。皇曰。是汝持來。復汝何",
    "X85n1593_004:0429b23": "咎。師聞之頗曉玄旨。因投出家。【頌】皇曰。汝昔崇福善。",
    "X85n1593_004:0429b24": "今信吾言。可名崇信。由是服勤左右。一日問曰。某自",
    "X85n1593_004:0429c01": "到來。不蒙指示心要。皇曰。自汝到來。吾未甞不指汝",
    "X85n1593_004:0429c02": "心要。師曰。何處指示。皇曰。汝擎茶來吾為汝接。汝行",
    "X85n1593_004:0429c03": "食來吾為汝受。汝和南時吾便低首。何處不指示心",
    "X85n1593_004:0429c04": "要。師低頭良久。皇曰。見則直下便見。擬思即差。師當",
    "X85n1593_004:0429c05": "下開解。復問如何保任。皇曰。任性逍遙隨緣放曠。但",
    "X85n1593_004:0429c06": "盡凡心。別無聖解。",
    "X85n1593_004:0429c07": "德山宣鑒禪師【頌】簡州周氏子。在蜀常講金剛般若。",
    "X85n1593_004:0429c08": "時謂之周金剛。因擔青龍疏鈔出蜀。至澧陽路上。見",
    "X85n1593_004:0429c09": "一婆子賣餅。遂息肩買餅點心。婆乃指擔問云。金剛",
    "X85n1593_004:0429c10": "經三心。未審上座點那箇心。師無語。遂往龍潭。至法",
    "X85n1593_004:0429c11": "堂曰。久嚮龍潭。及乎到來。潭又不見。龍又不現。潭引",
    "X85n1593_004:0429c12": "身曰。子親到龍潭。師無語。遂棲止焉。【頌】師一夕侍立",
    "X85n1593_004:0429c13": "次。潭曰。更深。何不下去。師珍重便出。却回曰。外面黑。",
    "X85n1593_004:0429c14": "潭點紙燭度與師。師擬接。潭復吹滅。師於此大悟。便",
    "X85n1593_004:0429c15": "禮拜。潭曰。子見箇甚麼。師曰。從今向去。更不疑天下",
    "X85n1593_004:0429c16": "老和尚舌頭也。至來日。龍潭陞座謂眾曰。可中有箇",
    "X85n1593_004:0429c17": "漢。牙如劒樹。口似血盆。一棒打不回頭。他時向孤峰",
    "X85n1593_004:0429c18": "頂上。立吾道去在。師將疏鈔。堆法堂前。舉火炬曰。窮",
    "X85n1593_004:0429c19": "諸玄辯。若一毫置於太虗。竭世樞機。似一滴投于巨",
    "X85n1593_004:0429c20": "壑。遂焚之。【評】【頌】禮謝龍潭。直抵溈山。挾複子上法堂。",
    "X85n1593_004:0429c21": "從西過東。從東過西。顧視方丈曰。有麼有麼。山坐次",
    "X85n1593_004:0429c22": "殊不顧盻。師曰無無。便出。至門首乃曰。雖然如此。也",
    "X85n1593_004:0429c23": "不得草草。遂具威儀。再入相見。纔跨門。提起坐具曰。",
    "X85n1593_004:0429c24": "和尚。山擬取拂子。師便喝。拂袖而出。溈山至晚問首",
    "X85n1593_004:0430a01": "座。今日新到在否。座曰。當時背却法堂。著草鞋出去",
    "X85n1593_004:0430a02": "也。山曰。此子已後。向孤峰頂上。盤結草庵。呵佛罵祖",
    "X85n1593_004:0430a03": "去在。○上堂。若也於己無事。則勿妄求。妄求而得。亦",
    "X85n1593_004:0430a04": "非得也。汝但無事於心。無心於事。則虗而靈。空而妙。",
    "X85n1593_004:0430a05": "若毛端許言之本末者。皆為自欺。何故。毫釐繫念。三",
    "X85n1593_004:0430a06": "途業因。瞥爾情生。萬劫覊鎻。聖名凡號。盡是虗聲。殊",
    "X85n1593_004:0430a07": "相劣形。皆為幻色。汝欲求之。得無累乎。及其厭之。又",
    "X85n1593_004:0430a08": "成大患。終而無益。【頌】小參示眾曰。今夜不答話。問話",
    "X85n1593_004:0430a09": "者三十棒。時有僧出禮拜。師便打。僧曰。某甲話也未",
    "X85n1593_004:0430a10": "問。和尚因甚麼打某甲。師曰。汝是甚麼處人。曰新羅",
    "X85n1593_004:0430a11": "人。師曰。未跨船舷。好與三十棒(法眼云。大小德山。話作兩橛。圓明云。大小",
    "X85n1593_004:0430a12": "德山。龍頭蛇尾)。○上堂。問即有過。不問猶乖。有僧出禮拜。師",
    "X85n1593_004:0430a13": "便打。僧曰。某甲始禮拜。為甚麼便打。師曰。待汝開口。",
    "X85n1593_004:0430a14": "堪作甚麼。○雪峰問。南泉斬猫兒意旨如何。師乃打",
    "X85n1593_004:0430a15": "趂。却喚曰會麼。峰曰不會。師曰。我恁麼老婆心。也不",
    "X85n1593_004:0430a16": "會。【頌】示眾曰。道得也三十棒。道不得也三十棒。臨濟",
    "X85n1593_004:0430a17": "聞得。謂洛浦曰。汝去問他。道得為甚麼也三十棒。待",
    "X85n1593_004:0430a18": "伊打汝。接住棒送一送。看伊作麼生。浦如教而問。師",
    "X85n1593_004:0430a19": "便打。浦接住送一送。師便歸方丈。浦回舉似臨濟。濟",
    "X85n1593_004:0430a20": "曰。我從來疑著這漢。雖然如是。你還識德山麼。浦擬",
    "X85n1593_004:0430a21": "議。濟便打。",
    "X85n1593_004:0430a22": "泐潭寶峰和尚問僧。古人有一路。接後進初心。汝還",
    "X85n1593_004:0430a23": "知否。曰請師指出古人一路。師曰。甚麼則闍黎知了",
    "X85n1593_004:0430a24": "也。曰頭上更安頭。師曰。寶峰不合問仁者。曰問又何",
    "X85n1593_004:0430b01": "妨。師曰。這裏不曾有人亂說道理。出去。",
    "X85n1593_004:0430b02": "巖頭全奯禪師【頌】一日參德山。方跨門。便問是凡是",
    "X85n1593_004:0430b03": "聖。山便喝。師禮拜。有人舉似洞山。山曰。若不是奯公。",
    "X85n1593_004:0430b04": "大難承當。師曰。洞山老人。不識好惡。錯下名言。我當",
    "X85n1593_004:0430b05": "時一手擡一手搦。【頌】雪峰在德山作飯頭。一日飯遲。",
    "X85n1593_004:0430b06": "德山擎鉢下法堂。峰曬飯巾次。見德山。乃曰。鐘未鳴",
    "X85n1593_004:0430b07": "皷未響。拓鉢向甚麼處去。德山便歸方丈。峰舉似師。",
    "X85n1593_004:0430b08": "師曰。大小德山。未會末後句在。山聞。令侍者喚師去",
    "X85n1593_004:0430b09": "問。汝不肯老僧那。師密啟其意。山乃休。明日陞堂。果",
    "X85n1593_004:0430b10": "與尋常不同。師至僧堂前拊掌大笑曰。且喜堂頭老",
    "X85n1593_004:0430b11": "漢。會末後句。他後天下人不奈伊何。雖然也祇得三",
    "X85n1593_004:0430b12": "年活(山果三年後示滅)。【頌】師住鄂州巖頭。值沙汰。於湖邊作",
    "X85n1593_004:0430b13": "渡子。兩岸各挂一板。有人過渡。打板一下。師曰阿誰。",
    "X85n1593_004:0430b14": "或曰。要過那邊去。師乃舞棹迎之一日因一婆抱一",
    "X85n1593_004:0430b15": "孩兒來。乃曰。呈橈舞棹即不問。且道婆子手中兒甚",
    "X85n1593_004:0430b16": "處得來。師便打。婆曰。婆生七子。六箇不遇知音。祇這",
    "X85n1593_004:0430b17": "一箇也不消得。便拋向水中。○上堂。吾甞究涅槃經",
    "X85n1593_004:0430b18": "七八年。覩三兩段義。似衲僧說話。又曰。休休。時有一",
    "X85n1593_004:0430b19": "僧出禮拜。請師舉。師曰。吾教意如字三點。第一向",
    "X85n1593_004:0430b20": "東方下一點。點開諸菩薩眼。第二向西方下一點。點",
    "X85n1593_004:0430b21": "諸菩薩命根。第三向上方下一點。點諸菩薩頂。此是",
    "X85n1593_004:0430b22": "第一段義。又曰。吾教意如摩醯首羅。擘開面門。竪亞",
    "X85n1593_004:0430b23": "一隻眼。此是第二段義。【頌】又曰。吾教意猶如塗毒皷。",
    "X85n1593_004:0430b24": "擊一聲。遠近聞者皆喪。此是第三段義。時小嚴上座",
    "X85n1593_004:0430c01": "問。如何是塗毒皷。師以兩手按膝。亞身曰。韓信臨朝",
    "X85n1593_004:0430c02": "底嚴無語。【頌】問僧甚處來。曰西京來。師曰。黃巢過後。",
    "X85n1593_004:0430c03": "還收得劒麼。曰收得。師引頸近前曰。[囗@力]。曰師頭落也。",
    "X85n1593_004:0430c04": "師呵呵大笑。僧後到雪峰。峰問甚處來。曰巖頭來。峰",
    "X85n1593_004:0430c05": "曰。巖頭有何言句。僧舉前話。峰便打三十棒。趂出。○",
    "X85n1593_004:0430c06": "僧問。雪峰。聲聞人見性。如夜見月。菩薩人見性。如晝",
    "X85n1593_004:0430c07": "見日。未審和尚見性如何。峰打拄杖三下。僧後舉前",
    "X85n1593_004:0430c08": "話問師。師與三摑。【頌】問古帆未挂時如何。師曰。小魚",
    "X85n1593_004:0430c09": "吞大魚。又僧如前問。師曰。後園驢喫草。邇後人或問。",
    "X85n1593_004:0430c10": "佛。問法。問道。問禪者。師皆作噓聲(頌古稍異)。",
    "X85n1593_004:0430c11": "雪峰義存禪師【頌】初與巖頭至澧州鰲山鎮。阻雪。頭",
    "X85n1593_004:0430c12": "每日祇是打睡。師一向坐禪。一日喚曰。師兄師兄。且",
    "X85n1593_004:0430c13": "起來。頭曰。作甚麼。師曰。今生不著便。共文邃箇漢行",
    "X85n1593_004:0430c14": "脚。到處被他帶累。今日到此。又祇管打睡。頭喝曰。噇",
    "X85n1593_004:0430c15": "眠去。每日牀上坐。恰似七村裏土地。他時後日。魔魅",
    "X85n1593_004:0430c16": "人家男女去在。師自點胸曰。我這裏未穩在。不敢自",
    "X85n1593_004:0430c17": "謾。頭曰。我將謂你。他日向孤峰頂上。盤結草庵。播揚",
    "X85n1593_004:0430c18": "大教。猶作這箇語話。師曰。我實未穩在。頭曰。你若實",
    "X85n1593_004:0430c19": "如此。據你見處一一通來。是處與你證明。不是處與",
    "X85n1593_004:0430c20": "你剗却。師曰。我初到鹽官。見上堂舉色空義。得箇入",
    "X85n1593_004:0430c21": "處。頭曰。此去三十年。切忌舉著。又見洞山過水偈曰。",
    "X85n1593_004:0430c22": "切忌從他覓。迢迢與我踈。渠今正是我。我今不是渠。",
    "X85n1593_004:0430c23": "頭曰。若與麼。自救也未徹在。師又曰。後問德山。從上",
    "X85n1593_004:0430c24": "宗乘中事。學人還有分也無。德山打一棒曰。道甚麼。",
    "X85n1593_004:0431a01": "我當時如桶底脫相似。頭喝曰。你不聞道從門入者。",
    "X85n1593_004:0431a02": "不是家珍。師曰。他後如何即是。頭曰。他後若欲播揚",
    "X85n1593_004:0431a03": "大教。一一從自己胸襟流出將來。與我蓋天蓋地去。",
    "X85n1593_004:0431a04": "師於言下大悟。便作禮起。連聲呌曰。師兄。今日始是",
    "X85n1593_004:0431a05": "鰲山成道。【頌】師在洞山作飯頭。淘米次。山問。淘沙去",
    "X85n1593_004:0431a06": "米。淘米去沙。師曰。沙米一時去。山曰。大眾喫箇甚麼。",
    "X85n1593_004:0431a07": "師遂覆却米盆。山曰。據子因緣。合在德山。【頌】僧問。寂",
    "X85n1593_004:0431a08": "然無依時如何。師曰。猶是病。曰轉後如何。師曰。船子",
    "X85n1593_004:0431a09": "下揚州。○栖典座問。古人有言。知有佛向上事。方有",
    "X85n1593_004:0431a10": "語話分。如何是語話。師把住曰。道道。栖無對。師遂蹋",
    "X85n1593_004:0431a11": "倒。栖當下汗流。【頌】問僧甚處來。曰近離浙中。師曰。船",
    "X85n1593_004:0431a12": "來。陸來曰二途俱不涉。師曰。爭得到這裏。曰有甚麼",
    "X85n1593_004:0431a13": "隔礙。師便打。○問僧甚處去。曰禮拜徑山和尚去。師",
    "X85n1593_004:0431a14": "曰。徑山若問汝。此間佛法如何。汝作麼生祇對。曰待",
    "X85n1593_004:0431a15": "問即道。師便打。後舉問鏡清。這僧過在甚麼處。清曰。",
    "X85n1593_004:0431a16": "問得徑山徹困。師曰。徑山在浙中。因甚麼問得徹困",
    "X85n1593_004:0431a17": "清曰。不見道。遠問近對。師曰。如是如是。【頌】師行脚時。",
    "X85n1593_004:0431a18": "參烏石觀品尚。纔敲門。石問誰。師曰鳳凰兒。石曰。來",
    "X85n1593_004:0431a19": "作麼。師曰。來啗老觀。石便開門搊住曰。道道。師擬議。",
    "X85n1593_004:0431a20": "石拓開。閉却門。師住後示眾曰。我當時若入得老觀",
    "X85n1593_004:0431a21": "門。你這一隊噇酒糟漢。向甚麼處摸索。○問僧甚處",
    "X85n1593_004:0431a22": "來。曰溈山來。師曰。溈山有何言句。曰某甲曾問。如何",
    "X85n1593_004:0431a23": "是祖師西來意。溈山據坐。師曰。汝肯他否。曰某甲不",
    "X85n1593_004:0431a24": "肯他。師曰。溈山古佛。汝速去懺悔。○問僧甚麼處。去",
    "X85n1593_004:0431b01": "曰識得即知去處。師曰。汝是了事人。亂走作麼。曰和",
    "X85n1593_004:0431b02": "尚莫塗汙人好。師曰。我即不塗污你古人吹布毛。作",
    "X85n1593_004:0431b03": "麼生。與我說來看。曰殘羹餿飯已有人喫了。師休去。",
    "X85n1593_004:0431b04": "【評】【頌】上堂。南山有一條鼈鼻蛇。汝等諸人。切須好看。",
    "X85n1593_004:0431b05": "長慶出曰。今日堂中。大有人喪身失命。雲門以拄杖",
    "X85n1593_004:0431b06": "攛向師前。作怕勢。有僧舉似玄沙。沙曰。須是稜兄始",
    "X85n1593_004:0431b07": "得。然雖如是。我即不然。曰和尚作麼生。沙曰。用南山",
    "X85n1593_004:0431b08": "作麼。【評】【頌】一日有兩僧來。師以手拓菴門。放身出曰。",
    "X85n1593_004:0431b09": "是甚麼。僧亦曰。是甚麼。師低頭歸菴。僧辭去。師問甚",
    "X85n1593_004:0431b10": "麼處去。曰湖南。師曰。我有箇同行。住巖頭。附汝一書",
    "X85n1593_004:0431b11": "去。書曰。某。書上師兄某。一自鰲山成道後迄至于今",
    "X85n1593_004:0431b12": "飽不飢。同參某。書上。僧到巖頭。問甚麼處來。曰雪峰",
    "X85n1593_004:0431b13": "來。有書達和尚。頭接了。乃問僧別有何言句。僧遂舉",
    "X85n1593_004:0431b14": "前話。頭曰。他道甚麼。曰他無語低頭歸菴。頭曰。噫。我",
    "X85n1593_004:0431b15": "當初悔不向伊道末後句。若向伊道。天下人不奈雪",
    "X85n1593_004:0431b16": "老何。僧至夏末請益前話。頭曰。何不早問。曰未敢容",
    "X85n1593_004:0431b17": "易。頭曰。雪峰雖與我同條生。不與我同條死。要識末",
    "X85n1593_004:0431b18": "後句。祇這是。【評】【頌】上堂。盡大地撮來如粟米粒大。拋",
    "X85n1593_004:0431b19": "向面前。漆桶不會。打皷普請看(長慶問雲門曰。雪峰與麼道。還有出頭不",
    "X85n1593_004:0431b20": "得處麼。門曰。有。曰作麼生。門曰。不可總作野狐精見解。又曰。狼籍不少)。【評】【頌】三聖問透",
    "X85n1593_004:0431b21": "網金鱗。以何為食。師曰。待汝出網來。向汝道。聖曰。一",
    "X85n1593_004:0431b22": "千五百人善知識話頭也不識。師曰。老僧住持事繁。",
    "X85n1593_004:0431b23": "【頌】上堂。盡大地是箇解脫門。把手拽伊不肯入。時一",
    "X85n1593_004:0431b24": "僧出曰。和尚怪某甲不得。又一僧曰。用入作甚麼。師",
    "X85n1593_004:0431c01": "便打。【頌】一日陞座。眾集定。師輥出木毬。玄沙遂捉來",
    "X85n1593_004:0431c02": "安舊處。【頌】一日在僧堂內燒火。閉却前後門。乃呌曰。",
    "X85n1593_004:0431c03": "救火救火。玄沙將一片柴從窓櫺中拋入。師便開門。",
    "X85n1593_004:0431c04": "【頌】僧問。古澗寒泉時如何。師曰。瞪目不見底。曰飲者",
    "X85n1593_004:0431c05": "如何。師曰。不從口入。僧舉似趙州。州曰。不從口入。不",
    "X85n1593_004:0431c06": "可從鼻孔裏入。僧却問古澗寒泉時如何。州曰苦。曰",
    "X85n1593_004:0431c07": "飲者如何。州曰死。師聞得。乃曰趙州古佛。遙望作禮。",
    "X85n1593_004:0431c08": "自此不答話。【頌】師因閩王封柑橘各一顆。遣使送至。",
    "X85n1593_004:0431c09": "柬問。既是一般顏色。為甚名字不同。師遂依舊封回。",
    "X85n1593_004:0431c10": "王復馳問玄沙。沙將一張紙蓋却。○僧問。拈搥竪拂。",
    "X85n1593_004:0431c11": "不當宗乘。未審和尚如何。師竪起拂子。僧乃抱頭出",
    "X85n1593_004:0431c12": "去師不顧(法眼代云。大眾看此一員戰將)。【頌】上堂。舉拂子曰。這箇為",
    "X85n1593_004:0431c13": "中下。僧問。上上人來時如何。師舉拂子。僧曰。這箇為",
    "X85n1593_004:0431c14": "中下。師便打。○問國師三喚侍者。意如何。師乃起入",
    "X85n1593_004:0431c15": "方丈。○上堂。我若東道西道。汝則尋言逐句。我若羚",
    "X85n1593_004:0431c16": "羊挂角。汝向甚麼處捫摸。【頌】示眾云。此事不從脣吻",
    "X85n1593_004:0431c17": "得。不從黃卷上得。不從諸方老宿得。合從甚麼處得。",
    "X85n1593_004:0431c18": "也須子細【增收】。師之法席。常不減千五百眾。",
    "X85n1593_004:0431c19": "瑞龍恭禪師謁德山。山問會麼曰。作麼。山曰。請相見。",
    "X85n1593_004:0431c20": "曰識麼。山大笑。遂許入室。",
    "X85n1593_004:0431c21": "高亭簡禪師【頌】參德山。隔江纔見。便云不審。山乃搖",
    "X85n1593_004:0431c22": "扇招之。師忽開悟。乃橫趨而去。更不回顧。",
    "X85n1593_004:0431c23": "瑞巖師彥禪師初禮巖頭。問曰。如何是本常理。頭曰。",
    "X85n1593_004:0431c24": "動也。曰動時如何。頭曰。不是本常理。師良久。頭曰。肯",
    "X85n1593_004:0432a01": "即未脫根塵。不肯永沉生死。師遂領悟。便禮拜。頭每",
    "X85n1593_004:0432a02": "與語。微醻無忒。○後謁夾山。山問甚處來。曰臥龍來。",
    "X85n1593_004:0432a03": "山曰。來時龍還起也未。師乃顧視之。山曰。炙瘡瘢上。",
    "X85n1593_004:0432a04": "更著艾燋。曰和尚又苦如此作甚麼。山休去。【頌】師尋",
    "X85n1593_004:0432a05": "居丹丘瑞巖。坐磐石。終日如愚。每自喚主人公。復應",
    "X85n1593_004:0432a06": "諾。乃曰。惺惺著。他後莫受人謾(後有僧參玄沙。沙問近離甚處。云瑞巖。沙",
    "X85n1593_004:0432a07": "云。有何言句示徒。僧舉前話。沙云。一等是弄精魂。也甚奇怪。乃云。何不且在彼住。云。已遷化也。沙云。而今還喚",
    "X85n1593_004:0432a08": "得應麼。僧無對)。",
    "X85n1593_004:0432a09": "羅山道閑禪師【頌】閩帥飲其法味。請居羅山。號法寶",
    "X85n1593_004:0432a10": "禪師。開堂陞座。方斂衣。便曰。珍重。時眾不散。良久。師",
    "X85n1593_004:0432a11": "又曰。未識底近前來。僧出禮拜。師抗聲曰。也大苦哉。",
    "X85n1593_004:0432a12": "僧擬伸問。師乃喝出。【頌】師在禾山。送同行矩長老出",
    "X85n1593_004:0432a13": "門次。把拄杖向面前一攛矩無對。師曰。石牛攔古路。",
    "X85n1593_004:0432a14": "一馬生雙駒。(後僧舉似疎山山云。石牛欄古路。一馬生三寅)。【頌】無軫上座問。",
    "X85n1593_004:0432a15": "祇如巖頭道洞山好佛。祇是無光。未審洞山有何虧",
    "X85n1593_004:0432a16": "闕便道無光。師召軫。軫應諾。師曰。灼然好箇佛。祇是",
    "X85n1593_004:0432a17": "無光曰。大師為甚廢撥無軫話。師曰。甚麼處是陳老",
    "X85n1593_004:0432a18": "師撥你話處。快道快道。軫無語。師打三十棒。趂出。軫",
    "X85n1593_004:0432a19": "舉似招慶。慶一夏罵詈。至夏末。自來問師乃分明舉",
    "X85n1593_004:0432a20": "似。慶便作禮懺悔曰。洎錯怪大師。○僧問。如何是百",
    "X85n1593_004:0432a21": "草頭上盡是祖師意。師曰。刺破汝眼。○臨遷化上堂。",
    "X85n1593_004:0432a22": "集眾良久。展左手。主事罔測。乃令東邊師僧退後。又",
    "X85n1593_004:0432a23": "展右手。又令西邊師僧退後。廼曰。欲報佛恩。無過流",
    "X85n1593_004:0432a24": "通大教。歸去也。歸去也。珍重。",
    "X85n1593_004:0432b01": "玄沙師備宗一禪師布衲芒屨。食纔接氣。常終日宴",
    "X85n1593_004:0432b02": "坐。眾皆異之。與雪峰本法門昆季。而親近若師資。峰",
    "X85n1593_004:0432b03": "以其苦行。呼為頭陀。一日峰問。阿那箇是。備頭陀。師",
    "X85n1593_004:0432b04": "曰。終不敢誑於人。【頌】異日峰召曰。備頭陀。何不徧參",
    "X85n1593_004:0432b05": "去。師曰。達磨不來東土。二祖不往西天。峰然之。○師",
    "X85n1593_004:0432b06": "入室咨決。罔替晨昏。又閱楞嚴。發明心地。由是應機",
    "X85n1593_004:0432b07": "敏捷。與修多羅冥契。諸方玄學有所未決。必從之請",
    "X85n1593_004:0432b08": "益。至與雪峰徵詰。亦當仁不讓。峰曰。備頭陀。再來人",
    "X85n1593_004:0432b09": "也。○上堂。佛道閑曠。無有程途。無門解脫之門。無意",
    "X85n1593_004:0432b10": "道人之意。不在三際。故不可昇沉。建立乖真。非屬造",
    "X85n1593_004:0432b11": "化。動則起生死之本。靜則醉昏沉之鄉。動靜雙泯。即",
    "X85n1593_004:0432b12": "落空亡。動靜雙收。顢頇佛性。必須對塵對境。如枯木",
    "X85n1593_004:0432b13": "寒灰。臨時應用。不失其宜。鏡照諸像不亂光輝。鳥飛",
    "X85n1593_004:0432b14": "空中。不雜空色。所以十方無影像。三界絕行蹤。不墮",
    "X85n1593_004:0432b15": "往來機。不住中間意。鐘中無皷響。皷中無鐘聲。鐘皷",
    "X85n1593_004:0432b16": "不相交。句句無前後。如壯士屈臂。不藉他力。師子遊",
    "X85n1593_004:0432b17": "行。豈求伴侶。九霄絕翳。何在穿通。一段光明。未曾昏",
    "X85n1593_004:0432b18": "昧。若到這裏。體寂寂。常的的。日赫燄。無邊表。圓覺空",
    "X85n1593_004:0432b19": "中不動搖。吞爍乾坤逈然照。夫佛出世者。元無出入。",
    "X85n1593_004:0432b20": "名相無體。道本如如。法爾天真。不同修證。祇要虗閒。",
    "X85n1593_004:0432b21": "不昧作用。不涉塵泥。箇中纖毫道不盡。即為魔王眷",
    "X85n1593_004:0432b22": "屬。句前句後。是學人難處。所以一句當天。八萬門永",
    "X85n1593_004:0432b23": "絕生死。直饒得似秋潭月影。靜夜鐘聲。隨扣擊以無",
    "X85n1593_004:0432b24": "虧。觸波瀾而不散。猶是生死岸頭事。道人行處。如火",
    "X85n1593_004:0432c01": "銷氷。終不却成氷。箭既離弦。無返回勢。所以牢籠不",
    "X85n1593_004:0432c02": "肯住。呼喚不回頭。古聖不安排。至今無處所。若到這",
    "X85n1593_004:0432c03": "裏。步步登玄。不屬邪正。識不能識。智不能知。動便失",
    "X85n1593_004:0432c04": "宗。覺即迷旨。二乘膽顫。十地魂驚。語路處絕。心行處",
    "X85n1593_004:0432c05": "滅。直得釋迦掩室於摩竭。淨名杜口於毗耶。須菩提",
    "X85n1593_004:0432c06": "唱無說而顯道。釋梵絕聽而雨花。若與麼現前。更疑",
    "X85n1593_004:0432c07": "何事。沒棲泊處。離去來今。限約不得。心思路絕。不因",
    "X85n1593_004:0432c08": "莊嚴。本來真淨。動用語咲。隨處明了。更無欠少。今時",
    "X85n1593_004:0432c09": "人不悟箇中道理。妄自涉事涉塵。處處染著。頭頭繫",
    "X85n1593_004:0432c10": "絆。縱悟則塵境紛紜。名相不實。便擬凝心斂念。攝事",
    "X85n1593_004:0432c11": "歸空。閉目藏睛。終有念起。旋旋破除。細想纔生。即便",
    "X85n1593_004:0432c12": "遏捺。如此見解。即是落空亡底外道。魂不散底死人。",
    "X85n1593_004:0432c13": "冥冥漠漠。無覺無知。塞耳偷鈴。徒自欺誑。這裏分別。",
    "X85n1593_004:0432c14": "則不然。也不是隈門傍戶。句句現前。不得商量。不涉",
    "X85n1593_004:0432c15": "文墨。本絕塵境。本無位次。權名箇出家兒。畢竟無蹤",
    "X85n1593_004:0432c16": "迹。真如凡聖。地獄人天。祇是療狂子之方。虗空尚無",
    "X85n1593_004:0432c17": "改變。大道豈有昇沉。悟則縱橫不離本際。若到這裏。",
    "X85n1593_004:0432c18": "凡聖也無立處。若向句中作意。則沒溺殺人。若向外",
    "X85n1593_004:0432c19": "馳求。又落空界。如如向上。沒可安排。恰似燄爐不藏",
    "X85n1593_004:0432c20": "蚊[虫*苪]。此理本來平坦。何用剗除。動靜揚眉是真解脫。",
    "X85n1593_004:0432c21": "道不彊為意度。建立。乖真。若到這裏。纖毫不受。指意",
    "X85n1593_004:0432c22": "則差。便是千聖出頭來。也安一字不得久立珍重。○",
    "X85n1593_004:0432c23": "上堂。我今問汝諸人。且承當得箇甚麼事。在何世界",
    "X85n1593_004:0432c24": "安身立命。還辨得麼。若辨不得。恰似揑目生花。見事",
    "X85n1593_004:0433a01": "便差。知麼如今目前。見有山河大地。色空明暗。種種",
    "X85n1593_004:0433a02": "諸物。皆是狂勞花相。喚作顛倒知見。夫出家人。識心",
    "X85n1593_004:0433a03": "達本源。故號為沙門。汝今既已剃髮披衣。為沙門相。",
    "X85n1593_004:0433a04": "即便有自利利他分。如今看著。盡黑漫漫地。墨汁相",
    "X85n1593_004:0433a05": "似。自救尚不得。爭解為得人。仁者。佛法因緣事大。莫",
    "X85n1593_004:0433a06": "作等閒相似。聚頭亂說雜話。趂謴過時。光陰難得。可",
    "X85n1593_004:0433a07": "惜許大丈夫兒。何不自省察。看是甚麼事。祇如從上",
    "X85n1593_004:0433a08": "宗乘。是諸佛頂族。汝既承當不得。所以我方便勸汝。",
    "X85n1593_004:0433a09": "但從迦葉門接續頓超去。此一門超凡聖因果。超毗",
    "X85n1593_004:0433a10": "盧妙莊嚴世界海。超他釋迦方便門。直下永劫。不教",
    "X85n1593_004:0433a11": "有一物與汝作眼見。何不自急急究取。未必道我且",
    "X85n1593_004:0433a12": "待三生兩生。久積淨業仁者。宗乘是甚麼事。不可由",
    "X85n1593_004:0433a13": "汝用工莊嚴便得去不可他心宿命便得去。會麼。祇",
    "X85n1593_004:0433a14": "如釋迦出頭來作許多變弄。說十二分教如缾灌水。",
    "X85n1593_004:0433a15": "大作一場佛事。向此門中用一點不得。用一毛頭伎",
    "X85n1593_004:0433a16": "倆不得。知麼。如同夢事。亦如寐語。沙門不應出頭來。",
    "X85n1593_004:0433a17": "不同夢事。蓋為識得知麼。識得。即是大出脫大徹頭",
    "X85n1593_004:0433a18": "人所以超凡越聖。出生離死。離因離果。超毗盧。越釋",
    "X85n1593_004:0433a19": "迦。不被凡聖因果所謾。一切處無人識得汝。知麼。莫",
    "X85n1593_004:0433a20": "祇長戀生死愛網。被善惡業拘將去。無自由分。饒汝",
    "X85n1593_004:0433a21": "鍊得身心同虗空去。饒汝到精明湛不搖處。不出識",
    "X85n1593_004:0433a22": "陰。古人喚作如急流水。流急不覺。妄為恬靜。恁麼修",
    "X85n1593_004:0433a23": "行。盡出他輪迴際不得。依前被輪迴去。所以道。諸行",
    "X85n1593_004:0433a24": "無常。直是三乘功果。如是可畏。若無道眼。亦不究竟。",
    "X85n1593_004:0433b01": "何似如今博地凡夫。不用一毫工夫。便頓超去。解省",
    "X85n1593_004:0433b02": "心力麼。還願樂麼。勸汝。我如今立地待汝搆去。更不",
    "X85n1593_004:0433b03": "教汝加工鍊行。如今不恁麼。更待何時還肯麼。便下",
    "X85n1593_004:0433b04": "座。○上堂。汝諸人如在大海裏坐。沒頭浸却了。更展",
    "X85n1593_004:0433b05": "手問人乞水喫。夫學般若菩薩。須具大根器。有大智",
    "X85n1593_004:0433b06": "慧始得。若有智慧。即今便出脫得去。若是根機遲鈍。",
    "X85n1593_004:0433b07": "直須勤苦耐志。日夜忘疲。無眠失食。如喪考妣相似。",
    "X85n1593_004:0433b08": "恁麼急切。盡一生去。更得人荷挾。尅骨究實。不妨易",
    "X85n1593_004:0433b09": "得。搆去。且況如今。誰是堪任受學底人。仁者。莫祇是",
    "X85n1593_004:0433b10": "記言記語。恰似念陀羅尼相似。蹋步向前來。口裏哆",
    "X85n1593_004:0433b11": "哆和和地。被人把住詰問著。沒去處便嗔道和。尚不",
    "X85n1593_004:0433b12": "為我答話。恁麼學事大苦。知麼。有一般坐繩牀和尚。",
    "X85n1593_004:0433b13": "稱善知識。問著便搖身動手。點眼吐舌瞪視。更有一",
    "X85n1593_004:0433b14": "般說昭昭靈靈。靈臺智性。能見能聞。向五蘊身田裏",
    "X85n1593_004:0433b15": "作主宰。恁麼為善知識。大賺人。知麼。我今問汝。汝若",
    "X85n1593_004:0433b16": "認昭昭靈靈。是汝真實。為甚麼瞌睡時。又不成昭昭",
    "X85n1593_004:0433b17": "靈靈。若瞌睡時不是。為甚麼有昭昭時。汝還會麼。這",
    "X85n1593_004:0433b18": "箇喚作認賊為子。是生死根本。妄想緣起。汝欲識根",
    "X85n1593_004:0433b19": "由麼。我向汝道。昭昭靈靈。祇因前塵色聲香等法。而",
    "X85n1593_004:0433b20": "有分別。便道此是昭昭靈靈。若無前塵。汝此昭昭靈",
    "X85n1593_004:0433b21": "靈。同於龜毛兔角。仁者。真實在甚麼處。汝今欲得出",
    "X85n1593_004:0433b22": "他五蘊身田主宰。但識取汝秘密金剛體。古人向汝",
    "X85n1593_004:0433b23": "道。圓成正徧。徧周沙界。我今少分為汝智者。可以譬",
    "X85n1593_004:0433b24": "喻得解。汝還見南閻浮提日麼。世間人所作興營。養",
    "X85n1593_004:0433c01": "身活命。種種心行作業。莫非皆承日光成立。祇如日",
    "X85n1593_004:0433c02": "體還有許多般心行麼。還有不周徧處麼。欲識金剛",
    "X85n1593_004:0433c03": "體。亦須如是看。祇如今山河大地。十方國土。色空明",
    "X85n1593_004:0433c04": "暗。及汝身心。莫非盡承汝圓成威光所現。直是天人",
    "X85n1593_004:0433c05": "羣生類。所作業次。受生果報。有情無情莫非承汝威",
    "X85n1593_004:0433c06": "光。乃至諸佛成道成果。接物利生。莫非盡承汝威光。",
    "X85n1593_004:0433c07": "祇如金剛體。還有凡夫諸佛麼。有汝心行麼。不可道",
    "X85n1593_004:0433c08": "無。便得當去也。知麼。汝既有如是奇特。當陽出身處。",
    "X85n1593_004:0433c09": "何不發明取。因何却隨他。向五蘊身田中。鬼趣裏作",
    "X85n1593_004:0433c10": "活計。直下自謾。去忽然無常殺鬼到來。眼目譸張。身",
    "X85n1593_004:0433c11": "見命見。恁麼時大難支荷。如生脫龜殻相似。大苦。仁",
    "X85n1593_004:0433c12": "者莫把瞌睡見解。便當却去。未解蓋覆得毛頭許。汝",
    "X85n1593_004:0433c13": "還知麼。三界無安。猶如火宅。且汝未是得安樂底人。",
    "X85n1593_004:0433c14": "祇大作羣隊。干他人世。這邊那邊。飛走野鹿相似。但",
    "X85n1593_004:0433c15": "求衣食。若恁麼。爭行他王道。知麼。國王大臣。不拘執",
    "X85n1593_004:0433c16": "汝。父母放汝出家。十方施主。供汝衣食。土地龍神荷",
    "X85n1593_004:0433c17": "護汝。也須具慚愧知恩始得。莫孤負人好。長連牀上。",
    "X85n1593_004:0433c18": "排行著地。銷將去道是安樂。未在。皆是粥飯將養得",
    "X85n1593_004:0433c19": "汝。爛冬瓜相似。變將去。土裏埋將去。業識茫茫。無本",
    "X85n1593_004:0433c20": "可據。沙門因甚麼到恁麼地。祇如大地上。蠢蠢者。我",
    "X85n1593_004:0433c21": "喚作地獄劫住。如今若不了。明朝後日。入驢胎馬肚",
    "X85n1593_004:0433c22": "裏。牽犂拽杷。衘鐵負鞍。碓擣磨磨。水火裏燒煑去。大",
    "X85n1593_004:0433c23": "不容易受。大須恐懼好。是汝自累。知麼。若是了去。直",
    "X85n1593_004:0433c24": "下永劫。不曾教汝有這箇消息。若不了此煩惱惡業",
    "X85n1593_004:0434a01": "因緣。不是一劫兩劫得休。直與汝金剛齊壽。知麼。【頌】",
    "X85n1593_004:0434a02": "師因參次。聞燕子聲。乃曰。深談實相。善說法要。便下",
    "X85n1593_004:0434a03": "座。時有僧請益。曰某甲不會。師曰。去。誰信汝。【頌】皷山",
    "X85n1593_004:0434a04": "來。師作一圓相示之山曰。人人出這箇不得。師曰。情",
    "X85n1593_004:0434a05": "知汝向驢胎馬腹裏作活計。山曰。和尚又作麼生。師",
    "X85n1593_004:0434a06": "曰人人出這箇不得。山曰。和尚與麼道却得。某甲為",
    "X85n1593_004:0434a07": "甚麼道不得。師曰。我得汝不得。【頌】僧侍立次。師以杖",
    "X85n1593_004:0434a08": "指面前地上白點曰。還見麼。曰見。如是三問僧亦如",
    "X85n1593_004:0434a09": "是答。師曰。你也見。我也見。為甚麼道不會。【頌】因雪峰",
    "X85n1593_004:0434a10": "指火曰。三世諸佛。在火燄裏轉大法輪。師曰。近日王",
    "X85n1593_004:0434a11": "令稍嚴。峰曰。作麼生師曰不許攙奪行市。雲門曰。火",
    "X85n1593_004:0434a12": "燄為三世諸佛說法。三世諸佛立地聽。○僧問。古人",
    "X85n1593_004:0434a13": "拈槌竪拂。還當宗乘也無。師曰不當。曰古人意作麼",
    "X85n1593_004:0434a14": "生。師舉拂子。僧曰。宗乘中事如何。師曰。待汝悟始得。",
    "X85n1593_004:0434a15": "【頌】師垂語曰。諸方老宿。盡道接物利生。祇如三種病",
    "X85n1593_004:0434a16": "人。汝作麼生接。患盲者。拈椎竪拂。他又不見。患聾者。",
    "X85n1593_004:0434a17": "語言三昧。他又不聞。患瘂者。教伊說又說不得。若接",
    "X85n1593_004:0434a18": "不得。佛法無靈驗。時有僧出曰。三種病人。還許學人",
    "X85n1593_004:0434a19": "商量否師曰。許汝作麼生商量。其僧珍重出。師曰。不",
    "X85n1593_004:0434a20": "是不是。羅漢曰。桂琛現有眼耳口。和尚作麼生接。師",
    "X85n1593_004:0434a21": "曰。慚愧。便歸方丈。中塔曰。三種病人。即今在甚麼處。",
    "X85n1593_004:0434a22": "又一僧曰。非唯謾他。兼亦自謾。(法眼云。我當時見羅漢舉此僧語。我便會",
    "X85n1593_004:0434a23": "三種病人。雲居錫云。祗如此僧會不會。若道會。玄沙又道不是。若道不會。法眼為甚麼道我因此僧語。便會三",
    "X85n1593_004:0434a24": "種病人。上座。無事上來商量。大家要知)有僧請益雲門。門曰。汝禮拜著。",
    "X85n1593_004:0434b01": "僧禮拜起。門以拄杖挃之。僧退後。門曰。汝不是患盲",
    "X85n1593_004:0434b02": "麼。復喚近前來。僧近前。門曰。汝不是患聾麼。門曰。會",
    "X85n1593_004:0434b03": "麼。曰不會。門曰。汝不是患瘂麼。僧於是有省。【頌】師因",
    "X85n1593_004:0434b04": "僧禮拜。師曰。因我得禮汝。【頌】師一日遣僧送書上雪",
    "X85n1593_004:0434b05": "峰。峰開緘。見白紙三幅問僧會麼。曰不會。峰曰。不見",
    "X85n1593_004:0434b06": "道。君子千里同風僧回舉似。師曰。山頭老漢。蹉過也",
    "X85n1593_004:0434b07": "不知。曰和尚如何。師曰。孟春猶寒。也不解道。【頌】師問",
    "X85n1593_004:0434b08": "鏡清。教中道。不見一法。為大過患。且道不見甚麼法。",
    "X85n1593_004:0434b09": "清指露柱。曰莫是不見這箇法麼。(同安顯別云。也知和尚不造次)師",
    "X85n1593_004:0434b10": "曰。浙中清水白米從汝喫。佛法未會在。【頌】僧問。如何",
    "X85n1593_004:0434b11": "是清淨法身。師曰。膿滴滴地。【頌】問如何是親切底事。",
    "X85n1593_004:0434b12": "師曰。我是謝三郎。【頌】師與韋監軍喫果子。韋問。如何",
    "X85n1593_004:0434b13": "是日用而不知。師拈起果子曰。喫。韋喫果子了。再問。",
    "X85n1593_004:0434b14": "師曰。祗這是日用而不知。【頌】僧問。如何是學人自己。",
    "X85n1593_004:0434b15": "師。曰用自己作麼(一作是你自己。雲門云。沒量大人被語脉裏轉却。僧問如何是學人",
    "X85n1593_004:0434b16": "自己。門云。忽然路上有人喚衲僧齋。你也隨分得飯喚)。○師問明真大師。善財",
    "X85n1593_004:0434b17": "參彌勒。彌勒指歸文殊。文殊指歸佛處。汝道佛指歸",
    "X85n1593_004:0434b18": "甚麼處。曰不知。師曰。情知汝不知(法眼別云。喚甚麼作佛)。○大",
    "X85n1593_004:0434b19": "普玄通到禮覲。師曰。你在彼住。莫誑惑人家男女。曰",
    "X85n1593_004:0434b20": "玄通祗是開箇供養門。晚來朝去。爭敢作恁麼事。師",
    "X85n1593_004:0434b21": "曰。事難。曰真情是難。師曰。甚麼處是難處。曰為伊不",
    "X85n1593_004:0434b22": "肯承當。師便入方丈拄却門。【頌】僧問。學人乍入叢林。",
    "X85n1593_004:0434b23": "乞師指箇入路。師曰。還聞偃溪水聲麼。曰聞。師曰。從",
    "X85n1593_004:0434b24": "這裏入。○問。古人皆以瞬視接人。未審和尚以何接",
    "X85n1593_004:0434c01": "人。師曰。我不瞬視接人。曰學人為甚麼道不得。師曰。",
    "X85n1593_004:0434c02": "畐塞汝口爭解道得。",
    "X85n1593_004:0434c03": "長慶慧稜禪師歷參禪苑。後參靈雲。問如何是佛法",
    "X85n1593_004:0434c04": "大意。雲曰。驢事未去。馬事到來。師如是往來雪峰玄",
    "X85n1593_004:0434c05": "沙二十年間。坐破七箇蒲團。不明此事。一日捲簾。忽",
    "X85n1593_004:0434c06": "然大悟。乃有。【頌】曰。也大差。也大差捲起簾來見天下。",
    "X85n1593_004:0434c07": "有人問我解何宗。拈起拂子劈口打。峰舉謂玄沙曰。",
    "X85n1593_004:0434c08": "此子徹去也。沙曰。未可此是意識著述。更須勘過始",
    "X85n1593_004:0434c09": "得。至晚眾僧上來問訊。峰謂師曰。備頭陀未肯汝在。",
    "X85n1593_004:0434c10": "汝實有正悟。對眾舉來。師又有。【頌】曰。萬象之中獨露",
    "X85n1593_004:0434c11": "身。唯人自肯乃方親。昔時謬向途中覓。今日看來火",
    "X85n1593_004:0434c12": "裏氷。峰乃顧沙曰。不可更是意識著述。師問峰曰。從",
    "X85n1593_004:0434c13": "上諸聖。傳受一路。請師垂示。峰良久。師設禮而退。峰",
    "X85n1593_004:0434c14": "乃微咲。師入方丈參。峰曰。是甚麼。師曰。今日天晴。好",
    "X85n1593_004:0434c15": "普請。自此酬問。未甞爽於玄旨。【評】【頌】師與保福遊山。",
    "X85n1593_004:0434c16": "福問古人道。妙峰山頂。莫祇這箇便是也無。師曰。是",
    "X85n1593_004:0434c17": "即是。可惜許(僧問鼓山。祇如長慶恁麼道。意作麼生。山云。孫公若無此語。可謂髑髏徧野。白",
    "X85n1593_004:0434c18": "骨連山)。【頌】僧問。如何是正法眼。師曰。有願不撒沙。○問。",
    "X85n1593_004:0434c19": "名言妙義。教有所詮。不涉三科。請師直道。師曰。珍重。",
    "X85n1593_004:0434c20": "師乃曰。明明歌詠。汝尚不會。忽被暗裏來底事。汝作",
    "X85n1593_004:0434c21": "麼生。僧問如何是暗來底事。師曰。喫茶去(中塔代云。便請和尚",
    "X85n1593_004:0434c22": "相伴)。【頌】上堂。撞著道伴交肩過。一生參學事畢。【頌】上堂。",
    "X85n1593_004:0434c23": "總似今日。老胡有望。保福曰。總似今日。老胡絕望。○",
    "X85n1593_004:0434c24": "上堂。我若純舉唱宗乘。須閉却法堂門。所以道。盡法",
    "X85n1593_004:0435a01": "無民。僧問。不怕無民。請師盡法。師曰。還委落處麼。",
    "X85n1593_004:0435a02": "保福展禪師【評】【頌】甞以古今方便詢于長慶。一日慶",
    "X85n1593_004:0435a03": "謂師曰。寧說阿羅漢有三毒。不可說如來有二種語。",
    "X85n1593_004:0435a04": "不道如來無語。祇是無二種語。師曰。作麼生是如來",
    "X85n1593_004:0435a05": "語。慶曰。聾人爭得聞。師曰。情知和尚向第二頭道。慶",
    "X85n1593_004:0435a06": "曰。汝又作麼生。師曰。喫茶去(雲居錫云。甚麼處是長慶向第二頭道處)。【頌】",
    "X85n1593_004:0435a07": "雪峰上堂曰。諸上座。望州亭與汝相見了也。烏石嶺",
    "X85n1593_004:0435a08": "與汝相見了也。僧堂前與汝相見了也。師舉問鵝湖。",
    "X85n1593_004:0435a09": "僧堂前相見即且置。祇如望州亭。烏石嶺。甚麼處相",
    "X85n1593_004:0435a10": "見。鵝湖驟步歸方丈。師低頭入僧堂。○保福開堂日。",
    "X85n1593_004:0435a11": "刺史王公禮跪三請。躬自扶掖陞座。師乃曰。須起箇",
    "X85n1593_004:0435a12": "笑端作麼。然雖如此。再三不容推免。諸仁者。還識麼。",
    "X85n1593_004:0435a13": "若識得。便與古佛齊肩。時有僧出。方禮拜。師曰。晴乾",
    "X85n1593_004:0435a14": "不肯去。直待雨淋頭。【頌】師因僧侍立。問曰。汝得恁麼",
    "X85n1593_004:0435a15": "麤心。僧曰。甚麼處是某甲麤心處。師拈一塊土度與",
    "X85n1593_004:0435a16": "僧。曰拋向門前著。僧拋了。却來曰。甚麼處是某甲麤",
    "X85n1593_004:0435a17": "心處。師曰。我見築著磕著所以道汝麤心。【頌】師問僧。",
    "X85n1593_004:0435a18": "殿裏底是甚麼。曰和尚定當看。師曰。釋迦佛。曰和尚",
    "X85n1593_004:0435a19": "莫謾人好。師曰。却是汝謾我。又問飯頭。鑊闊多少。曰",
    "X85n1593_004:0435a20": "和尚試量看。師以手作量勢。曰和尚莫謾某甲。師曰。",
    "X85n1593_004:0435a21": "却是汝謾我。又問僧。汝作甚麼業來。得恁麼長大。曰",
    "X85n1593_004:0435a22": "和尚短多少。師蹲身作短勢。曰和尚莫謾人好。師曰。",
    "X85n1593_004:0435a23": "却是汝謾我。又問僧。汝名甚麼。曰咸澤。師曰。忽遇枯",
    "X85n1593_004:0435a24": "涸時如何。曰誰是枯涸者。師曰。我是。曰和尚莫謾人",
    "X85n1593_004:0435b01": "好。師曰。却是汝謾我(咸澤本章在後。依頌古收於此)。○僧問。學人近",
    "X85n1593_004:0435b02": "入叢林。乞師全示入路。師曰。若教全示。我却禮拜汝。",
    "X85n1593_004:0435b03": "皷山神晏興聖國師【頌】一日參雪峰。峰知其緣熟。忽",
    "X85n1593_004:0435b04": "起搊住曰。是甚麼。師釋然了悟。亦忘其了心。唯舉手",
    "X85n1593_004:0435b05": "搖曳而已。峰曰。子作道理邪。師曰。何道理之有。峰審",
    "X85n1593_004:0435b06": "其懸解。撫而印之。○閩帥常詢法要。創皷山禪苑。請",
    "X85n1593_004:0435b07": "舉揚宗旨。上堂良久曰。南泉在日。亦有人舉。要且不",
    "X85n1593_004:0435b08": "識南泉。即今莫有識南泉者麼。試出來對眾驗看。時",
    "X85n1593_004:0435b09": "有僧出禮拜。纔起。師曰。作麼生。僧近前。曰咨和尚。師",
    "X85n1593_004:0435b10": "曰。不才。請退。乃曰。經有經師。論有論師。律有律師。有",
    "X85n1593_004:0435b11": "函有號有部有帙。各有人傳持。且佛法是建立教。禪",
    "X85n1593_004:0435b12": "道乃止啼之說。他諸聖出興。蓋為人心不等。巧開方",
    "X85n1593_004:0435b13": "便。遂有多門。受疾不同。處方還異。在有破有。居空叱",
    "X85n1593_004:0435b14": "空。二患既除。中道須遣。皷山所以道句不當機。言非",
    "X85n1593_004:0435b15": "展事。承言者喪。滯句者迷。不唱言前。寧談句後。直至",
    "X85n1593_004:0435b16": "釋迦掩室。淨名杜口。大士梁時。童子當日。一問二問",
    "X85n1593_004:0435b17": "三問。盡有人了也。諸仁者。合作麼生。時有僧出禮拜。",
    "X85n1593_004:0435b18": "師曰。高聲問。曰學人咨和尚。師喝曰。出去。曰己事未",
    "X85n1593_004:0435b19": "明。以何為驗師抗聲曰。似未聞那。其僧再問。師曰。一",
    "X85n1593_004:0435b20": "點隨流食咸不重。【頌】上堂。垂語曰。皷山門下。不得咳",
    "X85n1593_004:0435b21": "嗽時有僧咳嗽一聲。師曰。作甚麼。曰傷風。師曰。傷風",
    "X85n1593_004:0435b22": "即得。【頌】師有偈曰。直下猶難會。尋言轉更賖若論佛",
    "X85n1593_004:0435b23": "與祖。特地隔天涯。師舉問僧。汝作麼生會僧無語。乃",
    "X85n1593_004:0435b24": "謂侍者曰。某甲不會。請代一轉語。者曰。和尚與麼道。",
    "X85n1593_004:0435c01": "猶隔天涯在。僧舉似師。師喚侍者問。汝為這僧代語",
    "X85n1593_004:0435c02": "是否。者曰。是。師便打趂出院。",
    "X85n1593_004:0435c03": "龍華靈照禪師僧問。向上一路。千聖不傳。未審甚麼",
    "X85n1593_004:0435c04": "人傳得。師曰。千聖也疑我。曰莫便是傳也無。師曰。晉",
    "X85n1593_004:0435c05": "帝斬嵆康。○問。古人道。見色便見心。此即是色阿那",
    "X85n1593_004:0435c06": "箇是心。師曰。恁麼問。莫欺山僧麼。",
    "X85n1593_004:0435c07": "翠巖令參禪師【頌】上堂。一夏與兄弟東語西話。看翠",
    "X85n1593_004:0435c08": "巖眉毛在麼(長慶云。生也。雲門云。關。保福云。作賊人心虗。翠巖芝云。為眾竭力禍出私門)。",
    "X85n1593_004:0435c09": "○僧問。凡有言句。盡是點汙。如何是向上事。師曰。凡",
    "X85n1593_004:0435c10": "有言句。盡是點汙。",
    "X85n1593_004:0435c11": "鏡清道怤禪師抵閩。謁雪峰。一日師問。祇如古德。豈",
    "X85n1593_004:0435c12": "不是以心傳心。峰曰。兼不立文字語句。師曰。祇如不",
    "X85n1593_004:0435c13": "立文字語句。師如何傳。峰良久。師禮謝。峯曰。更問我",
    "X85n1593_004:0435c14": "一轉豈不好。師曰。就和尚請一轉問頭。峰曰。祇恁麼。",
    "X85n1593_004:0435c15": "為有別商量。師曰。和尚恁麼即得。峰曰。於汝作麼生。",
    "X85n1593_004:0435c16": "師曰。孤負殺人。○雪峰謂眾曰。堂堂密密地。師出問。",
    "X85n1593_004:0435c17": "是甚麼堂堂密密。師起立曰。道甚麼。師退步而立。雪",
    "X85n1593_004:0435c18": "峰垂語曰。此事得恁麼尊貴。得恁麼綿密。師曰。道怤",
    "X85n1593_004:0435c19": "自到來數年。不聞和尚恁麼示誨。峰曰。我向前雖無。",
    "X85n1593_004:0435c20": "如今已有。莫有所妨麼。曰不敢。此是和尚不已而已。",
    "X85n1593_004:0435c21": "峰曰。致使我如此。師從此信入。而且隨眾。時謂之小",
    "X85n1593_004:0435c22": "怤布衲。○普請次。雪峰舉溈山道。見色便見心。汝道",
    "X85n1593_004:0435c23": "還有過也無。師曰。古人為甚麼事。峰曰。雖然如此。要",
    "X85n1593_004:0435c24": "共汝商量。師曰。恁麼則不如道怤鉏地去。○師再參",
    "X85n1593_004:0436a01": "雪峰峰問甚處來。師曰。嶺外來。峰曰。甚麼處逢見達",
    "X85n1593_004:0436a02": "磨。師曰。更在甚麼處。峰曰。未信汝在。師曰。和尚莫恁",
    "X85n1593_004:0436a03": "麼粘泥好。峰便休。○師後徧歷諸方。益資權智。因訪",
    "X85n1593_004:0436a04": "先曹山。山問甚麼處來。師曰。昨日離明水。山曰。甚麼",
    "X85n1593_004:0436a05": "時到明水。師曰。和尚到時到。山曰。汝道我甚麼時到。",
    "X85n1593_004:0436a06": "師曰。適來猶記得。山曰。如是如是。○師初住越州鏡",
    "X85n1593_004:0436a07": "清。唱雪峰之旨。學者奔湊。副使皮光業者。日休之子。",
    "X85n1593_004:0436a08": "辭學宏贍。屢擊難之。退謂人曰。怤師之高論。人莫窺",
    "X85n1593_004:0436a09": "其極也。○新到參。師拈起拂子。僧曰。久向鏡清。猶有",
    "X85n1593_004:0436a10": "這箇在。師曰。鏡清今日失利。【評】【頌】問學人啐。請師啄。",
    "X85n1593_004:0436a11": "師曰。還得活也無。曰若不活。遭人怪笑。師曰。也是草",
    "X85n1593_004:0436a12": "裏漢。【頌】師一日於僧堂。自擊鐘曰。玄沙道底。玄沙道",
    "X85n1593_004:0436a13": "底。僧問。玄沙道甚麼。師乃畫一圓相。僧曰。若不久參。",
    "X85n1593_004:0436a14": "爭知與麼。師曰。失錢遭罪。○師住庵時。有行者至。徐",
    "X85n1593_004:0436a15": "徐近繩牀。取拂子提起問。某甲喚這箇作拂子。庵主",
    "X85n1593_004:0436a16": "喚作甚麼。師曰。不可更安名立字也。行者乃擲却拂",
    "X85n1593_004:0436a17": "子。曰著甚死急。【頌】師問僧。外面是甚麼聲。曰蛇齩蝦",
    "X85n1593_004:0436a18": "蟆聲。師曰。將謂眾生苦。更有苦眾生。○師問靈雲。行",
    "X85n1593_004:0436a19": "脚事大。乞師指南。雲曰。浙中米作麼價。師曰。若不是",
    "X85n1593_004:0436a20": "道怤。洎作米價會却。○僧問。如何是清淨法身。師曰。",
    "X85n1593_004:0436a21": "紅日照青山。如何是法身向上事。師曰。風吹雪不寒。",
    "X85n1593_004:0436a22": "【頌】問學人未達其源。請師方便。師曰。是甚麼源。曰其",
    "X85n1593_004:0436a23": "源。師曰。若是其源。爭受方便。僧禮拜。退後。侍者問。和",
    "X85n1593_004:0436a24": "尚適來莫是成褫伊麼。師曰無。曰莫是不成褫伊麼。",
    "X85n1593_004:0436b01": "師曰無。曰未審意旨如何。師曰。一點水墨。兩處成龍。",
    "X85n1593_004:0436b02": "○師看經次。僧問。和尚看甚麼經。師曰。我與古人鬬",
    "X85n1593_004:0436b03": "百草。師却問汝會麼。曰少年也曾恁麼來。師曰。如今",
    "X85n1593_004:0436b04": "作麼生。僧舉拳。師曰。我輸汝也。○上堂。如今事不得",
    "X85n1593_004:0436b05": "已。向汝道。各自驗看實箇親切。既恁麼親切。到汝分",
    "X85n1593_004:0436b06": "上。因何特地生疎祇為拋家日久。流浪年深。一向緣",
    "X85n1593_004:0436b07": "塵。致見如此所以喚作背覺合塵。亦名捨父逃逝。今",
    "X85n1593_004:0436b08": "勸兄弟。未歇歇去好。未徹徹去好。大丈夫兒。得恁麼",
    "X85n1593_004:0436b09": "無氣槩。還惆悵麼。終日茫茫地。且覓取箇管帶路好。",
    "X85n1593_004:0436b10": "也無人問我管帶一路。僧問。如何是管帶一路。師噓",
    "X85n1593_004:0436b11": "噓曰。要棒喫即道。曰恁麼則學人罪過也。師曰。幾被",
    "X85n1593_004:0436b12": "汝打破蔡州。○問僧近離甚處曰石橋。師曰。本分事",
    "X85n1593_004:0436b13": "作麼生。曰近離石橋。師曰。我豈不知你近離石橋。本",
    "X85n1593_004:0436b14": "分事作麼生。曰和尚何不領話。師便打。僧曰。某甲話",
    "X85n1593_004:0436b15": "在。師曰。你但喫棒。我要這話行。○僧問。新年頭還有",
    "X85n1593_004:0436b16": "佛法也無。師曰有。曰如何是新年頭佛法。師曰。元正",
    "X85n1593_004:0436b17": "啟祚。萬物咸新。曰謝師答話。師曰。鏡清今日失利。【評】",
    "X85n1593_004:0436b18": "【頌】問僧。門外甚麼聲。曰雨滴聲。師曰。眾生顛倒。迷己",
    "X85n1593_004:0436b19": "逐物。曰和尚作麼生。師曰。洎不迷己。曰洎不迷己。意",
    "X85n1593_004:0436b20": "旨如何。師曰。出身猶可易。脫體道應難。【頌】師因僧問。",
    "X85n1593_004:0436b21": "如何是大道之源。師曰。從這裏流出【增收】。",
    "X85n1593_004:0436b22": "報恩懷嶽禪師僧問。十二時中。如何行履。師曰。動即",
    "X85n1593_004:0436b23": "死。曰不動時如何。師曰。猶是守古塚鬼。",
    "X85n1593_004:0436b24": "安國瑫禪師僧問。常居正位底人。還消得人天供養",
    "X85n1593_004:0436c01": "否。師曰。消不得。曰為甚麼消不得。師曰。是甚麼心行。",
    "X85n1593_004:0436c02": "曰甚麼人消得。師曰。著衣喫飯底消得。",
    "X85n1593_004:0436c03": "睡龍道溥禪師僧問。初心後學。近入叢林。方便門中。",
    "X85n1593_004:0436c04": "乞師指示。師敲門枋。僧曰。向上還有事也無。師曰有。",
    "X85n1593_004:0436c05": "曰如何是向上事。師再敲門枋。",
    "X85n1593_004:0436c06": "長生皎然禪師僧問。古人有言。無明即佛性。煩惱不",
    "X85n1593_004:0436c07": "須除。如何是無明即佛性。師忿然作色舉拳訶曰。今",
    "X85n1593_004:0436c08": "日打這師僧去也。曰如何是煩惱不須除。師以手拏",
    "X85n1593_004:0436c09": "頭曰。這師僧得恁麼發人業。○問路逢達道人。不將",
    "X85n1593_004:0436c10": "語默對。未審將甚麼對。師曰。上紙墨。堪作甚麼。",
    "X85n1593_004:0436c11": "鵝湖孚禪師【頌】一日不赴堂。侍者來請赴堂。師曰。我",
    "X85n1593_004:0436c12": "今日在莊上喫油糍飽。者曰。和尚不曾出入。師曰。你",
    "X85n1593_004:0436c13": "但去問取莊主。者方出門。忽見莊主歸。謝和尚到莊",
    "X85n1593_004:0436c14": "喫油糍(攷頌古見南泉。古德兩章。今攷機緣。在會元鵝湖處)。○僧問。雪峰拋下",
    "X85n1593_004:0436c15": "拄杖意作麼生。師以香匙拋下地。僧曰。未審此意如",
    "X85n1593_004:0436c16": "何。師曰。不是好種出去。",
    "X85n1593_004:0436c17": "隆壽紹卿禪師因侍雪峰山行。見芋葉動。峰指動葉",
    "X85n1593_004:0436c18": "示之。師曰。紹卿甚生怕怖。峰曰。是汝屋裏底。怕怖甚",
    "X85n1593_004:0436c19": "麼。師於此有省。",
    "X85n1593_004:0436c20": "永福從弇禪師僧問。儒門以五常為極則。未審宗門",
    "X85n1593_004:0436c21": "以何為極則。師良久。僧曰。恁麼則學人造次也。師曰。",
    "X85n1593_004:0436c22": "好與拄杖。○問。不向問處領。猶是學人問處。和尚如",
    "X85n1593_004:0436c23": "何。師曰。喫茶去。",
    "X85n1593_004:0436c24": "雲蓋歸本禪師初謁雪峰。禮拜次。峰下禪牀跨背而",
    "X85n1593_004:0437a01": "坐。師於此有省。住後僧問。如何是西來的的意。師乃",
    "X85n1593_004:0437a02": "搊住。其僧變色。師曰。我這裏無這箇。",
    "X85n1593_004:0437a03": "洛京南院和尚有儒者博覧古今。時呼為張百會。謁",
    "X85n1593_004:0437a04": "師。師問莫是張百會麼。曰不敢。師以手於空畫一畫。",
    "X85n1593_004:0437a05": "曰會麼。曰不會。師曰。一尚不會。甚麼處得百會來。",
    "X85n1593_004:0437a06": "法海行周禪師僧問。如何是道中寶。師曰。不露光。曰",
    "X85n1593_004:0437a07": "莫便是否。師曰。是即露也。",
    "X85n1593_004:0437a08": "杭州龍井通禪師僧問。如何是龍井龍。師曰。意氣天",
    "X85n1593_004:0437a09": "然別。神工畵不成。曰為甚麼畵不成。師曰。出羣不帶",
    "X85n1593_004:0437a10": "角。不與類中同。曰還解行雨也無。師曰。普潤無邊際。",
    "X85n1593_004:0437a11": "處處皆結粒。曰還有宗門中事也無。師曰有。曰如何",
    "X85n1593_004:0437a12": "是宗門中事。師曰。從來無形段。應物不曾虧。",
    "X85n1593_004:0437a13": "杭州龍興宗靖禪師初參雪峰。誓充飯頭。勞逾十載。",
    "X85n1593_004:0437a14": "甞於眾堂中。祖一膊釘簾。峰覩而記曰。汝向後住持。",
    "X85n1593_004:0437a15": "有千僧。其中無一人衲子也。師悔過回浙。住六通院。",
    "X85n1593_004:0437a16": "錢王命居龍興寺。有眾千餘。唯三學講誦之徒。果如",
    "X85n1593_004:0437a17": "雪峰所誌。",
    "X85n1593_004:0437a18": "南禪契璠禪師上堂。若是名言妙句諸方總。道了也。",
    "X85n1593_004:0437a19": "今日眾中。還有超第一義者。致將一問來。若有。即不",
    "X85n1593_004:0437a20": "孤負於人。僧問。如何是第一義。師曰。何不問第一義。",
    "X85n1593_004:0437a21": "曰見問。師曰。已落第二義也。",
    "X85n1593_004:0437a22": "越山師鼐禪師初參雪峯而染指。後因閩王請於清",
    "X85n1593_004:0437a23": "風樓齋。坐久。舉目忽覩日光。豁然頓曉而有偈曰。清",
    "X85n1593_004:0437a24": "風樓上赴官齋。此日平生眼豁開。方信普通年遠事。",
    "X85n1593_004:0437b01": "不從葱嶺帶將來。歸呈雪峯。峯然之。師臨終示偈曰。",
    "X85n1593_004:0437b02": "眼光隨色盡耳識逐聲消。還源無別旨。今日與明朝。",
    "X85n1593_004:0437b03": "極樂元儼禪師僧問。如何是極樂家風。師曰。滿目看",
    "X85n1593_004:0437b04": "不盡。○問萬法本無根。未審教學人承當甚麼。師曰。",
    "X85n1593_004:0437b05": "莫寐語。",
    "X85n1593_004:0437b06": "潮山延宗禪師因資福來謁。師下禪牀相接。福問和",
    "X85n1593_004:0437b07": "尚住此山得幾年也。師曰。鈍鳥棲蘆。困魚止濼。曰恁",
    "X85n1593_004:0437b08": "麼則真道人也。師曰。且坐喫茶。",
    "X85n1593_004:0437b09": "普通普明禪師僧問。如何是佛性。師曰汝無佛性。曰",
    "X85n1593_004:0437b10": "蠢動含靈。皆有佛性。學人為何却無。師曰。為汝向外",
    "X85n1593_004:0437b11": "求。",
    "X85n1593_004:0437b12": "太原孚上座【頌】初在揚州光孝寺。講涅槃經。有禪者",
    "X85n1593_004:0437b13": "阻雪。因往聽講。至三因佛性。三德法身。廣談法身妙",
    "X85n1593_004:0437b14": "理。禪者失笑。師講罷。請禪者喫茶。白曰。某甲素志狹",
    "X85n1593_004:0437b15": "劣。依文解義。適蒙見笑。且望見教。禪者曰。實笑座主",
    "X85n1593_004:0437b16": "不識法身。師曰。如此解說何處不是。曰請座主更說",
    "X85n1593_004:0437b17": "一遍。師曰。法身之理。猶若太虗。竪窮三際。橫亘十方。",
    "X85n1593_004:0437b18": "彌綸八極。包括二儀。隨緣赴感。靡不周徧。曰不道座",
    "X85n1593_004:0437b19": "主說不是。祇是說得法身量邊事。實未識法身在師",
    "X85n1593_004:0437b20": "曰。既然如是。禪德當為我說。曰座主還信否。師曰。焉",
    "X85n1593_004:0437b21": "敢不信。曰若如是。座主輟講旬日。於室內端然靜慮。",
    "X85n1593_004:0437b22": "收心攝念。善惡諸緣。一時放却。師一依所教。從初夜",
    "X85n1593_004:0437b23": "至五更。聞皷角聲。忽然契悟。便去扣門。禪者曰。阿誰。",
    "X85n1593_004:0437b24": "師曰某甲。禪者咄曰。教汝傳持大教。代佛說法。夜來",
    "X85n1593_004:0437c01": "為甚麼醉酒臥街師曰。禪德。自來講經。將生身父母",
    "X85n1593_004:0437c02": "鼻孔搊揑。從今已去更不敢如是。禪者曰。且去。來日",
    "X85n1593_004:0437c03": "相見。師遂罷講徧歷諸方。○甞遊浙中。登徑山法會",
    "X85n1593_004:0437c04": "一日於大佛殿前。有僧問。上座曾到五臺否。師曰。曾",
    "X85n1593_004:0437c05": "到。曰還見文殊麼。師曰見。曰甚麼處見。師曰。徑山佛",
    "X85n1593_004:0437c06": "殿前見。其僧後適閩川。舉似雪峯。峯曰。何不教伊入",
    "X85n1593_004:0437c07": "嶺來。師聞乃趣裝而邁。初至雪峯廨院憩錫。因分柑",
    "X85n1593_004:0437c08": "子與僧。長慶問甚麼處將來。師曰。嶺外將來。由遠涉",
    "X85n1593_004:0437c09": "不易。擔負將來。師曰。柑子柑子。【頌】次日上山。雪峯聞。",
    "X85n1593_004:0437c10": "乃集眾。師到法堂上顧視雪峯。便下看知事。明日却",
    "X85n1593_004:0437c11": "上禮拜。曰某甲昨日觸忤和尚。峯曰。知是般事便休。",
    "X85n1593_004:0437c12": "○峯一日見師。乃指日示之。師搖手而出。峯曰。汝不",
    "X85n1593_004:0437c13": "肯我那。師曰。和尚搖頭。某甲擺尾。甚麼處是不肯。峰",
    "X85n1593_004:0437c14": "曰。到處也須諱却。○一日眾僧晚參。峰在中庭臥。師",
    "X85n1593_004:0437c15": "曰。五州管內。祇有這老和尚較些子。峰便起去。○峰",
    "X85n1593_004:0437c16": "甞問師。見說臨濟有三句是否師曰是曰作麼生是",
    "X85n1593_004:0437c17": "第一句。師舉目視之。峰曰。此猶是第二句。如何是第",
    "X85n1593_004:0437c18": "一句。師叉手而退。自此雪峰深器之。室中印解。師資",
    "X85n1593_004:0437c19": "道契。更不它遊而掌浴焉。【頌】一日玄沙上問訊雪峰。",
    "X85n1593_004:0437c20": "峰曰。此間有個老鼠子。今在浴室裏。沙曰。待與和尚",
    "X85n1593_004:0437c21": "勘過。言訖。到浴室遇師打水。沙曰。相看上座。師曰。已",
    "X85n1593_004:0437c22": "相見了。沙曰。甚麼劫中曾相見。師曰。瞌睡作麼。沙却",
    "X85n1593_004:0437c23": "入方丈白雪峰曰。已勘破了。峰曰。作麼生勘伊。沙舉",
    "X85n1593_004:0437c24": "前話。峰曰。汝著賊也。【頌】鼓山問師父母未生時鼻孔",
    "X85n1593_004:0438a01": "在甚麼處。師曰。老兄先道。山曰。如今生也。汝道在甚",
    "X85n1593_004:0438a02": "麼處。師不肯。山却問作麼生。師曰。將手中扇子來。山",
    "X85n1593_004:0438a03": "與扇子。再徵前話師搖扇不對。山罔測。乃敺師一拳。",
    "X85n1593_004:0438a04": "【頌】皷山赴大王請。雪峰門送。回至法堂。乃曰。一隻聖",
    "X85n1593_004:0438a05": "箭。直射九重城裏去也。師曰。是伊未在。峰曰。渠是徹",
    "X85n1593_004:0438a06": "底人。師曰。若不信。待某甲去勘過。遂趂至中路。便問。",
    "X85n1593_004:0438a07": "師兄向甚麼處去。山曰。九重城裏去。師曰。忽遇三軍",
    "X85n1593_004:0438a08": "圍繞時如何。山曰。它家自有通霄路。師曰。恁麼則離",
    "X85n1593_004:0438a09": "宮失殿去也。山曰。何處不稱尊。師拂袖便回。峰問如",
    "X85n1593_004:0438a10": "何。師曰。好隻聖箭。中路折却了也遂舉前話。峰乃曰。",
    "X85n1593_004:0438a11": "奴。渠語在。師曰。這老凍膿。猶有鄉情在。○僧問。如何",
    "X85n1593_004:0438a12": "是觸目菩提。師踢狗子作聲走僧無對。師曰。小狗子。",
    "X85n1593_004:0438a13": "不消一踢。",
    "X85n1593_004:0438a14": "南嶽惟勁禪師師雪峰而友玄沙。深入玄奧。一日問",
    "X85n1593_004:0438a15": "鑑上座。聞汝註楞嚴是否。鑑曰。不敢。師曰。二文殊作",
    "X85n1593_004:0438a16": "麼生註。曰請師鑑。師乃揚袂而去(甞續寶林傳四卷又著南嶽高僧傳)。",
    "X85n1593_004:0438a17": "白兆志圓禪師僧問。諸佛心印。甚麼人傳師曰。達磨",
    "X85n1593_004:0438a18": "大師。曰達磨爭能傳得。師曰。汝道甚麼人傳得。○問",
    "X85n1593_004:0438a19": "如何是直截一路。師曰。截。○問如何是佛法大意。師",
    "X85n1593_004:0438a20": "曰苦。○問如何是道。師曰。普。○問如何是學人自己。",
    "X85n1593_004:0438a21": "師曰。失。○問如何是得無山河大地去。師曰。不起見。",
    "X85n1593_004:0438a22": "(會元七卷終)",
    "X85n1593_004:0438a23": "瑞峰神祿禪師久為瑞巖侍者。後開山創院。學侶依",
    "X85n1593_004:0438a24": "附。師有偈曰。蕭然獨處意沉吟。誰信無言發妙音。終",
    "X85n1593_004:0438b01": "日法堂唯靜坐。更無人問本來心有僧朋彥問曰。如",
    "X85n1593_004:0438b02": "何是本來心。師召朋彥。彥應諾師曰。與老僧點茶來。",
    "X85n1593_004:0438b03": "彥於是信入。",
    "X85n1593_004:0438b04": "黃龍誨機禪師初參巖頭。問如何是祖師西來意。頭",
    "X85n1593_004:0438b05": "曰。你還解救糍麼。師曰。解。頭曰。且救糍去後到玄泉。",
    "X85n1593_004:0438b06": "問如何是祖師西來意。泉拈起一莖皂角曰。會麼。師",
    "X85n1593_004:0438b07": "曰。不會。泉放下皂角。作洗衣勢。師便禮拜。曰信知佛",
    "X85n1593_004:0438b08": "法無別。泉曰。你見甚麼道理。師曰。某甲曾問巖頭。頭",
    "X85n1593_004:0438b09": "曰。你還解救糍麼。救糍也祇是解粘。和尚提起皂角。",
    "X85n1593_004:0438b10": "亦是解粘。所以道無別。泉呵呵大笑。師遂有省。【頌】僧",
    "X85n1593_004:0438b11": "問。風恬浪靜時如何。師曰。百尺竿頭五兩垂。",
    "X85n1593_004:0438b12": "明招德謙禪師受羅山印記。靡滯於一隅。激揚玄旨。",
    "X85n1593_004:0438b13": "諸老宿皆畏其敏捷。後學鮮敢當其鋒者。○師在婺",
    "X85n1593_004:0438b14": "州智者寺。居第一座。尋常不受淨水主事嗔曰。上座",
    "X85n1593_004:0438b15": "不識觸淨。為甚麼不受淨水。師跳下牀。提起淨缾曰。",
    "X85n1593_004:0438b16": "這箇是觸是淨。事無語。師乃撲破。自爾道聲遐播。眾",
    "X85n1593_004:0438b17": "請居明招山。○上堂。全鋒敵勝。罕遇知音。同死同生。",
    "X85n1593_004:0438b18": "萬中無一。尋言逐句。其數河沙。舉古舉今。滅胡種族。",
    "X85n1593_004:0438b19": "向上一路。啐啄猶乖。儒士相逢。握鞭回首。沙門所見",
    "X85n1593_004:0438b20": "誠實苦哉。拋却真金。隨隊撮土。報諸稚子。莫謾波波",
    "X85n1593_004:0438b21": "解得它玄。猶兼瓦礫。不如一擲。騰空太虗祇這靈鋒。",
    "X85n1593_004:0438b22": "阿誰敢近。任君來箭。方稱丈夫。擲欲吞聲不消一攫。",
    "X85n1593_004:0438b23": "○師長到坦長老處。坦曰。夫參學。一人所在亦須到。半",
    "X85n1593_004:0438b24": "人所在亦須到。師便問一人所在即不問。作麼生是",
    "X85n1593_004:0438c01": "半人所在。坦無對。後令小師問師。師曰。汝欲識半人",
    "X85n1593_004:0438c02": "所在麼。也祇是弄泥團漢。【頌】一日天寒上堂。眾纔集。",
    "X85n1593_004:0438c03": "師曰。風頭稍硬不是汝安身立命處。且歸暖室商量。",
    "X85n1593_004:0438c04": "便歸方丈大眾隨至立定。師又曰。纔到暖室。便見瞌",
    "X85n1593_004:0438c05": "睡。以拄杖一時趂下。",
    "X85n1593_004:0438c06": "大寧微禪師上堂。還有騰空底麼。出來。眾無出者。師",
    "X85n1593_004:0438c07": "說偈曰。騰空正是時。應須眨上眉。從茲出倫去。莫待",
    "X85n1593_004:0438c08": "白頭兒。",
    "X85n1593_004:0438c09": "天竺義澄禪師在羅山數載。後因山示疾。師問百年",
    "X85n1593_004:0438c10": "後。忽有人問和尚。以何指示。山乃放身便倒。師從此",
    "X85n1593_004:0438c11": "契悟。",
    "X85n1593_004:0438c12": "羅山義因禪師僧問承古有言。自從認得曹谿路。了",
    "X85n1593_004:0438c13": "知生死不相關。曹谿路即不問。如何是羅山路。師展",
    "X85n1593_004:0438c14": "兩手。僧曰。恁麼則一路得通。諸路亦然。師曰。甚麼諸",
    "X85n1593_004:0438c15": "路。僧近前叉手。師曰。靈鶴烟霄外。鈍鳥不離窠。○問",
    "X85n1593_004:0438c16": "教中道。順法身。萬象俱寂。隨智用。萬象齊生。如何是",
    "X85n1593_004:0438c17": "萬象俱寂。師曰。有甚麼。曰如何是萬象齊生。師曰。繩",
    "X85n1593_004:0438c18": "牀椅子。",
    "X85n1593_004:0438c19": "羅漢桂琛禪師一日為眾宣戒本。布薩已乃曰。持戒",
    "X85n1593_004:0438c20": "但律身而已。非真解脫也。依文作解。豈發聖智乎。於",
    "X85n1593_004:0438c21": "是訪南宗。初謁雲居雪峰。參訊勤恪。然猶未有所見。",
    "X85n1593_004:0438c22": "後造玄沙。一言啟發廓爾無惑。沙問三界唯心。汝作",
    "X85n1593_004:0438c23": "麼生會。師指椅子曰。和尚喚這箇作甚麼。曰椅子。師",
    "X85n1593_004:0438c24": "曰。和尚不會三界唯心。曰我喚這箇作竹木。汝喚作",
    "X85n1593_004:0439a01": "甚麼。師曰。桂琛亦喚作竹木。曰盡大地覓一個會佛",
    "X85n1593_004:0439a02": "法底人不可得。師自爾愈加激勵。沙每因誘廸學者",
    "X85n1593_004:0439a03": "流出諸三昧。皆命師為助發。師雖處眾韜晦。然聲譽",
    "X85n1593_004:0439a04": "甚遠。時漳牧王公。建精舍曰地藏。請師開法。【頌】因插",
    "X85n1593_004:0439a05": "田次。見僧。乃問從甚處來。曰南州師曰。彼中佛法如",
    "X85n1593_004:0439a06": "何。曰商量浩浩地。師曰。爭如我這裏栽田博飯喫。曰",
    "X85n1593_004:0439a07": "爭奈三界何。師曰。喚甚麼作三界。○問僧甚處來。曰",
    "X85n1593_004:0439a08": "南方來。師曰。南方知識有何言句示徒。曰彼中道。金",
    "X85n1593_004:0439a09": "屑雖貴。眼裏著不得。師曰。我道須彌在汝眼裏。○後",
    "X85n1593_004:0439a10": "遷羅漢。大闡玄要。上堂。宗門玄妙。為當祇恁麼也。更",
    "X85n1593_004:0439a11": "別有奇特。若別有奇特。汝且舉將來看。若無去。不可",
    "X85n1593_004:0439a12": "將兩個字。便當却宗乘也。何者兩個字。謂宗乘教乘",
    "X85n1593_004:0439a13": "也。汝纔道著宗乘。便是宗乘。道著教乘便是教乘。禪",
    "X85n1593_004:0439a14": "德。佛法宗乘。元來由汝口裏安名立字。作取說取。便",
    "X85n1593_004:0439a15": "是也。斯須向這裏說平說實說圓說常。禪德。汝喚甚",
    "X85n1593_004:0439a16": "麼作平實。把甚麼作圓常。傍家行脚。理須甄別。莫相",
    "X85n1593_004:0439a17": "埋沒。得些子聲色名字。貯在心頭。道我會解。善能揀",
    "X85n1593_004:0439a18": "辨。汝且會個甚麼。揀個甚麼。記持得底是名字。揀辨",
    "X85n1593_004:0439a19": "得底是聲色。若不是聲色名字。汝又作麼生記持揀",
    "X85n1593_004:0439a20": "辨風吹松樹。也是聲。蝦蟇老鵶呌。也是聲。何不那裏",
    "X85n1593_004:0439a21": "聽取。揀擇去。若那裏有個意度模樣。祇如老師口裏。",
    "X85n1593_004:0439a22": "又有多少意度。與上座。莫錯。即今聲色摐摐地。為當",
    "X85n1593_004:0439a23": "相及不相及。若相及。即汝靈性金剛祕密。應有壞滅",
    "X85n1593_004:0439a24": "去也。何以如此。為聲貫破汝耳。色穿破汝眼。因緣即",
    "X85n1593_004:0439b01": "塞却汝。幻妄走殺汝。聲色體爾不可容也。若不相及。",
    "X85n1593_004:0439b02": "又甚麼處得聲色來。會麼。相及不相及。試裁辨看。少",
    "X85n1593_004:0439b03": "間又道。是圓常平實。甚麼人恁麼道。未是黃夷村裏",
    "X85n1593_004:0439b04": "漢。解甚麼說。是它古聖乖些子相助顯發。今時不識",
    "X85n1593_004:0439b05": "好惡。便安圓實。道我別有宗風玄妙。釋迦佛無舌頭",
    "X85n1593_004:0439b06": "不如汝些子。便恁麼點胸。若論殺盜婬罪。雖重猶輕",
    "X85n1593_004:0439b07": "尚有歇時。此個謗般若。瞎却眾生眼。入阿鼻地獄。吞",
    "X85n1593_004:0439b08": "鐵丸。莫將為等閒。所以古人道。過在化主不干汝事。",
    "X85n1593_004:0439b09": "珍重。○保福僧到。師問彼中佛法如何。曰有時示眾",
    "X85n1593_004:0439b10": "道塞却你眼。教你覰不見。塞却你耳。教你聽不聞。坐",
    "X85n1593_004:0439b11": "却你意。教你分別不得。師曰。吾問你不塞你眼。見個",
    "X85n1593_004:0439b12": "甚麼。不塞你耳。聞個甚麼。不坐你意。作麼生分別。【頌】",
    "X85n1593_004:0439b13": "翫月次。乃曰。雲動有雨去。有僧曰。不是雲動。是風動。",
    "X85n1593_004:0439b14": "師曰。我道雲亦不動風亦不動。曰和尚適來又道雲",
    "X85n1593_004:0439b15": "動。師曰。阿誰罪過。○師見僧。舉拂子曰。還會麼曰。謝",
    "X85n1593_004:0439b16": "和尚慈悲示學人。師曰。見我竪拂子。便道示學人。汝",
    "X85n1593_004:0439b17": "每日見山見水。可不示汝。又見僧來舉拂子。其僧讚",
    "X85n1593_004:0439b18": "歎禮拜。師曰。見我竪拂子便禮拜。讚歎。那裏掃地竪",
    "X85n1593_004:0439b19": "起掃帚。為甚麼不讚歎。【頌】僧問。以字不成。八字不是。",
    "X85n1593_004:0439b20": "未審是甚麼字。師曰。汝實不會那。曰學人實不會。師",
    "X85n1593_004:0439b21": "曰。看取下頭註脚。",
    "X85n1593_004:0439b22": "天龍明真禪師得法玄沙。復回浙中。錢武肅王請出",
    "X85n1593_004:0439b23": "世開法。上堂。若直舉宗風。獨唱本分事。便同於頑石。",
    "X85n1593_004:0439b24": "若言絕凡聖。消息。無大地山河盡十方世界都是一",
    "X85n1593_004:0439c01": "隻眼。此乃事不獲已。恁麼道。還會麼。若更不會。聽取",
    "X85n1593_004:0439c02": "一頌。盲聾瘖瘂是仙陀。滿眼時人不奈何。祇向目前",
    "X85n1593_004:0439c03": "須體妙。身心萬象與森羅。○僧問蓮花未出水時如",
    "X85n1593_004:0439c04": "何。師曰。誰人不知。曰出水後如何。師曰。馨香目擊。",
    "X85n1593_004:0439c05": "僊宗契苻禪師僧問。飛岫巖邊華子秀。仙境臺前事",
    "X85n1593_004:0439c06": "若何。師曰。無價大寶光中現。暗客惽惽爭奈何。曰優",
    "X85n1593_004:0439c07": "曇華拆人皆覩。向上宗乘意若何。師曰。闍黎若問宗",
    "X85n1593_004:0439c08": "乘意。不知靜處薩婆訶。",
    "X85n1593_004:0439c09": "白龍道希禪師僧問。請師答無賓主話。師曰。昔年曾",
    "X85n1593_004:0439c10": "記得。曰即今如何。師曰。非但耳聾。亦兼眼暗。○問請",
    "X85n1593_004:0439c11": "和尚生機答話。師曰。把紙筆來錄將去。",
    "X85n1593_004:0439c12": "安國慧球禪師(亦曰中塔)僧問佛法大意。從何方便頓入。",
    "X85n1593_004:0439c13": "師曰。入是方便。○問雲自何山起。風從何澗生。師曰。",
    "X85n1593_004:0439c14": "盡力施為。不離中塔。○上堂。我此間粥飯因緣。為兄",
    "X85n1593_004:0439c15": "弟舉唱。終是不常。欲得省要。却是山河大地。與汝發",
    "X85n1593_004:0439c16": "明。其道既常。亦能究竟。若從文殊門入者。一切無為",
    "X85n1593_004:0439c17": "土木瓦礫。助汝發機。若從觀音門入者。一切音響蝦",
    "X85n1593_004:0439c18": "蟆蚯蚓。助汝發機。若從普賢門入者。不動步而到以",
    "X85n1593_004:0439c19": "此三門。方便示汝。如將一隻折箸。攪大海水。令彼魚",
    "X85n1593_004:0439c20": "龍。知水為命。會麼。若無智眼而審諦之。任汝百般巧",
    "X85n1593_004:0439c21": "妙。不為究竟。○僧問學人近入叢林。不明己事。乞師",
    "X85n1593_004:0439c22": "指示。師以杖指之曰會麼。曰不會。師曰。我恁麼為汝。",
    "X85n1593_004:0439c23": "却成抑屈人。還知麼。若約當人分上從來底事。不論",
    "X85n1593_004:0439c24": "初入叢林。及過去諸佛。不曾乏少。如大地水。一切魚",
    "X85n1593_004:0440a01": "龍。初生及至老死。所受用水。悉皆平等。○問如何是",
    "X85n1593_004:0440a02": "大庾嶺頭事。師曰。料汝承當不得。曰重多少。師曰。這",
    "X85n1593_004:0440a03": "般底。論劫不奈何。",
    "X85n1593_004:0440a04": "螺峰冲奧禪師僧問牛頭未見四祖時如何。師曰。德",
    "X85n1593_004:0440a05": "重鬼神欽。曰見後如何。師曰。通身聖莫測。○問如何",
    "X85n1593_004:0440a06": "是本來人。師曰。惆悵松蘿境界危。",
    "X85n1593_004:0440a07": "泉州睡龍山和尚上堂。舉拄杖曰。三十年住山。得它",
    "X85n1593_004:0440a08": "氣力。時有僧問和尚得它甚麼氣力。師曰。過谿過嶺。",
    "X85n1593_004:0440a09": "東拄西拄(招慶云。我不恁麼道。僧問和尚作麼生道。慶以杖下地拄行)。",
    "X85n1593_004:0440a10": "大章契如庵主素蘊孤操。志探祖道。預玄沙之室。頴",
    "X85n1593_004:0440a11": "悟幽旨。玄沙記曰。子禪已逸格則。它後要一人侍立",
    "X85n1593_004:0440a12": "也無。師自此不務聚徒。不畜童侍。隱于小界山。刳大",
    "X85n1593_004:0440a13": "杇杉。若小庵。但容身而已。凡經遊僧至。隨扣而應。無",
    "X85n1593_004:0440a14": "定開示。",
    "X85n1593_004:0440a15": "雲峰光緒禪師上堂。但以眾生日用而不知。譬如三",
    "X85n1593_004:0440a16": "千大千世界。日月星辰。江河淮濟。一切含靈。從一毛",
    "X85n1593_004:0440a17": "孔。入一毛孔。毛孔不小。世界不大。其中眾生。不覺不",
    "X85n1593_004:0440a18": "知。若要易會。上座日用。亦復不知。",
    "X85n1593_004:0440a19": "國清師靜上座始遇玄沙示眾曰。汝諸人但能一生",
    "X85n1593_004:0440a20": "如喪考妣。吾保汝究得徹去。師躡前語問曰。祇如教",
    "X85n1593_004:0440a21": "中道。不得以所知心。測度如來無上知見。又作麼生。",
    "X85n1593_004:0440a22": "沙曰。汝道究得徹底。所知心還測度得及否。師從此",
    "X85n1593_004:0440a23": "信入。後居天台。三十餘載不下山。博綜三學。操行孤",
    "X85n1593_004:0440a24": "立。禪寂之餘常閱龍藏。遐邇欽重。時謂大靜上座。○",
    "X85n1593_004:0440b01": "甞有人問。弟子每當夜坐。心念紛飛。未明攝伏之方。",
    "X85n1593_004:0440b02": "願垂示誨。師曰。如或夜間安坐。心念紛飛。却將紛飛",
    "X85n1593_004:0440b03": "之心。以究紛飛之處。究之無處。則紛飛之念何存。反",
    "X85n1593_004:0440b04": "究究心。則能究之心安在。又能照之智本空。所緣之",
    "X85n1593_004:0440b05": "境亦寂。寂而非寂者。葢無能寂之人也。照而非照者。",
    "X85n1593_004:0440b06": "葢無所照之境也。境智俱寂。心慮安然。外不尋枝。內",
    "X85n1593_004:0440b07": "不住定。二途俱泯。一性怡然。此乃還源之要道也。○",
    "X85n1593_004:0440b08": "師因覩教中幻義。乃述一偈。問諸學流曰。若道法皆",
    "X85n1593_004:0440b09": "如幻有。造諸過惡應無咎。云何所作業不忘。而藉佛",
    "X85n1593_004:0440b10": "慈興接誘。○時有小靜上座答曰。幻人興幻幻輪圍。",
    "X85n1593_004:0440b11": "幻業能招幻所持。不了幻生諸幻苦。覺知如幻幻無",
    "X85n1593_004:0440b12": "為。",
    "X85n1593_004:0440b13": "招慶道匡禪師上堂次。大眾擁法座而立。師曰。這裏",
    "X85n1593_004:0440b14": "無物。諸人苦恁麼相促相拶作麼。擬心早沒交涉。更",
    "X85n1593_004:0440b15": "上門上戶。千里萬里。今既上來。各著精彩。招慶一時",
    "X85n1593_004:0440b16": "拋與諸人。好麼。乃曰。還接得也無。眾無對。師曰。勞而",
    "X85n1593_004:0440b17": "無功。便陞座。復曰。汝諸人得甚麼鈍。看他古人一兩",
    "X85n1593_004:0440b18": "個。得恁麼快。纔見便負將去。也較些子。若有此箇人。",
    "X85n1593_004:0440b19": "非但四事供養。便以琉璃為地。白銀為壁。亦未為貴。",
    "X85n1593_004:0440b20": "帝釋引前。梵王隨後。攪長河為酥酪。變大地為黃金。",
    "X85n1593_004:0440b21": "亦未為足。直得如是。猶更有一級在。還委得麼。珍重。",
    "X85n1593_004:0440b22": "報恩寶資禪師僧問。學人初心。請師示箇入路。師遂",
    "X85n1593_004:0440b23": "側掌示之。曰還會麼。曰不會。師曰。獨掌不浪鳴。",
    "X85n1593_004:0440b24": "報慈光雲禪師問僧。近離甚處。曰臥龍師。曰在彼多",
    "X85n1593_004:0440c01": "少時。曰經冬過夏。師曰。龍門無宿客。為甚在彼許多",
    "X85n1593_004:0440c02": "時。曰師子窟中無異獸。師曰。汝試作師。子吼看。曰若",
    "X85n1593_004:0440c03": "作師子吼。即無和尚。師曰。念汝新到。放汝三十棒。○",
    "X85n1593_004:0440c04": "閩王問。報慈與神泉。相去近遠。師曰。若說近遠。不如",
    "X85n1593_004:0440c05": "親到。師却問。大王日應千差。是甚麼心。王曰。甚麼處",
    "X85n1593_004:0440c06": "得心來。師曰。豈有無心者。王曰。那邊事作麼生。師曰。",
    "X85n1593_004:0440c07": "請向那邊問。王曰。大師謾別人即得。○僧問。大眾臻",
    "X85n1593_004:0440c08": "湊。請師舉揚。師曰。更有幾人未聞。曰恁麼則不假上",
    "X85n1593_004:0440c09": "來也。師曰。不上來且從。汝向甚麼處會。曰若有處所。",
    "X85n1593_004:0440c10": "即孤負和尚去也。師曰。祇恐不辨精粗。",
    "X85n1593_004:0440c11": "開先紹宗禪師江南李主。巡幸洪井。入山瞻謁。請上",
    "X85n1593_004:0440c12": "堂。令僧問。如何是開先境。師曰。最好。是一條界破青",
    "X85n1593_004:0440c13": "山色。曰如何是境中人。師曰。拾枯柴。煑布水。國主益",
    "X85n1593_004:0440c14": "加欽重。",
    "X85n1593_004:0440c15": "傾心法瑫禪師僧問。如何是不朝天子。不羨王侯底",
    "X85n1593_004:0440c16": "人。師曰。每日三條線。長年一衲衣。曰未審此人還紹",
    "X85n1593_004:0440c17": "宗風也無。師曰。鵲來頭上語。雲向眼前飛。",
    "X85n1593_004:0440c18": "水陸洪儼禪師上堂。大眾集定。師下座捧香爐巡行",
    "X85n1593_004:0440c19": "大眾前。曰供養十方諸佛。便歸方丈。",
    "X85n1593_004:0440c20": "廣嚴咸澤禪師僧問。不與萬法為侶者。是甚麼人。師",
    "X85n1593_004:0440c21": "曰。城中青史樓。雲外高峰塔。○問如何是佛法大意。",
    "X85n1593_004:0440c22": "師曰。幽澗泉清。高峰月白。",
    "X85n1593_004:0440c23": "報慈慧朗禪師上堂。從上諸聖。為一大事因緣故。出",
    "X85n1593_004:0440c24": "現於世。遞相告報。是汝諸人還會麼。若不會。大不容",
    "X85n1593_004:0441a01": "易。僧問。如何是一大事。師曰。莫錯相告報麼。曰恁麼",
    "X85n1593_004:0441a02": "則學人不疑也。師曰。爭奈一翳在目。",
    "X85n1593_004:0441a03": "石佛靜禪師上堂。若道素面相呈。猶添脂粉。縱離添",
    "X85n1593_004:0441a04": "過。猶有負愆。諸人且作麼生體悉。",
    "X85n1593_004:0441a05": "觀音清換禪師上堂。諸禪德。若要論禪說道。舉唱宗",
    "X85n1593_004:0441a06": "風。祇如當人分上以一毛端上。有無量諸佛。轉大法",
    "X85n1593_004:0441a07": "輪。於一塵中。現寶王剎。佛說眾生說山河大地一時",
    "X85n1593_004:0441a08": "說。未甞間斷。如毗沙門王。始終不求外寶。既各有如",
    "X85n1593_004:0441a09": "是家風。阿誰欠少。不可更就別人處分也。僧問。如何",
    "X85n1593_004:0441a10": "是法界性。師曰。汝身中有萬象。曰如何體得。師曰。虗",
    "X85n1593_004:0441a11": "谷尋聲。更求本末。",
    "X85n1593_004:0441a12": "東禪可隆禪師上堂。大好省要。自不仙陀。若是聽響",
    "X85n1593_004:0441a13": "之流。不如歸堂向火。珍重。",
    "X85n1593_004:0441a14": "僊宗守玭禪師僧問。十二時中常在底人。還消得人",
    "X85n1593_004:0441a15": "天供養也無。師曰。消不得。曰為甚麼消不得。師曰。為",
    "X85n1593_004:0441a16": "汝常在。曰祇如常不在底人。還消得也無。師曰。驢年。",
    "X85n1593_004:0441a17": "永安懷烈禪師上堂。顧視左右曰。患謇作麼。便歸方",
    "X85n1593_004:0441a18": "丈。○上堂。良久曰。幸自可憐生。又被污却也。",
    "X85n1593_004:0441a19": "龜山和尚【頌】有人舉裴相國啟建法會。問僧看甚麼",
    "X85n1593_004:0441a20": "經。曰無言童子經。公曰。有幾卷。曰兩卷公曰。既是無",
    "X85n1593_004:0441a21": "言。為甚麼却有兩卷。僧無對。師代曰。若論無言。非唯",
    "X85n1593_004:0441a22": "兩卷(頌見斐休)。",
    "X85n1593_004:0441a23": "報慈從環禪師僧問。承古有言。今人看古教。未免心",
    "X85n1593_004:0441a24": "中閙。欲免心中閙。應須看古教。如何是古教。師曰。如",
    "X85n1593_004:0441b01": "是我聞。曰如何是心中閙。師曰。那畔雀兒聲。",
    "X85n1593_004:0441b02": "太傅王延彬居士【評】到招慶煎茶。朗上座與明招把",
    "X85n1593_004:0441b03": "銚。忽飜茶銚。公問。茶鑪下是甚麼。朗曰。捧鑪神。公曰。",
    "X85n1593_004:0441b04": "既是捧鑪神。為甚麼飜却茶。朗曰。事官千日。失在一",
    "X85n1593_004:0441b05": "朝。公拂袖便出。明招曰。朗上座喫却招慶飯了。却向",
    "X85n1593_004:0441b06": "外邊打野榸。朗曰。上座作麼生。招曰。非人得其便。",
    "X85n1593_004:0441b07": "延壽慧輪禪師僧問。如何是一色。師曰。青黃赤白。曰",
    "X85n1593_004:0441b08": "大好一色。師曰。將謂無人。也有一箇半箇。",
    "X85n1593_004:0441b09": "報慈文欽禪師僧問。如何是諸佛境。師曰。雨來雲霧",
    "X85n1593_004:0441b10": "暗。晴乾日月明。○問如何是妙覺明心。師曰。今冬好",
    "X85n1593_004:0441b11": "晚稻。出自秋雨成。○問如何是妙用河沙。師曰。雲生",
    "X85n1593_004:0441b12": "碧岫。雨降青天。○問如何是平常心合道。師曰。喫茶",
    "X85n1593_004:0441b13": "喫飯隨時過。看水看山實暢情。",
    "X85n1593_004:0441b14": "鳳凰山從琛禪師僧問。如何是和尚家風。師曰。門風",
    "X85n1593_004:0441b15": "相似。即無阻矣。汝不是其人。曰忽遇其人時。又如何。",
    "X85n1593_004:0441b16": "師曰。不可預搖待痒。○問學人根思遲回。方便門中。",
    "X85n1593_004:0441b17": "乞師傍瞥。師曰傍瞥。曰深領師旨。安敢言乎。師曰。太",
    "X85n1593_004:0441b18": "多也。",
    "X85n1593_004:0441b19": "永隆慧瀛禪師僧問。無為無事人。為甚麼却是金鎻",
    "X85n1593_004:0441b20": "難。師曰。為斷粗纖。貴重難留。曰為甚麼道無為無事",
    "X85n1593_004:0441b21": "人。逍遙實快樂。師曰。為閙亂且要斷送。",
    "X85n1593_004:0441b22": "嶽麓山和尚僧問。如何是聲色外句。師曰。猿啼鳥呌。",
    "X85n1593_004:0441b23": "○問截舌之句。請師舉揚。師曰。日能熱。月能涼。",
    "X85n1593_004:0441b24": "後招慶和尚僧問。如何是和尚家風。師曰。一缾兼一",
    "X85n1593_004:0441c01": "鉢。到處是生涯。○問如何是佛法大意。師曰。擾擾忩",
    "X85n1593_004:0441c02": "忩。晨鷄暮鐘。",
    "X85n1593_004:0441c03": "建山澄禪師僧問。一代時教。接引今時。未審祖宗。如",
    "X85n1593_004:0441c04": "何示人。師曰。一代時教。已有人問了也。曰和尚如何",
    "X85n1593_004:0441c05": "示人。師曰。惆悵庭前紅莧樹。年年生葉不生華。",
    "X85n1593_004:0441c06": "招慶省僜禪師開堂陞座。僧問。同學人全身不會。請",
    "X85n1593_004:0441c07": "師指示。師曰。還解笑得麼。乃曰。叢林先達者。不敢相",
    "X85n1593_004:0441c08": "觸忤。若是初心後學。未信直須信取。未省直須省取。",
    "X85n1593_004:0441c09": "不用掠虗。諸人本分去處。未有一時不顯露。未有一",
    "X85n1593_004:0441c10": "物解葢覆得。如人若要知。不用移絲髮地。不用少許",
    "X85n1593_004:0441c11": "工夫。但向博地凡夫位中。承當取。豈不省心力。既能",
    "X85n1593_004:0441c12": "省得。便與諸佛齊肩。依而行之。緣此事是箇白淨去",
    "X85n1593_004:0441c13": "處。今日須得白淨身心合他始得。自然合古合今。脫",
    "X85n1593_004:0441c14": "生離死。古人云。識心達本。解無為法。方號沙門。如今",
    "X85n1593_004:0441c15": "諸官大眾。各須體取好。莫全推過。師僧分上佛法平",
    "X85n1593_004:0441c16": "等。上至諸佛。下至一切。共同此事。既然如此。誰有誰",
    "X85n1593_004:0441c17": "無。王事之外。亦須努力。適來說如許多般。葢不得已",
    "X85n1593_004:0441c18": "而已。莫道從上宗門。合恁麼語話。祇如從上宗門。合",
    "X85n1593_004:0442a01": "作麼生。還相悉麼。若有人相悉。山僧今日雪得去也。",
    "X85n1593_004:0442a02": "久立大眾。珍重。○示坐禪方便頌曰。四威儀內坐為",
    "X85n1593_004:0442a03": "先。澄濾身心漸坦然。瞥爾有緣隨濁界。當須莫續是",
    "X85n1593_004:0442a04": "天年。修持祇學從功路。至理寧論在那邊。一切時中",
    "X85n1593_004:0442a05": "常管帶。因緣相凑豁通玄。○示執坐禪者曰。大道分",
    "X85n1593_004:0442a06": "明絕點塵。何須長坐始相親。遇緣儻解無非是。處憒",
    "X85n1593_004:0442a07": "那能有故新。散誕肯齊支遁侶。逍遙曷與慧休隣。或",
    "X85n1593_004:0442a08": "遊泉石或闤闠。可謂煙霞物外人。",
    "X85n1593_004:0442a09": "天竺子儀禪師僧問。丹霞燒木佛。意旨如何。師曰。寒",
    "X85n1593_004:0442a10": "即圍爐向猛火。曰還有過也無。師曰。熱即竹林溪畔",
    "X85n1593_004:0442a11": "坐。問如何修行。即得與道相應。師曰。高卷吟中箔。濃",
    "X85n1593_004:0442a12": "煎睡後茶。",
    "X85n1593_004:0442a13": "白雲智作禪師一日鼓山上堂。召大眾。眾皆回眸。山",
    "X85n1593_004:0442a14": "披襟示之。眾罔措。唯師朗悟厥旨。入室印證。又參次。",
    "X85n1593_004:0442a15": "山召曰。近前來。師近前。山曰。南泉喚院主。意作麼生。",
    "X85n1593_004:0442a16": "師斂手端容。退身而立。山莞然奇之。○住後上堂。還",
    "X85n1593_004:0442a17": "有人向宗乘中致得一問來麼。待山僧向宗乘中答。",
    "X85n1593_004:0442a18": "時有僧出禮拜。師便歸方丈。○僧問。如何是枯木裏",
    "X85n1593_004:0442a19": "龍吟。師曰。火裏蓮生。曰如何是髑髏裏眼睛。師曰。泥",
    "X85n1593_004:0442a20": "牛入海。",
    "X85n1593_004:0442a21": "龍山文義禪師上堂。若舉宗乘。即院寂境荒。若留委",
    "X85n1593_004:0442a22": "問。更待箇甚麼。還有人委悉麼。出來驗看。若無人委",
    "X85n1593_004:0442a23": "悉。且莫掠虗好。便下座。",
    "X85n1593_004:0442a24": "鼓山智嶽禪師初遊方至鄂州黃龍。問久嚮黃龍。及",
    "X85n1593_004:0442b01": "乎到來。祇見赤斑蛇。龍曰。汝祇見赤斑蛇。且不識黃",
    "X85n1593_004:0442b02": "龍。師曰。如何是黃龍。龍曰。滔滔地。師曰。忽遇金翅鳥",
    "X85n1593_004:0442b03": "來。又作麼生。龍曰。性命難存。師曰。恁麼則被他吞却",
    "X85n1593_004:0442b04": "去也。龍曰。謝闍黎供養。師便禮拜。",
    "X85n1593_004:0442b05": "報恩清護禪師開堂日。僧問。諸佛出世。天花亂墜。和",
    "X85n1593_004:0442b06": "尚出世。有何祥瑞。師曰。昨日新雷發。今朝細雨飛。",
    "X85n1593_004:0442b07": "瑞巖師進禪師僧問。如何是瑞巖境。師曰。重重疊嶂",
    "X85n1593_004:0442b08": "南來遠。北向皇都咫尺間。曰如何是境中人。師曰。萬",
    "X85n1593_004:0442b09": "里白雲朝瑞嶽。微微細雨灑簷前。曰未審如何親近",
    "X85n1593_004:0442b10": "此人。師曰。將謂闍黎親入室。元來猶隔萬重關。",
    "X85n1593_004:0442b11": "報國照禪師上堂。我若全機。汝向甚麼處摸索。葢為",
    "X85n1593_004:0442b12": "根器不等。便成不具慚愧。遠委得麼。如今與諸仁者。",
    "X85n1593_004:0442b13": "作個入底門路。乃敲繩牀兩下曰。還見麼。還聞麼。若",
    "X85n1593_004:0442b14": "見便見。若聞便聞。莫向意識裏卜度。却成妄想顛倒。",
    "X85n1593_004:0442b15": "無有出期。珍重。",
    "X85n1593_004:0442b16": "龍冊子興禪師僧問。正位中還有人成佛否。師曰。誰",
    "X85n1593_004:0442b17": "是眾生。曰若恁麼則總成佛去也。師曰。還我正位來。",
    "X85n1593_004:0442b18": "曰如何是正位。師曰。汝是眾生。",
    "X85n1593_004:0442b19": "佛隩知默禪師僧問。如何是佛隩家風。師曰。送客不",
    "X85n1593_004:0442b20": "離三步內。邀賓祇在草堂前。○上堂。山僧如今看見",
    "X85n1593_004:0442b21": "諸上座恁麼行脚。喫辛喫苦。盤山涉澗。終不為觀看",
    "X85n1593_004:0442b22": "州縣。參尋名山勝跡。莫非為此一大事。如今且要諸",
    "X85n1593_004:0442b23": "人於本分參問中。通箇消息來。雲山敢與證明。非但",
    "X85n1593_004:0442b24": "雲山證明。乃為禪林佛剎。亦與證明。還有甚麼生。眾",
    "X85n1593_004:0442c01": "皆散去。便下座。",
    "X85n1593_004:0442c02": "南禪遇緣禪師上堂。此箇事可作恁麼生。時有僧出",
    "X85n1593_004:0442c03": "曰。請師道。師曰。睦州谿苔。錦城石閣。",
    "X85n1593_004:0442c04": "資福智遠禪師僧問。師唱誰家曲。宗風嗣阿誰。師曰。",
    "X85n1593_004:0442c05": "雪嶺峰前月。鏡湖波裏明。○問諸佛出世。天雨四花。",
    "X85n1593_004:0442c06": "地搖六動。和尚今日。有何祥瑞。師曰。一物不生全體",
    "X85n1593_004:0442c07": "露。目前光彩阿誰知。",
    "X85n1593_004:0442c08": "烏巨儀晏禪師甞入定于叢竹間。蟻蠧其衣。敗葉沒",
    "X85n1593_004:0442c09": "陛。子湖訥禪師。未知師所造淺深。問曰。子所住定葢",
    "X85n1593_004:0442c10": "小乘定耳。時方啜茶。師呈起橐曰。是大是小。訥駭然。",
    "X85n1593_004:0442c11": "白鹿貴禪師僧問。牛頭未見四祖時。百鳥銜花供養。",
    "X85n1593_004:0442c12": "見後為甚麼不來。師曰。曙色未分人盡望。及乎天曉",
    "X85n1593_004:0442c13": "也如常。",
    "X85n1593_004:0442c14": "長慶藏用禪師上堂。眾集。以扇子拋向地上曰。愚人",
    "X85n1593_004:0442c15": "謂金是土。智者作麼生。後生可畏。不可總守愚去也。",
    "X85n1593_004:0442c16": "還有人道得麼。出來道看。時有僧出禮拜。退後而立。",
    "X85n1593_004:0442c17": "師曰。別更作麼生。曰請和尚明鑑。師曰。千年桃核。",
    "X85n1593_004:0442c18": "瑞峰智端禪師初參安國。見僧問。如何是萬象之中",
    "X85n1593_004:0442c19": "獨露身。國舉一指。其僧不薦。師於是冥契玄旨。乃入",
    "X85n1593_004:0442c20": "室白曰。適來見那僧問話。智端有箇省處。國曰。汝見",
    "X85n1593_004:0442c21": "甚麼道理。師亦舉一指。曰這箇是甚麼。國然之。師禮",
    "X85n1593_004:0442c22": "謝。○住後上堂。舉拂子曰。曹谿用不盡底。時人喚作",
    "X85n1593_004:0442c23": "頭角生。山僧拈來拂蚊子。薦得乾坤陷落。○有僧夜",
    "X85n1593_004:0442c24": "參。師曰阿誰。曰某甲。師曰。泉州砂糖。舶上檳榔。僧良",
    "X85n1593_004:0443a01": "久。師曰會麼。曰不會。師曰。你若會。即廓清五蘊。吞盡",
    "X85n1593_004:0443a02": "十方。○問如何是西來意。師曰。木馬走似煙。石人趂",
    "X85n1593_004:0443a03": "不及。",
    "X85n1593_004:0443a04": "僊宗明禪師上堂。幸有如是門風。何不烜赫地紹續",
    "X85n1593_004:0443a05": "取去。若也紹得。不在三界。若出三界。即壞三界。若在",
    "X85n1593_004:0443a06": "三界。即礙三界。不礙不壞。是出三界。是不出三界。恁",
    "X85n1593_004:0443a07": "麼徹去。堪為佛法種子。人天有賴。時有僧問。拏雲不",
    "X85n1593_004:0443a08": "假風雷便。迅浪如何透得身。師曰。何得棄本逐末。",
    "X85n1593_004:0443a09": "安國祥禪師僧問。應物現形。如水中月。如何是月。師",
    "X85n1593_004:0443a10": "提起拂子。僧曰。古人為甚麼道。水月無形。師曰。見甚",
    "X85n1593_004:0443a11": "麼。",
    "X85n1593_004:0443a12": "保福清豁禪師參睡龍。龍問曰。豁闍黎。見何尊宿來。",
    "X85n1593_004:0443a13": "還悟也未。曰清豁甞訪大章。得箇信處。龍於是上堂",
    "X85n1593_004:0443a14": "集眾。召曰。豁闍黎出來。對眾燒香說悟處。老僧與汝",
    "X85n1593_004:0443a15": "證明。師出眾。乃拈香曰。香已拈了。悟即不悟。龍大悅",
    "X85n1593_004:0443a16": "而許之。○僧問。家貧遭劫時如何。師曰。不能盡底去。",
    "X85n1593_004:0443a17": "曰為甚麼不能盡底去。師曰。賊是家親。曰既是家親。",
    "X85n1593_004:0443a18": "為甚麼翻成家賊。師曰。內既無應。外不能為。曰忽然",
    "X85n1593_004:0443a19": "捉敗時如何。師曰。內外絕消息。曰捉敗後功歸何所",
    "X85n1593_004:0443a20": "師曰。賞亦未曾聞。曰恁麼則勞而無功也。師曰。功即",
    "X85n1593_004:0443a21": "不無。成而不處。曰既是成功。為甚麼不處。師曰。不見",
    "X85n1593_004:0443a22": "道。太平本是將軍致。不使將軍見太平。○師忽捨眾",
    "X85n1593_004:0443a23": "欲入山待滅。乃遺偈曰。世人休說路行難。鳥道羊腸",
    "X85n1593_004:0443a24": "咫尺間。珍重苧谿谿畔水。汝歸滄海我歸山。即往貴",
    "X85n1593_004:0443b01": "湖卓庵。未幾謂門人曰。吾滅後。將遺骸施諸蟲蟻。勿",
    "X85n1593_004:0443b02": "置墳塔。",
    "X85n1593_004:0443b03": "大龍山智洪禪師僧問。如何是佛。師曰。即汝便是。曰",
    "X85n1593_004:0443b04": "如何領會。師曰。更嫌鉢盂無柄那。○問如何是微妙。",
    "X85n1593_004:0443b05": "師曰。風送水聲來枕畔。月移山影到牀前。【評】【頌】問色",
    "X85n1593_004:0443b06": "身敗壞。如何是堅固法身。師曰。山花開似錦。澗水湛",
    "X85n1593_004:0443b07": "如藍。",
    "X85n1593_004:0443b08": "白馬山行靄禪師【頌】僧問。如何是清淨法身。師曰。井",
    "X85n1593_004:0443b09": "底蝦蟆吞却月。○問如何是白馬正眼。師曰。面南看",
    "X85n1593_004:0443b10": "北斗。",
    "X85n1593_004:0443b11": "興教師普禪師僧問。盈龍宮。溢海藏。真詮即不問。如",
    "X85n1593_004:0443b12": "何是教外別傳底法。師曰。眼裏耳裏鼻裏。曰祇此便",
    "X85n1593_004:0443b13": "是否。師曰。是甚麼。僧便喝。師亦喝。",
    "X85n1593_004:0443b14": "棗樹和尚(二世)問僧。發足甚處。曰閩中。師曰俊哉。曰謝",
    "X85n1593_004:0443b15": "師指示。師曰屈哉。僧作禮。師曰。我與麼道。落在甚麼",
    "X85n1593_004:0443b16": "處。僧無語。師曰。彼自無瘡。勿傷之也。",
    "X85n1593_004:0443b17": "黃龍智顒禪師僧問。如何是諸佛之本源。師曰。即此",
    "X85n1593_004:0443b18": "一問是何源。曰恁麼則諸佛無異去也。師曰。延平劒",
    "X85n1593_004:0443b19": "已成龍去。猶有刻舟求底人。",
    "X85n1593_004:0443b20": "玄都澄禪師僧問。喜得趨方丈。家風事若何。師曰。西",
    "X85n1593_004:0443b21": "風開曉露。明月正當天。曰如何拯濟。師曰。金鷄樓上",
    "X85n1593_004:0443b22": "一下鼓。",
    "X85n1593_004:0443b23": "呂巖真人字洞賓。初參黃龍。言下頓契。呂作偈曰。棄",
    "X85n1593_004:0443b24": "却瓢囊摵碎琴。如今不戀汞中金。自從一見黃龍後。",
    "X85n1593_004:0443c01": "始覺從前錯用心。龍囑令加護。",
    "X85n1593_004:0443c02": "普照瑜禪師上堂。三十年後。大有人向這裏亡鋒結",
    "X85n1593_004:0443c03": "舌去在。良久曰。還會麼。灼然。若不是真師子兒。爭識",
    "X85n1593_004:0443c04": "得上乘之機。時有僧問。師子未出窟時如何。師曰。眾",
    "X85n1593_004:0443c05": "獸徒然。曰出窟後如何。師曰。孤絕萬里。曰欲出不出",
    "X85n1593_004:0443c06": "時如何。師曰。當衙者喪。曰向去事如何。師曰。決在臨",
    "X85n1593_004:0443c07": "鋒。僧禮拜。師有頌曰。決在臨鋒處。天然師子機。嚬呻",
    "X85n1593_004:0443c08": "出三界。非祖莫能知。",
    "X85n1593_004:0443c09": "清谿洪進禪師在地藏時。居第一座。一日地藏上堂。",
    "X85n1593_004:0443c10": "二僧出禮拜。藏曰俱錯。二僧無語。下堂。請益修山主。",
    "X85n1593_004:0443c11": "修曰。汝自巍巍堂堂。却禮拜擬問他人。豈不是錯。師",
    "X85n1593_004:0443c12": "聞之不肯。修乃問。未審上座又作麼生。師曰。汝自迷",
    "X85n1593_004:0443c13": "暗。焉可為人。修憤然上方丈請益。藏指廊下曰。典座",
    "X85n1593_004:0443c14": "入庫頭去也。修乃省過。【頌】一日師問修山主曰。明知",
    "X85n1593_004:0443c15": "生是不生之理。為甚麼為生死之所流。修曰。筍畢竟",
    "X85n1593_004:0443c16": "成竹去。如今作篾使還得麼。師曰。汝向後自悟去在。",
    "X85n1593_004:0443c17": "修曰。某所見祇如此。上座意旨又如何。師指曰。這箇",
    "X85n1593_004:0443c18": "是監院房。那箇是典座房。修即禮謝。○師經行次。眾",
    "X85n1593_004:0443c19": "僧隨從。乃謂眾曰。古人有甚麼言句大家商量。時有",
    "X85n1593_004:0443c20": "從漪上座。出眾擬問次。師曰。這沒毛驢。漪煥然省悟。",
    "X85n1593_004:0443c21": "清凉休復禪師甞自謂曰。苟尚能詮。則為滯筏。將趨",
    "X85n1593_004:0443c22": "凝寂。復患墮空。既進退莫決。捨二何之。乃參尋宗匠。",
    "X85n1593_004:0443c23": "依地藏。經年不契。直得成病。入涅槃堂。一夜藏去看。",
    "X85n1593_004:0443c24": "乃問。復上座安樂麼。師曰。某甲為和尚因緣背。藏指",
    "X85n1593_004:0444a01": "燈籠曰。見麼。師曰見。藏曰。祇這箇也不背。師於言下",
    "X85n1593_004:0444a02": "有省。○僧問。古人得箇甚麼。即便休歇去。師曰。汝得",
    "X85n1593_004:0444a03": "箇甚麼。印不休歇去。○問忠座主。講甚麼經。曰法華",
    "X85n1593_004:0444a04": "經。師曰。若有說法華經處。我現寶塔。當為證明。大德",
    "X85n1593_004:0444a05": "講甚麼人證明。忠無對(法燈云。謝和尚燈明)。",
    "X85n1593_004:0444a06": "龍濟修禪師【頌】初與法眼同參地藏。所得謂已臻極。",
    "X85n1593_004:0444a07": "暨同辭至建陽途中。談次。眼忽問。古人道萬象之中",
    "X85n1593_004:0444a08": "獨露身。是撥萬象不撥萬象。師曰不撥。眼曰。說甚麼",
    "X85n1593_004:0444a09": "撥不撥。師懵然不知。却回地藏。藏問。子去未久。何以",
    "X85n1593_004:0444a10": "却來。師曰。有事未決。豈憚跋涉山川。藏曰。汝跋涉許",
    "X85n1593_004:0444a11": "多山川。也還不惡。師未諭旨。乃問。古人道萬象之中",
    "X85n1593_004:0444a12": "獨露身。意旨如何。藏曰。汝道古人撥萬象不撥萬象。",
    "X85n1593_004:0444a13": "師曰不撥。藏曰。兩箇也。師駭然。沉思而却問。未審古",
    "X85n1593_004:0444a14": "人撥萬象不撥萬象。藏曰。汝喚甚麼作萬象。師方省",
    "X85n1593_004:0444a15": "悟。再辭地藏。覲于法眼。眼語意。與地藏開示。前後如",
    "X85n1593_004:0444a16": "一。【頌】上堂。具足凡夫法。凡夫不知。具足聖人法。聖人",
    "X85n1593_004:0444a17": "不會。聖人若會。即是凡夫。凡夫若知。即是聖人。此兩",
    "X85n1593_004:0444a18": "語。一理二義。若人辨得。不妨於佛法中。有箇入處。若",
    "X85n1593_004:0444a19": "辨不得。莫道不疑好。珍重。○問僧甚處來。曰翠巖。師",
    "X85n1593_004:0444a20": "曰。翠巖有何言句示徒。曰尋常道。出門逢彌勒。入門",
    "X85n1593_004:0444a21": "見釋迦。師曰。與麼道。又爭得。曰和尚又如何。師曰。出",
    "X85n1593_004:0444a22": "門逢阿誰。入門見甚麼。僧於言下有省。○上堂。聲色",
    "X85n1593_004:0444a23": "不到處。病在見聞。言詮不及處。過在唇吻。僧問。離却",
    "X85n1593_004:0444a24": "聲色。請和尚道。師曰。聲色裏問將來。【頌】問劫火洞然。",
    "X85n1593_004:0444b01": "大千俱壞。未審這箇還壞也無。師曰不壞。曰為甚麼",
    "X85n1593_004:0444b02": "不壞。師曰。為同於大千。○上堂。卷簾除却障。閉戶生",
    "X85n1593_004:0444b03": "窒礙。祇這障與礙。古今無人會。會得是障礙。不會不",
    "X85n1593_004:0444b04": "自在。○僧問。古鏡未磨時如何。師曰。照破天地。曰磨",
    "X85n1593_004:0444b05": "後如何。師曰。黑漆漆地。○師有頌曰。風動心搖樹。雲",
    "X85n1593_004:0444b06": "生性起塵。若明今日事。昧却本來人。○萬法是心光。",
    "X85n1593_004:0444b07": "諸緣唯性曉。本無迷悟人。祇要今日了。",
    "X85n1593_004:0444b08": "延慶傳殷禪師僧問。見色便見心。燈籠是色。那箇是",
    "X85n1593_004:0444b09": "心。師曰。汝不會古人意。曰如何是古人意。師曰。燈籠",
    "X85n1593_004:0444b10": "是心。【頌】問若能轉物。即同如來。未審轉甚麼物。師曰。",
    "X85n1593_004:0444b11": "道甚麼。僧擬進語。師曰。這漆桶(此一則。按頌古。第一卷楞嚴經章內)。",
    "X85n1593_004:0444b12": "南臺守安禪師僧問。寂寂無依時如何。師曰。寂寂底",
    "X85n1593_004:0444b13": "聻。因示頌曰。南臺靜坐一爐香。終日凝然萬慮亡。不",
    "X85n1593_004:0444b14": "是息心除妄想。都緣無事可思量。",
    "X85n1593_004:0444b15": "廣平玄旨禪師上堂。還有人證明麼。若有人證明。亦",
    "X85n1593_004:0444b16": "免孤負上祖。埋沒後來。若是尋言數句。大藏分明。若",
    "X85n1593_004:0444b17": "是祖宗門中。怪及甚麼處恁麼道。亦是傍瞥之辭。○",
    "X85n1593_004:0444b18": "僧問。如何是廣平境。師曰。地負名山秀。谿連海水清。",
    "X85n1593_004:0444b19": "曰如何是境中人。師曰。汝問我答。○問如何是法身",
    "X85n1593_004:0444b20": "體。師曰。廓落虗空絕點瑕。曰如何是體中物。師曰。一",
    "X85n1593_004:0444b21": "輪明月散秋江。曰未審體與物分不分。師曰。適來道",
    "X85n1593_004:0444b22": "甚麼。曰恁麼則不分也。師曰。穿耳胡僧笑點頭。",
    "X85n1593_004:0444b23": "靈峰志恩禪師僧問。如何是佛。師曰。更是阿誰。曰既",
    "X85n1593_004:0444b24": "然如此。為甚麼迷妄有差殊。師曰。但自不亡羊。何須",
    "X85n1593_004:0444c01": "泣岐路。○問如何是靈峰境。師曰。萬疊青山如釘出。",
    "X85n1593_004:0444c02": "兩條綠水若圖成。曰如何是境中人。師曰。明明密密。",
    "X85n1593_004:0444c03": "密密明明。",
    "X85n1593_004:0444c04": "報劬玄應禪師僧問。如何是第一義。師曰。如何是第",
    "X85n1593_004:0444c05": "一義。曰學人請益。師何以倒問學人。師曰。汝適來請",
    "X85n1593_004:0444c06": "益甚麼。曰第一義。師曰。汝謂之倒問邪。",
    "X85n1593_004:0444c07": "報恩宗顯禪師僧問。離四句絕百非。請師道。師曰。青",
    "X85n1593_004:0444c08": "紅花滿庭。○問不涉思量處。從上宗乘。請師直道。師",
    "X85n1593_004:0444c09": "良久。僧曰。恁麼則聽響之流。徒勞側耳。師曰。早是粘",
    "X85n1593_004:0444c10": "泥。",
    "X85n1593_004:0444c11": "太平清海禪師僧問。古人道。不從請益得。祖師為甚",
    "X85n1593_004:0444c12": "麼道誰得作佛。師曰。悟了方知。○問從上宗乘。次第",
    "X85n1593_004:0444c13": "指授。未審今日如何舉唱。師曰。透出白雲深洞裏。名",
    "X85n1593_004:0444c14": "花異草嶺頭生。",
    "X85n1593_004:0444c15": "興陽道欽禪師僧問。如何是興陽境。師曰。松竹乍栽",
    "X85n1593_004:0444c16": "山影綠。水流穿過院庭中。○問如何是佛。師曰。更是",
    "X85n1593_004:0444c17": "甚麼。",
    "X85n1593_004:0444c18": "歸宗道詮禪師僧問深山巖谷中。還有佛法也無。師",
    "X85n1593_004:0444c19": "曰無。曰佛法徧在一切處。為甚麼却無。師曰。無人到。",
    "X85n1593_004:0444c20": "○問如何是學人自己。師曰。牀窄先臥。粥稀後坐。",
    "X85n1593_004:0444c21": "天平山從漪禪師僧問。大眾雲合。集談何事。師曰。香",
    "X85n1593_004:0444c22": "煙起處森羅見(師有一則評頌機緣。見六卷西院明章內)。",
    "X85n1593_004:0444c23": "圓通德禪師上堂。諸上座。明取道眼好。是行脚本分",
    "X85n1593_004:0444c24": "事。道眼若未明。有甚麼用處。祇是移盤喫飯漢。道眼",
    "X85n1593_004:0445a01": "若明。有何障礙。若未明得。強說多端。也無用處。無事",
    "X85n1593_004:0445a02": "切須尋究。",
    "X85n1593_004:0445a03": "奉先慧同禪師僧問。教中道。唯一堅密身。一切塵中",
    "X85n1593_004:0445a04": "見。又道佛身充滿於法界。普現一切羣生前。於此二",
    "X85n1593_004:0445a05": "途。請師說。師曰。唯一堅密身。一切塵中見。",
    "X85n1593_004:0445a06": "九峰義詮禪師僧問。如何是祖師西來意。師曰。有力",
    "X85n1593_004:0445a07": "者負之而趨。",
    "X85n1593_004:0445a08": "隆壽法騫禪師上堂。今日隆壽出世。三世諸佛。森羅",
    "X85n1593_004:0445a09": "萬象。同時出世。同時轉法輪。諸人還見麼。僧問。如何",
    "X85n1593_004:0445a10": "是隆壽境。師曰。無汝插足處。曰如何是境中人。師曰。",
    "X85n1593_004:0445a11": "未識境在。○有僧來參。次日請問心要。師曰。昨日相",
    "X85n1593_004:0445a12": "逢序起居。今朝相見事還如。如何却覔呈心要。心要",
    "X85n1593_004:0445a13": "如何特地疎。(會元八卷終)",
    "X85n1593_004:0445a15": "禪宗正脉卷第四"
}