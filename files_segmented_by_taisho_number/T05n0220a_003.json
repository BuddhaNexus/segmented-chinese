{
    "T05n0220a_003:0011c02": "大般若波羅蜜多經卷第三",
    "T05n0220a_003:0011c04": "三藏法師玄奘奉　詔譯",
    "T05n0220a_003:0011c05": "2 學觀品1初分學觀品第二之一",
    "T05n0220a_003:0011c06": "爾時，世尊知諸世界，若天魔梵、若諸沙門、若",
    "T05n0220a_003:0011c07": "婆羅門、若健達縛、若阿素洛、若諸龍神、若諸",
    "T05n0220a_003:0011c08": "菩薩摩訶薩眾住最後身紹尊位者、若餘一",
    "T05n0220a_003:0011c09": "切於法有緣人非人等皆來集會，便告具壽",
    "T05n0220a_003:0011c10": "舍利子言：「若菩薩摩訶薩欲於一切法等覺",
    "T05n0220a_003:0011c11": "一切相，當學般若波羅蜜多。」時，舍利子聞佛",
    "T05n0220a_003:0011c12": "所說，歡喜踊躍即從座起，前詣佛所頂禮雙",
    "T05n0220a_003:0011c13": "足，偏覆左肩右膝著地，合掌恭敬而白佛言：",
    "T05n0220a_003:0011c14": "「世尊！云何菩薩摩訶薩欲於一切法等覺一",
    "T05n0220a_003:0011c15": "切相，當學般若波羅蜜多？」佛告具壽舍利子",
    "T05n0220a_003:0011c16": "言：「舍利子！諸菩薩摩訶薩應以無住而為方",
    "T05n0220a_003:0011c17": "便，安住般若波羅蜜多，所住、能住不可得故。",
    "T05n0220a_003:0011c18": "諸菩薩摩訶薩應以無捨而為方便，圓滿布施",
    "T05n0220a_003:0011c19": "波羅蜜多，施者、受者及所施物不可得故。",
    "T05n0220a_003:0011c20": "諸菩薩摩訶薩應以無護而為方便，圓滿淨",
    "T05n0220a_003:0011c21": "戒波羅蜜多，犯、無犯相不可得故。諸菩薩摩",
    "T05n0220a_003:0011c22": "訶薩應以無取而為方便，圓滿安忍波羅蜜",
    "T05n0220a_003:0011c23": "多，動、不動相不可得故。諸菩薩摩訶薩應以",
    "T05n0220a_003:0011c24": "無勤而為方便，圓滿精進波羅蜜多，身心勤、",
    "T05n0220a_003:0011c25": "怠不可得故。諸菩薩摩訶薩應以無思而為",
    "T05n0220a_003:0011c26": "方便，圓滿靜慮波羅蜜多，有味、無味不可得",
    "T05n0220a_003:0011c27": "故。諸菩薩摩訶薩應以無著而為方便，圓滿",
    "T05n0220a_003:0011c28": "般若波羅蜜多，諸法性、相不可得故。",
    "T05n0220a_003:0011c29": "「復次，舍利子！諸菩薩摩訶薩安住般若波羅",
    "T05n0220a_003:0012a01": "蜜多，以無所得而為方便，應圓滿四念住、四",
    "T05n0220a_003:0012a02": "正斷、四神足、五根、五力、七等覺支、八聖道支，",
    "T05n0220a_003:0012a03": "是三十七菩提分法不可得故。諸菩薩摩訶",
    "T05n0220a_003:0012a04": "薩安住般若波羅蜜多，以無所得而為方便，",
    "T05n0220a_003:0012a05": "應圓滿空解脫門、無相解脫門、無願解脫門，",
    "T05n0220a_003:0012a06": "三解脫門不可得故。諸菩薩摩訶薩安住般",
    "T05n0220a_003:0012a07": "若波羅蜜多，以無所得而為方便，應圓滿四",
    "T05n0220a_003:0012a08": "靜慮、四無量、四無色定，靜慮、無量及無色定",
    "T05n0220a_003:0012a09": "不可得故。諸菩薩摩訶薩安住般若波羅蜜",
    "T05n0220a_003:0012a10": "多，以無所得而為方便，應圓滿八解脫、八勝",
    "T05n0220a_003:0012a11": "處、九次第定、十遍處，解脫、勝處、等至、遍處不",
    "T05n0220a_003:0012a12": "可得故。諸菩薩摩訶薩安住般若波羅蜜多，",
    "T05n0220a_003:0012a13": "以無所得而為方便，應圓滿九想，謂膖脹想、",
    "T05n0220a_003:0012a14": "膿爛想、異赤想、青瘀想、啄噉想、離散想、骸",
    "T05n0220a_003:0012a15": "骨想、焚燒想、一切世間不可保想，如是諸想",
    "T05n0220a_003:0012a16": "不可得故。「諸菩薩摩訶薩安住般若波羅蜜",
    "T05n0220a_003:0012a17": "多，以無所得而為方便，應圓滿十隨念，謂佛",
    "T05n0220a_003:0012a18": "隨念、法隨念、僧隨念、戒隨念、捨隨念、天隨",
    "T05n0220a_003:0012a19": "念、入出息隨念、厭隨念、死隨念、身隨念，是",
    "T05n0220a_003:0012a20": "諸隨念不可得故。諸菩薩摩訶薩安住般若",
    "T05n0220a_003:0012a21": "波羅蜜多，以無所得而為方便應圓滿十想，",
    "T05n0220a_003:0012a22": "謂無常想、苦想、無我想、不淨想、死想、一切",
    "T05n0220a_003:0012a23": "世間不可樂想、厭食想、斷想、離想、滅想，如",
    "T05n0220a_003:0012a24": "是諸想不可得故。諸菩薩摩訶薩安住般若",
    "T05n0220a_003:0012a25": "波羅蜜多，以無所得而為方便，應圓滿十一",
    "T05n0220a_003:0012a26": "智，謂苦智、集智、滅智、道智、盡智、無生智、法",
    "T05n0220a_003:0012a27": "智、類智、世俗智、他心智、如說智，如是諸智",
    "T05n0220a_003:0012a28": "不可得故。諸菩薩摩訶薩安住般若波羅蜜",
    "T05n0220a_003:0012a29": "多，以無所得而為方便，應圓滿有尋有伺三",
    "T05n0220a_003:0012b01": "摩地、無尋唯伺三摩地、無尋無伺三摩地，是",
    "T05n0220a_003:0012b02": "三等持不可得故。",
    "T05n0220a_003:0012b03": "「諸菩薩摩訶薩安住般若波羅蜜多，以無所",
    "T05n0220a_003:0012b04": "得而為方便，應圓滿未知當知根、已知根、具",
    "T05n0220a_003:0012b05": "知根，如是諸根不可得故。諸菩薩摩訶薩安",
    "T05n0220a_003:0012b06": "住般若波羅蜜多，以無所得而為方便，應圓",
    "T05n0220a_003:0012b07": "滿不淨處觀、遍滿處觀、一切智智及奢摩他、",
    "T05n0220a_003:0012b08": "毘鉢舍那，如是五種不可得故。諸菩薩摩訶",
    "T05n0220a_003:0012b09": "薩安住般若波羅蜜多，以無所得而為方便，",
    "T05n0220a_003:0012b10": "應圓滿四攝事、四勝住、三明、五眼、六神通、",
    "T05n0220a_003:0012b11": "六波羅蜜多，如是六種不可得故。諸菩薩摩",
    "T05n0220a_003:0012b12": "訶薩安住般若波羅蜜多，以無所得而為方",
    "T05n0220a_003:0012b13": "便，應圓滿七聖財、八大士覺、九有情居智、陀",
    "T05n0220a_003:0012b14": "羅尼門、三摩地門，如是五種不可得故。諸菩",
    "T05n0220a_003:0012b15": "薩摩訶薩安住般若波羅蜜多，以無所得而",
    "T05n0220a_003:0012b16": "為方便，應圓滿十地、十行、十忍、二十增上意",
    "T05n0220a_003:0012b17": "樂，如是四種不可得故。「諸菩薩摩訶薩安住",
    "T05n0220a_003:0012b18": "般若波羅蜜多，以無所得而為方便，應圓滿",
    "T05n0220a_003:0012b19": "如來十力、四無所畏、四無礙解、十八佛不共",
    "T05n0220a_003:0012b20": "法、三十二大士相、八十隨好，如是六種不可",
    "T05n0220a_003:0012b21": "得故。諸菩薩摩訶薩安住般若波羅蜜多，以",
    "T05n0220a_003:0012b22": "無所得而為方便，應圓滿無忘失法、恒住捨",
    "T05n0220a_003:0012b23": "性、一切智、道相智、一切相智、一切相微妙",
    "T05n0220a_003:0012b24": "智，如是六法不可得故。諸菩薩摩訶薩安住",
    "T05n0220a_003:0012b25": "般若波羅蜜多，以無所得而為方便，應圓滿",
    "T05n0220a_003:0012b26": "大慈、大悲、大喜、大捨及餘無量無邊佛法，如",
    "T05n0220a_003:0012b27": "是諸法不可得故。",
    "T05n0220a_003:0012b28": "「復次，舍利子！若菩薩摩訶薩欲疾證得一切智",
    "T05n0220a_003:0012b29": "智，應學般若波羅蜜多。若菩薩摩訶薩欲疾",
    "T05n0220a_003:0012c01": "圓滿一切智、道相智、一切相智，應學般若波",
    "T05n0220a_003:0012c02": "羅蜜多。若菩薩摩訶薩欲疾圓滿一切有情",
    "T05n0220a_003:0012c03": "心行相智、一切相微妙智，應學般若波羅蜜",
    "T05n0220a_003:0012c04": "多。若菩薩摩訶薩欲拔一切煩惱習氣，應學",
    "T05n0220a_003:0012c05": "般若波羅蜜多。若菩薩摩訶薩欲入菩薩正",
    "T05n0220a_003:0012c06": "性離生，應學般若波羅蜜多。若菩薩摩訶薩",
    "T05n0220a_003:0012c07": "欲超聲聞及獨覺地，應學般若波羅蜜多。若",
    "T05n0220a_003:0012c08": "菩薩摩訶薩欲住菩薩不退轉地，應學般若",
    "T05n0220a_003:0012c09": "波羅蜜多。若菩薩摩訶薩欲得六種捷速神",
    "T05n0220a_003:0012c10": "通，應學般若波羅蜜多。若菩薩摩訶薩欲知",
    "T05n0220a_003:0012c11": "一切有情心行所趣差別，應學般若波羅蜜",
    "T05n0220a_003:0012c12": "多。「若菩薩摩訶薩欲勝一切聲聞、獨覺智慧",
    "T05n0220a_003:0012c13": "作用，應學般若波羅蜜多。若菩薩摩訶薩欲",
    "T05n0220a_003:0012c14": "得一切陀羅尼門、三摩地門，應學般若波羅",
    "T05n0220a_003:0012c15": "蜜多。若菩薩摩訶薩欲以一念隨喜俱心，超",
    "T05n0220a_003:0012c16": "過一切聲聞、獨覺所有布施，應學般若波羅",
    "T05n0220a_003:0012c17": "蜜多。若菩薩摩訶薩欲以一念隨喜俱心，超",
    "T05n0220a_003:0012c18": "過一切聲聞、獨覺所有淨戒，應學般若波羅",
    "T05n0220a_003:0012c19": "蜜多。若菩薩摩訶薩欲以一念隨喜俱心，超",
    "T05n0220a_003:0012c20": "過一切聲聞、獨覺定、慧、解脫、解脫智見，應學",
    "T05n0220a_003:0012c21": "般若波羅蜜多。若菩薩摩訶薩欲以一念隨",
    "T05n0220a_003:0012c22": "喜俱心，超過一切聲聞、獨覺靜慮、解脫、等持、",
    "T05n0220a_003:0012c23": "等至及餘善法，應學般若波羅蜜多。若菩薩",
    "T05n0220a_003:0012c24": "摩訶薩欲以一念所修善法，超過一切異生、",
    "T05n0220a_003:0012c25": "聲聞、獨覺善法，應學般若波羅蜜多。若菩薩",
    "T05n0220a_003:0012c26": "摩訶薩欲行少分布施、淨戒、安忍、精進、靜慮、",
    "T05n0220a_003:0012c27": "般若，為諸有情方便善巧，迴向無上正等菩",
    "T05n0220a_003:0012c28": "提，便得無量無邊功德，應學般若波羅蜜多。",
    "T05n0220a_003:0012c29": "「復次，舍利子！若菩薩摩訶薩欲令所行布施、",
    "T05n0220a_003:0013a01": "淨戒、安忍、精進、靜慮、般若波羅蜜多，離諸障",
    "T05n0220a_003:0013a02": "礙速得圓滿，應學般若波羅蜜多。若菩薩摩",
    "T05n0220a_003:0013a03": "訶薩欲得世世常見諸佛，恒聞正法得佛覺",
    "T05n0220a_003:0013a04": "悟，蒙佛憶念教誡教授，應學般若波羅蜜多。",
    "T05n0220a_003:0013a05": "若菩薩摩訶薩欲得佛身，具三十二大丈夫",
    "T05n0220a_003:0013a06": "相，八十隨好圓滿莊嚴，應學般若波羅蜜多。",
    "T05n0220a_003:0013a07": "若菩薩摩訶薩欲得世世常憶宿住，終不忘",
    "T05n0220a_003:0013a08": "失大菩提心，遠離惡友親近善友，恒修菩薩",
    "T05n0220a_003:0013a09": "摩訶薩行，應學般若波羅蜜多。若菩薩摩訶",
    "T05n0220a_003:0013a10": "薩欲得世世具大威德，摧眾魔冤伏諸外",
    "T05n0220a_003:0013a11": "道，應學般若波羅蜜多。若菩薩摩訶薩欲得",
    "T05n0220a_003:0013a12": "世世遠離一切煩惱業障，通達諸法心無罣",
    "T05n0220a_003:0013a13": "礙，應學般若波羅蜜多。「若菩薩摩訶薩欲得",
    "T05n0220a_003:0013a14": "世世善心、善願、善行相續常無懈廢，應學般",
    "T05n0220a_003:0013a15": "若波羅蜜多。若菩薩摩訶薩欲生佛家入童",
    "T05n0220a_003:0013a16": "真地，常不遠離諸佛菩薩，應學般若波羅蜜",
    "T05n0220a_003:0013a17": "多。若菩薩摩訶薩欲得世世具諸相好，端嚴",
    "T05n0220a_003:0013a18": "如佛，一切有情見者歡喜，發起無上正等覺",
    "T05n0220a_003:0013a19": "心，速能成辦諸佛功德，應學般若波羅蜜多。",
    "T05n0220a_003:0013a20": "若菩薩摩訶薩欲以種種勝善根力，隨意能",
    "T05n0220a_003:0013a21": "引上妙供具，供養恭敬、尊重讚歎一切如來、",
    "T05n0220a_003:0013a22": "應、正等覺，令諸善根速得圓滿，應學般若波",
    "T05n0220a_003:0013a23": "羅蜜多。若菩薩摩訶薩欲滿一切有情所求",
    "T05n0220a_003:0013a24": "飲食、衣服、床榻、臥具、病緣醫藥，種種花香、燈",
    "T05n0220a_003:0013a25": "明、車乘、園林、舍宅、財穀、珍奇、寶飾、伎樂，及餘",
    "T05n0220a_003:0013a26": "種種上妙樂具，應學般若波羅蜜多。",
    "T05n0220a_003:0013a27": "「復次，舍利子！若菩薩摩訶薩欲善安立盡虛",
    "T05n0220a_003:0013a28": "空界、法界、世界一切有情，皆令安住布施、淨戒、",
    "T05n0220a_003:0013a29": "安忍、精進、靜慮、般若波羅蜜多，應學般若波",
    "T05n0220a_003:0013b01": "羅蜜多。若菩薩摩訶薩欲得發起一念善心",
    "T05n0220a_003:0013b02": "所獲功德，乃至安坐妙菩提座，證得無上正",
    "T05n0220a_003:0013b03": "等菩提亦不窮盡，應學般若波羅蜜多。若菩",
    "T05n0220a_003:0013b04": "薩摩訶薩欲得十方諸佛世界一切如來、應、",
    "T05n0220a_003:0013b05": "正等覺及諸菩薩摩訶薩眾共所稱讚，應學",
    "T05n0220a_003:0013b06": "般若波羅蜜多。若菩薩摩訶薩欲一發心即",
    "T05n0220a_003:0013b07": "能遍至十方各如殑伽沙界，供養諸佛利樂有",
    "T05n0220a_003:0013b08": "情，應學般若波羅蜜多。若菩薩摩訶薩欲一",
    "T05n0220a_003:0013b09": "發聲即能遍滿十方各如殑伽沙界，讚歎諸",
    "T05n0220a_003:0013b10": "佛教誨有情，應學般若波羅蜜多。若菩薩摩",
    "T05n0220a_003:0013b11": "訶薩欲一念頃安立十方殑伽沙等諸佛世",
    "T05n0220a_003:0013b12": "界一切有情，皆令習學十善業道，受三歸依",
    "T05n0220a_003:0013b13": "護持禁戒，應學般若波羅蜜多。若菩薩摩訶",
    "T05n0220a_003:0013b14": "薩欲一念頃安立十方殑伽沙等諸佛世界",
    "T05n0220a_003:0013b15": "一切有情，皆令習學四靜慮、四無量、四無色",
    "T05n0220a_003:0013b16": "定，獲五神通，應學般若波羅蜜多。若菩薩摩",
    "T05n0220a_003:0013b17": "訶薩欲一念頃安立十方殑伽沙等諸佛世",
    "T05n0220a_003:0013b18": "界一切有情，令住大乘修菩薩行不毀餘乘，",
    "T05n0220a_003:0013b19": "應學般若波羅蜜多。若菩薩摩訶薩欲紹佛",
    "T05n0220a_003:0013b20": "種令不斷絕，護菩薩家令不退轉，嚴淨佛土",
    "T05n0220a_003:0013b21": "令速成辦，應學般若波羅蜜多。",
    "T05n0220a_003:0013b22": "「復次，舍利子！若菩薩摩訶薩欲通達內空、外",
    "T05n0220a_003:0013b23": "空、內外空、空空、大空、勝義空、有為空、無為",
    "T05n0220a_003:0013b24": "空、畢竟空、無際空、散空、無變異空、本性空、",
    "T05n0220a_003:0013b25": "自相空、共相空、一切法空、不可得空、無性",
    "T05n0220a_003:0013b26": "空、自性空、無性自性空，應學般若波羅蜜多。",
    "T05n0220a_003:0013b27": "若菩薩摩訶薩欲通達一切法真如、法界、法",
    "T05n0220a_003:0013b28": "性、不虛妄性、不變異性、平等性、離生性、法",
    "T05n0220a_003:0013b29": "定、法住、實際、虛空界、不思議界，應學般若",
    "T05n0220a_003:0013c01": "波羅蜜多。若菩薩摩訶薩，欲通達一切法盡",
    "T05n0220a_003:0013c02": "所有性、如所有性，應學般若波羅蜜多。若菩",
    "T05n0220a_003:0013c03": "薩摩訶薩欲通達一切法因緣、等無間緣、所",
    "T05n0220a_003:0013c04": "緣緣、增上緣性，應學般若波羅蜜多。若菩薩",
    "T05n0220a_003:0013c05": "摩訶薩欲通達一切法如幻、如夢、如響、如像、",
    "T05n0220a_003:0013c06": "如光影、如陽焰、如空花、如尋香城、如變化",
    "T05n0220a_003:0013c07": "事，唯心所現性相俱空，應學般若波羅蜜多。",
    "T05n0220a_003:0013c08": "「若菩薩摩訶薩欲知三千大千世界虛空、大",
    "T05n0220a_003:0013c09": "地、諸山、大海、江河、池沼、澗谷、陂湖、地、水、火、",
    "T05n0220a_003:0013c10": "風諸極微量，應學般若波羅蜜多。若菩薩摩",
    "T05n0220a_003:0013c11": "訶薩欲㭊一毛以為百分取一分毛，盡舉三",
    "T05n0220a_003:0013c12": "千大千世界大海、江河、池沼、澗谷、陂湖中水，",
    "T05n0220a_003:0013c13": "棄置他方無邊世界，而不惱觸水族生類，應",
    "T05n0220a_003:0013c14": "學般若波羅蜜多。若菩薩摩訶薩見有劫火",
    "T05n0220a_003:0013c15": "遍燒三千大千世界天地洞然，欲以一氣吹",
    "T05n0220a_003:0013c16": "令頓滅，應學般若波羅蜜多。若菩薩摩訶薩",
    "T05n0220a_003:0013c17": "見有三千大千世界所依風輪飄擊上涌，將",
    "T05n0220a_003:0013c18": "吹三千大千世界蘇迷盧山、大蘇迷盧山、輪",
    "T05n0220a_003:0013c19": "圍山、大輪圍山及餘小山、大地等物碎如糠",
    "T05n0220a_003:0013c20": "糩，欲以一指障彼風力令息不起，應學般若",
    "T05n0220a_003:0013c21": "波羅蜜多。「若菩薩摩訶薩欲於三千大千世",
    "T05n0220a_003:0013c22": "界，一結跏坐充滿虛空，應學般若波羅蜜",
    "T05n0220a_003:0013c23": "多。若菩薩摩訶薩欲以一毛羂取三千大千",
    "T05n0220a_003:0013c24": "世界蘇迷盧山、大蘇迷盧山、輪圍山、大輪圍",
    "T05n0220a_003:0013c25": "山及餘小山、大地等物，擲過他方無量無數",
    "T05n0220a_003:0013c26": "無邊世界，而不惱觸諸有情類，應學般若波",
    "T05n0220a_003:0013c27": "羅蜜多。若菩薩摩訶薩欲以一食、一花、一香、",
    "T05n0220a_003:0013c28": "一幢、一蓋、一幡、一帳、一燈、一衣、一伎樂等，供",
    "T05n0220a_003:0013c29": "養恭敬、尊重讚歎十方各如殑伽沙界一切如",
    "T05n0220a_003:0014a01": "來、應、正等覺及弟子眾無不充足，應學般若",
    "T05n0220a_003:0014a02": "波羅蜜多。若菩薩摩訶薩欲等安立十方各",
    "T05n0220a_003:0014a03": "如殑伽沙界諸有情類，令住戒蘊、或住定蘊、",
    "T05n0220a_003:0014a04": "或住慧蘊、或住解脫蘊、或住解脫知見蘊、",
    "T05n0220a_003:0014a05": "或住預流果、或住一來果、或住不還果、或住",
    "T05n0220a_003:0014a06": "阿羅漢果、或住獨覺菩提，乃至或令入無餘",
    "T05n0220a_003:0014a07": "依般涅槃界，應學般若波羅蜜多。",
    "T05n0220a_003:0014a08": "「復次，舍利子！若菩薩摩訶薩修行般若波羅",
    "T05n0220a_003:0014a09": "蜜多，能如實知如是布施得大果報。謂如實",
    "T05n0220a_003:0014a10": "知：如是布施得生剎帝利大族，如是布施得",
    "T05n0220a_003:0014a11": "生婆羅門大族，如是布施得生長者大族，如",
    "T05n0220a_003:0014a12": "是布施得生居士大族，如是布施得生四大",
    "T05n0220a_003:0014a13": "王眾天、或生三十三天、或生夜摩天、或生覩",
    "T05n0220a_003:0014a14": "史多天、或生樂變化天、或生他化自在天，因",
    "T05n0220a_003:0014a15": "是布施得初靜慮或第二靜慮、或第三靜慮、",
    "T05n0220a_003:0014a16": "或第四靜慮，因是布施得空無邊處定或識",
    "T05n0220a_003:0014a17": "無邊處定、或無所有處定、或非想非非想處",
    "T05n0220a_003:0014a18": "定，因是布施得三十七菩提分法，因是布施",
    "T05n0220a_003:0014a19": "得三解脫門，因是布施得八解脫、或八勝處、",
    "T05n0220a_003:0014a20": "或九次第定、或十遍處，因是布施得陀羅尼",
    "T05n0220a_003:0014a21": "門或三摩地門，因是布施得入菩薩正性離",
    "T05n0220a_003:0014a22": "生，因是布施得極喜地、或離垢地、或發光地、",
    "T05n0220a_003:0014a23": "或焰慧地、或極難勝地、或現前地、或遠行地、",
    "T05n0220a_003:0014a24": "或不動地、或善慧地、或法雲地，因是布施得",
    "T05n0220a_003:0014a25": "佛五眼或六神通，因是布施得佛十力、或四",
    "T05n0220a_003:0014a26": "無所畏、或四無礙解、或十八佛不共法、或大",
    "T05n0220a_003:0014a27": "慈、大悲、大喜、大捨，因是布施得三十二大丈",
    "T05n0220a_003:0014a28": "夫相或八十隨好，因是布施得無忘失法或",
    "T05n0220a_003:0014a29": "恒住捨性，因是布施得一切智、或道相智、或",
    "T05n0220a_003:0014b01": "一切相智，因是布施得預流果、或一來果、或",
    "T05n0220a_003:0014b02": "不還果、或阿羅漢果、或獨覺菩提、或得無上",
    "T05n0220a_003:0014b03": "正等菩提。能如實知如是淨戒、安忍、精進、靜",
    "T05n0220a_003:0014b04": "慮、般若，得大果報亦復如是。",
    "T05n0220a_003:0014b05": "「復次，舍利子！若菩薩摩訶薩修行般若波羅",
    "T05n0220a_003:0014b06": "蜜多能如實知：如是布施方便善巧能滿布",
    "T05n0220a_003:0014b07": "施波羅蜜多，如是布施方便善巧能滿淨戒",
    "T05n0220a_003:0014b08": "波羅蜜多，如是布施方便善巧能滿安忍波",
    "T05n0220a_003:0014b09": "羅蜜多，如是布施方便善巧能滿精進波羅",
    "T05n0220a_003:0014b10": "蜜多，如是布施方便善巧能滿靜慮波羅蜜",
    "T05n0220a_003:0014b11": "多，如是布施方便善巧，能滿般若波羅蜜多。",
    "T05n0220a_003:0014b12": "「能如實知：如是淨戒方便善巧能滿淨戒波",
    "T05n0220a_003:0014b13": "羅蜜多，如是淨戒方便善巧能滿安忍波羅",
    "T05n0220a_003:0014b14": "蜜多，如是淨戒方便善巧能滿精進波羅蜜",
    "T05n0220a_003:0014b15": "多，如是淨戒方便善巧能滿靜慮波羅蜜多，",
    "T05n0220a_003:0014b16": "如是淨戒方便善巧能滿般若波羅蜜多，如",
    "T05n0220a_003:0014b17": "是淨戒方便善巧能滿布施波羅蜜多。「能如",
    "T05n0220a_003:0014b18": "實知：如是安忍方便善巧能滿安忍波羅蜜",
    "T05n0220a_003:0014b19": "多，如是安忍方便善巧能滿精進波羅蜜多，",
    "T05n0220a_003:0014b20": "如是安忍方便善巧能滿靜慮波羅蜜多，如",
    "T05n0220a_003:0014b21": "是安忍方便善巧能滿般若波羅蜜多，如是",
    "T05n0220a_003:0014b22": "安忍方便善巧能滿布施波羅蜜多，如是",
    "T05n0220a_003:0014b23": "安忍方便善巧能滿淨戒波羅蜜多。「能如",
    "T05n0220a_003:0014b24": "實知：如是精進方便善巧能滿精進波羅",
    "T05n0220a_003:0014b25": "蜜多，如是精進方便善巧能滿靜慮波羅",
    "T05n0220a_003:0014b26": "蜜多，如是精進方便善巧能滿般若波羅蜜",
    "T05n0220a_003:0014b27": "多，如是精進方便善巧能滿布施波羅蜜",
    "T05n0220a_003:0014b28": "多，如是精進方便善巧能滿淨戒波羅蜜",
    "T05n0220a_003:0014b29": "多，如是精進方便善巧能滿安忍波羅蜜多。",
    "T05n0220a_003:0014b30": "「能如實知：如是靜慮方便善巧能滿靜慮",
    "T05n0220a_003:0014c01": "波羅蜜多，如是靜慮方便善巧能滿般若",
    "T05n0220a_003:0014c02": "波羅蜜多，如是靜慮方便善巧能滿布施",
    "T05n0220a_003:0014c03": "波羅蜜多，如是靜慮方便善巧能滿淨戒",
    "T05n0220a_003:0014c04": "波羅蜜多，如是靜慮方便善巧能滿安忍波",
    "T05n0220a_003:0014c05": "羅蜜多，如是靜慮方便善巧能滿精進波羅",
    "T05n0220a_003:0014c06": "蜜多。「能如實知：如是般若方便善巧能滿般",
    "T05n0220a_003:0014c07": "若波羅蜜多，如是般若方便善巧能滿布施",
    "T05n0220a_003:0014c08": "波羅蜜多，如是般若方便善巧能滿淨戒波",
    "T05n0220a_003:0014c09": "羅蜜多，如是般若方便善巧能滿安忍波羅",
    "T05n0220a_003:0014c10": "蜜多，如是般若方便善巧能滿精進波羅蜜",
    "T05n0220a_003:0014c11": "多，如是般若方便善巧能滿靜慮波羅蜜多。」",
    "T05n0220a_003:0014c12": "時，舍利子白佛言：「世尊！云何菩薩摩訶薩修",
    "T05n0220a_003:0014c13": "行般若波羅蜜多能如實知如是布施、淨戒、",
    "T05n0220a_003:0014c14": "安忍、精進、靜慮、般若，由方便善巧故，能滿布",
    "T05n0220a_003:0014c15": "施、淨戒、安忍、精進、靜慮、般若波羅蜜多？」佛告",
    "T05n0220a_003:0014c16": "具壽舍利子言：「諸菩薩摩訶薩修行般若波",
    "T05n0220a_003:0014c17": "羅蜜多能如實知，若菩薩摩訶薩以無所得",
    "T05n0220a_003:0014c18": "而為方便，修行布施波羅蜜多，了達一切施",
    "T05n0220a_003:0014c19": "者、受者及所施物皆不可得，如是布施方便",
    "T05n0220a_003:0014c20": "善巧，能滿布施、淨戒、安忍、精進、靜慮、般若波",
    "T05n0220a_003:0014c21": "羅蜜多。若菩薩摩訶薩以無所得而為方便，",
    "T05n0220a_003:0014c22": "修行淨戒波羅蜜多，了達一切犯、無犯相皆",
    "T05n0220a_003:0014c23": "不可得，如是淨戒方便善巧，能滿淨戒、安忍、",
    "T05n0220a_003:0014c24": "精進、靜慮、般若、布施波羅蜜多。若菩薩摩訶",
    "T05n0220a_003:0014c25": "薩以無所得而為方便，修行安忍波羅蜜多，",
    "T05n0220a_003:0014c26": "了達一切動、不動相皆不可得，如是安忍方",
    "T05n0220a_003:0014c27": "便善巧，能滿安忍、精進、靜慮、般若、布施、淨戒",
    "T05n0220a_003:0014c28": "波羅蜜多。若菩薩摩訶薩以無所得而為方",
    "T05n0220a_003:0014c29": "便，修行精進波羅蜜多，了達一切身心勤、怠",
    "T05n0220a_003:0014c30": "皆不可得，如是精進方便善巧，能滿精進、靜",
    "T05n0220a_003:0015a01": "慮、般若、布施、淨戒、安忍波羅蜜多。若菩薩摩",
    "T05n0220a_003:0015a02": "訶薩以無所得而為方便，修行靜慮波羅蜜",
    "T05n0220a_003:0015a03": "多，了達一切有味、無味皆不可得，如是靜慮",
    "T05n0220a_003:0015a04": "方便善巧，能滿靜慮、般若、布施、淨戒、安忍、精",
    "T05n0220a_003:0015a05": "進波羅蜜多。若菩薩摩訶薩以無所得而為",
    "T05n0220a_003:0015a06": "方便，修行般若波羅蜜多，了達諸法若性、若",
    "T05n0220a_003:0015a07": "相皆不可得，如是般若方便善巧，能滿般若、",
    "T05n0220a_003:0015a08": "布施、淨戒、安忍、精進、靜慮波羅蜜多。",
    "T05n0220a_003:0015a09": "「復次，舍利子！若菩薩摩訶薩欲得過去、未來、",
    "T05n0220a_003:0015a10": "現在一切如來、應、正等覺所有功德，應學般",
    "T05n0220a_003:0015a11": "若波羅蜜多。若菩薩摩訶薩欲能遍到有為、",
    "T05n0220a_003:0015a12": "無為諸法彼岸，應學般若波羅蜜多。若菩",
    "T05n0220a_003:0015a13": "薩摩訶薩欲窮過去、未來、現在諸法真如、法",
    "T05n0220a_003:0015a14": "界、法性、無生、實際，應學般若波羅蜜多。若菩",
    "T05n0220a_003:0015a15": "薩摩訶薩欲與一切聲聞、獨覺而為導首，應",
    "T05n0220a_003:0015a16": "學般若波羅蜜多。若菩薩摩訶薩欲與諸佛",
    "T05n0220a_003:0015a17": "為親侍者，應學般若波羅蜜多。若菩薩摩訶",
    "T05n0220a_003:0015a18": "薩欲與諸佛為內眷屬，應學般若波羅蜜多。",
    "T05n0220a_003:0015a19": "若菩薩摩訶薩欲得世世具大眷屬，應學般",
    "T05n0220a_003:0015a20": "若波羅蜜多。若菩薩摩訶薩欲與菩薩常為",
    "T05n0220a_003:0015a21": "眷屬，應學般若波羅蜜多。「若菩薩摩訶薩",
    "T05n0220a_003:0015a22": "欲淨身器堪受世間供養恭敬，應學般若波",
    "T05n0220a_003:0015a23": "羅蜜多。若菩薩摩訶薩欲永摧伏諸慳貪心，",
    "T05n0220a_003:0015a24": "應學般若波羅蜜多。若菩薩摩訶薩欲永不",
    "T05n0220a_003:0015a25": "起諸犯戒心，應學般若波羅蜜多。若菩薩摩",
    "T05n0220a_003:0015a26": "訶薩欲永除去諸忿恚心，應學般若波羅蜜",
    "T05n0220a_003:0015a27": "多。若菩薩摩訶薩欲永棄捨諸懈怠心，應學",
    "T05n0220a_003:0015a28": "般若波羅蜜多。若菩薩摩訶薩欲永靜息諸",
    "T05n0220a_003:0015a29": "散亂心，應學般若波羅蜜多。若菩薩摩訶薩",
    "T05n0220a_003:0015b01": "欲永遠離諸惡慧心，應學般若波羅蜜多。若",
    "T05n0220a_003:0015b02": "菩薩摩訶薩欲普安立一切有情於施性福",
    "T05n0220a_003:0015b03": "業事、戒性福業事、修性福業事、供侍福業事、",
    "T05n0220a_003:0015b04": "有依福業事，應學般若波羅蜜多。若菩薩摩",
    "T05n0220a_003:0015b05": "訶薩欲得五眼，所謂肉眼、天眼、慧眼、法眼、佛",
    "T05n0220a_003:0015b06": "眼，應學般若波羅蜜多。",
    "T05n0220a_003:0015b07": "「復次，舍利子！若菩薩摩訶薩欲以天眼普見",
    "T05n0220a_003:0015b08": "十方殑伽沙等諸佛世界，一切如來、應、正等",
    "T05n0220a_003:0015b09": "覺，應學般若波羅蜜多。若菩薩摩訶薩欲以",
    "T05n0220a_003:0015b10": "天耳普聞十方殑伽沙等諸佛世界，一切如來、",
    "T05n0220a_003:0015b11": "應、正等覺所說正法，應學般若波羅蜜多。若",
    "T05n0220a_003:0015b12": "菩薩摩訶薩欲如實知十方各如殑伽沙界，",
    "T05n0220a_003:0015b13": "一切如來、應、正等覺心心所法，應學般若波",
    "T05n0220a_003:0015b14": "羅蜜多。若菩薩摩訶薩欲於十方殑伽沙等",
    "T05n0220a_003:0015b15": "諸佛世界，一一佛所聽聞正法常無懈廢，隨",
    "T05n0220a_003:0015b16": "所聞法乃至無上正等菩提終不忘失，應學",
    "T05n0220a_003:0015b17": "般若波羅蜜多。若菩薩摩訶薩欲見過去、未",
    "T05n0220a_003:0015b18": "來、現在十方世界種種佛土，應學般若波羅",
    "T05n0220a_003:0015b19": "蜜多。若菩薩摩訶薩欲於過去、未來、現在十",
    "T05n0220a_003:0015b20": "方諸佛所說一切契經、應頌、記別、諷頌、自",
    "T05n0220a_003:0015b21": "說、因緣、本事、本生、方廣、希法、譬喻、論議，諸",
    "T05n0220a_003:0015b22": "聲聞等若聞不聞，皆能通達甚深義趣，應學",
    "T05n0220a_003:0015b23": "般若波羅蜜多。若菩薩摩訶薩欲於過去、未",
    "T05n0220a_003:0015b24": "來、現在十方諸佛所說法門，自能受持、讀誦、",
    "T05n0220a_003:0015b25": "通利、善解義趣、為他廣說，應學般若波羅蜜",
    "T05n0220a_003:0015b26": "多。若菩薩摩訶薩欲於過去、未來、現在十方",
    "T05n0220a_003:0015b27": "諸佛所說法門，自能如實如說修行，亦能方",
    "T05n0220a_003:0015b28": "便勸他如實如說修行，應學般若波羅蜜多。",
    "T05n0220a_003:0015b29": "「若菩薩摩訶薩欲於十方殑伽沙等幽冥世",
    "T05n0220a_003:0015c01": "界，及於一一世界中間日月等光所不照處",
    "T05n0220a_003:0015c02": "為作光明，應學般若波羅蜜多。若菩薩摩訶",
    "T05n0220a_003:0015c03": "薩欲於十方殑伽沙等愚闇世界，其中有情",
    "T05n0220a_003:0015c04": "邪見熾盛，不信惡行，不信妙行，不信惡行妙",
    "T05n0220a_003:0015c05": "行異熟，不信前世，不信後世，不信苦諦，不信",
    "T05n0220a_003:0015c06": "集諦，不信滅諦，不信道諦，不信布施、淨戒、安",
    "T05n0220a_003:0015c07": "忍、精進、靜慮、般若等行能獲世間、出世間果，",
    "T05n0220a_003:0015c08": "不聞佛名、法名、僧名，方便開化令起正見，聞",
    "T05n0220a_003:0015c09": "三寶名歡喜信受，捨諸惡行修諸妙行，應學",
    "T05n0220a_003:0015c10": "般若波羅蜜多。若菩薩摩訶薩欲令十方殑",
    "T05n0220a_003:0015c11": "伽沙等世界有情，以己威力，盲者能視，聾者",
    "T05n0220a_003:0015c12": "能聽，瘂者能言，狂者得念，亂者得定，貧者得",
    "T05n0220a_003:0015c13": "富，露者得衣，飢者得食，渴者得飲，病者得除",
    "T05n0220a_003:0015c14": "愈，醜者得端嚴，形殘者得具足，根缺者得圓",
    "T05n0220a_003:0015c15": "滿，迷悶者得醒悟，疲頓者得安泰，應學般若",
    "T05n0220a_003:0015c16": "波羅蜜多。若菩薩摩訶薩欲令十方殑伽沙",
    "T05n0220a_003:0015c17": "等世界有情，以己威力，慈心相向如父如母、",
    "T05n0220a_003:0015c18": "如兄如弟、如姊如妹、如友如親不相違害，展",
    "T05n0220a_003:0015c19": "轉為作利益安樂，應學般若波羅蜜多。「若菩",
    "T05n0220a_003:0015c20": "薩摩訶薩欲令十方殑伽沙等世界有情，以",
    "T05n0220a_003:0015c21": "己威力，在惡趣者皆脫惡趣來生善趣，在善",
    "T05n0220a_003:0015c22": "趣者常居善趣不墮惡趣，應學般若波羅蜜",
    "T05n0220a_003:0015c23": "多。若菩薩摩訶薩欲令十方殑伽沙等世界",
    "T05n0220a_003:0015c24": "有情，以己威力，習惡業者皆修善業常無厭",
    "T05n0220a_003:0015c25": "倦，應學般若波羅蜜多。若菩薩摩訶薩欲令",
    "T05n0220a_003:0015c26": "十方殑伽沙等世界有情，以己威力，諸犯戒",
    "T05n0220a_003:0015c27": "者皆住戒蘊，諸散亂者皆住定蘊，諸愚癡者",
    "T05n0220a_003:0015c28": "皆住慧蘊，未得解脫者皆住解脫蘊，未得解",
    "T05n0220a_003:0015c29": "脫知見者皆住解脫知見蘊，應學般若波羅",
    "T05n0220a_003:0016a01": "蜜多。若菩薩摩訶薩欲令十方殑伽沙等世",
    "T05n0220a_003:0016a02": "界有情，以己威力，未見諦者令得見諦，住預",
    "T05n0220a_003:0016a03": "流果、或一來果、或不還果，或令證得阿羅漢",
    "T05n0220a_003:0016a04": "果，或令證得獨覺菩提，或令證得乃至無上",
    "T05n0220a_003:0016a05": "正等菩提，應學般若波羅蜜多。若菩薩摩訶",
    "T05n0220a_003:0016a06": "薩欲學諸佛殊勝威儀，令諸有情觀之無",
    "T05n0220a_003:0016a07": "厭，息一切惡生一切善，應學般若波羅蜜多。",
    "T05n0220a_003:0016a08": "「復次，舍利子！若菩薩摩訶薩作是思惟：『我於",
    "T05n0220a_003:0016a09": "何時如象王視，為眾說法容止肅然？』是菩薩",
    "T05n0220a_003:0016a10": "摩訶薩欲成斯事，應學般若波羅蜜多。「若菩",
    "T05n0220a_003:0016a11": "薩摩訶薩作是思惟：『我於何時身、語、意業皆",
    "T05n0220a_003:0016a12": "悉清淨隨智慧行？』是菩薩摩訶薩欲成斯事，",
    "T05n0220a_003:0016a13": "應學般若波羅蜜多。「若菩薩摩訶薩作是思",
    "T05n0220a_003:0016a14": "惟：『我於何時足不履地如四指量自在而行？』",
    "T05n0220a_003:0016a15": "是菩薩摩訶薩欲成斯事，應學般若波羅蜜",
    "T05n0220a_003:0016a16": "多。「若菩薩摩訶薩作是思惟：『我於何時當得",
    "T05n0220a_003:0016a17": "無量百千俱胝那庾多四大王眾天、三十三",
    "T05n0220a_003:0016a18": "天、夜摩天、覩史多天、樂變化天、他化自在",
    "T05n0220a_003:0016a19": "天、梵眾天、梵輔天、梵會天、大梵天、光天、少",
    "T05n0220a_003:0016a20": "光天、無量光天、極光淨天、淨天、少淨天、無",
    "T05n0220a_003:0016a21": "量淨天、遍淨天、廣天、少廣天、無量廣天、廣",
    "T05n0220a_003:0016a22": "果天、無繁天、無熱天、善現天、善見天、色究",
    "T05n0220a_003:0016a23": "竟天及諸龍神，供養恭敬、尊重讚歎，導從圍",
    "T05n0220a_003:0016a24": "繞詣菩提樹？』是菩薩摩訶薩欲成斯事，應學",
    "T05n0220a_003:0016a25": "般若波羅蜜多。「若菩薩摩訶薩作是思惟：『我",
    "T05n0220a_003:0016a26": "於何時當得無量百千俱胝那庾多四大王眾",
    "T05n0220a_003:0016a27": "天，乃至色究竟天及諸龍神，於菩提樹下",
    "T05n0220a_003:0016a28": "以寶衣為座？』是菩薩摩訶薩欲成斯事，應學",
    "T05n0220a_003:0016a29": "般若波羅蜜多。「若菩薩摩訶薩作是思惟：『我",
    "T05n0220a_003:0016b01": "於何時菩提樹下結跏趺坐，以眾妙相所莊",
    "T05n0220a_003:0016b02": "嚴手而撫大地，令彼地神并諸眷屬俱時踊",
    "T05n0220a_003:0016b03": "現為作證明？』是菩薩摩訶薩欲成斯事，應",
    "T05n0220a_003:0016b04": "學般若波羅蜜多。「若菩薩摩訶薩作是思惟：",
    "T05n0220a_003:0016b05": "『我於何時坐菩提樹降伏眾魔，證得無上正",
    "T05n0220a_003:0016b06": "等菩提？』是菩薩摩訶薩欲成斯事，應學般若",
    "T05n0220a_003:0016b07": "波羅蜜多。「若菩薩摩訶薩作是思惟：『我於何",
    "T05n0220a_003:0016b08": "時證得無上正等覺已，隨地方所行住坐臥",
    "T05n0220a_003:0016b09": "悉為金剛？』是菩薩摩訶薩欲成斯事，應學般",
    "T05n0220a_003:0016b10": "若波羅蜜多。「若菩薩摩訶薩作是思惟：『我於",
    "T05n0220a_003:0016b11": "何時當捨國位，出家之日即成無上正等菩",
    "T05n0220a_003:0016b12": "提，還於是日轉妙法輪，即令無量無數有情，",
    "T05n0220a_003:0016b13": "遠塵離垢生淨法眼；復令無量無數有情，永",
    "T05n0220a_003:0016b14": "盡諸漏心慧解脫；亦令無量無數有情，皆於",
    "T05n0220a_003:0016b15": "無上正等菩提得不退轉？』是菩薩摩訶薩欲",
    "T05n0220a_003:0016b16": "成斯事，應學般若波羅蜜多。「若菩薩摩訶薩",
    "T05n0220a_003:0016b17": "作是思惟：『我於何時當得無上正等菩提，無",
    "T05n0220a_003:0016b18": "量無數聲聞、菩薩為弟子眾，一說法時無量",
    "T05n0220a_003:0016b19": "無數諸有情類，不起于座同時證得阿羅漢",
    "T05n0220a_003:0016b20": "果；無量無數諸有情類，不起于座同於無上",
    "T05n0220a_003:0016b21": "正等菩提得不退轉？』是菩薩摩訶薩欲成斯",
    "T05n0220a_003:0016b22": "事，應學般若波羅蜜多。「若菩薩摩訶薩作是",
    "T05n0220a_003:0016b23": "思惟：『我於何時壽量無盡，身有無量無邊光",
    "T05n0220a_003:0016b24": "明，相好莊嚴觀者無厭，行時雖有千葉蓮花，",
    "T05n0220a_003:0016b25": "自然涌現每承其足，而令地上現千輻輪，舉",
    "T05n0220a_003:0016b26": "步經行大地震動，然不擾惱地居有情，欲迴",
    "T05n0220a_003:0016b27": "顧時舉身皆轉，足之所履盡金剛際，如車輪",
    "T05n0220a_003:0016b28": "量地亦隨轉？』是菩薩摩訶薩欲成斯事，應學",
    "T05n0220a_003:0016b29": "般若波羅蜜多。「若菩薩摩訶薩作是思惟：『我",
    "T05n0220a_003:0016c01": "於何時舉身支節皆放無量無數光明，遍照",
    "T05n0220a_003:0016c02": "十方無邊世界，隨所照處為諸有情作大饒",
    "T05n0220a_003:0016c03": "益？』是菩薩摩訶薩欲成斯事，應學般若波羅",
    "T05n0220a_003:0016c04": "蜜多。「若菩薩摩訶薩作是思惟：『我於何時當",
    "T05n0220a_003:0016c05": "得無上正等菩提，我佛土中無有一切貪欲、",
    "T05n0220a_003:0016c06": "瞋恚、愚癡等名，亦不聞有地獄、傍生、鬼界惡",
    "T05n0220a_003:0016c07": "趣？』是菩薩摩訶薩欲成斯事，應學般若波羅",
    "T05n0220a_003:0016c08": "蜜多。「若菩薩摩訶薩作是思惟：『我於何時當",
    "T05n0220a_003:0016c09": "得無上正等菩提，我佛土中諸有情類成就",
    "T05n0220a_003:0016c10": "妙慧如餘佛土，每作念言：布施、調伏、安忍、勇",
    "T05n0220a_003:0016c11": "進、寂靜、諦觀，離諸放逸勤修梵行，於諸有情",
    "T05n0220a_003:0016c12": "慈、悲、喜、捨，不相惱觸，豈不善哉？』是菩薩摩訶",
    "T05n0220a_003:0016c13": "薩欲成斯事，應學般若波羅蜜多。「若菩薩摩",
    "T05n0220a_003:0016c14": "訶薩作是思惟：『我於何時當得無上正等菩",
    "T05n0220a_003:0016c15": "提，我佛土中諸有情類成就種種殊勝功德，",
    "T05n0220a_003:0016c16": "餘佛土中諸佛菩薩咸共稱讚？』是菩薩摩訶",
    "T05n0220a_003:0016c17": "薩欲成斯事，應學般若波羅蜜多。「若菩薩摩",
    "T05n0220a_003:0016c18": "訶薩作是思惟：『我於何時當得無上正等菩",
    "T05n0220a_003:0016c19": "提，化事既周般涅槃後，正法無有滅盡之期，",
    "T05n0220a_003:0016c20": "常為有情作饒益事？』是菩薩摩訶薩欲成斯",
    "T05n0220a_003:0016c21": "事，應學般若波羅蜜多。「若菩薩摩訶薩作是",
    "T05n0220a_003:0016c22": "思惟：『我於何時當得無上正等菩提，十方各",
    "T05n0220a_003:0016c23": "如殑伽沙界諸有情類，聞我名者必得無上",
    "T05n0220a_003:0016c24": "正等菩提？』是菩薩摩訶薩欲成斯事，應學般",
    "T05n0220a_003:0016c25": "若波羅蜜多。「舍利子！諸菩薩摩訶薩欲得此",
    "T05n0220a_003:0016c26": "等無量無數不可思議希有功德，應學般若",
    "T05n0220a_003:0016c27": "波羅蜜多。」",
    "T05n0220a_003:0016c28": "大般若波羅蜜多經卷第三"
}