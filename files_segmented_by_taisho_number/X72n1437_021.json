{
    "X72n1437_021:0502c03": "永覺和尚廣錄卷第二十一",
    "X72n1437_021:0502c05": "嗣法弟子　道霈　重編",
    "X72n1437_021:0502c06": "諸贊",
    "X72n1437_021:0502c07": "彌陀佛贊",
    "X72n1437_021:0502c08": "祇是這箇。喚作彌陀。若是那箇。喚作甚麼。駕空華之",
    "X72n1437_021:0502c09": "寶筏。接幻住之娑婆。示淨示穢。一塲懡[怡台+羅]。舍穢趨淨。",
    "X72n1437_021:0502c10": "夢踰大河。若遇鐵額銅睛漢。一定從他不順他。且道。",
    "X72n1437_021:0502c11": "是往生不是往生。噫。東村王大無思算。倒騎石馬過",
    "X72n1437_021:0502c12": "新羅。",
    "X72n1437_021:0502c13": "釋迦佛贊",
    "X72n1437_021:0502c14": "三世一切薄伽梵。唯我釋尊最希有。降生偏向難忍",
    "X72n1437_021:0502c15": "邦。五濁借作歸元路。降生皇宮處極尊。飄然棄去如",
    "X72n1437_021:0502c16": "敝屣。示知本有天然貴。區區凡榮豈能等。納妻誕子",
    "X72n1437_021:0502c17": "同人法。一旦割去如斬絲。示知情愛為大患。復性初",
    "X72n1437_021:0502c18": "關首斷之。徧遊外道親穿過。知非便捨明且決。示知",
    "X72n1437_021:0502c19": "彼法非究竟。歷劫煉行盡唐捐。雪山六載嘴盧都。雪",
    "X72n1437_021:0502c20": "覆千峰不暇看。示知研道貴精勤。情根見刺俱斷絕。",
    "X72n1437_021:0502c21": "一覩明星云大悟。大驚小恠稱成佛。示知成佛有正",
    "X72n1437_021:0502c22": "因。不從心外強修證。菩提場中暢本懷。却如旭日照",
    "X72n1437_021:0502c23": "高山。俯就羣機啟方便。權隱珍袍著敝衣。鹿野初轉",
    "X72n1437_021:0502c24": "四諦輪。陳如接拍便成令。從茲三寶住世間。光明熾",
    "X72n1437_021:0503a01": "盛照一切。說漸說頓仍說圓。應機雨化度無極。不論",
    "X72n1437_021:0503a02": "三草及二木。觸著一一皆暢茂。金河法浪流不窮。至",
    "X72n1437_021:0503a03": "今餘潤猶瀝瀝。纔沾一滴徹根源。光吞十虗誰敢匹。",
    "X72n1437_021:0503a04": "佛功德海如沙界。我贊一塵尚如是。塵塵功德廣難",
    "X72n1437_021:0503a05": "量。我有舌根不能及。即使法界諸大覺。慇懃各出廣",
    "X72n1437_021:0503a06": "長舌。說偈直滿百千歲。贊我釋尊亦難罄。痛思我與",
    "X72n1437_021:0503a07": "釋迦等。無量劫來無有二。渠遊濁土若蓮華。我陷泥",
    "X72n1437_021:0503a08": "塗不能出。纖毫未曾有減增。祇從迷悟分凡聖。迷則",
    "X72n1437_021:0503a09": "心反成外物。濁浪拍天不可渡。悟則外物盡唯心。渾",
    "X72n1437_021:0503a10": "圓炤耀光明聚。到底迷悟不相干。淨穢兩途俱坐斷。",
    "X72n1437_021:0503a11": "法身笑破等枯樁。向上有句如何說。我今稽首問釋",
    "X72n1437_021:0503a12": "尊。釋尊垂眸復閉舌。但願身心奉塵剎。普使眾生悉",
    "X72n1437_021:0503a13": "成佛。",
    "X72n1437_021:0503a14": "出山像贊",
    "X72n1437_021:0503a15": "空山峭絕。凍雲未開。形類枯木。舌長深苔。堆堆兀坐。",
    "X72n1437_021:0503a16": "任世疑猜。明星夜覩。不勝自咍。忍俊不禁。再嘆奇哉。",
    "X72n1437_021:0503a17": "三思大事。却出山來。咄。四十九年阿漉漉。至今滿面",
    "X72n1437_021:0503a18": "是塵埃。",
    "X72n1437_021:0503a19": "觀音大士贊(二首)",
    "X72n1437_021:0503a20": "以眼觀音。聞性自空。以音遇眼。音性自泯。音聞兩寂。",
    "X72n1437_021:0503a21": "唯是一心。孤光迥脫。不廢音聞。二俱徧滿。罔不圓通。",
    "X72n1437_021:0503a22": "一根如是。諸根亦然。交炤互用。靈妙難思。八萬四千。",
    "X72n1437_021:0503a23": "手眼竝彰。故稱大悲。其德無量。應此方機。斯為第一。",
    "X72n1437_021:0503a24": "妙觀之力。是菩薩師。供養弟子。盍省其師。若得其師。",
    "X72n1437_021:0503b01": "是真供養。",
    "X72n1437_021:0503b02": "不是金沙灘頭婦。亦非普陀巖畔客。老僧見他鼻半",
    "X72n1437_021:0503b03": "邊。祇是箇十界無家底老賊。",
    "X72n1437_021:0503b04": "三大士贊",
    "X72n1437_021:0503b05": "三老相逢說甚麼。證南作北奈渠何。扶同附會任唇",
    "X72n1437_021:0503b06": "舌。總是一場嗹哩囉。直至于今毒未息。看來一字也",
    "X72n1437_021:0503b07": "成多。請君體取未生句。莫管無風水上波。",
    "X72n1437_021:0503b08": "文殊大士贊",
    "X72n1437_021:0503b09": "稽首大士。為佛長子。智光普炤。實諸佛母。影現娑婆。",
    "X72n1437_021:0503b10": "釋尊良輔。坐師子座。震塗毒鼓。",
    "X72n1437_021:0503b11": "布袋和尚贊(二首)",
    "X72n1437_021:0503b12": "我不重你。臉笑嘻嘻。我不重你腹大便便。我不重你",
    "X72n1437_021:0503b13": "身量腇腲。我不重你胸次廓然。我祇重你負著布袋",
    "X72n1437_021:0503b14": "不知年。到處逢人乞一錢。癡癡不捨無時了。婬坊酒",
    "X72n1437_021:0503b15": "肆亦留連。婆心果是如天濶。收歸布袋沒中邊。雖然",
    "X72n1437_021:0503b16": "如是。若渠放下布袋。又作麼生贊嘆。也祇得稽首南",
    "X72n1437_021:0503b17": "無慈氏尊前。",
    "X72n1437_021:0503b18": "大了肚寬了腸。看來無界不收藏。未知此願何時滿。",
    "X72n1437_021:0503b19": "祇好呵呵笑一場。",
    "X72n1437_021:0503b20": "寒山拾得贊",
    "X72n1437_021:0503b21": "敝衣垢面。蓬髮婆娑。持帚回顧。為箇甚麼。為彼世人。",
    "X72n1437_021:0503b22": "癡蠢者多。強執空影。為禍之囮。直須掃破。免彼蹉跎。",
    "X72n1437_021:0503b23": "長言不足。繼以悲歌。悲歌不薦。無可奈何。悲轉為笑。",
    "X72n1437_021:0503b24": "拍手呵呵。笑彼逐逐。如自燒蛾。噫。國清門外溪山古。",
    "X72n1437_021:0503c01": "至今明月挂松蘿。",
    "X72n1437_021:0503c02": "空生尊者贊",
    "X72n1437_021:0503c03": "既名空生。云何有相。相耶空耶。為一為兩。碎諸有關。",
    "X72n1437_021:0503c04": "破如來藏。不管巖前雨華。且把手中拄杖。雖云是東",
    "X72n1437_021:0503c05": "方青龍陀。也祇是這般模樣。",
    "X72n1437_021:0503c06": "十八羅漢贊。為金仙庵題",
    "X72n1437_021:0503c07": "竪指",
    "X72n1437_021:0503c08": "若為指佛。何者是佛。若為指心。何者非心。一指分明",
    "X72n1437_021:0503c09": "太漏逗。千年祇作野狐精。還有為尊者出氣的麼。唐",
    "X72n1437_021:0503c10": "時却有老俱胝。",
    "X72n1437_021:0503c11": "執卷",
    "X72n1437_021:0503c12": "祇這手卷。親從佛得。文彩已彰。炭中露墨。咄。好向堂",
    "X72n1437_021:0503c13": "前把火焚。免使人見贓捉賊。",
    "X72n1437_021:0503c14": "扶杖",
    "X72n1437_021:0503c15": "一條拄杖子。照用不容分。扶過斷橋水。伴歸無月村。",
    "X72n1437_021:0503c16": "到不如放下著。何以故。正眼看來。不值半分文。",
    "X72n1437_021:0503c17": "撥眉",
    "X72n1437_021:0503c18": "撥開長眉。分明覿面。怎奈迷何。依然不見。見不見。休",
    "X72n1437_021:0503c19": "向空中尋閃電。",
    "X72n1437_021:0503c20": "入定",
    "X72n1437_021:0503c21": "寂不聞聲。天華亂墜。最先見佛。熱瞞一會。似此等惡",
    "X72n1437_021:0503c22": "模惡樣。祇好貶向人天。永作福田之類。",
    "X72n1437_021:0503c23": "合掌",
    "X72n1437_021:0503c24": "合掌當胸。歸依那箇。若言見佛。分明話墮。縱言不見。",
    "X72n1437_021:0504a01": "未免有過。噫。看來合掌當胸。真不如撒手長臥。",
    "X72n1437_021:0504a02": "擊磬",
    "X72n1437_021:0504a03": "擊磬一聲。大地平沉。虗空髓露。枯木龍吟。若到山僧",
    "X72n1437_021:0504a04": "門下。大有事在。為渠祇見其影。不見其形。",
    "X72n1437_021:0504a05": "洗耳",
    "X72n1437_021:0504a06": "洗耳去塵。還成自汙。雖是圓通。七錯八悞。正好當胸",
    "X72n1437_021:0504a07": "打一拳。那管你靈山親囑付。",
    "X72n1437_021:0504a08": "降龍",
    "X72n1437_021:0504a09": "娑竭出海。神變叵測。似鶻提鳩。未為奇特。既是似鶻",
    "X72n1437_021:0504a10": "提鳩。何以未為奇特。請問唐時白拈賊。",
    "X72n1437_021:0504a11": "伏虎",
    "X72n1437_021:0504a12": "獰虎失威。怗然馴伏。要騎便騎。却如跨犢。若是本分",
    "X72n1437_021:0504a13": "衲僧。安用這箇業畜。豈不見道。巴歌不是陽春曲。",
    "X72n1437_021:0504a14": "憑几",
    "X72n1437_021:0504a15": "試問尊者。還有憑依也無。若有憑依。何須這箇。若無",
    "X72n1437_021:0504a16": "憑依。安用這箇。所以衲僧據令。不免一拳打破。雖然。",
    "X72n1437_021:0504a17": "佛事門中聻。",
    "X72n1437_021:0504a18": "抱膝",
    "X72n1437_021:0504a19": "昔也曲膝而請。今也抱膝而坐。長年無事商量。却似",
    "X72n1437_021:0504a20": "習成怠隋。休怠隋。一自靈山分付後。不會打發得這",
    "X72n1437_021:0504a21": "些滯貨。",
    "X72n1437_021:0504a22": "補衲",
    "X72n1437_021:0504a23": "瞿曇舊衲衣。片片裁雲補。持來重七斤。包著細腰鼓。",
    "X72n1437_021:0504a24": "還有要識老瞿曇者麼。祗這是。",
    "X72n1437_021:0504b01": "看經",
    "X72n1437_021:0504b02": "祇這一卷經。從來不許轉。晝夜鑽紙窓。太近翻成遠。",
    "X72n1437_021:0504b03": "畢竟要轉這一卷麼。腦後一眼開。大地秋雲捲。",
    "X72n1437_021:0504b04": "弄獅",
    "X72n1437_021:0504b05": "汝弄獅子。弄得幾出。六即是一。一即是六。好手還渠",
    "X72n1437_021:0504b06": "老作家。白雲深隱禪那窟。",
    "X72n1437_021:0504b07": "寫經",
    "X72n1437_021:0504b08": "須彌為筆。大海為墨。寫這一卷經。虗空都逼塞。還寫",
    "X72n1437_021:0504b09": "得出麼。雖然。今日筆尖上。放光動地。見者乃仙陀之",
    "X72n1437_021:0504b10": "客。",
    "X72n1437_021:0504b11": "負袋",
    "X72n1437_021:0504b12": "寬了肚皮。打開布袋。逢人乞一文。償却前生債。酒肆",
    "X72n1437_021:0504b13": "與婬坊。到處俱無礙。呵呵。十字街頭。一場破敗。",
    "X72n1437_021:0504b14": "托塔",
    "X72n1437_021:0504b15": "寶塔從西來。驚天復動地。光恠百千秋。見者難擬議。",
    "X72n1437_021:0504b16": "休擬議。恐不是阿育王的舍利。",
    "X72n1437_021:0504b17": "達摩贊(三首)",
    "X72n1437_021:0504b18": "西來老胡。甚是糊塗。梁武問著第一義。大膽說出廓",
    "X72n1437_021:0504b19": "然無。再云不識似銀山。闔國蹉過空躇蹰。祇得暗向",
    "X72n1437_021:0504b20": "長江渡。九年面壁嘴盧都。一堆滯貨誰承買。雪夜安",
    "X72n1437_021:0504b21": "心髓亦枯。看來西天未發足時。也好與三十棒。何以",
    "X72n1437_021:0504b22": "故。為渠起樣作模。",
    "X72n1437_021:0504b23": "一蘆渡江。九年面壁。擬議不來。千聖莫識。流毒震旦。",
    "X72n1437_021:0504b24": "至今未息。有甚好處。破鞋一隻。",
    "X72n1437_021:0504c01": "堆堆面壁。說箇甚麼。三拜得髓。一場懡[怡台+羅]。傳虗接響",
    "X72n1437_021:0504c02": "至今日。却似重添水上波。",
    "X72n1437_021:0504c03": "三教圖贊",
    "X72n1437_021:0504c04": "三老出來。氷片霰雪。割裂虗空。掉三寸舌。成得何事。",
    "X72n1437_021:0504c05": "證龜作鼈。一朝聚首。更有何說。",
    "X72n1437_021:0504c06": "達觀大師贊",
    "X72n1437_021:0504c07": "其骨若鋼。其氣如虹。肩荷大法。力振頺風。如護君父。",
    "X72n1437_021:0504c08": "豈顧厥躬。雖罹其難。法門之忠。",
    "X72n1437_021:0504c09": "雲棲大師贊",
    "X72n1437_021:0504c10": "末風浮薄。法綱久隤。賴師振之。狂瀾頓回。專一心而",
    "X72n1437_021:0504c11": "歸淨國。弘萬行以布深慈。是知。師固當世之柱石。亦",
    "X72n1437_021:0504c12": "萬世之繩規。",
    "X72n1437_021:0504c13": "雲棲壽昌真寂三大師贊",
    "X72n1437_021:0504c14": "三師竝出。日照昏衢。或禪或教。異路同趨。承前啟後。",
    "X72n1437_021:0504c15": "作眾良模。吾雖不敏。願學之而未能者乎。",
    "X72n1437_021:0504c16": "壽昌和尚贊(二首)",
    "X72n1437_021:0504c17": "一旦推翻大好山。等閑跳出祖師關。耕雨鋤雲五十",
    "X72n1437_021:0504c18": "載。何曾有意入塵寰。銕骨凌空難比擬。鳥道無人獨",
    "X72n1437_021:0504c19": "往還。一條拄杖如龍活。至今洞口自潺湲。",
    "X72n1437_021:0504c20": "這老和尚。全沒巴鼻。指東話西。實無道理。惱亂眾生。",
    "X72n1437_021:0504c21": "無風浪起。建二十餘剎。使鬼驅風。歷五十餘年。填坑",
    "X72n1437_021:0504c22": "穵地。臨了一場逗漏。却云今日分明指示。莫是從大",
    "X72n1437_021:0504c23": "好山過麼。咄。切莫向此中擬議。",
    "X72n1437_021:0504c24": "博山和尚贊",
    "X72n1437_021:0505a01": "從玉山絕却路頭。向峨峰安下鼻孔。錦繡囊中飄異",
    "X72n1437_021:0505a02": "香。虗空面上鑽窟竉。牢把鐵關不暫開。末後誰能繼",
    "X72n1437_021:0505a03": "其踵。",
    "X72n1437_021:0505a04": "滕秀實居士贊(二首)",
    "X72n1437_021:0505a05": "秀而華。秀而實。雖是一場好夢。醒後何須更覓。學道",
    "X72n1437_021:0505a06": "八載。遽爾趨寂。可喜者問道之念方勤。可惜者履道",
    "X72n1437_021:0505a07": "之功未畢。雖然。末後一曲讓君長。趺坐西逝明歷歷。",
    "X72n1437_021:0505a08": "老鶴踏翻松頂巢。帶月飛歸人未識。",
    "X72n1437_021:0505a09": "閻浮一夢誰先覺。五欲重重自成縛。先生腰纏十萬",
    "X72n1437_021:0505a10": "貫。更曾跨箇楊州鶴。臨終拍手唱歸來。獅子迸斷黃",
    "X72n1437_021:0505a11": "金索。好似昔年馮濟川。不免將錯去就錯。穩坐蓮華",
    "X72n1437_021:0505a12": "大若輪。五色寶光相映爍。天衣飄緲絢雲霓。琉璃地",
    "X72n1437_021:0505a13": "上聞天樂。世間多少競英雄。看來輸君最後著。尚留",
    "X72n1437_021:0505a14": "這箇在娑婆。惡水當頭潑一杓。",
    "X72n1437_021:0505a15": "兵憲林得山居士贊",
    "X72n1437_021:0505a16": "君性多豪爽。磊落稱奇英。心胸洞無物。肝膽向人傾。",
    "X72n1437_021:0505a17": "憂時獨上批鱗疏。壯心直欲靖胡塵。轉輸軍餉三邊",
    "X72n1437_021:0505a18": "足。抗守危城萬虜驚。北門鎖鑰君堪寄。遭讒拂袖東",
    "X72n1437_021:0505a19": "海潯。屢約披緇叩石鼓。胡為濡滯愧山靈。韓范功業",
    "X72n1437_021:0505a20": "今何在。算來嬴得一虗名。若待功成方斂迹。巖石雲",
    "X72n1437_021:0505a21": "中也笑人。舉世盡因名利醉。堪嘆無人號獨醒。我今",
    "X72n1437_021:0505a22": "預掃峰頭石。徯君共操沒弦琴。",
    "X72n1437_021:0505a23": "侍講陳仲謀居士贊",
    "X72n1437_021:0505a24": "剛介如君有幾人。寒梅雪裏一枝春。披緇獨對巖前",
    "X72n1437_021:0505b01": "月。却是先朝骨骾臣。",
    "X72n1437_021:0505b02": "德山樵者贊(有引)",
    "X72n1437_021:0505b03": "樵者楊姓。諱逢京。別號泰宇。德山其所隱也。生出華",
    "X72n1437_021:0505b04": "胄。跡混禪侶。其宅心制行。月旦多賢之。然以賢而貧。",
    "X72n1437_021:0505b05": "亦以貧而益見其賢。則其貧也不亦善乎。厥嗣逸凡",
    "X72n1437_021:0505b06": "氏。有乃父風。持其像求贊。余謂。若居士者。可以風矣。",
    "X72n1437_021:0505b07": "漫題數語。以塞其請。",
    "X72n1437_021:0505b08": "淵淵其衷。穆穆其容。居德以厚。育德以冲。中歲好道。",
    "X72n1437_021:0505b09": "益晦厥躬。樂施弗倦。晚乃愈窮。矢志西方。如水必東。",
    "X72n1437_021:0505b10": "臨終翛然。鴈過長空。嗚呼居士。其取之物則儉。取之",
    "X72n1437_021:0505b11": "道則隆者乎。",
    "X72n1437_021:0505b12": "自贊(三十九首)",
    "X72n1437_021:0505b13": "這等模樣。最是可嫌。拂也不竪。棒也不拈。坐朽木榻。",
    "X72n1437_021:0505b14": "漢語胡言。呵佛罵祖。欺地瞞天。簧鼓後學。八倒七顛。",
    "X72n1437_021:0505b15": "山不露頂。月隱半邊。雖然全無道理。要也不負曹洞",
    "X72n1437_021:0505b16": "之傳。",
    "X72n1437_021:0505b17": "苒荏半生。行年五十。逢人惡發。全無諱忌。罵盡百聖",
    "X72n1437_021:0505b18": "千賢。自云為諸佛出氣。出言不涉典章。舉動全同兒",
    "X72n1437_021:0505b19": "戲。直是攪亂乾坤。一任人天厭棄。莫是教外別傳麼。",
    "X72n1437_021:0505b20": "咄。迦葉師兄也未是(白水巖請)。",
    "X72n1437_021:0505b21": "癡隱荷山八載。未敢虗空安橛。諸方浩浩談禪。這裏",
    "X72n1437_021:0505b22": "縮頭如鱉。每歲栽禾博飯。甘把黃金當鐵。分明是半",
    "X72n1437_021:0505b23": "文不直。如何稱壽昌嫡血。葢為多虗不如少實。千巧",
    "X72n1437_021:0505b24": "不如一拙(荷山請)。",
    "X72n1437_021:0505c01": "我不是你。你却是我。春風一面。秋雲一朵。黃楊木禪。",
    "X72n1437_021:0505c02": "無罅縫鎖。今年走入溫陵城。恰似泥塗行鱉跛。咦。溫",
    "X72n1437_021:0505c03": "州橘皮不是火(開元寺請)。",
    "X72n1437_021:0505c04": "這箇老漢。一生杜田。不解學佛學祖。祇會伸脚打眠。",
    "X72n1437_021:0505c05": "有人問著無可對。便說渠是教外別傳。呵呵。曾在壽",
    "X72n1437_021:0505c06": "昌橋上過。鼻孔從來沒半邊。",
    "X72n1437_021:0505c07": "這箇老乞兒。鄙哉無所能。古今俱不似。凡聖並生憎。",
    "X72n1437_021:0505c08": "掀翻三藏教。滅盡五家燈。渠有甚長處。光頭一箇僧。",
    "X72n1437_021:0505c09": "這漢無知。不分豕亥。掉頭不說壽昌宗。舉足踏破苕",
    "X72n1437_021:0505c10": "溪戒。全是使鬼驅風。一任貴買賤賣。浪得虗名在世",
    "X72n1437_021:0505c11": "間。祇為少了閻浮債(真寂院請)。",
    "X72n1437_021:0505c12": "鼓山一片雲。苕溪一點泡。祇是破敗凡夫。那能論禪",
    "X72n1437_021:0505c13": "論道。切莫將他供養。只好深埋雪窖(真寂院請)。",
    "X72n1437_021:0505c14": "撞破南泉之門。逸出壽昌之廐。胸中全沒半點。到處",
    "X72n1437_021:0505c15": "說三道四。如今流泊苕溪灣。沙盆指作瑚璉器。雖然",
    "X72n1437_021:0505c16": "歷主三剎。一任虗舟游戲。莫道渠是五百人善知識。",
    "X72n1437_021:0505c17": "却也祇同浮寄。",
    "X72n1437_021:0505c18": "向諸佛頂上橫行。借壽昌棒下出氣。祇在唇邊鼓是",
    "X72n1437_021:0505c19": "非。有口無心無避忌。呵呵。誰能得見半邊鼻。",
    "X72n1437_021:0505c20": "這漢無知。肚裏無禪。妄拈拂子。誑惑人天。出世纔四",
    "X72n1437_021:0505c21": "載。開堂祇二年。便爾縮頭度日。每好伸脚打眠。謬傳",
    "X72n1437_021:0505c22": "渠是壽昌嫡子。看來不值半文錢。",
    "X72n1437_021:0505c23": "把苕溪釣。撾鼓山鼓。半點佛法全無。却要呵佛罵祖。",
    "X72n1437_021:0505c24": "諸方寶若黃金。渠直詆為糞土。因甚不近人情。只為",
    "X72n1437_021:0506a01": "苦瓜連根苦。",
    "X72n1437_021:0506a02": "石鼓峰頭。一場破敗。苕谿岸畔。喪盡家風。逢人專好",
    "X72n1437_021:0506a03": "打哄。盡是指西為東。今被人描上紙去。原來是箇老",
    "X72n1437_021:0506a04": "禿翁。",
    "X72n1437_021:0506a05": "黃龍峰下橫遭毒。延津岸畔喪全身。而今遺影在沙",
    "X72n1437_021:0506a06": "陽。切忌認假為真。",
    "X72n1437_021:0506a07": "石鼓山頭。舉網張風。苕谿岸畔。垂竿釣月。看來一場",
    "X72n1437_021:0506a08": "懡[怡台+羅]。不如閉口藏舌。甘心五載不開堂。直是癡癡長",
    "X72n1437_021:0506a09": "守拙。相逢切莫問他宗。不是曹溪一點血。",
    "X72n1437_021:0506a10": "這老乞兒。是何模樣。三界不能安。虗空不可量。無端",
    "X72n1437_021:0506a11": "影落世間。一任天人供養。",
    "X72n1437_021:0506a12": "悞入大好山中。便敢當仁不讓。佛法半點也無。只知",
    "X72n1437_021:0506a13": "十尺一丈。",
    "X72n1437_021:0506a14": "一張白紙頗相似。怎奈丹青塗汙何。空潭月影非真",
    "X72n1437_021:0506a15": "實。任你諸人枉揣摩。",
    "X72n1437_021:0506a16": "誰人描我像。形貌也不殊。右手握拄杖。左手持數珠。",
    "X72n1437_021:0506a17": "翻成太多事。何必徒區區。不如兩撒手。方能識得渠。",
    "X72n1437_021:0506a18": "識得渠。只是一頭驢。",
    "X72n1437_021:0506a19": "屴崱峰頭。白雲一片。苕溪岸畔。釣綸一線。六凡渠不",
    "X72n1437_021:0506a20": "入。四聖渠不見。一任諸人描出。也祇是箇炎天破扇。",
    "X72n1437_021:0506a21": "悞入壽昌門。冒繼興聖席。通霄路上許誰行。獨握雲",
    "X72n1437_021:0506a22": "中一楖栗。橫拈直竪幾人知。徹底全無消息。",
    "X72n1437_021:0506a23": "咄哉老乞兒。不識達摩禪。虗受人天供。高臥白雲邊。",
    "X72n1437_021:0506a24": "有時竪一拂。欺地亦瞞天。被人亂描出。看來大可憐。",
    "X72n1437_021:0506b01": "年老無知何所能。非凡非聖得人憎。莫謂壽昌嫡血",
    "X72n1437_021:0506b02": "嗣。只是光頭一老僧。",
    "X72n1437_021:0506b03": "此老漢。無可說。兀坐石鼓峰頭。分明只得一橛。瞎盡",
    "X72n1437_021:0506b04": "眾生眼。畵餅指作月。莫道渠得洞上禪。白雲深處長",
    "X72n1437_021:0506b05": "守拙。",
    "X72n1437_021:0506b06": "一匙洞水作波瀾。竪拂敢將千聖瞞。抖碎虗空無可",
    "X72n1437_021:0506b07": "似。任他十界也難安。",
    "X72n1437_021:0506b08": "棃川橋下。撥波求水。屴崱峰頭。舉網張風。顛倒全不",
    "X72n1437_021:0506b09": "成人。指西便喚作東。只是無識任唇舌。騙人道是洞",
    "X72n1437_021:0506b10": "上宗。",
    "X72n1437_021:0506b11": "入壽昌門。繼洞上武。播苕溪浪。撾鼓山鼓。等閒笑破",
    "X72n1437_021:0506b12": "五家宗。箇裏不容諸佛祖。祇是空拳誑小兒。直把黃",
    "X72n1437_021:0506b13": "金喚作土。",
    "X72n1437_021:0506b14": "壽昌碌碌僧。冒坐鼓山頭。不達教外旨。見馬却呼牛。",
    "X72n1437_021:0506b15": "倒佛祖旗鎗。結七眾冤仇。眼中滄海小。凡聖竝生愁。",
    "X72n1437_021:0506b16": "石鼓輕撾十四秋。直教凡聖盡成愁。何如穩臥深雲",
    "X72n1437_021:0506b17": "裏。一任山高及水流。",
    "X72n1437_021:0506b18": "行年七十。徹底愚痴。問禪不會。問教不知。祇是一柄",
    "X72n1437_021:0506b19": "拂子。橫拈直竪。令人可疑。恁麼脫空老漢。千佛聞之",
    "X72n1437_021:0506b20": "攢眉。渠却自負道。靈山最後拈出一枝。",
    "X72n1437_021:0506b21": "屴崱峰頭客。尋常無軌則。開口不是話。凡聖俱莫測。",
    "X72n1437_021:0506b22": "賊賊。東土西方容不得。",
    "X72n1437_021:0506b23": "此老比丘。法門中賊。據興聖座。說黃道白。破滅佛祖",
    "X72n1437_021:0506b24": "宗猷。截斷眾生命脉。如今年老益猖狂。倒倒顛顛無",
    "X72n1437_021:0506c01": "軌則。騙盡人間供養。難逃閻老訶責。咦。",
    "X72n1437_021:0506c02": "博地凡夫僧。不識諸佛祖。橫擔一片板。非今亦非古。",
    "X72n1437_021:0506c03": "執一少變通。直是愚且魯。任他人笑罵。默然祇自許。",
    "X72n1437_021:0506c04": "壽昌孤風。崛起萬仞。鼓山得之。繼行其令。興洞水波。",
    "X72n1437_021:0506c05": "出曹山穽。不知正偏。起眾生病。金針玉線幾人知。是",
    "X72n1437_021:0506c06": "謂諸佛慧命。",
    "X72n1437_021:0506c07": "屴崱峰頭。潦倒比丘。己靈不重。諸聖不求。開口偏罵",
    "X72n1437_021:0506c08": "佛祖。大似冤仇。炊無米飯。駕無底舟。直是箇不本分",
    "X72n1437_021:0506c09": "僧。却道渠是洞水逆流。",
    "X72n1437_021:0506c10": "大圓鏡中。突然者箇。若道是渠是我。便成錯過。若道",
    "X72n1437_021:0506c11": "非聖非凡。亦是話墮。船子藏身。誰能勘破。洞山覩影。",
    "X72n1437_021:0506c12": "方堪領荷。道順持此作麼。只好當面便唾(順侍者請)。",
    "X72n1437_021:0506c13": "壽昌崛起。洞水生波。博山繼之。如江如河。我是何人。",
    "X72n1437_021:0506c14": "亦唱哩囉。三箇柴頭安品字。玉石依稀差不多。于今",
    "X72n1437_021:0506c15": "遺影在世間。一任笑者笑訶者訶(右壽昌愽山及師三像同軸)。",
    "X72n1437_021:0506c16": "屴崱峰頭老禿翁。長年高臥白雲中。有人問彼西來",
    "X72n1437_021:0506c17": "意。笑指天邊日出東。",
    "X72n1437_021:0506c18": "這老翁杜蠻禪。自言渠在威音前。搖頭不信佛與祖。",
    "X72n1437_021:0506c19": "五宗不值半文錢。口中好起無風浪。教人掘地去尋",
    "X72n1437_021:0506c20": "天。似者樣顛倒作口業。不如且學痴呆漢。饑時吃飯",
    "X72n1437_021:0506c21": "困時眠。",
    "X72n1437_021:0506c22": "幼齡學東魯。矢志師前賢。中歲慕西竺。志不在人天。",
    "X72n1437_021:0506c23": "收得壽昌塵。效顰亦說禪。始末經四剎。拈弄二十年。",
    "X72n1437_021:0506c24": "警俗多苦口。衛道在諸篇。一生渾夢事。幻像徒儼然。",
    "X72n1437_021:0507a01": "寄住閻浮八十年。半生蹤跡白雲邊。矢口千言欺佛",
    "X72n1437_021:0507a02": "祖。看來不值半文錢。",
    "X72n1437_021:0507a03": "這老漢。性太偏。橫擔板一片。不信達摩禪。逢人好起",
    "X72n1437_021:0507a04": "無風浪。教他掘地去尋天。行年八十成何事。笑破虗",
    "X72n1437_021:0507a05": "空嘴半邊。",
    "X72n1437_021:0507a06": "老漢行年今八十。世間事事皆收拾。惟者影子徧諸",
    "X72n1437_021:0507a07": "方。敗露重重遮不及。還知麼。有相身中無相身。低頭",
    "X72n1437_021:0507a08": "方見明歷歷(師臨終前一日。坐方丈受大眾參禮。僧有持師像求贊者。為題此)。",
    "X72n1437_021:0507a10": "永覺和尚廣錄卷第二十一"
}