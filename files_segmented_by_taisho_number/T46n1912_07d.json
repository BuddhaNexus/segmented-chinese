{
    "T46n1912_07d:0380c04": "folio_7d 止觀輔行傳弘決卷第七之四",
    "T46n1912_07d:0380c06": "唐毘陵沙門湛然述",
    "T46n1912_07d:0380c07": "次明知次位者。先明來意。既用前七以",
    "T46n1912_07d:0380c08": "為所修。二世善發入位不定。或未入位未",
    "T46n1912_07d:0380c09": "得謂得。恐極下根生重罪故。故須明位",
    "T46n1912_07d:0380c10": "令行者識之。四教各有真似二位。在賢名",
    "T46n1912_07d:0380c11": "似入聖名真。真位究竟名為解脫。證已了",
    "T46n1912_07d:0380c12": "位能為他說。名為知見。知見秖是智眼異",
    "T46n1912_07d:0380c13": "名。次舉喻云朱紫等者。朱正色如真位。紫",
    "T46n1912_07d:0380c14": "間色如似位。如赤黑合以成於紫。真妄尚",
    "T46n1912_07d:0380c15": "雜故名為似。終不下正釋次位。於中具釋",
    "T46n1912_07d:0380c16": "四教不同。初文通列四門明一一教位意。",
    "T46n1912_07d:0380c17": "意在斷惑以證真故。故三藏中四門名異。",
    "T46n1912_07d:0380c18": "謂空有等四門。位別即七賢七聖二十七賢",
    "T46n1912_07d:0380c19": "聖等。故云有殊。一一門中皆斷見思緣真",
    "T46n1912_07d:0380c20": "諦理。故云斷及諦理孱然不異。孱者現也。二",
    "T46n1912_07d:0380c21": "乘多論一生等者。辯門門中二乘不同。言",
    "T46n1912_07d:0380c22": "一生者。雖有百劫三生種解脫分等。從念",
    "T46n1912_07d:0380c23": "處去乃至一生。或二或三或七生等。論其元",
    "T46n1912_07d:0380c24": "意即生取證。元意雖爾非皆一生。是故云",
    "T46n1912_07d:0380c25": "多。雖有四門明位小異得果大同。如判",
    "T46n1912_07d:0380c26": "第十六心見修不同。故云小異。自餘三果",
    "T46n1912_07d:0380c27": "多分楷定。故云不過迭動。菩薩三祇百劫故",
    "T46n1912_07d:0380c28": "曰時長。六度百福名為行遠。不同二乘一",
    "T46n1912_07d:0380c29": "生斷結。故云亦別。奢促不同名徑路殊。",
    "T46n1912_07d:0381a01": "咸趣真諦名歸途一。菩薩之人望於圓教。",
    "T46n1912_07d:0381a02": "雖權實異。心願易迴不同於小。五功德者。",
    "T46n1912_07d:0381a03": "具如第三卷引。次此教下斥濫也。此科正",
    "T46n1912_07d:0381a04": "謂簡濫故來。是故須斥。次明通位中云",
    "T46n1912_07d:0381a05": "簡名別義通。如玄文第五卷初十義料簡名",
    "T46n1912_07d:0381a06": "通義圓。名別義圓等。次明別位中。先明別",
    "T46n1912_07d:0381a07": "位意。次略指經論。攝論華嚴。多明次第四",
    "T46n1912_07d:0381a08": "十二位。言一往者諸教不同。且指此教以",
    "T46n1912_07d:0381a09": "為大略。然華嚴中有別有圓非專一教。如",
    "T46n1912_07d:0381a10": "經列位位位皆有行布普賢二門故也。又諸",
    "T46n1912_07d:0381a11": "經論別位多途。故云一往。但別下示別位",
    "T46n1912_07d:0381a12": "相。初示經。次示論。通論者如中攝等。通釋",
    "T46n1912_07d:0381a13": "大乘。別論者如智論地論等。別釋一經。那",
    "T46n1912_07d:0381a14": "得等者破執也。論申當門為引偏好。晚",
    "T46n1912_07d:0381a15": "人不達抑有揚無。失有方便。毀無讚有",
    "T46n1912_07d:0381a16": "失無通途。三四二門亦復如是。雖欲引進",
    "T46n1912_07d:0381a17": "翻為哽塞。今明等者次述論意。意在通理。",
    "T46n1912_07d:0381a18": "阡陌等者。南北為阡東西為陌。經如阡。緯",
    "T46n1912_07d:0381a19": "如陌。四門如緯諸位如經。門門位殊皆至",
    "T46n1912_07d:0381a20": "極果。故云一也。此方等者準此望彼。文舉",
    "T46n1912_07d:0381a21": "通別意兼藏圓。此中正明別教次位。故且",
    "T46n1912_07d:0381a22": "舉別以望通教。辯於所通真中不同。是故",
    "T46n1912_07d:0381a23": "未云藏圓兩教。若以四門通理攝教。借使",
    "T46n1912_07d:0381a24": "西方諸論盡度。門理勘之則易可識。諍論",
    "T46n1912_07d:0381a25": "自息矛盾不生。經言等者。證向門異理同",
    "T46n1912_07d:0381a26": "故也。開權顯實。三教諸門尚歸一實。豈況",
    "T46n1912_07d:0381a27": "當教諸門不融。世不達者。謂智者大師多",
    "T46n1912_07d:0381a28": "好破斥。而不見融會令歸一乘。況十意",
    "T46n1912_07d:0381a29": "融通除疑釋滯。銷通經論教法不壅。結及",
    "T46n1912_07d:0381b01": "指廣如文。次以十意融通經論者。人見十",
    "T46n1912_07d:0381b02": "意之初有諦理之言。便將十乘以對十意。",
    "T46n1912_07d:0381b03": "深不便也。若以境對理稍似相當。如何發",
    "T46n1912_07d:0381b04": "心用對八教。況下八義對意永殊。如四悉",
    "T46n1912_07d:0381b05": "銷經翻譯胡漢。將對安忍甚為不類。又第",
    "T46n1912_07d:0381b06": "四文雖云破遍。乃與通塞共為一文。況今",
    "T46n1912_07d:0381b07": "文中通塞之名。與十乘中通塞意別。況復自",
    "T46n1912_07d:0381b08": "云融通佛法。佛法則指一期佛教。故十法",
    "T46n1912_07d:0381b09": "成觀且在行門。故知定不得用十乘釋此。",
    "T46n1912_07d:0381b10": "又圓教諸位經論易同少生諍計。別教既是",
    "T46n1912_07d:0381b11": "界外析法。所明次位附近教道。文多互異故",
    "T46n1912_07d:0381b12": "有多途。是故因以十意融通。今之次位即",
    "T46n1912_07d:0381b13": "是十中之一意也。然此十意一一皆遍一切",
    "T46n1912_07d:0381b14": "經論。所以前之六意借用釋經五重玄義。後",
    "T46n1912_07d:0381b15": "之四意用附文意。於前六中初五正對五",
    "T46n1912_07d:0381b16": "重玄義。第六即是今家開拓用義方法。令後",
    "T46n1912_07d:0381b17": "學者識一法多含無量歸一。就前五中第一",
    "T46n1912_07d:0381b18": "云道理乃至開合等者。一期佛教並以所",
    "T46n1912_07d:0381b19": "詮而為教體。教既半滿偏圓不同。體亦隨",
    "T46n1912_07d:0381b20": "教權實不一。諸諦離合隨智隨情。歸會法",
    "T46n1912_07d:0381b21": "華唯一實相。具如境妙中說。此用顯體意",
    "T46n1912_07d:0381b22": "也。第二意者。先舉譬。次即是下合譬。便將",
    "T46n1912_07d:0381b23": "合義以釋譬意。綱謂綱紀如綱之外圍。格",
    "T46n1912_07d:0381b24": "謂格正如物之大體。以教判釋得教遠度。",
    "T46n1912_07d:0381b25": "故云綱格。教隨機異如綱目也。外正曰匡",
    "T46n1912_07d:0381b26": "內實曰骨。四門外正一理內實。橫周為盤竪。",
    "T46n1912_07d:0381b27": "窮曰峙。門門諸行各有橫竪。又用漸頓祕",
    "T46n1912_07d:0381b28": "密不定如匡。用藏通別圓如骨。橫用諸",
    "T46n1912_07d:0381b29": "門如盤。竪歸一理如峙。以此八教收攝無",
    "T46n1912_07d:0381c01": "外。名為包括。八中祕密為密。餘七顯露名",
    "T46n1912_07d:0381c02": "露。然餘七中皆有密露。又祕密不定名密。",
    "T46n1912_07d:0381c03": "顯露不定名露。涇清渭濁。頓教如清漸教",
    "T46n1912_07d:0381c04": "如濁。頓中別濁圓清。漸中藏濁餘清。又法華",
    "T46n1912_07d:0381c05": "唯清。鹿苑唯濁。方等般若有清有濁。又此",
    "T46n1912_07d:0381c06": "八教用各有意。藏等四教是教門法式。頓等",
    "T46n1912_07d:0381c07": "四教是敷置引入。如來權巧善達物機頒宣",
    "T46n1912_07d:0381c08": "藏等以為頓等。或開或合。宜盈宜縮。名雖",
    "T46n1912_07d:0381c09": "有八用必不俱。具如法華玄文第一卷釋。",
    "T46n1912_07d:0381c10": "及第一卷釋籤中明。此用判教意也。第三意",
    "T46n1912_07d:0381c11": "者。一代教法首題名字。名該一部。部內義",
    "T46n1912_07d:0381c12": "兼大小時節因果互形。如是等相莫不相",
    "T46n1912_07d:0381c13": "違。或一義多名。或多義一名。或離或合或但",
    "T46n1912_07d:0381c14": "或兼。言義相乖一多違諍。不可以世情和",
    "T46n1912_07d:0381c15": "會。不可以文字博解。自古迄今。無能達",
    "T46n1912_07d:0381c16": "者。得四悉意無處不通。諸法相望互為彼",
    "T46n1912_07d:0381c17": "此。於赴機教情何所疑。此用釋名意也。第",
    "T46n1912_07d:0381c18": "四意者。祛執遣迷。有執咸破。單複具足無",
    "T46n1912_07d:0381c19": "言等見。漸頓諸教破立不同。計能計所執",
    "T46n1912_07d:0381c20": "性不等。用法華意。遍破遍立。情無滯礙能",
    "T46n1912_07d:0381c21": "所適然。此用明用意也。第五意者。凡有所",
    "T46n1912_07d:0381c22": "說結成法門。以對真似漸頓諸位。位是",
    "T46n1912_07d:0381c23": "所階行是能修。能所相帶則方便與證因果",
    "T46n1912_07d:0381c24": "不混。一切權位皆歸實果。此用明宗意也。",
    "T46n1912_07d:0381c25": "第六意者開拓法門使佛意不壅。雖廣開",
    "T46n1912_07d:0381c26": "拓乃符本文。仍使不失部中正意。綸者繩",
    "T46n1912_07d:0381c27": "索也。緒者絲頭也。縱橫開合不失次第。亹",
    "T46n1912_07d:0381c28": "亹者文彩順也。亦猶風之偃草也。謂聲韻",
    "T46n1912_07d:0381c29": "義理無煩雜過。第七已下附文意中。開章",
    "T46n1912_07d:0382a01": "等者。如諸義疏凡開章段。無不生起如鉤",
    "T46n1912_07d:0382a02": "鎖也。如今止觀十章十乘。無不前後次第",
    "T46n1912_07d:0382a03": "生起。八帖釋等者。雖文前撮要義門玄解。",
    "T46n1912_07d:0382a04": "橫竪並沓總別離合。或廣張旁布。或一轍竪",
    "T46n1912_07d:0382a05": "深。復須附文次第帖釋。不廣不略有事有",
    "T46n1912_07d:0382a06": "理。總用前七法據理銷釋。無涉華辭意",
    "T46n1912_07d:0382a07": "存文旨。九翻譯等者。前朝諍輕未多紛競。",
    "T46n1912_07d:0382a08": "怛是西語。咸曰胡音。後因黃冠虛構偽制。",
    "T46n1912_07d:0382a09": "近代方始胡梵甄分。葱嶺已西並屬梵種。鐵",
    "T46n1912_07d:0382a10": "門之左皆曰胡鄉。言梵種者。光音初下展",
    "T46n1912_07d:0382a11": "轉出生。是故五天並云梵種。近代著述特諱",
    "T46n1912_07d:0382a12": "胡音。第十意者。附文成觀文不虛設。觀與",
    "T46n1912_07d:0382a13": "文合名為印心。如釋法華。一一句經皆為",
    "T46n1912_07d:0382a14": "四解。一者因緣。二者約教。三者本迹。四者觀",
    "T46n1912_07d:0382a15": "心。若釋他經唯闕本迹。三意咸通。事理存",
    "T46n1912_07d:0382a16": "焉。行解具足。又如玄文一一科義。亦為四",
    "T46n1912_07d:0382a17": "解。一者分別。二者麁妙。三者開顯。四者觀",
    "T46n1912_07d:0382a18": "心。玄釋附文無不成觀。非數他寶等者。華",
    "T46n1912_07d:0382a19": "嚴偈云。譬如貧窮人晝夜數他寶。自無半",
    "T46n1912_07d:0382a20": "錢分。多聞亦如是。譬如盲瞽人本習故能",
    "T46n1912_07d:0382a21": "畫。悅彼不自見。多聞亦如是。譬如聾聵人",
    "T46n1912_07d:0382a22": "善奏諸音樂。悅彼不自聞。多聞亦如是。此",
    "T46n1912_07d:0382a23": "斥偏聞之人。唯翻譯下謙退斥奪。方音不",
    "T46n1912_07d:0382a24": "同非關義理不可卒備。故云未暇。文字",
    "T46n1912_07d:0382a25": "法師者。內無觀解唯構法相。事相禪師者。",
    "T46n1912_07d:0382a26": "不閑境智鼻隔止心。乃至根本有漏定等。",
    "T46n1912_07d:0382a27": "一師唯有觀心一意等者。此且與而為論。奪",
    "T46n1912_07d:0382a28": "則觀解俱闕。世間禪人偏尚理觀。既不諳",
    "T46n1912_07d:0382a29": "教以觀銷經。數八邪八風為丈六佛。",
    "T46n1912_07d:0382b01": "合五陰三毒名為八邪。用六入為六通。",
    "T46n1912_07d:0382b02": "以四大為四諦。如此解經偽中之偽。何淺",
    "T46n1912_07d:0382b03": "可論。縱以心王解王五陰釋舍。念一體",
    "T46n1912_07d:0382b04": "為持鉢。離二見為洗足。將解般若持鉢之",
    "T46n1912_07d:0382b05": "名。終不可也。用釋法華王舍之稱。殊無所",
    "T46n1912_07d:0382b06": "擬。既無分別淺偽何疑。是故今家觀心銷",
    "T46n1912_07d:0382b07": "經隨經部別。義勢不等。以理為本。詮行",
    "T46n1912_07d:0382b08": "各殊。次位者下正示十乘次位一意。即彼十",
    "T46n1912_07d:0382b09": "中次位之一。為明別教次位難會。故演十",
    "T46n1912_07d:0382b10": "意指一通之。若是十乘何不但云此之十",
    "T46n1912_07d:0382b11": "法是十乘耶。至此但指十中之一。次釋圓",
    "T46n1912_07d:0382b12": "教次位者。先明五悔為入位之方。他人圓",
    "T46n1912_07d:0382b13": "修都無此意。將何以為造行之始。但云一",
    "T46n1912_07d:0382b14": "念即是如來。空譚舉心無非法界。委撿心",
    "T46n1912_07d:0382b15": "行全無毫微。若修四種三昧至重作方便",
    "T46n1912_07d:0382b16": "者。明方便來意。四種三昧通用二十五法。",
    "T46n1912_07d:0382b17": "為通方便。若行法華別加五悔。不通餘",
    "T46n1912_07d:0382b18": "行。故云唯也。若方等中以求夢王為別方",
    "T46n1912_07d:0382b19": "便。常行常坐及隨自意。直爾行之。逆順十心",
    "T46n1912_07d:0382b20": "一切通具。先知下明五悔意為入觀之方。",
    "T46n1912_07d:0382b21": "是故重牒前文觀法。但心理下明用向觀",
    "T46n1912_07d:0382b22": "法不能發真。是故應須更加五悔。此之五",
    "T46n1912_07d:0382b23": "悔為圓位初因。若復悠悠道法安剋。懺名下",
    "T46n1912_07d:0382b24": "次正明五悔。雖有勸請等四不同。莫非悔",
    "T46n1912_07d:0382b25": "罪。故名五悔。具如下文明悔意中各有",
    "T46n1912_07d:0382b26": "所治。今僧常儀前四出十住婆沙。願文在",
    "T46n1912_07d:0382b27": "大涅槃。若占察經亦但列四。南山云。占察不",
    "T46n1912_07d:0382b28": "須更加發願。以其四悔皆是願故。若爾。經",
    "T46n1912_07d:0382b29": "論皆四。今何故五。答。如彌勒問經云。晝夜",
    "T46n1912_07d:0382c01": "六時勤行五悔。不假苦行能得菩提。故必",
    "T46n1912_07d:0382c02": "須願。此五次第者。若皆名悔莫非治罪應",
    "T46n1912_07d:0382c03": "無次第。若準婆沙占察次第並同。若如是",
    "T46n1912_07d:0382c04": "等長悔之文。亦五悔義足。初如是下即懺悔",
    "T46n1912_07d:0382c05": "也。次今諸佛下即迴向也。次眾罪去一偈。即",
    "T46n1912_07d:0382c06": "重舉懺悔略例餘三。次一偈重舉世尊以",
    "T46n1912_07d:0382c07": "為歸禮。故無次第。且依次第為生起者。若",
    "T46n1912_07d:0382c08": "舊罪不除徒施勸請。既勸請已覩相聞教",
    "T46n1912_07d:0382c09": "依教修行。若嫉妬不除自善微劣。尚不喜",
    "T46n1912_07d:0382c10": "他何能迴向。四法具足以願導之。如此五",
    "T46n1912_07d:0382c11": "法尚能入位。況滅罪耶。比來行人都無介",
    "T46n1912_07d:0382c12": "意。徒勞讚者急誦未與耳識相應。一生若",
    "T46n1912_07d:0382c13": "斯枉招信施。業不他受試為思之。初懺悔",
    "T46n1912_07d:0382c14": "者。初文釋名。陳露者。陳列也首也。悔者伏",
    "T46n1912_07d:0382c15": "也。金光明疏釋懺悔品。彼廣釋名云。懺名",
    "T46n1912_07d:0382c16": "白法。悔名黑法。白法須尚黑法須捨。又懺",
    "T46n1912_07d:0382c17": "名改往悔曰修來。又懺名披陳悔名斷",
    "T46n1912_07d:0382c18": "續。五體者如前所釋。又今文但是說其懺",
    "T46n1912_07d:0382c19": "意。懺辭具在法華三昧。亦可隨己智力任",
    "T46n1912_07d:0382c20": "意廣陳。次勸請者。大為二意。一者請住於",
    "T46n1912_07d:0382c21": "世。二者請轉法輪。大論至云云者。大論十",
    "T46n1912_07d:0382c22": "五具釋。問。諸佛之法。法應說法。何須勸請。",
    "T46n1912_07d:0382c23": "又若諸佛現見在前請佛可爾。今乃不見",
    "T46n1912_07d:0382c24": "云何可請。答。佛雖必說而不待請。請者得",
    "T46n1912_07d:0382c25": "福何得不請。猶如大王雖多美膳若有",
    "T46n1912_07d:0382c26": "請者必得恩福。錄其心故是故有益。如",
    "T46n1912_07d:0382c27": "修慈心令眾生樂。眾生雖無得樂之者。念",
    "T46n1912_07d:0382c28": "者得福。請佛亦爾。復次佛法待請為說。又",
    "T46n1912_07d:0382c29": "眾生雖不面見諸佛。諸佛何嘗不見其心",
    "T46n1912_07d:0383a01": "聞其所請。假令諸佛不聞不見請亦得福。",
    "T46n1912_07d:0383a02": "何況聞見而無益耶。又破外道作如是言。",
    "T46n1912_07d:0383a03": "道法常定何須多言。防其謗故。故須待請。",
    "T46n1912_07d:0383a04": "又外道言。諸佛不應貪壽住世。為防此",
    "T46n1912_07d:0383a05": "謗。是故須請。又若不請謂佛愛著。令知無",
    "T46n1912_07d:0383a06": "著故須待請。又諸外道皆無請說。故今須",
    "T46n1912_07d:0383a07": "請。次謂轉下至住世者。盡是論文。有此",
    "T46n1912_07d:0383a08": "諸意故須二請。若佛初成先轉四諦。今為",
    "T46n1912_07d:0383a09": "求圓是故通請。夫命至得住等者。明勸請",
    "T46n1912_07d:0383a10": "所指。所言請者為請何等。謂請佛大悲非",
    "T46n1912_07d:0383a11": "請色陰。若大悲不息身則久住。故舉命業",
    "T46n1912_07d:0383a12": "以譬請住。報命如佛我心如業。又報命如",
    "T46n1912_07d:0383a13": "色身業如大悲心。我心請佛不息。願佛大",
    "T46n1912_07d:0383a14": "悲住世。變化亦爾。作意神通隨心所期。期",
    "T46n1912_07d:0383a15": "心未息變化不止。我心如心佛身如化。我",
    "T46n1912_07d:0383a16": "心不息願佛莫滅。又佛身如化大悲如",
    "T46n1912_07d:0383a17": "心。願莫息大悲則色身不滅。我今請佛",
    "T46n1912_07d:0383a18": "如大炬火為破無明。我心不息願佛勿滅。",
    "T46n1912_07d:0383a19": "次隨喜者。佛轉法輪眾生得三世益。我助",
    "T46n1912_07d:0383a20": "彼喜者。喜前勸請也。過去下種。現在重聞",
    "T46n1912_07d:0383a21": "得成熟益未曾下種。現在成種未來方益。",
    "T46n1912_07d:0383a22": "故三世益皆因法輪。故我隨喜眾生得益。",
    "T46n1912_07d:0383a23": "大論六十一云。隨喜者有二種。一者世間。二",
    "T46n1912_07d:0383a24": "者出世。若人無有出世善根。我今隨喜眾",
    "T46n1912_07d:0383a25": "生世福。是故隨喜通於有漏無漏。俱名為",
    "T46n1912_07d:0383a26": "福。又福德者是菩薩摩訶薩根本。能滿菩",
    "T46n1912_07d:0383a27": "提。聖人讚歎。智者行處無智遠處。是福因緣",
    "T46n1912_07d:0383a28": "能得輪王諸天乃至一切種智。知如是等",
    "T46n1912_07d:0383a29": "得正知見。是故見福而生歡喜。復次我應",
    "T46n1912_07d:0383b01": "與眾生善。其自修福是故我喜。復次眾生",
    "T46n1912_07d:0383b02": "有善與我相似。是我同伴。是故我喜。復次",
    "T46n1912_07d:0383b03": "菩薩摩訶薩於十方三世佛及菩薩二乘一切",
    "T46n1912_07d:0383b04": "修福者。而生歡喜故名隨喜。若無福德",
    "T46n1912_07d:0383b05": "畜生無異。但同飲食淫欲鬪諍。修福之人眾",
    "T46n1912_07d:0383b06": "生尊敬。猶如熱時清涼滿月。是故隨喜。大論",
    "T46n1912_07d:0383b07": "三十二云。如賣買香等。問。云何隨喜心過",
    "T46n1912_07d:0383b08": "二乘上。答。以隨喜善迴與眾生故。觀眾生",
    "T46n1912_07d:0383b09": "至正緣了等者。如法華中常不輕品。不輕",
    "T46n1912_07d:0383b10": "菩薩見諸眾生具足三因。皆當作佛。故不",
    "T46n1912_07d:0383b11": "敢輕。此但敬其正因故也。正因之中三因具",
    "T46n1912_07d:0383b12": "足。況無始時曾聞一句即了因種。彈指合掌",
    "T46n1912_07d:0383b13": "即緣因種。故此菩薩凡見眾生皆悉與記。",
    "T46n1912_07d:0383b14": "乃至身行不輕之行等云云。毒鼓者。大經第",
    "T46n1912_07d:0383b15": "九云。譬如有人以新毒藥用塗大鼓。於",
    "T46n1912_07d:0383b16": "大眾中擊令出聲。雖無心欲聞。若有聞",
    "T46n1912_07d:0383b17": "者遠近皆死。唯除一人不橫死者。謂一闡",
    "T46n1912_07d:0383b18": "提。纔聞即能破無明惑。名為近死。聞未即",
    "T46n1912_07d:0383b19": "益作後世因。名為遠死。諸教諸味及經時",
    "T46n1912_07d:0383b20": "節。以論遠近。四念處云。若有聞者遠近不",
    "T46n1912_07d:0383b21": "死。謂但破於見思塵沙。法華隨喜法等者。",
    "T46n1912_07d:0383b22": "隨喜品中從法座起。至於餘處為他人說。",
    "T46n1912_07d:0383b23": "他人聞已復隨喜轉教。如是展轉至第五十。",
    "T46n1912_07d:0383b24": "校量聞法而生隨喜。故云隨喜法。大品隨",
    "T46n1912_07d:0383b25": "喜人者。經云。若聲聞人能發心者我亦隨喜。",
    "T46n1912_07d:0383b26": "聲聞是人隨喜其人。名隨喜人。人必有法",
    "T46n1912_07d:0383b27": "法必藉人。故云互舉。迴向者。以隨喜福與",
    "T46n1912_07d:0383b28": "眾生共及向菩提。菩提如文。施眾生者。然",
    "T46n1912_07d:0383b29": "修因福不可得共。若得果時則以此福施",
    "T46n1912_07d:0383c01": "於眾生。是故菩薩得世四事利益眾生。又",
    "T46n1912_07d:0383c02": "自以福淨其身口。人見歡喜所說信受今",
    "T46n1912_07d:0383c03": "得十善乃至種智。乃至舍利能令一切眾生",
    "T46n1912_07d:0383c04": "得道。是故果報與眾生共。今因中說果故",
    "T46n1912_07d:0383c05": "云與共。若言福因與他共者。從初發心所",
    "T46n1912_07d:0383c06": "修善根盡與眾生。後時將何以為成道之因。",
    "T46n1912_07d:0383c07": "以善法體不可與人。故今直以無畏無惱。",
    "T46n1912_07d:0383c08": "以施眾生。用無所得故至菩提。故淨名云。",
    "T46n1912_07d:0383c09": "迴向心是菩薩淨土。迴向為大利等。故法華",
    "T46n1912_07d:0383c10": "梵天施宮殿時。皆發願云。願以此功德等",
    "T46n1912_07d:0383c11": "云云。如迴聲入角等者。大論三十二云。迴向",
    "T46n1912_07d:0383c12": "者。如少物上王。如迴聲入角。問。菩薩",
    "T46n1912_07d:0383c13": "功德勝於二乘。有何奇特。答。今此不以功",
    "T46n1912_07d:0383c14": "德比之。但以隨喜迴向心比。如巧匠指示",
    "T46n1912_07d:0383c15": "倍得價直。執斧之人倍用功力。直不足言。",
    "T46n1912_07d:0383c16": "聲聞自行如執斧者。菩薩教他而行迴向",
    "T46n1912_07d:0383c17": "猶如大匠。大論問曰。何故名二乘為自調",
    "T46n1912_07d:0383c18": "自淨自度。而不迴向。答。戒為自調禪為自",
    "T46n1912_07d:0383c19": "淨慧為自度。二乘唯自修此三故。不取等",
    "T46n1912_07d:0383c20": "者。釋上斷三界等四。謂不取苦不念集。",
    "T46n1912_07d:0383c21": "不見滅不得道。於此四中而不分別世",
    "T46n1912_07d:0383c22": "及出世因果等相。名不分別。如是名為正",
    "T46n1912_07d:0383c23": "迴向也。實相無取乃至無有分別故也。能",
    "T46n1912_07d:0383c24": "迴向至妄想等不生者。大論云。菩薩心空",
    "T46n1912_07d:0383c25": "檀波羅蜜乃至種智。一切皆空。一相無相如",
    "T46n1912_07d:0383c26": "佛所說。如是迴向如箭射他無不中者。",
    "T46n1912_07d:0383c27": "以見無相不見不得一切諸法故爾。能",
    "T46n1912_07d:0383c28": "謂迴向之心。所謂眾生佛果。如是能所及",
    "T46n1912_07d:0383c29": "一切法。一心推求皆不可得。亡能亡所。",
    "T46n1912_07d:0384a01": "如是一切所迴向之法。無不歸實故不可",
    "T46n1912_07d:0384a02": "得。無已今當等者。三世推求此之能所生",
    "T46n1912_07d:0384a03": "滅不住。又發心為已。迴向為今。所迴向處",
    "T46n1912_07d:0384a04": "為當。又所迴向中極果為當眾生為現。又",
    "T46n1912_07d:0384a05": "眾生者亦有當現。即諸眾生名之為現。共",
    "T46n1912_07d:0384a06": "福當得名之為當。如是三世畢竟叵得。如",
    "T46n1912_07d:0384a07": "三世諸佛所知等者。唯一實相是佛所知所",
    "T46n1912_07d:0384a08": "見所許。於中能知即種智。能見即佛眼也。能",
    "T46n1912_07d:0384a09": "許即是本時弘誓及一切行。是名真實等者。",
    "T46n1912_07d:0384a10": "如佛所知方名真實。非向權果。權果虛妄",
    "T46n1912_07d:0384a11": "即對破藏通所期之果。言最上者非上中",
    "T46n1912_07d:0384a12": "下之上。即指圓教名為最上。最上故具足。",
    "T46n1912_07d:0384a13": "此破別教也。則不謗佛等者。計佛果為有",
    "T46n1912_07d:0384a14": "乃至非有非無。皆名謗佛。何以故。佛果非",
    "T46n1912_07d:0384a15": "有乃至非有非無。非苦故無過咎。非集故",
    "T46n1912_07d:0384a16": "無繫著。有道故無毒。有滅故無失。此依",
    "T46n1912_07d:0384a17": "無作四諦為迴向也。言無苦集唯有道",
    "T46n1912_07d:0384a18": "滅。且約事說。理即苦集本是道滅。何但等",
    "T46n1912_07d:0384a19": "者。前三謂懺悔勸請隨喜。後一謂發願。前",
    "T46n1912_07d:0384a20": "後皆例今迴向意。依無作諦而不見諦。名",
    "T46n1912_07d:0384a21": "真五悔。能發真位。故引婆沙證成圓意。故",
    "T46n1912_07d:0384a22": "知五悔並依無作。方令懺悔見罪性本空。",
    "T46n1912_07d:0384a23": "勸請知法身常住。隨喜了福等真如。發願",
    "T46n1912_07d:0384a24": "達能所平等。次明發願者。初釋名云如許",
    "T46n1912_07d:0384a25": "人物等者。卷者約也。亦契也。說文云。券別",
    "T46n1912_07d:0384a26": "之書以刀判其旁。故謂之契。故字從刀。御",
    "T46n1912_07d:0384a27": "者侍也。主也。一切諸法以願侍之。以願為",
    "T46n1912_07d:0384a28": "主。亦名下至盛物者。四弘誓中眾生煩惱",
    "T46n1912_07d:0384a29": "為惡。法門佛道為善。遮惡為遮持。持善",
    "T46n1912_07d:0384b01": "為總持。諸行如坯誓願如火。坯者瓦未",
    "T46n1912_07d:0384b02": "燒也。堪任利他名為盛物。四弘為總願等",
    "T46n1912_07d:0384b03": "者。一切諸願四弘攝盡。故名為總。法藏等",
    "T46n1912_07d:0384b04": "者。觀經悲華並云。彌陀因名法藏。於自在",
    "T46n1912_07d:0384b05": "王如來所。聞說二百一十億佛剎發願又",
    "T46n1912_07d:0384b06": "觀經云。法藏比丘為欲攝取諸佛土故。發",
    "T46n1912_07d:0384b07": "四十八願發是願已地為六動。為佛所記。",
    "T46n1912_07d:0384b08": "大阿彌陀經云。為菩薩時發二十四願云。",
    "T46n1912_07d:0384b09": "不得是願終不作佛。願數不同部異見別。",
    "T46n1912_07d:0384b10": "不須和會。悲華經中則無別願。但云為取",
    "T46n1912_07d:0384b11": "佛土故發四弘誓願。故知一切菩薩凡見諸",
    "T46n1912_07d:0384b12": "佛。無不發於總願別願故大論第八問曰。",
    "T46n1912_07d:0384b13": "菩薩修行自得淨報何須發願。答。福若無",
    "T46n1912_07d:0384b14": "願。如牛無御則無所至。如佛所說。不知",
    "T46n1912_07d:0384b15": "法人聞天中樂心便念著。問。若無願者不",
    "T46n1912_07d:0384b16": "得報耶。答。雖得不如有願。有願則少福",
    "T46n1912_07d:0384b17": "而得大果。華嚴者。新經第十四。歷事別願。",
    "T46n1912_07d:0384b18": "又如梵網發十大願十三誓等。大經聖行願",
    "T46n1912_07d:0384b19": "文大同。又第十四梵行品云。若施食時令諸",
    "T46n1912_07d:0384b20": "眾生得大智食法喜食般若食。若施漿時令",
    "T46n1912_07d:0384b21": "諸眾生趣涅槃河。飲八味水得甘露味。準",
    "T46n1912_07d:0384b22": "如此例及華嚴等隨境發願。隨其智力。何",
    "T46n1912_07d:0384b23": "必如文。若有文者幸依佛說。如此等文並",
    "T46n1912_07d:0384b24": "別願也。今五悔中義兼總別。故知五悔非小",
    "T46n1912_07d:0384b25": "行所宜。如彌勒問經。佛告阿難。彌勒往昔",
    "T46n1912_07d:0384b26": "不修苦行。但修善巧方便安樂之道。積習",
    "T46n1912_07d:0384b27": "無上正等菩提。阿難言。云何名為善巧方便。",
    "T46n1912_07d:0384b28": "佛言。彌勒昔行菩薩道時。但晝夜六時勤",
    "T46n1912_07d:0384b29": "修五悔而得菩提。彼經悔文有二十三行。",
    "T46n1912_07d:0384c01": "亦無別列五悔辭句。但數數請佛數數說",
    "T46n1912_07d:0384c02": "悔。餘三亦然。如云有罪悉懺悔。是福皆隨",
    "T46n1912_07d:0384c03": "喜。我今請諸佛。願成無上智。若準此例未",
    "T46n1912_07d:0384c04": "必各說。但修行者智力微弱。緣心難當。故",
    "T46n1912_07d:0384c05": "須一準。如婆沙四悔雖僧常儀。亦須善其",
    "T46n1912_07d:0384c06": "意以為運念。具如南山正行儀中注解。從",
    "T46n1912_07d:0384c07": "令於道場等者。總結悔意。皆為破罪故",
    "T46n1912_07d:0384c08": "也。昔作大惡三業俱重。故今懺悔三業並",
    "T46n1912_07d:0384c09": "運。發大勇猛方破大惡。勸請破謗法罪者。",
    "T46n1912_07d:0384c10": "亦應先云懺悔破於三業遮性等罪。文闕義",
    "T46n1912_07d:0384c11": "足。次文者。昔聞諸法而生誹謗。今請佛說",
    "T46n1912_07d:0384c12": "令一切聞。是故能翻謗法之罪。隨喜破嫉妬",
    "T46n1912_07d:0384c13": "罪者。昔對境生嫉。今隨喜一切。故得翻破",
    "T46n1912_07d:0384c14": "昔嫉妬心。迴向破為諸有罪者。昔所作福但",
    "T46n1912_07d:0384c15": "順生死。為諸有因不能自免。豈能令他",
    "T46n1912_07d:0384c16": "離於有因。今具二迴向自免免他。是故迴",
    "T46n1912_07d:0384c17": "向。順涅槃門故云順空無相等也。亦應更",
    "T46n1912_07d:0384c18": "云發願者破邪願罪。即導前四令至所在。",
    "T46n1912_07d:0384c19": "若能下正釋圓位。於中初明五悔功能能",
    "T46n1912_07d:0384c20": "入品位。由此五法助開初品。乃至入住遠",
    "T46n1912_07d:0384c21": "由此五。一一品文皆先正釋。次引證釋。初",
    "T46n1912_07d:0384c22": "品引文。據疏分文乃是現在四信之文。言",
    "T46n1912_07d:0384c23": "四信者。一者一念隨喜。二者解其言趣。三",
    "T46n1912_07d:0384c24": "者廣為他說。四者深信觀成。與佛滅後五",
    "T46n1912_07d:0384c25": "品之初。兩處隨喜文義大同。故今互引以證",
    "T46n1912_07d:0384c26": "初品。第三品引文中。云不須復起塔寺等",
    "T46n1912_07d:0384c27": "者。此第三品觀行猶弱。且以說法增其觀",
    "T46n1912_07d:0384c28": "心。觀心成就方行第四。第四未能事理相",
    "T46n1912_07d:0384c29": "即。故云旁行。至第五品事理不二。即云若",
    "T46n1912_07d:0385a01": "人起立僧坊。供養讚歎聲聞眾僧。乃至具",
    "T46n1912_07d:0385a02": "六。豈執第三永令捨事。豈執第五一概",
    "T46n1912_07d:0385a03": "令行。故修行者應善教意。入第五品營事",
    "T46n1912_07d:0385a04": "未遲。初心行人必以此五善自調御。委識",
    "T46n1912_07d:0385a05": "進否應止應行。又此五品品品之中令修",
    "T46n1912_07d:0385a06": "五悔。況常人乎。以品品中各有障故。故四",
    "T46n1912_07d:0385a07": "念處中以此五品擬五停心。防初心故。其",
    "T46n1912_07d:0385a08": "相云何。初三藏教以數息停散。今以隨理",
    "T46n1912_07d:0385a09": "除於疑散。三藏以不淨停貪。今以讀誦",
    "T46n1912_07d:0385a10": "除於雜染。三藏以慈心除瞋。今以說法",
    "T46n1912_07d:0385a11": "治祕法恚。三藏以因緣除癡。今以六度",
    "T46n1912_07d:0385a12": "治無明暗。三藏以念佛除障。今以理觀",
    "T46n1912_07d:0385a13": "除於事相。若爾。通別云何。答。別教中但以",
    "T46n1912_07d:0385a14": "戒定二行而停其心。通教中五。應觀息等",
    "T46n1912_07d:0385a15": "不生不滅而為停心。若爾下辯同異。復次",
    "T46n1912_07d:0385a16": "下約陰界入以明次位。前雖約教以明圓",
    "T46n1912_07d:0385a17": "位今復約凡聖明五陰位。言五種人者。果",
    "T46n1912_07d:0385a18": "地二乘及後三教斷惑菩薩生界外者。此位",
    "T46n1912_07d:0385a19": "之後既對四德以為佛位。故知降佛皆是",
    "T46n1912_07d:0385a20": "三種菩薩所攝。是故次品而明其位。於中",
    "T46n1912_07d:0385a21": "次明十信位者。五品已能圓伏五住。豈至",
    "T46n1912_07d:0385a22": "此位別斷見思。但是圓修麁惑先斷。猶如",
    "T46n1912_07d:0385a23": "冶鐵麁垢先除云云。人不見之。便謂法華六",
    "T46n1912_07d:0385a24": "根為圓。仁王長別三界為漸。既云法華部",
    "T46n1912_07d:0385a25": "是漸頓。云何釋位即是頓頓。況所引仁王本",
    "T46n1912_07d:0385a26": "證法華。如何離開分屬兩種。又除圓位已",
    "T46n1912_07d:0385a27": "一切諸位無有十信破見思者。委釋圓信",
    "T46n1912_07d:0385a28": "具如四念處文。今文但略釋初信而已。今",
    "T46n1912_07d:0385a29": "依菩薩戒疏以十法成乘豎對十信。復以",
    "T46n1912_07d:0385b01": "十法橫入十信。言豎對者。今文初信以對",
    "T46n1912_07d:0385b02": "於境。次修慈悲以對念心。善修寂照以對",
    "T46n1912_07d:0385b03": "進心。善修破法即入慧心。善修通塞即入",
    "T46n1912_07d:0385b04": "定心。善修道品入不退心。善修正助入迴",
    "T46n1912_07d:0385b05": "向心。善修諸位入護法心。善修不動即入",
    "T46n1912_07d:0385b06": "戒心。善修安忍即入願心。今止觀文少不",
    "T46n1912_07d:0385b07": "次第及名不同。今云陀羅尼即彼不退也。",
    "T46n1912_07d:0385b08": "餘不次第者但將向列戒疏之文。對之可",
    "T46n1912_07d:0385b09": "見。言橫入者一一信心各具十法。故瓔珞",
    "T46n1912_07d:0385b10": "云。一信有十十信有百。又四念處云。五品",
    "T46n1912_07d:0385b11": "各有十法成觀。五品尚爾。何況十信。所以十",
    "T46n1912_07d:0385b12": "信各具十法。故至初住轉名十大。次入下",
    "T46n1912_07d:0385b13": "真位。四念處中及菩薩戒疏。並略明初住已",
    "T46n1912_07d:0385b14": "上圓教聖位。亦略錄之。何者。初發心住三種",
    "T46n1912_07d:0385b15": "開發即正緣了。謂境智行三法相應。是故名",
    "T46n1912_07d:0385b16": "為分證三德。故華嚴云。初住所有功德三世",
    "T46n1912_07d:0385b17": "諸佛歎不能盡。初發心時便成正覺。了達",
    "T46n1912_07d:0385b18": "諸法真實之性。所有聞法不由他悟。淨名",
    "T46n1912_07d:0385b19": "云。知一切法是為坐道場。大品云。初發心",
    "T46n1912_07d:0385b20": "坐道場。阿字門等。並是圓教十住位相。若別",
    "T46n1912_07d:0385b21": "教位十地方與圓十住齊。故瓔珞云。初地一",
    "T46n1912_07d:0385b22": "分無相法身。智行成就。百萬阿僧祇功德雙",
    "T46n1912_07d:0385b23": "照二諦等。具如第三卷引。乃至等覺功德",
    "T46n1912_07d:0385b24": "難思。但約化道以辯功用。如初地百界二",
    "T46n1912_07d:0385b25": "地千界乃至萬億等界。現身亦爾。十住之後",
    "T46n1912_07d:0385b26": "實相更復十倍增明。更十番智斷破十品無",
    "T46n1912_07d:0385b27": "明。念念流入平等法界海。諸波羅蜜任運生",
    "T46n1912_07d:0385b28": "長。名為十行。十行之後無功用道。真明復更",
    "T46n1912_07d:0385b29": "十倍開發。願行事理自然和融。迴入平等法",
    "T46n1912_07d:0385c01": "界海。更破十品無明。名十迴向。向後復破",
    "T46n1912_07d:0385c02": "十品無明。無功用道猶如大地能生一切功",
    "T46n1912_07d:0385c03": "德。荷負一切佛法。荷負法界眾生。入三世",
    "T46n1912_07d:0385c04": "佛智地。地後觀達無始無明源底。邊際智滿",
    "T46n1912_07d:0385c05": "究竟清淨。斷最後微細窮源無明。登中道山",
    "T46n1912_07d:0385c06": "頂與無明父母別。是明有所斷者名有",
    "T46n1912_07d:0385c07": "上士名等覺位。此位後心究竟解脫無上佛",
    "T46n1912_07d:0385c08": "智。無所斷者名無上士。十法至此方受大",
    "T46n1912_07d:0385c09": "名。謂理大願大。莊嚴大智斷大。遍知大道",
    "T46n1912_07d:0385c10": "大。用大權實大。利益大無住大。次第以對十",
    "T46n1912_07d:0385c11": "法成乘。釋名對義亦應可解。○第九安忍",
    "T46n1912_07d:0385c12": "中初亦先法。次譬。後合。初法中云。爽者明",
    "T46n1912_07d:0385c13": "也。次喻中云鋒等者。又以飛霜喻於鋒刃。",
    "T46n1912_07d:0385c14": "聰善於聽心敏於事。睿者說文云。深明也。",
    "T46n1912_07d:0385c15": "智也。喻過也。越也。疏者記也。洞者疾流也。",
    "T46n1912_07d:0385c16": "即徹過也。亦深邃也。懷者安也。詩云。懷我",
    "T46n1912_07d:0385c17": "好音。術者道藝也。鄴洛禪師者。鄴在相州",
    "T46n1912_07d:0385c18": "即齊魏所都。大興佛法。禪祖之一王化其",
    "T46n1912_07d:0385c19": "地。護時人意不出其名。洛即洛陽。群者友",
    "T46n1912_07d:0385c20": "也。輩也。武津歎曰者。南嶽大師。陳州項城武",
    "T46n1912_07d:0385c21": "津人也。武津是所居地名。傳中不云領眾",
    "T46n1912_07d:0385c22": "太早。但云有智斷師諮疑禪要。思因為說",
    "T46n1912_07d:0385c23": "十地法門。驚異心目。智斷曰。恐師位階十",
    "T46n1912_07d:0385c24": "地。師曰。吾是十信鐵輪位耳。應是習傳者異",
    "T46n1912_07d:0385c25": "聞。著願文者其文現行。然文引四擇者。有",
    "T46n1912_07d:0385c26": "人將此以對三術。非但數不相當亦乃文",
    "T46n1912_07d:0385c27": "意永別。三術是天台密意。四擇是南嶽願文。",
    "T46n1912_07d:0385c28": "引彼對此多恐未便。今言大師所引意者。",
    "T46n1912_07d:0385c29": "用誡後學善須決擇。勤勤不已四度言之。",
    "T46n1912_07d:0386a01": "故天台大師指南嶽為高勝之人。垂於深",
    "T46n1912_07d:0386a02": "誡以為後軌。後代學者可以為鏡。鏡可以",
    "T46n1912_07d:0386a03": "照不整之形。次引大論菩薩深山等者。大",
    "T46n1912_07d:0386a04": "論十九釋禪度中。問云。菩薩摩訶薩應教",
    "T46n1912_07d:0386a05": "化眾生為事。云何深山自靜。棄捨眾生違",
    "T46n1912_07d:0386a06": "於慈悲利他之行。答曰。身雖遠離心不遠",
    "T46n1912_07d:0386a07": "離。猶如病人服藥將身身康已後方可復",
    "T46n1912_07d:0386a08": "業。康者安和也。菩薩亦爾服般若藥煩惱",
    "T46n1912_07d:0386a09": "病損法身康復。為化未晚。若至六根等者。",
    "T46n1912_07d:0386a10": "此語初依最後極位。通前五品並屬初依。",
    "T46n1912_07d:0386a11": "故大經云。具煩惱性能知如來祕密之藏。",
    "T46n1912_07d:0386a12": "無明全在名具煩惱。大象捍格等者。即以久",
    "T46n1912_07d:0386a13": "行名為大象。不同前文對治文中。但以三",
    "T46n1912_07d:0386a14": "祇名為大象。不憚生死名為捍格。捍者衛",
    "T46n1912_07d:0386a15": "也。格應從土戶白切。禮云。發然後禁則捍垎",
    "T46n1912_07d:0386a16": "而不勝。注云。捍垎者堅不可入也。從木",
    "T46n1912_07d:0386a17": "從手並非今意。前既以五品為小象。今且",
    "T46n1912_07d:0386a18": "以六根為大象。既離界繫自在堪能。煩惱",
    "T46n1912_07d:0386a19": "不染如刀箭無施。種智化物如日光照世。",
    "T46n1912_07d:0386a20": "物無始苦猶如長水。機熟獲益名為自治。",
    "T46n1912_07d:0386a21": "象喻現身應世利物。若被名譽等者。為此",
    "T46n1912_07d:0386a22": "三事之所動壞。前二如妨蠧令觀法散滅",
    "T46n1912_07d:0386a23": "名為內侵。眷屬若集令諸行破壞。名枝葉",
    "T46n1912_07d:0386a24": "外盡。猶如大樹外集眾鳥內抱蟲蝎樹必",
    "T46n1912_07d:0386a25": "死壞。蠧者害物之蟲也。亦云。食桂蟲也。",
    "T46n1912_07d:0386a26": "言三術者。如上文自列。一莫受莫著。二縮",
    "T46n1912_07d:0386a27": "德露玼。三一舉萬里。內三術者。謂空假中。",
    "T46n1912_07d:0386a28": "外障是軟賊謂名譽等。內障是強賊謂煩惱",
    "T46n1912_07d:0386a29": "等。是故內外用術不同。淪者沒也。毘嵐者",
    "T46n1912_07d:0386b01": "猛風也。此風在大鐵圍山外。若無鐵圍吹",
    "T46n1912_07d:0386b02": "須彌山猶如腐草。故引為況。文舉片禪少",
    "T46n1912_07d:0386b03": "惡為違順之端。故知違順未堪不應領眾。",
    "T46n1912_07d:0386b04": "如彌沙塞律佛因調達領眾。乃引事云。",
    "T46n1912_07d:0386b05": "往古有仙在山中誦剎利書。有一野狐而",
    "T46n1912_07d:0386b06": "便誦之。自思惟言。我解此書足為獸王。因",
    "T46n1912_07d:0386b07": "出遊行。逢一困狐而欲殺之。困狐曰。何以",
    "T46n1912_07d:0386b08": "見殺。答云。我是獸王。汝不伏我故當殺",
    "T46n1912_07d:0386b09": "汝。彼困狐云。汝勿殺我我當隨汝。如是",
    "T46n1912_07d:0386b10": "展轉伏眾師子。師子伏已便作是念。我今",
    "T46n1912_07d:0386b11": "不復以獸為婦。乃將諸獸繞迦夷國百千",
    "T46n1912_07d:0386b12": "萬匝。王令使問。使迴答意。諸臣皆許。唯一",
    "T46n1912_07d:0386b13": "臣言。自古及今。未曾見人王以女嫁獸。",
    "T46n1912_07d:0386b14": "臣要當殺令此狐走。王問如何。此臣答曰。",
    "T46n1912_07d:0386b15": "遣使剋求從期一願。必令師子先戰後吼。",
    "T46n1912_07d:0386b16": "彼謂吾等畏師子吼。必令師子先吼後戰。",
    "T46n1912_07d:0386b17": "師子若吼諸獸必散。王如其計。至日出軍",
    "T46n1912_07d:0386b18": "事果如計。狐等纔聞師子吼聲。心破七分",
    "T46n1912_07d:0386b19": "墮象而死。群獸皆走。佛說偈言。",
    "T46n1912_07d:0386b20": "野狐憍慢盛　　求欲愛眷屬",
    "T46n1912_07d:0386b21": "行到迦夷城　　自稱是獸王",
    "T46n1912_07d:0386b22": "人憍亦如是　　現領於徒眾",
    "T46n1912_07d:0386b23": "在於摩竭國　　法主以自號",
    "T46n1912_07d:0386b24": "早領眾者亦復如是。名成損己益他蓋微。",
    "T46n1912_07d:0386b25": "莊子云。名者功之器不可多取。坯器菴華者",
    "T46n1912_07d:0386b26": "並在大論。喻以初心。堆者聚土也。若作堆",
    "T46n1912_07d:0386b27": "字義亦通於堆阜也。菴羅華者多華少實。",
    "T46n1912_07d:0386b28": "若得此意不須九境者。若能於此陰境安忍。",
    "T46n1912_07d:0386b29": "必得入於六根清淨。尚離二乘菩薩二境。",
    "T46n1912_07d:0386c01": "況復煩惱等七。故約此人不須更明下九。",
    "T46n1912_07d:0386c02": "不忍違順故九境生。違即是惡。順即是善。",
    "T46n1912_07d:0386c03": "具如前文互發中判善惡等相。故知上根唯",
    "T46n1912_07d:0386c04": "觀陰境。故於陰安忍不順下九。○十無法",
    "T46n1912_07d:0386c05": "愛中。行上九事過內外障等者。內外如向分",
    "T46n1912_07d:0386c06": "別。安忍此已。已入六根。不得發真良由",
    "T46n1912_07d:0386c07": "住著。著相似法名為頂墮。應通歷四教",
    "T46n1912_07d:0386c08": "明頂墮義。初文且寄三教頂墮。從既不入位",
    "T46n1912_07d:0386c09": "去。正明今文頂墮之義。初明三藏頂墮。具",
    "T46n1912_07d:0386c10": "如毘曇中說。文中先簡非頂墮位。謂燸一",
    "T46n1912_07d:0386c11": "向退不名頂墮。忍位過頂復不名墮。於",
    "T46n1912_07d:0386c12": "三位間住頂名墮。何者。五根忍位不復",
    "T46n1912_07d:0386c13": "出觀。上忍發真是故不墮。於頂位法中",
    "T46n1912_07d:0386c14": "多生愛心。則應入頂而不得入。由退頂",
    "T46n1912_07d:0386c15": "故造於重逆。故名為墮。通教頂墮例此可",
    "T46n1912_07d:0386c16": "知。別教頂位在十行中。故無墮義。於行向",
    "T46n1912_07d:0386c17": "中縱起著心。但未地之名為頂墮。終無",
    "T46n1912_07d:0386c18": "造過。大論云下出圓似位有愛。今人下今",
    "T46n1912_07d:0386c19": "論圓教至十信時。若生愛心不入初住。",
    "T46n1912_07d:0386c20": "而六根淨位定不墮小。則以住頂名之為",
    "T46n1912_07d:0386c21": "墮非謂退墮。以六根中無退義故。況復更",
    "T46n1912_07d:0386c22": "有造重逆耶。故此頂墮異前通藏。故大論",
    "T46n1912_07d:0386c23": "三十。明頂墮義二種不同。一者頂退名之",
    "T46n1912_07d:0386c24": "為墮。二者住頂名之為墮。小乘教中雖具",
    "T46n1912_07d:0386c25": "二義住頂多退。故今圓位見思已落但有住",
    "T46n1912_07d:0386c26": "頂一墮義耳。故大論四十三問曰。頂不應",
    "T46n1912_07d:0386c27": "墮。云何言墮。答。垂近應得而便失者。名",
    "T46n1912_07d:0386c28": "之為墮。若得頂者智慧安隱則不畏墮。此",
    "T46n1912_07d:0386c29": "約初義以退為墮。若第二義但以住頂不",
    "T46n1912_07d:0387a01": "進不退。名之為墮。是則十信初心猶名為",
    "T46n1912_07d:0387a02": "燸。今止觀下總結示之。初從妙境終至離",
    "T46n1912_07d:0387a03": "愛。行解具足正助不虧。已送行者至於初",
    "T46n1912_07d:0387a04": "住。入無功用自堪進道。入住已去今文不",
    "T46n1912_07d:0387a05": "論。故云齊此。故諸經論初住已去。多明輔",
    "T46n1912_07d:0387a06": "佛化他之相。不復委悉論於自行。是故今",
    "T46n1912_07d:0387a07": "云入住功德今所不論。今意且赴末代修行。",
    "T46n1912_07d:0387a08": "後當重說者。至菩薩境中應更廣辯。夏",
    "T46n1912_07d:0387a09": "終不說下無所論。始從第五卷初來至此",
    "T46n1912_07d:0387a10": "中。正當法說。明於陰境十法成乘竟。是十",
    "T46n1912_07d:0387a11": "下次引法華大車。以譬十法。初略標。次列",
    "T46n1912_07d:0387a12": "經文。次合。次結。且順經次第不復依於十",
    "T46n1912_07d:0387a13": "法次第。今以十法隨對整足。大車高廣不思",
    "T46n1912_07d:0387a14": "議境也。幰蓋慈悲。寶繩交絡即發心也。安置",
    "T46n1912_07d:0387a15": "丹枕。枕有內外。若車內枕休息眾行。即安",
    "T46n1912_07d:0387a16": "心也。若車外枕或動或靜。動靜秖是通塞義",
    "T46n1912_07d:0387a17": "也。破塞存通即塞而通。其疾如風即破無",
    "T46n1912_07d:0387a18": "明。是破遍義也。大品云。法愛難斷。故處處",
    "T46n1912_07d:0387a19": "說破無明三昧。始自白牛終至平正。道品",
    "T46n1912_07d:0387a20": "義也。又多僕從即正助也。頌中云儐從。禮",
    "T46n1912_07d:0387a21": "云。導也。又云。侍邊也。遊於四方。即次位也。",
    "T46n1912_07d:0387a22": "安忍離著在次位之初。是故更加復次結",
    "T46n1912_07d:0387a23": "位。始從初心終訖究竟。安忍秖是忍於五",
    "T46n1912_07d:0387a24": "品違順二境令入六根。離愛秖是離六根",
    "T46n1912_07d:0387a25": "中相似法愛。綩綖者。埤蒼云。綩者衣繡裳也。",
    "T46n1912_07d:0387a26": "綖者席也。應作莚字。此綖字是天子覆冠",
    "T46n1912_07d:0387a27": "曰綖。亦可通用。又次位者秖是行之所階。",
    "T46n1912_07d:0387a28": "恐行者生濫。故於次位中別出五品六根",
    "T46n1912_07d:0387a29": "清淨。勸勵行者令離障離愛。故知前七正",
    "T46n1912_07d:0387b01": "明車體及以具度。後三秖是乘之所涉。若",
    "T46n1912_07d:0387b02": "無所涉運義不成。是故十法通名乘也。次",
    "T46n1912_07d:0387b03": "結位者。夫有心者悉具三軌。此之三軌通",
    "T46n1912_07d:0387b04": "於六即。理性車體。具度資成。白牛觀照。在",
    "T46n1912_07d:0387b05": "一念心即是理性。聞名起觀名為等賜。諸",
    "T46n1912_07d:0387b06": "子乘乘入位不同。故有觀行相似等別。乃",
    "T46n1912_07d:0387b07": "至四方直至道場。道場猶受果乘之號。是故",
    "T46n1912_07d:0387b08": "因果乘義不無。今人下斥邪也。設謂假設。",
    "T46n1912_07d:0387b09": "借字子謝切設使借之與乘名者。但是邪乘。",
    "T46n1912_07d:0387b10": "乘者本以運載為義。邪法無運故名為借。",
    "T46n1912_07d:0387b11": "既是邪法不出諸見。諸見即具六十二也。",
    "T46n1912_07d:0387b12": "從正法下顯正也。不同惡空故云正法。",
    "T46n1912_07d:0387b13": "正法御邪故云大城。不可壞故名為金剛。",
    "T46n1912_07d:0387b14": "具足諸法名為寶藏。具足者釋寶藏也。無",
    "T46n1912_07d:0387b15": "缺者釋金剛也。如此妙乘豈同惡空。與而",
    "T46n1912_07d:0387b16": "言之但有車體。既無具度故名為禿。奪而",
    "T46n1912_07d:0387b17": "言之體用俱非。故名為禿。故引大經乘壞",
    "T46n1912_07d:0387b18": "驢車。非但闕於白牛般若。為驢所乘。任運",
    "T46n1912_07d:0387b19": "非正故非高廣。又復言壞全無莊嚴。況復",
    "T46n1912_07d:0387b20": "起見入三惡道。○端坐觀陰界入境。所",
    "T46n1912_07d:0387b21": "云端坐者。豈隔餘儀。四三昧中常坐居首。",
    "T46n1912_07d:0387b22": "是故先明。常行等三亦可通用。歷緣對境自",
    "T46n1912_07d:0387b23": "攝餘三。是故且判以為端坐。問。五陰盡在",
    "T46n1912_07d:0387b24": "端坐觀耶。答。陰通三性不隔餘義。前文且",
    "T46n1912_07d:0387b25": "明端坐用觀。餘義在後歷緣對境。次明歷",
    "T46n1912_07d:0387b26": "緣對境者。先序來意。次下正釋。正釋文中先",
    "T46n1912_07d:0387b27": "明歷緣。次明對境。就歷緣中初於行緣具",
    "T46n1912_07d:0387b28": "明十法。次是約下結意也。次行緣既爾下",
    "T46n1912_07d:0387b29": "例餘五緣。次三三昧下釋疑。次昔國王下引",
    "T46n1912_07d:0387c01": "證。故大論二十云。昔有國王園中遊戲。朝",
    "T46n1912_07d:0387c02": "見華林茂盛可愛。食已臥息。夫人采女皆共",
    "T46n1912_07d:0387c03": "取華毀折林樹。覺已見之。悟一切法皆悉",
    "T46n1912_07d:0387c04": "無常。如是思惟悟辟支佛。宿福既厚。藉少",
    "T46n1912_07d:0387c05": "因緣易得聖果。次對境中亦先約眼色具",
    "T46n1912_07d:0387c06": "足十法。次例餘根等。初境中次結數引例",
    "T46n1912_07d:0387c07": "引證結非。若觀下不思議境。初引經總立",
    "T46n1912_07d:0387c08": "三智五眼。次別釋三觀。假觀中云外道打髑",
    "T46n1912_07d:0387c09": "髏作聲者。增一阿含云。佛在耆闍崛山與",
    "T46n1912_07d:0387c10": "五百比丘俱。從於靜室下靈鷲山。與鹿頭",
    "T46n1912_07d:0387c11": "梵志俱行。至大畏林。取死人髑髏授與鹿",
    "T46n1912_07d:0387c12": "頭。而作是言。今此梵志明於星宿兼善醫",
    "T46n1912_07d:0387c13": "藥。善解諸聲知死因緣。問云。此是何人髑",
    "T46n1912_07d:0387c14": "髏。答曰。男子。問。云何命終。答。眾病皆集百",
    "T46n1912_07d:0387c15": "節酸疼。故命終也。何方治。答。呵梨勒和蜜",
    "T46n1912_07d:0387c16": "治必不終。又問。生何處。答。生三惡道。又",
    "T46n1912_07d:0387c17": "打一髑髑問之。答。女人。何病死。答。懷妊",
    "T46n1912_07d:0387c18": "死。何方治。答。服好酥醍醐。生何處。答。畜生",
    "T46n1912_07d:0387c19": "中。又取一髑髏打。問曰。何故死。答。食過差",
    "T46n1912_07d:0387c20": "死。何方治答。三日絕食。生何處。答。生鬼",
    "T46n1912_07d:0387c21": "中。以想水故。又取一髑髏打之。問曰。何",
    "T46n1912_07d:0387c22": "人。答。女人。何死。答。產死。生何處。答。人中。",
    "T46n1912_07d:0387c23": "又打一髑髏。問曰。何死。答。被人害死。生",
    "T46n1912_07d:0387c24": "何處。答。生天。佛言。為人害死必生三惡。更",
    "T46n1912_07d:0387c25": "打之。答云。此人持十善。又夫餓死者生人",
    "T46n1912_07d:0387c26": "天中。無有是處。凡一一答佛。佛皆語云。如",
    "T46n1912_07d:0387c27": "汝所言。香山南有優陀延比丘。入無餘界。",
    "T46n1912_07d:0387c28": "佛申手取髑髏來。問。生何處。答。無本。非",
    "T46n1912_07d:0387c29": "男非女不見生處。不見周旋往來八方。",
    "T46n1912_07d:0388a01": "都無音聲。未審是誰。佛言。止止。又重問佛。",
    "T46n1912_07d:0388a02": "佛具答。鹿頭歎曰。此未曾有。我觀蟻子尚",
    "T46n1912_07d:0388a03": "知來處。鳥獸音聲尚別雌雄。觀此羅漢不",
    "T46n1912_07d:0388a04": "見生處。如來正法甚奇甚特。九十五道我皆",
    "T46n1912_07d:0388a05": "能知。如來之法不識趣向。唯願世尊聽在",
    "T46n1912_07d:0388a06": "道次。佛言善來。得無學果。聽聲既爾。餘塵",
    "T46n1912_07d:0388a07": "亦然。外道之法聽死骨聲能達遠事者。良",
    "T46n1912_07d:0388a08": "由聲中本具諸法。故使外道得其少分。冥",
    "T46n1912_07d:0388a09": "依其本日用不知。況今妙觀直觀本理。理",
    "T46n1912_07d:0388a10": "具諸法不足置疑中觀如文。雖無下釋",
    "T46n1912_07d:0388a11": "成五眼。次引二經證。次結成一心次明互",
    "T46n1912_07d:0388a12": "用。問答並如文。引證中淨名云不來相等。",
    "T46n1912_07d:0388a13": "舉六作中初行緣也。不見相等舉六受中初",
    "T46n1912_07d:0388a14": "見色也。當知根塵無非法界。故云不來而",
    "T46n1912_07d:0388a15": "來等。如四念處中引唯識云。言唯識者唯",
    "T46n1912_07d:0388a16": "是一識。復分二種。一者分別。二無分別。分",
    "T46n1912_07d:0388a17": "別識者名為識識。無分別者名似塵識。一切",
    "T46n1912_07d:0388a18": "世間皆為似塵識之所成。三無性等色心之",
    "T46n1912_07d:0388a19": "法本來不二。彼既分於二識。例亦分於二",
    "T46n1912_07d:0388a20": "色。問。色之與識如何同異。答。若色心相對",
    "T46n1912_07d:0388a21": "則有色有心。論其體性則離色無心離心",
    "T46n1912_07d:0388a22": "無色。若色心相即二則俱二。一則俱一。故圓",
    "T46n1912_07d:0388a23": "說者亦應得云唯色唯聲唯香唯味唯觸。何",
    "T46n1912_07d:0388a24": "但獨得云唯識耶。若合論者。無不皆悉具",
    "T46n1912_07d:0388a25": "足法界。復次若從末說。一切眾生二種不",
    "T46n1912_07d:0388a26": "同。上界多著識下界多著色。若約識為唯",
    "T46n1912_07d:0388a27": "識攬外向內。令觀內識皆是一識。識既空",
    "T46n1912_07d:0388a28": "已十界皆空。識若假者十界皆假。識若中者",
    "T46n1912_07d:0388a29": "十界皆中。專於內心觀一切法。觀外十界",
    "T46n1912_07d:0388b01": "即見內心。是故當知若識若色皆是唯色。若",
    "T46n1912_07d:0388b02": "識若色皆是唯識。雖說色心但有二名。論",
    "T46n1912_07d:0388b03": "其法體秖是法性。如是即是心地法門。不",
    "T46n1912_07d:0388b04": "動寂場現身八會。諸佛解脫於心中求。心",
    "T46n1912_07d:0388b05": "為佛種心即菩提。當用此意通一切心",
    "T46n1912_07d:0388b06": "通一切教。理行位等準此說之。識次位中",
    "T46n1912_07d:0388b07": "若漸見等者。普賢觀云。行者若能隨普賢教",
    "T46n1912_07d:0388b08": "正心正意。漸以心眼見東方佛黃金色身",
    "T46n1912_07d:0388b09": "端嚴微妙。見一佛已復見一佛。如是遍見",
    "T46n1912_07d:0388b10": "東方諸佛。心想利故遍見十方一切諸佛。頓",
    "T46n1912_07d:0388b11": "見者。不輕品云。彼比丘臨欲終時於虛空",
    "T46n1912_07d:0388b12": "中。具聞威音王佛先所說法華經。二十千萬",
    "T46n1912_07d:0388b13": "億偈。悉能受持即得六根清淨。經文不云",
    "T46n1912_07d:0388b14": "漸見一佛乃至諸佛。故名頓見。次譬大車",
    "T46n1912_07d:0388b15": "結成佛事。若眼入等者即自行也。次引淨名",
    "T46n1912_07d:0388b16": "或有佛土光明等者。自行化他皆名佛事。若",
    "T46n1912_07d:0388b17": "云或有佛土等者。即化他也。如楞伽第三",
    "T46n1912_07d:0388b18": "云。不瞬世界。妙香世界。令諸菩薩瞪視不",
    "T46n1912_07d:0388b19": "瞬得無生忍。即眼為法界也。更有誠教準",
    "T46n1912_07d:0388b20": "此思之。次例中先例餘受。次例餘根。次明",
    "T46n1912_07d:0388b21": "大車。如文。若能下勸修。初總中先法。次引",
    "T46n1912_07d:0388b22": "譬斥中。云黑蚖秖是長蛇。綺文互說耳。不",
    "T46n1912_07d:0388b23": "修止觀如長蛇。善解止觀如懷珠。解而",
    "T46n1912_07d:0388b24": "不用為無益。大論第十釋因不同故果不",
    "T46n1912_07d:0388b25": "等中云。有一黑蚖懷摩尼而臥。有羅漢",
    "T46n1912_07d:0388b26": "乞食不得。論明破戒而猶有福。故使墮",
    "T46n1912_07d:0388b27": "蚖尚懷寶珠。今借斥之。以譬有解而不能",
    "T46n1912_07d:0388b28": "行。如蚖懷珠於蛇何益。次別引三譬者。",
    "T46n1912_07d:0388b29": "皆先譬次合。初譬中云。賜者與也。亦惠也。祿",
    "T46n1912_07d:0388c01": "者。爾雅云。福也。孝經注云。食廩曰祿。楊承",
    "T46n1912_07d:0388c02": "云。上古無祿。人食野禾因朝闕食。獵者",
    "T46n1912_07d:0388c03": "賜鹿以當於食。故變為祿字。匹夫所得薄",
    "T46n1912_07d:0388c04": "祿也。械是兵器總名。戟者短戈。鉤子槊也。郭",
    "T46n1912_07d:0388c05": "璞注方言云。戟中有小刺謂雄戟也。若為",
    "T46n1912_07d:0388c06": "麴糵等者。尚書殷高宗聘傅說於傅巖之野",
    "T46n1912_07d:0388c07": "云。若濟巨川用汝作舟檝。若歲大旱用汝",
    "T46n1912_07d:0388c08": "作霖雨。若作酒醴爾惟麴糵。若作和羹爾",
    "T46n1912_07d:0388c09": "惟鹽梅。帷帳者。說文云。旁曰帷上曰幕。帳",
    "T46n1912_07d:0388c10": "者。說文云。四合象宮室張之曰帳。淮南子",
    "T46n1912_07d:0388c11": "云。將軍幬帳也。折衝者。折者截也。衝者。說",
    "T46n1912_07d:0388c12": "文云。通道也。廣雅云。突也。弋擊也。用而",
    "T46n1912_07d:0388c13": "屢北者。說文云。北者乖也。又軍走曰北。又",
    "T46n1912_07d:0388c14": "北主陰方。陰主殺也。即被殺者為軍敗也。",
    "T46n1912_07d:0388c15": "解髻等者。尚書云。德懋懋官功懋懋賞。懋者",
    "T46n1912_07d:0388c16": "勉也。今圓破煩惱得實相賞。賞中之極如",
    "T46n1912_07d:0388c17": "解髻與珠。如諸聲聞來至法華。功之極也。",
    "T46n1912_07d:0388c18": "故譬輪王解以權髻顯實相珠。野巫者。男",
    "T46n1912_07d:0388c19": "師曰覡。女師曰巫。謂陰神也。說文云。巫",
    "T46n1912_07d:0388c20": "者祝也。祝者祭主申讚辭者也。三事不辦",
    "T46n1912_07d:0388c21": "者。不能破魔軍。不能除煩惱。不能顯法",
    "T46n1912_07d:0388c22": "性。對前三喻如文可知。區區者踦區屈曲",
    "T46n1912_07d:0388c23": "終日故也。軍者眾也。萬二千人曰軍。今之",
    "T46n1912_07d:0388c24": "魔軍何必定數。但言眾耳。",
    "T46n1912_07d:0388c25": "止觀輔行傳弘決卷第七之四"
}