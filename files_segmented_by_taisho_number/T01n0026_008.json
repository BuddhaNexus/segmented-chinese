{
    "T01n0026_008:0469c14": "中阿含經卷第八",
    "T01n0026_008:0469c16": "東晉罽賓三藏瞿曇僧伽提婆譯",
    "T01n0026_008:0469c17": "未曾有法品第四(有十經)(初一日誦)",
    "T01n0026_008:0469c18": "　未曾有、侍者　　薄拘、阿修羅",
    "T01n0026_008:0469c19": "　地動、及瞻波　　郁伽、手各二",
    "T01n0026_008:0469c20": "（三二）中阿含未曾有法品未曾有法經第一",
    "T01n0026_008:0469c21": "我聞如是：一時，佛遊舍衛國，在勝林給孤獨",
    "T01n0026_008:0469c22": "園。爾時，尊者阿難則於晡時從燕坐起，",
    "T01n0026_008:0469c23": "往詣佛所，稽首禮足，却住一面，白曰：「世尊！",
    "T01n0026_008:0469c24": "我聞世尊迦葉佛時始願佛道，行梵行，若",
    "T01n0026_008:0469c25": "世尊迦葉佛時始願佛道，行梵行者，我受",
    "T01n0026_008:0469c26": "持是世尊未曾有法。「我聞世尊迦葉佛時始",
    "T01n0026_008:0469c27": "願佛道，行梵行，生兜瑟哆天，若世尊迦葉",
    "T01n0026_008:0469c28": "佛時始願佛道，行梵行，生兜瑟哆天者，",
    "T01n0026_008:0469c29": "我受持是世尊未曾有法。「我聞世尊迦葉佛",
    "T01n0026_008:0470a01": "時始願佛道，行梵行，生兜瑟哆天，世尊後",
    "T01n0026_008:0470a02": "生以三事勝於前生兜瑟哆天者，天壽、天色、",
    "T01n0026_008:0470a03": "天譽，以此故，諸兜瑟哆天歡喜踊躍，歎此天",
    "T01n0026_008:0470a04": "子甚奇！甚特！有大如意足，有大威德，有大",
    "T01n0026_008:0470a05": "福祐，有大威神。所以者何？彼後來生以三事",
    "T01n0026_008:0470a06": "勝於前生兜瑟哆天者，天壽、天色、天譽。若",
    "T01n0026_008:0470a07": "世尊迦葉佛時始願佛道，行梵行，生兜瑟",
    "T01n0026_008:0470a08": "哆天，世尊後生以三事勝於前生兜瑟哆天",
    "T01n0026_008:0470a09": "者，天壽、天色、天譽。以此故，諸兜瑟哆天歡",
    "T01n0026_008:0470a10": "喜踊躍，歎此天子甚奇！甚特！有大如意足，有",
    "T01n0026_008:0470a11": "大威德，有大福祐，有大威神。所以者何？彼",
    "T01n0026_008:0470a12": "後來生以三事勝於前生兜瑟哆天者，天",
    "T01n0026_008:0470a13": "壽、天色、天譽者，我受持是世尊未曾有法。「我",
    "T01n0026_008:0470a14": "聞世尊在兜瑟哆天，於彼命終，知入母胎，",
    "T01n0026_008:0470a15": "是時震動一切天地，以大妙光普照世間，",
    "T01n0026_008:0470a16": "乃至幽隱諸闇冥處無有障蔽，謂此日月",
    "T01n0026_008:0470a17": "有大如意足，有大威德，有大福祐，有大威",
    "T01n0026_008:0470a18": "神，光所不照者，彼盡蒙耀，彼眾生者因此",
    "T01n0026_008:0470a19": "妙光各各生知，有奇特眾生生，有奇特眾",
    "T01n0026_008:0470a20": "生生。若世尊在兜瑟哆天，於彼命終，知入",
    "T01n0026_008:0470a21": "母胎，是時震動一切天地，以大妙光普照",
    "T01n0026_008:0470a22": "世間，乃至幽隱諸闇冥處無有障蔽，謂此日",
    "T01n0026_008:0470a23": "月有大如意足，有大威德，有大福祐，有大",
    "T01n0026_008:0470a24": "威神，光所不照者，彼盡蒙耀，彼眾生者因",
    "T01n0026_008:0470a25": "此妙光各各生知，有奇特眾生生，有奇特",
    "T01n0026_008:0470a26": "眾生生者，我受持是世尊未曾有法。「我聞世",
    "T01n0026_008:0470a27": "尊知住母胎，依倚右脇，若世尊知住母胎",
    "T01n0026_008:0470a28": "依倚右脇者，我受持是世尊未曾有法。我",
    "T01n0026_008:0470a29": "聞世尊舒體住母胎，若世尊舒體住母胎者，",
    "T01n0026_008:0470b01": "我受持是世尊未曾有法。我聞世尊覆藏住",
    "T01n0026_008:0470b02": "母胎，不為血所污，亦不為精及諸不淨所",
    "T01n0026_008:0470b03": "污，若世尊覆藏住母胎，不為血所污，亦不",
    "T01n0026_008:0470b04": "為精及諸不淨所污者，我受持是世尊未曾",
    "T01n0026_008:0470b05": "有法。「我聞世尊知出母胎，是時震動一切天",
    "T01n0026_008:0470b06": "地，以大妙光普照世間，乃至幽隱諸闇冥",
    "T01n0026_008:0470b07": "處無有障蔽，謂此日月有大如意足，有大",
    "T01n0026_008:0470b08": "威德，有大福祐，有大威神，光所不照者，彼",
    "T01n0026_008:0470b09": "盡蒙耀，彼眾生者因此妙光各各生知，有",
    "T01n0026_008:0470b10": "奇特眾生生，有奇特眾生生。若世尊知出母",
    "T01n0026_008:0470b11": "胎，是時震動一切天地，以大妙光普照世",
    "T01n0026_008:0470b12": "間，乃至幽隱諸闇冥處無有障蔽，謂此日",
    "T01n0026_008:0470b13": "月有大如意足，有大威德，有大福祐，有",
    "T01n0026_008:0470b14": "大威神，光所不照者，彼盡蒙耀，彼眾生者",
    "T01n0026_008:0470b15": "因此妙光各各生知，有奇特眾生生，有奇",
    "T01n0026_008:0470b16": "特眾生生者，我受持是世尊未曾有法。「我聞",
    "T01n0026_008:0470b17": "世尊舒體出母胎，若世尊舒體出母胎者，",
    "T01n0026_008:0470b18": "我受持是世尊未曾有法。我聞世尊覆藏出",
    "T01n0026_008:0470b19": "母胎，不為血所污，亦不為精及諸不淨所",
    "T01n0026_008:0470b20": "污，若世尊覆藏出母胎，不為血所污，亦不",
    "T01n0026_008:0470b21": "為精及諸不淨所污者，我受持是世尊未曾",
    "T01n0026_008:0470b22": "有法。「我聞世尊初生之時，有四天子手執極",
    "T01n0026_008:0470b23": "細衣，住於母前，令母歡喜，歎此童子甚奇！",
    "T01n0026_008:0470b24": "甚特！有大如意足，有大威德，有大福祐，有",
    "T01n0026_008:0470b25": "大威神。若世尊初生之時，有四天子手執",
    "T01n0026_008:0470b26": "細衣，住於母前，令母歡喜，歎此童子甚奇！",
    "T01n0026_008:0470b27": "甚特！有大如意足，有大威德，有大福祐，有",
    "T01n0026_008:0470b28": "大威神者，我受持是世尊未曾有法。「我聞世",
    "T01n0026_008:0470b29": "尊初生之時，即行七步，不恐不怖，亦不畏懼，",
    "T01n0026_008:0470c01": "觀察諸方，若世尊初生之時，即行七步，不",
    "T01n0026_008:0470c02": "恐不怖，亦不畏懼，觀察諸方者，我受持是",
    "T01n0026_008:0470c03": "世尊未曾有法。「我聞世尊初生之時，則於母",
    "T01n0026_008:0470c04": "前而生大池，其水滿岸，令母於此得用清",
    "T01n0026_008:0470c05": "淨，若世尊初生之時，則於母前而生大池，",
    "T01n0026_008:0470c06": "其水滿岸，令母於此得用清淨者，我受持",
    "T01n0026_008:0470c07": "是世尊未曾有法。「我聞世尊初生之時，上虛",
    "T01n0026_008:0470c08": "空中雨水注下，一冷一暖，灌世尊身，若世尊",
    "T01n0026_008:0470c09": "初生之時，上虛空中雨水注下，一冷一暖，灌",
    "T01n0026_008:0470c10": "世尊身者，我受持是世尊未曾有法。「我聞",
    "T01n0026_008:0470c11": "世尊初生之時，諸天於上鼓天妓樂，天青",
    "T01n0026_008:0470c12": "蓮華、紅蓮華、赤蓮華、白蓮華、天文陀羅花及",
    "T01n0026_008:0470c13": "細末栴檀香散世尊上。若世尊初生之時，諸",
    "T01n0026_008:0470c14": "天於上鼓天妓樂，天青蓮華、紅蓮華、赤蓮華、",
    "T01n0026_008:0470c15": "白蓮華、天文陀羅華及細末栴檀香散世尊",
    "T01n0026_008:0470c16": "上者，我受持是世尊未曾有法。「我聞世尊一",
    "T01n0026_008:0470c17": "時在父白淨王家，晝監田作，坐閻浮樹下，",
    "T01n0026_008:0470c18": "離欲、離惡不善之法，有覺有觀，離生喜樂，",
    "T01n0026_008:0470c19": "得初禪成就遊。爾時中後，一切餘樹影皆轉",
    "T01n0026_008:0470c20": "移，唯閻浮樹其影不移，蔭世尊身，於是釋",
    "T01n0026_008:0470c21": "白淨往觀田作，至作人所，問曰：『作人！童子",
    "T01n0026_008:0470c22": "何處？』作人答曰：『天童子今在閻浮樹下。』於",
    "T01n0026_008:0470c23": "是釋白淨往詣閻浮樹。時，釋白淨日中後，見",
    "T01n0026_008:0470c24": "一切餘樹影皆轉移，唯閻浮樹其影不移，蔭",
    "T01n0026_008:0470c25": "世尊身，便作是念：『今此童子甚奇！甚特！有",
    "T01n0026_008:0470c26": "大如意足，有大威德，有大福祐，有大威神。",
    "T01n0026_008:0470c27": "所以者何？日中之後，一切餘樹影皆轉移，唯",
    "T01n0026_008:0470c28": "閻浮樹其影不移，蔭童子身。』若世尊日中之",
    "T01n0026_008:0470c29": "後，一切餘樹影皆轉移，唯閻浮樹其影不移，",
    "T01n0026_008:0471a01": "蔭世尊身者，我受持是世尊未曾有法。「我",
    "T01n0026_008:0471a02": "聞世尊一時遊鞞舍離大林之中。於是，世尊",
    "T01n0026_008:0471a03": "過夜平旦，著衣持鉢，入鞞舍離城而行乞",
    "T01n0026_008:0471a04": "食，乞食已竟，收舉衣鉢，澡洗手足，以尼師",
    "T01n0026_008:0471a05": "檀著於肩上，往入林中，至一哆羅樹下，敷",
    "T01n0026_008:0471a06": "尼師檀，結加趺坐。是時中後，一切餘樹影",
    "T01n0026_008:0471a07": "皆轉移，唯哆羅樹其影不移，蔭世尊身。於",
    "T01n0026_008:0471a08": "是釋摩訶男中後仿佯，往至大林，釋摩訶男",
    "T01n0026_008:0471a09": "日中後，見一切餘樹影皆轉移，唯哆羅樹其",
    "T01n0026_008:0471a10": "影不移，蔭世尊身，便作是念：『沙門瞿曇甚",
    "T01n0026_008:0471a11": "奇！甚特！有大如意足，有大威德，有大福祐，",
    "T01n0026_008:0471a12": "有大威神。所以者何？日中之後，一切餘樹影",
    "T01n0026_008:0471a13": "皆轉移，唯哆羅樹其影不移，蔭沙門瞿曇身。』",
    "T01n0026_008:0471a14": "若世尊日中之後，一切餘樹影皆轉移，唯哆",
    "T01n0026_008:0471a15": "羅樹其影不移，蔭世尊身者，我受持是世",
    "T01n0026_008:0471a16": "尊未曾有法。「我聞世尊一時遊鞞舍離大林",
    "T01n0026_008:0471a17": "之中，爾時，諸比丘置鉢露地。時，世尊鉢亦在",
    "T01n0026_008:0471a18": "其中，有一獼猴持佛鉢去，諸比丘訶：『恐破",
    "T01n0026_008:0471a19": "佛鉢。』佛告諸比丘：『止！止！莫訶！不破鉢也。』",
    "T01n0026_008:0471a20": "時，彼獼猴持佛鉢去，至一娑羅樹，徐徐上",
    "T01n0026_008:0471a21": "樹，於娑羅樹上取蜜滿鉢，徐徐下樹，還詣",
    "T01n0026_008:0471a22": "佛所，即以蜜鉢奉上世尊，世尊不受。時，彼",
    "T01n0026_008:0471a23": "獼猴却在一面，取斫去蟲，既去蟲已，還持",
    "T01n0026_008:0471a24": "上佛，佛復不受。獼猴復却在於一面，取水",
    "T01n0026_008:0471a25": "著蜜中，持還上佛，世尊便受。獼猴見佛取",
    "T01n0026_008:0471a26": "蜜鉢已，歡喜踊躍，却行弄舞，迴旋而去。若世",
    "T01n0026_008:0471a27": "尊令彼獼猴見世尊取蜜鉢已，歡喜踊躍，",
    "T01n0026_008:0471a28": "却行弄舞，迴旋去者，我受持是世尊未曾有",
    "T01n0026_008:0471a29": "法。「我聞世尊一時遊鞞舍離獼猴水邊高樓",
    "T01n0026_008:0471b01": "臺觀，爾時，世尊曝曬坐具，抖擻拂拭。是時，大",
    "T01n0026_008:0471b02": "非時雲來，普覆虛空，欲雨而住，須待世尊。",
    "T01n0026_008:0471b03": "世尊曝曬坐具，抖擻拂拭，舉著一處已，攝",
    "T01n0026_008:0471b04": "持掃帚住屋基上。於是大雲已見世尊收",
    "T01n0026_008:0471b05": "舉坐具，便下大雨，於卑、高地滂霈平滿。若",
    "T01n0026_008:0471b06": "世尊令彼大雲已見世尊收舉坐具，便下",
    "T01n0026_008:0471b07": "大雨，於卑、高地滂霈滿者，我受持是世尊",
    "T01n0026_008:0471b08": "未曾有法。「我聞世尊一時遊跋耆中，在溫泉",
    "T01n0026_008:0471b09": "林娑羅樹王下坐。爾時中後，一切餘樹影皆",
    "T01n0026_008:0471b10": "轉移，唯娑羅樹王其影不移，蔭世尊身。於是",
    "T01n0026_008:0471b11": "羅摩園主行視園時，日中後，見一切餘樹影",
    "T01n0026_008:0471b12": "皆轉移，唯娑羅樹王其影不移，蔭世尊身，便",
    "T01n0026_008:0471b13": "作是念：『沙門瞿曇甚奇！甚特！有大如意足，",
    "T01n0026_008:0471b14": "有大威德，有大福祐，有大威神。所以者何？",
    "T01n0026_008:0471b15": "日中之後，一切餘樹影皆轉移，唯娑羅樹王",
    "T01n0026_008:0471b16": "其影不移，蔭沙門瞿曇身。』若世尊日中之後，",
    "T01n0026_008:0471b17": "一切餘樹影皆轉移，唯娑羅樹王其影不移，",
    "T01n0026_008:0471b18": "蔭世尊身者，我受持是世尊未曾有法。「我聞",
    "T01n0026_008:0471b19": "世尊一時在阿浮神室中。爾時，世尊過夜平",
    "T01n0026_008:0471b20": "旦，著衣持鉢，入阿浮村而行乞食，乞食已",
    "T01n0026_008:0471b21": "竟，收舉衣鉢，澡洗手足，以尼師檀著於",
    "T01n0026_008:0471b22": "肩上，入神室燕坐。爾時，天大雷雨雹，殺四",
    "T01n0026_008:0471b23": "牛、耕者二人，彼送葬時，大眾喧閙，其聲高大，",
    "T01n0026_008:0471b24": "音響震動。於是，世尊則於晡時燕坐而起，",
    "T01n0026_008:0471b25": "從神室出，露地經行。時，彼大眾中，有一人",
    "T01n0026_008:0471b26": "見世尊則於晡時燕坐而起，從神室出，露",
    "T01n0026_008:0471b27": "地經行，即往詣佛，稽首作禮，隨佛經行。佛",
    "T01n0026_008:0471b28": "見在後，問彼人曰：『以何等故，大眾喧鬧，其",
    "T01n0026_008:0471b29": "聲高大，音響震動耶？』彼人白曰：『世尊！今日天",
    "T01n0026_008:0471c01": "大雷雨雹，殺四牛、耕者二人，彼送葬時，大眾",
    "T01n0026_008:0471c02": "喧閙，其聲高大，音響震動。世尊！向者不聞",
    "T01n0026_008:0471c03": "聲耶？』世尊答曰：『我不聞聲。』復問：『世尊！向為",
    "T01n0026_008:0471c04": "眠耶？』答曰：『不也。』復問：『世尊！時寤不聞此大",
    "T01n0026_008:0471c05": "聲耶？』答曰：『如是。』爾時，彼人便作是念：『甚奇！",
    "T01n0026_008:0471c06": "甚特！極息至寂，如來、無所著、等正覺之所行。",
    "T01n0026_008:0471c07": "所以者何？寤而不聞此大音聲。』若世尊寤",
    "T01n0026_008:0471c08": "而不聞此大音聲者，我受持是世尊未曾",
    "T01n0026_008:0471c09": "有法。「我聞世尊一時在鬱鞞羅尼連然河邊，",
    "T01n0026_008:0471c10": "阿闍惒羅尼拘類樹下初得佛道。爾時大雨，",
    "T01n0026_008:0471c11": "至于七日，高下悉滿，潢澇橫流，世尊於中露",
    "T01n0026_008:0471c12": "地經行，其處塵起。若世尊潢澇橫流，世尊於",
    "T01n0026_008:0471c13": "中露地經行，其處塵起者，我受持是世尊未",
    "T01n0026_008:0471c14": "曾有法。「我聞魔王六年逐佛，求其長短，不",
    "T01n0026_008:0471c15": "能得便，厭已而還。若世尊魔王六年隨逐世",
    "T01n0026_008:0471c16": "尊，求其長短，不能得便，厭已而還者，我受",
    "T01n0026_008:0471c17": "持是世尊未曾有法。「我聞世尊七年念身，常",
    "T01n0026_008:0471c18": "念不斷。若世尊七年念身，常念不斷者，我",
    "T01n0026_008:0471c19": "受持是世尊未曾有法。」於是，世尊告曰：「阿",
    "T01n0026_008:0471c20": "難！汝從如來更受持此未曾有法。阿難！如",
    "T01n0026_008:0471c21": "來知覺生，知住、知滅，常知，無不知時。阿",
    "T01n0026_008:0471c22": "難！如來知思想生，知住、知滅，常知，無不知",
    "T01n0026_008:0471c23": "時。是故，阿難！汝從如來更受持此未曾有",
    "T01n0026_008:0471c24": "法。」佛說如是。尊者阿難及諸比丘，聞佛所說，",
    "T01n0026_008:0471c25": "歡喜奉行。",
    "T01n0026_008:0471c26": "未曾有法經第一竟(二千九百十七字)",
    "T01n0026_008:0471c27": "（三三）中阿含未曾有法品侍者經第二(初一日誦)",
    "T01n0026_008:0471c28": "我聞如是：一時，佛遊王舍城。爾時，多識名",
    "T01n0026_008:0471c29": "德、上尊長老比丘、大弟子等，謂尊者拘隣若、",
    "T01n0026_008:0472a01": "尊者阿攝貝、尊者跋提釋迦王、尊者摩訶男",
    "T01n0026_008:0472a02": "拘隷、尊者惒破、尊者耶舍、尊者邠耨、尊者維",
    "T01n0026_008:0472a03": "摩羅、尊者伽惒波提、尊者須陀耶、尊者舍梨",
    "T01n0026_008:0472a04": "子、尊者阿那律陀、尊者難提、尊者金毘羅、尊",
    "T01n0026_008:0472a05": "者隷婆哆、尊者大目乾連、尊者大迦葉、尊者",
    "T01n0026_008:0472a06": "大拘絺羅、尊者大周那、尊者大迦旃延、尊者",
    "T01n0026_008:0472a07": "邠耨加[少/兔]寫長老、尊者耶舍行籌長老，如是",
    "T01n0026_008:0472a08": "比餘多識名德、上尊、長老比丘、大弟子等，亦遊",
    "T01n0026_008:0472a09": "王舍城，並皆近佛葉屋邊住。是時，世尊告",
    "T01n0026_008:0472a10": "諸比丘：「我今年老，體轉衰弊，壽過埀訖，宜",
    "T01n0026_008:0472a11": "須侍者，汝等見為舉一侍者，令瞻視我可",
    "T01n0026_008:0472a12": "非不可，受我所說，不失其義。」於是，尊者拘",
    "T01n0026_008:0472a13": "隣若即從坐起，偏袒著衣，叉手向佛，白曰：",
    "T01n0026_008:0472a14": "「世尊！我願奉侍可非不可，及受所說，不失",
    "T01n0026_008:0472a15": "其義。」世尊告曰：「拘隣若！汝自年老，體轉衰弊，",
    "T01n0026_008:0472a16": "壽過垂訖，汝亦自應須瞻視者。拘隣若！汝",
    "T01n0026_008:0472a17": "還本坐。」於是，尊者拘隣若即禮佛足，便還",
    "T01n0026_008:0472a18": "復坐。如是尊者阿攝貝、尊者跋提釋迦王、尊",
    "T01n0026_008:0472a19": "者摩訶男拘隸、尊者惒破、尊者耶舍、尊者邠",
    "T01n0026_008:0472a20": "耨、尊者維摩羅、尊者伽惒波提、尊者須陀耶、",
    "T01n0026_008:0472a21": "尊者舍梨子、尊者阿那律陀、尊者難提、尊者",
    "T01n0026_008:0472a22": "金毘羅、尊者隸婆哆、尊者大目乾連、尊者",
    "T01n0026_008:0472a23": "大迦葉、尊者大拘絺羅、尊者大周那、尊者大",
    "T01n0026_008:0472a24": "迦旃延、尊者邠耨加[少/兔]寫長老。尊者耶舍行",
    "T01n0026_008:0472a25": "籌長老即從坐起，偏袒著衣，叉手向佛白",
    "T01n0026_008:0472a26": "曰：「世尊！我願奉侍可非不可，及受所說，不",
    "T01n0026_008:0472a27": "失其義。」世尊告曰：「耶舍！汝自年老，體轉衰",
    "T01n0026_008:0472a28": "弊，壽過垂訖，汝亦自應須瞻視者。耶舍！汝",
    "T01n0026_008:0472a29": "還本坐。」於是，尊者耶舍即禮佛足，便還復",
    "T01n0026_008:0472b01": "坐。爾時，尊者大目乾連在彼眾中，便作是",
    "T01n0026_008:0472b02": "念：「世尊欲求誰為侍者？意在何比丘，欲",
    "T01n0026_008:0472b03": "令瞻視可非不可，及受所說，不失其義？我",
    "T01n0026_008:0472b04": "寧可入如其像定，觀眾比丘心。」於是，尊者",
    "T01n0026_008:0472b05": "大目乾連即入如其像定，觀眾比丘心。尊",
    "T01n0026_008:0472b06": "者大目乾連即知世尊欲得賢者阿難以",
    "T01n0026_008:0472b07": "為侍者，意在阿難，欲令瞻視可非不可，及",
    "T01n0026_008:0472b08": "受所說，不失其義。於是，尊者大目乾連",
    "T01n0026_008:0472b09": "即從定起，白眾比丘曰：「諸賢知不？世尊欲",
    "T01n0026_008:0472b10": "得賢者阿難以為侍者，意在阿難，欲令瞻",
    "T01n0026_008:0472b11": "視可非不可，及受所說，不失其義。諸賢！我",
    "T01n0026_008:0472b12": "等今應共至賢者阿難所，勸喻令為世尊",
    "T01n0026_008:0472b13": "侍者。」於是，尊者大目乾連及諸比丘共至",
    "T01n0026_008:0472b14": "尊者阿難所，共相問訊，却坐一面。是時，尊者",
    "T01n0026_008:0472b15": "大目乾連坐已，語曰：「賢者阿難！汝今知不？",
    "T01n0026_008:0472b16": "佛欲得汝以為侍者，意在阿難，令瞻視我",
    "T01n0026_008:0472b17": "可非不可，受我所說，不失其義。阿難！猶村",
    "T01n0026_008:0472b18": "外不遠有樓閣臺觀，向東開窗，日出光照",
    "T01n0026_008:0472b19": "在於西壁，賢者阿難！世尊亦然，欲得賢者",
    "T01n0026_008:0472b20": "阿難以為侍者，意在阿難，令瞻視我可非",
    "T01n0026_008:0472b21": "不可，受我所說，不失其義。賢者阿難！汝今",
    "T01n0026_008:0472b22": "可為世尊侍者。」尊者阿難白曰：「尊者大目",
    "T01n0026_008:0472b23": "乾連！我不堪任奉侍世尊。所以者何？諸佛",
    "T01n0026_008:0472b24": "世尊難可難侍謂為侍者。尊者大目乾連！",
    "T01n0026_008:0472b25": "猶如王大雄象，年滿六十，憍發力盛，牙足",
    "T01n0026_008:0472b26": "體具，難可難近謂為看視也。尊者大目乾",
    "T01n0026_008:0472b27": "連！如來、無所著、等正覺亦復如是，難可難近",
    "T01n0026_008:0472b28": "謂為侍者。尊者大目乾連！我以是故，不任",
    "T01n0026_008:0472b29": "侍者。」尊者大目乾連復語曰：「賢者阿難！聽",
    "T01n0026_008:0472c01": "我說喻，智者聞喻，即解其義。賢者阿難！猶",
    "T01n0026_008:0472c02": "如優曇鉢華，時生於世，賢者阿難！如來、無所",
    "T01n0026_008:0472c03": "著、等正覺亦復如是，時時出世。賢者阿難！",
    "T01n0026_008:0472c04": "汝可速為世尊侍者，瞿曇當得大果。」尊者",
    "T01n0026_008:0472c05": "阿難復白曰：「尊者大目乾連！若世尊與我",
    "T01n0026_008:0472c06": "三願者，我便然可為佛侍者。云何為三？我",
    "T01n0026_008:0472c07": "願不著佛新故衣，願不食別請佛食，願不",
    "T01n0026_008:0472c08": "非時見佛。尊者大目乾連！若世尊與我此",
    "T01n0026_008:0472c09": "三願者，如是我便為佛侍者。」於是，尊者大",
    "T01n0026_008:0472c10": "目乾連勸尊者阿難為侍者已，即從坐",
    "T01n0026_008:0472c11": "起，繞尊者阿難，而便還去，往詣佛所，稽首禮",
    "T01n0026_008:0472c12": "足，却坐一面，白曰：「世尊！我已勸喻賢者阿",
    "T01n0026_008:0472c13": "難為佛侍者。世尊！賢者阿難從佛求三願。",
    "T01n0026_008:0472c14": "云何為三？願不著佛新故衣，願不食別請",
    "T01n0026_008:0472c15": "佛食，願不非時見佛。『尊者大目乾連！若世",
    "T01n0026_008:0472c16": "尊與我此三願者，如是我便為佛侍者。』」世",
    "T01n0026_008:0472c17": "尊告曰：「大目乾連！阿難比丘聰明智慧，豫",
    "T01n0026_008:0472c18": "知當有譏論，或諸梵行作如是語：『阿難比",
    "T01n0026_008:0472c19": "丘為衣故奉侍世尊。』大目乾連！若阿難比",
    "T01n0026_008:0472c20": "丘聰明智慧，豫知當有譏論，或諸梵行作",
    "T01n0026_008:0472c21": "如是語：『阿難比丘為衣故奉侍世尊。』者，是",
    "T01n0026_008:0472c22": "謂阿難比丘未曾有法。大目乾連！阿難比",
    "T01n0026_008:0472c23": "丘聰明智慧，豫知當有譏論，或諸梵行作",
    "T01n0026_008:0472c24": "如是語：『阿難比丘為食故奉侍世尊。』大目",
    "T01n0026_008:0472c25": "乾連！若阿難比丘聰明智慧，豫知當有譏",
    "T01n0026_008:0472c26": "論，或諸梵行作如是語：『阿難比丘為食故",
    "T01n0026_008:0472c27": "奉侍世尊。』者，是謂阿難比丘未曾有法。大",
    "T01n0026_008:0472c28": "目乾連！阿難比丘善知時，善別時，知我是",
    "T01n0026_008:0472c29": "往見如來時，知我非往見如來時。知比",
    "T01n0026_008:0473a01": "丘眾、比丘尼眾是往見如來時，知比丘眾、比",
    "T01n0026_008:0473a02": "丘尼眾非往見如來時。知優婆塞眾、優婆私",
    "T01n0026_008:0473a03": "眾是往見如來時，知優婆塞眾、優婆私眾非",
    "T01n0026_008:0473a04": "往見如來時。知眾多異學沙門、梵志是往",
    "T01n0026_008:0473a05": "見如來時，知眾多異學沙門、梵志非往見",
    "T01n0026_008:0473a06": "如來時。知此眾多異學沙門、梵志能與如",
    "T01n0026_008:0473a07": "來共論，知此眾多異學沙門、梵志不能與",
    "T01n0026_008:0473a08": "如來共論。知此食噉含消，如來食已，安隱饒",
    "T01n0026_008:0473a09": "益，知此食噉含消，如來食已，不安隱饒益。",
    "T01n0026_008:0473a10": "知此食噉含消，如來食已，得辯才說法，知",
    "T01n0026_008:0473a11": "此食噉含消，如來食已，不得辯才說法。是謂",
    "T01n0026_008:0473a12": "阿難比丘未曾有法。「大目乾連！阿難比丘雖",
    "T01n0026_008:0473a13": "無他心智，而善知如來晡時從燕坐起，豫",
    "T01n0026_008:0473a14": "為人說，今日如來行如是，如是現法樂居，",
    "T01n0026_008:0473a15": "審如所說，諦無有異。是謂阿難比丘未曾",
    "T01n0026_008:0473a16": "有法。「尊者阿難作是說：『諸賢！我奉侍佛來",
    "T01n0026_008:0473a17": "二十五年，若以此心起貢高者，無有是相。』",
    "T01n0026_008:0473a18": "若尊者阿難作此說，是謂尊者阿難未曾有",
    "T01n0026_008:0473a19": "法。「尊者阿難復作是說：『諸賢！我奉侍佛來",
    "T01n0026_008:0473a20": "二十五年，初不非時見佛。』若尊者阿難作此",
    "T01n0026_008:0473a21": "說，是謂尊者阿難未曾有法。「尊者阿難復作",
    "T01n0026_008:0473a22": "是說：『諸賢！我奉侍佛來二十五年，未曾為",
    "T01n0026_008:0473a23": "佛所見訶責，除其一過，此亦為他故。』若尊",
    "T01n0026_008:0473a24": "者阿難作此說，是謂尊者阿難未曾有法。「尊",
    "T01n0026_008:0473a25": "者阿難復作是說：『諸賢！我從如來受八萬",
    "T01n0026_008:0473a26": "法聚，受持不忘，若以此起貢高者，無有此",
    "T01n0026_008:0473a27": "相。』若尊者阿難作此說，是謂尊者阿難未曾",
    "T01n0026_008:0473a28": "有法。「尊者阿難復作是說：『諸賢！我從如來",
    "T01n0026_008:0473a29": "受八萬法聚，初不再問，除其一句，彼亦如是",
    "T01n0026_008:0473b01": "不易。』若尊者阿難作此說，是謂尊者阿難",
    "T01n0026_008:0473b02": "未曾有法。「尊者阿難復作是說：『諸賢！我從",
    "T01n0026_008:0473b03": "如來受持八萬法聚，初不見從他人受法。』",
    "T01n0026_008:0473b04": "若尊者阿難作此說，是謂尊者阿難未曾有",
    "T01n0026_008:0473b05": "法。「尊者阿難復作是說：『諸賢！我從如來受",
    "T01n0026_008:0473b06": "持八萬法聚，初無是心，我受此法，為教語",
    "T01n0026_008:0473b07": "他。諸賢！但欲自御自息，自般涅槃故。』若尊者",
    "T01n0026_008:0473b08": "阿難作此說，是謂尊者阿難未曾有法。「尊者",
    "T01n0026_008:0473b09": "阿難復作是說：『諸賢！此甚奇！甚特！謂四部眾",
    "T01n0026_008:0473b10": "來詣我所而聽法，若我因此起貢高者，都",
    "T01n0026_008:0473b11": "無此相，亦不豫作意，有來問者，我當如是",
    "T01n0026_008:0473b12": "如是答。諸賢！但在坐時，隨其義應。』若尊者",
    "T01n0026_008:0473b13": "阿難作此說，是謂尊者阿難未曾有法。「尊者",
    "T01n0026_008:0473b14": "阿難復作是說：『諸賢！此甚奇！甚特！謂眾多異",
    "T01n0026_008:0473b15": "學沙門、梵志來問我事，我若以此有恐怖，",
    "T01n0026_008:0473b16": "有畏懼，身毛竪者，都無此相，亦不豫作意，",
    "T01n0026_008:0473b17": "有來問者，我當如是如是答。諸賢！但在坐",
    "T01n0026_008:0473b18": "時，隨其義應。』若尊者阿難作此說，是謂尊",
    "T01n0026_008:0473b19": "者阿難未曾有法。「復次，一時，尊者舍梨子、尊者",
    "T01n0026_008:0473b20": "大目乾連、尊者阿難在舍衛國婆羅邏山",
    "T01n0026_008:0473b21": "中。是時，尊者舍梨子問曰：『賢者阿難！汝奉侍",
    "T01n0026_008:0473b22": "佛來二十五年，頗憶有時起欲心耶？』尊者",
    "T01n0026_008:0473b23": "阿難白曰：『尊者舍梨子！我是學人，而不離",
    "T01n0026_008:0473b24": "欲。』尊者舍梨子復語曰：『賢者阿難！我不問",
    "T01n0026_008:0473b25": "汝學以無學，我但問汝奉侍佛來二十五年，",
    "T01n0026_008:0473b26": "汝頗憶有起欲心耶？』尊者舍梨子復再三",
    "T01n0026_008:0473b27": "問曰：『賢者阿難！汝奉侍佛來二十五年，頗",
    "T01n0026_008:0473b28": "憶有時起欲心耶？』尊者阿難亦至再三白",
    "T01n0026_008:0473b29": "曰：『尊者舍梨子！我是學人，而不離欲。』尊者",
    "T01n0026_008:0473c01": "舍梨子復語曰：『賢者阿難！我不問汝學以無",
    "T01n0026_008:0473c02": "學，我但問汝奉侍佛來二十五年，汝頗憶",
    "T01n0026_008:0473c03": "有起欲心耶？』於是，尊者大目乾連語曰：『賢",
    "T01n0026_008:0473c04": "者阿難！速答，速答。阿難！汝莫觸嬈上尊長",
    "T01n0026_008:0473c05": "老。』於是，尊者阿難答曰：『尊者舍梨子！我奉侍",
    "T01n0026_008:0473c06": "佛來二十五年，我初不憶曾起欲心。所以",
    "T01n0026_008:0473c07": "者何？我常向佛有慚愧心，及諸智梵行人。』",
    "T01n0026_008:0473c08": "若尊者阿難作此說，是謂尊者阿難未曾有",
    "T01n0026_008:0473c09": "法。「復次，一時，世尊遊王舍城，在巖山中。是",
    "T01n0026_008:0473c10": "時，世尊告曰：『阿難！汝臥當如師子臥法。』尊",
    "T01n0026_008:0473c11": "者阿難白曰：『世尊！獸王師子臥法云何？』世尊",
    "T01n0026_008:0473c12": "答曰：『阿難！獸王師子晝為食行，行已入窟，",
    "T01n0026_008:0473c13": "若欲眠時，足足相累，伸尾在後，右脅而臥，",
    "T01n0026_008:0473c14": "過夜平旦，回顧視身。若獸王師子身體不",
    "T01n0026_008:0473c15": "正，見已不喜，若獸王師子其身周正，見已便",
    "T01n0026_008:0473c16": "喜。彼若臥起，從窟而出，出已頻呻，頻呻已自",
    "T01n0026_008:0473c17": "觀身體，自觀身已四顧而望，四顧望已便再",
    "T01n0026_008:0473c18": "三吼，再三吼已便行求食，獸王師子臥法如",
    "T01n0026_008:0473c19": "是。』「尊者阿難白曰：『世尊！獸王師子臥法如是，",
    "T01n0026_008:0473c20": "比丘臥法當復云何？』「世尊答曰：『阿難！若比丘",
    "T01n0026_008:0473c21": "依村邑，過夜平旦，著衣持鉢，入村乞食，善",
    "T01n0026_008:0473c22": "護持身，守攝諸根，立於正念。彼從村邑乞",
    "T01n0026_008:0473c23": "食已竟，收舉衣鉢，澡洗手足，以尼師檀",
    "T01n0026_008:0473c24": "著於肩上，至無事處，或至樹下，或空室中，",
    "T01n0026_008:0473c25": "或經行，或坐禪，淨除心中諸障礙法。晝或經",
    "T01n0026_008:0473c26": "行或坐禪，淨除心中諸障礙已，復於初夜",
    "T01n0026_008:0473c27": "或經行，或坐禪，淨除心中諸障礙法。於初",
    "T01n0026_008:0473c28": "夜時，或經行，或坐禪，淨除心中諸障礙已，",
    "T01n0026_008:0473c29": "於中夜時，入室欲臥，四疊優哆邏僧",
    "T01n0026_008:0474a01": "敷著床上，襞僧伽梨作枕，右脅而臥，足足",
    "T01n0026_008:0474a02": "相累，意係明相，正念正智，恒念起想。彼後夜",
    "T01n0026_008:0474a03": "時速從臥起，或經行，或坐禪，淨除心中諸障",
    "T01n0026_008:0474a04": "礙法，如是比丘師子臥法。』尊者阿難白曰：『世",
    "T01n0026_008:0474a05": "尊！如是比丘師子臥法。』「尊者阿難復作是說：",
    "T01n0026_008:0474a06": "『諸賢！世尊教我師子喻臥法，從是已來，初",
    "T01n0026_008:0474a07": "不復以左脅而臥。』若尊者阿難作此說，是",
    "T01n0026_008:0474a08": "謂尊者阿難未曾有法。「復次，一時，世尊遊拘",
    "T01n0026_008:0474a09": "尸那竭，住惒跋單力士娑羅林中。爾時，世尊",
    "T01n0026_008:0474a10": "最後欲取般涅槃時告曰：『阿難！汝往至雙",
    "T01n0026_008:0474a11": "娑羅樹間，可為如來北首敷床，如來中夜",
    "T01n0026_008:0474a12": "當般涅槃。』「尊者阿難受如來教，即詣雙樹，",
    "T01n0026_008:0474a13": "於雙樹間而為如來北首敷床，敷床已訖，",
    "T01n0026_008:0474a14": "還詣佛所，稽首禮足，却住一面，白曰：『世尊！",
    "T01n0026_008:0474a15": "已為如來於雙樹間北首敷床，唯願世尊",
    "T01n0026_008:0474a16": "自當知時。』「於是，世尊將尊者阿難至雙樹",
    "T01n0026_008:0474a17": "間，四疊優哆邏僧以敷床上，襞僧伽",
    "T01n0026_008:0474a18": "梨作枕，右脅而臥，足足相累，最後般涅槃時，",
    "T01n0026_008:0474a19": "尊者阿難執拂侍佛，以手抆淚而作是念：",
    "T01n0026_008:0474a20": "『本有諸方比丘眾，來欲見世尊供養禮事，",
    "T01n0026_008:0474a21": "皆得隨時奉見世尊供養禮事，若聞世尊",
    "T01n0026_008:0474a22": "般涅槃已，便不復來奉見世尊供養禮事，",
    "T01n0026_008:0474a23": "我亦不得隨時見佛供養禮事。』「於是，世尊",
    "T01n0026_008:0474a24": "問諸比丘：『阿難比丘今在何處？』時，諸比丘白",
    "T01n0026_008:0474a25": "曰：『世尊！尊者阿難執拂侍佛，以手抆淚而",
    "T01n0026_008:0474a26": "作是念：「本有諸方比丘眾，來欲見世尊供",
    "T01n0026_008:0474a27": "養禮事，皆得隨時奉見世尊供養禮事，若",
    "T01n0026_008:0474a28": "聞世尊般涅槃已，便不復來奉見世尊供",
    "T01n0026_008:0474a29": "養禮事，我亦不得隨時見佛供養禮事。」』「於",
    "T01n0026_008:0474b01": "是，世尊告曰：『阿難！汝勿啼泣，亦莫憂慼。所",
    "T01n0026_008:0474b02": "以者何？阿難！汝奉侍我，身行慈，口、意行慈，初",
    "T01n0026_008:0474b03": "無二心，安樂無量，無邊無限。阿難！若過去時，",
    "T01n0026_008:0474b04": "諸如來、無所著、等正覺有奉侍者，無勝於",
    "T01n0026_008:0474b05": "汝。阿難！若未來諸如來、無所著、等正覺有奉",
    "T01n0026_008:0474b06": "侍者，亦無勝汝。阿難！我今現在如來、無所",
    "T01n0026_008:0474b07": "著、等正覺，若有侍者，亦無勝汝。所以者何？",
    "T01n0026_008:0474b08": "阿難善知時，善別時，知我是往見如來時，",
    "T01n0026_008:0474b09": "知我非往見如來時。知比丘眾、比丘尼眾",
    "T01n0026_008:0474b10": "是往見如來時。知比丘眾、比丘尼眾非往",
    "T01n0026_008:0474b11": "見如來時。知優婆塞眾、優婆私眾是往見如",
    "T01n0026_008:0474b12": "來時。知優婆塞眾、優婆私眾非往見如來",
    "T01n0026_008:0474b13": "時。知眾多異學沙門、梵志是往見如來時。",
    "T01n0026_008:0474b14": "知眾多異學沙門、梵志非往見如來時。知",
    "T01n0026_008:0474b15": "此眾多異學沙門、梵志能與如來共論。知此",
    "T01n0026_008:0474b16": "眾多異學沙門、梵志不能與如來共論。知",
    "T01n0026_008:0474b17": "此食噉含消，如來食已，得安隱饒益。知此",
    "T01n0026_008:0474b18": "食噉含消，如來食已，不得安隱饒益。知此",
    "T01n0026_008:0474b19": "食噉含消，如來食已，得辯才說法。知此食噉",
    "T01n0026_008:0474b20": "含消，如來食已，不得辯才說法。復次，阿難！",
    "T01n0026_008:0474b21": "汝雖無他心智，而逆知如來晡時從燕坐",
    "T01n0026_008:0474b22": "起，預為人說，今日如來行如是，如是現法",
    "T01n0026_008:0474b23": "樂居，審如所說，諦無有異。』「於是，世尊欲",
    "T01n0026_008:0474b24": "令尊者阿難喜，告諸比丘：『轉輪聖王得四",
    "T01n0026_008:0474b25": "未曾有法。云何為四？剎利眾往見轉輪王，",
    "T01n0026_008:0474b26": "若默然時，見已歡喜，若所說時，聞已歡喜。梵",
    "T01n0026_008:0474b27": "志眾、居士眾、沙門眾往見轉輪王，若默然時，",
    "T01n0026_008:0474b28": "見已歡喜，若所說時，聞已歡喜。阿難比丘亦",
    "T01n0026_008:0474b29": "復如是，得四未曾有法。云何為四？比丘眾",
    "T01n0026_008:0474c01": "往見阿難，若默然時，見已歡喜，若所說時，聞",
    "T01n0026_008:0474c02": "已歡喜。比丘尼眾、優婆塞眾、優婆私眾往見",
    "T01n0026_008:0474c03": "阿難，若默然時，見已歡喜，若所說時，聞已歡",
    "T01n0026_008:0474c04": "喜。』「復次，阿難為眾說法，有四未曾有。云何",
    "T01n0026_008:0474c05": "為四？阿難比丘為比丘眾至心說法，非不",
    "T01n0026_008:0474c06": "至心。彼比丘眾亦作是念：『願尊者阿難常說",
    "T01n0026_008:0474c07": "法，莫令中止。』彼比丘眾聞尊者阿難說法，",
    "T01n0026_008:0474c08": "終無厭足，然阿難比丘自默然住。為比丘尼",
    "T01n0026_008:0474c09": "眾、優婆塞眾、優婆私眾至心說法，非不至",
    "T01n0026_008:0474c10": "心。優婆私眾亦作是念：『願尊者阿難常說",
    "T01n0026_008:0474c11": "法，莫令中止。』優婆私眾聞尊者阿難說法，",
    "T01n0026_008:0474c12": "終無厭足，然阿難比丘自默然住。「復次，一時，",
    "T01n0026_008:0474c13": "佛般涅槃後不久，尊者阿難遊於金剛，住金",
    "T01n0026_008:0474c14": "剛村中。是時，尊者阿難無量百千眾前後圍",
    "T01n0026_008:0474c15": "繞而為說法，於是，尊者金剛子亦在眾中，尊",
    "T01n0026_008:0474c16": "者金剛子心作是念：『此尊者阿難，故是學人，",
    "T01n0026_008:0474c17": "未離欲耶？我寧可入如其像定，以如其像",
    "T01n0026_008:0474c18": "定，觀尊者阿難心。』於是，尊者金剛子便入",
    "T01n0026_008:0474c19": "如其像定，以如其像定觀尊者阿難心，尊",
    "T01n0026_008:0474c20": "者金剛子即知尊者阿難，故是學人而未離",
    "T01n0026_008:0474c21": "欲。「於是，尊者金剛子從三昧起，向尊者阿",
    "T01n0026_008:0474c22": "難而說頌曰：",
    "T01n0026_008:0474c23": "「『山林靜思惟，　　涅槃令入心，",
    "T01n0026_008:0474c24": "　　瞿曇禪無亂，　　不久息跡證。』",
    "T01n0026_008:0474c25": "「於是，尊者阿難受尊者金剛子教，離眾獨行，",
    "T01n0026_008:0474c26": "精進無亂，彼離眾獨行，精進無亂，族姓子所",
    "T01n0026_008:0474c27": "為，剃除鬚髮，著袈裟衣，至信、捨家、無家、學道",
    "T01n0026_008:0474c28": "者，唯無上梵行訖。彼即於現法自知自覺，自",
    "T01n0026_008:0474c29": "作證成就遊，生已盡，梵行已立，所作已辦，不",
    "T01n0026_008:0475a01": "更受有，知如真。尊者阿難知法已，乃至得",
    "T01n0026_008:0475a02": "阿羅訶，尊者阿難作是說：『諸賢！我坐床上，",
    "T01n0026_008:0475a03": "下頭未至枕頃，便斷一切漏，得心解脫。』若",
    "T01n0026_008:0475a04": "尊者阿難作此說，是謂尊者阿難未曾有法。",
    "T01n0026_008:0475a05": "「尊者阿難復作是說：『諸賢！我當結加趺坐",
    "T01n0026_008:0475a06": "而般涅槃。』尊者阿難便結加趺坐而般涅",
    "T01n0026_008:0475a07": "槃。若尊者阿難結加趺坐而般涅槃，是謂",
    "T01n0026_008:0475a08": "尊者阿難未曾有法。」佛說如是。彼諸比丘聞",
    "T01n0026_008:0475a09": "佛所說，歡喜奉行。",
    "T01n0026_008:0475a10": "侍者經第二竟(四千三百九十九字)",
    "T01n0026_008:0475a11": "（三四）中阿含未曾有法品薄拘羅經第三",
    "T01n0026_008:0475a12": "(初一日誦)",
    "T01n0026_008:0475a13": "我聞如是：一時，佛般涅槃後不久，尊者薄拘",
    "T01n0026_008:0475a14": "羅遊王舍城，在竹林加蘭哆園。爾時，有一",
    "T01n0026_008:0475a15": "異學，是尊者薄拘羅未出家時親善朋友，",
    "T01n0026_008:0475a16": "中後仿佯，往詣尊者薄拘羅所，共相問訊，却",
    "T01n0026_008:0475a17": "坐一面，異學曰：「賢者薄拘羅！我欲有所問，",
    "T01n0026_008:0475a18": "為見聽不？」尊者薄拘羅答曰：「異學！隨汝所",
    "T01n0026_008:0475a19": "問，聞已當思。」異學問曰：「賢者薄拘羅！於此",
    "T01n0026_008:0475a20": "正法、律中學道幾時？」尊者薄拘羅答曰：「異學！",
    "T01n0026_008:0475a21": "我於此正法、律中學道已來八十年。」異學復",
    "T01n0026_008:0475a22": "問曰：「賢者薄拘羅！汝於此正法律中學道已",
    "T01n0026_008:0475a23": "來八十年，頗憶曾行婬欲事耶？」尊者薄拘羅",
    "T01n0026_008:0475a24": "語異學曰：「汝莫作是問，更問餘事。『賢者薄",
    "T01n0026_008:0475a25": "拘羅！於此正法、律中學道已來八十年，頗憶",
    "T01n0026_008:0475a26": "曾起欲想耶？』異學！汝應作是問。」於是，異",
    "T01n0026_008:0475a27": "學便作是語：「我今更問賢者薄拘羅！汝於",
    "T01n0026_008:0475a28": "此正法、律中學道已來八十年，頗憶曾起欲",
    "T01n0026_008:0475a29": "想耶？」於是，尊者薄拘羅因此異學問，便語",
    "T01n0026_008:0475b01": "諸比丘：「諸賢！我於此正法、律中學道已來八",
    "T01n0026_008:0475b02": "十年，以此起貢高者，都無是想。若尊者薄",
    "T01n0026_008:0475b03": "拘羅作此說，是謂尊者薄拘羅未曾有法。」復",
    "T01n0026_008:0475b04": "次，尊者薄拘羅作是說：「諸賢！我於此正法、律",
    "T01n0026_008:0475b05": "中學道已來八十年，未曾有欲想。若尊者",
    "T01n0026_008:0475b06": "薄拘羅作此說，是謂尊者薄拘羅未曾有法。」",
    "T01n0026_008:0475b07": "復次，尊者薄拘羅作是說：「諸賢！我持糞掃",
    "T01n0026_008:0475b08": "衣來八十年，若因此起貢高者，都無是相。",
    "T01n0026_008:0475b09": "若尊者薄拘羅作此說，是謂尊者薄拘羅",
    "T01n0026_008:0475b10": "未曾有法。」復次，尊者薄拘羅作是說：「諸賢！我",
    "T01n0026_008:0475b11": "持糞掃衣來八十年，未曾憶受居士衣，未",
    "T01n0026_008:0475b12": "曾割截作衣，未曾倩他比丘作衣，未曾用",
    "T01n0026_008:0475b13": "針縫衣，未曾持針縫囊，乃至一縷。若尊者",
    "T01n0026_008:0475b14": "薄拘羅作此說，是謂尊者薄拘羅未曾有法。」",
    "T01n0026_008:0475b15": "復次，尊者薄拘羅作是說：「諸賢！我乞食來八",
    "T01n0026_008:0475b16": "十年，若因此起貢高者，都無是相。若尊者",
    "T01n0026_008:0475b17": "薄拘羅作此說，是謂尊者薄拘羅未曾有法。」",
    "T01n0026_008:0475b18": "復次，尊者薄拘羅作是說：「諸賢！我乞食來八",
    "T01n0026_008:0475b19": "十年，未曾憶受居士請，未曾超越乞食，未",
    "T01n0026_008:0475b20": "曾從大家乞食於中當得淨好極妙豐饒食",
    "T01n0026_008:0475b21": "噉含消，未曾視女人面，未曾憶入比丘尼",
    "T01n0026_008:0475b22": "坊中，未曾憶與比丘尼共相問訊，乃至道",
    "T01n0026_008:0475b23": "路亦不共語。若尊者薄拘羅作此說，是謂",
    "T01n0026_008:0475b24": "尊者薄拘羅未曾有法。」復次，尊者薄拘羅作",
    "T01n0026_008:0475b25": "是說：「諸賢！我於此正法、律中學道已來八十",
    "T01n0026_008:0475b26": "年，未曾憶畜沙彌，未曾憶為白衣說法，",
    "T01n0026_008:0475b27": "乃至四句頌亦不為說。若尊者薄拘羅作此",
    "T01n0026_008:0475b28": "說，是謂尊者薄拘羅未曾有法。」復次，尊者薄",
    "T01n0026_008:0475b29": "拘羅作是說：「諸賢！我於此正法、律中學道",
    "T01n0026_008:0475c01": "已來八十年，未曾有病，乃至彈指頃頭痛者，",
    "T01n0026_008:0475c02": "未曾憶服藥，乃至一片訶梨勒。若尊者薄",
    "T01n0026_008:0475c03": "拘羅作此說，是謂尊者薄拘羅未曾有法。」復",
    "T01n0026_008:0475c04": "次，尊者薄拘羅作是說：「諸賢！我結加趺坐，",
    "T01n0026_008:0475c05": "於八十年未曾猗壁猗樹。若尊者薄拘",
    "T01n0026_008:0475c06": "羅作此說，是謂尊者薄拘羅未曾有法。」復次，",
    "T01n0026_008:0475c07": "尊者薄拘羅作是說：「諸賢！我於三日夜中",
    "T01n0026_008:0475c08": "得三達證。若尊者薄拘羅作此說，是謂尊",
    "T01n0026_008:0475c09": "者薄拘羅未曾有法。」復次，尊者薄拘羅作是",
    "T01n0026_008:0475c10": "說：「諸賢！我結加趺坐而般涅槃，尊者薄拘",
    "T01n0026_008:0475c11": "羅便結加趺坐而般涅槃。若尊者薄拘羅結",
    "T01n0026_008:0475c12": "加趺坐而般涅槃，是謂尊者薄拘羅未曾有",
    "T01n0026_008:0475c13": "法。」尊者薄拘羅所說如是，彼時異學及諸比",
    "T01n0026_008:0475c14": "丘，聞所說已，歡喜奉行。",
    "T01n0026_008:0475c15": "薄拘羅經第三竟(九百八十字)",
    "T01n0026_008:0475c16": "（三五）中阿含未曾有法品阿修羅經第四",
    "T01n0026_008:0475c17": "(初一日誦)",
    "T01n0026_008:0475c18": "我聞如是：一時，佛遊鞞蘭若，在黃蘆園。爾",
    "T01n0026_008:0475c19": "時，婆羅邏阿修羅王、牟梨遮阿修羅子，",
    "T01n0026_008:0475c20": "色像巍巍，光耀暐曄，夜將向旦，往詣佛所，禮",
    "T01n0026_008:0475c21": "世尊足，却住一面。世尊問曰：「婆羅邏！大海",
    "T01n0026_008:0475c22": "中阿修羅無有衰退阿修羅壽、阿修羅",
    "T01n0026_008:0475c23": "色、阿修羅樂、阿修羅力，諸阿修羅樂大",
    "T01n0026_008:0475c24": "海中耶？」婆羅邏阿修羅王、牟梨遮阿修羅",
    "T01n0026_008:0475c25": "子答曰：「世尊！我大海中諸阿修羅無有衰",
    "T01n0026_008:0475c26": "退於阿修羅壽、阿修羅色、阿修羅樂、阿",
    "T01n0026_008:0475c27": "修羅力，諸阿修羅樂大海中。」世尊復問曰：",
    "T01n0026_008:0475c28": "「婆羅邏！大海中有幾未曾有法，令諸阿修",
    "T01n0026_008:0475c29": "羅見已樂中。」婆羅邏答曰：「世尊！我大海中",
    "T01n0026_008:0476a01": "有八未曾有法，令諸阿修羅見已樂中。云",
    "T01n0026_008:0476a02": "何為八？世尊！我大海從下至上，周迴漸廣，",
    "T01n0026_008:0476a03": "均調轉上，以成於岸，其水常滿，未曾流出。世",
    "T01n0026_008:0476a04": "尊！若我大海從下至上，周迴漸廣，均調轉上，",
    "T01n0026_008:0476a05": "以成於岸，其水常滿，未曾流出者，是謂我",
    "T01n0026_008:0476a06": "大海中第一未曾有法，諸阿修羅見已樂中。",
    "T01n0026_008:0476a07": "「復次，世尊！我大海潮未曾失時。世尊！若我",
    "T01n0026_008:0476a08": "大海潮未曾失時者，是謂我大海中第二未",
    "T01n0026_008:0476a09": "曾有法，諸阿修羅見已樂中。「復次，世尊！我",
    "T01n0026_008:0476a10": "大海水甚深無底，極廣無邊。世尊！若我大海",
    "T01n0026_008:0476a11": "甚深無底，極廣無邊者，是謂我大海中第三",
    "T01n0026_008:0476a12": "未曾有法，諸阿修羅見已樂中。「復次，世尊！",
    "T01n0026_008:0476a13": "我大海水鹹，皆同一味。世尊！若我大海水鹹，",
    "T01n0026_008:0476a14": "皆同一味者，是謂我大海中第四未曾有法，",
    "T01n0026_008:0476a15": "諸阿修羅見已樂中。「復次，世尊！我大海中多",
    "T01n0026_008:0476a16": "有珍寶，無量璝異，種種珍琦，充滿其中，珍",
    "T01n0026_008:0476a17": "寶名者，謂金、銀、水精、琉璃、摩尼、真珠、碧玉、白",
    "T01n0026_008:0476a18": "珂、螺璧、珊瑚、虎珀、馬瑙、瑇瑁、赤石、琁珠。世",
    "T01n0026_008:0476a19": "尊！若我大海中多有珍寶，無量璝異、種種",
    "T01n0026_008:0476a20": "珍琦，充滿其中，珍寶名者，謂金、銀、水精、琉璃、",
    "T01n0026_008:0476a21": "摩尼、真珠、碧玉、白珂、螺璧、珊瑚、虎珀、馬瑙、瑇",
    "T01n0026_008:0476a22": "瑁、赤石、琁珠者，是謂我大海中第五未曾有",
    "T01n0026_008:0476a23": "法，諸阿修羅見已樂中。「復次，世尊！我大海",
    "T01n0026_008:0476a24": "中大神所居，大神名者，謂阿修羅、乾塔惒、",
    "T01n0026_008:0476a25": "羅剎、魚摩竭、龜、鼉、婆留泥、帝麑、帝麑伽羅、提",
    "T01n0026_008:0476a26": "帝麑伽羅。復次，大海中甚奇！甚特！眾生身體",
    "T01n0026_008:0476a27": "有百由延，有二百由延，有三百由延，有",
    "T01n0026_008:0476a28": "至七百由延，身皆居海中。世尊！若大海中大",
    "T01n0026_008:0476a29": "神所居，大神名者，謂阿修羅、乾塔惒、羅剎、",
    "T01n0026_008:0476b01": "魚摩竭、龜、鼉、婆留泥、帝麑、帝麑伽羅、提帝麑伽",
    "T01n0026_008:0476b02": "羅。復次，大海中甚奇！甚特！眾生身體有百由",
    "T01n0026_008:0476b03": "延，有二百由延，有三百由延，有至七百由",
    "T01n0026_008:0476b04": "延，身皆居海中者，是謂我大海中第六未曾",
    "T01n0026_008:0476b05": "有法，諸阿修羅見已樂中。「復次，世尊！我大",
    "T01n0026_008:0476b06": "海清淨，不受死屍。若有命終者，過夜風便",
    "T01n0026_008:0476b07": "吹著岸上。世尊！若我大海清淨，不受死屍。",
    "T01n0026_008:0476b08": "若有命終者，過夜風便吹著岸上者，是謂",
    "T01n0026_008:0476b09": "我大海中第七未曾有法，諸阿修羅見已樂",
    "T01n0026_008:0476b10": "中。「復次，世尊！我大海閻浮洲中有五大河，一",
    "T01n0026_008:0476b11": "曰恒伽，二曰搖尤那，三曰舍牢浮，四曰",
    "T01n0026_008:0476b12": "阿夷羅婆提，五曰摩企，悉入大海，既入",
    "T01n0026_008:0476b13": "中已，各捨本名，皆曰大海。世尊！若我大海",
    "T01n0026_008:0476b14": "閻浮洲中有五大河，一曰恒伽，二曰搖尤那，",
    "T01n0026_008:0476b15": "三曰舍牢浮，四曰阿夷羅婆提，五曰摩企，悉",
    "T01n0026_008:0476b16": "入大海，既入中已，各捨本名，皆曰大海者，",
    "T01n0026_008:0476b17": "是謂我大海中第八未曾有法，諸阿修羅見",
    "T01n0026_008:0476b18": "已樂中。「世尊！是謂我大海中有八未曾有法，",
    "T01n0026_008:0476b19": "諸阿修羅見已樂中。世尊！於佛正法、律中",
    "T01n0026_008:0476b20": "有幾未曾有法，令諸比丘見已樂中。」世尊",
    "T01n0026_008:0476b21": "答曰：「婆羅邏！我正法、律中亦有八未曾有法，",
    "T01n0026_008:0476b22": "令諸比丘見已樂中。云何為八？婆羅邏！如",
    "T01n0026_008:0476b23": "大海從下至上，周迴漸廣，均調轉上，以成於",
    "T01n0026_008:0476b24": "岸，其水常滿，未曾流出。婆羅邏！我正法、律",
    "T01n0026_008:0476b25": "亦復如是，漸作漸學，漸盡漸教。婆羅邏！若我",
    "T01n0026_008:0476b26": "正法、律中漸作漸學，漸盡漸教者，是謂我正",
    "T01n0026_008:0476b27": "法、律中第一未曾有法，令諸比丘見已樂中。",
    "T01n0026_008:0476b28": "「復次，婆羅邏！如大海潮，未曾失時。婆羅邏！",
    "T01n0026_008:0476b29": "我正法、律亦復如是，為比丘、比丘尼、優婆塞、",
    "T01n0026_008:0476c01": "優婆私施設禁戒，諸族姓子乃至命盡，終",
    "T01n0026_008:0476c02": "不犯戒。婆羅邏！若我正法、律中為比丘、比",
    "T01n0026_008:0476c03": "丘尼、優婆塞、優婆私施設禁戒，諸族姓子",
    "T01n0026_008:0476c04": "乃至命盡，終不犯戒者，是謂我正法、律中第",
    "T01n0026_008:0476c05": "二未曾有法，令諸比丘見已樂中。「復次，婆羅",
    "T01n0026_008:0476c06": "邏！如大海水，甚深無底，極廣無邊。婆羅邏！",
    "T01n0026_008:0476c07": "我正法、律亦復如是，諸法甚深，甚深無底，極",
    "T01n0026_008:0476c08": "廣無邊。婆羅邏！若我正法、律中諸法甚深，甚",
    "T01n0026_008:0476c09": "深無底，極廣無邊者，是謂我正法、律中第三未",
    "T01n0026_008:0476c10": "曾有法，令諸比丘見已樂中。「復次，婆羅邏！",
    "T01n0026_008:0476c11": "如大海水鹹，皆同一味，婆羅邏！我正法、律",
    "T01n0026_008:0476c12": "亦復如是，無欲為味，覺味、息味及道味。婆羅",
    "T01n0026_008:0476c13": "邏！若我正法、律中無欲為味，覺味、息味及道",
    "T01n0026_008:0476c14": "味者，是謂我正法、律中第四未曾有法，令諸",
    "T01n0026_008:0476c15": "比丘見已樂中。「復次，婆羅邏！如大海中多",
    "T01n0026_008:0476c16": "有珍寶，無量璝異、種種珍琦，充滿其中，珍",
    "T01n0026_008:0476c17": "寶名者，謂金、銀、水精、琉璃、摩尼、真珠、碧玉、白珂、",
    "T01n0026_008:0476c18": "螺璧、珊瑚、虎珀、馬瑙、瑇瑁、赤石、琁珠。婆羅",
    "T01n0026_008:0476c19": "邏！我正法、律亦復如是，多有珍寶，無量璝異，",
    "T01n0026_008:0476c20": "種種珍琦，充滿其中，珍寶名者，謂四念處、四",
    "T01n0026_008:0476c21": "正勤、四如意足、五根、五力、七覺支、八支聖道。",
    "T01n0026_008:0476c22": "婆羅邏！若我正法、律中多有珍寶，無量璝",
    "T01n0026_008:0476c23": "異，種種珍琦，充滿其中，珍寶名者，謂四念處、",
    "T01n0026_008:0476c24": "四正勤、四如意足、五根、五力、七覺支、八支聖",
    "T01n0026_008:0476c25": "道者，是謂我正法、律中第五未曾有法，令諸",
    "T01n0026_008:0476c26": "比丘見已樂中。「復次，婆羅邏！如大海中大",
    "T01n0026_008:0476c27": "神所居，大神名者，謂阿修羅、乾塔惒、羅剎、",
    "T01n0026_008:0476c28": "魚摩竭、龜、鼉、婆留泥、帝麑、帝麑伽羅、提帝麑伽",
    "T01n0026_008:0476c29": "羅。復次，大海中甚奇！甚特！眾生身體有百由",
    "T01n0026_008:0477a01": "延，有二百由延，有三百由延，有至七百由",
    "T01n0026_008:0477a02": "延，身皆居海中。婆羅邏！我正法、律亦復如",
    "T01n0026_008:0477a03": "是，聖眾大神皆居其中，大神名者，謂阿羅",
    "T01n0026_008:0477a04": "訶、向阿羅訶、阿那含、向阿那含、斯陀含、向斯陀",
    "T01n0026_008:0477a05": "含、須陀洹、向須陀洹。婆羅邏！若我正法、律中",
    "T01n0026_008:0477a06": "聖眾大神皆居其中，大神名者，謂阿羅訶、向",
    "T01n0026_008:0477a07": "阿羅訶、阿那含、向阿那含、斯陀含、向斯陀含、須",
    "T01n0026_008:0477a08": "陀洹、向須陀洹者，是謂我正法、律中第六未曾",
    "T01n0026_008:0477a09": "有法，令諸比丘見已樂中。「復次，婆羅邏！如",
    "T01n0026_008:0477a10": "大海清淨，不受死屍，若有命終者，過夜風",
    "T01n0026_008:0477a11": "便吹著岸上。婆羅邏！我正法、律亦復如是，",
    "T01n0026_008:0477a12": "聖眾清淨，不受死尸。若有不精進人惡生，",
    "T01n0026_008:0477a13": "非梵行稱梵行，非沙門稱沙門，彼雖墮在",
    "T01n0026_008:0477a14": "聖眾之中，然去聖眾遠，聖眾亦復去離彼",
    "T01n0026_008:0477a15": "遠。婆羅邏！若我正法、律中聖眾清淨，不受",
    "T01n0026_008:0477a16": "死屍。若有不精進人惡生，非梵行稱梵行，",
    "T01n0026_008:0477a17": "非沙門稱沙門，彼雖墮在聖眾之中，然去",
    "T01n0026_008:0477a18": "聖眾遠，聖眾亦復去離彼遠者，是謂我正",
    "T01n0026_008:0477a19": "法、律中第七未曾有法，令諸比丘見已樂中。",
    "T01n0026_008:0477a20": "「復次，婆羅邏！如大海閻浮洲中有五大河，",
    "T01n0026_008:0477a21": "一曰恒伽，二曰搖尤那，三曰舍牢浮，四曰阿",
    "T01n0026_008:0477a22": "夷羅婆提，五曰摩企，悉入大海，既入中已，",
    "T01n0026_008:0477a23": "各捨本名，皆曰大海。婆羅邏！我正法、律",
    "T01n0026_008:0477a24": "亦復如是，剎利種族姓子，剃除鬚髮，著袈",
    "T01n0026_008:0477a25": "裟衣，至信、捨家、無家、學道，彼捨本名，同曰",
    "T01n0026_008:0477a26": "沙門，梵志種、居士種、工師種族姓子，剃除鬚",
    "T01n0026_008:0477a27": "髮，著袈裟衣，至信、捨家、無家、學道，彼捨本",
    "T01n0026_008:0477a28": "名，同曰沙門。婆羅邏！若我正法、律中剎利",
    "T01n0026_008:0477a29": "種族姓子剃除鬚髮，著袈裟衣，至信、捨家、無",
    "T01n0026_008:0477b01": "家、學道，彼捨本名，同曰沙門，梵志種、居士",
    "T01n0026_008:0477b02": "種、工師種族姓子，剃除鬚髮，著袈裟衣，至",
    "T01n0026_008:0477b03": "信、捨家、無家、學道，彼捨本名，同曰沙門者，",
    "T01n0026_008:0477b04": "是謂我正法、律中第八未曾有法，令諸比丘",
    "T01n0026_008:0477b05": "見已樂中。「婆羅邏！是謂正法、律中有八未",
    "T01n0026_008:0477b06": "曾有法，令諸比丘見已樂中。婆羅邏！於意",
    "T01n0026_008:0477b07": "云何？若我正法、律中有八未曾有法，若汝大",
    "T01n0026_008:0477b08": "海中有八未曾有法，此二種未曾有法，何者",
    "T01n0026_008:0477b09": "為上、為勝、為妙、為最？」婆羅邏白曰：「世尊！",
    "T01n0026_008:0477b10": "我大海中有八未曾有法，不及如來八未曾",
    "T01n0026_008:0477b11": "有法，不如千倍萬倍，不可比，不可喻，不",
    "T01n0026_008:0477b12": "可稱，不可數，但世尊八未曾有法為上、為",
    "T01n0026_008:0477b13": "勝、為妙、為最。世尊！我今自歸於佛、法及比",
    "T01n0026_008:0477b14": "丘眾，唯願世尊受我為優婆塞，從今日始，",
    "T01n0026_008:0477b15": "終身自歸，乃至命盡。」佛說如是。婆羅邏阿",
    "T01n0026_008:0477b16": "修羅王及諸比丘，聞佛所說，歡喜奉行。",
    "T01n0026_008:0477b17": "阿修羅經第四竟(二千三百六十二字)",
    "T01n0026_008:0477b18": "中阿含經卷第八(一萬六百五十八字)(初一日誦)"
}