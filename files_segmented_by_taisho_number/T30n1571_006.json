{
    "T30n1571_006:0215c09": "大乘廣百論釋論卷第六",
    "T30n1571_006:0215c11": "聖天菩薩本　護法菩薩釋",
    "T30n1571_006:0215c12": "三藏法師玄奘奉　詔譯",
    "T30n1571_006:0215c13": "破見品第四",
    "T30n1571_006:0215c14": "復次若如所言諸法性相世俗事有勝義理",
    "T30n1571_006:0215c15": "空。如來於中智見無礙。言音辯了巧悟他心。",
    "T30n1571_006:0215c16": "如何世間猶為種種妄見所魅諍論紛紜。由",
    "T30n1571_006:0215c17": "能聞者有過失故。何者名為聞者過失。謂貪",
    "T30n1571_006:0215c18": "己見。不求勝解。於善惡說不能了知。若無如",
    "T30n1571_006:0215c19": "是三種過失。是則名為聞正法器。為顯此義",
    "T30n1571_006:0215c20": "故說頌曰。",
    "T30n1571_006:0215c21": "　稟和希勝慧　　是法器應知",
    "T30n1571_006:0215c22": "　異此有師資　　無因獲勝利",
    "T30n1571_006:0215c23": "論曰。要具三德名為法器。一者稟性柔和無",
    "T30n1571_006:0215c24": "有偏黨。恒自審察不貪己見。二者常希勝解",
    "T30n1571_006:0215c25": "求法無厭。不守己分而生喜足。三者為性聰",
    "T30n1571_006:0215c26": "慧於善惡言能正了知德失差別。若無如是",
    "T30n1571_006:0215c27": "所說三德。雖有師資終無勝利。言勝利者。所",
    "T30n1571_006:0215c28": "謂師資開悟證得如其次第。如彼六師諸外",
    "T30n1571_006:0215c29": "道等。雖聞正法而無所證。非佛於彼無愍濟",
    "T30n1571_006:0216a01": "心。亦非聖教不中正理。以於世間所應度者。",
    "T30n1571_006:0216a02": "聞佛聖教皆已度訖。為顯此義故次頌曰。",
    "T30n1571_006:0216a03": "　說有及有因　　淨與淨方便",
    "T30n1571_006:0216a04": "　世間自不了　　過豈在牟尼",
    "T30n1571_006:0216a05": "論曰。諸佛如來無礙智見。觀利他事不過四",
    "T30n1571_006:0216a06": "種。謂所捨證及此二因。體義皆真名言非謬。",
    "T30n1571_006:0216a07": "即是四諦聖教所攝。佛雖廣說而彼不知。過",
    "T30n1571_006:0216a08": "在世間非牟尼失。以諸外道覺慧庸微。及闕",
    "T30n1571_006:0216a09": "正修故不能解。如彼烈日放千光明。盲者不",
    "T30n1571_006:0216a10": "見於日無咎。",
    "T30n1571_006:0216a11": "復次彼諸外道。定為無明放逸睡眠纏覆心",
    "T30n1571_006:0216a12": "識。於自所許不能信依。所以者何。故次頌",
    "T30n1571_006:0216a13": "曰。",
    "T30n1571_006:0216a14": "　捨諸有涅槃　　邪宗所共許",
    "T30n1571_006:0216a15": "　真空破一切　　如何彼不欣",
    "T30n1571_006:0216a16": "論曰。諸外道宗皆言棄捨我所有事。唯我獨",
    "T30n1571_006:0216a17": "存遠離覊纏。蕭然解脫無為惔怕。名曰涅",
    "T30n1571_006:0216a18": "槃。離相真空絕諸妄境。亦無分別執有等心。",
    "T30n1571_006:0216a19": "觀此能除一切心境。正歸無上大般涅槃。不",
    "T30n1571_006:0216a20": "違汝等所求解脫。如何憎背而不生欣。我等",
    "T30n1571_006:0216a21": "涅槃唯除我所。空亦破我知何所欣。汝涅槃",
    "T30n1571_006:0216a22": "中若有我者。必不離所何成涅槃。我如前破。",
    "T30n1571_006:0216a23": "不應重執故當欣此離我真空。有則可除空",
    "T30n1571_006:0216a24": "無能遣。執有起過觀空即除。空有二途德",
    "T30n1571_006:0216a25": "失懸隔。云何汝等黨有誹空。可愍邪徒癡狂",
    "T30n1571_006:0216a26": "無智。不能信受有益真空。常好邪求無益妄",
    "T30n1571_006:0216a27": "有。而於正教反生嫌嫉。如彼惡子婬亂迷心。",
    "T30n1571_006:0216a28": "耽媔色聲猖蹶無禮。於母慈訓不知敬從。自",
    "T30n1571_006:0216a29": "任凶頑反生怨害。",
    "T30n1571_006:0216b01": "復次若離真空畢竟無別捨證方便。故次頌",
    "T30n1571_006:0216b02": "曰。",
    "T30n1571_006:0216b03": "　不知捨證因　　無由能捨證",
    "T30n1571_006:0216b04": "　是故牟尼說　　清涼餘定無",
    "T30n1571_006:0216b05": "論曰。彼諸外道雖復發心。求證涅槃及捨生",
    "T30n1571_006:0216b06": "死。由不善知捨證方便。於所捨證終不能成。",
    "T30n1571_006:0216b07": "憎背真空耽著妄有。故於方便名不善知。除",
    "T30n1571_006:0216b08": "真空觀無捨生死。及證涅槃別方便故。諸有",
    "T30n1571_006:0216b09": "貪求外道見者。終不能得出世清涼。言清涼",
    "T30n1571_006:0216b10": "者則是一切苦及苦因究竟寂靜。唯有空觀",
    "T30n1571_006:0216b11": "是證得因。除此更無別方便故。如是空觀佛",
    "T30n1571_006:0216b12": "法中有。一切外道邪論所無。故牟尼說四沙",
    "T30n1571_006:0216b13": "門果。我法中有。餘法定無。以諸外道執著己",
    "T30n1571_006:0216b14": "見誹空觀故不證涅槃。云何應知我等所執",
    "T30n1571_006:0216b15": "定非捨證正方便耶。前已具說。執常句義立",
    "T30n1571_006:0216b16": "實有時。皆有過失後當廣破。執根境等故知",
    "T30n1571_006:0216b17": "汝執非正方便。又諸外道於涅槃處。實不能",
    "T30n1571_006:0216b18": "離我所見等。而謂彼處有自內我。解脫我所",
    "T30n1571_006:0216b19": "名為涅槃。所以者何。我與我所畢竟無有相",
    "T30n1571_006:0216b20": "離義故。汝不可言苦樂等法。於涅槃處遠離",
    "T30n1571_006:0216b21": "於我。汝自立為我所有故。如汝所執我之自",
    "T30n1571_006:0216b22": "體。亦不可言我之自體。非我所有同喻無因。",
    "T30n1571_006:0216b23": "勿汝所執我無自體。便似空華有違宗過。是",
    "T30n1571_006:0216b24": "故汝等外道所執。不能究竟捨離生死。亦不",
    "T30n1571_006:0216b25": "能證究竟涅槃。由此應知非正方便。",
    "T30n1571_006:0216b26": "復次諸外道等。製造書論雖彼所詮少分有",
    "T30n1571_006:0216b27": "實。謂說施等是牽引因。能招善趣及餘勝樂。",
    "T30n1571_006:0216b28": "又說殺等是牽引因。能招惡趣及餘劇苦。然",
    "T30n1571_006:0216b29": "彼書論前後相違。亦復許為殺生等業。又能",
    "T30n1571_006:0216c01": "引發諸惡見趣。亦從如是見趣所生。如有盲",
    "T30n1571_006:0216c02": "人遇遊正道。或時迷失復履邪途。外道書論",
    "T30n1571_006:0216c03": "亦復如是。有實有虛不可依信。若爾如來三",
    "T30n1571_006:0216c04": "藏聖教。或有所說難可信解。是則一切內外",
    "T30n1571_006:0216c05": "經書。無可信者成太過失。所以者何。佛經",
    "T30n1571_006:0216c06": "中說種種神變不可思議。又說甚深真實義",
    "T30n1571_006:0216c07": "理。諸有情類不能測量。復說如來三業作用。",
    "T30n1571_006:0216c08": "聲聞乘等所不能知。謂無功用普於十方無",
    "T30n1571_006:0216c09": "量無邊極遠世界。隨諸有情一一根性。無量",
    "T30n1571_006:0216c10": "無數品類差別。如其所樂能於一時現妙色",
    "T30n1571_006:0216c11": "身饒益無盡。雖斷一切尋伺分別。而能為彼",
    "T30n1571_006:0216c12": "無量有情宣說無邊甚深廣大真實美妙無盡",
    "T30n1571_006:0216c13": "法音。於一念頃能除有情無量無邊心行穢",
    "T30n1571_006:0216c14": "垢。其心雖無實生實滅。亦無一切能緣所緣",
    "T30n1571_006:0216c15": "而一念頃普於一切所知境界現見周盡。於",
    "T30n1571_006:0216c16": "現見時遠離一切能見所見分別思惟。雖斷",
    "T30n1571_006:0216c17": "一切隨眠纏縛。而於三有現受死生。雖久離",
    "T30n1571_006:0216c18": "欲而生欲界。現處居家迫迮牢獄。貯畜種種",
    "T30n1571_006:0216c19": "財穀珍奇。養育妻兒親眷僮僕。如是等事皆",
    "T30n1571_006:0216c20": "難信知。故我於此深懷猶豫。事若唯有誠可",
    "T30n1571_006:0216c21": "生疑。然事亦空故。次頌曰。",
    "T30n1571_006:0216c22": "　若於佛所說　　深事以生疑",
    "T30n1571_006:0216c23": "　可依無相空　　而生決定信",
    "T30n1571_006:0216c24": "論曰。此頌意言。如來為怖外道群鹿。大師子",
    "T30n1571_006:0216c25": "吼示現真空。如是真空其義決定。分明理教",
    "T30n1571_006:0216c26": "所共成立。諸有智者用為定量。銳難精思皆",
    "T30n1571_006:0216c27": "不能越。隨順空理無倒勤修。眾善莊嚴成無",
    "T30n1571_006:0216c28": "上果。於此應生決定信解。唯空是實餘竝非",
    "T30n1571_006:0216c29": "真。但是如來隨物機欲。善權方便顯示宣揚。",
    "T30n1571_006:0217a01": "又佛所言雖有無量。略唯二種。謂空不空。若",
    "T30n1571_006:0217a02": "於不空有所疑者。可依空理比度應知。諸法",
    "T30n1571_006:0217a03": "皆空云何可見。由識言境有義不成。諸法體",
    "T30n1571_006:0217a04": "相略有二種。謂識所識及言所言。一境同時",
    "T30n1571_006:0217a05": "有多識起。隨見差別境相不同。此識不應隨",
    "T30n1571_006:0217a06": "外境起。由一境體多相不成。故知所識決定",
    "T30n1571_006:0217a07": "非有。言是假立唯詮共相。一切共相皆非實",
    "T30n1571_006:0217a08": "有。多法成故如軍林等。又諸共相皆依別法。",
    "T30n1571_006:0217a09": "所依別法其數無邊。諸近見者不能普見。既",
    "T30n1571_006:0217a10": "不見別。不應見總。如二性等依二等物不見",
    "T30n1571_006:0217a11": "所依必不能見。如是共相既非所見。如何依",
    "T30n1571_006:0217a12": "彼建立能詮。是故共相但假施設。非為實有",
    "T30n1571_006:0217a13": "可為言詮。又諸共相若實有者。一一法上全",
    "T30n1571_006:0217a14": "有分有俱不得成。一一法上若全有者。應如",
    "T30n1571_006:0217a15": "別法共相不成。一一法上若分有者。應成多",
    "T30n1571_006:0217a16": "分非一共相。又實等上無別有一。實等總性",
    "T30n1571_006:0217a17": "慧所緣故。如非實等。總性即是諸法共相。是",
    "T30n1571_006:0217a18": "故共相非有實體。但諸世間假共施設。如是",
    "T30n1571_006:0217a19": "諸法。或識所識。或言所言。二種推徵俱非實",
    "T30n1571_006:0217a20": "有除此二境更無別法。故應信解諸法皆空。",
    "T30n1571_006:0217a21": "由此契經有如是說。諸法實性無示無對。皆",
    "T30n1571_006:0217a22": "同一相。所謂無相。諸法性相非言所行。言不",
    "T30n1571_006:0217a23": "能詮故名無示。非心心法所行境故。非緣有",
    "T30n1571_006:0217a24": "對之所能對故名無對。非超二種所行相外",
    "T30n1571_006:0217a25": "別有餘相故名無相。空相無二故名一相。不",
    "T30n1571_006:0217a26": "為妄執貪等毒箭損害。真見所證真空分明",
    "T30n1571_006:0217a27": "可了故名為相。又真空理離有無等一切法",
    "T30n1571_006:0217a28": "相故名無相。無相無二故說為一。即以如是",
    "T30n1571_006:0217a29": "無相為相。故名為相非別有相。",
    "T30n1571_006:0217b01": "復次彼諸外道作如是言。諸佛所說略有二",
    "T30n1571_006:0217b02": "種謂空不空空言若實餘說應虛。若佛所言",
    "T30n1571_006:0217b03": "一分是實。則類餘分亦非虛者。我等所言亦",
    "T30n1571_006:0217b04": "應如是。云何總撥言不可信。汝等外道於現",
    "T30n1571_006:0217b05": "事中有謬失故不可依信。所以者何。故次頌",
    "T30n1571_006:0217b06": "曰。",
    "T30n1571_006:0217b07": "　觀現尚有妄　　知後定為虛",
    "T30n1571_006:0217b08": "論曰。彼諸外道邪覺亂心。淺近事中尚有顛",
    "T30n1571_006:0217b09": "倒。況於後世深遠難知。因果理中而無謬失。",
    "T30n1571_006:0217b10": "是故所言不可依信。於何淺近我有倒耶謂",
    "T30n1571_006:0217b11": "勝論者計同異等是現量境。諸數論者計苦",
    "T30n1571_006:0217b12": "樂等是現量境。如是等事其數無邊。皆有顛",
    "T30n1571_006:0217b13": "倒。所以者何。如勝論執同異性等是現量境。",
    "T30n1571_006:0217b14": "其理不成。牛馬等性分別意識。於色等法假",
    "T30n1571_006:0217b15": "施設有。越諸根境非現量得。遍諸所依無差",
    "T30n1571_006:0217b16": "別故。如和合體。彼計第六和合句義。其體是",
    "T30n1571_006:0217b17": "一遍諸所依。越諸根境非現量得。同異等性",
    "T30n1571_006:0217b18": "其義亦爾。云何執為現量境界。又彼論說有",
    "T30n1571_006:0217b19": "實句義。是現量境。理亦不然。所以者何。瓶衣",
    "T30n1571_006:0217b20": "等物分別意識。於色等法假施設有。云何執",
    "T30n1571_006:0217b21": "為現量境界。然彼論說瓶衣等物因德業實",
    "T30n1571_006:0217b22": "同異合故。為眼所見及身所觸。故是根境現",
    "T30n1571_006:0217b23": "量所知。此必不然。先明因德所引實智非現",
    "T30n1571_006:0217b24": "量攝。謂因青等煖等諸德所引實智。定非見",
    "T30n1571_006:0217b25": "觸現量所攝。非業同異實所引生依隨餘相",
    "T30n1571_006:0217b26": "合所生故。如因香味所引實智。因業引生實",
    "T30n1571_006:0217b27": "智亦爾。如其所應比量遮破。謂因諸業所引",
    "T30n1571_006:0217b28": "實智。亦非見觸現量所攝。非同異性實所引",
    "T30n1571_006:0217b29": "生依隨餘相合所生故。如因香味所引實智。",
    "T30n1571_006:0217c01": "因實引生所有實智。如見壺等知是牛等。既",
    "T30n1571_006:0217c02": "破壺等諸實句義。非所見觸。即已破彼所引",
    "T30n1571_006:0217c03": "實智。以壺等智必因德業方乃得生。此前已",
    "T30n1571_006:0217c04": "破。是故亦非現量所攝。因同異性所引實智。",
    "T30n1571_006:0217c05": "亦非見觸現量所攝。依隨餘相合所生故。如",
    "T30n1571_006:0217c06": "非實等所有諸智。謂非實智於德業等言此",
    "T30n1571_006:0217c07": "非實依隨餘相合所生故。定非見觸現量所",
    "T30n1571_006:0217c08": "攝。餘智亦爾。由是應知。一切句義假合生智。",
    "T30n1571_006:0217c09": "皆非真實緣彼現量。謂緣實智非是真實。緣",
    "T30n1571_006:0217c10": "實現量假合生故。如德等智。如是乃至緣和",
    "T30n1571_006:0217c11": "合智亦非真實。緣彼現量假合生故。如實等",
    "T30n1571_006:0217c12": "智故不應執六句義中有現量境。是故勝論",
    "T30n1571_006:0217c13": "於其現世淺近事中亦有顛倒。",
    "T30n1571_006:0217c14": "復次彼數論者執色等法三德合成。是實非",
    "T30n1571_006:0217c15": "假現量所得。理亦不然。多法成故。如軍林等。",
    "T30n1571_006:0217c16": "色等應假。云何言實。又樂等三其性別故。如",
    "T30n1571_006:0217c17": "未變位不應成一。又色等法若是實有。應如",
    "T30n1571_006:0217c18": "樂等非三合成。又樂等三其相各異。云何和",
    "T30n1571_006:0217c19": "合共成一相。不可合時轉為一相。與未合時",
    "T30n1571_006:0217c20": "體無別故。又樂等三性既各異。相不應同。汝",
    "T30n1571_006:0217c21": "執性相定是一故。性應如相同。相應如性異。",
    "T30n1571_006:0217c22": "又樂等別。色等是總。汝執總別既定是一。總",
    "T30n1571_006:0217c23": "應如別是三非一。別應如總。是一非三。云何",
    "T30n1571_006:0217c24": "別三成於總一。又轉變時樂等三德若不和",
    "T30n1571_006:0217c25": "合共成一相。如未轉時其相差別。不應現見",
    "T30n1571_006:0217c26": "是一色等。若三和合共成一相應失樂等三",
    "T30n1571_006:0217c27": "種別相不可說言樂等三德各有二相。一總",
    "T30n1571_006:0217c28": "二別。所以者何。總相若一不應即三。總相若",
    "T30n1571_006:0217c29": "三不應見一。若言樂等一一皆有。樂等三相",
    "T30n1571_006:0218a01": "共相和雜難可了知。故見一者。此亦不然。各",
    "T30n1571_006:0218a02": "有三相還應見三。如何見一。云何可知樂等",
    "T30n1571_006:0218a03": "有異。又若一一皆有三相。何須和合共成色",
    "T30n1571_006:0218a04": "等。即應一一能成色等。根境差別為我受用。",
    "T30n1571_006:0218a05": "又此三德各有三相。互有差別。如何色等其",
    "T30n1571_006:0218a06": "相是一。又若樂等一一皆能成色等法。一一",
    "T30n1571_006:0218a07": "法體皆三合成。是則諸法若性若相。應無差",
    "T30n1571_006:0218a08": "別。同以三德三相成故。若爾所有大等因果。",
    "T30n1571_006:0218a09": "唯量諸大諸根差別。一切不成世間現見情",
    "T30n1571_006:0218a10": "與非情淨穢等物。現比等量亦無差別。違諸",
    "T30n1571_006:0218a11": "世間現所見故。成大過失。如是等類。外道邪",
    "T30n1571_006:0218a12": "師所執雖多。皆不應理。誰能撓攪糞穢聚為。",
    "T30n1571_006:0218a13": "我佛法中多諸法將。已摧彼敵。故不煩詞。",
    "T30n1571_006:0218a14": "如是外道於淺近處。白日夷途尚致顛蹶。況",
    "T30n1571_006:0218a15": "於深遠嶮絕稠林巨夜重昏而無謬失。誰有",
    "T30n1571_006:0218a16": "識者。信彼邪言為止歸邪。故復頌曰。",
    "T30n1571_006:0218a17": "　諸依彼法行　　被誑終無已",
    "T30n1571_006:0218a18": "論曰。若諸有情隨彼外道昧見倒執所說法",
    "T30n1571_006:0218a19": "行。彼隨惡友邪教化力。妄見熏習所任持故。",
    "T30n1571_006:0218a20": "誹毀如來證所起法。獲大罪業其量無邊。由",
    "T30n1571_006:0218a21": "是因緣墮諸惡趣。受大憂苦無有出期。故有",
    "T30n1571_006:0218a22": "智者。勿類愚夫隨惡友行而自欺誑。應隨諸",
    "T30n1571_006:0218a23": "佛真實無罪。速證出離聖教修行。",
    "T30n1571_006:0218a24": "復次如上所言。佛經中說種種神變不可思",
    "T30n1571_006:0218a25": "議。又說甚深真實義理。諸有情類不能測量。",
    "T30n1571_006:0218a26": "乃至廣說。如是等事。難信知者誠如所言。諸",
    "T30n1571_006:0218a27": "佛功德所說義理。皆甚深故難可信知汝等",
    "T30n1571_006:0218a28": "愚夫薄福少智。唯求自利不願濟他。未飲大",
    "T30n1571_006:0218a29": "悲甘露法味。豈能信解如是法門。若有慧光",
    "T30n1571_006:0218b01": "破無明闇。深心悲愍一切有情。求佛菩提具",
    "T30n1571_006:0218b02": "廣大福。乃能信解如是法門。謂諸如來昔無",
    "T30n1571_006:0218b03": "量劫。悲慧種姓熏發其心。為拔有情生死大",
    "T30n1571_006:0218b04": "苦。為求無上正等菩提。於諸佛所恭敬供",
    "T30n1571_006:0218b05": "養。聽聞正法繫念思惟。修集無邊法隨法行。",
    "T30n1571_006:0218b06": "謂施戒忍懃定慧等。種種難行微妙勝行。殷",
    "T30n1571_006:0218b07": "重無間修習圓滿。證得無上正等菩提。獲不",
    "T30n1571_006:0218b08": "思議自在神力。本願所引妙用無窮。於此何",
    "T30n1571_006:0218b09": "緣而不信解。現見世間機關等事。先勢所引",
    "T30n1571_006:0218b10": "任運動搖。如是如來殊勝神變。本願所引任",
    "T30n1571_006:0218b11": "運施為。又如世間習幻術者。若極成滿處多",
    "T30n1571_006:0218b12": "人眾妙用難思。何況如來。久修勝定增上滿",
    "T30n1571_006:0218b13": "足。神通作用而可測量。是故汝等於諸如來",
    "T30n1571_006:0218b14": "不思議事。應生信解。於佛圓德自在神通。當",
    "T30n1571_006:0218b15": "至心求。勿懷放逸。有聲聞等於佛無邊不思",
    "T30n1571_006:0218b16": "議力。自知絕分悲號傷歎。聲振三千。汝等云",
    "T30n1571_006:0218b17": "何誹謗不信。",
    "T30n1571_006:0218b18": "復次諸有智者。自往涅槃昧識逢師不能隨",
    "T30n1571_006:0218b19": "學。為顯此義。故說頌曰。",
    "T30n1571_006:0218b20": "　智者自涅槃　　是能作難作",
    "T30n1571_006:0218b21": "　愚夫逢善導　　而無隨趣心",
    "T30n1571_006:0218b22": "論曰。煩惱纏縛無始時來。數習堅強牢固難",
    "T30n1571_006:0218b23": "斷。涅槃虛寂無相無名。勝德無邊高深難證。",
    "T30n1571_006:0218b24": "諸有智者。不因他教。自然能度生死大海。證",
    "T30n1571_006:0218b25": "得究竟大般涅槃。是大丈夫能作難作。愚夫",
    "T30n1571_006:0218b26": "久沒諸欲淤泥。耽味歡娛不求出離。如狗貪",
    "T30n1571_006:0218b27": "齩染血枯骨。雖杖逼之猶不棄捨。愚夫亦爾。",
    "T30n1571_006:0218b28": "味著諸欲聖言訶責。亦不厭離。如是智者。自",
    "T30n1571_006:0218b29": "然開覺證大涅槃。是作難作。愚夫放逸無所",
    "T30n1571_006:0218c01": "覺知。雖遇聖言不希寂滅。",
    "T30n1571_006:0218c02": "復次生死甚苦涅槃極樂。過失功德麁著易",
    "T30n1571_006:0218c03": "了。如何有情安然不欲。厭背生死欣趣涅槃。",
    "T30n1571_006:0218c04": "以彼愚癡有怖畏故。謂懷我愛聞涅槃空。恐",
    "T30n1571_006:0218c05": "證無餘我便斷滅。由此怖畏。是故不欲厭背",
    "T30n1571_006:0218c06": "生死欣趣涅槃。如是怖畏由少智生。所以者",
    "T30n1571_006:0218c07": "何。故次頌曰。",
    "T30n1571_006:0218c08": "　不知無怖畏　　遍知亦復然",
    "T30n1571_006:0218c09": "　定由少分知　　而生於怖畏",
    "T30n1571_006:0218c10": "論曰。若諸有情都無覺慧。於一切法無所了",
    "T30n1571_006:0218c11": "知。彼於涅槃不生怖畏。若有遍知諸法正理。",
    "T30n1571_006:0218c12": "彼達生死及與涅槃。生死生時唯假苦生。生",
    "T30n1571_006:0218c13": "死滅時唯假苦滅。本來無我諸法皆空。故於",
    "T30n1571_006:0218c14": "涅槃全無怖畏。若有但解般涅槃時。諸行皆",
    "T30n1571_006:0218c15": "滅都無所有。不知行苦任運自滅。無實體用",
    "T30n1571_006:0218c16": "離我我所。彼由身見我愛所持。聞涅槃中空",
    "T30n1571_006:0218c17": "無所有。懼我斷滅便生怖畏。如是怖畏因少",
    "T30n1571_006:0218c18": "智生。故有智者應正除斷。又非串習故生怖",
    "T30n1571_006:0218c19": "畏。所以者何。故次頌曰。",
    "T30n1571_006:0218c20": "　生死順流法　　愚夫常習行",
    "T30n1571_006:0218c21": "　未曾修逆流　　是故生怖畏",
    "T30n1571_006:0218c22": "論曰。諸異生者說名愚夫。煩惱隨眠無不成",
    "T30n1571_006:0218c23": "就。欣生厭死不樂涅槃。從無始來數曾受",
    "T30n1571_006:0218c24": "領。增上生道可愛異熟。未曾修習決定勝道。",
    "T30n1571_006:0218c25": "增上生道諸果異熟。貪等隨眠所依止處。雖",
    "T30n1571_006:0218c26": "為苦火常所焚燒。而不覺知歡娛遊戲。於生",
    "T30n1571_006:0218c27": "死苦常習行故。不知過患無厭離心。於其解",
    "T30n1571_006:0218c28": "脫無罪樂味。由不曾知不樂修證。如世溷猪",
    "T30n1571_006:0218c29": "耽樂糞穢。清閑美膳非所欣求。如是愚夫樂",
    "T30n1571_006:0219a01": "生死苦。於解脫樂無希慕意。由未串習。聞",
    "T30n1571_006:0219a02": "說其名不能信受。反生怖畏。諸有智者由思",
    "T30n1571_006:0219a03": "擇力。於解脫樂應正勤求。勿類愚夫倒生厭",
    "T30n1571_006:0219a04": "怖。",
    "T30n1571_006:0219a05": "復次諸有信求無倒解脫。或性賢善。或由慧",
    "T30n1571_006:0219a06": "力。將修真實見方便時。若於其中為作障礙。",
    "T30n1571_006:0219a07": "所獲罪業其量無邊。為顯此義。故說頌曰。",
    "T30n1571_006:0219a08": "　諸有愚癡人　　障他真實見",
    "T30n1571_006:0219a09": "　無由生善趣　　如何證涅槃",
    "T30n1571_006:0219a10": "論曰。真實空見是證圓滿無上智因。又是永",
    "T30n1571_006:0219a11": "滅一切無義涅槃方便。此方便道是不思議",
    "T30n1571_006:0219a12": "功德生處。由是展轉疾證菩提。不住涅槃利",
    "T30n1571_006:0219a13": "樂無盡。隨其所化無量有情根性不同。安立",
    "T30n1571_006:0219a14": "種子及成熟等。利樂無窮諸有愚人。由無明",
    "T30n1571_006:0219a15": "闇覆自慧眼。不見真空。復以邪說及餘方便。",
    "T30n1571_006:0219a16": "障他所修。如前功德。彼獲罪業無量無邊。唯",
    "T30n1571_006:0219a17": "有如來能知其際。由重惡業染壞其心。後生",
    "T30n1571_006:0219a18": "善趣去之甚遠。隨眠纏縛相續堅牢。種種業",
    "T30n1571_006:0219a19": "因能為重障。方便順忍尚不得生。正見涅槃",
    "T30n1571_006:0219a20": "如何可證。知障正法罪業既深。智者應當自",
    "T30n1571_006:0219a21": "防勿犯。",
    "T30n1571_006:0219a22": "復次諸有障他修正法者。彼後自引邪見令",
    "T30n1571_006:0219a23": "生。此邪見罪過於毀戒。為顯此義。故復頌",
    "T30n1571_006:0219a24": "曰。",
    "T30n1571_006:0219a25": "　寧毀犯尸羅　　不損壞正見",
    "T30n1571_006:0219a26": "論曰。如契經言。寧毀淨戒不壞正見。此意云",
    "T30n1571_006:0219a27": "何。毀淨戒者唯能自壞。若壞正見兼壞自他。",
    "T30n1571_006:0219a28": "令無量生受大苦果。及失無量無邊利樂。又",
    "T30n1571_006:0219a29": "毀戒者由犯戒故常懷慚愧訶厭自身。壞正",
    "T30n1571_006:0219b01": "見者無慚無愧。讚成邪見恒自貢高。又毀戒",
    "T30n1571_006:0219b02": "者不增邪見。若壞正見令破戒惡未生而生。",
    "T30n1571_006:0219b03": "生已增廣堅固難壞。又毀淨戒但障生天。壞",
    "T30n1571_006:0219b04": "正見者障涅槃樂。所以者何。故次頌曰。",
    "T30n1571_006:0219b05": "　尸羅生善趣　　正見得涅槃",
    "T30n1571_006:0219b06": "論曰。毀戒壞見。雖復俱能損壞善因障礙樂",
    "T30n1571_006:0219b07": "果。然毀戒輕。壞見極重。所以者何。持戒生天",
    "T30n1571_006:0219b08": "增長結縛受生死苦。正見能證三乘菩提得",
    "T30n1571_006:0219b09": "涅槃樂。是故智者勿壞正見。",
    "T30n1571_006:0219b10": "復次諸法真理何者是邪。謂一切法空無我",
    "T30n1571_006:0219b11": "理。若爾此理亦有過失。所以者何。如有一類",
    "T30n1571_006:0219b12": "聞空無我謂法皆無。誹撥一切因果正理。乃",
    "T30n1571_006:0219b13": "至斷滅一切善根。此自見有過。非空無我咎。",
    "T30n1571_006:0219b14": "由惡取空妄起邪見。行諸惡行空無我理。心",
    "T30n1571_006:0219b15": "言不測非彼所證。愚夫聞說諸法皆空。不知",
    "T30n1571_006:0219b16": "聖意。便撥世俗因果亦無滅諸善法。此豈是",
    "T30n1571_006:0219b17": "空無我過失。聖說空教有何意耶。為遣一切",
    "T30n1571_006:0219b18": "虛妄有執。若爾亦應說諸法有。為遣妄執諸",
    "T30n1571_006:0219b19": "法空故。實爾若有執諸法空。如來亦說諸法",
    "T30n1571_006:0219b20": "是有。既為遣執說有說空。諸法真理為空為",
    "T30n1571_006:0219b21": "有。諸法真理非有非空。分別戲論皆不能及。",
    "T30n1571_006:0219b22": "何緣聖說非虛妄耶。為除邪執故非虛妄。空",
    "T30n1571_006:0219b23": "有二教俱能除執。何故如來多說空教。以諸",
    "T30n1571_006:0219b24": "有情多分執有。生死多分從有執生。是故如",
    "T30n1571_006:0219b25": "來為除有執滅生死苦。多說空教。若空若有",
    "T30n1571_006:0219b26": "皆是教門。何故前說空為真理。方便假說亦",
    "T30n1571_006:0219b27": "不相違。又此空言是遮非表。非唯空有亦",
    "T30n1571_006:0219b28": "復空空。遍遣執心令契諸法。非有非空究竟",
    "T30n1571_006:0219b29": "真理。諸法真理實非空性。空為門故假說為",
    "T30n1571_006:0219c01": "空。真理非空。空為門者。真理非有。應有為",
    "T30n1571_006:0219c02": "門。隨機說門。有亦無過。然其門義順在於空",
    "T30n1571_006:0219c03": "有有有等皆順執心。空空空等皆違妄執。故",
    "T30n1571_006:0219c04": "有智者。聞說空言應離一切有無等執。悟法",
    "T30n1571_006:0219c05": "真理非有非無。勿起有無分別戲論。",
    "T30n1571_006:0219c06": "復次劣慧者。前不應輒說空無我理增其惡",
    "T30n1571_006:0219c07": "見。所以者何。故次頌曰。",
    "T30n1571_006:0219c08": "　寧彼起我執　　非空無我見",
    "T30n1571_006:0219c09": "　後兼向惡趣　　初唯背涅槃",
    "T30n1571_006:0219c10": "論曰。彼謂世間諸劣慧者。我執即是薩迦耶",
    "T30n1571_006:0219c11": "見。其我所見亦帶我執。故我執言亦攝彼見。",
    "T30n1571_006:0219c12": "我執雖復不稱正理。而寧彼起過失輕故。空",
    "T30n1571_006:0219c13": "無我見雖稱正理。然彼不能如實了達。因斯",
    "T30n1571_006:0219c14": "誹撥諸法皆無。過失重故。寧彼不起。云何此",
    "T30n1571_006:0219c15": "二過失輕重。謂初我執唯背涅槃。後惡取空",
    "T30n1571_006:0219c16": "兼向惡趣。彼劣慧者惡取空時。尚厭善根。況",
    "T30n1571_006:0219c17": "諸含識。彼由厭背善及世間。斷滅善根損害",
    "T30n1571_006:0219c18": "含識。非唯棄背清涼涅槃。亦持自身足地獄",
    "T30n1571_006:0219c19": "火。起我見者。無如是事。所以者何。彼貪我樂",
    "T30n1571_006:0219c20": "欲我離苦。不造眾罪廣修諸福。脫諸惡趣不",
    "T30n1571_006:0219c21": "失人天。但怖涅槃不證解脫。故契經說。寧起",
    "T30n1571_006:0219c22": "我見如妙高山。非惡取空增上慢者。若爾諸",
    "T30n1571_006:0219c23": "法空無我理。隣近險趣。聖不應說。劣慧者前",
    "T30n1571_006:0219c24": "實不應說。而勝慧者隨此修行獲大義利。故",
    "T30n1571_006:0219c25": "須為說。所以者何。故次頌曰。",
    "T30n1571_006:0219c26": "　空無我妙理　　諸佛真境界",
    "T30n1571_006:0219c27": "　能怖眾惡見　　涅槃不二門",
    "T30n1571_006:0219c28": "論曰。求解脫者除妙空觀。無別方便能證涅",
    "T30n1571_006:0219c29": "槃。智者欲除諸惡見垢。離此無有餘勝方便。",
    "T30n1571_006:0220a01": "有見執有所緣境故。如餘有見不證涅槃。亦",
    "T30n1571_006:0220a02": "不能除諸惡見垢。修此空行至究竟者。能證",
    "T30n1571_006:0220a03": "極果無上菩提。普為有情方便開示。復令圓",
    "T30n1571_006:0220a04": "證所求妙果。諸有能成自他利樂。空無我觀",
    "T30n1571_006:0220a05": "最為勝因。故應善知有情根性。方便開示令",
    "T30n1571_006:0220a06": "其悟入。",
    "T30n1571_006:0220a07": "復次如來為除惡見鬼魅。說空無我阿揭陀",
    "T30n1571_006:0220a08": "藥。所以者何。諸惡見者。聞說空名皆生怖畏。",
    "T30n1571_006:0220a09": "漸次調伏自然息除。為顯此義。故說頌曰。",
    "T30n1571_006:0220a10": "　愚聞空法名　　皆生大怖畏",
    "T30n1571_006:0220a11": "　如見大力者　　怯劣悉奔逃",
    "T30n1571_006:0220a12": "論曰。愚謂惡見。損覆慧眼。彼聞空名。諸惡見",
    "T30n1571_006:0220a13": "命自然損害。空雖無心欲害惡見。而力大故。",
    "T30n1571_006:0220a14": "聞名自滅。如聞虎名怯者自喪。又如世間調",
    "T30n1571_006:0220a15": "善龍象。於其兩頰威汗交流。雖復無心損害",
    "T30n1571_006:0220a16": "物命。而彼龍象威力大故。其見聞者驚怖奔",
    "T30n1571_006:0220a17": "逃。空理亦然。威力大故。令惡見者聞名驚怖。",
    "T30n1571_006:0220a18": "自然損滅。空理無心。非為損物。證空理者。應",
    "T30n1571_006:0220a19": "為害他。若證真空其心寂靜。平等無二。豈欲",
    "T30n1571_006:0220a20": "害他。然為利樂諸有情故。方便開示空無我",
    "T30n1571_006:0220a21": "理。懷惡見者。聞之自滅。為顯此義。故次頌曰。",
    "T30n1571_006:0220a22": "　諸佛雖無心　　說摧他論法",
    "T30n1571_006:0220a23": "　而他論自壞　　如野火焚薪",
    "T30n1571_006:0220a24": "論曰。諸佛無心欲摧他論。然為利樂所化有",
    "T30n1571_006:0220a25": "情。開示昔來諸佛廣路。謂一切法性相皆空。",
    "T30n1571_006:0220a26": "前後如來無不遊履。從因至果引導群迷。外",
    "T30n1571_006:0220a27": "道邪徒諸惡見論。聞斯空教自然壞滅。如在",
    "T30n1571_006:0220a28": "山林野火騰焰。濕薪積木烈日所乾。雖無有",
    "T30n1571_006:0220a29": "人持火來就。然薪逼火如自引燒。惡見邪徒",
    "T30n1571_006:0220b01": "諸論亦爾。空教勢力而自崩摧。",
    "T30n1571_006:0220b02": "復次諸外道宗皆說妄有。欲令棄捨故說真",
    "T30n1571_006:0220b03": "空。所以者何。故次頌曰。",
    "T30n1571_006:0220b04": "　諸有悟正法　　定不樂邪宗",
    "T30n1571_006:0220b05": "　為餘出偽門　　故顯真空義",
    "T30n1571_006:0220b06": "論曰。有智自能簡別真偽。遇此正法不樂邪",
    "T30n1571_006:0220b07": "宗。如識寶人得無價寶。終不復樂餘水精珠。",
    "T30n1571_006:0220b08": "諸外道宗皆立妄有。去正法遠如假偽門。誑",
    "T30n1571_006:0220b09": "惑有情令失大利。故我顯示佛教真空。令彼",
    "T30n1571_006:0220b10": "邪徒趣真背偽。",
    "T30n1571_006:0220b11": "復次何緣外道欣樂邪宗。厭背聖教。由身見",
    "T30n1571_006:0220b12": "力。若知無我必無欣厭。所以者何。故次頌",
    "T30n1571_006:0220b13": "曰。",
    "T30n1571_006:0220b14": "　若知佛所說　　真空無我理",
    "T30n1571_006:0220b15": "　隨順不生欣　　乖違無厭怖",
    "T30n1571_006:0220b16": "論曰。若知佛教空無我理。斷除身見所起隨",
    "T30n1571_006:0220b17": "眠。觀察世間如空舍宅。虛妄諸行生死輪迴。",
    "T30n1571_006:0220b18": "興盛無欣衰損無厭。無憂無喜無畏泰然。若",
    "T30n1571_006:0220b19": "有身見謂我損益。衰盛起時便生憂喜。因斯",
    "T30n1571_006:0220b20": "便有怖畏無窮。故有智人應除我執。",
    "T30n1571_006:0220b21": "復次諸外道眾。由著我執。能為自縛亦縛有",
    "T30n1571_006:0220b22": "情。所損既多。深可悲愍。為顯此義。故說頌",
    "T30n1571_006:0220b23": "曰。",
    "T30n1571_006:0220b24": "　見諸外道眾　　為多無義因",
    "T30n1571_006:0220b25": "　樂正法有情　　唯不深悲愍",
    "T30n1571_006:0220b26": "論曰。諸外道眾貪愛我執。能令自他起無量",
    "T30n1571_006:0220b27": "罪。薩迦耶見是一切惡生根本故。如說所有",
    "T30n1571_006:0220b28": "惡不善法。一切皆以薩迦耶見為本而生。諸",
    "T30n1571_006:0220b29": "有中懷樂善法者。自無定執隨順他緣。為彼",
    "T30n1571_006:0220c01": "外道邪言誑惑。亦貪我見起無量罪。如是外",
    "T30n1571_006:0220c02": "道能令自他俱起種種堅固纏縛。唯有智人",
    "T30n1571_006:0220c03": "而不悲愍。故樂正法淨意有情。起利樂心應",
    "T30n1571_006:0220c04": "深悲愍。慇懃為說無我真空。令修正見離諸",
    "T30n1571_006:0220c05": "繫縛。",
    "T30n1571_006:0220c06": "復次諸佛菩薩常住於世。實有真淨利樂他",
    "T30n1571_006:0220c07": "心。何故世間猶有無量信邪倒見謗法有情。",
    "T30n1571_006:0220c08": "由佛所說境智甚深微細難悟。外道不爾。所",
    "T30n1571_006:0220c09": "以者何。故次頌曰。",
    "T30n1571_006:0220c10": "　婆羅門離繫　　如來三所宗",
    "T30n1571_006:0220c11": "　眼耳意能知　　故佛法深細",
    "T30n1571_006:0220c12": "論曰。諸婆羅門唯常習誦虛言為道。耳識能",
    "T30n1571_006:0220c13": "知。非是深細離繫外道。唯以露形身體臭穢",
    "T30n1571_006:0220c14": "種種猛利自苦為道。眼識能知。亦非深細如",
    "T30n1571_006:0220c15": "來聖教。以證真空無漏慧劍。永斷所有內煩",
    "T30n1571_006:0220c16": "惱賊。獲得無上正等菩提。利益安樂一切含",
    "T30n1571_006:0220c17": "識。理教意趣甚深微細。諸有通達如實理者。",
    "T30n1571_006:0220c18": "於佛聖教或知不知。由佛理教最深細故。外",
    "T30n1571_006:0220c19": "道愚夫不能悟入。外信外道麁淺邪言。少信",
    "T30n1571_006:0220c20": "如來深細聖教。世間多信婆羅門者。以婆羅",
    "T30n1571_006:0220c21": "門多行誑詐。誦呪祠火自苦除愆。矯設吉祥",
    "T30n1571_006:0220c22": "妄說禍福。為活命故種種方便。誑諸女人戍",
    "T30n1571_006:0220c23": "達羅等。令於彼所生希有心。供給所須推為",
    "T30n1571_006:0220c24": "尊貴。古昔黠慧諸婆羅門。隱造明書言自然",
    "T30n1571_006:0220c25": "有。唯得自誦不許他觀。讚婆羅門最為尊貴。",
    "T30n1571_006:0220c26": "剎帝利等皆是卑賤。給施所須獲無量福。愚",
    "T30n1571_006:0220c27": "夫無智不能測量。謂真福田信敬供養。然彼",
    "T30n1571_006:0220c28": "明書非自然有。有所詮故如世俗言。又彼明",
    "T30n1571_006:0220c29": "書非盡稱理。非聖說故如虛誑言。婆羅門種",
    "T30n1571_006:0221a01": "非實尊貴。非真福田。常行乞匃養妻兒故如",
    "T30n1571_006:0221a02": "貧癩者故。有智人不應歸信。婆羅門法既多",
    "T30n1571_006:0221a03": "誑詐。離繫外道所學如何。彼所學法多順愚",
    "T30n1571_006:0221a04": "癡。所以者何。故次頌曰。",
    "T30n1571_006:0221a05": "　婆羅門所宗　　多令行誑詐",
    "T30n1571_006:0221a06": "　離繫外道法　　多分順愚癡",
    "T30n1571_006:0221a07": "論曰。離繫外道都不知真。唯貪後樂現受劇",
    "T30n1571_006:0221a08": "苦。諸有所言多不合理。愚癡種類聚結成",
    "T30n1571_006:0221a09": "群。為世愚癡之所歸信。云何決定知彼愚",
    "T30n1571_006:0221a10": "癡。以露身形無羞恥故。如狂如畜。如似嬰兒。",
    "T30n1571_006:0221a11": "若婆羅門實非尊貴。何緣貴勝亦敬事之。以",
    "T30n1571_006:0221a12": "彼習誦諸明論故。諸婆羅門。實無所識。為活",
    "T30n1571_006:0221a13": "命故於一切時誦諸明論。詐現異相。以動人",
    "T30n1571_006:0221a14": "心。世間貴勝不審觀察。謂其有德故敬事之。",
    "T30n1571_006:0221a15": "又明論中雖無勝義。而有世俗少分禮儀。世",
    "T30n1571_006:0221a16": "間貴勝為習學故。彼雖無德亦申敬事。餘有",
    "T30n1571_006:0221a17": "不誦諸明論者。以同類故世俗相承不審觀",
    "T30n1571_006:0221a18": "察亦兼敬事。離繫外道與彼不同。云何世間",
    "T30n1571_006:0221a19": "亦多敬事。以其薄知星歷道度觀鳥解夢占",
    "T30n1571_006:0221a20": "相吉凶。故凡愚人多申敬事。又婆羅門誦諸",
    "T30n1571_006:0221a21": "明論以難成故世共敬之。離繫外道以苦行",
    "T30n1571_006:0221a22": "故世共愍念。此皆不能解脫生死。諸有智者",
    "T30n1571_006:0221a23": "當正了知。勿隨彼見。故次頌曰。",
    "T30n1571_006:0221a24": "　恭敬婆羅門　　為誦諸明故",
    "T30n1571_006:0221a25": "　愍念離繫者　　由自苦其身",
    "T30n1571_006:0221a26": "論曰。婆羅門法勤誦諸明。世以為難故共恭",
    "T30n1571_006:0221a27": "敬。然諸明論非解脫因。但有虛言無實義故。",
    "T30n1571_006:0221a28": "離繫外道極自苦身。亦以為難。世共愍念。云",
    "T30n1571_006:0221a29": "何自苦非解脫因。是異熟果非善法故。彼拔",
    "T30n1571_006:0221b01": "髮等所生身苦。由過去世惡行所招。是業異",
    "T30n1571_006:0221b02": "熟非善法故。如樂異熟非解脫因。若言此苦",
    "T30n1571_006:0221b03": "現功力生。非異熟果因不成者。此亦不然。彼",
    "T30n1571_006:0221b04": "所受苦是異熟果。以無所益與色根識俱生",
    "T30n1571_006:0221b05": "苦故。如地獄中所受身苦。自部亦有不許此",
    "T30n1571_006:0221b06": "苦。是異熟者。應以此量而決了之。諸有身苦",
    "T30n1571_006:0221b07": "非異熟者。亦非能證解脫親因。有漏身受現",
    "T30n1571_006:0221b08": "緣生故。如婬欲樂。又彼自苦非解脫因。違聖",
    "T30n1571_006:0221b09": "教故。如自害苦。彼師所說。非是聖教。非如來",
    "T30n1571_006:0221b10": "等所共說故。如婬書等。故彼自苦。但是前世",
    "T30n1571_006:0221b11": "惡行所招。及以現在愚癡所起。定非能證真",
    "T30n1571_006:0221b12": "解脫因。",
    "T30n1571_006:0221b13": "復次有作是言。依尊勝身能得解脫。世間尊",
    "T30n1571_006:0221b14": "勝謂婆羅門。故婆羅門能證解脫。非餘雜類",
    "T30n1571_006:0221b15": "可得涅槃。此說不然。故次頌曰。",
    "T30n1571_006:0221b16": "　如苦業所感　　非真解脫因",
    "T30n1571_006:0221b17": "　勝身業所生　　亦非證解脫",
    "T30n1571_006:0221b18": "論曰。如離繫宗所受身苦。業異熟故非解脫",
    "T30n1571_006:0221b19": "因。婆羅門身設許尊勝。亦業所感非解脫因。",
    "T30n1571_006:0221b20": "身雖不能親證解脫。而身中善是解脫因。若",
    "T30n1571_006:0221b21": "爾餘身善亦如是。云何但說婆羅門耶。又婆",
    "T30n1571_006:0221b22": "羅門根境等法。與餘種類一切皆同。云何自",
    "T30n1571_006:0221b23": "言彼勝餘劣。是故彼說。唯誑愚夫。諸有智人",
    "T30n1571_006:0221b24": "不應信受。然婆羅門非勝餘類。此洲人故。如",
    "T30n1571_006:0221b25": "戍達羅。戍達羅等非劣彼姓。此洲人故。如婆",
    "T30n1571_006:0221b26": "羅門既言外道所說皆虛。未知如來法有何",
    "T30n1571_006:0221b27": "實。為遣此疑。故說頌曰。",
    "T30n1571_006:0221b28": "　略言佛所說　　具二別餘宗",
    "T30n1571_006:0221b29": "　不害生人天　　觀空證解脫",
    "T30n1571_006:0221c01": "論曰。佛說無量深妙法門。利樂有情要唯二",
    "T30n1571_006:0221c02": "種。一者不害能感人天。二者觀空能證解脫。",
    "T30n1571_006:0221c03": "損惱他意及所發生。身語二業總名為害。若",
    "T30n1571_006:0221c04": "能斷彼所說害法。修諸善因名為不害。謂十",
    "T30n1571_006:0221c05": "善業。布施愛語利行同事。及諸靜慮無色定",
    "T30n1571_006:0221c06": "等。由此得生人天善趣。受諸勝妙無染果報。",
    "T30n1571_006:0221c07": "依此能除一切煩惱。及能修習無量善因。真",
    "T30n1571_006:0221c08": "如實際離相名空。正觀此空。證涅槃樂空無",
    "T30n1571_006:0221c09": "我理。於諸法中無相無名。咸同一味寂靜安",
    "T30n1571_006:0221c10": "樂。即是涅槃。此必觀空。方可證故。如是善趣",
    "T30n1571_006:0221c11": "解脫二因。唯佛法中具足可得。外道雖說施",
    "T30n1571_006:0221c12": "等少分。生人天因而不圓滿。所以者何。彼諸",
    "T30n1571_006:0221c13": "外道無有顯析因果智故。不言意思生勝福",
    "T30n1571_006:0221c14": "故。無別解脫律儀法故。善趣麁業尚不委知。",
    "T30n1571_006:0221c15": "涅槃妙因故其絕分。如來所說理教周圓。外",
    "T30n1571_006:0221c16": "道邪徒如何不樂。由佛正教違彼邪宗。乖本",
    "T30n1571_006:0221c17": "所貪。故不欣樂。為顯此義。而說頌曰。",
    "T30n1571_006:0221c18": "　世人耽自宗　　如愛本生地",
    "T30n1571_006:0221c19": "　正法能摧滅　　邪黨不生欣",
    "T30n1571_006:0221c20": "論曰。如本生地雖不膏腴。久處其中而不願",
    "T30n1571_006:0221c21": "捨。自宗亦爾。雖與理違。以本師承故不能",
    "T30n1571_006:0221c22": "離。尚不欲樂餘外道宗。況慕如來甘露聖教。",
    "T30n1571_006:0221c23": "甚深實相真空智火。能焚外道邪執積薪。違",
    "T30n1571_006:0221c24": "彼本心。故不欣樂。諸有智者應善思惟。勿染",
    "T30n1571_006:0221c25": "邪宗致違正法。",
    "T30n1571_006:0221c26": "復次佛法普照如盛日輪。求勝智人應當信",
    "T30n1571_006:0221c27": "仰。為顯此義。故說頌曰。",
    "T30n1571_006:0221c28": "　有智求勝德　　應信受真宗",
    "T30n1571_006:0221c29": "　正法如日輪　　有目因能見",
    "T30n1571_006:0222a01": "論曰。此中顯示要具二德能信大乘。一者有",
    "T30n1571_006:0222a02": "知。二者希求殊勝功德。大乘能滅一切邪",
    "T30n1571_006:0222a03": "宗。隨順大乘多所饒益。謂自能證無上涅槃。",
    "T30n1571_006:0222a04": "令他有情亦出生死。大乘正法如彼日輪。普",
    "T30n1571_006:0222a05": "為世間破無明闇。有慧目者因此法光。分明",
    "T30n1571_006:0222a06": "照知真偽色像。背邪從正避嶮求安。利樂自",
    "T30n1571_006:0222a07": "他無不成辦。諸有智者應信大乘。勿顧邪宗",
    "T30n1571_006:0222a08": "誹毀正法。自受沈溺生死淤泥。誑惑有情令",
    "T30n1571_006:0222a09": "失大利。智與愚異。謂識是非智勿似愚不辨",
    "T30n1571_006:0222a10": "真偽。若有真實利樂他心。應以大乘摧邪立",
    "T30n1571_006:0222a11": "正。勤修空觀速證菩提。利樂有情窮未來際。",
    "T30n1571_006:0222a12": "大乘廣百論釋論卷第六"
}