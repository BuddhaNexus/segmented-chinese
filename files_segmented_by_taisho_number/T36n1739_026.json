{
    "T36n1739_026:0896c13": "新華嚴經論卷第二十六",
    "T36n1739_026:0896c15": "長者李通玄撰",
    "T36n1739_026:0896c16": "一有久從生死苦厭苦發心。有得三乘一乘",
    "T36n1739_026:0896c17": "之果。名自覺聖智。亦名佛智自然智無師智。",
    "T36n1739_026:0896c18": "二依先覺者。勸令知苦本方能發心。夫發心",
    "T36n1739_026:0896c19": "者。有此二種。若言要。依先佛發心者。即有常",
    "T36n1739_026:0896c20": "過。即同外道常見。即先覺者。以誰為師。轉轉",
    "T36n1739_026:0896c21": "相承不離常見。若有古時常佛為展轉之師。",
    "T36n1739_026:0896c22": "即古佛自體自真不隨妄者。即不可踐其古",
    "T36n1739_026:0896c23": "跡。為真自常真不可以真隨生死故。即生死",
    "T36n1739_026:0896c24": "是常生死佛自是常佛故。若也眾生定有生",
    "T36n1739_026:0896c25": "死者。生死自常生死。不可得成真故。此是斷",
    "T36n1739_026:0896c26": "見。此二種俱非不離斷常也。為一切眾生生",
    "T36n1739_026:0896c27": "死無性本無生死橫計生死本非生死。一切",
    "T36n1739_026:0896c28": "諸佛本無自性故。實無菩提亦無涅槃。而眾",
    "T36n1739_026:0896c29": "生妄謂諸佛有菩提涅槃。若有眾生能如是",
    "T36n1739_026:0897a01": "知者。名為發心。名為諸佛。名為見道。而能開",
    "T36n1739_026:0897a02": "悟一切眾生。是名達無明者。無明本無。諸佛",
    "T36n1739_026:0897a03": "亦無。名為覺者。但以無依住無體無性妙智。",
    "T36n1739_026:0897a04": "能隨響應對現色身。能以此理教化眾生。名",
    "T36n1739_026:0897a05": "為大悲。故不可得有證。有忻有厭。有取有捨。",
    "T36n1739_026:0897a06": "有古有今。有真有假。發菩提心也。如是發菩",
    "T36n1739_026:0897a07": "提心。不為長夜無明之所覆故。經云。愛水為",
    "T36n1739_026:0897a08": "潤者。因愛有生故。我慢溉灌者。有八種慢。一",
    "T36n1739_026:0897a09": "慢二大慢三慢慢四我慢五增上慢六不如慢",
    "T36n1739_026:0897a10": "七邪慢八慠慢。見網增長者。五見及六十二",
    "T36n1739_026:0897a11": "見等是。生名色牙者。由於諸見起貪與名色",
    "T36n1739_026:0897a12": "俱起。名色增長生五根者。由名色故。以眼耳",
    "T36n1739_026:0897a13": "鼻舌身。對名色生觸觸對生受。其身觸體有",
    "T36n1739_026:0897a14": "十二種。澁滑輕重冷熱飢渴堅濕煖動。眼色",
    "T36n1739_026:0897a15": "觸有二十五。青黃赤白長短方圓高下正不",
    "T36n1739_026:0897a16": "正光影明闇煙雲塵霧麁細逈表空顯色故。",
    "T36n1739_026:0897a17": "耳聞聲有十一種觸。可意不可意俱相違因",
    "T36n1739_026:0897a18": "受大種因不受大種因俱大種世所共成所引",
    "T36n1739_026:0897a19": "遍計所執聖言所攝非聖言所攝聲也。鼻有",
    "T36n1739_026:0897a20": "六種香觸。好惡平等和合俱生變異。味有十",
    "T36n1739_026:0897a21": "二種觸。苦酢甘辛醎淡可意不可意俱相違",
    "T36n1739_026:0897a22": "和合俱生變異。於前五根上所得。隨意思量",
    "T36n1739_026:0897a23": "名之為六十六種意法。以心起意。意識隨五",
    "T36n1739_026:0897a24": "根中所現名觸。意根隨取名受。受之不捨名",
    "T36n1739_026:0897a25": "愛。愛增長取。取增長有。有生已。將前六根上",
    "T36n1739_026:0897a26": "六十六種意識所緣。於諸趣中成五蘊身為",
    "T36n1739_026:0897a27": "生。生已衰變名老。終歿為死。於死時生諸熱",
    "T36n1739_026:0897a28": "惱。乃至憂愁悲嘆眾苦皆集故。從此因緣故",
    "T36n1739_026:0897a29": "集已後一行半經。明緣生無體。妄謂生死隨",
    "T36n1739_026:0897b01": "順緣體。應如是觀。明十二緣體眾生情有而",
    "T36n1739_026:0897b02": "實理無善達理無緣性便即生死為不生死。",
    "T36n1739_026:0897b03": "此上一段。明由著我因有十二有支若作無",
    "T36n1739_026:0897b04": "我觀得離我所諸虛妄緣便為法界大智無作",
    "T36n1739_026:0897b05": "自性緣生故。",
    "T36n1739_026:0897b06": "第二段中有十行半經。明菩薩念一切眾生",
    "T36n1739_026:0897b07": "分。迷第一義諦。號曰無明。所作業果。是行行",
    "T36n1739_026:0897b08": "依止。初心是識者。以明迷第一義故名為無",
    "T36n1739_026:0897b09": "明。真之為妄皆有依報。以有依報便有名色。",
    "T36n1739_026:0897b10": "為迷真相情識取境與受想行識及以六根同",
    "T36n1739_026:0897b11": "時而取名之為蘊。蘊不壞故名之為業。識心",
    "T36n1739_026:0897b12": "為主。六根及境三事和合而為所緣。共生四",
    "T36n1739_026:0897b13": "取者。情為名色為境。情識為能緣。受隨之名",
    "T36n1739_026:0897b14": "為行。尋思煩憂迷其淨智名之為蘊。六根境",
    "T36n1739_026:0897b15": "識三事和合名之為觸。因此五蘊對於六根。",
    "T36n1739_026:0897b16": "情識之上有十二支同時而有已下十二有支",
    "T36n1739_026:0897b17": "具如經文說。如是已上一段。明迷第一義而",
    "T36n1739_026:0897b18": "生五蘊。從五蘊上共生十二有支。",
    "T36n1739_026:0897b19": "第三段中有七行半經。明三界所有唯是一",
    "T36n1739_026:0897b20": "心。明十二有支從一心起。以隨事貪欲迷真",
    "T36n1739_026:0897b21": "心故。妄心生為想。想心乖智妄辨為識。妄心",
    "T36n1739_026:0897b22": "所辨是識緣境。是行於行迷惑者所緣之境。",
    "T36n1739_026:0897b23": "謂實有故名曰無明。以心無明故便生名色。",
    "T36n1739_026:0897b24": "從名色六根妄心三事和合生觸正觸相應分",
    "T36n1739_026:0897b25": "別取著是受。餘如經自具。此已上心境六根",
    "T36n1739_026:0897b26": "觸受愛取有生老死一時無前後體妄作前",
    "T36n1739_026:0897b27": "後。迷如來之理智本來無作者故。橫生諸苦。",
    "T36n1739_026:0897b28": "波浪苦流不息故。",
    "T36n1739_026:0897b29": "第四一段有十五行半經。明無明及十二有",
    "T36n1739_026:0897c01": "支皆有二種業者。一由無明故。令一切眾生",
    "T36n1739_026:0897c02": "迷於無作智自性法界。二由無明緣生便作",
    "T36n1739_026:0897c03": "思想行緣故。故云與行作生起因。行亦有二",
    "T36n1739_026:0897c04": "種業者。一由迷法界智執成來世報。二由妄",
    "T36n1739_026:0897c05": "行心想識種便生。是故經云與識作生起因。",
    "T36n1739_026:0897c06": "識亦有二種業者。一由迷根本智種妄生識",
    "T36n1739_026:0897c07": "種令諸業有相續不斷。二由迷根本普光明",
    "T36n1739_026:0897c08": "智。所有無名相之微妙功德之名色。生識種",
    "T36n1739_026:0897c09": "所成生死業報之麁名色也。名色亦有二種",
    "T36n1739_026:0897c10": "業者。一由識成名色由名色成識故云互相",
    "T36n1739_026:0897c11": "助成。二由名色故對六根中現相。能令六根",
    "T36n1739_026:0897c12": "中情識取之。六根亦有二種業者。一由迷無",
    "T36n1739_026:0897c13": "相體一相之理智。各隨別境別取境界色聲",
    "T36n1739_026:0897c14": "等異。二為六根現境識心相對妄情便起故。",
    "T36n1739_026:0897c15": "云與觸作生起因。觸亦有二種業者。一由觸",
    "T36n1739_026:0897c16": "能迷所緣便能受現世塵成諸喜怒。二由受",
    "T36n1739_026:0897c17": "現世塵故。成當來有苦果故。受亦有二種業",
    "T36n1739_026:0897c18": "者。一由迷一切法空能領受愛憎等事。二與",
    "T36n1739_026:0897c19": "愛作生起因。已下如文自具。此一段緣生皆",
    "T36n1739_026:0897c20": "從無明迷理智為首。",
    "T36n1739_026:0897c21": "第五段有四行半經。分為兩段。一佛子此中",
    "T36n1739_026:0897c22": "無明緣行已下至助成故有兩行經。明無明",
    "T36n1739_026:0897c23": "等十一有支皆總由迷本智以妄心成識更相",
    "T36n1739_026:0897c24": "助成分。於一一緣中皆有十二。以互體更相",
    "T36n1739_026:0897c25": "助成有一百四十四。於三世上各有一百四",
    "T36n1739_026:0897c26": "十四。總共為四百三十二。總由迷本真智。號",
    "T36n1739_026:0897c27": "曰無明。於無明中因境六根識三事而生五",
    "T36n1739_026:0897c28": "蘊。以五蘊對六根。緣生一切觸。總以意識為",
    "T36n1739_026:0897c29": "主。而隨根境識能作種種生死業緣乃至八",
    "T36n1739_026:0898a01": "萬四千一切塵勞從此而起八萬四千煩惱",
    "T36n1739_026:0898a02": "者。其名數至隨好光明功德品中具明。但自",
    "T36n1739_026:0898a03": "了識心根境三事一性。一性者。所謂無性。達",
    "T36n1739_026:0898a04": "無性理。以普光明智。普印諸境。妙用恒寂無",
    "T36n1739_026:0898a05": "明成智一切名為種智海。二無明滅已下兩",
    "T36n1739_026:0898a06": "行半經。明達無明成解脫緣。如文自具。",
    "T36n1739_026:0898a07": "第六段有三行半經。明無明愛取三事不斷。",
    "T36n1739_026:0898a08": "是煩惱道。行有二事不斷是業道。餘分者。所",
    "T36n1739_026:0898a09": "謂名色觸受生老病死憂悲等是苦道。前後",
    "T36n1739_026:0898a10": "際及現在三世上前三段煩惱斷。即無三世",
    "T36n1739_026:0898a11": "及三段煩惱。離我我所但有生滅。猶如束蘆",
    "T36n1739_026:0898a12": "者。明雖有分別相似生滅了中虛無也。如束",
    "T36n1739_026:0898a13": "蘆葦。其相雖有一一中虛。明六根及境雖有",
    "T36n1739_026:0898a14": "法眼常虛。此明觀達也。",
    "T36n1739_026:0898a15": "第七一段有兩行半經。云復次無明緣行者。",
    "T36n1739_026:0898a16": "有三世無明。無明緣行。是當念中過去是所",
    "T36n1739_026:0898a17": "緣前境故。經云是觀過去識。乃至受是觀現",
    "T36n1739_026:0898a18": "在為識受。是當念中現在。為明識受分別領",
    "T36n1739_026:0898a19": "受現在事故。愛乃至有是觀未來為愛有。二",
    "T36n1739_026:0898a20": "事是當念中未來故為是當念中識受。後方",
    "T36n1739_026:0898a21": "計實有成愛染故。於是以後展轉相續者。以",
    "T36n1739_026:0898a22": "此無明緣行識受愛有。成三世業苦果相續",
    "T36n1739_026:0898a23": "不斷。但無明滅即行滅。即識受愛有并十二",
    "T36n1739_026:0898a24": "有支總滅。是觀待斷者。明十二緣待觀方斷",
    "T36n1739_026:0898a25": "故。此以六相義該通。",
    "T36n1739_026:0898a26": "第八一段有兩行半經。總明十二有支。共成",
    "T36n1739_026:0898a27": "三苦。一無明行及六根是行苦。是迷境攀緣",
    "T36n1739_026:0898a28": "不息故是行苦。二觸受是苦苦。明受諸觸有",
    "T36n1739_026:0898a29": "愛憎生苦。以受觸時即有苦。更加貪戀及以",
    "T36n1739_026:0898b01": "憎嫌苦更加苦。餘是壞苦者。於十二有支中。",
    "T36n1739_026:0898b02": "從名色識取愛有生老病死。七是壞苦。但觀",
    "T36n1739_026:0898b03": "無明滅即行滅。即三苦滅。十二有支滅。",
    "T36n1739_026:0898b04": "第九一段有五行經。明有三段斷滅生起十",
    "T36n1739_026:0898b05": "二有支之緣。一明無明緣行是生起義。無無",
    "T36n1739_026:0898b06": "明諸行亦無。餘亦如之。二無明緣行者。是繫",
    "T36n1739_026:0898b07": "縛義。無明滅行滅者。繫縛滅是斷煩惱義。是",
    "T36n1739_026:0898b08": "解脫故。為大智慧相應故。三無明緣行者。是",
    "T36n1739_026:0898b09": "隨順無所有觀。是生起觀行力。隨緣觀十二",
    "T36n1739_026:0898b10": "緣自體無所有故。無明滅行滅者。以觀十二",
    "T36n1739_026:0898b11": "有支無體故。餘亦如是。通總十二緣。但無明",
    "T36n1739_026:0898b12": "無即十二緣無故。",
    "T36n1739_026:0898b13": "第十段有四行半經。明以十種逆順觀十二",
    "T36n1739_026:0898b14": "有支緣起相續皆一心所攝。但以自業苦樂",
    "T36n1739_026:0898b15": "不同而有差別。不離十二有支。但如前三道",
    "T36n1739_026:0898b16": "不斷者。所謂心境無明。此三無者。餘皆自無。",
    "T36n1739_026:0898b17": "若不斷者。三苦聚集。即行苦苦苦壞苦聚也。",
    "T36n1739_026:0898b18": "言其斷者。以無明即成不苦之妙用理智故。",
    "T36n1739_026:0898b19": "已上是長科第三段中十種逆順觀十二有支",
    "T36n1739_026:0898b20": "分。",
    "T36n1739_026:0898b21": "長科第四段中有七行半經。明作前十種逆",
    "T36n1739_026:0898b22": "順觀十二有支已達諸緣起性自無生。便得",
    "T36n1739_026:0898b23": "三解脫門現前。三解脫門者。一觀十二緣自",
    "T36n1739_026:0898b24": "性空無作皆自性滅畢竟解脫得空解脫門。",
    "T36n1739_026:0898b25": "二無有少法可得即得無相解脫門。三得前",
    "T36n1739_026:0898b26": "空及無相二門。更無餘願求。唯有大悲教化",
    "T36n1739_026:0898b27": "一切眾生皆令畢竟解脫得無願解脫門。餘",
    "T36n1739_026:0898b28": "如文自具。",
    "T36n1739_026:0898b29": "第五段中有十行半經。明此位菩薩得三空",
    "T36n1739_026:0898c01": "解脫轉增大悲分。於此段中復分為二。一佛",
    "T36n1739_026:0898c02": "子此菩薩已下至亦不畢竟滅於諸行有五行",
    "T36n1739_026:0898c03": "半經。明觀一切有為法皆是無常甚可厭。患",
    "T36n1739_026:0898c04": "為成就眾生亦不永滅諸行分。二佛子菩薩",
    "T36n1739_026:0898c05": "如是已下至未圓滿故有六行半經。明菩薩",
    "T36n1739_026:0898c06": "觀有為法多諸過惡無有自性而恒起大悲得",
    "T36n1739_026:0898c07": "般若波羅蜜分。如經云。為未滿菩提分法者。",
    "T36n1739_026:0898c08": "明此六地已得空無相無作出世菩提未得入",
    "T36n1739_026:0898c09": "俗大悲圓滿隨普賢行海自在菩提。復作是",
    "T36n1739_026:0898c10": "念一切有為有和合則轉者。明迷情緣即諸",
    "T36n1739_026:0898c11": "法無常轉變情稱理即一切諸法。性自無生。",
    "T36n1739_026:0898c12": "此心生即法生也。已下准知。如緣集即轉不",
    "T36n1739_026:0898c13": "集即不轉者。若無明緣行則轉。若無明滅即",
    "T36n1739_026:0898c14": "行隨。智起則起唯法起非無常遷戀故。已下",
    "T36n1739_026:0898c15": "准知。有為法多諸過患者。有情識所為。皆生",
    "T36n1739_026:0898c16": "老病死苦痛患。若以智悲所行皆普賢行也。",
    "T36n1739_026:0898c17": "已下准知。即得般若波羅蜜現前者。已超聞",
    "T36n1739_026:0898c18": "思修慧。此一乘智慧。是佛智慧。是究竟無作",
    "T36n1739_026:0898c19": "普光明智慧也。此稱智遍周應根利物。不為",
    "T36n1739_026:0898c20": "而用。不思而應。自餘如經自具。以菩提分法",
    "T36n1739_026:0898c21": "未圓滿故者。言正覺菩提初心以成。隨行菩",
    "T36n1739_026:0898c22": "提十一地始滿。",
    "T36n1739_026:0898c23": "第六段中有六行半經。明得十空三昧現前",
    "T36n1739_026:0898c24": "分。自性空三昧者。不由修作任理無功而自",
    "T36n1739_026:0898c25": "現故。此云正定。三者正也。昧者定也。何故以",
    "T36n1739_026:0898c26": "三為正。凡為作法以三度為正。昧者情識不",
    "T36n1739_026:0898c27": "現名之為昧。正智現前名之為三。又三者正",
    "T36n1739_026:0898c28": "也。何以故。以三為陽故正也。如十一月一陽",
    "T36n1739_026:0898c29": "生。十二月二陽生。正月三陽生為正月。以寅",
    "T36n1739_026:0899a01": "為木為日為火也。以火生於寅。又以日為智。",
    "T36n1739_026:0899a02": "以十二月正月為艮為山。為止。為門闕。為小",
    "T36n1739_026:0899a03": "男。為童蒙。是故聖者取之為法表。正月三陽",
    "T36n1739_026:0899a04": "已生。以從艮止。而生火也。明從定為止發起",
    "T36n1739_026:0899a05": "無作正智慧。明是入道啟蒙之門闕故。艮為",
    "T36n1739_026:0899a06": "童蒙。以明童蒙心止能啟大智慧日光明故。",
    "T36n1739_026:0899a07": "云三者正也昧者定也。以五蘊冥昧即正智",
    "T36n1739_026:0899a08": "便現又一止是正字。以一心止其道正故。故",
    "T36n1739_026:0899a09": "止一處無事不辦。第一義空三昧者。過一切",
    "T36n1739_026:0899a10": "有為無常法故第一空三昧者。明創過上二",
    "T36n1739_026:0899a11": "界息想定。亦過聲聞緣覺淨土三乘淨穢之",
    "T36n1739_026:0899a12": "定。又十方萬像一性名第一空三昧。大空三",
    "T36n1739_026:0899a13": "昧者。過世情所識空過三乘住無作空也。得",
    "T36n1739_026:0899a14": "意生身故。合空三昧者。明與十方凡聖有情",
    "T36n1739_026:0899a15": "無情合故。起空三昧者。明寂用自在故。如實",
    "T36n1739_026:0899a16": "不分別空三昧者。明無情識故。示現根所見",
    "T36n1739_026:0899a17": "故。不捨離空三昧者。示現遠離過惡故。離不",
    "T36n1739_026:0899a18": "離空三昧者。處世界如蓮華居水故。以此十",
    "T36n1739_026:0899a19": "二昧為首。皆不離空無作無願。三三昧門為",
    "T36n1739_026:0899a20": "體。百千二昧總從此起。",
    "T36n1739_026:0899a21": "第七段有九行半經。分為三段。一佛子已下",
    "T36n1739_026:0899a22": "至皆悉圓滿有三行半經。明修十種無限心",
    "T36n1739_026:0899a23": "分。二佛子已下至常行不捨有四行經。明隨",
    "T36n1739_026:0899a24": "順佛菩提不懼異論入佛智地分。三佛子已",
    "T36n1739_026:0899a25": "下至隨順無違故有兩行半經。明住此位菩",
    "T36n1739_026:0899a26": "薩般若波羅蜜行得隨順忍分。經云不懼異",
    "T36n1739_026:0899a27": "論者。人天外道及三乘異論。入佛智地者。明",
    "T36n1739_026:0899a28": "從根本智入差別智地故。離二乘道者。二乘",
    "T36n1739_026:0899a29": "斷煩惱而證空。菩薩達煩惱而成智海故。云",
    "T36n1739_026:0899b01": "趣於佛智諸煩惱魔無能沮壞者。明煩惱魔",
    "T36n1739_026:0899b02": "是生死因也。陰魔死魔是生死果也。天魔生",
    "T36n1739_026:0899b03": "死緣。住於菩薩智者。一切隨世差別智也。佛",
    "T36n1739_026:0899b04": "子菩薩住此現前地中得般若波羅蜜行增上",
    "T36n1739_026:0899b05": "者。明此地菩薩於三界中一切諸緣生法逆",
    "T36n1739_026:0899b06": "順觀徹得世間中出世間智慧滿故。故名增",
    "T36n1739_026:0899b07": "上。第三明利順忍者。准五忍中。是第三順忍。",
    "T36n1739_026:0899b08": "若准十忍中。是第二順忍。如三乘中五忍者。",
    "T36n1739_026:0899b09": "一伏忍。二信忍。三順忍。四無生忍。五寂滅",
    "T36n1739_026:0899b10": "忍。如三乘中地前三賢菩薩得伏忍。五地得",
    "T36n1739_026:0899b11": "信忍。六地順忍。八地無生忍。十地寂滅忍。十",
    "T36n1739_026:0899b12": "忍者。經文自具。如此一乘教中以十波羅蜜。",
    "T36n1739_026:0899b13": "以五位十住十行十迴向十地十一地通修",
    "T36n1739_026:0899b14": "習。位位中以十波羅蜜互為主伴。五位之上",
    "T36n1739_026:0899b15": "有五百箇行門。分分微薄。以六相總別之義",
    "T36n1739_026:0899b16": "言之。時日歲月皆如是。猶如帝網重重參映",
    "T36n1739_026:0899b17": "一多同異皆不轉變。",
    "T36n1739_026:0899b18": "第八一段中有二十七行半經。約分為六段。",
    "T36n1739_026:0899b19": "一從初佛子已下至轉更明淨有九行經。明",
    "T36n1739_026:0899b20": "以願力見佛廣多及供養佛法僧分。",
    "T36n1739_026:0899b21": "二譬如真金已下至四種魔道所不能壞有六",
    "T36n1739_026:0899b22": "行經。明舉喻顯法分。",
    "T36n1739_026:0899b23": "三此菩薩十波羅蜜已下至第六現前地有兩",
    "T36n1739_026:0899b24": "行半經。明此地菩薩所修法門分。",
    "T36n1739_026:0899b25": "四菩薩住此地已下至為一切智智依止者可",
    "T36n1739_026:0899b26": "有六行經。明此位菩薩授職堪能教化一切",
    "T36n1739_026:0899b27": "眾生分。",
    "T36n1739_026:0899b28": "五此菩薩已下至說頌有四行經。明此位菩",
    "T36n1739_026:0899b29": "薩以三昧見佛廣多分。",
    "T36n1739_026:0899c01": "六從初一行頌至我為佛子已宣說有四十四",
    "T36n1739_026:0899c02": "行頌。重頌前法如文自明。已上八段已釋第",
    "T36n1739_026:0899c03": "六現前地。此地是善達緣生成世間。出世間",
    "T36n1739_026:0899c04": "智慧。第七遠行地以方便波羅蜜。成就入世",
    "T36n1739_026:0899c05": "間中出世間智慈之慧。",
    "T36n1739_026:0899c06": "第七遠行地",
    "T36n1739_026:0899c07": "將釋此地。五門如前。",
    "T36n1739_026:0899c08": "一釋地名目者。何故名為遠行地。以此地行",
    "T36n1739_026:0899c09": "方便波羅蜜。以六地之中三空三昧。現無量",
    "T36n1739_026:0899c10": "無作智慧門。能入無量眾生界。入無量教化",
    "T36n1739_026:0899c11": "眾生業。入無量世界網。以無作智慧入一切",
    "T36n1739_026:0899c12": "世間。等眾生行普令遍周故名遠行地。為入",
    "T36n1739_026:0899c13": "世間行遍周廣大故。名遠行地。",
    "T36n1739_026:0899c14": "二明此地修何行門者。此地修方便波羅蜜。",
    "T36n1739_026:0899c15": "以出生死空無相無願解脫門。能入世間同",
    "T36n1739_026:0899c16": "眾生之萬行。然不離世間。不隨生死。長大",
    "T36n1739_026:0899c17": "慈悲故名方便波羅蜜。",
    "T36n1739_026:0899c18": "三明善財表法者。善財於此位所見知識在",
    "T36n1739_026:0899c19": "於佛會中者。明不離菩提體行眾行故。名開",
    "T36n1739_026:0899c20": "敷樹華者。表於無相妙慧之樹開敷普賢行",
    "T36n1739_026:0899c21": "華。亦是開敷一切眾生無明行樹華令成普",
    "T36n1739_026:0899c22": "賢行華故。為表第七地成世間行成慈悲門",
    "T36n1739_026:0899c23": "令圓滿故。其身在眾寶樹樓閣之內妙寶所",
    "T36n1739_026:0899c24": "成師子之座者。表眾寶樹是眾行。明依報。以",
    "T36n1739_026:0899c25": "寶樹成樓閣形明隨行之智也。妙寶師子座",
    "T36n1739_026:0899c26": "者。表妙用無畏行也。善財得菩薩廣大歡喜",
    "T36n1739_026:0899c27": "解脫者。明此地菩薩成就大慈悲行普能方",
    "T36n1739_026:0899c28": "便教化眾生歡喜無厭故。不居染淨故名為",
    "T36n1739_026:0899c29": "解脫。第七地是所施之教。此是七地中所行",
    "T36n1739_026:0900a01": "之行故。名自住處以表之也。",
    "T36n1739_026:0900a02": "四明此地於三界中得何界解脫者。此地明",
    "T36n1739_026:0900a03": "處一切世間行方便利生不染世法解脫門。",
    "T36n1739_026:0900a04": "亦以善財所得菩薩廣大歡喜解脫門是。如",
    "T36n1739_026:0900a05": "經云。此七地功用行滿得入智慧自在行。又",
    "T36n1739_026:0900a06": "云。初地中緣一切佛法願求滿故。第二地離",
    "T36n1739_026:0900a07": "心垢故。第三地願轉增長得法光明法故。第",
    "T36n1739_026:0900a08": "四地入道故。第五地順世所作故。第六地入",
    "T36n1739_026:0900a09": "甚深法門故。第七地起一切佛法故。皆亦滿",
    "T36n1739_026:0900a10": "足菩提分法故。又明從初地乃至第七地。成",
    "T36n1739_026:0900a11": "就智功用故。第八地乃至十地。成就無功用",
    "T36n1739_026:0900a12": "行故。明第七地已前皆有功用。八地已去得",
    "T36n1739_026:0900a13": "無功用。",
    "T36n1739_026:0900a14": "五隨文釋義者。二義如前。第一長科經意者。",
    "T36n1739_026:0900a15": "於此七地中。長科為十段。從是時大眾心歡",
    "T36n1739_026:0900a16": "喜已下有二十四行頌。分為兩段。第一是時",
    "T36n1739_026:0900a17": "大眾心歡喜已下至瞻仰人尊願聞法。有二",
    "T36n1739_026:0900a18": "十二行頌。明大眾聞六地歡喜興供分。第二",
    "T36n1739_026:0900a19": "時解脫月已下兩行頌。明更請後地法門分。",
    "T36n1739_026:0900a20": "其義如文。第三爾時金剛藏菩薩已下一段。",
    "T36n1739_026:0900a21": "有五十行半經。明以十法修第七地向并初",
    "T36n1739_026:0900a22": "住第七地法分。第四爾時已下一段。有四十",
    "T36n1739_026:0900a23": "四行半經。明十種地中昇進同異分。第五佛",
    "T36n1739_026:0900a24": "子已下一段。有七行半經。明十種善擇三昧",
    "T36n1739_026:0900a25": "分。第六菩薩已下一段。有十二行半經。明從",
    "T36n1739_026:0900a26": "初地已來有三業勝二乘分。第七段有九行",
    "T36n1739_026:0900a27": "半經。明此地遠離有無常行身語意業常入",
    "T36n1739_026:0900a28": "滅定而不作證分。第八段有十一行經。明以",
    "T36n1739_026:0900a29": "方便示入生死一切諸道而住佛法分。第九",
    "T36n1739_026:0900b01": "段有二十九行半經。明此位菩薩以願力見",
    "T36n1739_026:0900b02": "佛廣多及授職分。第十段中有四十二行頌",
    "T36n1739_026:0900b03": "重頌前法分。",
    "T36n1739_026:0900b04": "第二隨文釋義者。於初長行第一段有五十",
    "T36n1739_026:0900b05": "行半經。約分為三段。一爾時金剛藏菩薩已",
    "T36n1739_026:0900b06": "下至住第七遠行地有十八行經。明修十法",
    "T36n1739_026:0900b07": "入第七地向。二佛子菩薩摩訶薩已下至以",
    "T36n1739_026:0900b08": "無功用心成就圓滿有十五行經。明菩薩住",
    "T36n1739_026:0900b09": "第七地有二十種入眾生界及一切法門教化",
    "T36n1739_026:0900b10": "眾生分。三佛子菩薩以深智慧已下至皆悉",
    "T36n1739_026:0900b11": "圓滿有十七行半經。明此位菩薩行十波羅",
    "T36n1739_026:0900b12": "蜜四攝四無量三十七道品一切菩提法分。",
    "T36n1739_026:0900b13": "如初段中。經云修空無相無願三昧慈悲不",
    "T36n1739_026:0900b14": "捨一切眾生者。明二乘修空自惑已滅無悲",
    "T36n1739_026:0900b15": "利生。淨土菩薩修三空門。自惑已滅隨願",
    "T36n1739_026:0900b16": "生於淨土。聞佛教化自力成已。方還穢國方",
    "T36n1739_026:0900b17": "便利生。然有穢土淨土二障往來彼此。如三",
    "T36n1739_026:0900b18": "乘經中。餘方菩薩來此娑婆聞法已還歸本",
    "T36n1739_026:0900b19": "土者。是如此一乘教中菩薩。明從迷入法名",
    "T36n1739_026:0900b20": "為他方佛剎而來集會。悟已不云還歸本土。",
    "T36n1739_026:0900b21": "明身土無二性故。此一段十八行經意。不離",
    "T36n1739_026:0900b22": "三空體以為萬行故。意明六地已前三空成",
    "T36n1739_026:0900b23": "就出世圓滿於七地中以三空成行滿足世間",
    "T36n1739_026:0900b24": "慈悲行故。經云雖行諸佛平等而樂常供養",
    "T36n1739_026:0900b25": "佛者。明以法身無性平等而崇敬行遍周無",
    "T36n1739_026:0900b26": "限明寂用不礙也。雖入觀空智門而勤集福",
    "T36n1739_026:0900b27": "德者。明以觀空之智而行十波羅蜜門。雖遠",
    "T36n1739_026:0900b28": "離三界而莊嚴三界者。明無三界業而常生",
    "T36n1739_026:0900b29": "三界善行教化眾生。雖畢竟寂滅諸煩惱焰",
    "T36n1739_026:0900c01": "而能為一切眾生起滅貪瞋癡煩惱焰者。明",
    "T36n1739_026:0900c02": "十使煩惱也。十使者。一貪二瞋三癡四慢五",
    "T36n1739_026:0900c03": "疑六身見七邊見八見取九戒禁取十邪見。",
    "T36n1739_026:0900c04": "三界十使煩惱迷四諦及修道上煩惱。成一",
    "T36n1739_026:0900c05": "百二十八種煩惱。欲界四諦上各有十種煩",
    "T36n1739_026:0900c06": "惱。四諦上各有四十。以修道根本煩惱有六。",
    "T36n1739_026:0900c07": "一貪二瞋三癡四慢五身見六邊見。以為根",
    "T36n1739_026:0900c08": "本。欲界煩惱有四十六。自餘見取戒取邪見",
    "T36n1739_026:0900c09": "疑。此四從六上起。非根本故。上二界各除瞋。",
    "T36n1739_026:0900c10": "餘如欲界。從色界四諦上各有九。共有四十",
    "T36n1739_026:0900c11": "一。無色界四諦上各有九。共有四十一。合有",
    "T36n1739_026:0900c12": "一百二十八種。乃至八萬四千煩惱。至隨好",
    "T36n1739_026:0900c13": "品自明。如三乘中斷煩惱。以身邊邪見戒取",
    "T36n1739_026:0900c14": "見取。以此五見為利使。貪瞋癡慢疑五種。為",
    "T36n1739_026:0900c15": "鈍使。五利使為見諦煩惱。五鈍使為修道煩",
    "T36n1739_026:0900c16": "惱。五利使障見道。為有諸見不亡理不現前",
    "T36n1739_026:0900c17": "故。五鈍使障修行者。隨行事上數數習生。雖",
    "T36n1739_026:0900c18": "入見道。貪瞋癡等猶有習氣為慣習未成故。",
    "T36n1739_026:0900c19": "須陀洹人斷見諦煩惱盡。斯陀含阿那含斷",
    "T36n1739_026:0900c20": "修道煩惱未盡。阿羅漢斷三界見諦修道二",
    "T36n1739_026:0900c21": "種煩惱盡故。不生三界。三乘菩薩以空觀折",
    "T36n1739_026:0900c22": "伏三界十使十纏煩惱。以修六波羅蜜。生於",
    "T36n1739_026:0900c23": "淨土。亦云色界上別有十地菩薩報生之天。",
    "T36n1739_026:0900c24": "名摩醯首羅。亦說十地菩薩唯有無明住。地",
    "T36n1739_026:0900c25": "未斷盡故。十纏者。一無慚二無愧三睡四悔",
    "T36n1739_026:0900c26": "五慳六嫉七姤八眠九忿十覆。此十纏隨十",
    "T36n1739_026:0900c27": "使起。亦與十使作生起因。如一乘菩薩。從十",
    "T36n1739_026:0900c28": "信信自分別心。從如來智起。十住初心上即",
    "T36n1739_026:0900c29": "同初地。至第六住即同第六地。得入寂滅定。",
    "T36n1739_026:0901a01": "神通即如十住中第六海幢比丘是也。大意",
    "T36n1739_026:0901a02": "前之十住十行十迴向三位總同。十地昇進",
    "T36n1739_026:0901a03": "次第為體。總一切如來不動智為體。所有煩",
    "T36n1739_026:0901a04": "惱。以禪定力。起無作智力。一時普印同智",
    "T36n1739_026:0901a05": "體。過現未來三世一際。無有短長延促之相。",
    "T36n1739_026:0901a06": "下文更明大意。於一念之際。若見自心有成",
    "T36n1739_026:0901a07": "佛有未成佛作延促時分限量者。當知此人",
    "T36n1739_026:0901a08": "不成正見。如來智體未現前故。已上明斷煩",
    "T36n1739_026:0901a09": "惱竟。經云雖知諸法如幻如夢如文自具而",
    "T36n1739_026:0901a10": "隨心作業無量差別者。明以無體之智幻作",
    "T36n1739_026:0901a11": "諸行應眾生心無量差別。雖知一切國土猶",
    "T36n1739_026:0901a12": "如虛空而能以清淨妙行莊嚴佛土者。明業",
    "T36n1739_026:0901a13": "空境寂悲智報嚴悲智無依報相如影。雖知",
    "T36n1739_026:0901a14": "諸佛法身本性無身而以相好莊嚴其身者。",
    "T36n1739_026:0901a15": "明法身無相以淨妄業。妄亡業謝。智境依正",
    "T36n1739_026:0901a16": "福相如淨光影。不屬有無之執。如華藏世界",
    "T36n1739_026:0901a17": "也。雖隨諸佛了知三世唯是一念而隨眾生",
    "T36n1739_026:0901a18": "意解分別以種種相種種時種種劫數而修諸",
    "T36n1739_026:0901a19": "行者。明法身智體無時無劫無三世體。為隨",
    "T36n1739_026:0901a20": "一切眾生業差別。有一切時劫差別。而為眾",
    "T36n1739_026:0901a21": "生分別時劫差別而修行諸行。即如說三祇",
    "T36n1739_026:0901a22": "劫及三生一生一念及六十劫等是。菩薩如",
    "T36n1739_026:0901a23": "是十種方便慧起殊勝行。從第六地入第七",
    "T36n1739_026:0901a24": "地。明已前十法是入第七地向。已下名為住。",
    "T36n1739_026:0901a25": "第七地有二十種所入法門。如文自具。此菩",
    "T36n1739_026:0901a26": "薩作是念已下依前料文義。如經自具。",
    "T36n1739_026:0901a27": "第二一段長行有四十四行經。約分為七段。",
    "T36n1739_026:0901a28": "一爾時解脫月已下至亦能滿足有兩行半",
    "T36n1739_026:0901a29": "經。明解脫月所問諸地滿足一切菩提分法",
    "T36n1739_026:0901b01": "分。二金剛藏菩薩言已下至第十無功用行可",
    "T36n1739_026:0901b02": "有十行經。明答前所問十地已來。諸地解行",
    "T36n1739_026:0901b03": "差別分。三佛子譬如有二世界已下至乃能",
    "T36n1739_026:0901b04": "得過有五行半經。明此地菩薩以願力故入",
    "T36n1739_026:0901b05": "染淨二行。不住其中分。四解脫月菩薩言已",
    "T36n1739_026:0901b06": "下至超過人位有八行半經。明舉喻況說此",
    "T36n1739_026:0901b07": "地所行染淨二行非淨非染分。五佛子菩薩",
    "T36n1739_026:0901b08": "亦復如是已下至得一切盡超過故可有六行",
    "T36n1739_026:0901b09": "經。明七地有功用行八地無功用行分。六",
    "T36n1739_026:0901b10": "佛子此第七地已下至不名無者有三行半",
    "T36n1739_026:0901b11": "經。明此地不名有煩惱不名無煩惱分。七佛",
    "T36n1739_026:0901b12": "子菩薩住此第七地已下至轉勝圓滿有九行",
    "T36n1739_026:0901b13": "半經。明拔世悉達為大明師分。於此四十四",
    "T36n1739_026:0901b14": "行半經中。從初爾時解脫月問金剛藏菩薩",
    "T36n1739_026:0901b15": "言。佛子菩薩但於此第七地中滿足一切菩",
    "T36n1739_026:0901b16": "提分法為諸地中亦能滿足者。若以同相門",
    "T36n1739_026:0901b17": "中。總是一箇如來根本普光明大智寂用無",
    "T36n1739_026:0901b18": "礙自體菩提。若望修行者進勝即異相門中",
    "T36n1739_026:0901b19": "總有五十種菩提隨行差別。大體總相。但",
    "T36n1739_026:0901b20": "約此十地差別菩提。以為昇進之大體。從此",
    "T36n1739_026:0901b21": "十種地中菩提。總以五種菩提。以為大體。五",
    "T36n1739_026:0901b22": "種菩提者。一空無相菩提。二普光明無依住",
    "T36n1739_026:0901b23": "智菩提。三大願能起大智大悲廣利眾生菩",
    "T36n1739_026:0901b24": "提。四以其大悲能隨染淨不染淨菩提。五智",
    "T36n1739_026:0901b25": "悲萬行圓滿無作菩提。夫菩提者。此云覺也。",
    "T36n1739_026:0901b26": "覺者普通眾法無過也。云無上者。但一乘非",
    "T36n1739_026:0901b27": "三乘也。",
    "T36n1739_026:0901b28": "一空無相菩提者。三乘及一乘共得。但以有",
    "T36n1739_026:0901b29": "大悲願行無大悲願行及廣狹寂用不同大體",
    "T36n1739_026:0901c01": "同歸無相。",
    "T36n1739_026:0901c02": "二普光明無依住智。菩提者。唯一乘非三乘",
    "T36n1739_026:0901c03": "也。一乘菩薩十住之心。初住此智。名住佛所",
    "T36n1739_026:0901c04": "住生如來智慧家故。以此智地進修諸行。隨",
    "T36n1739_026:0901c05": "差別智。隨差別行。慣習淺深。安立十波羅蜜。",
    "T36n1739_026:0901c06": "五十重昇進階級。不離初心所得普光明無",
    "T36n1739_026:0901c07": "依住之智地。以智無體時亦無遷依本如是",
    "T36n1739_026:0901c08": "故。非情橫有故。此明發心畢竟二不別如是",
    "T36n1739_026:0901c09": "二心先心難者。得此地難故。如此經云。以踐",
    "T36n1739_026:0901c10": "如來普光明地。此經法門以此智為發心修",
    "T36n1739_026:0901c11": "行之地體故。一切種種智海及萬行海生在",
    "T36n1739_026:0901c12": "其中。",
    "T36n1739_026:0901c13": "三大願能起大智大悲廣利眾生菩提者。明",
    "T36n1739_026:0901c14": "諸法不自生者即藉大願而起智成悲故。亦",
    "T36n1739_026:0901c15": "不從他生者。明智之及願無自性故。不共生",
    "T36n1739_026:0901c16": "者。法無和合故。不無因者。要因願起智行慈",
    "T36n1739_026:0901c17": "悲故。故云佛種從緣起是故說一乘。以是三",
    "T36n1739_026:0901c18": "乘或滯寂。或但生淨土。為無廣大願起智。成",
    "T36n1739_026:0901c19": "滿法界虛空界等眾生大悲故。或云以願留",
    "T36n1739_026:0901c20": "惑住於娑婆者。但得法空無相菩提非得普",
    "T36n1739_026:0901c21": "光明智故。如三乘菩薩。雖有願行。皆忻多劫",
    "T36n1739_026:0901c22": "成佛。不因此教剎那無時。又此八地菩薩無",
    "T36n1739_026:0901c23": "功之智現前。猶恐滯寂。以第八波羅蜜防之。",
    "T36n1739_026:0901c24": "又令億念本願故。又十方諸佛以三加七勸",
    "T36n1739_026:0901c25": "發令智不滯寂故。又十迴向中有十種起智",
    "T36n1739_026:0901c26": "大願門故。",
    "T36n1739_026:0901c27": "四以其大悲能隨染淨不染淨菩提者。明前",
    "T36n1739_026:0901c28": "六地行六波羅蜜得出世。間及世間並出菩",
    "T36n1739_026:0901c29": "提。至此第七地以出世間及世間並出菩提。",
    "T36n1739_026:0902a01": "用入世間。同一切凡夫事業。成大慈悲行。使",
    "T36n1739_026:0902a02": "普賢行得圓滿故。雖同俗染以智無染性處世",
    "T36n1739_026:0902a03": "無著故。如蓮華處水恒生水中不濕故。又以",
    "T36n1739_026:0902a04": "本願處世利生以於智體無自貪世樂故。不",
    "T36n1739_026:0902a05": "樂愛慢憍世所榮奢故。又明智體無依無性",
    "T36n1739_026:0902a06": "能隨大願處於俗流不屬染淨而自在故。此",
    "T36n1739_026:0902a07": "之第七地法門非二乘所及。亦非行六波羅",
    "T36n1739_026:0902a08": "蜜忻厭煩惱菩薩所知。如下文。六通菩薩所",
    "T36n1739_026:0902a09": "不能知。為證漏盡通故。不能隨於生死具普",
    "T36n1739_026:0902a10": "賢行滿大悲故。為於生死有忻厭有疲勞樂",
    "T36n1739_026:0902a11": "生淨土故。",
    "T36n1739_026:0902a12": "五智悲萬行圓滿無作菩提者。若以總相同",
    "T36n1739_026:0902a13": "相門中。智體不異。時不異。即十住初心即總",
    "T36n1739_026:0902a14": "具。若以別相門中。十住十行十迴向得一分",
    "T36n1739_026:0902a15": "如來同體大智。得一分如來同體之行。得一",
    "T36n1739_026:0902a16": "分如來迴向大願和融悲智圓滿之門。從初",
    "T36n1739_026:0902a17": "地至第六地。依前三賢位中之法。長養成就",
    "T36n1739_026:0902a18": "令得出纏。雖有慈悲是願令一切眾生出世",
    "T36n1739_026:0902a19": "之悲。如第七地之悲。恒處世間。如蓮華處",
    "T36n1739_026:0902a20": "水不濕。即明生死恒寂即從初發心已來依",
    "T36n1739_026:0902a21": "教而生得信順非自分法爾而然故今至此第",
    "T36n1739_026:0902a22": "七地。將前出世解脫之心。方始處纏不污。為",
    "T36n1739_026:0902a23": "以創居同俗隨悲願力受生。從三空無作之",
    "T36n1739_026:0902a24": "門。始入世間同纏方便之行。猶有無作有作",
    "T36n1739_026:0902a25": "二種習氣。仍在行有開發。是故善財表法善",
    "T36n1739_026:0902a26": "知識號開敷樹華。為開敷智樹萬行之華令",
    "T36n1739_026:0902a27": "如普賢行海故。從茲入纏行華開發。至第八",
    "T36n1739_026:0902a28": "地第十地。悲智圓滿任物利生無作方終。至",
    "T36n1739_026:0902a29": "第十一地。所利眾生等同法界。隨根隨時現",
    "T36n1739_026:0902b01": "色身。無生不利。不為而用。不作而應。以普光",
    "T36n1739_026:0902b02": "明智不屬方所同眾生心任物現形無往來",
    "T36n1739_026:0902b03": "故。為普光明智與一切眾生虛妄心是一性",
    "T36n1739_026:0902b04": "體故。故能知一切眾生所作業行。隨而應現",
    "T36n1739_026:0902b05": "故。經云初地中一切佛法願求故者。明初地",
    "T36n1739_026:0902b06": "是緣地前三賢位中所安立佛果樣式願成彼",
    "T36n1739_026:0902b07": "故。非自行滿故是願求菩提如因滿故。三乘",
    "T36n1739_026:0902b08": "佛果樣式。在十地之後。此經佛果行樣。在十",
    "T36n1739_026:0902b09": "地之前。乃至初會神天等眾。總是第二地離",
    "T36n1739_026:0902b10": "心垢故者。明以上十善法身性戒以淨諸妄",
    "T36n1739_026:0902b11": "故。第三地願轉增長得法光明者。明修上二",
    "T36n1739_026:0902b12": "界四禪八定得稱理智淨明故。得過三界心",
    "T36n1739_026:0902b13": "障礙故。入第九定故。第四地入道故者。明",
    "T36n1739_026:0902b14": "以修三十七品助菩提觀令智眼淨故。第五",
    "T36n1739_026:0902b15": "地順世所作故者。明以法界自體無作定門",
    "T36n1739_026:0902b16": "能順達世間技藝悉能了故。第六地入甚深",
    "T36n1739_026:0902b17": "法門故者。明入智慧方便世間出世間法無",
    "T36n1739_026:0902b18": "不明故。第七地起一切佛法故者。明第七地",
    "T36n1739_026:0902b19": "能入世間學普賢行故。已前諸地雖以普光",
    "T36n1739_026:0902b20": "明智為體。皆有學有解有行有忻上位法門。",
    "T36n1739_026:0902b21": "從第八地乃至第十地無功用行皆悉成就。",
    "T36n1739_026:0902b22": "第八地初得智慧無功用。第九地明無功用",
    "T36n1739_026:0902b23": "智說教自在。第十地明無功用中智悲總圓",
    "T36n1739_026:0902b24": "滿故。同佛位故。第七地最為殊勝者。下文云",
    "T36n1739_026:0902b25": "功用行滿故。明從六地無功用之智慧成有",
    "T36n1739_026:0902b26": "功之萬行故。成普賢之行圓滿至十地是此",
    "T36n1739_026:0902b27": "位中之果故。明因行難發果行易成故。如水",
    "T36n1739_026:0902b28": "入流任運至海。故何況此行不出海中。此第",
    "T36n1739_026:0902b29": "七遠行地同十住中第七住休捨優婆夷行。",
    "T36n1739_026:0902c01": "八萬四千那由他眾生之行。我皆同之。亦如",
    "T36n1739_026:0902c02": "十行中第七行滿足王以自化身示行殺害。",
    "T36n1739_026:0902c03": "亦如十迴向中第七迴向金剛山西見觀世音",
    "T36n1739_026:0902c04": "菩薩。此第七地中行門。一一倣地前之解行",
    "T36n1739_026:0902c05": "樣式。地前三位解脫行已周十地之中。蘊功",
    "T36n1739_026:0902c06": "成德。一如地前之果法也。地前果地。上行因。",
    "T36n1739_026:0902c07": "倣地前之果故。不同三乘立佛果在三祇之",
    "T36n1739_026:0902c08": "後也。若修行者善知教意。勿妄解佛心。如正",
    "T36n1739_026:0902c09": "修十住之因時。即十住十行十迴向十地十",
    "T36n1739_026:0902c10": "一地五位一時總踐。為於智境。智不異時不",
    "T36n1739_026:0902c11": "移。以一法界智印印之古今絕矣。還依六相",
    "T36n1739_026:0902c12": "之義。即但了因圓果無不備故。若望起智達",
    "T36n1739_026:0902c13": "纏。即以初發心住功高。若以大悲先首即第",
    "T36n1739_026:0902c14": "七住第七行第七迴向第七地為勝。餘皆任",
    "T36n1739_026:0902c15": "運滿故。如經云。佛子譬如有二世界。一處雜",
    "T36n1739_026:0902c16": "染一處純淨。是二中間難可得過者。明六地",
    "T36n1739_026:0902c17": "純淨第七地純染。於此二位滯於染淨難可",
    "T36n1739_026:0902c18": "得過。下文云。唯除菩薩有大方便神通願力。",
    "T36n1739_026:0902c19": "已下如文自明。意明以大悲大智不離此二",
    "T36n1739_026:0902c20": "行教化一切眾。生而令究竟成大菩提具一",
    "T36n1739_026:0902c21": "切智智。以加行智顯發根本智。以根本智觀",
    "T36n1739_026:0902c22": "照力。成差別智。解脫月菩薩言。佛子。此七地",
    "T36n1739_026:0902c23": "菩薩為是染行為是淨行。金剛藏菩薩言。佛",
    "T36n1739_026:0902c24": "子。從初地至第七地所行諸行皆捨。離煩惱",
    "T36n1739_026:0902c25": "業分得平等未名超煩惱行。如輪王喻不離",
    "T36n1739_026:0902c26": "人位非有貧窮困苦所患。舉喻如文具明大",
    "T36n1739_026:0902c27": "意。為得第六地中三空妙慧及根本智又加",
    "T36n1739_026:0902c28": "大願力故。智自在故。不離人位不染世法。能",
    "T36n1739_026:0902c29": "同世事不垢不淨故。以智無依恒不受垢。以",
    "T36n1739_026:0903a01": "垢無依不能染淨。染淨但為大悲緣起方便",
    "T36n1739_026:0903a02": "利生。八地會融功終無功之行一分自在。十",
    "T36n1739_026:0903a03": "地方終。若無七地有行有功無盡大智普賢",
    "T36n1739_026:0903a04": "大悲不可成辦。是故淨名經。對三乘出纏之",
    "T36n1739_026:0903a05": "種。說塵勞之稠是如來種故。亦說火中生蓮",
    "T36n1739_026:0903a06": "華實可為希有。此為已得第六地已前出纏",
    "T36n1739_026:0903a07": "者說也。具縛之徒未可全登此跡餘文如經",
    "T36n1739_026:0903a08": "自具諸禪者定也。三昧者無沈掉。三摩鉢底",
    "T36n1739_026:0903a09": "者正受。諸法智相應故神通解脫者。以正受",
    "T36n1739_026:0903a10": "諸法智相應即得神通自在。名為解脫。",
    "T36n1739_026:0903a11": "第三一段長行有七行半經。分為四段。一佛",
    "T36n1739_026:0903a12": "子菩薩住此地已下至淨治此地有五行半經。",
    "T36n1739_026:0903a13": "明得十種三昧分。二是菩薩得此三昧已下",
    "T36n1739_026:0903a14": "有一行半經。明得十大三昧超過二乘地分。",
    "T36n1739_026:0903a15": "此應云超過三乘地。為此學三乘人等共譯",
    "T36n1739_026:0903a16": "此經。不善知教意。但云超過二乘不云超過",
    "T36n1739_026:0903a17": "三乘。若也但過二乘者。如此經云。一切世間",
    "T36n1739_026:0903a18": "群生類。尠有欲求聲聞道。求緣覺者轉復少。",
    "T36n1739_026:0903a19": "求大乘者甚希有。求大乘者猶為易。能信此",
    "T36n1739_026:0903a20": "法為甚難。若此地但超過二乘者。此四乘義",
    "T36n1739_026:0903a21": "若為安置。何得一部經義。前後義意不相貫",
    "T36n1739_026:0903a22": "通。只為三乘之種智。迷誤顯聖旨。後有善達",
    "T36n1739_026:0903a23": "君子。無依此言。應云超過三乘。不可云二乘",
    "T36n1739_026:0903a24": "也。經云菩薩住此地入菩薩善觀擇三昧者。",
    "T36n1739_026:0903a25": "明此位菩薩入觀擇諸三昧次第是色界定。",
    "T36n1739_026:0903a26": "是無色界是聲聞是緣覺。是三乘定一乘定。",
    "T36n1739_026:0903a27": "善擇義三昧者。明善簡擇世間義出世間義",
    "T36n1739_026:0903a28": "是正義是邪義。最勝慧三昧者。是一乘佛慧",
    "T36n1739_026:0903a29": "故。分別義藏三昧者。是小乘藏是大乘藏是",
    "T36n1739_026:0903b01": "一乘藏。如實分別義三昧者。如實知諸法不",
    "T36n1739_026:0903b02": "妄解故。善住堅固根三昧者。無退轉故。智慧",
    "T36n1739_026:0903b03": "神通門三昧者。以此智慧能起種種神通法",
    "T36n1739_026:0903b04": "門故。法界業三昧者。心境動止無不真故。如",
    "T36n1739_026:0903b05": "來勝利三昧者。無心無思智隨三世教化眾",
    "T36n1739_026:0903b06": "生而無往來之相故種種義藏三昧者。都含",
    "T36n1739_026:0903b07": "萬法無不達也。生死涅槃三昧者。明以涅槃",
    "T36n1739_026:0903b08": "常寂滅法而有生死。常以生死以為涅槃二",
    "T36n1739_026:0903b09": "俱無體性故。寂用一真故。無我無人智能隨",
    "T36n1739_026:0903b10": "俗利群生故。已下總結。如文自具。",
    "T36n1739_026:0903b11": "第四段中有十二行半經。約分為五段。一佛",
    "T36n1739_026:0903b12": "子菩薩住此地已下至法忍光明有兩行半",
    "T36n1739_026:0903b13": "經。明此地菩薩無量身語意業皆無相行分。",
    "T36n1739_026:0903b14": "二解脫月已下至超過三乘耶可有兩行經。是",
    "T36n1739_026:0903b15": "解脫月起問分。三金剛藏菩薩已下至一切",
    "T36n1739_026:0903b16": "三乘所不能及有二行半經。是金剛藏菩薩",
    "T36n1739_026:0903b17": "答所問分。四譬如已下至自力超過有二行",
    "T36n1739_026:0903b18": "半經。明舉喻況說分。五一切菩薩已下出過",
    "T36n1739_026:0903b19": "一切三乘之上可有三行經。明此地菩薩是",
    "T36n1739_026:0903b20": "自力過三乘非是初地以來求大法超過故",
    "T36n1739_026:0903b21": "已。上十二行半經。意明此地菩薩無量身",
    "T36n1739_026:0903b22": "語意業自力超過三乘智。外修空但行六度",
    "T36n1739_026:0903b23": "菩薩及聲聞緣覺折伏煩惱。現行不生。得變",
    "T36n1739_026:0903b24": "易生死生於他方。或云上方別有十地菩薩",
    "T36n1739_026:0903b25": "淨土。如是三乘皆是如來權時。且免麁苦。方",
    "T36n1739_026:0903b26": "便安立非如此教依智發心。即此娑婆便為",
    "T36n1739_026:0903b27": "淨國。華藏世界等遍虛空。淨穢含容。一塵多",
    "T36n1739_026:0903b28": "剎。無有彼此往來等見。翻經之眾未詳佛意。",
    "T36n1739_026:0903b29": "誤顯聖旨云超二乘。後有學徒勿從此失。又",
    "T36n1739_026:0903c01": "明從初地已來至第六地是志求大法及願力",
    "T36n1739_026:0903c02": "超過非是自力超三乘故。如文自明。",
    "T36n1739_026:0903c03": "第五一段有九行半經。約分為五段。一佛子",
    "T36n1739_026:0903c04": "菩薩住此地已下至雖行實際而不作證有兩",
    "T36n1739_026:0903c05": "行半經。明不住無行常行三業不證涅槃分。",
    "T36n1739_026:0903c06": "二解脫月已下至能入滅定有一行經。是解",
    "T36n1739_026:0903c07": "脫月起問分。三金剛藏菩薩言已下而不作",
    "T36n1739_026:0903c08": "證故可有兩行經。明此位及第六地菩薩能",
    "T36n1739_026:0903c09": "入滅定而不作證分。四此菩薩名為成就不",
    "T36n1739_026:0903c10": "可思議已下至行於實際而不作證有兩行經。",
    "T36n1739_026:0903c11": "明此位菩薩三業不思議不取證寂滅分。五",
    "T36n1739_026:0903c12": "譬如有人已下兩行經。舉乘船入海不遭水",
    "T36n1739_026:0903c13": "難喻自第六地已來及七地菩薩入滅定者",
    "T36n1739_026:0903c14": "非。如上界四禪四空息想證滅。亦非如羅漢",
    "T36n1739_026:0903c15": "厭苦修空。隨空性滅悲智不生。如大虛空更",
    "T36n1739_026:0903c16": "無所作。乃至經劫不覺。頭上繫鼓不復聞。亦",
    "T36n1739_026:0903c17": "有化火自焚。入變易生死。亦非如緣覺觀十",
    "T36n1739_026:0903c18": "二緣空。順空想滅悲智不生。亦非如權教菩",
    "T36n1739_026:0903c19": "薩修六度。麁識已無細識猶在。隨願力故生",
    "T36n1739_026:0903c20": "於淨土。或云報土在於色界已上。出過三界",
    "T36n1739_026:0903c21": "之身。為心有依止。淨業為緣。所有生處還有",
    "T36n1739_026:0903c22": "依止。如此一乘中十住第六住中心。如海幢",
    "T36n1739_026:0903c23": "比丘。於經行道側結跏趺坐。離出入息。隨其",
    "T36n1739_026:0903c24": "身分對現色身。起化如雲遍周剎海。此約根",
    "T36n1739_026:0903c25": "本普光明智自體寂用無限法界之門。不同",
    "T36n1739_026:0903c26": "三乘皆有業果報生依止處所。設為化事皆",
    "T36n1739_026:0903c27": "有分限。如此十地第六地。即以守護一切增",
    "T36n1739_026:0903c28": "長威力。明已能守護心城。非定亂所攝。所行",
    "T36n1739_026:0903c29": "世事是同事所須非自業有故。七地是有用",
    "T36n1739_026:0904a01": "有開發如前三空而起行故。是故善財此位中",
    "T36n1739_026:0904a02": "知識號開敷樹華。明三空恒開發行華也。是",
    "T36n1739_026:0904a03": "故從第六地已來能入滅定。即十住第六住。",
    "T36n1739_026:0904a04": "以海幢比丘為樣。自十行十迴向十地十一",
    "T36n1739_026:0904a05": "地。每第六心總例然。設不入定者。即但明十",
    "T36n1739_026:0904a06": "住海幢為體。餘後是海幢中大用。餘意如經",
    "T36n1739_026:0904a07": "自明。已上一段明不證涅槃門。",
    "T36n1739_026:0904a08": "第六佛子此菩薩得如是三昧已下一段有十",
    "T36n1739_026:0904a09": "一行經。以滅定方便起十種示現出過於世",
    "T36n1739_026:0904a10": "不捨樂法之心分。如經云。雖隨順佛智而示",
    "T36n1739_026:0904a11": "現入聲聞辟支佛地者。明二乘人得果之後。",
    "T36n1739_026:0904a12": "厭患其所受父母分段胎生之身。自化其火",
    "T36n1739_026:0904a13": "自焚其身。入變易生死身。餘如文自明。下文",
    "T36n1739_026:0904a14": "天者。已上欲界色界無色界天龍者。是世間",
    "T36n1739_026:0904a15": "諸龍。夜叉者。此云苦活。或曰祠察。或云捷",
    "T36n1739_026:0904a16": "疾。乾闥婆者。此曰食香。或曰尋香。神設樂求",
    "T36n1739_026:0904a17": "食。阿修羅者。此是天趣所攝。此云無天妙樂。",
    "T36n1739_026:0904a18": "迦樓羅者。此云悲苦聲。以食龍在嗉中由活。",
    "T36n1739_026:0904a19": "有悲苦聲。亦為寶翅鳥。緊那羅者此曰疑神。",
    "T36n1739_026:0904a20": "頭上有角人見生疑。為人耶。為非人耶。摩睺",
    "T36n1739_026:0904a21": "羅者。此云胸腹行此是諸畜。是同龍輩。古云",
    "T36n1739_026:0904a22": "大蟒神人及非人。非人是鬼類。帝釋此云能",
    "T36n1739_026:0904a23": "主。梵天王是初禪王。梵者淨也。以過欲界名",
    "T36n1739_026:0904a24": "為淨王明此位菩薩能遍同其類引之修學菩",
    "T36n1739_026:0904a25": "提福智而無樂著故。云不捨樂法之心。餘如",
    "T36n1739_026:0904a26": "文自具。又明自忻後地未滿須當勤心樂法",
    "T36n1739_026:0904a27": "也。",
    "T36n1739_026:0904a28": "第七一段有二十九行半經。約分為六段。一",
    "T36n1739_026:0904a29": "佛子菩薩成就如是已下至餘莊嚴具所不能",
    "T36n1739_026:0904b01": "及有十二行經。明此遠行地得見多佛及供",
    "T36n1739_026:0904b02": "養聞法轉增勝分。二菩薩住此第七地已下",
    "T36n1739_026:0904b03": "至一切眾生諸惑泥潦有五行半經。明三乘",
    "T36n1739_026:0904b04": "之所不及分。三此菩薩十波羅蜜中已下至",
    "T36n1739_026:0904b05": "第七遠行地有兩行半經。明此地所修行門",
    "T36n1739_026:0904b06": "分。四菩薩住此地已下至一切智依止者有",
    "T36n1739_026:0904b07": "四行半經。明此位菩薩受職堪為眾生依止",
    "T36n1739_026:0904b08": "求智分。五此菩薩若發勤精進已下有四行",
    "T36n1739_026:0904b09": "半經。明此菩薩以自精進力及願所得法門",
    "T36n1739_026:0904b10": "三昧眷屬之量分。六說頌中一段有四十二",
    "T36n1739_026:0904b11": "行頌。重明前法。如文自具。如鍊真金轉明淨",
    "T36n1739_026:0904b12": "喻。第六地已前但明鍊冶磨瑩轉令轉明淨",
    "T36n1739_026:0904b13": "者。為加戒定慧四念觀十二緣觀等淨治智地",
    "T36n1739_026:0904b14": "今此地善入世間方便示現種種眾生行皆能",
    "T36n1739_026:0904b15": "同事教化眾生故。明以種種眾妙寶間錯莊",
    "T36n1739_026:0904b16": "嚴。明以淨妙之智嚴種種眾行。而莊嚴智地。",
    "T36n1739_026:0904b17": "互相顯發更增明淨。意明此地以普光明智。",
    "T36n1739_026:0904b18": "用嚴萬行。以世間利益眾生之行。起智用自",
    "T36n1739_026:0904b19": "在。彰智更明故。智不對萬行而行者。智無大",
    "T36n1739_026:0904b20": "用。即三乘是也。萬行不得智而行者。即有限",
    "T36n1739_026:0904b21": "礙。即人天外道善行故。餘文如經自具。",
    "T36n1739_026:0904b22": "新華嚴經論卷第二十六"
}