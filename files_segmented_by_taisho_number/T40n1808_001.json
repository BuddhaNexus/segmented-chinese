{
    "T40n1808_001:0492b14": "四分律刪補隨機羯磨卷上",
    "T40n1808_001:0492b16": "集法緣成篇第一　諸界結解篇第二",
    "T40n1808_001:0492b17": "　諸戒受捨篇第三　衣藥受淨篇第四",
    "T40n1808_001:0492b18": "　諸說戒法篇第五　諸眾安居篇第六",
    "T40n1808_001:0492b19": "　諸自恣法篇第七　諸衣分法篇第八",
    "T40n1808_001:0492b20": "　諸罪懺法篇第九　雜法住持篇第十",
    "T40n1808_001:0492b21": "1 集法緣成篇(上)集法緣成篇第一",
    "T40n1808_001:0492b22": "事法兼通，大小齊降，故前舉綱領，未振毛目。又緣通成壞，教相須張，並如後列，義無紊亂。",
    "T40n1808_001:0492b23": "僧法羯磨略有一百三十四：佛言：「有三羯磨攝一切羯磨，謂單白羯",
    "T40n1808_001:0492b24": "磨、白二羯磨、白四羯磨。」單白羯磨三十九法；三十中二十七受懺法；行鉢法、",
    "T40n1808_001:0492b25": "餘語法、觸惱法；與剃髮法、與出家法差、教授法喚、入眾法、對眾問難法；說戒和法、僧懺悔法、僧發露法、非時",
    "T40n1808_001:0492b26": "和合法、諍滅說戒法；自恣和合法、難事略自恣法、修道增自恣法、諍事增自恣法、第二諍增自恣法、受功德衣",
    "T40n1808_001:0492b27": "法、捨功德衣法；第一增說戒法、第二增說戒法；簡集智人法、斷事遣人不誦戒毘尼者出二法、遣捨正義者出",
    "T40n1808_001:0492b28": "法、草覆地法；差往王城結集法、迦葉論法毘尼法、問優波離法毘尼法、優波離答法、問阿難法毘尼法、阿",
    "T40n1808_001:0492b29": "難答法；〈七百〉中論法白、差比丘論法白、正論法毘尼法白、問一切法上座白、上座答白。行舍羅應有法白。",
    "T40n1808_001:0492c01": "白二羯磨五十七法；作小房法、作大房法、差分臥具法、差說麁罪法；二十七還衣",
    "T40n1808_001:0492c02": "法；離衣法、減六年臥具法、護鉢法、差教授尼師法、制不往學家法并解；畜眾法、尼差求教授法、尼差自恣人往大",
    "T40n1808_001:0492c03": "僧中法、與外道住法；結受戒小界法并解、結說戒堂法并解、結大界法并解、結界場法、結不失衣界法并解、結說",
    "T40n1808_001:0492c04": "戒小界法并解；結二同界法、結一同界法、結食同法，上三應有解；與狂癡法并解；受日法、差受自恣人法、結",
    "T40n1808_001:0492c05": "自恣小界法并解；分四方僧物法、賞看病人法、分亡人輕物法、結庫藏法、差人守藏法、結淨地法應解、差人守",
    "T40n1808_001:0492c06": "功德衣法、付功德衣法、差人懺白衣法、差人行籌法；遣信受戒差使法、尼與僧作不禮法并解；差比丘料理房法、",
    "T40n1808_001:0492c07": "持故房與道俗經營二法、與覆鉢法、差使告覆鉢家法、解覆鉢法、杖絡囊法。律文具出如上。應有差分粥、分小食、",
    "T40n1808_001:0492c08": "分佉闍尼、差請、敷臥具、分浴衣、分衣，可取可與，差比丘、沙彌使。白四羯磨三十八",
    "T40n1808_001:0492c09": "法。諫破僧法、諫助破僧法、諫擯謗法、諫惡性法；諫惡邪法，諫、擯惡邪沙彌二法；諫隨舉比丘尼法；諫習近法、",
    "T40n1808_001:0492c10": "諫勸習近住法、諫瞋捨三寶法、諫發諍法；諫習近居士子法；式叉學戒法、受具戒法、學悔法；呵責法并解、擯出法",
    "T40n1808_001:0492c11": "并解、依止法并解、遮不至白衣家法并解；不見舉法并解、不懺法并解、不捨法并解；與覆藏法、本日治法、摩那",
    "T40n1808_001:0492c12": "埵法、出罪法；憶念法、不癡法、罪處所法。對首羯磨略有三十三：佛言：",
    "T40n1808_001:0492c13": "「三語受戒已，名善作羯磨。」〈說戒法〉中亦爾。《十誦律》云：「對首心念分衣已，名作羯磨。後來比丘不與分。」義分二別：一、但",
    "T40n1808_001:0492c14": "對首法；二、眾法對首法。文通諸部，並如下列。但對首法二十八；受三衣法并捨、受",
    "T40n1808_001:0492c15": "鉢法并捨、受尼師壇法并捨、受百一衣物法并捨；捨請法、捨戒法、受請依止法、衣說淨法、鉢說淨法、藥說淨法、受",
    "T40n1808_001:0492c16": "三藥法、受七日法、安居法、與欲法；懺波逸提法、懺提舍尼法、懺偷蘭遮法、懺重突吉羅法；白露六聚法、露他",
    "T40n1808_001:0492c17": "重罪法；捨僧殘行法、白行行法、白僧殘諸行法、白入聚法。尼白入僧寺法，尼請教授法。作餘食法。眾法",
    "T40n1808_001:0492c18": "對首有五。捨墮法、說戒法、自恣法、受僧得施法、受亡五眾物法。心念羯磨略",
    "T40n1808_001:0492c19": "有十四：義分三別：一、但心念法；二、對首心念法；三、眾法心念法。並通諸部，至文自須，唯僧法羯磨，獨《四",
    "T40n1808_001:0492c20": "分》一律。但心念法有三；懺輕突吉羅法，六念法、說戒座中發露諸罪法。對首心",
    "T40n1808_001:0492c21": "念法有七；安居法、說淨法、受藥法、受七日法、受持三衣法、捨三衣法、受持鉢法。眾法",
    "T40n1808_001:0492c22": "心念法有四。說戒法、自恣法、受僧得施法、受亡五眾衣物法。",
    "T40n1808_001:0492c23": "已前略明緣集，已後辯緣成壞。",
    "T40n1808_001:0492c24": "前明僧法：《律》中佛言：「有四種僧：一者四人僧，除受戒、自恣、出罪，餘一切羯磨應作；二者五人僧，除中",
    "T40n1808_001:0492c25": "國受戒、出罪；三者十人僧，除出罪；四者二十人僧，一切羯磨應作，況復過二十。若少一人，非法、非毘尼，不成。」",
    "T40n1808_001:0492c26": "一、稱量前事；《毘尼母論》云：「事謂人、法也。」《律》云：「稱量比丘及白衣，稱量羯磨及犯、事也。」然所為",
    "T40n1808_001:0493a01": "之緣，不出三種，謂人、法、事也。如受戒、懺悔、差使、治擯等，為人故作；如說戒、自恣等，為法故作；如結界、攝衣、淨地、庫藏",
    "T40n1808_001:0493a02": "等，為事故作。或具或單，時離時合，並先須量校，使成應法之緣。",
    "T40n1808_001:0493a03": "二、法起託處；《僧祇律》云：「非羯磨地，不得受欲、行僧事。」《律》中，若作羯磨，必先結界。然託處有二種：若",
    "T40n1808_001:0493a04": "自然界中，唯結界羯磨一法；自餘僧法，並作法界中。若對首、心念二法，則通二界。",
    "T40n1808_001:0493a05": "三、集僧方法；《律》云：「佛言：『當敷座，打揵槌，盡共集一處。』」《五分律》云：「隨有木、瓦、銅、鐵鳴者，令",
    "T40n1808_001:0493a06": "淨人、沙彌打之。無沙彌者，比丘亦得。不得過三通。」《付法藏傳》中令有長打之法。《三千威儀》中具明杵下之數。《薩婆多",
    "T40n1808_001:0493a07": "論》云：「夫集僧揵槌，必有常准，不得互易。」",
    "T40n1808_001:0493a08": "四、僧集約界；夫界有二。若作法界，則唯三種，謂大界、戒場、小界。若論小界，無外可集。若戒場、",
    "T40n1808_001:0493a09": "大界，並盡唱制限集之。若自然界，則分四別，謂聚落、蘭若、道行、水界。初言聚落，則有二種：若聚落界分不可分別者，",
    "T40n1808_001:0493a10": "准《僧祇》七樹之量，通計六間六十三步，若無異眾，得成羯磨；若可分別聚落者，准《十誦律》，盡聚落集之。二言蘭若，",
    "T40n1808_001:0493a11": "亦有二種：若無難者，諸部多云「一拘盧舍」，按《雜寶藏》云「五里」是也，相傳以此為定；若難事蘭若，如《善見論》「七槃陀」之",
    "T40n1808_001:0493a12": "量，相去五十八步四尺八寸，得作羯磨。三明道行界，准《薩婆多》、《十誦律》縱廣六百步。四明水界，如《五分律》，船上眾中",
    "T40n1808_001:0493a13": "有力人，以水若砂，四面擲所及處。此之六相，皆謂身面所向方隅限齊之內集僧，無人方可應法。",
    "T40n1808_001:0493a14": "五、應法和合；《律》云：「應來者來，應與欲者與欲來，現前得呵人不呵。是名和合。反上三，成別眾。」",
    "T40n1808_001:0493a15": "六、簡眾是非；《律》云：「未受具者出」等。又云，有四滿數：一者有人得滿數不應呵，若為作呵責、𢷤出、",
    "T40n1808_001:0493a16": "依止、遮不至白衣家羯磨，如是四人者是也。二者有人不得滿數應呵，謂若欲受大戒人。三者不得滿數不得呵者，",
    "T40n1808_001:0493a17": "若為比丘作羯磨，以比丘尼、式叉摩那、沙彌、沙彌尼足數。若言犯邊罪等十三難人、若被三舉、若滅𢷤、若應滅擯、",
    "T40n1808_001:0493a18": "若別住、若戒場上、若神足在空、隱沒、離見聞處、若所為作羯磨人，如是等二十八種不足數。又云：「行覆藏、本日治、摩",
    "T40n1808_001:0493a19": "那埵、出罪人」，《十誦律》云：「行覆藏竟、本日治竟、六夜竟」，此上七人，佛言：「不相足數。」《十誦》又云：「睡眠人、亂語人、憒閙",
    "T40n1808_001:0493a20": "人、入定人、瘂人、聾人、瘂聾人、狂人、亂心人、病壞心人、樹上比丘、白衣。如是等十二人，不成受戒足數。」《摩德勒",
    "T40n1808_001:0493a21": "伽論》云：「重病人、邊地人、癡鈍人，如是等三人不成滿眾。」《僧祇》云：「若與欲人、若隔障、若半覆露中間隔障，若半覆露",
    "T40n1808_001:0493a22": "申手不相及，若一切露地坐申手不相及。」又云：「若眾僧行作羯磨，坐則非法，乃至住、坐、臥互作亦爾。」《四分》云：「我往說",
    "T40n1808_001:0493a23": "戒處不坐，為作別眾。佛言：『非法。』」《五分》：「病人背羯磨說戒。佛言：『別眾。』」義加醉人等，或自語前人不解，心境不相稱等，",
    "T40n1808_001:0493a24": "並名非法。故《律》中「受戒捨戒法」內云：「若眠、醉、狂、恚，不相領解，如前緣者，並不成故。」又須知別眾不足數等四句差別，",
    "T40n1808_001:0493a25": "臨機明練成壞兩緣。四者有人得滿數亦得呵。若善比丘同一界住，不離見聞處，乃至語傍人，如是等人具兼二法",
    "T40n1808_001:0493b01": "者。",
    "T40n1808_001:0493b02": "七、說欲清淨；《律》云：「諸比丘不來者，說欲及清淨。」於中有三，謂與欲、受欲、說欲等法。若有佛法僧",
    "T40n1808_001:0493b03": "事、病人、看病事者，並聽與欲，唯除結界一法。有五種與欲：若言「與汝欲」、若言「我說欲」，若言「為我說欲」，若現身相、若",
    "T40n1808_001:0493b04": "廣說與欲，成與欲。若不現相、不口說者，不成，應更與餘者欲。又云：「欲與清淨一時俱說，不得單說。」若欲廣說者，應",
    "T40n1808_001:0493b05": "具修威儀，至可傳欲者所，如是言：「大德一心念！某甲比丘，如法僧",
    "T40n1808_001:0493b06": "事，與欲、清淨。」一說便止。佛言：「若能憶性相名類者，隨意多少受之。若不能記者，但云『眾多比丘",
    "T40n1808_001:0493b07": "與欲、清淨』亦得。」二、明受欲法。佛言：「若受欲者，受欲已便命過，若出界去，若罷道，入外道眾、別部眾，至戒場上，若",
    "T40n1808_001:0493b08": "明相出等七緣，若自言犯邊罪等十三難人、三舉、二滅、在空、隱沒、離見聞處，如是等通前二十八緣，並不成受欲。若",
    "T40n1808_001:0493b09": "至中道，若在僧中，亦爾，應更與餘者欲。」《僧祇》云五種失欲，如〈不足數〉中說。又云：「在界外受欲，持欲者出界，與欲人出",
    "T40n1808_001:0493b10": "界，與欲已自至僧中還出眾，第五、持欲在僧中因難驚起，無一人住者，如是等並名失欲。」《十誦》云：「與覆藏等三人失",
    "T40n1808_001:0493b11": "欲。」《五分》云：「與尼等四人、狂等三人，或倒出眾人，皆不成欲。」《十誦》云：「取欲、清淨人，若取時，若取竟，自言『非比丘』者，不",
    "T40n1808_001:0493b12": "成清淨欲。」《律》云：持欲比丘自有事起，不及詣僧，聽轉受與餘比丘，應作如是言：",
    "T40n1808_001:0493b13": "「大德一心念！我某甲比丘，與眾多比丘受欲、",
    "T40n1808_001:0493b14": "清淨，彼及我身如法僧事，與欲、清淨。」三、明說欲法。《僧祇》云：「不",
    "T40n1808_001:0493b15": "得輙爾與人欲，應與堪能持欲僧中說者。」若有說者，羯磨人如上問已，彼受欲者應答是言：「大德僧",
    "T40n1808_001:0493b16": "聽！某甲比丘，我受彼欲清淨，彼如法僧事，與",
    "T40n1808_001:0493b17": "欲、清淨。」若自恣時，應言：「與欲、自恣」，餘詞同上。佛言：「若受欲人，若睡眠、若入定、若忘、若不故作，並成。",
    "T40n1808_001:0493b18": "若故不說，得突吉羅。若病重者，應輿至僧中。恐病增動者，僧就病者所，或出界作，不合別眾故。」若中道逢難，界外持",
    "T40n1808_001:0493b19": "欲來，得成。八、正陳本意；謂僧私兩緣。僧中，或創立法處，則竪標唱相，或常所集用，則行籌告白等。",
    "T40n1808_001:0493b20": "私事亦二，若違情治罰，則作舉與罪；若順情請許，多須乞詞，至文具顯。九、問事端緒；《律》云：",
    "T40n1808_001:0493b21": "「僧今和合，何所作為？」事？含通別，臨時唯一通問。",
    "T40n1808_001:0493b22": "十、答所成法。《律》云：「應答言：『作某羯磨。』」然事有先後，法緣通別。說戒、自恣應在後作。受戒、捨墮，義",
    "T40n1808_001:0493b23": "兼通別。若結界、捨界，理無雙答。並先須詳委，然後答問。",
    "T40n1808_001:0493b24": "中明眾多人法。若作但對首法，如持衣、說淨等法，通二界，人唯是別。若作眾法對首法，",
    "T40n1808_001:0493b25": "如捨墮、說戒等。二界盡集，人非別眾，法則兩異。並前須明識，義無雜亂。",
    "T40n1808_001:0493b26": "後明一人法。若但心念法，事通二界，人唯獨秉；若對首心念及眾法心念，界通二處，有人不得。並",
    "T40n1808_001:0493c01": "如前〈集法〉中列。三相歷然，不容臨機致有乖殊，法事不成。",
    "T40n1808_001:0493c02": "已前略辯成法具緣，後明非法之相。僧法羯",
    "T40n1808_001:0493c03": "磨具七非：佛言：「有七羯磨，非法不應作。」",
    "T40n1808_001:0493c04": "一者、非法非毘尼羯磨；謂一人舉一人，乃至僧舉僧，一白、眾多白，一羯磨、眾多",
    "T40n1808_001:0493c05": "羯磨，單白、白二、白四羯磨交絡互作，若有病無藥、有藥無病，有事有法施不相當。《毘尼母》云：「若說羯磨，言不明了。」",
    "T40n1808_001:0493c06": "如是等人、法、事相，並初非所攝。",
    "T40n1808_001:0493c07": "二者、非法別眾羯磨；謂白此事，為彼事作羯磨，名為非法。應來者不來，應與欲者不與",
    "T40n1808_001:0493c08": "欲來，現前得呵人呵者，是名別眾。",
    "T40n1808_001:0493c09": "三者、非法和合眾羯磨；非法同前，和合反上。",
    "T40n1808_001:0493c10": "四者、如法別眾羯磨；如法反非法，別眾同前。",
    "T40n1808_001:0493c11": "五者、法相似別眾羯磨；謂先作羯磨後作白，名法相似。別眾同前。",
    "T40n1808_001:0493c12": "六者、法相似和合羯磨；法相似如上，和合同前。",
    "T40n1808_001:0493c13": "七者、呵不止羯磨。謂如法羯磨，須僧同秉。今得呵人呵，若住應法；違呵不止，即名非法。",
    "T40n1808_001:0493c14": "義立七非：謂《律》據事，隨事分七，今以義求，收非斯盡。謂單白羯磨三十九種，各有非相，義同過別。白",
    "T40n1808_001:0493c15": "二、白四，類亦同之。若不別明，成非莫顯。今且就單白說戒一法，具解七非，餘之三種，例之可曉。",
    "T40n1808_001:0493c16": "一者、人非；謂識過不懺，疑罪不露，界內別眾，人非應法等。",
    "T40n1808_001:0493c17": "二者、法非；謂三人以下單白說戒，顛倒錯脫，有呵不止，說不明了等。",
    "T40n1808_001:0493c18": "三者、事非；謂時非正教，廣略無緣，眾具有闕，界非聖制。",
    "T40n1808_001:0493c19": "四者、人法非；謂其二非，唯事依法。",
    "T40n1808_001:0493c20": "五者、人事非；法雖應教，人事乖越。",
    "T40n1808_001:0493c21": "六者、法事非；人雖應法，二乖名壞。",
    "T40n1808_001:0493c22": "七者、人法事非。三相並非，如前類取。理須條貫諸緣，明曉成敗。故佛在世，一事五處作之，並",
    "T40n1808_001:0494a01": "成非法，況今像末，焉可輕哉？義無怠慢。",
    "T40n1808_001:0494a02": "對首羯磨亦具七非：就中分二。若但對首法，唯取持衣一法以顯非相。餘說淨等法",
    "T40n1808_001:0494a03": "類，解於緣有異。",
    "T40n1808_001:0494a04": "一、人非；謂受對之人犯重、遮難，有呵者呵，或對僧俗而作。",
    "T40n1808_001:0494a05": "二、法非；謂持法錯脫，說非明曉。",
    "T40n1808_001:0494a06": "三、事非；謂犯捨異財，不合聖教；或五大上色，受持不成。",
    "T40n1808_001:0494a07": "四者、人法非；五、人事非；六、事法非；七、具三非。",
    "T40n1808_001:0494a08": "並如上例知，交絡識相。若眾法對首亦具七非，今摘取捨墮一法，條然具解，餘者例同有異。",
    "T40n1808_001:0494a09": "一、人非；謂界內別眾，人非應法，呵人設呵，置止即非。",
    "T40n1808_001:0494a10": "二、法非；捨懺還財，諸法乖正。",
    "T40n1808_001:0494a11": "三、事非；犯過衣財，如《律》所斷，必非聖制，理無懺捨。並識相而加法，非有疑而過分，有違加無知罪。",
    "T40n1808_001:0494a12": "四者、人法非，乃至第七、具三非。顯相如上。",
    "T40n1808_001:0494a13": "心念羯磨亦具七非：就中有三：初但心念法，唯取懺輕突吉羅罪具解，餘例同異。",
    "T40n1808_001:0494a14": "一、人非；謂對人懺悔，體非佛教。",
    "T40n1808_001:0494a15": "二、法非；謂但心念而不口言，雖言而非明了，或增減錯忘。",
    "T40n1808_001:0494a16": "三、事非；由事緣故、誤，犯則輕、重；或境通眾多，未了前相。",
    "T40n1808_001:0494a17": "四、人法非，乃至第七、具三非。若對首心念及眾法心念，各具七非。人通別",
    "T40n1808_001:0494a18": "眾，界緣兩處，並須准例，隨事曉知。",
    "T40n1808_001:0494a19": "2 諸界結解篇(上)諸界結解篇第二",
    "T40n1808_001:0494a20": "界別有三：攝僧界，攝人以同處，令無別眾罪；攝衣界，攝衣以屬人，令無離宿罪；攝食界，攝食以障僧，令無宿煮罪。宗",
    "T40n1808_001:0494a21": "意如此。",
    "T40n1808_001:0494a22": "僧界結解法第一有三種僧界：一者大界；二者戒場、三者小界。今就大界內又有三種，",
    "T40n1808_001:0494a23": "謂人法二同、法食二同、法同食別。初唯本制，後隨緣別開。",
    "T40n1808_001:0494a24": "結初大界法時四方僧集會疲極，佛言：「聽隨所住處結界，應盡集，不得受欲。是中舊住比丘，應唱",
    "T40n1808_001:0494a25": "大界四方相，若有山、樹、林、池、城、塹、村、舍，隨有稱之。」應須義設，方法如前。僧法中具七緣已，一比丘告僧云：",
    "T40n1808_001:0494a26": "「大德僧聽！我舊住比丘，為僧唱四方大界相：從",
    "T40n1808_001:0494b01": "東南角某處標，至西南角某處標，從此至西",
    "T40n1808_001:0494b02": "北角某處標，從此至東北角某處標，從此還",
    "T40n1808_001:0494b03": "至東南角某處標。此是大界外相一周訖。」必有屈曲，",
    "T40n1808_001:0494b04": "隨事稱之，並須別指分齊、尺寸、處所。由不知制限，結既不成，羯磨虛設，受戒等法俱是空作，故須如上分明。唱相三",
    "T40n1808_001:0494b05": "遍已，佛言：「眾中應差羯磨人，若上座、若次座、若誦律、若不誦律，堪能作羯磨者。」問答已，如是白：",
    "T40n1808_001:0494b06": "「大德僧聽！此住處比丘唱四方大界相。若僧",
    "T40n1808_001:0494b07": "時到，僧忍聽：僧今於此四方相內結大界，同",
    "T40n1808_001:0494b08": "一住處，同一說戒。白如是。「大德僧聽！此住處",
    "T40n1808_001:0494b09": "比丘唱四方大界相。僧今於此四方相內結",
    "T40n1808_001:0494b10": "大界，同一住處，同一說戒。誰諸長老忍『僧今",
    "T40n1808_001:0494b11": "於此四方相內結大界，同一住處，同一說戒』",
    "T40n1808_001:0494b12": "者默然，誰不忍者說。「僧已忍『於此四方相內，",
    "T40n1808_001:0494b13": "同一住處，同一說戒，結大界』竟。僧忍默然故，",
    "T40n1808_001:0494b14": "是事如是持。」",
    "T40n1808_001:0494b15": "解大界法時諸比丘意欲廣作者、狹作者，佛言：「欲改作者，先解前界，然後廣狹作從意。」當如是解。",
    "T40n1808_001:0494b16": "「大德僧聽！此住處比丘同一住處，同一說戒。",
    "T40n1808_001:0494b17": "若僧時到，僧忍聽：解界。白如是。",
    "T40n1808_001:0494b18": "「大德僧聽！此住處比丘同一住處，同一說戒，",
    "T40n1808_001:0494b19": "今解界。誰諸長老忍『僧同一住處，同一說戒，",
    "T40n1808_001:0494b20": "解界』者默然，誰不忍者說。「僧已忍『聽同一住",
    "T40n1808_001:0494b21": "處，同一說戒，解界』竟。僧忍默然故，是事如是",
    "T40n1808_001:0494b22": "持。」此一羯磨，通解有戒場大界者，由文無偏局故得。",
    "T40n1808_001:0494b23": "結同法利界法爾時有二住處，別說戒、別利養，欲得共說戒、同利養。佛言：「聽各自解界，應",
    "T40n1808_001:0494b24": "盡集一處，不得受欲。當唱方相結之。」結文與前略同，唯有「僧於此彼二處結大界，同說戒，同利養」為異。",
    "T40n1808_001:0494b25": "結同法別利界法爾時有二住處別說戒、別利養，欲同說戒、別利養。佛言：「當各解、通結。」文",
    "T40n1808_001:0494b26": "略同前。又有二住處，欲別說戒、同利養，為守護住處故。佛言：「聽之。」此四方僧物和法。",
    "T40n1808_001:0494b27": "結戒場法時諸比丘，有須四人眾羯磨事起，五人眾、十人眾、二十人眾羯磨事起。是中大眾集會疲",
    "T40n1808_001:0494b28": "極，佛言：「聽結戒場，稱四方界相，若安栓、若石、若標畔，作齊限已。」《毘尼母》云：「必以大界圍遶。」《五分》等律須在大界前",
    "T40n1808_001:0494b29": "結。若欲作者，先安三重標相：內裏一重，名戒場外相；中間一重，名大界內相；最外一重，名大界外相。立三相已盡，自",
    "T40n1808_001:0494c01": "然界內僧集，在戒場標內，先令一比丘唱戒場外相，應作如是言：",
    "T40n1808_001:0494c02": "「大德僧聽！我此住處比丘，為僧稱四方小界",
    "T40n1808_001:0494c03": "相：從此住處東南角某標，西迴至西南角某",
    "T40n1808_001:0494c04": "標，從此北迴至西北角某標，從此東迴至東",
    "T40n1808_001:0494c05": "北角某標，從此南迴還至東南角某標。此是",
    "T40n1808_001:0494c06": "戒場外相一周訖。」三說已。若有曲斜，隨事稱之。羯磨者如上應和已，白言：",
    "T40n1808_001:0494c07": "「大德僧聽！此住處比丘稱四方小界相。若僧",
    "T40n1808_001:0494c08": "時到，僧忍聽：僧今於此四方小界相內結作",
    "T40n1808_001:0494c09": "戒場。白如是。「大德僧聽！此住處比丘稱四方",
    "T40n1808_001:0494c10": "小界相，僧今於此四方小界相內結戒場。誰",
    "T40n1808_001:0494c11": "諸長老忍『僧於此四方相內結戒場』者默然，",
    "T40n1808_001:0494c12": "誰不忍者說。「僧已忍『於此四方相內結戒",
    "T40n1808_001:0494c13": "場』竟。僧忍默然故，是事如是持。」結已牓示顯處，令後來者知諸",
    "T40n1808_001:0494c14": "界分齊。餘條准此。",
    "T40n1808_001:0494c15": "解戒場法《律》無正文，准諸解界，翻「結」即得。今亦例出，理通文順，應作是言：",
    "T40n1808_001:0494c16": "「大德僧聽！僧今集此住處解戒場。若僧時到，",
    "T40n1808_001:0494c17": "僧忍聽：解戒場。白如是。「大德僧聽！僧今集",
    "T40n1808_001:0494c18": "此住處解戒場。誰諸長老忍『僧集此住處解",
    "T40n1808_001:0494c19": "戒場』者默然，誰不忍者說。「僧已忍『僧集解戒",
    "T40n1808_001:0494c20": "場』竟。僧忍默然故，是事如是持。」",
    "T40n1808_001:0494c21": "結有戒場大界法佛言：「不得合河水結，除常有舡、橋梁者。又不得二界相接，應留中",
    "T40n1808_001:0494c22": "間。」《五分》云：「不唱方相，結界不成。」律文少略，應如是唱相：",
    "T40n1808_001:0494c23": "「大德僧聽！我比丘為僧唱四方大界內外相，",
    "T40n1808_001:0494c24": "先唱內相：從戒場外相東南角標外二尺許",
    "T40n1808_001:0494c25": "某標者此約當時有者言之，不必誦文，",
    "T40n1808_001:0494c26": "此是大界內相東南角某標，從此西迴至西",
    "T40n1808_001:0494c27": "南角某標，從此北迴至西北角某標，從此東",
    "T40n1808_001:0494c28": "迴至東北角某標。從此南迴還至東南角某",
    "T40n1808_001:0494c29": "標。次唱外相，從此住處東南角某處標，西迴",
    "T40n1808_001:0494c30": "至西南角某標，從此北迴至西北角某標，從",
    "T40n1808_001:0495a01": "此東迴至東北角某標，從此南迴還至東南",
    "T40n1808_001:0495a02": "角某處。彼為內相，此為外相。此是大界內",
    "T40n1808_001:0495a03": "外相一周訖。」三唱已。若欲唱相，應將四、五比丘出戒場外，盡標相內集僧，然後唱二重標相已，僧",
    "T40n1808_001:0495a04": "中方加羯磨，其文如初結大界法無異，故不出。",
    "T40n1808_001:0495a05": "結三小界法此三小界，並為難事故興。《律》云：「不同意者未出界，聽在界外疾疾一處集，結小",
    "T40n1808_001:0495a06": "界受戒。」又言：「若布薩日，於無村曠野中行，眾僧不得和合者，隨同師善友下道，各集一處，結小界說戒。」又言：「若自恣",
    "T40n1808_001:0495a07": "日，於非村阿蘭若道路行，若不得和合者，隨同師親友移異處，結小界自恣。」故知非難無緣輒結，類諸難開，若違制",
    "T40n1808_001:0495a08": "犯。又皆無外相，即身所坐處以為界體，故〈受戒〉中云「此僧一處集結小界」，〈說戒〉中云「今有爾許比丘集結小界」，〈自",
    "T40n1808_001:0495a09": "恣〉中云「諸比丘坐處已滿，齊如是比丘坐處，僧於中結小界」等。故知俱無外相，為遮呵人，即〈小界受戒法〉云「界外呵，",
    "T40n1808_001:0495a10": "不成呵」也。此文釋成無外相，明矣。今有立界相，房院於中結者，羯磨不成。以大界立相，不唱非法；小界無相，若立",
    "T40n1808_001:0495a11": "非法。故大界別人唱相，羯磨文中牒之；小界既無唱法，羯磨自顯標相。故重委明示，庶無疑濫。脫隨而結，則成多犯：",
    "T40n1808_001:0495a12": "一、非是開緣；二、輒立相；三、處留久固，文云「不應不解而去」等；四、妄通餘法，即非制而制。其羯磨文如常也。",
    "T40n1808_001:0495a13": "結解衣界法第二有三種僧伽藍，若大界共伽藍等，或界小於伽藍，並不須結。若界大於",
    "T40n1808_001:0495a14": "伽藍者，依法結之，則隨界攝衣也。然有羯磨立無村結者，若准律文，先結衣界，村內攝衣，後因事起，方乃除村。今通",
    "T40n1808_001:0495a15": "立一法，不問有村、無村，法爾須除。《薩婆多論》正立此義，以有村來，五意故除。若先無村，作法結已，淨人住處、外村來",
    "T40n1808_001:0495a16": "入，隨所及處皆非衣界。若本村還出，衣界仍攝。若先有村，村在非攝，村去空地，衣界還滿，由村來去，非結解故。《五分",
    "T40n1808_001:0495a17": "律》中咸有斯意。",
    "T40n1808_001:0495a18": "結攝衣界法時有厭離比丘，見阿蘭若處有一好窟，自念言：「我若得離衣宿者，可即依此窟住。」",
    "T40n1808_001:0495a19": "佛言：「聽結不失衣，除駃流水。」白云：",
    "T40n1808_001:0495a20": "「大德僧聽！此處同一住處，同一說戒。若僧時",
    "T40n1808_001:0495a21": "到，僧忍聽：結不失衣界，除村、村外界。白如是。",
    "T40n1808_001:0495a22": "「大德僧聽！此處同一住處，同一說戒。今僧結",
    "T40n1808_001:0495a23": "不失衣界，除村、村外界。誰諸長老忍『僧於此",
    "T40n1808_001:0495a24": "處同一住處，同一說戒，結不失衣界，除村、村",
    "T40n1808_001:0495a25": "外界』者默然，誰不忍者說。「僧已忍『此處同一",
    "T40n1808_001:0495a26": "住處，同一說戒，結不失衣界，除村、村外界』竟。",
    "T40n1808_001:0495b01": "僧忍默然故，是事如是持。」結已，准上牓示顯處。",
    "T40n1808_001:0495b02": "解攝衣界法佛言：「應先解不失衣界，却解大界。」應作如是解：",
    "T40n1808_001:0495b03": "「大德僧聽！此住處同一住處，同一說戒。若僧",
    "T40n1808_001:0495b04": "時到，僧忍聽：僧今解不失衣界。白如是。",
    "T40n1808_001:0495b05": "「大德僧聽！此住處同一住處，同一說戒，僧今",
    "T40n1808_001:0495b06": "解不失衣界。誰諸長老忍『僧同一住處，同一",
    "T40n1808_001:0495b07": "說戒，解不失衣界』者默然，誰不忍者說。「僧已",
    "T40n1808_001:0495b08": "忍『同一住處，同一說戒，解不失衣界』竟。僧忍",
    "T40n1808_001:0495b09": "默然故，是事如是持。」",
    "T40n1808_001:0495b10": "結解食界法第三佛言：「有四種淨地：一者檀越淨，若為僧作伽藍，未施與僧；二者院相不",
    "T40n1808_001:0495b11": "周淨，若僧住處半有籬障，都無籬障，若垣、若牆、若塹、若柵，亦如是；三者處分淨，初作僧伽藍時，檀越若經勞人",
    "T40n1808_001:0495b12": "處分，如是言：『某處為僧作淨地』；四者僧作白二羯磨結，若疑先有淨地，應解已更結。」",
    "T40n1808_001:0495b13": "結攝食界法時有吐下病比丘，未及得粥便死。佛言：「聽在僧伽藍內邊房靜處結淨厨，應唱房，",
    "T40n1808_001:0495b14": "若溫室、若經行堂處、若出家五眾房，得作。除去比丘。」《五分》云：「若於一房一角、半房半角，或中庭、或通結僧坊內作淨",
    "T40n1808_001:0495b15": "地，並得。」《律》令唱相。今結法時，僧在院外遙唱遙結，應唱相言：",
    "T40n1808_001:0495b16": "「大德僧聽！我比丘為僧唱淨地處所。此僧伽",
    "T40n1808_001:0495b17": "藍內東廂厨院中，若諸果樹下，並作淨地。」如是三唱。",
    "T40n1808_001:0495b18": "若更餘處，任時據量，隨事通局。羯磨者作是白言：",
    "T40n1808_001:0495b19": "「大德僧聽！若僧時到，僧忍聽：僧今結東廂厨院中，若諸果",
    "T40n1808_001:0495b20": "樹下",
    "T40n1808_001:0495b21": "作淨地。白如是。「大德僧聽！僧今結東廂厨院中及諸果樹下",
    "T40n1808_001:0495b22": "作淨地。誰諸長老忍『僧結東廂厨院中及諸果樹下",
    "T40n1808_001:0495b23": "作淨地』者默然，誰不忍者說。「僧已忍『結東廂厨院中及",
    "T40n1808_001:0495b24": "諸果樹下",
    "T40n1808_001:0495b25": "作淨地』竟。僧忍默然故，是事如是持。」",
    "T40n1808_001:0495b26": "解淨地法《律》云：「若有緣者，解已更結。」不出解文。例准解法，應言：",
    "T40n1808_001:0495b27": "「大德僧聽！若僧時到，僧忍聽：僧今解某處淨",
    "T40n1808_001:0495c01": "地。白如是。「大德僧聽！僧今解某處淨地。誰諸",
    "T40n1808_001:0495c02": "長老忍『僧解某處淨地』者默然，誰不忍者說。",
    "T40n1808_001:0495c03": "「僧已忍『解某處淨地』竟。僧忍默然故，是事如",
    "T40n1808_001:0495c04": "是持。」",
    "T40n1808_001:0495c05": "3 諸戒受法篇(上)諸戒受法篇第三",
    "T40n1808_001:0495c06": "戒法理通，義該道俗，以五戒有犯，則具戒成難。故須條貫始終，體相明練，七眾所受，次如下列。",
    "T40n1808_001:0495c07": "受三歸法《薩婆多論》云：「以三寶為所歸，欲令救護。」不得侵𣣋故也。「歸依佛者，歸於法身，謂一切智、",
    "T40n1808_001:0495c08": "無學功德，五分所成。歸依法者，歸於自他盡處，謂斷欲、無欲、滅諦、涅槃。歸依僧者，歸於第一義僧，謂良祐福田，聲聞",
    "T40n1808_001:0495c09": "學、無學功德也。」《善見論》云：「並須師受，言音相順。若言不出，或不具足，不稱名，不解故，不成。」應云：",
    "T40n1808_001:0495c10": "「我某甲，盡形壽歸依佛、歸依法、歸依僧。」如是三說。",
    "T40n1808_001:0495c11": "得法屬已。「我某甲，盡形壽歸依佛竟、歸依法竟、歸",
    "T40n1808_001:0495c12": "依僧竟。」三結已。《律》無受法，准諸論文具出。此但受歸法，無有戒法。故《論》云：「三歸下有所加，得歸及戒。",
    "T40n1808_001:0495c13": "若無加者，有歸無戒。」",
    "T40n1808_001:0495c14": "受五戒法《經》云：「有善男女布施滿四天下眾生，四事供養盡於百年，不如一日一夜持戒功德。」以戒",
    "T40n1808_001:0495c15": "法類通情、非情境故也。《論》云：「由戒故施，得清淨也。」當於受戒前，具問遮難。故《善生經》云：「汝不盜現前僧物不？於六親",
    "T40n1808_001:0495c16": "所、比丘、比丘尼所行不淨行？父母、師長有病，棄去不？殺發菩提心眾生？如是等具問已，若無者，應語言：『此戒甚難，",
    "T40n1808_001:0495c17": "能為聲聞菩薩戒而作根本。善男子！戒有五種：始從不殺，乃至不飲酒，若受一戒，是名一分優婆塞。具持五戒，名為",
    "T40n1808_001:0495c18": "滿分優婆塞。汝今欲受何分之戒，當隨意受。』爾時智者應隨語為受。」《阿含》等經云：「於受前懺罪已，然後受法。」應如是",
    "T40n1808_001:0495c19": "授言：",
    "T40n1808_001:0495c20": "「我某甲，歸依佛、歸依法、歸依僧，一日一夜、盡形壽",
    "T40n1808_001:0495c21": "為一戒一分、五戒滿分優婆塞。如來、至真、等正覺，是我世",
    "T40n1808_001:0495c22": "尊。」三授已。告云：「向授三歸，正是戒體。今又三結，示戒所歸。」「我某甲，已歸依佛竟、",
    "T40n1808_001:0495c23": "歸依法竟、歸依僧竟，一日一夜、盡形壽為一戒一分、五戒滿分優婆",
    "T40n1808_001:0495c24": "塞。如來、至真、等正覺，是我世尊。」三結已。告言：「今當示汝戒相，汝",
    "T40n1808_001:0495c25": "諦聽受之。」「盡形壽不殺生，是優婆塞戒，能持不？」答言：「能持！」",
    "T40n1808_001:0495c26": "「盡形壽不盜，是優婆塞戒，能持不？」答言：「能持！」「盡形壽",
    "T40n1808_001:0495c27": "不邪婬，是優婆塞戒，能持不？」答言：「能持！」若妄語、若",
    "T40n1808_001:0496a01": "飲酒並准上，具問答已。餘有六重、二十八輕諸雜行相，廣如《善生經》及《行事鈔》中說，發願同行八戒。",
    "T40n1808_001:0496a02": "受八戒法《善生經》、《增一阿含》云：「佛告優婆塞：『當於八日、十四日、十五日往詣長老比丘所，一一",
    "T40n1808_001:0496a03": "受八戒。一一授之，勿令失次。』」《論》中令五眾授之。《成實》云：「若無人時，但心念口言，乃至我持八戒，亦得成受。」《俱舍",
    "T40n1808_001:0496a04": "論》云：「若先作意於齋日受者，雖食竟亦得。前受戒者，下心合掌，隨施戒人語，勿前勿俱。若違，不成。」《論》云：「若受八",
    "T40n1808_001:0496a05": "戒，應言一日一夜，莫使與終身戒相亂。」《成實》云：「五戒、八戒隨日月長短，或一年、一月，乃至半日半夜，重受、減受，並得。」",
    "T40n1808_001:0496a06": "應如是授言：「我某甲，歸依佛、歸依法、歸依僧，一日一夜、一年一月",
    "T40n1808_001:0496a07": "為淨行優婆塞。」如是三授。「我某甲，歸依佛竟、歸依",
    "T40n1808_001:0496a08": "法竟、歸依僧竟，一日一夜、一年一月為淨行優婆塞竟。」三結",
    "T40n1808_001:0496a09": "已。次授戒相，言：「如諸佛盡形壽不殺生，某甲一日夜",
    "T40n1808_001:0496a10": "不殺生，能持不？」答言：「能持！」「如諸佛盡形壽不盜，某",
    "T40n1808_001:0496a11": "甲一日夜不盜，能持不？」答言：「能持！」「如諸佛盡形",
    "T40n1808_001:0496a12": "壽不婬，某甲一日夜不婬，能持不？」答言：「能持！」「如諸",
    "T40n1808_001:0496a13": "佛盡形壽不妄語，某甲一日夜不妄語，能",
    "T40n1808_001:0496a14": "持不？」答言：「能持！」「如諸佛盡形壽不飲酒，某甲一日",
    "T40n1808_001:0496a15": "夜不飲酒，能持不？」答言：「能持！」「如諸佛盡形壽離華",
    "T40n1808_001:0496a16": "香、瓔珞、香油塗身，某甲一日夜亦離華香、",
    "T40n1808_001:0496a17": "瓔珞、香油塗身，能持不？」答言：「能持！」「如諸佛盡形壽",
    "T40n1808_001:0496a18": "離高勝床上坐，及作倡伎樂故往觀聽，某甲",
    "T40n1808_001:0496a19": "一日夜離高勝床上坐，及作倡伎樂故往觀",
    "T40n1808_001:0496a20": "聽，能持不？」答言：「能持！」「如諸佛盡形壽離非時食，某",
    "T40n1808_001:0496a21": "甲一日夜離非時食，能持不？」答言：「能持！」《阿含經》云：如上次第授已，",
    "T40n1808_001:0496a22": "當教發願言：",
    "T40n1808_001:0496a23": "「我今以此八關齋功德，不墮惡趣、八難邊地，",
    "T40n1808_001:0496a24": "持此功德攝取一切眾生之惡，所有功德惠",
    "T40n1808_001:0496a25": "施彼人，使成無上正真之道，亦使將來彌勒",
    "T40n1808_001:0496a26": "佛世三會，得度生老病死。」《經》云：「設有善男子女人，不發此願而持八齋者，",
    "T40n1808_001:0496a27": "得少許福田。」引古證言。",
    "T40n1808_001:0496a28": "出家受戒法七分明之：一、明出家功由菩薩；二、明有益超世；三、明障出大損；四、明既出家已",
    "T40n1808_001:0496b01": "行於罪行；五、明既出家行凡福行；六、明出家修道要業；七、明大小正行三學為本。廣如《鈔》中。",
    "T40n1808_001:0496b02": "乞度人法時諸比丘輒便度人，不知教授，以愚癡故。彼不被教授、不按威儀、著衣不齊整、乞食不",
    "T40n1808_001:0496b03": "如法、處處受不淨鉢食、於大食小食上高聲大喚，如婆羅門聚會法。諸比丘以此事白佛，佛言：「聽僧與授具足者",
    "T40n1808_001:0496b04": "白二羯磨。」彼欲度人者，當往眾中偏露右肩、脫革屣、禮僧足、右膝著地、合掌，應作如是乞言：",
    "T40n1808_001:0496b05": "「大德僧聽！我某甲比丘，求眾僧乞度人授具足",
    "T40n1808_001:0496b06": "戒，願僧聽我某甲比丘度人授具足戒，慈愍",
    "T40n1808_001:0496b07": "故。」三乞。《律》中，准羯磨文，為授具足者，須乞畜眾法。若按〈受戒揵度〉中，前具列和上德已，總結文云：「如是畜",
    "T40n1808_001:0496b08": "依止，畜沙彌亦爾。」故知並須，以無德不合故。",
    "T40n1808_001:0496b09": "與度人法佛言：「當觀察此人。若不堪教授，復不以二事攝取：一者法，二者衣食。當語言：『大德止！",
    "T40n1808_001:0496b10": "勿度人。』若有智慧，堪能教授，又以二事攝者，應與羯磨。」作是白言：",
    "T40n1808_001:0496b11": "「大德僧聽！此某甲比丘，今從眾僧乞度人授",
    "T40n1808_001:0496b12": "具足戒。若僧時到，僧忍聽：僧今與某甲比丘",
    "T40n1808_001:0496b13": "度人授具足戒。白如是。「大德僧聽！此某甲比",
    "T40n1808_001:0496b14": "丘，今從眾僧乞度人授具足戒。僧今與某甲",
    "T40n1808_001:0496b15": "比丘度人授具足戒。誰諸長老忍『僧與某甲",
    "T40n1808_001:0496b16": "比丘度人授具足戒』者默然，誰不忍者說。「僧",
    "T40n1808_001:0496b17": "已忍『與某甲比丘度人授具足戒』竟。僧忍",
    "T40n1808_001:0496b18": "默然故，是事如是持。」",
    "T40n1808_001:0496b19": "度沙彌法《律》中，度羅睺羅為最初。《僧祇》云：「若年七歲，解知好惡，與出家。過七十，臥起須人，不得",
    "T40n1808_001:0496b20": "度；若能修習諸業，聽出家。若初欲出家者，為說苦事，一食、一住、一眠、多學問。答『能』者，度。」",
    "T40n1808_001:0496b21": "與剃髮法時諸比丘輒度人故，眾僧不知。佛言：「汝若欲僧伽藍中剃髮，當白一切僧。若不得和合，房房",
    "T40n1808_001:0496b22": "語令知已，與剃髮。若和合，作白已剃髮。」作是白言：",
    "T40n1808_001:0496b23": "「大德僧聽！彼某甲欲求某甲比丘剃髮。若僧",
    "T40n1808_001:0496b24": "時到，僧忍聽：與某甲剃髮。白如是。」作白已，喚入眾中與剃髮。",
    "T40n1808_001:0496b25": "度人法式，廣如《鈔》中。《五分》云：「先與受五戒已，後受十戒。」",
    "T40n1808_001:0496b26": "授十戒法佛言：「若在僧伽藍中度令出家者，當白一切僧。白已，聽與出家。」應作如是白云：",
    "T40n1808_001:0496b27": "「大德僧聽！此某甲，從某甲比丘求出家。若僧",
    "T40n1808_001:0496c01": "時到，僧忍聽：與某甲出家。白如是。」授戒體",
    "T40n1808_001:0496c02": "法《善見》云：「阿闍梨告言：『汝隨我語，教汝授三歸。』答言：『爾！』」又應問遮難，發戒緣起，准如經律。例須具問，方乃",
    "T40n1808_001:0496c03": "授云：「我某甲，歸依佛、歸依法、歸依僧。我今隨佛",
    "T40n1808_001:0496c04": "出家，某甲為和尚，如來、至真、等正覺是我",
    "T40n1808_001:0496c05": "世尊。」三授已，便得戒。「我某甲，歸依佛竟、歸依法竟、歸依",
    "T40n1808_001:0496c06": "僧竟。我今隨佛出家已，某甲為和尚，如來、",
    "T40n1808_001:0496c07": "至真、等正覺是我世尊。」三結已，與戒相。「盡形壽不殺生，",
    "T40n1808_001:0496c08": "是沙彌戒，能持不？」答言：「能持！」「盡形壽不偷盜，是沙",
    "T40n1808_001:0496c09": "彌戒，能持不？」答言：「能持！」「盡形壽不婬，是沙彌戒，能",
    "T40n1808_001:0496c10": "持不？」答言：「能持！」「盡形壽不妄語，是沙彌戒，能持不？」答言：",
    "T40n1808_001:0496c11": "「能持！」「盡形壽不飲酒，是沙彌戒，能持不？」答言：「能持！」「盡形",
    "T40n1808_001:0496c12": "壽不著華鬘、香油塗身，是沙彌戒，能持不？」答言：「能持！」",
    "T40n1808_001:0496c13": "「盡形壽不歌舞倡技及故往觀聽，是沙彌",
    "T40n1808_001:0496c14": "戒，能持不？」答言：「能持！」「盡形壽不得高大床上坐，是沙",
    "T40n1808_001:0496c15": "彌戒，能持不？」答言：「能持！」「盡形壽不非時食，是沙彌",
    "T40n1808_001:0496c16": "戒，能持不？」答言：「能持！」「盡形壽不得捉生像金銀錢寶，",
    "T40n1808_001:0496c17": "是沙彌戒，能持不？」答言：「能持！」「此是沙彌十戒，盡形壽",
    "T40n1808_001:0496c18": "不得犯！」如《請僧福田經》，沙彌應知五德：一者發心出家，懷佩道故；二者毀其形好，應法服故；三者永割",
    "T40n1808_001:0496c19": "親愛，無適莫故；四者委棄身命，遵崇道故；五者志求大乘，為度人故。依如《僧祇律》，應為說十數：一者一切眾生皆依",
    "T40n1808_001:0496c20": "飲食，二者名色，三者痛痒想，四者四諦，五者五陰，六者六入，七者七覺意，八者八正道，九者九眾生居，十者",
    "T40n1808_001:0496c21": "十一切入。其列數釋相，對治顯正，並廣如《行事鈔》中說。",
    "T40n1808_001:0496c22": "比丘授戒法佛言：「善來比丘，破結使比丘，三語比丘，邊地持律五人受戒比丘，第五、中",
    "T40n1808_001:0496c23": "國十人受戒比丘。」上列五受，並正律文。善來、三語，唯局佛在；餘三，通於滅後。",
    "T40n1808_001:0496c24": "授比丘戒緣戒是生死舟航、正法根本，必須緣集相應，有違雖受不得。今解二種羯磨具足",
    "T40n1808_001:0496c25": "五緣方成。一、能受之人，有五種：一是人道。故《律》云：「天子、阿修羅、非人、畜生不得戒。」故《論》云：「三歸五戒，唯人中",
    "T40n1808_001:0496c26": "有，餘道所無。」二、諸根具足。《律》云：「若狂、若聾、若瘂、若身相不具、百遮等人，一切能污辱眾僧者，皆不得故。」三、身器",
    "T40n1808_001:0496c27": "清淨。《薩婆多》云：「先受五戒、八戒，曾破重者，更受十戒，不得。」故《律》云：「先受戒，破於重戒，還來受者，名邊罪難。」又白衣、",
    "T40n1808_001:0497a01": "沙彌造諸重業，並十三難攝故。四、出家相具。《律》云：「應剃髮、著袈裟，與出家人同。若著俗服、外道服、眾莊嚴具、裸形",
    "T40n1808_001:0497a02": "等，不名受具故。」五、得少分法。《律》云：「不與沙彌戒而受具戒，眾僧得罪故。」第二、所對有七：一、結戒成就，以結不",
    "T40n1808_001:0497a03": "成，羯磨，無所依故。二、有秉法僧，以白四聖教，非法眾者不合秉故。三、僧數滿足，非謂頭數滿十，故《毘尼母》云：",
    "T40n1808_001:0497a04": "「和上、二阿闍梨，並須如法，七僧為證，皆清淨明曉。」故《律》云：「若無和尚，若十眾不滿，如〈不滿數〉中所明，皆不成就",
    "T40n1808_001:0497a05": "故。」四、界內盡集和合。《律》云：「更無方便得別眾羯磨故。」五、中有白四教法。《毘尼母》云：「羯磨如法故。」六、資緣具足。《律》",
    "T40n1808_001:0497a06": "云：「若無衣鉢、若借他衣鉢，並非法故。」七、佛法時中。《毘曇論》云：「若至法滅，一切結界、受戒皆失沒故。」第三、發心乞",
    "T40n1808_001:0497a07": "戒。《律》云：「若受戒人不自稱名，不稱和尚名，教乞而不乞，若眠、醉、瞋恚，若無心受，皆不得戒故。」第四、心境相應。",
    "T40n1808_001:0497a08": "或心不當境、或境不稱心、或心境俱不相稱，並非法故。第五、事成究竟，始從請師，終于受竟，前後無違，得名辦事。",
    "T40n1808_001:0497a09": "正授戒體，前具八法：初、明請師法。《律》云：「弟子無師教授，故造",
    "T40n1808_001:0497a10": "作非法。佛言：『當立和尚。弟子看和尚，當如父想，敬重相瞻視。』又病比丘無人看故，便致命終。佛言：『當立弟",
    "T40n1808_001:0497a11": "子。應共相敬重瞻視，便得正法久住，增益廣大。和尚看弟子當如兒想。』」《善見》云：「以初不請故，後便違教，佛制令",
    "T40n1808_001:0497a12": "請也。」若依本律，請法不在僧中。今依《十誦》、《僧祇》，令受戒人先入僧中，教使次第一一頭面禮僧足，然後請之。當偏",
    "T40n1808_001:0497a13": "袒右肩、脫革屣、右膝著地、合掌，教如是請言：",
    "T40n1808_001:0497a14": "「大德一心念！我某甲，請大德為和尚，願大德",
    "T40n1808_001:0497a15": "為我作和尚，我依大德故，得受具足戒，慈愍",
    "T40n1808_001:0497a16": "故。」三請已。《僧祇》云：「眾中三請已，和尚應語，發彼喜心。」《律》本言：「可爾，教授汝。清",
    "T40n1808_001:0497a17": "淨莫放逸！」依《佛阿毘曇》中，二阿闍梨亦有請法。即准上文。餘師義例。",
    "T40n1808_001:0497a18": "二、安受者所在。佛言：「受戒人不得在空、隱沒、離見聞處。若在界外，其和尚及足數人，亦",
    "T40n1808_001:0497a19": "不得在空，乃至界外。」佛言：「當安欲受戒者眼見、耳不聞處立。」",
    "T40n1808_001:0497a20": "三、差人問緣。時有欲受戒者，將至界外，脫衣看，稽留受戒事。佛言：「不應爾。自今已去，聽於先問",
    "T40n1808_001:0497a21": "十三難事，然後受戒。」戒師當問云：「眾中誰能與某甲作教授師？」若有者，答言：「我某甲能。」戒師應和僧索欲已，白言：",
    "T40n1808_001:0497a22": "「大德僧聽！彼某甲，從和尚某甲求受具足戒。",
    "T40n1808_001:0497a23": "若僧時到，僧忍聽：某甲為教授師。白如是。」",
    "T40n1808_001:0497a24": "四、出眾問法。《五分》云：應安慰言「汝莫恐懼，須臾持汝著高勝處」等已，取其衣鉢，示語之言：",
    "T40n1808_001:0497a25": "「此是安多會、此是欝多羅僧、此是僧伽梨。」",
    "T40n1808_001:0497a26": "《薩婆多》云：「此三衣名，九十六種外道所無，唯佛法中有，今故示汝。」「此是鉢多羅。」《十誦》",
    "T40n1808_001:0497b01": "云：「鉢是恒沙諸佛標幟。」「此衣鉢是汝有不？」答言：「是。」諸部中亦即加受法者。",
    "T40n1808_001:0497b02": "應語言：「善男子諦聽！今是至誠時，我今當",
    "T40n1808_001:0497b03": "問汝，汝隨我問應答。若不實者，當言不實；若",
    "T40n1808_001:0497b04": "實，言實。汝不犯邊罪耶？」答言：「無者。」應語言：「汝應不識此罪名。謂曾受佛戒已，犯",
    "T40n1808_001:0497b05": "於四重，即是佛法海外人，故名邊罪。汝不有邪？」義決云：凡問難有無，意在相解，故中、邊不相領解，尚不成犯戒、",
    "T40n1808_001:0497b06": "捨戒。今雖問而不識者，與不問無別。《律》云：「不成受戒。」故以下，類此可知。「汝不污比丘",
    "T40n1808_001:0497b07": "尼不？」《僧祇律》云：「謂白衣時，污淨戒尼梵行。」「汝非賊住耶？」謂白衣、沙彌時，盜聽說",
    "T40n1808_001:0497b08": "戒、羯磨，同僧法事。「汝不破內外道耶？」謂曾作外道來，受具足戒，後復入外道，今又重",
    "T40n1808_001:0497b09": "來受具戒者。「汝非黃門耶？」謂非生、揵、妬、變、半月、自截等六種者。「汝非殺父",
    "T40n1808_001:0497b10": "耶？「汝非殺母耶？「汝非殺阿羅漢耶？「汝非破僧",
    "T40n1808_001:0497b11": "耶？「汝非惡心出佛身血耶？」《僧祇律》云：「此二難，佛滅後無。佛久涅槃，依舊文",
    "T40n1808_001:0497b12": "問耳。」「汝非是非人耶？」謂諸天、鬼神等變為人形而受者。「汝非畜生耶？」",
    "T40n1808_001:0497b13": "謂有龍、畜能變形為人而來受者。汝非二形耶？謂此身中具有男女根，正乖道器。汝今無不，應",
    "T40n1808_001:0497b14": "一一具解。問已，若答言「無」者，「汝今字誰？「和上字誰？「年滿二",
    "T40n1808_001:0497b15": "十不？」此三事及十三難，並須一一問答，以不具故不得戒。「三衣鉢具足不？「父",
    "T40n1808_001:0497b16": "母聽汝不？「汝非負人債不？「汝非奴不？「汝非官",
    "T40n1808_001:0497b17": "人不？「汝是丈夫不？」《律本》云：「年滿二十者，能耐寒、熱、風、雨、飢、渴、持戒、一食，忍惡言及毒蟲",
    "T40n1808_001:0497b18": "十事，是丈夫相。」《僧祇》云：「二十已上、七十已下，有所堪能，是丈夫位，得與受戒。若過若減，縱有所堪，及是應法而無",
    "T40n1808_001:0497b19": "所堪者，並不得與授戒。」「丈夫有如是病：癩、癰疽、白癩、乾痟、",
    "T40n1808_001:0497b20": "癲狂。汝無如此諸病不？」並依有無具答。「如我今問汝，僧",
    "T40n1808_001:0497b21": "中亦當如是問。如汝向者答我，僧中亦當如",
    "T40n1808_001:0497b22": "是答。」教授師應正理威儀已，便告言：「待至僧中，召命當來。」",
    "T40n1808_001:0497b23": "五、白召入眾法。佛言：「彼教授師問已，還來眾中，如常威儀，相去舒手相及處立。」當作如是白",
    "T40n1808_001:0497b24": "言：「大德僧聽！彼某甲，從和上某甲求受具",
    "T40n1808_001:0497b25": "足戒。若僧時到，僧忍聽：我已問竟，聽將來。白",
    "T40n1808_001:0497b26": "如是。」作此白已，應喚來。來已，當為捉衣鉢，在戒師前，右膝著地、合掌，當教如是乞。",
    "T40n1808_001:0497c01": "六、明乞戒法。彼教授師如前教已，應語言：「計乞戒法，汝應自陳，但以不解，故我教汝。」應言：",
    "T40n1808_001:0497c02": "「大德僧聽！我某甲，從和上某甲，求受具足",
    "T40n1808_001:0497c03": "戒。我某甲，今從眾僧乞受具足戒，某甲為和",
    "T40n1808_001:0497c04": "上。願僧慈愍故，拔濟我。」三乞已。教授師復坐。",
    "T40n1808_001:0497c05": "七、戒師和問法。應作白言：「大德僧聽！此某甲，從和",
    "T40n1808_001:0497c06": "上某甲，求受具足戒。此某甲，今從眾僧乞",
    "T40n1808_001:0497c07": "受具足戒，某甲為和上。若僧時到，僧忍聽：",
    "T40n1808_001:0497c08": "我問諸難事。白如是。」",
    "T40n1808_001:0497c09": "八、正問法。應言：「此安多會、欝多羅僧、僧伽梨、鉢多羅，此衣鉢是汝有不？」彼答言：「是。」語言：",
    "T40n1808_001:0497c10": "「善男子聽！今是至誠時，實語時，今隨所問，汝",
    "T40n1808_001:0497c11": "當隨實答。」《僧祇》云：「汝若不實答，便欺誑諸天、魔、梵、沙門、婆羅門、諸天、世人，亦欺誑如來及以眾僧，自",
    "T40n1808_001:0497c12": "得大罪。」「汝不犯邊罪耶？「汝不犯比丘尼耶？「汝非",
    "T40n1808_001:0497c13": "賊心受戒耶？「汝非破內外道耶？「汝非黃門耶？",
    "T40n1808_001:0497c14": "「汝非殺父耶？「汝非殺母耶？「汝非殺阿羅漢耶？",
    "T40n1808_001:0497c15": "「汝非破僧耶？「汝非惡心出佛身血耶？「汝非非",
    "T40n1808_001:0497c16": "人耶？「汝非畜生耶？「汝非二形耶？」若隨答言「無」者，「汝字",
    "T40n1808_001:0497c17": "何等？「和上字誰？「年滿二十未？「三衣、鉢具足",
    "T40n1808_001:0497c18": "不？「父母聽汝不？「汝不負人債不？「汝非奴不？「汝",
    "T40n1808_001:0497c19": "非官人不？「汝是丈夫不？「丈夫有如是病：癩、癰",
    "T40n1808_001:0497c20": "疽、白癩、乾痟、癲狂病，汝今有如是病無耶？」並依",
    "T40n1808_001:0497c21": "問已有無具答，詞義相領，同前教授。",
    "T40n1808_001:0497c22": "二、正授戒體法《薩婆多論》云：「凡欲受戒，先與說法引導開解，令於一切境上起慈悲心，便得",
    "T40n1808_001:0497c23": "增上戒。」應語彼言：「六道眾生多是戒障，唯人得受，猶含遮難，不必並堪。汝無遮難，定得受戒。汝當依文，發增上心，",
    "T40n1808_001:0497c24": "所謂救攝一切眾生，以法度彼。又戒是諸善根本，能作三乘正因。又戒是佛法中寶，餘道所無。又能護持佛法，令",
    "T40n1808_001:0498a01": "正法久住。又羯磨威勢，眾僧大力，能舉法界勝法，置汝身心中。汝當一心諦受。」應作白言：「大德僧",
    "T40n1808_001:0498a02": "聽！此某甲，從和尚某甲，求受具足戒。此某甲，",
    "T40n1808_001:0498a03": "今從眾僧乞受具足戒，某甲為和上。某甲自",
    "T40n1808_001:0498a04": "說清淨，無諸難事，年滿二十，三衣鉢具。若僧",
    "T40n1808_001:0498a05": "時到，僧忍聽：僧授某甲具足戒，某甲為和尚。",
    "T40n1808_001:0498a06": "白如是。」《僧祇》云：「作白已，問僧『成就不？』乃至羯磨第一、第二、第三亦如是。」《十誦》云：「羯磨受戒時，當一心聽，",
    "T40n1808_001:0498a07": "莫餘覺、餘思惟，應敬重，當正思惟，心心相憶念，應分別之，違者突吉羅。」「大德僧聽！此某",
    "T40n1808_001:0498a08": "甲，從和尚某甲，求受具足戒。此某甲，今從眾",
    "T40n1808_001:0498a09": "僧乞受具足戒，某甲為和尚。某甲自說清",
    "T40n1808_001:0498a10": "淨，無諸難事，年滿二十，三衣鉢具。僧今授某",
    "T40n1808_001:0498a11": "甲具足戒，某甲為和尚。誰諸長老忍『僧與某",
    "T40n1808_001:0498a12": "甲授具足戒，某甲為和尚』者默然，誰不忍者",
    "T40n1808_001:0498a13": "說。是初羯磨。」第二、第三亦如上。次第問答，無違者得。「僧已忍『與某甲",
    "T40n1808_001:0498a14": "授具足戒』竟，某甲為和尚。僧忍默然故，是事",
    "T40n1808_001:0498a15": "如是持。」《善見論》中及《律本》並云「授具足已，和尚、阿闍梨等當為記春、夏、冬時，某月某日，乃至量",
    "T40n1808_001:0498a16": "影等時授具足戒。」次說隨相時有比丘受具已，眾僧捨去，既不識犯，便造重罪。佛言：「自今",
    "T40n1808_001:0498a17": "已去作羯磨已，當先與說四波羅夷法。」「善男子聽！如來、至真、等正覺",
    "T40n1808_001:0498a18": "說四波羅夷法，若比丘犯一一法，非沙門，非",
    "T40n1808_001:0498a19": "釋子。「汝一切不得犯婬、作不淨行。若比丘犯",
    "T40n1808_001:0498a20": "不淨行，受婬欲法，乃至共畜生，非沙門，非釋",
    "T40n1808_001:0498a21": "子。爾時世尊與說譬喻：『猶如有人截其頭，終",
    "T40n1808_001:0498a22": "不能還活，比丘亦如是，犯波羅夷法已，不能",
    "T40n1808_001:0498a23": "還成比丘行。』汝是中盡形壽不得作，能持不？」",
    "T40n1808_001:0498a24": "答言：「能持！」「一切不得盜，下至草葉。若比丘盜人五",
    "T40n1808_001:0498a25": "錢、若過五錢，若自取、教人取，若自破、教人破，",
    "T40n1808_001:0498a26": "若自斫、教人斫，若燒、若埋、若壞色者，彼非沙",
    "T40n1808_001:0498a27": "門，非釋子。譬如斷多羅樹心，終不復更生長。",
    "T40n1808_001:0498a28": "比丘亦如是，犯波羅夷法已，終不還成比丘",
    "T40n1808_001:0498b01": "行。汝是中盡形壽不得作，能持不？」答言：「能持！」「一切不",
    "T40n1808_001:0498b02": "得故斷眾生命，下至蟻子。若比丘故自手斷",
    "T40n1808_001:0498b03": "人命，持刀授與人，教死，歎死，與人非藥，若墮",
    "T40n1808_001:0498b04": "胎，若󰚏禱殺，自作方便，若教人作，非沙門，",
    "T40n1808_001:0498b05": "非釋子。譬喻者說言：『猶如鍼鼻缺不堪復用，",
    "T40n1808_001:0498b06": "比丘亦如是，犯波羅夷法已，不復還成比",
    "T40n1808_001:0498b07": "丘行。』汝是中盡形壽不得作，能持不？」答言：「能持！」「一",
    "T40n1808_001:0498b08": "切不得妄語，乃至戲笑。若比丘非真實、非己",
    "T40n1808_001:0498b09": "有，自說言：『我得上人法——得禪、得解脫、得定、得",
    "T40n1808_001:0498b10": "四空定，得須陀洹果、斯陀含果、阿那含果、阿",
    "T40n1808_001:0498b11": "羅漢果，天、龍來、鬼神來供養我。』彼非沙門，非",
    "T40n1808_001:0498b12": "釋子。譬喻者說：『譬如大石破為二分，終不可",
    "T40n1808_001:0498b13": "還合，比丘亦復如是，犯此波羅夷法已，不",
    "T40n1808_001:0498b14": "復還成比丘行。』汝是中盡形壽不得作，能持",
    "T40n1808_001:0498b15": "不？」答言：「能持！」",
    "T40n1808_001:0498b16": "授四依法時世飢儉，乞求難得，有外道輒自出家受戒，後僧無食，便即休道。佛言：「先與四依，然後",
    "T40n1808_001:0498b17": "授戒。」復有外道求僧出家，先說四依，彼即報言：「我堪二依。若納衣、腐藥，不堪此二。」便即休道。佛言：「此外道大有",
    "T40n1808_001:0498b18": "所失，自今已去，後授四依。」應如是授言：「善男子聽！如來、至真、等正覺",
    "T40n1808_001:0498b19": "說四依法，比丘依此得出家，受具足戒，成比",
    "T40n1808_001:0498b20": "丘法。比丘依糞掃衣，依此得出家，受具足戒，",
    "T40n1808_001:0498b21": "成比丘法。是中盡形壽能持不？」答言：「能持！」「若得長利",
    "T40n1808_001:0498b22": "——檀越施衣、割壞衣，得受。」「比丘依乞食，比丘依",
    "T40n1808_001:0498b23": "是得出家，受具足戒，得成比丘法。是中盡形",
    "T40n1808_001:0498b24": "壽能持不？」答言：「能持！」「若得長利——若僧差食、檀越送",
    "T40n1808_001:0498b25": "食、月八日食、十五日食、月初日食、僧常食、",
    "T40n1808_001:0498b26": "檀越請食，得受。」「依樹下坐，比丘依此得出家，",
    "T40n1808_001:0498b27": "受具足戒，成比丘法。是中盡形壽能持不？」答言：「能持！」",
    "T40n1808_001:0498b28": "「若得長利——若別房、尖頭屋、小房、石室、兩房一",
    "T40n1808_001:0498c01": "戶，得受。」「依腐爛藥，比丘依此得出家，受具足",
    "T40n1808_001:0498c02": "戒，成比丘法。是中盡形壽能持不？」答言：「能持！」「若得長",
    "T40n1808_001:0498c03": "利——酥、油、生酥、蜜、石蜜，得受。」「汝已受戒已，白",
    "T40n1808_001:0498c04": "四羯磨如法成就，得處所，和尚如法、阿闍",
    "T40n1808_001:0498c05": "梨如法，眾僧具足滿，汝當善受教法，應當勸",
    "T40n1808_001:0498c06": "化作福、治塔、供養眾僧。和尚、阿闍梨若一切",
    "T40n1808_001:0498c07": "如法教，不得違逆，應學問、誦經，懃求方便，於",
    "T40n1808_001:0498c08": "佛法中得須陀洹果、斯陀含果、阿那含果、阿",
    "T40n1808_001:0498c09": "羅漢果。汝始發心出家，功不唐捐，果報不絕。",
    "T40n1808_001:0498c10": "餘所未知，當問和尚、阿闍梨。」佛言：「當令受具戒者在前而去。」弟子當日",
    "T40n1808_001:0498c11": "三時問訊和尚：朝、中、日暮。當為和尚執作二事，勞苦不得辭設：一者修理房舍、二者補浣衣服。和尚一切如法教，",
    "T40n1808_001:0498c12": "盡當奉行，違者如法治。",
    "T40n1808_001:0498c13": "請依止師法時有比丘，和尚命終，若休道，決意出界外。以無人教授故，種種破戒，作非威",
    "T40n1808_001:0498c14": "儀。佛言：「聽有阿闍梨，當共相奉敬瞻視，如和尚法。」當具修威儀，如是請云：「大德一心念！",
    "T40n1808_001:0498c15": "我某甲，今求大德為依止，願大德與我依止，",
    "T40n1808_001:0498c16": "我依大德住。」三說已。其阿闍梨亦須乞畜眾法，如和尚法不異。彼受請已，應報言：「可爾！",
    "T40n1808_001:0498c17": "與汝依止，汝莫放逸！」弟子當為執作二事，不得辭設。請經問義，有所知解，至",
    "T40n1808_001:0498c18": "滿五歲，得離依止。若無所知，誦戒不利，盡形依止。阿闍梨須具五德——知犯、知不犯、知輕、知重、滿十歲，方得攝他。若無",
    "T40n1808_001:0498c19": "此德，不依無過。和尚之德類此。",
    "T40n1808_001:0498c20": "尼眾授戒法《善見》云：「尼者，女也；摩者，母也。」重尼，故稱之。《智度論》云：「尼得無量律儀故，應次",
    "T40n1808_001:0498c21": "比丘後。佛以儀式不便故，在沙彌後。」《愛道經》云：「女人但惑色，畜眾，知須臾事，故制依大僧。」",
    "T40n1808_001:0498c22": "授沙彌尼戒法其畜眾羯磨、剃髮法、出家法，具如上僧中，唯加「尼」字為異。",
    "T40n1808_001:0498c23": "授式叉摩那尼法《律本》：「諸尼輒度人出家受戒，以不知戒相故，造作非法。佛言：『應與學",
    "T40n1808_001:0498c24": "戒羯磨。』」《十誦》中，「輒度妊身女人，過起，佛言：『與二歲羯磨，可知有無。』然六法淨心，二歲淨身。」",
    "T40n1808_001:0498c25": "乞學戒法佛言：「聽十歲曾嫁，及十八童女欲二歲學戒者。」當詣僧中，偏露右肩、脫革屣、禮尼僧足、兩",
    "T40n1808_001:0498c26": "膝著地、合掌，教作乞言：「大姊僧聽！我某甲沙彌尼，今從僧",
    "T40n1808_001:0499a01": "乞二歲學戒，某甲尼為和尚。願僧與我二歲",
    "T40n1808_001:0499a02": "學戒，慈愍故。」三乞已。沙彌尼應往離聞處，著見處立。",
    "T40n1808_001:0499a03": "與學戒法彼尼眾中，作羯磨者應言：「大姊僧聽！彼某甲沙彌",
    "T40n1808_001:0499a04": "尼，今從僧乞二歲學戒，某甲尼為和尚。若僧",
    "T40n1808_001:0499a05": "時到，僧忍聽：與某甲沙彌尼二歲學戒，某甲",
    "T40n1808_001:0499a06": "尼為和尚。白如是。「大姊僧聽！彼某甲沙彌尼，",
    "T40n1808_001:0499a07": "從僧乞二歲學戒，某甲尼為和尚。僧今與某",
    "T40n1808_001:0499a08": "甲沙彌尼二歲學戒，某甲尼為和尚。誰諸大",
    "T40n1808_001:0499a09": "姊忍『僧與彼某甲沙彌尼二歲學戒，某甲尼",
    "T40n1808_001:0499a10": "為和尚』者默然，誰不忍者說。是初羯磨。」如是三說。「僧",
    "T40n1808_001:0499a11": "已忍『與某甲沙彌尼二歲學戒，某甲尼為和",
    "T40n1808_001:0499a12": "尚』竟。僧忍默然故，是事如是持。」",
    "T40n1808_001:0499a13": "次說戒相法佛言：「應喚來入眾，與說六法名字。」「某甲諦聽！如來、",
    "T40n1808_001:0499a14": "無所著、等正覺說六法。「不得犯不淨行、行婬",
    "T40n1808_001:0499a15": "欲法。若式叉摩那行婬欲法，非式叉摩那，非",
    "T40n1808_001:0499a16": "釋種女。若與染污心男子身相觸，缺戒，應更",
    "T40n1808_001:0499a17": "與戒。是中盡形壽不得犯，能持不？」答言：「能持！」「不得",
    "T40n1808_001:0499a18": "偷盜，乃至草葉。若式叉摩那取人五錢，若過",
    "T40n1808_001:0499a19": "五錢，若自取、教人取，若自斫、教人斫，若燒、若",
    "T40n1808_001:0499a20": "埋、若壞色，非式叉摩那，非釋種女。若取減五",
    "T40n1808_001:0499a21": "錢，缺戒，應更與戒。是中盡形壽不得犯，能持",
    "T40n1808_001:0499a22": "不？」答言：「能持！」「不得故斷眾生命，乃至蟻子。若式叉摩",
    "T40n1808_001:0499a23": "那故自手斷人命，求刀授與人，教死，讚死，若",
    "T40n1808_001:0499a24": "與非藥、若墮胎、若󰚏禱呪術，自作、教人作",
    "T40n1808_001:0499a25": "者，非式叉摩那，非釋種女。若斷畜生不能變",
    "T40n1808_001:0499a26": "化者命，缺戒，應更與戒。是中盡形壽不得犯，",
    "T40n1808_001:0499a27": "能持不？」答言：「能持！」「不得妄語，乃至戲笑。若式叉摩",
    "T40n1808_001:0499a28": "那不真實，非己有，自稱言得上人法——得禪、得",
    "T40n1808_001:0499b01": "解脫、三昧正受，得須陀洹果、斯陀含果、阿那",
    "T40n1808_001:0499b02": "含果、阿羅漢果，天來、龍來、鬼神來供養我，此",
    "T40n1808_001:0499b03": "非式叉摩那，非釋種女。若於眾中故作妄語，",
    "T40n1808_001:0499b04": "缺戒，應更與戒。是中盡形壽不得犯，能持不？」",
    "T40n1808_001:0499b05": "答言：「能持！」「不得非時食。若式叉摩那非時食，缺戒，",
    "T40n1808_001:0499b06": "應更與戒。是中盡形壽不得犯，能持不？」答言：「能持！」",
    "T40n1808_001:0499b07": "「不得飲酒。若式叉摩那飲酒，缺戒，應更與戒。",
    "T40n1808_001:0499b08": "是中盡形壽不得犯，能持不？」答言：「能持！」佛言：「式叉尼一切大尼戒應學，",
    "T40n1808_001:0499b09": "除自手取食、授食與他。此學法女，具學三法：一學根本，即四重是；二、學六法，謂染心相觸盜、減五錢、斷畜生命、小",
    "T40n1808_001:0499b10": "妄語、非時食、飲酒也；三、學行法，謂大尼諸戒及威儀，並制學之。若犯根本戒法者，應滅擯。若缺學法者，更與二年",
    "T40n1808_001:0499b11": "羯磨。若違行法，直犯佛教，即須懺悔，不壞本所學六法。」",
    "T40n1808_001:0499b12": "授比丘尼戒法佛言：「有八敬比丘尼、善來比丘尼、破結使比丘尼；羯磨受中，有遣信比丘",
    "T40n1808_001:0499b13": "尼、十歲曾嫁比丘尼、十八童女二歲學戒二十眾比丘尼、邊方義立十眾比丘尼。前三唯局佛世，後五通於",
    "T40n1808_001:0499b14": "像末。」",
    "T40n1808_001:0499b15": "乞畜眾法佛言：「尼滿十二歲欲度人者，應具修威儀，禮諸尼僧足，如大僧法三乞已。」文同故不",
    "T40n1808_001:0499b16": "出。其度沙彌尼、式叉尼、大戒尼，並須別乞。以年年度弟子犯罪故，或捨畜眾法等故。",
    "T40n1808_001:0499b17": "與畜眾法佛言：「尼僧當觀此人堪能教授二歲學戒、二事攝取者，當與羯磨。」文亦如上。若不堪教",
    "T40n1808_001:0499b18": "授、攝取者，羯磨非法。",
    "T40n1808_001:0499b19": "正授戒前具八緣：一、明請和尚法。佛言：「若十歲曾嫁、二",
    "T40n1808_001:0499b20": "歲學戒、年滿十二，若十八童女、二歲學戒、年滿二十者，應與授戒。」具修威儀，教言：「大姊一心",
    "T40n1808_001:0499b21": "念！我某甲，求阿姨為和尚，願阿姨為我作和",
    "T40n1808_001:0499b22": "尚。我依阿姨故，得受大戒，慈愍故。」三請已。答言：「可爾。」乃至請",
    "T40n1808_001:0499b23": "二闍梨、七證戒人，亦爾。二、佛言：「當安受戒人離聞處、著見處",
    "T40n1808_001:0499b24": "立。」",
    "T40n1808_001:0499b25": "三、差教師法。是中戒師應問言：「誰能與某甲作教授師？」有者答言：「我某甲能。」應作白差，如是",
    "T40n1808_001:0499b26": "言：「大姊僧聽！彼某甲，從和尚尼某甲，求受大",
    "T40n1808_001:0499c01": "戒。若僧時到，僧忍聽：某甲為教授師。白如是。」",
    "T40n1808_001:0499c02": "四、教師出眾問法。當起，禮尼僧足已，往受戒者所，語言：「妹！此是安陀",
    "T40n1808_001:0499c03": "會，此欝多羅僧，此僧伽梨，此僧祇支，此覆",
    "T40n1808_001:0499c04": "肩衣，此鉢多羅。此衣、鉢是汝有不？」答言：「是。」「妹聽！",
    "T40n1808_001:0499c05": "今是真誠時、實語時。我今問汝，實當言實，不",
    "T40n1808_001:0499c06": "實當言不實。汝不犯邊罪不？」謂曾受五戒、八戒、十戒犯四重已，及受",
    "T40n1808_001:0499c07": "大戒犯八重已，還俗訖，今重來者，名邊罪人。應答云：",
    "T40n1808_001:0499c08": "「不犯。」已下難遮，並准上問，以彼此不解者，非問答故。「汝",
    "T40n1808_001:0499c09": "不犯淨行比丘不？「汝非賊心受戒不？「汝不破",
    "T40n1808_001:0499c10": "內外道不？「汝非黃門不？「汝非殺父不？「汝非殺",
    "T40n1808_001:0499c11": "母不？「汝非殺阿羅漢不？「汝非破僧不？「汝非惡",
    "T40n1808_001:0499c12": "心出佛身血不？「汝非非人不？「汝非畜生不？「汝",
    "T40n1808_001:0499c13": "非二形不？」並答言：「非。」「汝字何等？」答言：「某甲。」「和尚字誰？」答言：「某甲。」「年",
    "T40n1808_001:0499c14": "歲滿不？」云：「滿。」「衣鉢具不？」答言：「具。」「父母、夫主聽不？」隨當時有者言",
    "T40n1808_001:0499c15": "之，不得兩牒。若無，言「無」。「汝不負債不？」答云言：「無。」「汝非婢不？」答云：「非。」",
    "T40n1808_001:0499c16": "「汝是女人不？」答言：「是。」「女人有如是諸病：癩、癰疽、白",
    "T40n1808_001:0499c17": "癩、乾痟、癲狂、二根、二道合、道小、常漏大小",
    "T40n1808_001:0499c18": "便、涕唾常流出。汝有如此病不？」竝答言「無」者，又應告言：「如我",
    "T40n1808_001:0499c19": "向問汝事，僧中亦當如是問。如汝向者答我，",
    "T40n1808_001:0499c20": "眾僧中亦當如是答。」",
    "T40n1808_001:0499c21": "五、喚入眾法。佛言：彼教授師。問已，來至眾中舒手相及處，立已應作白召言：「大姊僧",
    "T40n1808_001:0499c22": "聽！彼某甲，從和尚尼某甲，求受大戒。若僧時",
    "T40n1808_001:0499c23": "到，僧忍聽：我已教授竟，聽使來。白如是。」即遙語言：「汝",
    "T40n1808_001:0499c24": "來。」來已，為捉衣鉢，令入僧中。",
    "T40n1808_001:0499c25": "六、明乞戒法。當禮僧足，在戒師前，兩膝著地、合掌，教師教乞言：「大姊僧聽！我",
    "T40n1808_001:0499c26": "某甲，從和尚尼某甲，求受大戒。我某甲，今從",
    "T40n1808_001:0499c27": "眾僧乞受大戒，和尚尼某甲。願僧濟度我，慈",
    "T40n1808_001:0499c28": "愍故。」如是三乞。",
    "T40n1808_001:0499c29": "七、戒師白和法。彼戒師應白言：「大姊僧聽！此某甲，從",
    "T40n1808_001:0500a01": "和尚尼某甲，求受大戒。此某甲，今從眾僧乞",
    "T40n1808_001:0500a02": "受大戒，和尚尼某甲。若僧時到，僧忍聽：我問",
    "T40n1808_001:0500a03": "諸難事。白如是。」",
    "T40n1808_001:0500a04": "八、對眾問法彼戒師應問言：「汝諦聽！今是真誠時，我今",
    "T40n1808_001:0500a05": "問汝，有當言有，無當言無。「汝不犯邊罪耶？「汝",
    "T40n1808_001:0500a06": "不犯比丘耶？「汝不賊心受戒耶？「汝不破內外",
    "T40n1808_001:0500a07": "道耶？「汝非黃門耶？「汝不殺父耶？「汝不殺母耶？",
    "T40n1808_001:0500a08": "「汝不殺阿羅漢耶？「汝不破僧耶？「汝不惡心出",
    "T40n1808_001:0500a09": "佛身血耶？「汝非非人耶？「汝非畜生耶？「汝非二",
    "T40n1808_001:0500a10": "形耶？」並答言：「無。」「汝字何等？「和尚字誰？「年歲滿不？「衣",
    "T40n1808_001:0500a11": "鉢具足不？「父母、夫主聽汝不？「汝不負債不？",
    "T40n1808_001:0500a12": "「汝非婢不？「汝是女人不？「女人有如是諸痛癩、",
    "T40n1808_001:0500a13": "癰疽、白癩、㽳痟、癲狂、二根、二道合、道小、大",
    "T40n1808_001:0500a14": "小便常漏、涕唾常出。汝有如是諸病不？」並隨有無，",
    "T40n1808_001:0500a15": "具須答已。",
    "T40n1808_001:0500a16": "正授本法羯磨文彼戒師當隨機示道，令發增上心，使具本法已，應白言：「大",
    "T40n1808_001:0500a17": "姊僧聽！此某甲，從和尚尼某甲，求受大戒。此",
    "T40n1808_001:0500a18": "某甲，今從僧乞受大戒，和尚尼某甲。某甲自",
    "T40n1808_001:0500a19": "說清淨，無諸難事，年歲已滿，衣鉢具足。若僧",
    "T40n1808_001:0500a20": "時到，僧忍聽：僧今與某甲授大戒，和尚尼",
    "T40n1808_001:0500a21": "某甲。白如是。」「大姊僧聽！此某甲，從和尚尼某",
    "T40n1808_001:0500a22": "甲，求受大戒。此某甲，今從僧乞受大戒，和尚",
    "T40n1808_001:0500a23": "尼某甲。某甲自說清淨，無諸難事，年歲已滿，",
    "T40n1808_001:0500a24": "衣鉢具足。僧今為某甲授大戒，和尚尼某甲。",
    "T40n1808_001:0500a25": "誰諸大姊忍『僧今為某甲受大戒，和尚尼某",
    "T40n1808_001:0500a26": "甲』者默然，誰不忍者說。」是初羯磨。第二、第三亦如是說。「僧已忍",
    "T40n1808_001:0500a27": "『與某甲授大戒』竟，和尚尼某甲。僧忍默然故，",
    "T40n1808_001:0500a28": "是事如是持。」",
    "T40n1808_001:0500a29": "本法尼往大僧中受戒法《五分律》云：「彼和上、阿闍梨復集十比丘尼僧，",
    "T40n1808_001:0500b01": "往比丘僧中，在羯磨師前小遠，兩膝著地，乞受具戒」等。義准尼僧自結大界，護別眾過等。",
    "T40n1808_001:0500b02": "請羯磨師法《律》無正文，准前具有，應教言：「大德一心念！我某甲，",
    "T40n1808_001:0500b03": "今請大德為羯磨阿闍梨，願大德為我作羯",
    "T40n1808_001:0500b04": "磨阿闍梨。我依大德故，得受大戒，慈愍故。」三請",
    "T40n1808_001:0500b05": "已。彼應如上答：「可爾。」",
    "T40n1808_001:0500b06": "乞受戒法佛言：彼受戒者禮僧足，兩膝著地，合掌教乞言：「大德僧聽！我",
    "T40n1808_001:0500b07": "某甲，從和尚尼某甲，求受大戒。我某甲，今從",
    "T40n1808_001:0500b08": "僧乞受大戒，和尚尼某甲。願僧拔濟我，慈愍",
    "T40n1808_001:0500b09": "故。」三說已。尼教授師當復本座。",
    "T40n1808_001:0500b10": "戒師和問法此中戒師應索欲問，答訖，應如是白言：「大德僧聽！此某",
    "T40n1808_001:0500b11": "甲，從和尚尼某甲，求受大戒。此某甲，今從僧",
    "T40n1808_001:0500b12": "乞受大戒，和尚尼某甲。若僧時到，僧忍聽：我",
    "T40n1808_001:0500b13": "問諸難事。白如是。」",
    "T40n1808_001:0500b14": "正問難遮法應安慰法如上已，便語言：「汝諦聽！今是真誠時，",
    "T40n1808_001:0500b15": "我今問汝，有當言有，無當言無。「汝不犯邊罪耶？",
    "T40n1808_001:0500b16": "「汝不犯比丘耶？「汝非賊心為道耶？「汝非壞二",
    "T40n1808_001:0500b17": "道耶？「汝非黃門耶？「汝非殺父耶？「汝非殺母耶？",
    "T40n1808_001:0500b18": "「汝非殺阿羅漢耶？「汝非破僧耶？「汝不惡心出",
    "T40n1808_001:0500b19": "佛身血耶？「汝非非人耶？「汝非畜生耶？「汝非二",
    "T40n1808_001:0500b20": "形耶？」並令識相分明顯答。以不解故，無由得戒。「汝字何等？「和尚字",
    "T40n1808_001:0500b21": "誰？「年歲滿二十未？「衣鉢具足不？「父母、夫主聽",
    "T40n1808_001:0500b22": "汝不？「汝不負人債不？「汝非婢不？「汝是女人不？",
    "T40n1808_001:0500b23": "「女人有如是諸病：癩、癰疽、白癩、㽳痟、癲狂、二",
    "T40n1808_001:0500b24": "根、二道合、道小、大小便常漏、涕唾常出。汝無",
    "T40n1808_001:0500b25": "如是諸病不？」並隨前事，有無具答。「汝學戒未？」即應答言：「已學戒。」復應問言：",
    "T40n1808_001:0500b26": "「清淨不？」復重答言：「清淨。」復應問餘尼言：「某甲已學戒未？」餘尼答言：「已",
    "T40n1808_001:0500b27": "學戒。」重問言：「清淨不？」餘尼重答：「清淨。」",
    "T40n1808_001:0500b28": "正授戒體法戒師應略說發戒方便，如大僧受戒中所說，以得戒在大僧，理須知正法。羯磨云：",
    "T40n1808_001:0500b29": "「大德僧聽！此某甲，從和尚尼某甲，求受大戒。",
    "T40n1808_001:0500c01": "此某甲，今從僧乞受大戒，和尚尼某甲。某甲所",
    "T40n1808_001:0500c02": "說清淨，無諸難事，年歲已滿，衣鉢具足，已學",
    "T40n1808_001:0500c03": "戒清淨。若僧時到，僧忍聽：僧今為某甲受大",
    "T40n1808_001:0500c04": "戒，和尚尼某甲。白如是。「大德僧聽！此某甲，從",
    "T40n1808_001:0500c05": "和尚尼某甲，求受大戒。此某甲，今從僧乞受",
    "T40n1808_001:0500c06": "大戒，和尚尼某甲。某甲所說清淨，無諸難事，",
    "T40n1808_001:0500c07": "年歲已滿、衣鉢具足、已學戒清淨。僧今為某",
    "T40n1808_001:0500c08": "甲授大戒，和尚尼某甲。誰諸長老忍『僧與某",
    "T40n1808_001:0500c09": "甲授大戒、和尚尼某甲』者默然，誰不忍者說。",
    "T40n1808_001:0500c10": "是初羯磨。」三說如上。問成就已，應言：「僧已忍『為某甲授大戒』",
    "T40n1808_001:0500c11": "竟，和尚尼某甲。僧忍默然故，是事如是持。」授已，",
    "T40n1808_001:0500c12": "亦如上為說記春、夏、冬時節，示語云。",
    "T40n1808_001:0500c13": "次授戒相應語云：「族姓女聽！此是如來、無所著、",
    "T40n1808_001:0500c14": "等正覺說八波羅夷法，犯者，非比丘尼，非釋",
    "T40n1808_001:0500c15": "種女。「不得作不淨行，行婬欲法。若比丘尼，",
    "T40n1808_001:0500c16": "意樂作不淨行，行婬欲法，乃至共畜生，此非",
    "T40n1808_001:0500c17": "比丘尼，非釋種女。汝是中盡形壽不得犯，能",
    "T40n1808_001:0500c18": "持不？」答言：「能持！」「不得盜，乃至草葉。若比丘尼，偷人",
    "T40n1808_001:0500c19": "五錢、若過五錢，若自取、教人取，若自斫、教",
    "T40n1808_001:0500c20": "人斫，若自破、教人破，若燒、若埋、若壞色，彼",
    "T40n1808_001:0500c21": "非比丘尼，非釋種女。汝是中盡形壽不得犯，",
    "T40n1808_001:0500c22": "能持不？」答言：「能持！」「不得故斷眾生命，乃至蟻子。若",
    "T40n1808_001:0500c23": "比丘尼故自手斷人命，若持刀與人，教死，讚",
    "T40n1808_001:0500c24": "死，若與非藥，若復墮人胎、󰚏禱呪咀殺，",
    "T40n1808_001:0500c25": "若自作、若教人作，彼非比丘尼，非釋種女。",
    "T40n1808_001:0500c26": "汝是中盡形壽不得犯，能持不？」答言：「能持！」「不得妄",
    "T40n1808_001:0500c27": "語，乃至戲笑。若比丘尼非真實、非己有，自稱",
    "T40n1808_001:0500c28": "言：我得上人法——我得禪，得解脫、三昧正受，得",
    "T40n1808_001:0500c29": "須陀洹果、斯陀含果、阿那含果、阿羅漢果，天",
    "T40n1808_001:0501a01": "來、龍來、鬼神來供養我。此非比丘尼，非釋種",
    "T40n1808_001:0501a02": "女。汝是中盡形壽不得作，能持不？」答言：「能持！」「不得身",
    "T40n1808_001:0501a03": "相觸，乃至共畜生。若比丘尼有染污心，與染",
    "T40n1808_001:0501a04": "污心男子身相觸，從腋以下、膝以上，若捺、若",
    "T40n1808_001:0501a05": "摩、若牽、若推、若逆摩、順摩，若舉、若下、若捉、若急",
    "T40n1808_001:0501a06": "捺，此非比丘尼，非釋種女。汝是中盡形壽不",
    "T40n1808_001:0501a07": "得犯，能持不？」答言：「能持！」「不得犯八事，乃至共畜生。",
    "T40n1808_001:0501a08": "若比丘尼有染污心，受染污心男子捉手、捉",
    "T40n1808_001:0501a09": "衣、入屏處、共立、共語、共行、身相近、共期，犯此",
    "T40n1808_001:0501a10": "八事，彼非比丘尼，非釋種女，犯八事故。汝是",
    "T40n1808_001:0501a11": "中盡形壽不得犯，能持不？」答言：「能持！」「不得覆藏他",
    "T40n1808_001:0501a12": "罪，乃至突吉羅、惡說。若比丘尼，知他比丘尼",
    "T40n1808_001:0501a13": "犯波羅夷罪，若不自舉，不白僧，若眾多人。後",
    "T40n1808_001:0501a14": "於異時，此比丘尼若罷道、若滅擯、若遮不共",
    "T40n1808_001:0501a15": "僧事、若入外道，後便作是說：『我先知有如是",
    "T40n1808_001:0501a16": "如是事。』彼非比丘尼，非釋種女，覆藏重罪故。",
    "T40n1808_001:0501a17": "汝是中盡形壽不得作，能持不？」答言：「能持！」「不得隨",
    "T40n1808_001:0501a18": "舉比丘，乃至守園人及沙彌。若比丘尼知比",
    "T40n1808_001:0501a19": "丘為僧所舉，如法如律，如佛所教，不隨順，不",
    "T40n1808_001:0501a20": "懺悔，僧未與作共住而隨順是比丘，諸比丘",
    "T40n1808_001:0501a21": "尼諫是比丘尼言：『汝妹知不？今僧舉此比丘，",
    "T40n1808_001:0501a22": "如法如律，如佛所教，不隨順，不懺悔，僧未與",
    "T40n1808_001:0501a23": "作共住，汝莫隨順。』是比丘尼諫是比丘尼時，",
    "T40n1808_001:0501a24": "堅持不捨。是比丘尼當三諫，捨此事故。乃至",
    "T40n1808_001:0501a25": "三諫，捨者善；不捨者，彼非比丘尼，非釋種女，",
    "T40n1808_001:0501a26": "由隨舉故。汝是中盡形壽不得犯，能持不？」答言：",
    "T40n1808_001:0501a27": "「能。」《五分》云：「說八重已，總說四譬。」應如是告言：「族姓女聽！如來無所著，",
    "T40n1808_001:0501a28": "已說八波羅夷，又說四種譬喻。若犯八重，如",
    "T40n1808_001:0501a29": "斷人頭已，不可復起；又如截多羅樹，心不更",
    "T40n1808_001:0501b01": "生長；又如鍼鼻缺，不堪復用；又如折大石分",
    "T40n1808_001:0501b02": "為二分，不可還合。若比丘尼犯八重已，不得",
    "T40n1808_001:0501b03": "還成比丘尼行。汝是中盡形壽不得犯！」次說",
    "T40n1808_001:0501b04": "四依法",
    "T40n1808_001:0501b05": "又應告言：「族姓女聽！如來、無所著、等正覺說",
    "T40n1808_001:0501b06": "四依法，比丘尼依此得出家，受大戒，成比丘",
    "T40n1808_001:0501b07": "尼。」「依糞掃衣，得出家，受大戒，成比丘尼。汝是",
    "T40n1808_001:0501b08": "中盡形壽能持不？」答言：「能持！」「若得長利——檀越施衣、割",
    "T40n1808_001:0501b09": "壞衣，得受。」「依乞食，得出家，受具足戒，成比丘",
    "T40n1808_001:0501b10": "尼法。汝是中盡形壽能持不？」答言：「能持！」「若得長利",
    "T40n1808_001:0501b11": "——若僧差食、檀越送食、月八日食、十四日食、",
    "T40n1808_001:0501b12": "十五日食、若月初日食、若眾僧常食、若檀越",
    "T40n1808_001:0501b13": "請食，應受。」「依樹下坐，得出家，受大戒，成比丘",
    "T40n1808_001:0501b14": "尼法。汝是中盡形壽能持不？」答言：「能持！」「若得長利",
    "T40n1808_001:0501b15": "——別房、尖頭屋、小房、石室、兩房一戶，得受。」「依腐",
    "T40n1808_001:0501b16": "爛藥，得出家，受大戒，成比丘尼法。汝是中盡",
    "T40n1808_001:0501b17": "形壽能持不？」答言：「能持！」「若得長利——酥、油、生酥、蜜、石",
    "T40n1808_001:0501b18": "蜜，應受。」「汝已受大戒竟，白四羯磨如法成就，",
    "T40n1808_001:0501b19": "得處所，和上如法，阿闍梨如法，二部僧具足",
    "T40n1808_001:0501b20": "滿。汝當善受教法，應勸化作福、治塔、供養眾",
    "T40n1808_001:0501b21": "僧。若和上、阿闍梨一切如法教授，不得違逆。",
    "T40n1808_001:0501b22": "應學問、誦經，勤求方便，於佛法中得須陀洹",
    "T40n1808_001:0501b23": "果、斯陀含果、阿那含果、阿羅漢果。汝始發心",
    "T40n1808_001:0501b24": "出家，功不唐捐，果報不絕。餘所未知，當問和",
    "T40n1808_001:0501b25": "上、阿闍梨。」應令受戒人在前，餘尼在後而去也。",
    "T40n1808_001:0501b26": "四分律刪補隨機羯磨卷上"
}