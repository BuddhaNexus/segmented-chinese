{
    "T35n1732_003:0048a02": "大方廣佛華嚴經搜玄分齊通智",
    "T35n1732_003:0048a03": "方軌卷第三(之上)",
    "T35n1732_003:0048a05": "終南山至相寺沙門智儼述",
    "T35n1732_003:0048a06": "第六他化天會十地品二十二",
    "T35n1732_003:0048a07": "此會初四門分別同前。一辨名者。他化自",
    "T35n1732_003:0048a08": "在天會從處得名也。十地品者數義以彰",
    "T35n1732_003:0048a09": "名也。二來意者有二。初會來意。前是阿",
    "T35n1732_003:0048a10": "含。次入證故來也。二品來意者。前方便迴行",
    "T35n1732_003:0048a11": "向於菩提。今行相增明轉入十地。義次第故",
    "T35n1732_003:0048a12": "也。第三宗者有二。一會。二品。會者有四。一",
    "T35n1732_003:0048a13": "明所治。謂正使煩惱業報及性三障上心種",
    "T35n1732_003:0048a14": "子。二能治。謂正無分別智及普賢性起智。三",
    "T35n1732_003:0048a15": "所成德。謂有二。所謂人法。人有二種。謂正",
    "T35n1732_003:0048a16": "化及助化。各有體相用並通性起等。法者",
    "T35n1732_003:0048a17": "謂理教行果。並通性起及修生等也。准以",
    "T35n1732_003:0048a18": "思攝可知。四明所成位。謂十地位及普賢性",
    "T35n1732_003:0048a19": "起無漏法門等也。若論品宗四義。准上唯",
    "T35n1732_003:0048a20": "取修生為異耳。又此品以不說為說義即",
    "T35n1732_003:0048a21": "證普賢德位。以說為三乘宗。第四釋文者。",
    "T35n1732_003:0048a22": "問此會共上二三四五會何異者。答且有四",
    "T35n1732_003:0048a23": "異。一漏無漏別。二本末別。三共不共別。十地",
    "T35n1732_003:0048a24": "人天聲聞等共採故。地論云。亦能生成人",
    "T35n1732_003:0048a25": "天道行餘則不然。可准之。四位別如是一",
    "T35n1732_003:0048a26": "切。問何故此會獨不顯別處及彼體用二融",
    "T35n1732_003:0048a27": "放光往來集眾嚴具者何也。答欲顯此會是",
    "T35n1732_003:0048a28": "證了法無二。體用遠近並無別異故。不須",
    "T35n1732_003:0048a29": "表顯別處等也。又此會等是證法不可以",
    "T35n1732_003:0048b01": "事別標玄趣。但得總相顯耳。准上思之。",
    "T35n1732_003:0048b02": "此會有十一品大分有二。初有九品辨緣",
    "T35n1732_003:0048b03": "成德用。次有二品明性起體用。以為諸會",
    "T35n1732_003:0048b04": "所學法也。初九品內大分有二。初有六品",
    "T35n1732_003:0048b05": "辨因行滿足。次不思議品下有三品經辨",
    "T35n1732_003:0048b06": "因成所得果。問何故果不別處說。答此經上",
    "T35n1732_003:0048b07": "下顯法盡理。推高佛地不可說為正也。此",
    "T35n1732_003:0048b08": "中說者為彰同證。略為舉果顯因故說也。",
    "T35n1732_003:0048b09": "就初六品內有二。初一辨行位體。次五品",
    "T35n1732_003:0048b10": "辨德用。就體門有三。或復為六。或分為",
    "T35n1732_003:0048b11": "九。或判為十。或復離為四十八。又此中所",
    "T35n1732_003:0048b12": "辨通解論中難文。所以然者為此釋共論",
    "T35n1732_003:0048b13": "合成一疏故也。三者所謂序正流通。就此",
    "T35n1732_003:0048b14": "三中所辨之法要唯證教。證教既殊三分亦",
    "T35n1732_003:0048b15": "異。就教三者。初至起分是其由序。以此起",
    "T35n1732_003:0048b16": "發正說故也。本文已去是其正宗。於中雖",
    "T35n1732_003:0048b17": "復有廣有略。同說地法判為正宗。地利益",
    "T35n1732_003:0048b18": "下勸信傳持。津及末代判為流通。亦可分",
    "T35n1732_003:0048b19": "四。後分重頌偈。就證三者。初一序分判為",
    "T35n1732_003:0048b20": "由序。入三昧是證正宗。因入三昧正顯實",
    "T35n1732_003:0048b21": "證故。地論言此三昧是法體也。流通之義釋",
    "T35n1732_003:0048b22": "有二種。一以已德流被信地說為流通。若",
    "T35n1732_003:0048b23": "從是義加分已去皆是流通。以說自得令",
    "T35n1732_003:0048b24": "信菩薩證入地故。二流末代名曰流通。若",
    "T35n1732_003:0048b25": "從是義地利益分名曰流通。言為六者隨",
    "T35n1732_003:0048b26": "所行以分。初至起分起化之由。為生物信。",
    "T35n1732_003:0048b27": "第二本分略說地法。歎其殊勝起眾樂欲。",
    "T35n1732_003:0048b28": "第三請分彰地出言令生正解。第四說分",
    "T35n1732_003:0048b29": "廣明修相令物起行。第五影像分寄喻",
    "T35n1732_003:0048c01": "顯德。第六地利益明德既成契證地法故。",
    "T35n1732_003:0048c02": "地論言以得法力大地動等。言為九者。始",
    "T35n1732_003:0048c03": "從序分乃至請分則以為六。說分已去判",
    "T35n1732_003:0048c04": "為第七。地影像分說為第八。地利益分是其",
    "T35n1732_003:0048c05": "第九。亦可分十。增其重頌。就此十中所辨",
    "T35n1732_003:0048c06": "有三。一就化相通為起說。二就化意通",
    "T35n1732_003:0048c07": "為顯證。三隨宗要證教雙辨。言起說者。",
    "T35n1732_003:0048c08": "如來將說。先託時處。現相集眾。發起所",
    "T35n1732_003:0048c09": "說。以之為序。由序既興。將為眾說。時金剛",
    "T35n1732_003:0048c10": "藏默入三昧顯己自證能為眾說。又為受",
    "T35n1732_003:0048c11": "加故。次第二明三昧分。由入三昧。十方諸",
    "T35n1732_003:0048c12": "佛讚歎與力故。次第三明其加分。既得聖",
    "T35n1732_003:0048c13": "力欲為眾說。但定無言宜從寂起故。次第",
    "T35n1732_003:0048c14": "四明其起分。從定起已。略宣地相起後廣",
    "T35n1732_003:0048c15": "說故。次第五明其本分。然彼本中略說地",
    "T35n1732_003:0048c16": "名不廣分別。大眾渴仰聞名欲義。相與稽",
    "T35n1732_003:0048c17": "請故。次第六明其請分。眾既請已。正為廣陳",
    "T35n1732_003:0048c18": "故。次第七明其說分。乃至十地通亦是說法",
    "T35n1732_003:0048c19": "難解。宜以喻顯故。次第八明地影像分。",
    "T35n1732_003:0048c20": "為說既竟。宜顯勝益勸信傳通故。次第九",
    "T35n1732_003:0048c21": "明地利益分。顯其法已。宜以偈述故。次",
    "T35n1732_003:0048c22": "第十偈讚結前。言顯證者為化之意。宗為",
    "T35n1732_003:0048c23": "顯證。於中初分顯證由序。後九正顯。九中",
    "T35n1732_003:0048c24": "前三就相顯證。次有四分。就說顯證。次",
    "T35n1732_003:0048c25": "有一分。就所攝化顯證利益。次有一分。",
    "T35n1732_003:0048c26": "重述證德。前三之中。初三昧分寄入顯證。",
    "T35n1732_003:0048c27": "第二加分因加以顯得證之相。故地論言。以",
    "T35n1732_003:0048c28": "何故加。由得大乘光明法故。第三起分寄",
    "T35n1732_003:0048c29": "出顯寂。說必宜起。即顯所入寂滅離言故。",
    "T35n1732_003:0049a01": "地論云。定無言說。是故宜起。次四之中初",
    "T35n1732_003:0049a02": "本分者略說顯證。第二請分拂相顯寂。說",
    "T35n1732_003:0049a03": "及影像寄相表德。說分之中寄修表德。地",
    "T35n1732_003:0049a04": "影像分借喻顯德。地利益分就所攝化顯",
    "T35n1732_003:0049a05": "地利益。故下文言以得法力動地雨華。偈頌",
    "T35n1732_003:0049a06": "同前。此等差別同為顯證。言隨宗要證教",
    "T35n1732_003:0049a07": "雙辨者此品之要無出證教。九中初一是其",
    "T35n1732_003:0049a08": "由序。後八正顯證教之相。八中初一入三昧",
    "T35n1732_003:0049a09": "分顯示正證。後七次第明起言教。言次第",
    "T35n1732_003:0049a10": "義如初門。所言十者隨地不同分為十也。",
    "T35n1732_003:0049a11": "已上三會並同此。准可用思攝也。言四十",
    "T35n1732_003:0049a12": "八者。初地八分。二地兩分乃至十地八分差",
    "T35n1732_003:0049a13": "別。一品合有四十八分也。此經文與地論",
    "T35n1732_003:0049a14": "經本多有增減。就不同文中以四法簡",
    "T35n1732_003:0049a15": "之。後至文當知。一諸文內漏少者當增。左",
    "T35n1732_003:0049a16": "相安竪畫。脚中點少句數記之。諸文背而",
    "T35n1732_003:0049a17": "意順者。句中第一字間點之。諸十句中與論",
    "T35n1732_003:0049a18": "前後者。當句左相齊等點數記之。諸句多增",
    "T35n1732_003:0049a19": "者。左相上下相拘之。此並約論取定耳。若",
    "T35n1732_003:0049a20": "論不辨者諸亦不論。又論中增者依此知",
    "T35n1732_003:0049a21": "之。又此四十八段文者但一地即成四十八。",
    "T35n1732_003:0049a22": "餘地類然。如是准之。所以知者其論主自",
    "T35n1732_003:0049a23": "分諸地前後隱沒廢興不同。以義推之理",
    "T35n1732_003:0049a24": "合俱有也。就初序分四。一明說時。二辨",
    "T35n1732_003:0049a25": "化主。三明說法所栖託處。四辨同聞就住",
    "T35n1732_003:0049a26": "處有二。一明通處。二摩尼寶殿下明其別",
    "T35n1732_003:0049a27": "處。四明同聞中有六。一簡定其人。二此諸",
    "T35n1732_003:0049a28": "菩薩下嘆其人德。三其名曰下列德者之名。",
    "T35n1732_003:0049a29": "四無量下辨名者之數。五明來處。六標列",
    "T35n1732_003:0049b01": "上首。經脫第五句。前中有四。一簡大異小。",
    "T35n1732_003:0049b02": "二於阿耨下簡終異始。三簡住異退。四從",
    "T35n1732_003:0049b03": "他方下簡新異舊。前中先定所列之人。次",
    "T35n1732_003:0049b04": "明諸經辨人之意。人者汎釋有二。一聖化所",
    "T35n1732_003:0049b05": "被當機之眾如論所說信地人等。二聖化所",
    "T35n1732_003:0049b06": "對影響之人如此所列諸菩薩等。辨人意者。",
    "T35n1732_003:0049b07": "諸經列人凡有四意。一彰化所益。如涅槃",
    "T35n1732_003:0049b08": "經辨列無常諸學人輩。二為對人顯說決",
    "T35n1732_003:0049b09": "定故。經說言雖於空地多有所說。不得",
    "T35n1732_003:0049b10": "名為真師子吼。今於如是大智人中有所",
    "T35n1732_003:0049b11": "宣說。方得名為真師子吼。三為寄人彰別",
    "T35n1732_003:0049b12": "其法。如說十信廣對諸首等。四舉同聞",
    "T35n1732_003:0049b13": "證成可信。今此列眾義兼後三也。簡住異",
    "T35n1732_003:0049b14": "退者。汎論退有三。一者得退。謂先所得後",
    "T35n1732_003:0049b15": "還退失。二未得退。謂於勝進退住不入。三",
    "T35n1732_003:0049b16": "習行退。先習多行同成在已。後一現時餘",
    "T35n1732_003:0049b17": "則不現。所不現處名之為退。今以此三",
    "T35n1732_003:0049b18": "准約地位。非無斯義。解行已前分未堅固。",
    "T35n1732_003:0049b19": "隨其所得容可退失。具有三退。初地已上",
    "T35n1732_003:0049b20": "盡於六地次第修道不能頓起。故有習行",
    "T35n1732_003:0049b21": "及未得退。七地已上位分未窮。有未得退。",
    "T35n1732_003:0049b22": "退相如是。隨所離處即是不退。然彼三退",
    "T35n1732_003:0049b23": "廣分為五。就初得退隨義分三。一是滅退。",
    "T35n1732_003:0049b24": "謂外凡夫所有善根為彼邪見所斷滅故。",
    "T35n1732_003:0049b25": "二是失退善趣之人信未成者容可退失起",
    "T35n1732_003:0049b26": "二乘心。如舍利弗等。雖不退滅作一闡提。",
    "T35n1732_003:0049b27": "而菩提心不復能顯。三是廢退。種性已上或",
    "T35n1732_003:0049b28": "時暫起煩惱業跡。廢其所習不令現前。名",
    "T35n1732_003:0049b29": "為廢退。以此三種通餘二退。合說為五。此",
    "T35n1732_003:0049c01": "之五種外凡具有。善趣信位唯無滅退得",
    "T35n1732_003:0049c02": "有餘四。以不斷善作闡提故。種性已上無",
    "T35n1732_003:0049c03": "滅無失。得有餘三。初地已上無前三種。得",
    "T35n1732_003:0049c04": "有餘二。七地已上唯有未得。餘四悉無。第",
    "T35n1732_003:0049c05": "十地中。剋就因位五退悉無。若望佛果由",
    "T35n1732_003:0049c06": "有未得。退相如是。不退可知也。又若依此",
    "T35n1732_003:0049c07": "經。信行及解位已去但有未得退。餘者並無",
    "T35n1732_003:0049c08": "也。此約一相也。若約普賢自體並無諸退。",
    "T35n1732_003:0049c09": "准上思攝。地法深密。非麁智知。所以然者。",
    "T35n1732_003:0049c10": "為地教法託彼諸乘及世間善事。以顯阿",
    "T35n1732_003:0049c11": "含法義分齊。雖託顯一乘理。仍三乘小乘當",
    "T35n1732_003:0049c12": "宗自住不失自宗。如鹽成羹鹽自住性",
    "T35n1732_003:0049c13": "而羹義得成。下之文義應准此知之。菩提",
    "T35n1732_003:0049c14": "有三種。一入性地名得菩提。二初地。三佛",
    "T35n1732_003:0049c15": "地。故涅盤中說須陀洹八萬劫到。乃至辟支",
    "T35n1732_003:0049c16": "佛十千劫到。謂到性地。問阿耨菩提在果",
    "T35n1732_003:0049c17": "何故通因。答此亦不定故。大品經說五菩",
    "T35n1732_003:0049c18": "提。所謂發心伏心與明出到無上菩提也。一",
    "T35n1732_003:0049c19": "乘有十菩提。如下離世間說。生者五種。一",
    "T35n1732_003:0049c20": "法性生。六入殊勝無始法爾。二實報生。謂從",
    "T35n1732_003:0049c21": "先來修善所得。三者生滅變易法身。所謂",
    "T35n1732_003:0049c22": "緣照無漏所得。四分段身。謂彼凡時三界",
    "T35n1732_003:0049c23": "業所得。五應化身。隨物現受。此等並約三",
    "T35n1732_003:0049c24": "乘解非一乘也。何故此會首多約三乘明",
    "T35n1732_003:0049c25": "者。為地品通三乘信向故。就歎德文有",
    "T35n1732_003:0049c26": "二。一別。二總。菩薩功德不可頓彰故。先別",
    "T35n1732_003:0049c27": "歎。非別能盡故須總結。別中復二。一者略",
    "T35n1732_003:0049c28": "歎。二善能化下隨德廣歎。菩薩廣德非可",
    "T35n1732_003:0049c29": "頓彰故。先略歎。非略能具故須廣歎。略中",
    "T35n1732_003:0050a01": "有二。一歎自分。二諸佛如來下歎其勝進。",
    "T35n1732_003:0050a02": "二廣歎文有二十句。前十二句廣上自分。二",
    "T35n1732_003:0050a03": "有八句廣前勝進。廣自分中攝以為二。初",
    "T35n1732_003:0050a04": "六明其行修具足。次有六句明德用圓備。",
    "T35n1732_003:0050a05": "行修具中。初三利他。後三自利。前文初句是",
    "T35n1732_003:0050a06": "總。後二是別。依經二中脫一句。二自利文",
    "T35n1732_003:0050a07": "中有三。初願。次修。後明成行。第二圓備文",
    "T35n1732_003:0050a08": "中有六句。前三利他。後三自利。利他之中。",
    "T35n1732_003:0050a09": "初明身業。次明意業。後彰口業。第二自利",
    "T35n1732_003:0050a10": "中三。一行修殊勝。二諸德圓備。三諸所下妙",
    "T35n1732_003:0050a11": "用自在。第二廣前勝進文句別有八。前",
    "T35n1732_003:0050a12": "四明其殊勝三業攝修所行。後四明其廣大",
    "T35n1732_003:0050a13": "三業備具諸德。前中初三明勝三業。後一",
    "T35n1732_003:0050a14": "明其攝修所行。後四亦爾。初三明其廣大",
    "T35n1732_003:0050a15": "三業。後一彰其備具諸德。初殊勝三業之",
    "T35n1732_003:0050a16": "中。初明身業。次口。後意。就後四句文。初有",
    "T35n1732_003:0050a17": "三句明廣三業。其身普現是廣身業。其音遍",
    "T35n1732_003:0050a18": "聞是廣口業。其心通達是廣意業。第四一句",
    "T35n1732_003:0050a19": "備具諸德。此處感果者。感是根。果是欲也。",
    "T35n1732_003:0050a20": "又下地人果決能成耳。餘如論辨。又明不",
    "T35n1732_003:0050a21": "共者。一外道不共。二二乘不共也。又二法",
    "T35n1732_003:0050a22": "喻金剛中。法前是能破。後是堅也。喻即前",
    "T35n1732_003:0050a23": "樹取心堅。孕子取子能破也。三昧分中",
    "T35n1732_003:0050a24": "承力入定有三。一為推化在於如來故現",
    "T35n1732_003:0050a25": "承力。二雖自得對佛勝人不得自在。必",
    "T35n1732_003:0050a26": "須仰承。三於此定雖分得證。窮滿在佛。",
    "T35n1732_003:0050a27": "今此欲為佛之勝化故。須承力。科文可",
    "T35n1732_003:0050a28": "知。",
    "T35n1732_003:0050a29": "就加分中有三。一入三昧故諸佛同加。二",
    "T35n1732_003:0050b01": "欲宣一切下明加所為。三金剛藏汝當說下",
    "T35n1732_003:0050b02": "示現加相。初文有三。一諸佛為欲加讚同",
    "T35n1732_003:0050b03": "皆現身。二同聲讚下諸佛同讚。應前入定",
    "T35n1732_003:0050b04": "顯證能說。三如是十方下佛彰已加。應前",
    "T35n1732_003:0050b05": "入定為受佛力。又釋得加所以。又顯示多",
    "T35n1732_003:0050b06": "佛故者多佛同證此法也。餘文如論應知。",
    "T35n1732_003:0050b07": "二所為文。一對地法明加所為。二所謂入",
    "T35n1732_003:0050b08": "智慧下對所化人明加所為。又見智得證",
    "T35n1732_003:0050b09": "者。前二觀解。後二行解。見始智終。得始證終",
    "T35n1732_003:0050b10": "也。又信樂得證者亦同前。但為未得向得",
    "T35n1732_003:0050b11": "故安信樂名。對人明所為中有二十句。",
    "T35n1732_003:0050b12": "前之十入是自利行。後十始終是利他行。何",
    "T35n1732_003:0050b13": "故自利名之為入。利他之行說為始終。答",
    "T35n1732_003:0050b14": "但入始終義一無別。語入其必從始至終。",
    "T35n1732_003:0050b15": "論其始終必有所入。為分兩行各隨一",
    "T35n1732_003:0050b16": "義。就入及始終二十句內。各初一總餘句別。",
    "T35n1732_003:0050b17": "第七中復有善根能為出世間因者地中加行",
    "T35n1732_003:0050b18": "善根等也。又始終內經脫第二句。又論言阿",
    "T35n1732_003:0050b19": "含者有九種。一行教相對。音聲言教名為",
    "T35n1732_003:0050b20": "阿含。一切功德說以為證。猶下說中字義兩",
    "T35n1732_003:0050b21": "藏是也。二位地相對。解行已前依教修行",
    "T35n1732_003:0050b22": "名為阿含。初地已上說之為證。猶下解脫",
    "T35n1732_003:0050b23": "第二請中歎眾是也。地前所起聞思修等名",
    "T35n1732_003:0050b24": "阿含淨。初地已上一切行德通名證淨。三修",
    "T35n1732_003:0050b25": "成相對。一切地中聞思修慧報生識智。此等",
    "T35n1732_003:0050b26": "四心緣照之解名曰阿含。真智出言說以為",
    "T35n1732_003:0050b27": "證。故下論言。聞思修等是則可說。以可說",
    "T35n1732_003:0050b28": "故名為阿含。地智離文。名之為證。四真偽",
    "T35n1732_003:0050b29": "相對。一切地真偽合修名曰阿含。捨偽契",
    "T35n1732_003:0050c01": "實名之為證。猶下所明義說二大。說大阿",
    "T35n1732_003:0050c02": "含方便修也。義大是證行成就也。五相實相",
    "T35n1732_003:0050c03": "對。世間修中得彼證相名阿含。契本實相",
    "T35n1732_003:0050c04": "名之為證。猶下所說增上妙法光明法門。",
    "T35n1732_003:0050c05": "增上是證。光明是教也。六體德相對。就彼離",
    "T35n1732_003:0050c06": "相所成行中。無始法性本隱今顯。名之為",
    "T35n1732_003:0050c07": "證。依本所成方便行德。依教修生名為阿",
    "T35n1732_003:0050c08": "含。猶下文中鍊金所況。金體喻證。環釧嚴",
    "T35n1732_003:0050c09": "具喻於阿含。七體用相對。前體及德相從為",
    "T35n1732_003:0050c10": "證。依此所起。隨順世間教智之用名為阿",
    "T35n1732_003:0050c11": "含。猶下文中珠光明等所況法是。珠輪等淨",
    "T35n1732_003:0050c12": "喻於證體。光焰等喻於阿含。八自分勝進",
    "T35n1732_003:0050c13": "相對。自分所成體德及用皆名為證。能受佛",
    "T35n1732_003:0050c14": "教稱曰阿含。猶下文中歎金剛藏二力是",
    "T35n1732_003:0050c15": "也。妙智及辯名為證力。於佛教法念堅淨",
    "T35n1732_003:0050c16": "慧名阿含力。九約詮就實相對。真智之",
    "T35n1732_003:0050c17": "體說以為證。即此證體約言分十。名為阿",
    "T35n1732_003:0050c18": "含。猶下文中虛空跡處所況法是。虛空平等",
    "T35n1732_003:0050c19": "喻地證智。故下論言。字身住處證智所攝。空",
    "T35n1732_003:0050c20": "中之跡喻地阿含。故下論言。非無地智名",
    "T35n1732_003:0050c21": "句字身。名句字身是阿含法也。此之阿含及",
    "T35n1732_003:0050c22": "證通上及下。可准思攝。餘相知之。第三加",
    "T35n1732_003:0050c23": "相文內。謂口意身。口則勸說以增力。意則",
    "T35n1732_003:0050c24": "冥被以加威。身則摩頂而令覺。何故先口次",
    "T35n1732_003:0050c25": "意後身。乘前諸佛顯加所為。因則勸說。故先",
    "T35n1732_003:0050c26": "明口身摩則起。理宜在後。意無此義。據中",
    "T35n1732_003:0050c27": "而說。口加中有二。初總次別。又身淨中經",
    "T35n1732_003:0050c28": "脫佛盡一句。第二意加文有二十句。初之十",
    "T35n1732_003:0050c29": "句正明意加。後十解釋偏加所以。何故就",
    "T35n1732_003:0051a01": "意解釋偏加餘不如是。意是加本故就釋",
    "T35n1732_003:0051a02": "之。又前口加有其自他二力辯才。意加亦",
    "T35n1732_003:0051a03": "爾。前十正加明其他力。後十釋加顯其自",
    "T35n1732_003:0051a04": "力。故此釋之。就前文內。初無畏身亦總亦",
    "T35n1732_003:0051a05": "別。通攝十句為無畏身。所以通是總別。於",
    "T35n1732_003:0051a06": "中別分。初之一句顯色身勝。是故名別。餘",
    "T35n1732_003:0051a07": "之九句一向是別。又此中論法成者依相續",
    "T35n1732_003:0051a08": "解脫經中有四種成。一以有成。因緣名相言",
    "T35n1732_003:0051a09": "說諸法得成。二所作成。一切所作各有成",
    "T35n1732_003:0051a10": "辦。三者法成。一切諸法性相成立。四者助成",
    "T35n1732_003:0051a11": "以智言說助成諸法。今言緣者是彼以有",
    "T35n1732_003:0051a12": "成也。以有因緣諸法得成。故名為緣。法者",
    "T35n1732_003:0051a13": "即是彼中法。成作者是彼所作成也。成者即",
    "T35n1732_003:0051a14": "是彼中助成也。又三種同相智者釋不一種。",
    "T35n1732_003:0051a15": "依金剛仙論知一切法皆無常苦及與無我",
    "T35n1732_003:0051a16": "也。依別翻論知一切法自相同相不二",
    "T35n1732_003:0051a17": "相。謂世諦真諦一實諦也。又知空無相願",
    "T35n1732_003:0051a18": "也。又六正見者是能知智。依金剛仙論。一真",
    "T35n1732_003:0051a19": "實義正見。能知理法。二行正見。能知行法。",
    "T35n1732_003:0051a20": "此二教旨。三教正見。能知教法。四離二邊正",
    "T35n1732_003:0051a21": "見。知前理法不同情取。五不思議正見。知",
    "T35n1732_003:0051a22": "前行法成德出情。六根欲性正見。知前教",
    "T35n1732_003:0051a23": "法說隨物心也。第二釋所為中。初何以故",
    "T35n1732_003:0051a24": "責。次答文有二。初一總。後九別。又佛法欲",
    "T35n1732_003:0051a25": "壞時假餘尊法誦持者。隨壞時何尊教也。",
    "T35n1732_003:0051a26": "第三身加文有四句。一不離本。二以神力。",
    "T35n1732_003:0051a27": "三申右手。四摩頂。經闕初二句。就釋本分",
    "T35n1732_003:0051a28": "文內有二。初告次述。第二文有三。初明願",
    "T35n1732_003:0051a29": "善以為地體。二列十名顯其地相。三舉佛",
    "T35n1732_003:0051b01": "同讚顯地要勝。此三之中皆各有二。初地",
    "T35n1732_003:0051b02": "體內。初一句總。二無有過下別。餘如論辨。",
    "T35n1732_003:0051b03": "第二相中文別有二者。初問。次答文有三。",
    "T35n1732_003:0051b04": "初立有二。次列有二。三結。第三段文別二",
    "T35n1732_003:0051b05": "者。初我不見者舉佛同歎顯地要勝。二何",
    "T35n1732_003:0051b06": "以故下彰地要勝釋顯諸佛同歎所由。此文",
    "T35n1732_003:0051b07": "有二。初問次答。答文有四句。初句舉此證",
    "T35n1732_003:0051b08": "行釋佛同歎。第二句非但是彼出世所證。",
    "T35n1732_003:0051b09": "亦是世間方便所行。三所謂一句顯前第二",
    "T35n1732_003:0051b10": "光明法門。四諸佛子下顯前第一增上妙法。",
    "T35n1732_003:0051b11": "此約論中經本科也。餘文可知。又論云決",
    "T35n1732_003:0051b12": "定者。依地持有三種。一種性決定為定佛",
    "T35n1732_003:0051b13": "種。二解行決定定發心。三證決定定得法故。",
    "T35n1732_003:0051b14": "此即第三也。又善決定者。初辨善。決定隨",
    "T35n1732_003:0051b15": "來。次決定者辨決定義。善字隨來。就善釋",
    "T35n1732_003:0051b16": "決定義也。三勝善決定中依論合有四義",
    "T35n1732_003:0051b17": "釋。初一總。後三別。三中謂證助不住也。又解",
    "T35n1732_003:0051b18": "初理。次智。第三位及教法。四約相即無漏亦",
    "T35n1732_003:0051b19": "即助道。准思攝也。依大品經論有三乘十",
    "T35n1732_003:0051b20": "地名。一乾慧地。二性地。三八人地。四見地。",
    "T35n1732_003:0051b21": "五薄地。六離欲地。七已作地。八辟支佛地。九",
    "T35n1732_003:0051b22": "菩薩地。十佛地。此十地是一乘所用。是三乘",
    "T35n1732_003:0051b23": "所入也。此中本分依自義阿含說也。就請",
    "T35n1732_003:0051b24": "分文中大判有二。一金剛藏說已默住。",
    "T35n1732_003:0051b25": "菩薩及佛咸皆共請。二觀察下示說分齊",
    "T35n1732_003:0051b26": "令眾正知。前中隨人分請為三。一解脫月",
    "T35n1732_003:0051b27": "請。二大眾請。三佛加請。就此三中。初解脫",
    "T35n1732_003:0051b28": "月請內文別三對。皆初說者默違不說。後",
    "T35n1732_003:0051b29": "明啟請。第一對中。初金剛藏說已默住。後",
    "T35n1732_003:0051c01": "解脫月知眾心疑為之問請。仁者堪說。大",
    "T35n1732_003:0051c02": "眾能聞。何故不說。第二對中。初金剛藏乘",
    "T35n1732_003:0051c03": "前請問顯已默意以為酬答。以法難說證",
    "T35n1732_003:0051c04": "信難得故我不說。解脫乘此歎眾重請。我",
    "T35n1732_003:0051c05": "謂仁者更有何意。乃云證信難得不說。今",
    "T35n1732_003:0051c06": "此菩薩善淨眾集有證有信。仁者宜說。此第",
    "T35n1732_003:0051c07": "二對。上來兩對歎人以請。第三對中。初金剛",
    "T35n1732_003:0051c08": "藏乘前請言舉損以違。雖此眾淨餘樂小",
    "T35n1732_003:0051c09": "者聞生疑惑長受衰惱。有斯兩損故我不",
    "T35n1732_003:0051c10": "說。解脫月乘此歎法重請。仁者但說。莫慮",
    "T35n1732_003:0051c11": "眾疑。諸佛護念令人易解。有說多益。勿",
    "T35n1732_003:0051c12": "懼衰惱。然解脫月請義有餘。彼金剛藏違",
    "T35n1732_003:0051c13": "請。理盡於斯絕言。但為重法默待餘請。",
    "T35n1732_003:0051c14": "初對經中初金剛藏說已默住。是時一切已",
    "T35n1732_003:0051c15": "下明眾心疑解脫為請。前中兩句。初金剛藏",
    "T35n1732_003:0051c16": "說地名已。牒前起後。二默不說正待後",
    "T35n1732_003:0051c17": "請。下眾對此生欲生疑。就下請中。初明大",
    "T35n1732_003:0051c18": "眾聞名欲義覩默生疑。時大菩薩下明解",
    "T35n1732_003:0051c19": "脫月知疑為請。復就前中。初對說名聞已",
    "T35n1732_003:0051c20": "欲義。各作是念下對不分別覩默生疑。何",
    "T35n1732_003:0051c21": "因者對彼說人以生疑念。言何緣者對其",
    "T35n1732_003:0051c22": "聽眾以生疑念。第二解脫知疑請中句別有",
    "T35n1732_003:0051c23": "三。一標請主解脫菩薩。二知眾疑為之啟",
    "T35n1732_003:0051c24": "請。三舉請辭。請辭偈中文分有五。兩門分",
    "T35n1732_003:0051c25": "別。徵請分別。徵者徵默拂遣眾疑。請者",
    "T35n1732_003:0051c26": "請說遂眾心欲。偈中初二徵問默意。第三",
    "T35n1732_003:0051c27": "一偈請其宣說。後之兩偈略無徵請。理應",
    "T35n1732_003:0051c28": "齊有。二就所歎說聽分別。初偈歎彼說者",
    "T35n1732_003:0051c29": "堪說。為遣大眾何因之疑。後之四偈歎眾",
    "T35n1732_003:0052a01": "堪聞。為遣大眾何緣之疑。就聽者四偈中。",
    "T35n1732_003:0052a02": "初之兩偈歎同法眾。次有一偈歎異法眾。",
    "T35n1732_003:0052a03": "後之一偈總歎二眾。然此亦名同生異生。又",
    "T35n1732_003:0052a04": "論云。有非現前決定無現前等者。證教二決",
    "T35n1732_003:0052a05": "定非現欲決定也。又第一行慧字當論中",
    "T35n1732_003:0052a06": "覺也。第四行中瑕字即論不欲也。穢字即論",
    "T35n1732_003:0052a07": "中威儀濁也。實者即除論中異想也。餘准可",
    "T35n1732_003:0052a08": "知耳。就第二請內有二。初金剛藏乘前啟",
    "T35n1732_003:0052a09": "請顯已默意。後解脫月乘言重請。前文有",
    "T35n1732_003:0052a10": "二。初長行生後說意。第二偈釋。偈有六偈。",
    "T35n1732_003:0052a11": "初之二偈明法難說。次有二偈彰法難聞。",
    "T35n1732_003:0052a12": "次有一偈喻難說聞。後之一偈舉難結默。",
    "T35n1732_003:0052a13": "又喻中文意者。空喻證地體。風畫喻字句言",
    "T35n1732_003:0052a14": "說。風畫住處喻所說差別十地。問此與下",
    "T35n1732_003:0052a15": "喻何別。答下取鳥跡處為喻。況之以證。",
    "T35n1732_003:0052a16": "此中宣說動筆之畫飄忽之風以為喻故。況",
    "T35n1732_003:0052a17": "之以說。有此左右耳。又此畫及鳥足并下",
    "T35n1732_003:0052a18": "悉曇章喻。及下普賢品總為一類。是言顯證",
    "T35n1732_003:0052a19": "十地下鳥跡處等以不言顯證十地為己",
    "T35n1732_003:0052a20": "許說十地名故。此亦可准解之。所以故十",
    "T35n1732_003:0052a21": "地總名。亦可是三乘熟教名故。前二偈中法",
    "T35n1732_003:0052a22": "有四重。一總舉法難。二第一等顯其難相。",
    "T35n1732_003:0052a23": "三菩薩行出難法體。四微難見下彰難所以。",
    "T35n1732_003:0052a24": "此依論經。可准取思攝也。第二解脫乘請",
    "T35n1732_003:0052a25": "文中有二。初長行次偈頌。長行有三。一解",
    "T35n1732_003:0052a26": "脫月聞違重請。二是大菩薩眾直心清淨下",
    "T35n1732_003:0052a27": "廣歎眾淨。三是故下結請令說。二廣歎",
    "T35n1732_003:0052a28": "眾淨文中。初總次別。阿含淨內別經文中第",
    "T35n1732_003:0052a29": "二句在論第四句。經中第五句在論第二句。",
    "T35n1732_003:0052b01": "亦可依文定仍須思准。二重頌文內有二。",
    "T35n1732_003:0052b02": "初長行生起。第二偈頌。偈中初一頌上結請。",
    "T35n1732_003:0052b03": "次有一偈頌上請文。第三請內。初金剛藏",
    "T35n1732_003:0052b04": "舉損以違。後解脫月歎益重請。初文分二。",
    "T35n1732_003:0052b05": "初長行。次偈頌。初文有二。初領前所歎舉",
    "T35n1732_003:0052b06": "得兼失。二其餘樂小下簡所不歎舉損以",
    "T35n1732_003:0052b07": "違。此文有三。一敗善之損。二是人下長受",
    "T35n1732_003:0052b08": "衰惱失樂之損。三我愍下結默所以。二重",
    "T35n1732_003:0052b09": "頌文。初明說意。二正頌。此文有二。初一行",
    "T35n1732_003:0052b10": "半結牒前文。次一偈半結上彰失。第二解",
    "T35n1732_003:0052b11": "脫請中。初長行次偈頌。長行有三。一自宣",
    "T35n1732_003:0052b12": "己心彰欲重請。二願承佛力下正請令說。",
    "T35n1732_003:0052b13": "三是故下結請令說。就初段中可知。二正",
    "T35n1732_003:0052b14": "請文有二。初立宗請說不思議法。二佛所",
    "T35n1732_003:0052b15": "護念下辨諸佛法應護念。此文有四。初護",
    "T35n1732_003:0052b16": "然有三可知。二何以故下辨要勝。三譬如",
    "T35n1732_003:0052b17": "下喻況。四如是佛子下法合。第二重頌文有",
    "T35n1732_003:0052b18": "五。初一半明頌請說文。二一偈頌前第一",
    "T35n1732_003:0052b19": "護。次一頌第二要勝。次半頌喻。次半頌第",
    "T35n1732_003:0052b20": "四合喻。第二大眾請文。上來解脫為眾先請。",
    "T35n1732_003:0052b21": "請雖言眾堪未知虛實。大眾宜須自彰己",
    "T35n1732_003:0052b22": "能成前請辭。又為起說顯法尊重故。下共",
    "T35n1732_003:0052b23": "請。請文有二。初同聲生起。二正偈諸偈文",
    "T35n1732_003:0052b24": "有五行半。初四行半歎人以請。後一歎法。",
    "T35n1732_003:0052b25": "就初段中。初二歎其說者。後二半歎眾堪",
    "T35n1732_003:0052b26": "聞。初有五句歎金剛藏自成證力及阿含",
    "T35n1732_003:0052b27": "力。下之三句歎金剛藏能令聽者入證及阿",
    "T35n1732_003:0052b28": "含。初文有二。一有四句歎成證力。次有",
    "T35n1732_003:0052b29": "一句歎成阿含。就歎聽者中。初一偈半大",
    "T35n1732_003:0052c01": "眾自歎具智斷德及先有根。次有一偈歎",
    "T35n1732_003:0052c02": "堪思持。第三佛加請內。上來雖復菩薩眾",
    "T35n1732_003:0052c03": "請。率感由微顯法未極。故次佛請。又菩薩",
    "T35n1732_003:0052c04": "請顯法未勝故須佛加請。此文有二。初明",
    "T35n1732_003:0052c05": "身加。後明口加。身加經中有五。一釋迦放",
    "T35n1732_003:0052c06": "光普照十方。二十方佛放光照此。三此大",
    "T35n1732_003:0052c07": "眾尋光見彼。四彼大眾尋光見此。五光臺",
    "T35n1732_003:0052c08": "說偈。光臺說偈應屬口加。何故在此。然所",
    "T35n1732_003:0052c09": "出聲口加所攝。今此正取能發聲業判屬",
    "T35n1732_003:0052c10": "身矣。若依經本無此見彼及彼見此。二俱",
    "T35n1732_003:0052c11": "無。又經脫第五降伏業也。又此光為顯佛",
    "T35n1732_003:0052c12": "力分齊及加說者。不為集眾等。餘文如論。",
    "T35n1732_003:0052c13": "就第二口加文有二。初長行生起。第二偈",
    "T35n1732_003:0052c14": "頌。偈中有七偈半。於中有二。一教請分別。",
    "T35n1732_003:0052c15": "前六偈是其請說。後之一偈半是其教說。請",
    "T35n1732_003:0052c16": "彰法勝令人重敬。教顯說真使眾深信。二",
    "T35n1732_003:0052c17": "加請分別。就此偈前六偈內有三。初一偈",
    "T35n1732_003:0052c18": "半正加。二有一偈加所為。三有三偈半",
    "T35n1732_003:0052c19": "彰得益此文三。初一聞益。次半修時益。次",
    "T35n1732_003:0052c20": "二轉生益。又此轉生文中偈迮難解。文意趣",
    "T35n1732_003:0052c21": "者。其經法勝力加其聞者。乃至若火劫盡時",
    "T35n1732_003:0052c22": "由得聞經。論言等者等餘二災並得聞也。",
    "T35n1732_003:0052c23": "問彼云何聞。答彼天先從佛聞。今為說也。此",
    "T35n1732_003:0052c24": "在極為言。非局此時也。龍中先有經。故",
    "T35n1732_003:0052c25": "引之耳。又三漸次者即加行正體後得三智",
    "T35n1732_003:0052c26": "也。此可准思攝之。亦可教證不住耳。第二",
    "T35n1732_003:0052c27": "爾時金剛藏菩薩下示說分齊令眾正知。",
    "T35n1732_003:0052c28": "就此經中初集經者明金剛藏將說之相并",
    "T35n1732_003:0052c29": "顯說意。後正明其所說偈辭。就前文中初",
    "T35n1732_003:0053a01": "示說相。觀察表說。內心照察名之為觀。亦",
    "T35n1732_003:0053a02": "可目眄說之為觀。顯已無偏。故觀十方。下",
    "T35n1732_003:0053a03": "明說意可知。金剛藏有二意故說偈。一自",
    "T35n1732_003:0053a04": "顯有智堪說。拂遣大眾何因之疑。二彰已",
    "T35n1732_003:0053a05": "不畏大眾不堪聽聞。拂去大眾何緣之疑。",
    "T35n1732_003:0053a06": "問眾有何益。答有二義故益。一義大益。彰",
    "T35n1732_003:0053a07": "實出言唯深是樂所以獲益。二說教大得聞",
    "T35n1732_003:0053a08": "在今。是以歡悅深生正信。就偈文內有十",
    "T35n1732_003:0053a09": "三偈半。初七偈半明其義大。後有六偈明",
    "T35n1732_003:0053a10": "其說大。就義大文中文分為二。初三偈半",
    "T35n1732_003:0053a11": "顯其佛法。次四行偈舉彼佛法顯地出言。",
    "T35n1732_003:0053a12": "今為明地。何須顯彼佛法微妙。以地在因",
    "T35n1732_003:0053a13": "辨深義隱。佛法在果彰深義顯。故明佛",
    "T35n1732_003:0053a14": "法顯地深微。因之與果高下天殊。云何相",
    "T35n1732_003:0053a15": "顯。然此雖復隨人高下。法體不別。其猶虛",
    "T35n1732_003:0053a16": "空約尺分異異即是空。地法像此。就初文",
    "T35n1732_003:0053a17": "內初一偈半直彰法微。後之兩偈出微體",
    "T35n1732_003:0053a18": "相。謂二涅槃初文有二。初總辨微。二唯智",
    "T35n1732_003:0053a19": "者下釋相也。初文有四。一者是微。二難知之",
    "T35n1732_003:0053a20": "道。三非思量論名非分別。四名無垢濁。經",
    "T35n1732_003:0053a21": "無此句。下三句有。又無垢濁下有四義亦",
    "T35n1732_003:0053a22": "可。難得屬上無垢向下。又二向並屬。可思",
    "T35n1732_003:0053a23": "准之。初觀解清淨。二智者下行證契真。三自",
    "T35n1732_003:0053a24": "性等下體性清淨。四不滅等下德用自在。此",
    "T35n1732_003:0053a25": "依論辨。經亦同然也。又有世間智慧隨聞",
    "T35n1732_003:0053a26": "明了知。下舉世智隨文顯真智不隨聞也。",
    "T35n1732_003:0053a27": "又論結云觀解甚微結不濁。二依止結智",
    "T35n1732_003:0053a28": "者等。理與智為依耳。三清淨。甚微結自性",
    "T35n1732_003:0053a29": "滅等。功德等結不滅不生等。又第一出世故",
    "T35n1732_003:0053b01": "不同世間定也。第二實成故不同外道。第",
    "T35n1732_003:0053b02": "三本淨故不同始淨尊者。第四即靜恒用故",
    "T35n1732_003:0053b03": "不同聲聞等也。餘義可知。就下兩偈出微",
    "T35n1732_003:0053b04": "體相文分有二。初有兩句是其同相。後一",
    "T35n1732_003:0053b05": "偈半是不同相。不同相有二。一何處脫。謂",
    "T35n1732_003:0053b06": "離諸趣。二有五句是云何脫。五句即分為",
    "T35n1732_003:0053b07": "五。一觀解入如。所謂等同涅槃相也。二對",
    "T35n1732_003:0053b08": "治離障。三明體德圓備。四是其法身常故出",
    "T35n1732_003:0053b09": "矣。五有一句是其解脫自體無礙。又論云非",
    "T35n1732_003:0053b10": "唯初中後前中後取故者此約智義。非約",
    "T35n1732_003:0053b11": "智事。義言智起惑次滅耶。又智生惑滅耶。同",
    "T35n1732_003:0053b12": "時耶。此名中耳。又惑滅次智成耶。此悉不",
    "T35n1732_003:0053b13": "可。並有恒生恒不生恒滅恒不滅等過故。初",
    "T35n1732_003:0053b14": "中後如緣起性取也。又如是觀智等者次第",
    "T35n1732_003:0053b15": "結前不同相方便壞涅槃。五義可知也。二",
    "T35n1732_003:0053b16": "舉前佛法顯地離言內。於中有四偈。初一",
    "T35n1732_003:0053b17": "偈半舉前二種涅槃以類地法。次一偈半正",
    "T35n1732_003:0053b18": "明地體難說難聞。次有一偈喻難說聞。前",
    "T35n1732_003:0053b19": "中三句牒前佛法寂滅出言。下有三句顯",
    "T35n1732_003:0053b20": "地難說又復難聞。又論云地者境界觀者。或",
    "T35n1732_003:0053b21": "名分齊或是所緣耳。第二說大文中有六行",
    "T35n1732_003:0053b22": "偈。義分有五。初之一偈三句彰說分齊。次",
    "T35n1732_003:0053b23": "之三句彰已無過勸眾除失。次一偈半顯",
    "T35n1732_003:0053b24": "其說相略而非廣。次有一偈勸眾敬聽彰",
    "T35n1732_003:0053b25": "已善說生眾敬愛。次有一偈顯已得力結",
    "T35n1732_003:0053b26": "說分齊。又論云但說一分者謂因分也。地",
    "T35n1732_003:0053b27": "有二分。一因二果。因謂世間方便行修。即加",
    "T35n1732_003:0053b28": "行智分齊也。果謂出生離相真證。即正證分",
    "T35n1732_003:0053b29": "齊。真證出言。因相可論。今唯說因故說一",
    "T35n1732_003:0053c01": "分。又亦可約位也。因漸成者謂聞思等非頓",
    "T35n1732_003:0053c02": "漸成故云也。又約資成之義。此有二義。一",
    "T35n1732_003:0053c03": "資成其因。二資成其證。教說修中有二者。",
    "T35n1732_003:0053c04": "一真心究竟成德滿足故云也。二者觀修者",
    "T35n1732_003:0053c05": "真心離妄內照法界故名也。此二與後得正",
    "T35n1732_003:0053c06": "說相應故名教說也。不相應義屬義大耳。",
    "T35n1732_003:0053c07": "餘文可知。就說分文內六門分別。一釋名。",
    "T35n1732_003:0053c08": "二明所除障。三辯所顯理。四明所成行。五",
    "T35n1732_003:0053c09": "所得果。六釋文諸地同此。一釋名者。初名",
    "T35n1732_003:0053c10": "歡喜。成就無上自利利他行。初證聖處多",
    "T35n1732_003:0053c11": "生歡喜。故名歡喜地。二所除障者。依地論",
    "T35n1732_003:0053c12": "名凡夫我相障。依攝論名凡夫性無明。又",
    "T35n1732_003:0053c13": "分二障。一法我分別。二惡道業。又治二種業",
    "T35n1732_003:0053c14": "及一種報。謂方便生死也。云何治。如虛空",
    "T35n1732_003:0053c15": "等。廣如論釋。三明所顯者。謂顯法界遍滿",
    "T35n1732_003:0053c16": "義。四明所成者成檀度及十願等。五明所得",
    "T35n1732_003:0053c17": "果者。若局取果唯通達障空義得一切障",
    "T35n1732_003:0053c18": "滅果及地位等。若通判果則得唯識三無性",
    "T35n1732_003:0053c19": "理。及得奢摩他毘鉢舍那等。六釋文者有",
    "T35n1732_003:0053c20": "二。初長行後偈頌。長行有二。初結前生後。",
    "T35n1732_003:0053c21": "二若眾生下辨地體相。此文相二。初辨說",
    "T35n1732_003:0053c22": "分。二菩薩如是安住下校量勝分說分文有",
    "T35n1732_003:0053c23": "一百句。初四十句名為住分。次三十句名釋",
    "T35n1732_003:0053c24": "名分。後三十句說為安住。前四十句如論應",
    "T35n1732_003:0053c25": "知。又初十句中經脫淨心集。就釋名三十",
    "T35n1732_003:0053c26": "句中。初十多喜。此中經脫慶喜文。依論中",
    "T35n1732_003:0053c27": "云心喜者。心體非喜攝喜從心也。體喜亦",
    "T35n1732_003:0053c28": "如是。根喜者以體成後為根。非喜根也。",
    "T35n1732_003:0053c29": "次十念當得。後十念現得。就念現中。有二",
    "T35n1732_003:0054a01": "第一正明所念現得。二何以故下廣釋遠離",
    "T35n1732_003:0054a02": "五種怖畏。亦可就第十中分之。就釋怖畏",
    "T35n1732_003:0054a03": "文內有二。初責。次答。答內有三。初明所離",
    "T35n1732_003:0054a04": "果。二何以故下釋成離相。三如是菩薩下總",
    "T35n1732_003:0054a05": "以結之。又論云前說身畏後異身畏者。前",
    "T35n1732_003:0054a06": "總明後別辨。故云異身也。非身外耳。就安",
    "T35n1732_003:0054a07": "住分文有三。一總明安住。二所謂信心下",
    "T35n1732_003:0054a08": "有三十句。別明安住。三菩薩成就如是下總",
    "T35n1732_003:0054a09": "結安住。就廣辨三十句中。初十信。次十修",
    "T35n1732_003:0054a10": "行。次十迴向。餘文如論。第二願校量文有",
    "T35n1732_003:0054a11": "三。一願校量勝。二行校量勝。三果校量勝。",
    "T35n1732_003:0054a12": "言十願者。一供養佛願。二護正法願。三攝",
    "T35n1732_003:0054a13": "法上首願。四知眾生心。五名化眾生。六名",
    "T35n1732_003:0054a14": "知世界七是淨土。八同心行。九三業不空。十",
    "T35n1732_003:0054a15": "成菩提。依攝論有十願。一供養願願供養",
    "T35n1732_003:0054a16": "勝緣福田師法主。二受持願願受持勝妙正",
    "T35n1732_003:0054a17": "法。三轉法輪願願於大集中轉未曾有法",
    "T35n1732_003:0054a18": "輪。四修行願願如說修行一切菩薩正行。",
    "T35n1732_003:0054a19": "五成就願願成就此器世界眾生三乘善根。",
    "T35n1732_003:0054a20": "六承事願願往諸佛土常見諸佛恒得敬",
    "T35n1732_003:0054a21": "事聽受正法。七淨土願願清淨自土安住正",
    "T35n1732_003:0054a22": "法及能修行眾生。八不離願願於一切生處",
    "T35n1732_003:0054a23": "恒不離一切諸佛菩薩得同意行。九利益",
    "T35n1732_003:0054a24": "願願於一切時恒作利益眾生事無有空",
    "T35n1732_003:0054a25": "過。十正覺願願與一切眾生同得無上菩",
    "T35n1732_003:0054a26": "提恒作佛事。又此十願與前十願義同不",
    "T35n1732_003:0054a27": "別也。",
    "T35n1732_003:0054a28": "就經文內有四。初結前生後。二正明願體。",
    "T35n1732_003:0054a29": "又初願脫二句。第九願中脫如意寶身也。",
    "T35n1732_003:0054b01": "三諸佛子乃至大願等明修願方便。四以十",
    "T35n1732_003:0054b02": "不可下總以結之。若依論本別明十無盡",
    "T35n1732_003:0054b03": "成前大願。若依經本即是第四結願無盡。",
    "T35n1732_003:0054b04": "就此文中有四。初舉法及願立宗。二何等",
    "T35n1732_003:0054b05": "為十下列十盡法。有二可知。三若眾生",
    "T35n1732_003:0054b06": "盡下將法對願逆顯成盡。四而眾生下順",
    "T35n1732_003:0054b07": "結無盡又第六願中論云辨麁細中。並云",
    "T35n1732_003:0054b08": "隨何意識身色心麁細故土亦麁細也。餘相",
    "T35n1732_003:0054b09": "如論。又三種三轉者。就十盡句別中眾生",
    "T35n1732_003:0054b10": "界世界空界及心緣界等四是世間轉。法界",
    "T35n1732_003:0054b11": "涅槃界佛智入界此三名法轉。佛出世界如",
    "T35n1732_003:0054b12": "來智界此二為智轉。就第二行校量勝文有",
    "T35n1732_003:0054b13": "三。初牒前起後。二正釋行體。三諸佛子悉",
    "T35n1732_003:0054b14": "知已下總以結之。二釋行文內有三。一大",
    "T35n1732_003:0054b15": "願薰心成利安等益。二如是則成下人成信",
    "T35n1732_003:0054b16": "者。三樂以信分別下廣明信相。此文十行即",
    "T35n1732_003:0054b17": "為十段。初信文有三。一總立宗。次別釋。三",
    "T35n1732_003:0054b18": "舉要言之下總以結之。第二釋慈悲文有",
    "T35n1732_003:0054b19": "二。初舉三門為所觀。二對起慈。前文有",
    "T35n1732_003:0054b20": "三。如論應知。又論云辨遠離第一義樂中",
    "T35n1732_003:0054b21": "三空離三障者。謂分別相取捨等即三性障",
    "T35n1732_003:0054b22": "也。餘行如論可解。第三果校量勝文有四",
    "T35n1732_003:0054b23": "果。如論應知。初調柔果內。初法次喻後合。",
    "T35n1732_003:0054b24": "法中有四。一見多佛起行之緣。二心大歡",
    "T35n1732_003:0054b25": "喜下明能練行。三多以二攝下乘前練行",
    "T35n1732_003:0054b26": "明別地德。四是菩薩下明所練淨。二發趣果",
    "T35n1732_003:0054b27": "內文分為二。初釋後結。前文有四。一法。二",
    "T35n1732_003:0054b28": "喻。三合。四結。法喻合中皆有四句。一問地",
    "T35n1732_003:0054b29": "法。二是菩薩善知下明知解法。三諸佛子下",
    "T35n1732_003:0054c01": "明能行行。四得諸地智下明其能到。喻合四",
    "T35n1732_003:0054c02": "句同此。三攝報果文有二。一在家果。二出",
    "T35n1732_003:0054c03": "家果。在家有二。一上勝果。二能以大施下謂",
    "T35n1732_003:0054c04": "依王報起勝行也。願智果如論應知。第二",
    "T35n1732_003:0054c05": "偈頌中四十五半。初二十二頌上說分。次菩",
    "T35n1732_003:0054c06": "薩如是下二十一半頌校量勝分。次二總結",
    "T35n1732_003:0054c07": "歎。初文之內。初十一偈頌地方便及住地文。",
    "T35n1732_003:0054c08": "次是菩薩下五行偈半頌彼釋名及五怖畏。",
    "T35n1732_003:0054c09": "次常行下五行偈半頌安住文。次二十一半",
    "T35n1732_003:0054c10": "偈文內初五偈半頌十願結及無盡文。次六",
    "T35n1732_003:0054c11": "行偈頌信等十行文。次智者於日夜下十行",
    "T35n1732_003:0054c12": "偈頌果校量。於中初一頌調柔果。次三頌",
    "T35n1732_003:0054c13": "發趣。次五偈半頌攝報果。次若以願力半行",
    "T35n1732_003:0054c14": "偈頌願智果。第二地內六門同前。言釋名",
    "T35n1732_003:0054c15": "者。離能起誤心犯戒煩惱垢等。清淨戒具",
    "T35n1732_003:0054c16": "足故名離垢地。二明所離者。依地論邪行",
    "T35n1732_003:0054c17": "於眾生身等障。依攝論依身業等於諸眾",
    "T35n1732_003:0054c18": "生起邪行。無明又治二障。一微細犯過。二",
    "T35n1732_003:0054c19": "種種相業行。又治二業障及一報方便生死。",
    "T35n1732_003:0054c20": "三所顯者顯最勝義。四所成者成戒度。五所",
    "T35n1732_003:0054c21": "得果者。若通達法界最勝功德得於一切",
    "T35n1732_003:0054c22": "眾生最勝無等菩提果。通果同初地。六釋文",
    "T35n1732_003:0054c23": "者有三。初偈生起。二長行正釋。三偈頌結",
    "T35n1732_003:0054c24": "前。初偈有二。初三偈文大眾獲益。三業供",
    "T35n1732_003:0054c25": "養即為三也。次有二偈解脫月請生後地",
    "T35n1732_003:0054c26": "文。第二正釋文內有二段經。一發起淨。二自",
    "T35n1732_003:0054c27": "體淨。發起者趣地。方便生後地中三聚淨",
    "T35n1732_003:0054c28": "戒名發起淨。三聚淨戒地中正行故名自體",
    "T35n1732_003:0054c29": "淨。就初文內有三。初金剛菩薩結前生後。",
    "T35n1732_003:0055a01": "二何等為十下正釋發起。三菩薩以是下結",
    "T35n1732_003:0055a02": "成利益。二自體文大分有二。一明行體。二",
    "T35n1732_003:0055a03": "辨地果。初行體文有三。先解律儀。次釋攝",
    "T35n1732_003:0055a04": "善。後辨攝生。此十地內科文不定。初及第",
    "T35n1732_003:0055a05": "十同分為八。此地為二。三四九地為四。五",
    "T35n1732_003:0055a06": "六同三。第七地為五。八地為七。各隨一法",
    "T35n1732_003:0055a07": "耳。此為地法甚深故方便影顯。非唯一地",
    "T35n1732_003:0055a08": "有斯一門也。就律儀中大判有二。第一明",
    "T35n1732_003:0055a09": "其性戒成就頓離諸過。第二菩薩如是下畢",
    "T35n1732_003:0055a10": "竟護持。就初文內復分有二。初明自性成",
    "T35n1732_003:0055a11": "就。二遠離一切下頓離諸過。又論云此二種",
    "T35n1732_003:0055a12": "朋者。憶二家語往其二家詐為親朋也。",
    "T35n1732_003:0055a13": "又經云此聞不向彼說此壞故等者此辨持",
    "T35n1732_003:0055a14": "意。恐彼此相壞故不說也。又第十邪見中",
    "T35n1732_003:0055a15": "七種邪見異相者。一異乘邪見依別出世行。",
    "T35n1732_003:0055a16": "次二依似法起。仍記無記分二也。次一依",
    "T35n1732_003:0055a17": "無中妄計。次二依隱伏法生。仍一用內一用",
    "T35n1732_003:0055a18": "外分二也。次一依世間法生也。經脫第一",
    "T35n1732_003:0055a19": "第三句等文。又決定深信是異乘。罪福因緣",
    "T35n1732_003:0055a20": "是覆藏見。如文應知。宜須思准也。餘文如",
    "T35n1732_003:0055a21": "論。第二攝善法戒文。文別有五。義別有四。",
    "T35n1732_003:0055a22": "要攝為二。言文五者如下文中。五處舉經",
    "T35n1732_003:0055a23": "論別解釋。義別四者。一智。二願。三觀。四行。",
    "T35n1732_003:0055a24": "初思眾生。隨一切惡皆由十不善道。是其智",
    "T35n1732_003:0055a25": "也。我當自住等是其願也。此文有三可知",
    "T35n1732_003:0055a26": "也。又深思惟下乃至如來是其觀也。是故我",
    "T35n1732_003:0055a27": "應下是其行也。要為二者。初二一對智為方",
    "T35n1732_003:0055a28": "便後起正願。後二一對觀為方便後起正",
    "T35n1732_003:0055a29": "行。餘文如論。第三攝眾生戒文大分有二。",
    "T35n1732_003:0055b01": "一廣明攝生。二諸佛子是菩薩如是下總結",
    "T35n1732_003:0055b02": "攝生。餘義如論。又問殺生等得二種人中",
    "T35n1732_003:0055b03": "果何也。答此之習者非是氣習。此名殘習。",
    "T35n1732_003:0055b04": "順人道業者在人中別報受。正報隨斷等",
    "T35n1732_003:0055b05": "者仍是人中不定報也。宜可准之。若以名",
    "T35n1732_003:0055b06": "言求之二報亦有憂劣。有無不定。此可思",
    "T35n1732_003:0055b07": "之。逕歷三道義亦不定。廣如大論說也。",
    "T35n1732_003:0055b08": "又二倒惡意專念行者伺緣名意。常樂二倒",
    "T35n1732_003:0055b09": "緣中現起故名意也。違理名惡。是起煩惱",
    "T35n1732_003:0055b10": "作意而生名專念行。二倒惡心非專念者。根",
    "T35n1732_003:0055b11": "本集起是其心義。我淨二倒望前常樂。根本",
    "T35n1732_003:0055b12": "集起故說為心。我是常本。淨是樂原。此二性",
    "T35n1732_003:0055b13": "成。非作意生名非專念也。又追後報中經",
    "T35n1732_003:0055b14": "脫障中第八句共中第一句也。又界差別內。",
    "T35n1732_003:0055b15": "第二別句內經中第一句是論中第三句也。",
    "T35n1732_003:0055b16": "第二地果文內三果同前。調柔中有三。一調",
    "T35n1732_003:0055b17": "柔相。二菩薩爾時下別地行相。三佛子是名",
    "T35n1732_003:0055b18": "下結說果相。前中有三。初法次喻後合。法",
    "T35n1732_003:0055b19": "中有三。一見諸佛起行之緣。二能練行。三",
    "T35n1732_003:0055b20": "所練淨行。能中有三。初明供養。次明迴向。",
    "T35n1732_003:0055b21": "後受十善法行。依經略無迴向。攝報同初",
    "T35n1732_003:0055b22": "地。依攝論中二地已去有八種清淨。此見",
    "T35n1732_003:0055b23": "多佛即彼見佛淨。此中衣被乃至恭敬心即",
    "T35n1732_003:0055b24": "彼信淨。此中淨戒即彼波羅蜜。此中作王即",
    "T35n1732_003:0055b25": "彼第六成熟眾生。此中念佛即彼心淨。此中",
    "T35n1732_003:0055b26": "為首等即彼慈悲。此住千劫等即彼生淨。此",
    "T35n1732_003:0055b27": "動地等即彼威德。餘地准此。三重頌文有",
    "T35n1732_003:0055b28": "二。初明說意。第二正頌。頌有二十六文分",
    "T35n1732_003:0055b29": "有四。初二頌發起。次十六偈頌自體淨。次",
    "T35n1732_003:0055c01": "有七偈頌果利益。次一結歎。自體文中初",
    "T35n1732_003:0055c02": "有四偈頌離戒淨。次有四偈頌攝善法。次",
    "T35n1732_003:0055c03": "有八偈頌攝利生。利生文內初有三偈頌",
    "T35n1732_003:0055c04": "願行集等。次有五偈頌集果文。果利益中",
    "T35n1732_003:0055c05": "初二頌調柔。次四誦攝報。次一頌願智。",
    "T35n1732_003:0055c06": "第三地內六門曰前。一釋名者。隨聞思修等",
    "T35n1732_003:0055c07": "照法顯現。故名明地。二所離者。依地論闇",
    "T35n1732_003:0055c08": "相於聞思修等諸法忘障。依攝論心遲苦",
    "T35n1732_003:0055c09": "無明。聞思修忘失無明。復有二無明。一欲愛",
    "T35n1732_003:0055c10": "無明。二具足聞持陀羅尼無明。有二業障",
    "T35n1732_003:0055c11": "及一報方便生死。三明所顯者顯勝流義。",
    "T35n1732_003:0055c12": "四明所成即成忍行及四定也。五明所得",
    "T35n1732_003:0055c13": "果。通達法界勝流文句功德得無邊法音。",
    "T35n1732_003:0055c14": "及能滿一切眾生意欲果及三地位。通果如",
    "T35n1732_003:0055c15": "初地。六釋文者有三。一偈頌發起。第二正",
    "T35n1732_003:0055c16": "明住地體。三偈重頌。初偈文中有二。初有",
    "T35n1732_003:0055c17": "六偈。大眾三業敬讚前說。此中有三。初一",
    "T35n1732_003:0055c18": "喜。次一雨華。次四歎德。二四偈生起後請。",
    "T35n1732_003:0055c19": "此中初三偈是大眾請。次一解脫月請。就第",
    "T35n1732_003:0055c20": "二地體文差別有四。一起厭行分。二厭行",
    "T35n1732_003:0055c21": "分。三明厭分。四厭果分。初文有三。一結前",
    "T35n1732_003:0055c22": "生後勸修起入。二何等為十下正辨起厭。三",
    "T35n1732_003:0055c23": "菩薩以是下結行能入。就厭行中有三。一",
    "T35n1732_003:0055c24": "修行護煩惱。二修行護小乘。三修行方便",
    "T35n1732_003:0055c25": "攝行。初文有二。初十辨無常。次十無救者。",
    "T35n1732_003:0055c26": "就護小乘中有三十句。初有十句明求佛",
    "T35n1732_003:0055c27": "智護彼小心。後二十句念益眾生護彼狹",
    "T35n1732_003:0055c28": "心。前文有二。初總次別。二護狹心中。初十",
    "T35n1732_003:0055c29": "起悲。後十救度。度是悲益。亦可初十是其悲",
    "T35n1732_003:0056a01": "心。後十是慈心。於前中初總次別。於後救",
    "T35n1732_003:0056a02": "度十心中。初牒前起後總明度心。",
    "T35n1732_003:0056a03": "第二別明度心。別中九句。初三度處。次二度",
    "T35n1732_003:0056a04": "行。次三辨前。後一度果。三方便攝中此內有",
    "T35n1732_003:0056a05": "五。一起觀方便。牒上三心起後觀求。二即",
    "T35n1732_003:0056a06": "時欲具下標趣方便。標其佛慧彰其所趣。",
    "T35n1732_003:0056a07": "三作是思惟下觀求方便。觀察推求度眾生",
    "T35n1732_003:0056a08": "法。四即時知住下正知方便。五菩薩如是知",
    "T35n1732_003:0056a09": "已下轉修方便。修聞法行攝取正法。",
    "T35n1732_003:0056a10": "第四正知方便者。前念眾生墮在煩惱業苦",
    "T35n1732_003:0056a11": "之中。以何方便而拔濟之。令得涅槃畢竟",
    "T35n1732_003:0056a12": "之樂。即知不離無障礙智者是如來智。智由",
    "T35n1732_003:0056a13": "何生。即知不離八地已上如實覺起。覺由",
    "T35n1732_003:0056a14": "何生。即知不離四地已上無生行慧。慧由",
    "T35n1732_003:0056a15": "何得。即知不離三地禪定。定由何生。不",
    "T35n1732_003:0056a16": "離聞法。是故菩薩先求正法。既聞法已。靜",
    "T35n1732_003:0056a17": "處思惟。思已修習入禪無色。依此禪定觀",
    "T35n1732_003:0056a18": "法無生起出世慧。依無生慧如實覺。依彼",
    "T35n1732_003:0056a19": "實覺得無礙智。既得智已便來救生。知相",
    "T35n1732_003:0056a20": "如是。第五攝生方便文中有二。初明求法",
    "T35n1732_003:0056a21": "生難遭想能捨外財。此文有二。初生難想。",
    "T35n1732_003:0056a22": "二但於說法者下重人輕寶中有五句。此即",
    "T35n1732_003:0056a23": "為一句。為求法故是第二句。為法捨施。又",
    "T35n1732_003:0056a24": "為求法下為法走使為第三句。破除憍慢",
    "T35n1732_003:0056a25": "無苦不受為第四句。於上不恭為憍慢。於",
    "T35n1732_003:0056a26": "下執我名為我慢。於等自大名為大慢。若",
    "T35n1732_003:0056a27": "得一句已下得勝財心即為第五句。此中",
    "T35n1732_003:0056a28": "入校量總成有三句。此初成一句。得聞一",
    "T35n1732_003:0056a29": "偈下第二校量。是菩薩若有人來下是第三",
    "T35n1732_003:0056b01": "校量。餘文可知。第二又如所聞下隨文能",
    "T35n1732_003:0056b02": "行。釋厭分中文分有三。一牒前聞法靜處",
    "T35n1732_003:0056b03": "思量以起後說。二明厭體。三明入意。為順",
    "T35n1732_003:0056b04": "法行而不樂著。第二文內。初禪中即離欲",
    "T35n1732_003:0056b05": "惡不善法者是離障也。釋有四種。一總相釋",
    "T35n1732_003:0056b06": "除欲界惡不善故名離欲惡不善法也。二",
    "T35n1732_003:0056b07": "依龍樹遠離五欲名為離欲。斷除五蓋",
    "T35n1732_003:0056b08": "名離不善。故龍樹云趣向初禪遠離五法",
    "T35n1732_003:0056b09": "斷五法矣。三依毘曇五欲離故名為離欲。",
    "T35n1732_003:0056b10": "斷十惡故名為離惡。除五蓋故名為離不",
    "T35n1732_003:0056b11": "蓋。四依成實斷貪欲心名為離欲。亦捨殺",
    "T35n1732_003:0056b12": "等名為離惡不善法也。有覺有觀者是對治",
    "T35n1732_003:0056b13": "也。麁思名覺。細思名觀。故龍樹言。譬如振",
    "T35n1732_003:0056b14": "鈴。麁聲喻覺。細聲喻觀。離生喜樂是其",
    "T35n1732_003:0056b15": "利益慶背欲惡。是故生喜離過倚息。故名",
    "T35n1732_003:0056b16": "為樂。入禪行者是其定體一心支也。何故獨",
    "T35n1732_003:0056b17": "此名為禪行。一心禪體故名禪行。就二禪",
    "T35n1732_003:0056b18": "中滅覺觀者是其滅障。滅障之中覺觀有",
    "T35n1732_003:0056b19": "三。一即定心。二出定時。三識身中麁動覺。",
    "T35n1732_003:0056b20": "此二並是動亂之心。二禪勝靜同皆滅之。言",
    "T35n1732_003:0056b21": "內淨者是對治支。若有覺觀濁亂不靜。此",
    "T35n1732_003:0056b22": "禪勝靜離彼外亂故云內淨。言一處者彰",
    "T35n1732_003:0056b23": "其治相。彼內淨心住於一境。更不餘緣。故",
    "T35n1732_003:0056b24": "云一處。故彼舍利阿毘曇言。欲界地中心行",
    "T35n1732_003:0056b25": "六處。以六識身取六塵故。初禪地中心行",
    "T35n1732_003:0056b26": "四境。以四識身行四境故。以初禪上無鼻",
    "T35n1732_003:0056b27": "舌識故。但云四耳。二禪已上心行一處。唯",
    "T35n1732_003:0056b28": "意識身緣法塵故。又復相續無間不斷亦名",
    "T35n1732_003:0056b29": "一處。下論釋中具此兩義。無覺觀者顯其能",
    "T35n1732_003:0056c01": "治。能治覺觀。前滅覺觀直彰離過。如說",
    "T35n1732_003:0056c02": "滅諦以為無漏。今就能治彰無覺觀。如",
    "T35n1732_003:0056c03": "說道諦以為無漏。定生喜樂是其利益。前",
    "T35n1732_003:0056c04": "初禪中創背欲惡。慶離故喜。今此禪中法",
    "T35n1732_003:0056c05": "從內生。慶得故喜。樂同前釋。入二禪行是",
    "T35n1732_003:0056c06": "禪體一心支也。就三禪中。言離喜者是滅",
    "T35n1732_003:0056c07": "障也。二禪喜心分別想生動亂多過。此禪定",
    "T35n1732_003:0056c08": "心轉寂故滅。行捨念慧是其對治。言行捨者",
    "T35n1732_003:0056c09": "是其捨支。行心調停捨彼喜過。故名為捨。",
    "T35n1732_003:0056c10": "此是捨數簡異捨受。故彰行也。言憶念者",
    "T35n1732_003:0056c11": "是其念支。念前喜過守心一境。故稱為念。",
    "T35n1732_003:0056c12": "念與憶俱通伴而說。故云憶念。憶能發悟",
    "T35n1732_003:0056c13": "助念力強。所以通舉。亦可即說念以為憶。",
    "T35n1732_003:0056c14": "如四念處體性是慧而名為念。此亦同然。",
    "T35n1732_003:0056c15": "言安慧者是安慧支。分別喜過說慧。慧靜",
    "T35n1732_003:0056c16": "名安。身受樂者是利益也。釋悅名樂。言身",
    "T35n1732_003:0056c17": "受者。受有二種。謂身與心分別有二。一約",
    "T35n1732_003:0056c18": "根分別。五識中受依色根生。故名身受。意",
    "T35n1732_003:0056c19": "識中受從意根生。故名心受。二約所益分",
    "T35n1732_003:0056c20": "別身心。下品之受釋暢在心名為心。受上品",
    "T35n1732_003:0056c21": "之受釋遍身心。就所遍處從末為名。故曰",
    "T35n1732_003:0056c22": "身受。今從後義。樂處心法。此處增上遍滿",
    "T35n1732_003:0056c23": "身心。故說身受。顯樂增上樂是心法。心中",
    "T35n1732_003:0056c24": "受之義不待言論。言諸賢聖能說捨者此",
    "T35n1732_003:0056c25": "樂深勝唯有賢聖。能說為過。堪能捨離。非",
    "T35n1732_003:0056c26": "凡所能。彰此樂深。言念受樂入三禪者是",
    "T35n1732_003:0056c27": "其禪體一心支也。謂念自地受樂之過以入",
    "T35n1732_003:0056c28": "一心。就四禪中斷苦斷樂滅憂喜者是滅",
    "T35n1732_003:0056c29": "障也。革絕四受明禪不動。言斷苦者苦實",
    "T35n1732_003:0057a01": "在於二禪中滅。為欲禪彰此是不動免絕",
    "T35n1732_003:0057a02": "四受故此說斷。亦可指彼三禪之樂以為",
    "T35n1732_003:0057a03": "苦故。斷三禪樂即名斷苦。何故如是。彼三",
    "T35n1732_003:0057a04": "禪樂望麁心人說之為樂。望後靜心即是",
    "T35n1732_003:0057a05": "大苦。如似世間指手打木於彼寤者說之",
    "T35n1732_003:0057a06": "為樂。睡眠之人用為大苦。此亦如是。故說",
    "T35n1732_003:0057a07": "斷樂。斷樂者斷三禪樂。彼樂麁動。故此斷",
    "T35n1732_003:0057a08": "之。先滅憂者初禪滅也。先滅喜者三禪滅",
    "T35n1732_003:0057a09": "也。並在前滅。是故言先。既非此滅。何故論",
    "T35n1732_003:0057a10": "之。亦為顯此不動禪故。若使憂喜前地斷",
    "T35n1732_003:0057a11": "故彰先滅者苦亦先滅。何不說先。釋言彰",
    "T35n1732_003:0057a12": "先。理亦無傷。但此為明苦雖先斷對苦",
    "T35n1732_003:0057a13": "之樂此中斷故。對樂之苦不得言先。若當",
    "T35n1732_003:0057a14": "說言先斷苦者。人謂彼樂亦是先斷。故不",
    "T35n1732_003:0057a15": "彰先。憂之與喜能對所對。並是先斷。故云",
    "T35n1732_003:0057a16": "先滅。不苦樂者是其利益。餘禪之中皆先明",
    "T35n1732_003:0057a17": "治。今此何故先說利益。乘前所明斷苦斷",
    "T35n1732_003:0057a18": "樂。對之即明不苦不樂。彰益義便。故先論",
    "T35n1732_003:0057a19": "之。行實在後。此乃捨受不同苦樂。是故名",
    "T35n1732_003:0057a20": "為不苦不樂。何故不名不憂不喜。釋有三",
    "T35n1732_003:0057a21": "義。一以此禪正斷樂受而復無苦翻對彼",
    "T35n1732_003:0057a22": "二。是故名為不苦不樂。二前文中先斷苦",
    "T35n1732_003:0057a23": "樂故。此偏對之明不苦樂。三五受中憂喜",
    "T35n1732_003:0057a24": "名別。三受分別。憂喜二名攝入苦樂。苦樂寬",
    "T35n1732_003:0057a25": "故。捨受對之名不苦不樂。捨念淨者是其對",
    "T35n1732_003:0057a26": "治。捨是捨支。念是念支。前三禪中有樂故捨",
    "T35n1732_003:0057a27": "念不淨。今此無故捨念淨也。入四禪行是其",
    "T35n1732_003:0057a28": "禪體一心支也。四空定義廣如別章。此應論",
    "T35n1732_003:0057a29": "之。四空定文如論分別。順法行者。為依禪",
    "T35n1732_003:0057b01": "定順起無量神通等故入諸禪定。非愛著",
    "T35n1732_003:0057b02": "也。餘文如論。釋厭果中分文有三。一明",
    "T35n1732_003:0057b03": "無量。二明神通。三總結自在。餘義如論應",
    "T35n1732_003:0057b04": "知。又四無量中經脫不二又清淨并無念中",
    "T35n1732_003:0057b05": "二句也。又身通中經脫第六注水句。他心中",
    "T35n1732_003:0057b06": "經脫第七妄行正行句。就釋地果文分有",
    "T35n1732_003:0057b07": "三。三果同前。調柔果中大判有四。一調柔",
    "T35n1732_003:0057b08": "行。二忍辱行德。三明別地行。四結說相。前",
    "T35n1732_003:0057b09": "中初法次喻後合。法中有四。初見多佛起",
    "T35n1732_003:0057b10": "行之緣。二供養下明能練行。三於百千劫下",
    "T35n1732_003:0057b11": "明垢障薄。四不復積集下明所練淨。餘文如",
    "T35n1732_003:0057b12": "論。第三重頌文有二。初生起。第二正頌。頌",
    "T35n1732_003:0057b13": "有三十五偈。初二頌十深心。次二十四頌",
    "T35n1732_003:0057b14": "厭行文。次二頌厭分及以果分。次六頌調柔",
    "T35n1732_003:0057b15": "三果經文。次一總結就厭二十四。初四頌護",
    "T35n1732_003:0057b16": "惱。次六頌護小。次十四偈頌方便攝也。第",
    "T35n1732_003:0057b17": "四地中六門同前。言釋名者。不忘煩惱薪",
    "T35n1732_003:0057b18": "智火能燒故名焰地。二所離者。依地論離",
    "T35n1732_003:0057b19": "解法慢障。依攝論微細煩惱行。共生身見等",
    "T35n1732_003:0057b20": "無明復有二種。一三摩跋提愛。二行法愛又",
    "T35n1732_003:0057b21": "滅二業障及一種方便生死。三所顯者顯無",
    "T35n1732_003:0057b22": "攝義。四明所成者成精進行及道品等。五",
    "T35n1732_003:0057b23": "所得果者。若通達法界無攝功德得如所",
    "T35n1732_003:0057b24": "應一切眾生利益事果及四地位。通果同初",
    "T35n1732_003:0057b25": "地。六釋文者文內有三。初偈頌生後。二正",
    "T35n1732_003:0057b26": "辨地體。三以偈結前。初有八偈。一有兩",
    "T35n1732_003:0057b27": "偈菩薩供養。次天女供養。次三天王慶遇以",
    "T35n1732_003:0057b28": "興供養。次一大眾請。次一解脫請。所以此",
    "T35n1732_003:0057b29": "有王及女請彰此地正體智及外用俱成故",
    "T35n1732_003:0057c01": "也。就體文中大判有四。一清淨對治修行",
    "T35n1732_003:0057c02": "增長因分。二清淨分。三對治修行增長分。四",
    "T35n1732_003:0057c03": "彼果分。初文有三。初牒前生後勸修趣入。",
    "T35n1732_003:0057c04": "二明行體。三菩薩以此下結行利益。又論",
    "T35n1732_003:0057c05": "云處順行者。地前方便思量正地而未證",
    "T35n1732_003:0057c06": "得。正在地中名曰已證。此二處行同依所",
    "T35n1732_003:0057c07": "說故名順行也。餘文如論。清淨分有三。初",
    "T35n1732_003:0057c08": "總次別後結。總中有三。一明佛家轉有勢",
    "T35n1732_003:0057c09": "力。二得內法。三謂十智教化成就。又論云如",
    "T35n1732_003:0057c10": "來自身所有諸法以是諸法顯示如來者。",
    "T35n1732_003:0057c11": "人法互顯佛證得法還以勝法顯示如來",
    "T35n1732_003:0057c12": "也。修行增長文有二。一護煩惱是自利行。",
    "T35n1732_003:0057c13": "二護小乘是利他行。此二各有初總次別。又",
    "T35n1732_003:0057c14": "護煩惱中就身念中。先觀內身。次觀外身。",
    "T35n1732_003:0057c15": "後二合觀。何者內身而復云外。若當就彼十",
    "T35n1732_003:0057c16": "二入中分內外者。若自若他六根為內。六",
    "T35n1732_003:0057c17": "塵為外。今四念中自身名內。他身為外。何",
    "T35n1732_003:0057c18": "故初別而後總乎。釋有兩義。一破病不同。",
    "T35n1732_003:0057c19": "有人著內情多。著外情少。如人為身棄",
    "T35n1732_003:0057c20": "行妻子及諸財物。著內多故須教觀內。有",
    "T35n1732_003:0057c21": "人著外情多著內情少。如人為欲財喪",
    "T35n1732_003:0057c22": "身為欲沒命。著外多故須教觀外。有人",
    "T35n1732_003:0057c23": "內外俱著故須合觀。二隨觀始終行者本來",
    "T35n1732_003:0057c24": "於自身中取有淨相。故先觀內。內求不得",
    "T35n1732_003:0057c25": "謂外有。之故須觀外。向者觀內不及其",
    "T35n1732_003:0057c26": "外。觀外之時復不及內。是故第三內外合",
    "T35n1732_003:0057c27": "觀觀內身者標別所觀。循身觀者明其觀相。",
    "T35n1732_003:0057c28": "循猶順矣。其身相審悉觀察名循身觀。精懃",
    "T35n1732_003:0057c29": "一心明其觀儀。行者今欲破壞身相。非懃",
    "T35n1732_003:0058a01": "不辨。故須精懃。故龍樹云。離別常人易。",
    "T35n1732_003:0058a02": "離別知識難。離別知識易。離別親戚難。",
    "T35n1732_003:0058a03": "離別親戚易。離別自身難。行者今欲離別",
    "T35n1732_003:0058a04": "己身必須精懃。懃由專意。故云一心。除世",
    "T35n1732_003:0058a05": "貪憂彰觀所離。何故此中偏離貪憂。如龍",
    "T35n1732_003:0058a06": "樹說。行者此中多生貪憂。故偏除之。云何",
    "T35n1732_003:0058a07": "多生。始棄五欲念本所愛。是故生貪。未",
    "T35n1732_003:0058a08": "得道法。所以生憂。是故但言除世貪憂。又",
    "T35n1732_003:0058a09": "復貪者凡夫多起。著境難捨。受生之本三毒",
    "T35n1732_003:0058a10": "之初故。煩惱中偏說除貪。憂心一向貪欲者",
    "T35n1732_003:0058a11": "起。障定最重。禪中先離。故五受中偏說除",
    "T35n1732_003:0058a12": "憂。若說除貪結餘法隨之。若說除憂諸",
    "T35n1732_003:0058a13": "受隨遣。譬如破竹。初節為難。若破初節餘",
    "T35n1732_003:0058a14": "節皆隨。貪憂亦爾。下觀外身及觀內外類",
    "T35n1732_003:0058a15": "亦同然。就受念中。亦初觀內。次外。後合。十",
    "T35n1732_003:0058a16": "二入中。受唯在其外法入攝。故今四念中自",
    "T35n1732_003:0058a17": "受為內。他受為外。又復意相應之受說以為",
    "T35n1732_003:0058a18": "內。五識相應名之為外。亦得定受說之為",
    "T35n1732_003:0058a19": "內散受為外。於此內初別後總。就心念中。",
    "T35n1732_003:0058a20": "亦初觀內。次外。後總。十二中心唯是內。意",
    "T35n1732_003:0058a21": "根攝故。今四念中自心名內。他心名外。又復",
    "T35n1732_003:0058a22": "意識名內。五識名外又得定心說以為內散",
    "T35n1732_003:0058a23": "心為外。就法念中亦初觀內。次外。後總。內",
    "T35n1732_003:0058a24": "謂心法。外謂非色非心不相應行及三無為。",
    "T35n1732_003:0058a25": "◎第二正懃義者。初二斷除惡法。後二攝善。",
    "T35n1732_003:0058a26": "前離惡中。先斷未生。後斷已生。斯乃說時",
    "T35n1732_003:0058a27": "非是行體。亦可已生是其先成無明住地。細",
    "T35n1732_003:0058a28": "故後斷未生是其四住現起。麁故先斷。未生",
    "T35n1732_003:0058a29": "惡者舉其所斷。為不生者懃之所為。欲生",
    "T35n1732_003:0058b01": "進者懃方便心。發心斷者正明懃體。已生之",
    "T35n1732_003:0058b02": "中類此可知。已生謝往云何可除此。乃斷",
    "T35n1732_003:0058b03": "於已生種類在未來者令不相續。非謂斷",
    "T35n1732_003:0058b04": "於起已滅者。後生善中。先起未生後廣已",
    "T35n1732_003:0058b05": "生。善非本有習之方起。是以要須先起未",
    "T35n1732_003:0058b06": "生後廣已生。未生善者舉所修也。為生故",
    "T35n1732_003:0058b07": "者懃之所為。欲生懃者懃方便心。發心行者",
    "T35n1732_003:0058b08": "正明懃體。已生同前。已起謝往。云何可策。",
    "T35n1732_003:0058b09": "此必策彼已生種類在未來者令其續起。",
    "T35n1732_003:0058b10": "非謂策彼起已滅者。第三如意義。就此文",
    "T35n1732_003:0058b11": "中。初總標舉。後別釋。言欲定者直舉行體。",
    "T35n1732_003:0058b12": "欲能生定因從果稱。故名欲定。亦可定心由",
    "T35n1732_003:0058b13": "欲而生。舉因名果故云欲定。斷行成者辨",
    "T35n1732_003:0058b14": "其功能。以此定行能斷眾結名斷行成。亦",
    "T35n1732_003:0058b15": "可名彼涅槃名斷。斷家行成名斷行成。修",
    "T35n1732_003:0058b16": "如意者就前欲定明其修也。依止厭下明",
    "T35n1732_003:0058b17": "向第二斷行成也。於諸煩惱初方便道觀",
    "T35n1732_003:0058b18": "過厭背。名之為厭。無礙正斷。說之為離。",
    "T35n1732_003:0058b19": "解脫證除說之為滅。趣向涅槃名為向捨。",
    "T35n1732_003:0058b20": "若隨位分。見道已前說名為厭。除見諦惑",
    "T35n1732_003:0058b21": "說以為離。斷修道結說以為滅。得涅槃果",
    "T35n1732_003:0058b22": "名之為捨。此乃諸行治結次第。不須別對",
    "T35n1732_003:0058b23": "念處行等。餘行類爾。何故念懃不明此者。",
    "T35n1732_003:0058b24": "得定成就方有此能故前不說。精進可解。",
    "T35n1732_003:0058b25": "心定者餘經論中為念定。繫意住緣。故稱",
    "T35n1732_003:0058b26": "為念。專心守境。故說為心。思惟定者餘經",
    "T35n1732_003:0058b27": "論中名為慧定。慧心籌慮故曰思惟。餘廣如",
    "T35n1732_003:0058b28": "論耳。二護小中五行內經脫第三句。彼果勝",
    "T35n1732_003:0058b29": "中。初明行果。次別地果。行果有六。始從離",
    "T35n1732_003:0058c01": "惱盡第六本心界滿。經中略無第二業染。",
    "T35n1732_003:0058c02": "餘義可知。又離惱中文雖背異意亦得足耳",
    "T35n1732_003:0058c03": "又論中業染者有二義。不作一敬佛故佛",
    "T35n1732_003:0058c04": "所呵即不作。二畏惡名失利他。生煩惱",
    "T35n1732_003:0058c05": "失自利。故不作也。增上欲中第三離過別句",
    "T35n1732_003:0058c06": "內脫第一句。發懃精進中經論似有不次。",
    "T35n1732_003:0058c07": "但依論文次第消息。意亦無失也。本心界",
    "T35n1732_003:0058c08": "中亦如是。地果文內三果同前。調柔果中文",
    "T35n1732_003:0058c09": "分有四。一調柔行。二摩尼珠下明教智淨。",
    "T35n1732_003:0058c10": "以此地成就淨證從體起用。故有教智不",
    "T35n1732_003:0058c11": "同前地。三四攝下明別地行。經本略無此",
    "T35n1732_003:0058c12": "句。四是名下總結說相。前中初法次喻後合。",
    "T35n1732_003:0058c13": "法中有三。一見諸佛為起行緣。二恭敬下",
    "T35n1732_003:0058c14": "辨能練行。三是菩薩樂心下明所練淨。餘義",
    "T35n1732_003:0058c15": "如論應知。第三重頌中。初辨說意。次正偈",
    "T35n1732_003:0058c16": "頌有二十九。初二頌增長因。次三清淨分。",
    "T35n1732_003:0058c17": "次七頌對治修行增長分。次九增長果。次七",
    "T35n1732_003:0058c18": "頌調柔攝報等三果。次一總結歎也。◎"
}