{
    "X38n0686_001:0392a03": "梵網經盧舍那佛說菩薩心地法門",
    "X38n0686_001:0392a04": "品第十",
    "X38n0686_001:0392a05": "後秦三藏法師　鳩摩羅什　譯",
    "X38n0686_001:0392a06": "梵網經述記上卷",
    "X38n0686_001:0392a07": "崇義寺僧　勝莊　撰出",
    "X38n0686_001:0392a08": "將釋此經五門分別(一教興題目二辨經宗體三攝教分齊四教所被機五判",
    "X38n0686_001:0392a09": "文解釋第一教興題目中先教與題目後辨經得名此即初也)。",
    "X38n0686_001:0392a10": "若夫法性凝寂理超色相之端覺路遙玄迹晦名",
    "X38n0686_001:0392a11": "言之表當機必應若水鏡之隨來緣減斯通似谷",
    "X38n0686_001:0392a12": "巖之對響非直能仁示現應化無方開玅典於三",
    "X38n0686_001:0392a13": "乘暢真詮於八部所以宗開大法朗慧日於昏衢",
    "X38n0686_001:0392a14": "光闡大猷泛慈航於欲海玅用難思神功窂測者",
    "X38n0686_001:0392a15": "矣今此經者斯乃諸佛祕藏菩薩本原因開十地",
    "X38n0686_001:0392a16": "修六度而彌清果列三身具萬德而圓照所言梵",
    "X38n0686_001:0392a17": "網經者此一部之都目觀梵王之羅網因說此經",
    "X38n0686_001:0392a18": "故言梵網經者常也前法也前後不改目之為常",
    "X38n0686_001:0392a19": "捨邪歸正稱之為法盧舍那佛說者舉能說之稱",
    "X38n0686_001:0392a20": "盧舍那者此云淨滿永離二障二果圓備故名淨",
    "X38n0686_001:0392a21": "滿心地品者此部內之別號以四十位是觀行者",
    "X38n0686_001:0392a22": "所依能攝觀行之心故言心地菩薩此云覺有情",
    "X38n0686_001:0392a23": "上求菩提下濟群生從所緣境名覺有情是有財",
    "X38n0686_001:0392a24": "釋第二明經得名凡論諸經得名略有七種一從",
    "X38n0686_001:0392b01": "人得名二者從法得名三從喻得名四人法得名",
    "X38n0686_001:0392b02": "五人喻得名六法喻得名七人法喻得名從人得",
    "X38n0686_001:0392b03": "名復有四種一從能說人而得經名如無垢稱經",
    "X38n0686_001:0392b04": "二從能問人而得經名如彌勒所問經三以所為",
    "X38n0686_001:0392b05": "人而得經名如提謂經四以所詮人而得經名如",
    "X38n0686_001:0392b06": "太子須大拏經如是等類名為從人得名經也以",
    "X38n0686_001:0392b07": "法得名者從所詮法而得經名涅槃經等從喻得",
    "X38n0686_001:0392b08": "名者如金光明經從人法得名者如勝天王般若",
    "X38n0686_001:0392b09": "經從人喻得名者即此經梵網盧舍佛說等從法",
    "X38n0686_001:0392b10": "喻得名如玅蓮華經從人法喻得名者如勝鬘師",
    "X38n0686_001:0392b11": "子吼陀羅尼經今此經者人喻為名六釋之中依",
    "X38n0686_001:0392b12": "主釋也有人說言經從事為名如枯樹經然枯樹",
    "X38n0686_001:0392b13": "經法喻為名故此不說。",
    "X38n0686_001:0392b14": "第二辨經宗體者先宗後體宗中有二先通辨諸",
    "X38n0686_001:0392b15": "教宗後別顯此經宗通辨諸教宗者謂如來一代",
    "X38n0686_001:0392b16": "所說之宗不過三種一者隱空顯有宗二者隱有",
    "X38n0686_001:0392b17": "說空宗三者遠離二邊宗所言隱空顯有宗者謂",
    "X38n0686_001:0392b18": "四諦法輪等諸小乘經隱有說空宗者諸部般若",
    "X38n0686_001:0392b19": "等無相之教此即名無相法輪如解深密經第二",
    "X38n0686_001:0392b20": "卷說世尊昔在第二時中唯為發趣修大乘者依",
    "X38n0686_001:0392b21": "一切法皆無自性無生無滅本來寂靜自性涅槃",
    "X38n0686_001:0392b22": "以隱密相轉正法輪雖更甚奇甚為希有而於彼",
    "X38n0686_001:0392b23": "時所轉法輪亦是有上有所容受相未了義遠離",
    "X38n0686_001:0392b24": "二邊宗者謂解深密等了義大乘此即名為顯了",
    "X38n0686_001:0392c01": "法輪如解深密說世尊於今第三時中普為發趣",
    "X38n0686_001:0392c02": "一切乘者依一切法皆無自性無生無滅本來寂",
    "X38n0686_001:0392c03": "靜自性涅槃無自性以顯了相轉正法輪第一甚",
    "X38n0686_001:0392c04": "奇最為希有于今世尊所轉法輪無上無容是真",
    "X38n0686_001:0392c05": "了義非諸諍論安足處所慈氏無著等諸大菩薩",
    "X38n0686_001:0392c06": "造瑜伽等究暢真宗離有無執契會中道如辨中",
    "X38n0686_001:0392c07": "邊論說虗妄分別有於此二都無此中唯有空於",
    "X38n0686_001:0392c08": "彼亦有此故說一切法非空非不空有無及有故",
    "X38n0686_001:0392c09": "此即契中道別顯此經所詮宗者心地法門為所",
    "X38n0686_001:0392c10": "詮宗心地法門至文當釋次明體者能詮教體略",
    "X38n0686_001:0392c11": "有四門一攝妄歸真門一切諸法真如為體如契",
    "X38n0686_001:0392c12": "經說一切法皆如也若依此門如來聖教真如為",
    "X38n0686_001:0392c13": "體二攝末歸本門謂一切法以識為體如解深密",
    "X38n0686_001:0392c14": "經云一切識所緣唯識所顯故若依此門如來聖",
    "X38n0686_001:0392c15": "教以識為體心外諸法不可得故問識有二種謂",
    "X38n0686_001:0392c16": "說者識及聞者識未知聖教何識為體解云西方",
    "X38n0686_001:0392c17": "自有三種釋第一那伽犀那此云龍軍彼云佛果",
    "X38n0686_001:0392c18": "無聲德故棱伽經第六卷云大慧復白佛言如世",
    "X38n0686_001:0392c19": "尊所說我從某夜得最正覺乃至某夜入般涅槃",
    "X38n0686_001:0392c20": "於其中間不說一字大般若經第四百二十五云",
    "X38n0686_001:0392c21": "我從成道已來不說一字又金剛般若經云若以",
    "X38n0686_001:0392c22": "色見我以音聲求我是人行邪道不能見如來此",
    "X38n0686_001:0392c23": "等聖教誡證非一故知如來地無色聲德若依此",
    "X38n0686_001:0392c24": "說但聞者識以為教體如無性攝論云聞者識上",
    "X38n0686_001:0393a01": "聚集顯現以為經體第二安慧論師云如來慈悲",
    "X38n0686_001:0393a02": "本願力故如來識上文義相顯若依此說但說者",
    "X38n0686_001:0393a03": "識以為經體一切有情有漏識上所有見相皆是",
    "X38n0686_001:0393a04": "遍計所執性故非是經體第三護法菩薩云正以",
    "X38n0686_001:0393a05": "說者識為經體謂如來教清淨法界所流出故兼",
    "X38n0686_001:0393a06": "以聞者識為經體能生解故三攝假從實門如來",
    "X38n0686_001:0393a07": "聖教音聲為體若離音聲名句文身無別體故四",
    "X38n0686_001:0393a08": "法數定體者諸宗不同薩婆多云佛教音聲為宗",
    "X38n0686_001:0393a09": "故婆沙論第一百二十六云佛教云何謂佛語言",
    "X38n0686_001:0393a10": "唱詞評論語音語路語業語表是謂佛教問何故",
    "X38n0686_001:0393a11": "佛教唯是語表非無表耶答生他正解故名佛教",
    "X38n0686_001:0393a12": "他正生解但由表業非無表故問如是佛教以何",
    "X38n0686_001:0393a13": "為體如是說者語業為體佛意所說他聞故廣如",
    "X38n0686_001:0393a14": "常說經部師宗自有三釋一云佛教聲處為性名",
    "X38n0686_001:0393a15": "等離聲無別體故一云法處所攝相續假聲以為",
    "X38n0686_001:0393a16": "自性聖教唯是意識境故一云假實二聲為若依",
    "X38n0686_001:0393a17": "大乘音聲名句文身及所詮義以為自性體中音",
    "X38n0686_001:0393a18": "聲名句文身名為能詮隨其所應一切諸法名為",
    "X38n0686_001:0393a19": "所詮如是能詮及所詮義為契經體文義皆能生",
    "X38n0686_001:0393a20": "正解故離所詮說不成故如瑜伽論八十一云云",
    "X38n0686_001:0393a21": "何為體謂契經體略有二種一文二義文是所依",
    "X38n0686_001:0393a22": "義是能依如是二種總名一切所知境界云何為",
    "X38n0686_001:0393a23": "文謂有六種一者名身二者句身三者字身四者",
    "X38n0686_001:0393a24": "語五者行相六者機請解云如是六種皆能顯義",
    "X38n0686_001:0393b01": "故言為文以能顯義是文義故又云名身者謂共",
    "X38n0686_001:0393b02": "知增語此復略說有十二種一者假立名二者實",
    "X38n0686_001:0393b03": "事名三者同類相應名四者異類相應名五者隨",
    "X38n0686_001:0393b04": "德名六者假說名七者同所了名八者非同所了",
    "X38n0686_001:0393b05": "名九者顯名十者不顯名十一略名十二者廣名",
    "X38n0686_001:0393b06": "假立名者謂於內假立我及有情命者等名於外",
    "X38n0686_001:0393b07": "假立缾衣等名實事名者謂於眼等色等諸相義",
    "X38n0686_001:0393b08": "中假立眼等名同類相應名者謂有情色受大種",
    "X38n0686_001:0393b09": "等名異類相應名者謂佛授德友青黃等名隨德",
    "X38n0686_001:0393b10": "名者謂變壞故名色領納故名受發光故名日如",
    "X38n0686_001:0393b11": "是等名假說名者謂呼貪名富若餘所有不觀待",
    "X38n0686_001:0393b12": "義安立其名同所了名者謂共所解想與此相違",
    "X38n0686_001:0393b13": "是非同所了名顯名者謂其義易了不顯名者謂",
    "X38n0686_001:0393b14": "其義難了如達羅彌茶明呪等略名者謂一字名",
    "X38n0686_001:0393b15": "廣名者謂多字名句身者謂名字圓滿此復六種",
    "X38n0686_001:0393b16": "一者不圓滿句二者圓滿句三者所成句四者能",
    "X38n0686_001:0393b17": "成句五者標句六者釋句不圓滿句者謂文不究",
    "X38n0686_001:0393b18": "竟義不究竟當知復由第二句故方得圓滿如說",
    "X38n0686_001:0393b19": "諸惡者莫作諸善者奉行善調伏自心是諸佛聖",
    "X38n0686_001:0393b20": "教若唯言諸惡則文不究竟若言諸惡者則義不",
    "X38n0686_001:0393b21": "究竟更加莫作方得圓滿即圓滿句所成句者謂",
    "X38n0686_001:0393b22": "前句由後句方得成立如說諸行無常有起盡法",
    "X38n0686_001:0393b23": "生必滅故彼寂為樂此中為成諸行無常故次說",
    "X38n0686_001:0393b24": "言有起盡法前是所成即所成句後是能成即能",
    "X38n0686_001:0393c01": "成句標句者如言善性釋句者謂正趣善士字身",
    "X38n0686_001:0393c02": "者謂若究竟若不究竟名句所依四十四字此中",
    "X38n0686_001:0393c03": "欲為名首名為句首句必有名名必有字若唯一",
    "X38n0686_001:0393c04": "字則不成句又若有字名所不攝唯字無名問何",
    "X38n0686_001:0393c05": "因緣故施設名等三種身耶答為令領受諸增語",
    "X38n0686_001:0393c06": "觸所生受故問名是何義答能令種種共所了知",
    "X38n0686_001:0393c07": "故名為名又能令意作種種相故名為名又由語",
    "X38n0686_001:0393c08": "言之所呼召故名為名若依婆沙有三義故名之",
    "X38n0686_001:0393c09": "為名謂如其所作即往相應為此義立如求便應",
    "X38n0686_001:0393c10": "隨造頌轉令與義會如應當知召合義又瑜伽云",
    "X38n0686_001:0393c11": "攝受諸名究竟顯了不現見義故名為句隨顯名",
    "X38n0686_001:0393c12": "句故名為文語者當知略具八分謂先首美玅等",
    "X38n0686_001:0393c13": "由彼語文句等相應乃至常委分資糧故能說正",
    "X38n0686_001:0393c14": "法先首語者趣涅槃宮為先首故美玅語者其聲",
    "X38n0686_001:0393c15": "清美如羯羅頻迦音故顯了語者謂詞句文皆善",
    "X38n0686_001:0393c16": "巧故易解語者巧辨說故樂聞語者引法義故無",
    "X38n0686_001:0393c17": "依語者不依希望他信己故不違逆語者知量說",
    "X38n0686_001:0393c18": "故無邊語者廣大善巧故乃至廣說行相者謂諸",
    "X38n0686_001:0393c19": "蘊相應諸界相應廣說乃至如是等相應語言機",
    "X38n0686_001:0393c20": "請者謂因機請問而起言說解云如是六種皆名",
    "X38n0686_001:0393c21": "為文以能顯示所詮義故又彼云何為義當知略",
    "X38n0686_001:0393c22": "有十種一者地義二者相義三者作意等義四者",
    "X38n0686_001:0393c23": "依處義五者過患義六者勝利義七者所治義八",
    "X38n0686_001:0393c24": "者能治義九者略義十者廣義地義者略有五地",
    "X38n0686_001:0394a01": "一者資糧地二者加行地三者見地四者修地五",
    "X38n0686_001:0394a02": "者究竟地相義者當知有五種相一者自相二者",
    "X38n0686_001:0394a03": "共相三者假立相四者因相五者果相作意等義",
    "X38n0686_001:0394a04": "者謂七種作意十智等依處者略有三種一者事",
    "X38n0686_001:0394a05": "依處二時依處三補特伽羅依處事依處復有三",
    "X38n0686_001:0394a06": "種一者根本事依處二者得方便事依處三者悲",
    "X38n0686_001:0394a07": "愍他事依處廣說如彼時依處者謂略有三種言",
    "X38n0686_001:0394a08": "事一者過去言事二者未來言事三者現在言事",
    "X38n0686_001:0394a09": "補特伽羅依處者謂事大根等過患義者以要言",
    "X38n0686_001:0394a10": "之於應毀猒義而起毀猒或法或補特伽羅勝利",
    "X38n0686_001:0394a11": "義者以要言之於應稱讚義而起稱讚或法或補",
    "X38n0686_001:0394a12": "特伽羅所治義者以要言之一切雜染行能治義",
    "X38n0686_001:0394a13": "者以要言之一切清淨行略義者謂宣說諸法同",
    "X38n0686_001:0394a14": "類相應廣義者謂宣說諸法異類相應解云如上",
    "X38n0686_001:0394a15": "所說六文十義能生正解皆名為體實義如是而",
    "X38n0686_001:0394a16": "餘處說名等為體或說音聲或說音聲名句文者",
    "X38n0686_001:0394a17": "各據一義故不相遠。",
    "X38n0686_001:0394a18": "第三攝教分齊者復有三種一十二分教二三藏",
    "X38n0686_001:0394a19": "相攝三二藏相攝十二分教如瑜伽鈔會今此經",
    "X38n0686_001:0394a20": "者十二分教中諷誦因緣譬喻方廣分攝謂說四",
    "X38n0686_001:0394a21": "十心地法門是方廣分正顯戒相是因緣分別喻",
    "X38n0686_001:0394a22": "顯義是譬喻分如下說言譬如明日月即下經頌",
    "X38n0686_001:0394a23": "是名諷誦若論通素旦攬亦是契經攝三藏之中",
    "X38n0686_001:0394a24": "是調伏藏攝二藏之中菩薩藏攝。",
    "X38n0686_001:0394b01": "第四明教所被機汎論教所被有其五種謂三乘",
    "X38n0686_001:0394b02": "定性及不定性并第五五無般涅槃性此經但為",
    "X38n0686_001:0394b03": "菩薩及不定性是故說此經不為餘三。",
    "X38n0686_001:0394b04": "經爾時釋迦自下第五判文正釋今此一品大分",
    "X38n0686_001:0394b05": "有三一者序分亦名教起因緣分二者釋迦佛言",
    "X38n0686_001:0394b06": "此世界中下明正說分亦名聖教所說分三者第",
    "X38n0686_001:0394b07": "二卷末如如一切下明流通分亦名依教奉行分",
    "X38n0686_001:0394b08": "三分不同義如常說經釋迦佛言下第二明聖教",
    "X38n0686_001:0394b09": "所說分文分有二初明廣釋後爾時釋迦牟尼佛",
    "X38n0686_001:0394b10": "說上蓮華下總結上廣釋之中復分為二初明心",
    "X38n0686_001:0394b11": "地之義後釋所修之行心地即是所依心之所依",
    "X38n0686_001:0394b12": "名為心地依主釋或心即地名為心地是持業釋",
    "X38n0686_001:0394b13": "心即地故復今爾時釋迦從初蓮華下第二釋所",
    "X38n0686_001:0394b14": "修之行所修之行即是能依依上心地所發行故",
    "X38n0686_001:0394b15": "此中地者四十心中所有諸德有為無為地體與",
    "X38n0686_001:0394b16": "所修行為勝依持令得增長故名為地所修戒者",
    "X38n0686_001:0394b17": "調依此地所修之行是故此中先釋所依地後明",
    "X38n0686_001:0394b18": "所修行前中有二初正釋心地義次第二卷初明",
    "X38n0686_001:0394b19": "勸持轉說初正釋中文分有四初問二略答三重",
    "X38n0686_001:0394b20": "請四如來廣說如是四文如上卷說。",
    "X38n0686_001:0394b21": "爾時盧舍那佛為此大眾略開百千恒河沙不可說",
    "X38n0686_001:0394b22": "法門中心地如毛頭許是過去一切佛已說未來佛",
    "X38n0686_001:0394b23": "當說現在佛今說三世菩薩已學當學今學我已百",
    "X38n0686_001:0394b24": "劫修行是心地號吾為盧舍那汝諸佛轉我所說與",
    "X38n0686_001:0394c01": "一切眾生開心地道時蓮華臺藏世界赫赫天光師",
    "X38n0686_001:0394c02": "子座上盧舍那佛放光光告千華上佛持我心地法",
    "X38n0686_001:0394c03": "門品而去復轉為千百億釋迦及一切眾生次第說",
    "X38n0686_001:0394c04": "我上心地法門品汝等受持讀誦一心而行。",
    "X38n0686_001:0394c05": "卷第二經曰爾時盧舍那下第二勸持轉說於中",
    "X38n0686_001:0394c06": "有二初明盧舍那佛勸持轉說次爾時千華上佛",
    "X38n0686_001:0394c07": "下明釋迦佛受持轉說前中有四一初結前所說",
    "X38n0686_001:0394c08": "二便是過去下引佛菩薩能說不虗三復我已百",
    "X38n0686_001:0394c09": "劫下顯其行滿得果四汝諸佛轉我所說下明勸",
    "X38n0686_001:0394c10": "持轉說如文可知。",
    "X38n0686_001:0394c11": "爾時千華上佛千百億釋迦從蓮華藏世界赫赫師",
    "X38n0686_001:0394c12": "子座起各各辭退舉身放不可思議光光皆化無量",
    "X38n0686_001:0394c13": "佛一時以無量青黃赤白華供養盧舍那佛受持上",
    "X38n0686_001:0394c14": "所說心地法門品竟各各從此蓮華藏世界而沒沒",
    "X38n0686_001:0394c15": "已入體性虗空華光三昧還本原世界閻浮提菩提",
    "X38n0686_001:0394c16": "樹下從體性虗空華光三昧出出已方坐金剛千光",
    "X38n0686_001:0394c17": "王座及玅光堂說十世界海。",
    "X38n0686_001:0394c18": "經爾時千華上佛自下第二明釋迦佛受持轉說",
    "X38n0686_001:0394c19": "於中有九一明佛辭退如經爾時千華乃至各辭",
    "X38n0686_001:0394c20": "退故二者放光如經舉身放先不可思議光故三",
    "X38n0686_001:0394c21": "者供養如經光皆化無量乃至供養盧舍那佛故",
    "X38n0686_001:0394c22": "四者受持如經受持上所說心地法品故五者明",
    "X38n0686_001:0394c23": "於此沒如經各各從此蓮華藏世界沒故六者入",
    "X38n0686_001:0394c24": "三昧如經沒已入體性虗空三昧故所言體性虗",
    "X38n0686_001:0395a01": "空華光三昧者謂一切法實性真如名為體性謂",
    "X38n0686_001:0395a02": "此法實體性故即是真如名虗空於諸法中無質",
    "X38n0686_001:0395a03": "礙故緣此三昧名虗空三昧從境立名即依主釋",
    "X38n0686_001:0395a04": "如說空三昧依此三昧所出光明猶如華光名華",
    "X38n0686_001:0395a05": "光三昧即有財釋如說莫樹七者還本世界如經",
    "X38n0686_001:0395a06": "還本原世界等故閻浮提者即是南方閻浮提也",
    "X38n0686_001:0395a07": "起世界經第一卷云南閻浮提其地縱廣七十由",
    "X38n0686_001:0395a08": "旬又瑜伽論與此經同又起世云此閻浮洲有一",
    "X38n0686_001:0395a09": "大樹名曰閻浮本縱廣七由旬葉覆五十由旬高",
    "X38n0686_001:0395a10": "百由旬解云從樹立名名閻浮提地有此樹名閻",
    "X38n0686_001:0395a11": "浮洲即有財釋八者出三昧如經從體性虗空華",
    "X38n0686_001:0395a12": "光三昧出故言三昧者梵音名三摩地此云等持",
    "X38n0686_001:0395a13": "遠離沈掉名之為等持心不散名之為持九者說",
    "X38n0686_001:0395a14": "法如經出已方坐等故就說法中復分有二初明",
    "X38n0686_001:0395a15": "千佛說法次其餘千百億下明百億佛說法此即",
    "X38n0686_001:0395a16": "第一千佛說法說十法門即分為十此即第一明",
    "X38n0686_001:0395a17": "十世界海謂實法界無有分限難可測量以海為",
    "X38n0686_001:0395a18": "喻千光王坐者謂千莖蓮華光明坐也玅光法堂",
    "X38n0686_001:0395a19": "者即是華嚴所說普光法堂謂佛在摩揭提國寂",
    "X38n0686_001:0395a20": "滅道場普光法堂普賢菩薩說十方世界海十世",
    "X38n0686_001:0395a21": "界海者謂說世界海起具因緣海乃至壞方便世",
    "X38n0686_001:0395a22": "界海如華嚴經第三卷說。",
    "X38n0686_001:0395a23": "復從座起至帝釋宮說十住。",
    "X38n0686_001:0395a24": "經曰復從坐起至帝釋宮說十住者自下第二明",
    "X38n0686_001:0395b01": "說十地若依華嚴佛在帝釋昇玅勝殿法慧菩薩",
    "X38n0686_001:0395b02": "說十住義言十住義者如華嚴經第九卷云諸佛",
    "X38n0686_001:0395b03": "子菩薩摩訶薩十住行去來現在諸佛所說何等",
    "X38n0686_001:0395b04": "為十一名初發心住二名治地住三名修行住四",
    "X38n0686_001:0395b05": "名生貴住五名方便具足住六名正心住七名不",
    "X38n0686_001:0395b06": "退住八名童真住九名法王子住十灌頂住廣說",
    "X38n0686_001:0395b07": "如彼。",
    "X38n0686_001:0395b08": "復至燄天中說十行。",
    "X38n0686_001:0395b09": "復至燄天中說十行者自下第三明說十行燄天",
    "X38n0686_001:0395b10": "者即是第三燄摩天梵音云夜摩此云時分如順",
    "X38n0686_001:0395b11": "正理二十一云夜摩天謂彼天處時時多分稱快",
    "X38n0686_001:0395b12": "樂哉若依華嚴佛在夜摩天摩尼寶莊嚴功德林",
    "X38n0686_001:0395b13": "菩薩入善伏三昧說十行又如彼經第十二卷云",
    "X38n0686_001:0395b14": "菩薩有十行何等為十一者歡喜行二者饒益行",
    "X38n0686_001:0395b15": "三者無恚恨行四者無盡行五者離癡亂行六者",
    "X38n0686_001:0395b16": "善現行七者無著行九者善法行十者真實行具",
    "X38n0686_001:0395b17": "說如彼。",
    "X38n0686_001:0395b18": "復從座起至第四天中說十迴向。",
    "X38n0686_001:0395b19": "復從座至說十迴向言四天者謂第四兜率天中",
    "X38n0686_001:0395b20": "若依華嚴佛在兜率天宮一切寶殿金剛幢菩薩",
    "X38n0686_001:0395b21": "入明智三昧說十迴向兜率天者梵音正云覩史",
    "X38n0686_001:0395b22": "多此云知足如正理論云四覩史多天謂彼天處",
    "X38n0686_001:0395b23": "多於自受生喜足心十迴向者如華嚴經第十六",
    "X38n0686_001:0395b24": "云菩薩有十迴向何等為十一者救護一切眾生",
    "X38n0686_001:0395c01": "迴向二者不壞迴向三者等一切佛迴向四者至",
    "X38n0686_001:0395c02": "一切處迴向五者無盡功德藏迴向六者隨順平",
    "X38n0686_001:0395c03": "等善根迴向七者隨順等觀一切眾生迴向八者",
    "X38n0686_001:0395c04": "如相迴向九者無縛無著解脫迴向十者法界無",
    "X38n0686_001:0395c05": "量迴向廣說如彼。",
    "X38n0686_001:0395c06": "復從座起至化樂天說十禪定。",
    "X38n0686_001:0395c07": "經曰復從座起至化樂天說十種定自下第五說",
    "X38n0686_001:0395c08": "十禪定化樂天者新翻論云樂變化天樂者欲樂",
    "X38n0686_001:0395c09": "如正理云五樂變化天謂彼處樂化欲境於中受",
    "X38n0686_001:0395c10": "樂十禪定者謂十地所修定也(勘金光明經)禪者新翻",
    "X38n0686_001:0395c11": "經論名為靜慮依此寂靜審慮境界故名寂慮。",
    "X38n0686_001:0395c12": "復從座起至他化天說十地。",
    "X38n0686_001:0395c13": "經曰復從座起至他化天說十地者自下第六明",
    "X38n0686_001:0395c14": "說十此他化天者即是第六他化自在天如正理",
    "X38n0686_001:0395c15": "云彼天處於他所化欲境自在受樂言十地者一",
    "X38n0686_001:0395c16": "極喜地初獲聖性具證二空能益自他生大喜故",
    "X38n0686_001:0395c17": "名極歡喜二離垢地具淨尸羅遠離能起微細毀",
    "X38n0686_001:0395c18": "犯煩惱垢故三發光地成就勝定大法總持能發",
    "X38n0686_001:0395c19": "無邊玅慧光故四焰慧地安住最勝菩提分法燒",
    "X38n0686_001:0395c20": "煩惱薪慧焰增故五極難勝地真俗兩智行相互",
    "X38n0686_001:0395c21": "違合令相應極難勝故六現前地住緣起智引無",
    "X38n0686_001:0395c22": "分別最勝般若令現前故七遠行地至無相住功",
    "X38n0686_001:0395c23": "用後邊出過世間二乘道故八不動地無分別智",
    "X38n0686_001:0395c24": "任運相續相用煩惱不能動故九善慧地成就微",
    "X38n0686_001:0396a01": "玅四無礙解能遍十方善說法故十法雲地大法",
    "X38n0686_001:0396a02": "智雲含眾德水故如空麤重充滿法身故如是十",
    "X38n0686_001:0396a03": "地總攝有為無為功德以為自性地義如前廣說",
    "X38n0686_001:0396a04": "廣說十地如華嚴經第二十五十地經解深密經",
    "X38n0686_001:0396a05": "第四瑜伽論決擇分攝大乘論等廣說義如瑜伽",
    "X38n0686_001:0396a06": "鈔會恐繁不述。",
    "X38n0686_001:0396a07": "復至一禪中說十金剛。",
    "X38n0686_001:0396a08": "經曰復至一禪中說十金剛者自下第七明說十",
    "X38n0686_001:0396a09": "金剛十金剛者如華嚴經第四十云佛子菩薩摩",
    "X38n0686_001:0396a10": "訶薩有十種發金剛心莊嚴大乘何等為十所謂",
    "X38n0686_001:0396a11": "菩薩摩訶隆作如是念一切諸法無有分際菩薩",
    "X38n0686_001:0396a12": "發如是心我當覺了三世一切諸法悉無有餘是",
    "X38n0686_001:0396a13": "為菩薩第一發金剛心菩薩作如是念於一毛端",
    "X38n0686_001:0396a14": "處有無量菩薩說法界法發如是心我當發大莊",
    "X38n0686_001:0396a15": "嚴而自莊嚴化度眾生皆令成阿耨多羅三藐三",
    "X38n0686_001:0396a16": "菩提以大涅槃而般涅槃是為第二發金剛心菩",
    "X38n0686_001:0396a17": "薩作如是念十方世界無量無邊無有分際菩薩",
    "X38n0686_001:0396a18": "發如是大願我當以無上淨清莊嚴此等一切世",
    "X38n0686_001:0396a19": "界彼諸莊嚴皆實不虗是為菩薩第三發金剛心",
    "X38n0686_001:0396a20": "菩薩作如是念眾生無量無有分際不可窮盡菩",
    "X38n0686_001:0396a21": "薩發如是心我當以諸善根迴向一切眾生以無",
    "X38n0686_001:0396a22": "上大智慧光普照一切眾生是為第四發金剛心",
    "X38n0686_001:0396a23": "菩薩作如是念一切諸佛無量無邊菩薩發如是",
    "X38n0686_001:0396a24": "心我所種善根迴向奉給供養一切諸佛然後我",
    "X38n0686_001:0396b01": "乃成等正覺是為第五發金剛心菩薩見一切佛",
    "X38n0686_001:0396b02": "聞所說法發大歡喜心不著自身及如來身解知",
    "X38n0686_001:0396b03": "佛身非實非虗非有非無(乃至)解知如來實無所有",
    "X38n0686_001:0396b04": "亦不懷有相何以故一切攝取故是為菩薩第六",
    "X38n0686_001:0396b05": "發金剛心菩薩若有眾生呵罵毀辱或截手足乃",
    "X38n0686_001:0396b06": "至菩薩不因此故生恚害心於不可說劫修菩薩",
    "X38n0686_001:0396b07": "行攝取眾生心不廢捨何以故菩薩住不二法善",
    "X38n0686_001:0396b08": "學菩薩行清淨直心於一切眾生無瞋恚心忍住",
    "X38n0686_001:0396b09": "眾苦心無加報自身堪受一切眾生苦是為菩薩",
    "X38n0686_001:0396b10": "第七發金剛心菩薩作如是念未來世劫無量無",
    "X38n0686_001:0396b11": "邊無有分際不可窮盡發如是心我當盡一切未",
    "X38n0686_001:0396b12": "來世界虗空界等劫於一切世界行菩薩道教化",
    "X38n0686_001:0396b13": "眾生如一世界盡法界虗空界等一切世界要復",
    "X38n0686_001:0396b14": "如是為一切眾生修菩薩行是為第八發金剛心",
    "X38n0686_001:0396b15": "菩薩作如是念阿耨多羅三藐三菩提以心為本",
    "X38n0686_001:0396b16": "心清淨故能積集成滿一切善若心得自在則能",
    "X38n0686_001:0396b17": "成就無上菩提行菩薩行滿足諸願究竟教化一",
    "X38n0686_001:0396b18": "切眾生是為菩薩第九發金剛心菩薩作如是念",
    "X38n0686_001:0396b19": "知佛不可得菩提不可得廣說乃至發一切智心",
    "X38n0686_001:0396b20": "不捨修菩薩行不捨教化眾生等是為菩薩第十",
    "X38n0686_001:0396b21": "發金剛心莊嚴大乘未知如此經十金剛與華嚴",
    "X38n0686_001:0396b22": "經十金剛心同不思或可此即上卷所說十金剛",
    "X38n0686_001:0396b23": "也。",
    "X38n0686_001:0396b24": "復至二禪中說十忍。",
    "X38n0686_001:0396c01": "經曰復至二禪中說後當釋之十忍者自下領第",
    "X38n0686_001:0396c02": "八說十忍十忍如華嚴經第三十云菩薩成就十",
    "X38n0686_001:0396c03": "種忍能得一切無礙忍何等為十所謂隨順音聲",
    "X38n0686_001:0396c04": "忍順忍無生法忍如幻忍如炎忍如夢忍如響忍",
    "X38n0686_001:0396c05": "如電忍如化忍如虗空忍具說如彼。",
    "X38n0686_001:0396c06": "復至三禪中說十禪。",
    "X38n0686_001:0396c07": "經曰復至三禪說十願者自下第九說十願願者",
    "X38n0686_001:0396c08": "以信勝解欲為其自性十願者如十地論云校量",
    "X38n0686_001:0396c09": "勝者有三種一願勝二修行勝三果利益勝何者",
    "X38n0686_001:0396c10": "願勝所謂十大願經曰菩薩如是安住菩薩歡喜",
    "X38n0686_001:0396c11": "地目昏大願起如是本方便大行成就所謂無餘",
    "X38n0686_001:0396c12": "一切諸佛一切供養一切恭敬乃至無有休息論",
    "X38n0686_001:0396c13": "云是初大願無餘者有三種一者一切佛無餘二",
    "X38n0686_001:0396c14": "者一切供養無餘三者一切恭敬無餘乃至廣說",
    "X38n0686_001:0396c15": "經曰又發大願所謂一切諸佛所說法輪皆悉受",
    "X38n0686_001:0396c16": "持故攝受一切佛菩提故一切諸佛所教化法皆",
    "X38n0686_001:0396c17": "悉守護故廣大如法界究竟如虗空盡未來際盡",
    "X38n0686_001:0396c18": "一切劫數一切佛成道若攝護正法無有休息論",
    "X38n0686_001:0396c19": "云第二大願皆悉受持者謂教法修多羅等書寫",
    "X38n0686_001:0396c20": "供養讀誦受持為他演說故乃至廣說經曰又發",
    "X38n0686_001:0396c21": "大願所謂一切成佛無餘一切世界住處從兜率",
    "X38n0686_001:0396c22": "天下入胎乃至般涅槃我於爾時盡往供養乃至",
    "X38n0686_001:0396c23": "無有休息論曰第三大願如論廣說經曰又發大",
    "X38n0686_001:0396c24": "願所謂一切菩薩所行廣大無量不離諸波羅蜜",
    "X38n0686_001:0397a01": "多所攝諸地廣說乃至一切菩薩所行如實地道",
    "X38n0686_001:0397a02": "及諸波羅蜜方便業教化一切令其受行心得增",
    "X38n0686_001:0397a03": "長等論云第四大願心得增長者以何等行令心",
    "X38n0686_001:0397a04": "增長一切菩薩所行教化一切令其受行心得增",
    "X38n0686_001:0397a05": "長故具說如彼經曰又發大願所謂無餘一切眾",
    "X38n0686_001:0397a06": "生色無色乃至令信入諸佛法故等論云第五大",
    "X38n0686_001:0397a07": "願教化眾生故乃至廣說經曰又發大願所謂無",
    "X38n0686_001:0397a08": "餘一切世界廣大無量麤細亂住倒住正住如帝",
    "X38n0686_001:0397a09": "網差別十方世界無量差別入皆現前知故等論",
    "X38n0686_001:0397a10": "曰第六大願無餘一切世界者有三種相隨入如",
    "X38n0686_001:0397a11": "是世界智皆現前知一者一切相如經廣大無量",
    "X38n0686_001:0397a12": "乃至正住故二者真實義相如經如帝網差別者",
    "X38n0686_001:0397a13": "真實義相故如業別作故三者無量相者十方世",
    "X38n0686_001:0397a14": "界真實義相者唯智能知餘相者可現見故經曰",
    "X38n0686_001:0397a15": "又發大願所有一切佛土一佛土一佛土一切佛",
    "X38n0686_001:0397a16": "土一切國土平等清淨等論曰第七願淨佛國土",
    "X38n0686_001:0397a17": "乃至廣說經曰又發大願所謂一切菩薩同心同",
    "X38n0686_001:0397a18": "行故共集善根廣說乃至具足行菩薩行故等論",
    "X38n0686_001:0397a19": "曰第八大願不念餘乘故廣說如彼經曰又發大",
    "X38n0686_001:0397a20": "願所謂乘不退輪行菩薩行故廣說乃至得如如",
    "X38n0686_001:0397a21": "意寶身故行大菩薩行等論云第九大願顯不空",
    "X38n0686_001:0397a22": "行菩薩行復行菩薩行顯乘不退輪行菩薩行經",
    "X38n0686_001:0397a23": "曰又發大願所謂於一切世界處成阿耨多羅三",
    "X38n0686_001:0397a24": "藐三菩提故於一凡夫道不離一切凡夫道處示",
    "X38n0686_001:0397b01": "身初生坐道場成佛轉法輪度眾生示大涅槃現",
    "X38n0686_001:0397b02": "諸佛境界大神智力乃至示大涅槃而不斷菩薩",
    "X38n0686_001:0397b03": "行等論曰第十大願起大乘行具說解云此十大",
    "X38n0686_001:0397b04": "願理通十地從初說故但說初地有十大願或十",
    "X38n0686_001:0397b05": "大願者即是下經十大願也。",
    "X38n0686_001:0397b06": "復至四禪中摩醯首羅天王宮說我本原蓮華藏世",
    "X38n0686_001:0397b07": "界盧舍那佛所說心地法門品。",
    "X38n0686_001:0397b08": "經曰復至四禪中心地法門者自下第十說心地",
    "X38n0686_001:0397b09": "法門摩醯首羅者是此梵音此云大自在起過五",
    "X38n0686_001:0397b10": "淨居天有此大自在第十地菩薩生於彼天故瑜",
    "X38n0686_001:0397b11": "伽論第十二卷云復有超過淨宮大自在住處有",
    "X38n0686_001:0397b12": "十地菩薩由極動修第十地故得生其中大智度",
    "X38n0686_001:0397b13": "論云同此說心地法門者如上卷說四十心地謂",
    "X38n0686_001:0397b14": "十發趣十長養十金剛十地如上說。",
    "X38n0686_001:0397b15": "其餘千百億釋迦亦復如是無二無別如賢劫品中",
    "X38n0686_001:0397b16": "說。",
    "X38n0686_001:0397b17": "經曰其餘千百億自下第三明百億佛說。",
    "X38n0686_001:0397b18": "爾時釋迦從初現蓮華藏世界東方來入天宮中說",
    "X38n0686_001:0397b19": "魔受化經已。",
    "X38n0686_001:0397b20": "爾時釋迦從初現至來入天宮中者自下第二明",
    "X38n0686_001:0397b21": "地所修戒中有五一者生於天宮二者入胎三者",
    "X38n0686_001:0397b22": "出家四者成道五者轉法輪此即第一生於天宮",
    "X38n0686_001:0397b23": "相天宮者謂生欲界第四天宮若依華嚴有十事",
    "X38n0686_001:0397b24": "業住兜率天故彼經中四十三云佛子菩薩住兜",
    "X38n0686_001:0397c01": "率天有十種事業何等為十所謂菩薩為欲界諸",
    "X38n0686_001:0397c02": "天說離欲法縱逸自在皆悉無常一切快樂皆悉",
    "X38n0686_001:0397c03": "苦惱勸發開導彼諸天子發菩提心(是第一事)菩薩為",
    "X38n0686_001:0397c04": "色界諸天說諸禪解脫三昧相續起彼禪支有三",
    "X38n0686_001:0397c05": "昧者乃至為說實智勸發開導彼諸天子發菩提",
    "X38n0686_001:0397c06": "心是為兜率天第二事業廣說乃至菩薩住兜率",
    "X38n0686_001:0397c07": "天出生無量無邊法門示現一切世界中種種色",
    "X38n0686_001:0397c08": "種種形廣說乃至欲令眾生生歡喜故是為菩薩",
    "X38n0686_001:0397c09": "住兜率天第十事業具說如彼問何故菩薩唯生",
    "X38n0686_001:0397c10": "第四覩史多天不生餘天解云下三天中沈著五",
    "X38n0686_001:0397c11": "欲上二天中放逸五欲此第四天非沈非逸易可",
    "X38n0686_001:0397c12": "覩教化故生第四不生餘天(勘賢愚經)又毗婆娑一百",
    "X38n0686_001:0397c13": "七十八云問何故菩薩唯於覩史多天受天趣最",
    "X38n0686_001:0397c14": "後異熟不於餘天有說下天放逸上天根鈍唯覩",
    "X38n0686_001:0397c15": "史多天離二過失菩薩怖畏放逸厭患鈍根故唯",
    "X38n0686_001:0397c16": "生彼有說唯覩史多天壽量與菩薩成佛及瞻部",
    "X38n0686_001:0397c17": "州人見佛業熟時分相稱乃至廣說說摩受化經",
    "X38n0686_001:0397c18": "者如華嚴經第四十三云有十種魔所謂五陰魔",
    "X38n0686_001:0397c19": "貪著五陰魔故煩惱魔煩惱染故業魔能障礙故",
    "X38n0686_001:0397c20": "心魔自憍慢故死魔離受生故天魔起慢放逸故",
    "X38n0686_001:0397c21": "失善根魔心不悔故三昧魔三昧著故善知識魔",
    "X38n0686_001:0397c22": "於彼生著心故不知菩提正法魔不能出生諸大",
    "X38n0686_001:0397c23": "願故乃至有十魔業有十種捨離魔業謂親近善",
    "X38n0686_001:0397c24": "知識等具說如彼如是等類名魔受化經或可有",
    "X38n0686_001:0398a01": "別部經名魔受化經勘。",
    "X38n0686_001:0398a02": "下生南閻浮提迦夷羅國母名摩耶父字白淨吾名",
    "X38n0686_001:0398a03": "悉達。",
    "X38n0686_001:0398a04": "經下生南閻浮至亦名悉達者自下第二明下生",
    "X38n0686_001:0398a05": "入胎出胎相迦夷羅國者亦云加毗羅此云悉達",
    "X38n0686_001:0398a06": "者梵音具存名為悉多頞他悉多此云成是成就",
    "X38n0686_001:0398a07": "義西方人言誦經純熟名為悉多頞他此云辦即",
    "X38n0686_001:0398a08": "是事究竟義此中意說相師占云若不出家得轉",
    "X38n0686_001:0398a09": "輪王若其出家成無上覺因此立名名為成辦必",
    "X38n0686_001:0398a10": "定成辦菩提果故然此太子未出家時自有兩名",
    "X38n0686_001:0398a11": "一名悉多頞他義如前釋二名提婆池提婆此云",
    "X38n0686_001:0398a12": "天上天謂初滿七日已父王遣入提婆俱羅(此云天舍)",
    "X38n0686_001:0398a13": "大自在天等爾時太子來入提婆俱羅大自在天",
    "X38n0686_001:0398a14": "及餘天像頂禮太子因此立名為天上天今此經",
    "X38n0686_001:0398a15": "中略舉一名故言悉達(波羅門傳說如是勘成文)西域傳云薩",
    "X38n0686_001:0398a16": "婆曷剌他悉陀(唐云一切義成)問婆羅師師云梵音有二",
    "X38n0686_001:0398a17": "種一者長聲二者短聲經論為分依短音說名悉",
    "X38n0686_001:0398a18": "陀頞他傳依長聲故名薩婆曷剌他悉陀其義一",
    "X38n0686_001:0398a19": "也然此太子降神入胎諸宗不同上座部云菩薩",
    "X38n0686_001:0398a20": "以喝唄羅頞沙荼月三十日夜降神母胎當此五",
    "X38n0686_001:0398a21": "月十五日也餘部皆云以此月二十日夜降神母",
    "X38n0686_001:0398a22": "胎當此五月八日摩耶者則是摩訶耶此云大術",
    "X38n0686_001:0398a23": "華嚴經第五十六云摩耶夫人在利叉樹下生太",
    "X38n0686_001:0398a24": "子時有十光明過去諸世界中佛受生時摩耶夫",
    "X38n0686_001:0398b01": "人常為其母乃至摩耶夫人身中普出過去諸佛",
    "X38n0686_001:0398b02": "本又彼經中四十三云菩薩命胎之時右掌中出",
    "X38n0686_001:0398b03": "大光明名淨境界悉能嚴淨三千大千世界此世",
    "X38n0686_001:0398b04": "界中若有無漏諸辟支佛覺斯光者即捨壽命若",
    "X38n0686_001:0398b05": "不覺者光明力故徙置他世界中一切魔及眾外",
    "X38n0686_001:0398b06": "道有見眾生悉皆徙置他方世界除如來住持所",
    "X38n0686_001:0398b07": "化眾生等又婆沙論百七十八云問何緣菩薩於",
    "X38n0686_001:0398b08": "最後有唯從天沒不從人來有說於諸趣中天趣",
    "X38n0686_001:0398b09": "勝故有說從天上來人所重故有說人中無有如",
    "X38n0686_001:0398b10": "是壽量如覩史多與善根熟時相稱可故問何故",
    "X38n0686_001:0398b11": "不即於覩史多天成正等覺而必來人間耶答隨",
    "X38n0686_001:0398b12": "諸佛法故謂過殑伽沙數諸佛出世皆於人中而",
    "X38n0686_001:0398b13": "取正覺故復次唯人智見極利能得阿耨多羅三",
    "X38n0686_001:0398b14": "藐三菩提故降神有十事如華嚴說。",
    "X38n0686_001:0398b15": "七歲出家。",
    "X38n0686_001:0398b16": "經曰七歲出家者自下第三釋出家相如華嚴經",
    "X38n0686_001:0398b17": "第四十四云佛子菩薩摩訶薩有十事故示現出",
    "X38n0686_001:0398b18": "家何等為十所謂欲令眾生厭離家故示現出家",
    "X38n0686_001:0398b19": "為著家眾生故示現出家欲現隨順諸賢聖道故",
    "X38n0686_001:0398b20": "示現出家欲宣揚讚歎出家法故示現出家欲令",
    "X38n0686_001:0398b21": "眾生離二見故示現出家欲令離欲樂我樂故示",
    "X38n0686_001:0398b22": "現出家欲現出三界相故示現出家欲現自在不",
    "X38n0686_001:0398b23": "由他悟故示現出家欲隨順如來十力四無畏故",
    "X38n0686_001:0398b24": "示現出家一切最後生菩薩法應爾故示現出家",
    "X38n0686_001:0398c01": "問餘經中說十九出家何故此經云七歲出家解",
    "X38n0686_001:0398c02": "云根機其有殊見聞不同故不可致怪又西域傳",
    "X38n0686_001:0398c03": "云如來踰城出家時亦不定或云菩薩年十九或",
    "X38n0686_001:0398c04": "云二十九以大舍佉月後半八日踰城出家當此",
    "X38n0686_001:0398c05": "三月八日或云以舍佉月半十五日當此三月十",
    "X38n0686_001:0398c06": "五日。",
    "X38n0686_001:0398c07": "三十成道號吾為釋迦牟尼佛。",
    "X38n0686_001:0398c08": "經曰三十成道等者自下第四釋成道相坐道場",
    "X38n0686_001:0398c09": "降伏諸魔等如華嚴經廣說應知恐繁不述。",
    "X38n0686_001:0398c10": "於寂滅道場坐金剛華光王座乃至摩醯首羅天王",
    "X38n0686_001:0398c11": "宮其中次第十住處所說。",
    "X38n0686_001:0398c12": "經曰於寂滅道場自下第五轉法輪光明住處謂",
    "X38n0686_001:0398c13": "如上說十種住處。",
    "X38n0686_001:0398c14": "時佛觀諸大梵天王網羅幢因為說無量世界猶如",
    "X38n0686_001:0398c15": "網孔一一世界各各不同別異無量佛教門亦復如",
    "X38n0686_001:0398c16": "是吾今來此世界八千反為此娑婆世界坐金剛華",
    "X38n0686_001:0398c17": "光王座乃至摩醯首羅天王宮為是中一切大眾略",
    "X38n0686_001:0398c18": "開心地竟。",
    "X38n0686_001:0398c19": "次時佛觀諸天至天王宮者自下第二釋轉法輪",
    "X38n0686_001:0398c20": "謂佛觀察大梵王網於一網中有無量孔差別不",
    "X38n0686_001:0398c21": "同因此演說無量世界差別不同猶如世界差別",
    "X38n0686_001:0398c22": "不同如來教門亦復如是雖有差別無量教門而",
    "X38n0686_001:0398c23": "不離於平等法界廣如華嚴第五十五說。",
    "X38n0686_001:0398c24": "復從天王宮下至閻浮提菩提樹下為此地上一切",
    "X38n0686_001:0399a01": "眾生凡夫癡闇之人說本盧舍那佛心地中初發心",
    "X38n0686_001:0399a02": "中常所誦。",
    "X38n0686_001:0399a03": "經曰復從天宮下至閻浮提菩提樹下者自下第",
    "X38n0686_001:0399a04": "二正明所行而謂戒也於中有二初經家序次一",
    "X38n0686_001:0399a05": "光明下正釋此即初也為人為人有二一者地上",
    "X38n0686_001:0399a06": "菩薩二者地前異生如文可見自下第三顯其所",
    "X38n0686_001:0399a07": "誦謂本盧舍那四十心地中戒是初發心菩薩所",
    "X38n0686_001:0399a08": "誦初發心者若依此經及華嚴經十解初心名初",
    "X38n0686_001:0399a09": "發心此不退初故言初發心若盡理說十信初心",
    "X38n0686_001:0399a10": "名初發心已發無上菩提心故發菩提心雖有多",
    "X38n0686_001:0399a11": "種而要言之不過二種謂自他願自利願者願修",
    "X38n0686_001:0399a12": "一切所有善法永離一切所有不善如是名為自",
    "X38n0686_001:0399a13": "利願也利他願者願以四攝攝受有情拔出生死",
    "X38n0686_001:0399a14": "如是名為利他大願如是二願名菩提心故瑜伽",
    "X38n0686_001:0399a15": "論三十五云又諸菩薩起正願求菩提發如是心",
    "X38n0686_001:0399a16": "說如是言願我決定當證無上正等菩提能作有",
    "X38n0686_001:0399a17": "情一切義利故若能如是發菩提心是名菩薩故",
    "X38n0686_001:0399a18": "彼論云又諸菩薩初發心已即名趣入無上菩提",
    "X38n0686_001:0399a19": "預在大乘諸菩薩數乃至廣說又華嚴經五十八",
    "X38n0686_001:0399a20": "云菩提心者則為一切諸佛種子能生一切諸佛",
    "X38n0686_001:0399a21": "法故菩提心者則為良田長養眾生白淨法故菩",
    "X38n0686_001:0399a22": "提心者即為大地能持一切諸世間故菩提心者",
    "X38n0686_001:0399a23": "則為淨水洗濯一切煩惱垢故菩提心者則為大",
    "X38n0686_001:0399a24": "風一切世間無障礙故又彼五十九云譬如小金",
    "X38n0686_001:0399b01": "剛悉能破壞一切諸物菩提心亦復如是緣小境",
    "X38n0686_001:0399b02": "界能破一切無明癡惑乃至廣說此言初發心所",
    "X38n0686_001:0399b03": "誦者說初為名所以者何十地菩薩亦誦戒故。",
    "X38n0686_001:0399b04": "一戒光明金剛寶戒。",
    "X38n0686_001:0399b05": "經曰一戒光明金剛寶戒者自下第二正釋此中",
    "X38n0686_001:0399b06": "有二初略標戒相許說諦聽次爾時釋迦牟尼下",
    "X38n0686_001:0399b07": "廣釋戒相前中有二先舉戒名用顯為許後我今",
    "X38n0686_001:0399b08": "盧舍那下略歎戒德勸持諦聽前中有三一者顯",
    "X38n0686_001:0399b09": "名體二者是一切佛本原下顯用三者吾今為此",
    "X38n0686_001:0399b10": "下許說此即第一顯名體也言一戒者謂十重中",
    "X38n0686_001:0399b11": "一一戒光明能破惑故名戒光如下經說戒明日",
    "X38n0686_001:0399b12": "月或一戒者此顯三聚淨戒中一所謂律儀戒此",
    "X38n0686_001:0399b13": "從多而說名律儀戒若怰細說非無餘二或一戒",
    "X38n0686_001:0399b14": "者如是玅戒不離真如性離有無故言一戒或一",
    "X38n0686_001:0399b15": "戒言顯六度中一切故一言一戒金剛寶戒者金",
    "X38n0686_001:0399b16": "剛有二義一者堅固難壞義二者能破餘物戒亦",
    "X38n0686_001:0399b17": "復爾外道梵志難可破壞生死之闇及破戒垢說",
    "X38n0686_001:0399b18": "喻為名為金剛。",
    "X38n0686_001:0399b19": "是一切佛本原一切菩薩本原佛性種子。",
    "X38n0686_001:0399b20": "經是一切佛本原者自下第二顯用原菩薩原本",
    "X38n0686_001:0399b21": "本原言顯根本所依謂諸佛菩薩皆由此戒得成",
    "X38n0686_001:0399b22": "果故如下經說微塵菩薩眾由是成正覺佛性種",
    "X38n0686_001:0399b23": "子者謂戒為佛性如是玅戒與三身佛作生了因",
    "X38n0686_001:0399b24": "或為生因生有為果或為了因得法身果是名佛",
    "X38n0686_001:0399c01": "性言種子者即是因義謂戒為因緣生有為果故",
    "X38n0686_001:0399c02": "或可佛性者對無為果種子者對有為果此中欲",
    "X38n0686_001:0399c03": "顯二果有異說二種因或佛性即種子名佛性種",
    "X38n0686_001:0399c04": "子或說一戒光明即是金剛寶戒此中意說戒不",
    "X38n0686_001:0399c05": "離如戒即是如如即是戒相不離體體即相故一",
    "X38n0686_001:0399c06": "戒言離不顯體相金剛寶戒此即顯體體即真如",
    "X38n0686_001:0399c07": "真如即是諸佛菩薩本原所依言佛性者顯戒之",
    "X38n0686_001:0399c08": "體理佛性也言種子者此顯戒相有為行也。",
    "X38n0686_001:0399c09": "一切眾生皆有佛性一切意識色心是情是心皆入",
    "X38n0686_001:0399c10": "佛性戒中。",
    "X38n0686_001:0399c11": "經曰一切眾生皆有佛性等者此即顯示不離戒",
    "X38n0686_001:0399c12": "體真如佛性釋此文自有兩釋一依涅槃經諸師",
    "X38n0686_001:0399c13": "說言一切眾生悉有佛性必定成佛義如常說二",
    "X38n0686_001:0399c14": "護法菩薩等云一切有二一一切一切二少分一",
    "X38n0686_001:0399c15": "切經說一切眾生皆有佛性者此就少分一切而",
    "X38n0686_001:0399c16": "說彌勒菩薩位登補處通達諸佛密意語言欲令",
    "X38n0686_001:0399c17": "眾生生決定智是故建立五種種姓雖有兩釋今",
    "X38n0686_001:0399c18": "依彌勒及護法等不依凡夫涅槃師等此言一切",
    "X38n0686_001:0399c19": "皆有佛性者此據少分一切而說或就理佛性而",
    "X38n0686_001:0399c20": "作是說一切意識色心是情者如其次第意及六",
    "X38n0686_001:0399c21": "識名為意識所言色者五境五根法處所攝皆名",
    "X38n0686_001:0399c22": "為色所言心者謂第八識心義勝故偏說心言或",
    "X38n0686_001:0399c23": "意識者謂第六所言心者此顯五識對色說心故",
    "X38n0686_001:0399c24": "言是情是心等者即顯色心皆入佛性戒所言情",
    "X38n0686_001:0400a01": "者謂六根也如上所說意及色一分心者即顯八",
    "X38n0686_001:0400a02": "識心也入佛性戒者顯入戒體真如性一切心色",
    "X38n0686_001:0400a03": "不離如故或戒如心如無差別故此中意顯非但",
    "X38n0686_001:0400a04": "此戒不離真如一切諸法亦不離如皆入佛性戒",
    "X38n0686_001:0400a05": "戒之體故名入戒也。",
    "X38n0686_001:0400a06": "當當常有因故有當當常住法身如是十波羅提木",
    "X38n0686_001:0400a07": "叉出於世界是法戒是三世一切眾生頂戴受持。",
    "X38n0686_001:0400a08": "經當當常有因故至法身者謂即是戒為法身因",
    "X38n0686_001:0400a09": "未來非一故言當當有當來因故言當有因由有",
    "X38n0686_001:0400a10": "當當因故有當當法身果也問曰法身當如何得",
    "X38n0686_001:0400a11": "說有當當耶解云法身雖常隱顯位異如餘處說",
    "X38n0686_001:0400a12": "隱為如來藏現為法身果今成就法身隱顯義說",
    "X38n0686_001:0400a13": "故言當當或可三身皆名法身此有何失此中意",
    "X38n0686_001:0400a14": "說申有能生窮未來際功德因故有如來德窮未",
    "X38n0686_001:0400a15": "來際無有斷絕常住法身若法身者無生滅故名",
    "X38n0686_001:0400a16": "為常住若應化身盡未來際無有窮盡故言常住",
    "X38n0686_001:0400a17": "是菩薩因故言出三界木叉者舊翻為別處處解",
    "X38n0686_001:0400a18": "脫大唐三藏翻婆羅提此云解脫木义者此云別",
    "X38n0686_001:0400a19": "若此梵音可言別今順唐言故名別解脫謂身七",
    "X38n0686_001:0400a20": "支別別解脫名別解脫出於世界者謂今由此戒",
    "X38n0686_001:0400a21": "出三界故。",
    "X38n0686_001:0400a22": "吾今當為此大眾重說十無盡藏戒品是一切眾生",
    "X38n0686_001:0400a23": "戒本原自性清淨。",
    "X38n0686_001:0400a24": "經曰吾今當為此大眾生等者自下第二許說言",
    "X38n0686_001:0400b01": "重說者如前律藏品中說今亦重說言無盡者謂",
    "X38n0686_001:0400b02": "菩薩戒盡未來際無窮盡故非常聲聞捨眾同分",
    "X38n0686_001:0400b03": "即捨戒故言本原自性清淨者謂即此戒不離如。",
    "X38n0686_001:0400b04": "　我今盧舍那　　方坐蓮華臺　　周帀千華上",
    "X38n0686_001:0400b05": "　復現千釋迦　　一華百億國　　一國一釋迦",
    "X38n0686_001:0400b06": "　各坐菩提樹　　一時成佛道　　如是千百億",
    "X38n0686_001:0400b07": "　盧舍那本身",
    "X38n0686_001:0400b08": "經我今盧舍那自下第二略歎戒德勸持誡聽有",
    "X38n0686_001:0400b09": "十二行中半頌即分有三初有兩行半明其教主",
    "X38n0686_001:0400b10": "次千百億釋迦下略歎戒德後是盧舍那誦下勸",
    "X38n0686_001:0400b11": "持誡聽前中有二初有兩句明盧舍那盧舍那者",
    "X38n0686_001:0400b12": "梁云淨滿方坐蓮華臺者如華嚴經說香水上有",
    "X38n0686_001:0400b13": "蓮華藏世界此界有不可說佛剎皆是盧舍那常",
    "X38n0686_001:0400b14": "轉輪處次周帀千華上下有兩行頌照千百億釋",
    "X38n0686_001:0400b15": "迦於中有三初兩句明千釋迦次一華百億下有",
    "X38n0686_001:0400b16": "一行頌明百億釋迦後如是千百億下明千億盧",
    "X38n0686_001:0400b17": "舍那佛所說化問曰此三種佛與佛如何相攝解",
    "X38n0686_001:0400b18": "云盧舍那佛是自受身千葉釋迦是他受用百億",
    "X38n0686_001:0400b19": "釋迦是變化身是故經上卷云爾時盧舍那佛即",
    "X38n0686_001:0400b20": "大歡喜現虗空光體性本原成佛常住法身三昧",
    "X38n0686_001:0400b21": "示諸大眾是諸佛子諦聽善思修行我已百千阿",
    "X38n0686_001:0400b22": "僧祇劫修行心地以之為因初捨凡夫成等正覺",
    "X38n0686_001:0400b23": "號為盧舍那佛住蓮華臺藏世界海其臺周遍有",
    "X38n0686_001:0400b24": "千葉一葉一世界我為千世界我化為千釋迦據",
    "X38n0686_001:0400c01": "千世界後就一葉一世界復有百億須彌山百億",
    "X38n0686_001:0400c02": "日月百億四天下百億南閻浮提百億菩薩釋迦",
    "X38n0686_001:0400c03": "坐百億菩提樹下各說汝所問菩提薩埵心地廣",
    "X38n0686_001:0400c04": "說乃至千葉上佛是吾化身千百億釋迦是千釋",
    "X38n0686_001:0400c05": "迦化身故言如是千百億盧舍那本身。",
    "X38n0686_001:0400c06": "　千百億釋迦　　各接微塵眾　　俱來至我所",
    "X38n0686_001:0400c07": "　聽我誦佛戒　　甘露門則開",
    "X38n0686_001:0400c08": "經曰千百億釋迦自下第二略歎戒德有三行半",
    "X38n0686_001:0400c09": "即分有三初有一行一句明真佛說次是時下有",
    "X38n0686_001:0400c10": "一行一句明千百億佛說後戒如明日月下有一",
    "X38n0686_001:0400c11": "行頌正歎戒德此即初也謂千佛及百億佛各將",
    "X38n0686_001:0400c12": "微塵眾俱來至盧舍那佛所聽我誦佛戒問自受",
    "X38n0686_001:0400c13": "用身唯唯佛佛乃能知之諸菩薩眾如何見聞解",
    "X38n0686_001:0400c14": "云諸菩薩雖不見聞而所見化不離應身是故說",
    "X38n0686_001:0400c15": "言聽我誦佛戒故攝大乘論云不離化身是應事",
    "X38n0686_001:0400c16": "相或佛神力令得見聞言甘露門即開者甘露即",
    "X38n0686_001:0400c17": "是涅槃也是菩薩戒為涅槃門故言甘露門即開。",
    "X38n0686_001:0400c18": "　是時千百億　　還至本道場　　各坐菩提樹",
    "X38n0686_001:0400c19": "　誦我本師戒　　十重四十八",
    "X38n0686_001:0400c20": "經曰是時千百億下第二明化說法如文可知。",
    "X38n0686_001:0400c21": "　戒如明日月　　亦如瓔珞珠",
    "X38n0686_001:0400c22": "經曰戒如明日月下第三正歎戒德先喻後法此",
    "X38n0686_001:0400c23": "即第一顯譬喻也有二種喻一者日月喻二者瓔",
    "X38n0686_001:0400c24": "珞喻此即初喻體如日月能破諸闇戒亦如是能",
    "X38n0686_001:0401a01": "破諸闇日月為喻闇有二種一者破戒名之為闇",
    "X38n0686_001:0401a02": "無明俱故感黑果故二者生死名之為闇未得無",
    "X38n0686_001:0401a03": "漏智慧明是菩薩戒破二闇譬如明日月言除破",
    "X38n0686_001:0401a04": "戒垢者如四分云譬如明眼人能避險惡道世有",
    "X38n0686_001:0401a05": "聰明人能遠離諸惡能除生死闇者如大智度論",
    "X38n0686_001:0401a06": "第十三云大惡病中戒為良藥大怖畏中戒為守",
    "X38n0686_001:0401a07": "護死闇冥中戒為明燈故亦如瓔珞珠者此第二",
    "X38n0686_001:0401a08": "喻如瓔珞珠能莊嚴身此戒亦爾莊嚴菩薩又如",
    "X38n0686_001:0401a09": "寶珠能生諸寶寶所依戒亦如是如智度論譬如",
    "X38n0686_001:0401a10": "大地一切萬物有形之類皆依於地戒亦如是戒",
    "X38n0686_001:0401a11": "為一切善法住處廣說乃至若人棄捨此戒雖居",
    "X38n0686_001:0401a12": "山苦行食果服藥與禽獸無異或有人但服水為",
    "X38n0686_001:0401a13": "戒或著艸衣或著木皮衣受行苦行以無此戒空",
    "X38n0686_001:0401a14": "無所得若有人雖處高堂大殿好衣美食而能行",
    "X38n0686_001:0401a15": "此戒者得生好處及得道果。",
    "X38n0686_001:0401a16": "　微塵菩薩眾　　由是成正覺",
    "X38n0686_001:0401a17": "經微塵菩薩眾由是成正覺者自下第二明法謂",
    "X38n0686_001:0401a18": "諸菩薩由此戒故得成正覺梵音具存菩提薩埵",
    "X38n0686_001:0401a19": "大唐翻菩提名覺薩埵名有情舊翻名道心眾生",
    "X38n0686_001:0401a20": "者謬也若言道心眾生者梵音應言末伽摩拏沙",
    "X38n0686_001:0401a21": "勘佛地論。",
    "X38n0686_001:0401a22": "　是盧舍那誦　　我亦如是誦　　汝新學菩薩",
    "X38n0686_001:0401a23": "　頂戴受持戒　　受持是戒已　　轉授諸眾生",
    "X38n0686_001:0401a24": "　諦聽我正誦　　佛法中戒藏　　波羅提木叉",
    "X38n0686_001:0401b01": "經曰是盧舍那誦自下第三明勸持誡聽於中有",
    "X38n0686_001:0401b02": "三者兩句舉能聽誦人所言我者千百億釋迦二",
    "X38n0686_001:0401b03": "者有一行頌明勸受持三有四行誡聽也誡聽中",
    "X38n0686_001:0401b04": "有三句正明誡聽次大眾諦信下有兩行三句明",
    "X38n0686_001:0401b05": "誡生信最後兩句結。",
    "X38n0686_001:0401b06": "　大眾心諦信　　汝是當成佛　　我是已成佛",
    "X38n0686_001:0401b07": "　常作如是信　　戒品已具足　　一切有心者",
    "X38n0686_001:0401b08": "　皆應攝佛戒　　眾生受佛戒　　即入諸佛位",
    "X38n0686_001:0401b09": "　位同大覺已　　真是諸佛子　　大眾皆恭敬",
    "X38n0686_001:0401b10": "　至心聽我誦",
    "X38n0686_001:0401b11": "經曰大眾諦信下第二明誡生信信有三種一信",
    "X38n0686_001:0401b12": "當已成佛如經是當成佛等故二信戒具足如經",
    "X38n0686_001:0401b13": "常作如是信戒品已具故謂若受此戒攝一切戒",
    "X38n0686_001:0401b14": "一切有心者皆應攝佛戒者勸一切有情皆應攝",
    "X38n0686_001:0401b15": "受佛戒三者信同大覺如經眾生受佛戒即入諸",
    "X38n0686_001:0401b16": "佛性等故後二句結如文可知上來第二誡聽訖。",
    "X38n0686_001:0401b17": "爾時釋迦牟尼佛初坐菩提樹下成無上覺初結菩",
    "X38n0686_001:0401b18": "薩波羅提木叉孝順父母師僧三寶孝順至道之法",
    "X38n0686_001:0401b19": "孝名為戒亦名制止。",
    "X38n0686_001:0401b20": "經曰爾時釋迦至木叉者自下第二廣釋戒相此",
    "X38n0686_001:0401b21": "中有二初釋名義簡能受人後佛告下別釋戒相",
    "X38n0686_001:0401b22": "前中有三初結戒略釋總名次即口放無量光明",
    "X38n0686_001:0401b23": "下放光表瑞後佛子諦聽若受佛戒下簡別能受",
    "X38n0686_001:0401b24": "菩薩戒人此即初也於中有四一明教主謂釋迦",
    "X38n0686_001:0401c01": "牟尼釋迦牟尼大唐翻云能寂舊翻亦云能滿亦",
    "X38n0686_001:0401c02": "云能仁佛者梵音具存名為佛陀此云覺者廣如",
    "X38n0686_001:0401c03": "瑜伽論第八鈔會二者顯處如經初坐菩提樹菩",
    "X38n0686_001:0401c04": "提樹者菩提名覺謂諸菩薩依於此樹得成覺故",
    "X38n0686_001:0401c05": "名菩提樹從能依為名如說天授之衣樹有覺故",
    "X38n0686_001:0401c06": "名為覺樹有財釋或覺之樹名為菩提樹六釋之",
    "X38n0686_001:0401c07": "中依主釋也三者結戒如說初結波羅提木叉四",
    "X38n0686_001:0401c08": "者略釋戒名如經孝順父母等故上順三寶父母",
    "X38n0686_001:0401c09": "師僧言順至道法至道法者謂菩提分法戒順菩",
    "X38n0686_001:0401c10": "提分法故言順至道之法孝名戒者隨順佛教名",
    "X38n0686_001:0401c11": "之為孝亦名為戒言亦名制止者防非止惡名之",
    "X38n0686_001:0401c12": "為戒。",
    "X38n0686_001:0401c13": "即口放無量光明。",
    "X38n0686_001:0401c14": "經曰即口放無量光明者自下第二放光表瑞於",
    "X38n0686_001:0401c15": "中有三初明放光次是時下大眾願聞後告諸菩",
    "X38n0686_001:0401c16": "薩下釋放光所以此即初。",
    "X38n0686_001:0401c17": "是時百萬億大眾諸菩薩十八梵六欲天子十六大",
    "X38n0686_001:0401c18": "國王合掌至心聽佛誦一切佛大乘戒。",
    "X38n0686_001:0401c19": "經曰是時百萬億大眾自下第二大眾願聞眾有",
    "X38n0686_001:0401c20": "四類一者菩薩二者梵眾三者欲界天四者國王",
    "X38n0686_001:0401c21": "十八梵者謂下三靜慮各有三天即為九天第四",
    "X38n0686_001:0401c22": "靜慮即有九天初靜慮中有三天者一梵眾天二",
    "X38n0686_001:0401c23": "梵輔天三者大梵天第二靜慮有三天者一小光",
    "X38n0686_001:0401c24": "天二無量光天三極光天第三靜慮三天者一小",
    "X38n0686_001:0402a01": "淨天二無量淨天三遍淨天第四靜慮九天者一",
    "X38n0686_001:0402a02": "無雲天二福生天三廣果天四無繁天五無熱天",
    "X38n0686_001:0402a03": "六善現天七善見天八色究竟天此八天中下之",
    "X38n0686_001:0402a04": "三天凡聖雜生後之五大純聖所止超過淨居有",
    "X38n0686_001:0402a05": "天名大自在十地菩薩乃生其中一一釋名如婆",
    "X38n0686_001:0402a06": "沙論第一百七十六順正理論二十二說六欲天",
    "X38n0686_001:0402a07": "者一四大王眾天二三十三天三時分天四知足",
    "X38n0686_001:0402a08": "天五樂變化天六他化自在天十六大國王者如",
    "X38n0686_001:0402a09": "長阿含經第五卷一央伽國二摩竭國三迦尸國",
    "X38n0686_001:0402a10": "四居薩羅國五跋祗國六末羅國七支提國八跋",
    "X38n0686_001:0402a11": "沙國九居樓國十般闍國十一阿溼波十二婆蹉",
    "X38n0686_001:0402a12": "十三蘇羅婆國十四乾陀羅國十五劒浮沙十六",
    "X38n0686_001:0402a13": "阿乘提(勘)又毗婆沙論第一百二十四云十六大",
    "X38n0686_001:0402a14": "國者謂泱伽國摩揭陀國迦尸國憍娑羅國佛栗",
    "X38n0686_001:0402a15": "氏國末羅國奔噠羅國蘇噏摩國頞溼縛迦國頞",
    "X38n0686_001:0402a16": "飯底國葉筏那國劒跋闍國俱盧國般遮羅國筏",
    "X38n0686_001:0402a17": "蹉國戍洛西那國。",
    "X38n0686_001:0402a18": "告諸菩薩言我今半月半月自誦諸佛法戒。",
    "X38n0686_001:0402a19": "經曰告諸菩薩言自下第三釋放光所以謂顯此",
    "X38n0686_001:0402a20": "戒口中所誦故於口中放光明就釋文中復分有",
    "X38n0686_001:0402a21": "二初勸令誦持次是故下結釋放光所以此即第",
    "X38n0686_001:0402a22": "一勸令誦持先明自誦後明勸誦此即初也。",
    "X38n0686_001:0402a23": "汝等一切發心菩薩亦誦乃至十發趣十長養十金",
    "X38n0686_001:0402a24": "剛十地諸菩薩亦誦。",
    "X38n0686_001:0402b01": "經汝等下第二勸誦發心菩薩者謂初發心在十",
    "X38n0686_001:0402b02": "信位十發趣者如上卷云諸佛當知堅信忍中十",
    "X38n0686_001:0402b03": "發趣向果一捨心二戒心三忍心四進心五定心",
    "X38n0686_001:0402b04": "六慧心七願心八護心九喜心十頂心十長養者",
    "X38n0686_001:0402b05": "如上即云諸佛當知從此十發趣入堅法忍中十",
    "X38n0686_001:0402b06": "長養心向果一慈心二悲心三喜心四捨心五施",
    "X38n0686_001:0402b07": "心六好語心七益心八同心九定心十慧心諸佛",
    "X38n0686_001:0402b08": "當知從十長養心入堅修忍中十金剛心向果一",
    "X38n0686_001:0402b09": "信心二念心三迴向心四達心五直心六不退心",
    "X38n0686_001:0402b10": "七大乘心八無相心九慧心十不壞心諸佛當知",
    "X38n0686_001:0402b11": "從是十金剛心入堅聖忍中十地向果一體性平",
    "X38n0686_001:0402b12": "等地二體性善慧地三體性光明地四體性爾焰",
    "X38n0686_001:0402b13": "地五體性慧照地六體性華光地七體性滿足地",
    "X38n0686_001:0402b14": "八體性佛吼地九體性華嚴經地十體性入佛界",
    "X38n0686_001:0402b15": "地解云此四十心如次解釋十解十行十迴向十",
    "X38n0686_001:0402b16": "地六種姓中次即是有姓性種道種姓聖種姓一",
    "X38n0686_001:0402b17": "一廣釋如上而說。",
    "X38n0686_001:0402b18": "是故戒光從口出有緣非無因故光光非青黃赤白",
    "X38n0686_001:0402b19": "黑非色非心非有非無非因果法諸佛之本原行菩",
    "X38n0686_001:0402b20": "薩道之根本是大眾諸佛子之根本是故大眾諸佛",
    "X38n0686_001:0402b21": "子應受持應讀誦善學。",
    "X38n0686_001:0402b22": "經是故戒光從口出自下第二結釋放光此中欲",
    "X38n0686_001:0402b23": "表口所誦戒是故戒光從口出也以光表戒名為",
    "X38n0686_001:0402b24": "戒光是故此光有因緣故出非無因緣光非青黃",
    "X38n0686_001:0402c01": "赤白等者攝相歸本故言非青黃等或可戒色是",
    "X38n0686_001:0402c02": "法處攝今顯所表故言非青等初說為勝非因果",
    "X38n0686_001:0402c03": "者謂真如理非因非果遠離因果差別相故此即",
    "X38n0686_001:0402c04": "無二之所顯故言佛菩薩本原等者謂佛菩薩皆",
    "X38n0686_001:0402c05": "由此戒若無此戒必不成果故如智度論云譬如",
    "X38n0686_001:0402c06": "無足欲行無翅欲飛無船欲濟是不可得無戒欲",
    "X38n0686_001:0402c07": "得好果亦復如是大眾等者勸令誦持。",
    "X38n0686_001:0402c08": "佛子諦聽若受佛戒者國王王子百官宰相比丘比",
    "X38n0686_001:0402c09": "丘尼十八梵六欲天子庶民黃門婬男婬女奴婢八",
    "X38n0686_001:0402c10": "部鬼神金剛神畜生乃至變化人但解法師語盡受",
    "X38n0686_001:0402c11": "得戒皆名第一清淨者。",
    "X38n0686_001:0402c12": "經佛子諦聽自下第三簡別能受菩薩戒人然釋",
    "X38n0686_001:0402c13": "受戒略以四門分別一者明受戒法二者明捨戒",
    "X38n0686_001:0402c14": "緣三者明持犯差別四者明懺悔法第一明受戒",
    "X38n0686_001:0402c15": "法復有二種一明依師受法二明自誓受法前中",
    "X38n0686_001:0402c16": "有三初請戒師次明正羯磨後明請證就戒師中",
    "X38n0686_001:0402c17": "復分有二初明戒師相後明請相此即第一明戒",
    "X38n0686_001:0402c18": "師相問何等師得受菩薩戒解云要求已發大心",
    "X38n0686_001:0402c19": "有智有力言辭巧玅能解義理菩薩師也故瑜伽",
    "X38n0686_001:0402c20": "論第四十云若諸菩薩欲於如是菩薩所學三種",
    "X38n0686_001:0402c21": "戒藏勤修學者或是在家或是出家先於無上正",
    "X38n0686_001:0402c22": "等菩提發弘願已當審訪求同法菩薩已發大願",
    "X38n0686_001:0402c23": "有智有力於語表義能授能開羅什法師云受戒",
    "X38n0686_001:0402c24": "法本出梵網律藏品中盧舍那佛與玅海王王千",
    "X38n0686_001:0403a01": "子受戒為戒師法是出家菩薩具足五德一堅持",
    "X38n0686_001:0403a02": "淨戒二年滿十臈三善解律藏四玅通禪思五慧",
    "X38n0686_001:0403a03": "窮玄宗堪為師也雖有此說然彼經此間未翻是",
    "X38n0686_001:0403a04": "故今依瑜伽略述或第二正請師者如瑜伽云於",
    "X38n0686_001:0403a05": "如是功德具足勝菩薩所先禮雙足如是請言我",
    "X38n0686_001:0403a06": "今欲於善男子所或長老所或大德所乞受一切",
    "X38n0686_001:0403a07": "菩薩淨戒唯願須臾不辭勞倦哀愍聽授既作如",
    "X38n0686_001:0403a08": "是無倒請已偏袒右肩恭敬供養十方三世諸佛",
    "X38n0686_001:0403a09": "世尊已入大地得大智慧得大神力諸菩薩眾現",
    "X38n0686_001:0403a10": "前專念彼諸功德隨其所有功能因力生殷淨心",
    "X38n0686_001:0403a11": "或少淨心有智有力勝菩薩所謙下恭敬膝輪據",
    "X38n0686_001:0403a12": "地或蹲跪坐對佛像前作如是請唯願大德或言",
    "X38n0686_001:0403a13": "長老或善男子哀愍授我菩薩淨戒如是請已專",
    "X38n0686_001:0403a14": "注一境長養淨心我今不久當得無盡無量無上",
    "X38n0686_001:0403a15": "大功德藏即隨思惟如是事已默然而住若依此",
    "X38n0686_001:0403a16": "經應請二師故下經云見欲受戒人應教而請二",
    "X38n0686_001:0403a17": "師和上阿闍梨解云若有師處應具請二若無師",
    "X38n0686_001:0403a18": "處未必具二第二明羯磨者復分有二初明戒師",
    "X38n0686_001:0403a19": "和上次正明羯磨和上者若依瑜伽論和上二事",
    "X38n0686_001:0403a20": "故彼論云爾時有智有力菩薩於彼能行正菩薩",
    "X38n0686_001:0403a21": "所以無亂心若坐若立而作是言汝如是名善男",
    "X38n0686_001:0403a22": "子聽或法弟聽汝是菩薩不彼應答言是發菩提",
    "X38n0686_001:0403a23": "願未應答言已發若依此經和上問七遮故下經",
    "X38n0686_001:0403a24": "云若欲受戒時法師問言現身不作七逆罪耶不",
    "X38n0686_001:0403b01": "菩薩法師不得與七逆人現身受戒七逆者出佛",
    "X38n0686_001:0403b02": "身血殺父殺母害殺和上殺阿闍梨破羯磨轉法",
    "X38n0686_001:0403b03": "輪僧殺聖人若具七遮即身不得戒餘一切得受",
    "X38n0686_001:0403b04": "戒而瑜伽論云不說七遮者作懺悔亦得戒故非",
    "X38n0686_001:0403b05": "如聲聞犯邊罪已更不能受各據一義故不相違",
    "X38n0686_001:0403b06": "謂此經中據不懺悔者說作七逆現身不得戒論",
    "X38n0686_001:0403b07": "中據懺悔亦有受義故略不說次正羯磨者如瑜",
    "X38n0686_001:0403b08": "伽說自此已後應作如是言汝如是名善男子或",
    "X38n0686_001:0403b09": "法弟欲於我所受諸菩薩一切學處受諸菩薩一",
    "X38n0686_001:0403b10": "切淨戒謂律儀戒攝善法戒饒益有情戒如是學",
    "X38n0686_001:0403b11": "處如是淨戒過去一切菩薩已具未來一切菩薩",
    "X38n0686_001:0403b12": "當具普於十方現在一切菩薩今具於此學處於",
    "X38n0686_001:0403b13": "是淨戒過去一切菩薩已學未來一切菩薩當學",
    "X38n0686_001:0403b14": "現在一切菩薩今學汝能受不答言能受能授菩",
    "X38n0686_001:0403b15": "薩第二第三亦如是說能受菩薩第二第三亦如",
    "X38n0686_001:0403b16": "是答能授菩薩作如是問乃至第三受淨戒已能",
    "X38n0686_001:0403b17": "受菩薩作如是答乃至第三請證如瑜伽云受淨",
    "X38n0686_001:0403b18": "戒已能授菩薩不起于座能受菩薩對佛像前普",
    "X38n0686_001:0403b19": "於十方現住諸佛及諸菩薩恭敬供養頂禮雙足",
    "X38n0686_001:0403b20": "作如是白某名菩陸今已於我某菩薩所乃至三",
    "X38n0686_001:0403b21": "說受菩薩戒我某菩薩已為某名菩薩作證唯願",
    "X38n0686_001:0403b22": "十方無邊無際諸世界中諸佛菩薩第一真聖於",
    "X38n0686_001:0403b23": "現不現一切時處一切有情皆現覺者於此某名",
    "X38n0686_001:0403b24": "受菩薩戒亦為作證第二第三亦如是說受戒羯",
    "X38n0686_001:0403c01": "磨畢竟從此無間普於十方無邊無際諸世界中",
    "X38n0686_001:0403c02": "現住諸佛已入大地諸菩薩前法爾相現由此表",
    "X38n0686_001:0403c03": "示如是菩薩已受菩薩所受淨戒爾時十方諸佛",
    "X38n0686_001:0403c04": "菩薩於是菩薩法爾之相生起憶念由憶念故正",
    "X38n0686_001:0403c05": "智見轉由正知見如實覺知某世界中某名菩薩",
    "X38n0686_001:0403c06": "某菩薩所正受菩薩所受淨戒一切於此受戒菩",
    "X38n0686_001:0403c07": "薩如子如弟生親善意眷念憐愍由佛菩薩眷念",
    "X38n0686_001:0403c08": "憐愍令是菩薩希求善法倍復增長無有退減當",
    "X38n0686_001:0403c09": "知是名受菩薩戒啟白請證如是已作受菩薩戒",
    "X38n0686_001:0403c10": "羯磨等事授受菩薩俱起供養普於十方無邊無",
    "X38n0686_001:0403c11": "際諸世界中諸佛菩薩頂禮雙足恭敬而退如是",
    "X38n0686_001:0403c12": "菩薩所受律儀戒於餘一切所受律儀戒最勝無",
    "X38n0686_001:0403c13": "上無量無邊大功德藏之所隨逐第一最上廣說",
    "X38n0686_001:0403c14": "乃至一切別解脫律儀於此菩薩律儀戒百分不",
    "X38n0686_001:0403c15": "及一千分不及一數分不及一計分不及一笇分",
    "X38n0686_001:0403c16": "不及一喻分不及一鄔波尼殺曇分亦不及一攝",
    "X38n0686_001:0403c17": "受一切大功德故第二明自誓受戒者如瑜伽論",
    "X38n0686_001:0403c18": "第四十一云又諸菩薩欲受菩薩淨戒律儀若不",
    "X38n0686_001:0403c19": "會遇具足功德補特伽羅爾時應對如來像前自",
    "X38n0686_001:0403c20": "受菩薩淨戒律儀應如是受偏袒右肩右膝著地",
    "X38n0686_001:0403c21": "或遵跪座作如是言我如是名仰啟十方一切如",
    "X38n0686_001:0403c22": "來已入大地諸菩薩眾我今欲於十方世界佛菩",
    "X38n0686_001:0403c23": "薩所誓受一切菩薩學處誓受一切菩薩淨戒謂",
    "X38n0686_001:0403c24": "律儀戒攝善法戒饒益有情戒如是學處如是淨",
    "X38n0686_001:0404a01": "戒過去一切菩薩已具未來一切菩薩當具普於",
    "X38n0686_001:0404a02": "十方現在一切菩薩今具如是學處如是淨戒過",
    "X38n0686_001:0404a03": "去一切菩薩已學未來一切菩薩當學普於十方",
    "X38n0686_001:0404a04": "現在一切菩薩今學第二第三亦如是說說已應",
    "X38n0686_001:0404a05": "起所餘一切如前應知然自受者必先懺悔要須",
    "X38n0686_001:0404a06": "得好相以此為限若不得好相不得戒故此經下",
    "X38n0686_001:0404a07": "云佛滅度後欲以好心受菩薩戒時於佛形像前",
    "X38n0686_001:0404a08": "自誓受戒當七日佛前懺悔得見好相便得戒若",
    "X38n0686_001:0404a09": "不得好相時以二七三七乃至一年要得好相得",
    "X38n0686_001:0404a10": "好相已便得佛菩薩形像前受戒若不得好相雖",
    "X38n0686_001:0404a11": "佛菩薩像前受戒不得戒若現前先受菩薩戒法",
    "X38n0686_001:0404a12": "師前受戒時不須要見好相是法師師相授故不",
    "X38n0686_001:0404a13": "須好相若千里內無能受戒師得佛菩薩形像前",
    "X38n0686_001:0404a14": "受得戒而要見好相故第二明捨戒緣多少者捨",
    "X38n0686_001:0404a15": "戒因緣或二或四所言二者瑜伽論第四十云略",
    "X38n0686_001:0404a16": "由二緣捨諸菩薩淨戒律儀一者棄捨無上正等",
    "X38n0686_001:0404a17": "菩提大願二者現行上品纏犯他勝處法言四緣",
    "X38n0686_001:0404a18": "者如論第七十五卷云又捨因緣略有四種一者",
    "X38n0686_001:0404a19": "決定發起受心不同分心二者若於有所識別大",
    "X38n0686_001:0404a20": "丈夫前故意發起棄捨言三者總別毀犯四種他",
    "X38n0686_001:0404a21": "所勝法四若以增上品纏總別毀犯隨順四種他",
    "X38n0686_001:0404a22": "所勝法由此因緣當知棄捨菩薩律儀若有還得",
    "X38n0686_001:0404a23": "清淨受心復應還受解云後四緣中第一第二即",
    "X38n0686_001:0404a24": "前二緣中第一緣攝四中後二二中第二攝是故",
    "X38n0686_001:0404b01": "若二若四平等無異四他所勝法者十重之中最",
    "X38n0686_001:0404b02": "後四也後四不共故唯說四重或可菩薩意業為",
    "X38n0686_001:0404b03": "重故唯說四隨順他勝法者謂十重中前六種也",
    "X38n0686_001:0404b04": "如是六種亦共二乘或可不定故言隨順或隨順",
    "X38n0686_001:0404b05": "者但起他勝法者皆名隨順雖有兩釋前說為勝",
    "X38n0686_001:0404b06": "所以者何若順他勝皆名隨順犯他勝方便即應",
    "X38n0686_001:0404b07": "捨戒是義不然由此道理明知唯說十中初六名",
    "X38n0686_001:0404b08": "為隨順不說一切上品纏犯前六重戒必捨戒故",
    "X38n0686_001:0404b09": "解云此中捨者但捨功能不捨種子問曰此三聚",
    "X38n0686_001:0404b10": "淨戒以何為體解云此有表無表此中表者第三",
    "X38n0686_001:0404b11": "羯磨時現行思為體依勝思願假建立故色聲定",
    "X38n0686_001:0404b12": "非業自性故若無表律儀以勝期願思種為性謂",
    "X38n0686_001:0404b13": "依恩種假建立故上來所說依於攝假從實門說",
    "X38n0686_001:0404b14": "表無表業離恩恩種無別體故若依法數辨戒體",
    "X38n0686_001:0404b15": "者以法處所攝色為性而餘處說表色是眼境者",
    "X38n0686_001:0404b16": "是相從說或隨轉門故成業論云第三明持犯差",
    "X38n0686_001:0404b17": "別者就遮罪明其持犯復約性罪明持犯也就遮",
    "X38n0686_001:0404b18": "罪者如瑜伽論四十一云若諸菩薩安住菩薩淨",
    "X38n0686_001:0404b19": "戒律儀如薄伽梵於別解脫毗奈耶中將護他故",
    "X38n0686_001:0404b20": "建立遮罪制諸聲聞令不造作諸有情類未淨信",
    "X38n0686_001:0404b21": "者令生淨信已淨信者令倍增長於中菩薩與諸",
    "X38n0686_001:0404b22": "聲聞應等修學無有差別何以故以諸聲聞自利",
    "X38n0686_001:0404b23": "為勝常不棄捨將護他行為令有情未信者信信",
    "X38n0686_001:0404b24": "者增長學所學處何況菩薩利他為勝當知是文",
    "X38n0686_001:0404c01": "從多分說若盡道理於遮罪中亦有不共思如威",
    "X38n0686_001:0404c02": "儀戒若見由衣不齊有利益菩薩此中即不慗衣",
    "X38n0686_001:0404c03": "如是等類準此可知又瑜伽云若諸菩薩安住菩",
    "X38n0686_001:0404c04": "薩淨戒律儀如薄伽梵於別解脫毗奈耶中為令",
    "X38n0686_001:0404c05": "聲聞小事少業少希望住建立遮罪制諸聲聞令",
    "X38n0686_001:0404c06": "不造作於中菩薩與諸聲聞不應等學何以故以",
    "X38n0686_001:0404c07": "諸聲聞自利為勝不顧利他於利他中少事少業",
    "X38n0686_001:0404c08": "少希望住可名為玅非諸菩薩利他為勝不顧自",
    "X38n0686_001:0404c09": "利於利他中少事少業少希望住得名為玅如是",
    "X38n0686_001:0404c10": "菩薩為利他故從非親里長者居士婆羅門等及",
    "X38n0686_001:0404c11": "恣施家應求百千種種衣服觀彼有情有力無力",
    "X38n0686_001:0404c12": "隨其所施如應而受如說求衣求鉢亦爾如求衣",
    "X38n0686_001:0404c13": "鉢如是自求種種絲縷令非親里為織作衣為利",
    "X38n0686_001:0404c14": "他故應畜種種憍大者耶衣諸坐臥具事各至百",
    "X38n0686_001:0404c15": "千乃至廣說次就性罪中持犯差別者至文當說",
    "X38n0686_001:0404c16": "決定毗尼經云佛告優波離汝今當知聲聞乘人",
    "X38n0686_001:0404c17": "有異方便有異深心持清淨戒菩薩乘人有異方",
    "X38n0686_001:0404c18": "便有異深心持清淨戒優波離聲聞乘人雖淨持",
    "X38n0686_001:0404c19": "戒於菩薩乘不名淨戒菩薩乘人雖名淨戒聲聞",
    "X38n0686_001:0404c20": "乘人不名淨戒云何名為聲聞乘人雖淨持戒於",
    "X38n0686_001:0404c21": "菩薩乘人不名淨戒優波離聲聞乘人不應乃至",
    "X38n0686_001:0404c22": "一念起於一念欲更受身是則名為聲聞乘人清",
    "X38n0686_001:0404c23": "淨持戒於菩薩乘最大破戒不名清淨解云謂諸",
    "X38n0686_001:0404c24": "菩薩有利益處方便受身起種種欲攝受有情出",
    "X38n0686_001:0405a01": "不善處安置善處若諸菩薩不以其欲攝受有情",
    "X38n0686_001:0405a02": "棄捨有情即是破戒此中意說在家菩薩出家菩",
    "X38n0686_001:0405a03": "薩出家菩薩為護聖教是故不得行非梵行又云",
    "X38n0686_001:0405a04": "優婆離菩薩乘人於無量劫堪忍受身不生厭患",
    "X38n0686_001:0405a05": "則名為菩薩乘人清淨持戒於聲聞乘最大破戒",
    "X38n0686_001:0405a06": "不名清淨云何名為菩薩乘人持開通戒聲聞人",
    "X38n0686_001:0405a07": "持不開通戒優婆離菩薩乘人以初日分所犯戒",
    "X38n0686_001:0405a08": "於日中分思惟當得一切種智菩薩爾時不破戒",
    "X38n0686_001:0405a09": "身以日中分有所犯或於日後分思惟當日得一",
    "X38n0686_001:0405a10": "切種智菩薩爾時不破戒身廣說乃至以後夜分",
    "X38n0686_001:0405a11": "有所犯戒於日初分思惟當得一切種智菩薩爾",
    "X38n0686_001:0405a12": "時不破戒身以是義故菩薩乘人持開通戒聲聞",
    "X38n0686_001:0405a13": "乘人持不開通戒菩薩不應生大慚愧亦復不應",
    "X38n0686_001:0405a14": "生大悔纏優波離聲聞乘人數數犯罪即時破失",
    "X38n0686_001:0405a15": "聲聞戒身所以者何聲聞乘人應當持戒制一切",
    "X38n0686_001:0405a16": "結如救頭燃所有深心為涅槃故廣說乃至優波",
    "X38n0686_001:0405a17": "離白佛言世尊或有欲相應心而犯於戒有瞋相",
    "X38n0686_001:0405a18": "應心而犯於戒有癡相應心而犯於戒世尊菩薩",
    "X38n0686_001:0405a19": "犯戒於欲相應心瞋相應心癡相應心何者為重。",
    "X38n0686_001:0405a20": "爾時世尊告優波離若有菩薩如恒河沙劫欲相",
    "X38n0686_001:0405a21": "應心而犯於戒或有菩薩因以瞋心而犯於戒等",
    "X38n0686_001:0405a22": "住菩薩大乘之道因瞋犯者當知最重所以者何",
    "X38n0686_001:0405a23": "因瞋恚故能捨眾生因貪欲故於諸眾生而生親",
    "X38n0686_001:0405a24": "愛優波離所有諸結能生親愛菩薩於此不應生",
    "X38n0686_001:0405b01": "畏所有諸結能捨眾生菩薩於此應生大畏廣說",
    "X38n0686_001:0405b02": "乃至大乘之人因欲犯者我說是人不為名犯因",
    "X38n0686_001:0405b03": "瞋犯者我說是人名為大犯名大過患大墮落於",
    "X38n0686_001:0405b04": "佛法中是大留難若有菩薩無有方便欲相應心",
    "X38n0686_001:0405b05": "而犯於戒生於怖畏於瞋犯戒不生怖畏若有菩",
    "X38n0686_001:0405b06": "薩而有方便恚相應心而犯於戒而生怖畏欲相",
    "X38n0686_001:0405b07": "應心而犯於戒不生怖畏。",
    "X38n0686_001:0405b08": "佛告諸佛子言有十重波羅提木叉。",
    "X38n0686_001:0405b09": "經佛告諸佛子言有十重波羅提木叉者自下第",
    "X38n0686_001:0405b10": "二別釋戒相此中有二初釋十重次釋輕戒後總",
    "X38n0686_001:0405b11": "結釋十重中文分有三初總標次別釋後總結前",
    "X38n0686_001:0405b12": "中有四一者標數二者勸誦三者勸學四者勸持",
    "X38n0686_001:0405b13": "此即初也。",
    "X38n0686_001:0405b14": "若受菩薩戒不誦此戒者非菩薩非佛種子我亦如",
    "X38n0686_001:0405b15": "是誦。",
    "X38n0686_001:0405b16": "經若受菩薩戒至亦如是誦者自下第二勸誦謂",
    "X38n0686_001:0405b17": "諸菩薩要須誦戒不誦此戒者非菩薩非佛種子",
    "X38n0686_001:0405b18": "若不誦持戒必不能得菩提果故故言非佛種子。",
    "X38n0686_001:0405b19": "一切菩薩已學一切菩薩當學一切菩薩今學。",
    "X38n0686_001:0405b20": "經一切菩薩至今學者自下第三勸學。",
    "X38n0686_001:0405b21": "我已略說波羅提木叉相貌應當學敬心奉持。",
    "X38n0686_001:0405b22": "經我已略說至敬心奉持者自下第四勸奉持。",
    "X38n0686_001:0405b24": "梵網經述記上本",
    "X38n0686_001:0405c04": "梵網經述記上末",
    "X38n0686_001:0405c06": "若佛子。",
    "X38n0686_001:0405c07": "經佛告佛子者自下第二別釋於中釋十重即分",
    "X38n0686_001:0405c08": "為十此即第一釋不殺戒於中有三初標人次正",
    "X38n0686_001:0405c09": "釋業道後是菩薩下結其罪名此即初也。",
    "X38n0686_001:0405c10": "若自殺教人殺方便殺讚歎殺見作隨喜乃至呪殺",
    "X38n0686_001:0405c11": "殺因殺緣殺法殺業乃至一切有命者不得故殺。",
    "X38n0686_001:0405c12": "經若自殺至殺緣者自下第二正釋業道於中有",
    "X38n0686_001:0405c13": "二初舉業道相明不應作次是菩薩應起下明結",
    "X38n0686_001:0405c14": "業道前中先明殺差別次乃至一切有命者下明",
    "X38n0686_001:0405c15": "其所殺後不得故殺者結不得殺此即第一明殺",
    "X38n0686_001:0405c16": "差別汎論殺者謂奪彼命名為殺生如是殺生通",
    "X38n0686_001:0405c17": "大小乘少有差別謂聲聞教斷若見利若不見利",
    "X38n0686_001:0405c18": "必不許殺菩薩戒中若見利益亦許殺生故瑜伽",
    "X38n0686_001:0405c19": "論四十一云若諸菩薩安住菩薩淨戒律儀善權",
    "X38n0686_001:0405c20": "方便為利他故於諸性罪少分現行由是因緣於",
    "X38n0686_001:0405c21": "菩薩戒無所違犯生多功德謂如菩薩見劫盜賊",
    "X38n0686_001:0405c22": "為貪財故欲殺多生或復欲害大德聲聞獨覺菩",
    "X38n0686_001:0405c23": "薩或復欲造多無間業見是事已發心思惟我若",
    "X38n0686_001:0405c24": "斷彼惡眾生命當墮地獄如是其不斷無間業成",
    "X38n0686_001:0406a01": "當受大苦我寧殺彼墮於那落迦終不令其受無",
    "X38n0686_001:0406a02": "間苦如是菩薩意樂思惟於彼眾生或以善心或",
    "X38n0686_001:0406a03": "無記心知是事已為當來故深生慚愧以憐愍心",
    "X38n0686_001:0406a04": "而斷彼命由此因緣於菩薩戒無所違犯生多功",
    "X38n0686_001:0406a05": "德問殺生業道於何時成為所殺生住死有能殺",
    "X38n0686_001:0406a06": "生者成根本業道為彼死後成業道耶解云決定",
    "X38n0686_001:0406a07": "死後方成業道若住死有成業道者能殺與所殺",
    "X38n0686_001:0406a08": "俱時捨命亦應業道成而不許殺故知死後方成",
    "X38n0686_001:0406a09": "業道有言依薩婆多云如前無異若依大乘所殺",
    "X38n0686_001:0406a10": "有情住死有時能殺生者得業道所以者何過去",
    "X38n0686_001:0406a11": "無體對何有情得成業道故知所殺住死有時能",
    "X38n0686_001:0406a12": "殺生者得成業道無實眾生及實命根而壞和合",
    "X38n0686_001:0406a13": "故成道業彌勒所問經第二卷云問無命可殺云",
    "X38n0686_001:0406a14": "何斷命得罪答雖無實命斷和合體名為殺生問",
    "X38n0686_001:0406a15": "害何世蘊名為殺生過去不可害已滅無故未來",
    "X38n0686_001:0406a16": "不可害未生無故現在不可害剎那不住不待害",
    "X38n0686_001:0406a17": "緣自然滅故解云以現在世刀等緣故遮未來蘊",
    "X38n0686_001:0406a18": "命不生起故言殺生如彌勒所問論云有人說言",
    "X38n0686_001:0406a19": "住現在世壞未來世和合陰體問自斷命者成業",
    "X38n0686_001:0406a20": "道不解云不成業故彌勒所問論云問以何義故",
    "X38n0686_001:0406a21": "自斷命者不得罪報答以無可殺者故此明何義",
    "X38n0686_001:0406a22": "若有他人是可殺者能殺生人得殺生罪以自殺",
    "X38n0686_001:0406a23": "者無可殺境即更無殺者故自斷命不得惡報問",
    "X38n0686_001:0406a24": "自殺身發起殺心斷人命根破壞五陰捨離人趣",
    "X38n0686_001:0406b01": "殺業成就何不得殺生罪報答若爾阿羅漢人應",
    "X38n0686_001:0406b02": "得殺生罪此明何義以死相羅漢自害其身斷己",
    "X38n0686_001:0406b03": "命故彼阿羅漢亦應獲得斷命之罪而彼無罪以",
    "X38n0686_001:0406b04": "離嗔心故傍論應止正釋本文此有十句即分三",
    "X38n0686_001:0406b05": "初有六句正釋殺事次有一句明殺業後有三句",
    "X38n0686_001:0406b06": "明殺生業因此即第一明殺生事殺生事有六一",
    "X38n0686_001:0406b07": "者自殺謂自手殺二者教人殺謂遣使殺三者方",
    "X38n0686_001:0406b08": "便殺謂藥等四者讚嘆殺五者見殺隨喜此中讚",
    "X38n0686_001:0406b09": "嘆隨喜是殺同類非根本業六者呪殺謂毗阿羅",
    "X38n0686_001:0406b10": "等經曰殺業者自下為第二明其殺業謂動身手",
    "X38n0686_001:0406b11": "名為殺業經曰殺法殺因殺緣者自下第三句明",
    "X38n0686_001:0406b12": "殺因緣言殺法者謂即耶教依此耶法行殺生故",
    "X38n0686_001:0406b13": "即為殺法如說羊祠天命終生天言殺因者謂欲",
    "X38n0686_001:0406b14": "殺思及煩惱等名為殺因言殺緣者謂弓箭等遠",
    "X38n0686_001:0406b15": "者名緣親即名因或由他所逼而行殺業他即名",
    "X38n0686_001:0406b16": "緣經曰乃至一切有命者自下第二明其所殺然",
    "X38n0686_001:0406b17": "有其三品謂上中下故涅槃經第十五言上殺者",
    "X38n0686_001:0406b18": "父母乃至阿羅漢辟支佛畢定菩薩中殺者從凡",
    "X38n0686_001:0406b19": "夫人乃至阿那含是名中殺下殺者謂三趣也解",
    "X38n0686_001:0406b20": "云此中意說殺父母佛阿羅漢辟支佛解行以上",
    "X38n0686_001:0406b21": "諸菩薩等是名殺殺成逆故或可十解以上乃名",
    "X38n0686_001:0406b22": "畢定菩薩不退轉故或可初地以上菩薩名畢定",
    "X38n0686_001:0406b23": "菩薩解行菩薩退與不退皆不定故有諸八地以",
    "X38n0686_001:0406b24": "上菩薩乃名畢定一切煩惱必不起故殺下三果",
    "X38n0686_001:0406c01": "及凡夫成重非逆而此經下云聖人者名逆者竝",
    "X38n0686_001:0406c02": "阿羅漢辟支佛畢定菩薩名為聖人殺三惡趣自",
    "X38n0686_001:0406c03": "有兩釋一云殺三途生唯輕非重故四分去唯說",
    "X38n0686_001:0406c04": "殺人犯波羅夷謂此三趣非道器故一云殺傍生",
    "X38n0686_001:0406c05": "等成重非輕所以者何謂諸菩薩於諸有情慈悲",
    "X38n0686_001:0406c06": "平等無勝劣故雖有兩釋後說為勝故此經云一",
    "X38n0686_001:0406c07": "切有命者不同四分等中且說聲聞不論菩薩戒",
    "X38n0686_001:0406c08": "故不相違雖有兩釋後釋為勝違慈悲故經曰不",
    "X38n0686_001:0406c09": "得殺者自下第三結不得殺如文可知。",
    "X38n0686_001:0406c10": "是菩薩應起常住慈悲心孝順心方便救護。",
    "X38n0686_001:0406c11": "經曰是菩薩至方便救護者自下第二結成業道",
    "X38n0686_001:0406c12": "於中有二初明應起慈心後明成業道此即第一",
    "X38n0686_001:0406c13": "明起慈心如華嚴經如來光明覺品一一眾生故",
    "X38n0686_001:0406c14": "阿鼻地獄中無量劫燒煑心淨如最勝所言悲者",
    "X38n0686_001:0406c15": "拔有情苦慈者與有情樂如是二種無瞋不害以",
    "X38n0686_001:0406c16": "為自性方便救護者謂諸菩薩四方救護眾生謂",
    "X38n0686_001:0406c17": "諸菩薩方便救護無救有情言無救者謂以孤獨",
    "X38n0686_001:0406c18": "故如十地論第五卷云是中無救者以孤獨故孤",
    "X38n0686_001:0406c19": "獨無救有九種一恒常貧窮孤獨無救二三毒之",
    "X38n0686_001:0406c20": "火熾燃不息孤獨無救三有窂固之獄孤獨無救",
    "X38n0686_001:0406c21": "四常為煩惱諸稠林所覆孤獨無救五無正觀力",
    "X38n0686_001:0406c22": "孤獨無救六遠離善法心無喜樂孤獨無救七失",
    "X38n0686_001:0406c23": "諸佛妙法孤獨無救八而常隨順世間水流孤獨",
    "X38n0686_001:0406c24": "無救九失涅槃方便孤獨無救廣說如彼解云菩",
    "X38n0686_001:0407a01": "薩能救如是九種無救有情故言方便救護四攝",
    "X38n0686_001:0407a02": "方便一者布施二者愛語三者利行四同事廣如",
    "X38n0686_001:0407a03": "瑜伽菩薩地說。",
    "X38n0686_001:0407a04": "而反更自恣心快意殺生是菩薩波羅夷罪。",
    "X38n0686_001:0407a05": "經曰是至而自恣心快意殺生自下第二明結業",
    "X38n0686_001:0407a06": "道由五緣故得殺業道如瑜伽論五十九云復次",
    "X38n0686_001:0407a07": "若廣建立十惡道自性差別復由五相何等為五",
    "X38n0686_001:0407a08": "一事二想三欲樂四煩惱五方便究竟殺生業道",
    "X38n0686_001:0407a09": "以有情數眾生為事若能害者於眾生所作眾生",
    "X38n0686_001:0407a10": "想起害生欲此想即名於彼眾生名不顛倒想依",
    "X38n0686_001:0407a11": "此想故作如是心我當殺害如是名為殺欲樂此",
    "X38n0686_001:0407a12": "能害者或貪所蔽或嗔所蔽或癡所蔽或二所蔽",
    "X38n0686_001:0407a13": "或三所蔽而起作心是名煩惱彼由欲樂及染汙",
    "X38n0686_001:0407a14": "心或自或他發起方便加害眾生若害無間彼便",
    "X38n0686_001:0407a15": "命終即此方便當於爾時說名成就究竟業道若",
    "X38n0686_001:0407a16": "於後時彼方命終由此方便彼命終時乃至名成",
    "X38n0686_001:0407a17": "就究竟解云若顛倒相謂如欲殺王誤殺張等於",
    "X38n0686_001:0407a18": "殺生中誤謂為杌於中有三釋一云殺眾生故成",
    "X38n0686_001:0407a19": "業道第二師云若此處中本來無杌應須詳審不",
    "X38n0686_001:0407a20": "詳審斷者成根本業若此處中先有杌人忽補杌",
    "X38n0686_001:0407a21": "處以木相斫即非成重也第三師云正輕非重亦",
    "X38n0686_001:0407a22": "非業道雖有三說後說為勝謂一切誤殺不成業",
    "X38n0686_001:0407a23": "道以闕緣故如不殺者誤殺是闕緣不得成業道",
    "X38n0686_001:0407a24": "故瑜伽論第九卷云作用顛倒者謂如有一於餘",
    "X38n0686_001:0407b01": "眾生思欲殺害誤害餘者當知此中雖有殺生無",
    "X38n0686_001:0407b02": "殺生罪然有殺生種類殺生相似同分罪生若誤",
    "X38n0686_001:0407b03": "殺其餘眾生殺生殺於非情如杖己謂我殺生當",
    "X38n0686_001:0407b04": "知此中無有殺生無殺生罪然有殺生種類相似",
    "X38n0686_001:0407b05": "同分罪生如殺生業道如是不與取等一切業道",
    "X38n0686_001:0407b06": "隨其所應作用顛倒應知然此殺生罪中極重是",
    "X38n0686_001:0407b07": "故為初如大智度論第十七云復次行者思惟我",
    "X38n0686_001:0407b08": "自惜命愛身彼亦如是與我何異以是之故不應",
    "X38n0686_001:0407b09": "殺生復次殺為罪中之重何以故人有死急不惜",
    "X38n0686_001:0407b10": "重物但以活命為先佛語難提迦優婆塞殺生有",
    "X38n0686_001:0407b11": "十罪何等為十一者心常懷毒世世不絕二者眾",
    "X38n0686_001:0407b12": "生憎惡眼不喜見三者常懷惡念思惟惡事四者",
    "X38n0686_001:0407b13": "眾者畏之如見蛇虎五者睡時心怖覺亦不安六",
    "X38n0686_001:0407b14": "者常有惡夢七者命終之時狂怖惡死八者種短",
    "X38n0686_001:0407b15": "命業因緣九者身壞命終墮泥梨中十者若出為",
    "X38n0686_001:0407b16": "人常當短命故此中菩薩一切萬行慈悲為首故",
    "X38n0686_001:0407b17": "不殺戒為第一戒問菩薩一念有漏戒有幾許福",
    "X38n0686_001:0407b18": "解云初發心菩薩一念妙戒超過二乘無漏淨戒",
    "X38n0686_001:0407b19": "何況異生所有戒等故大般若經第五百八十六",
    "X38n0686_001:0407b20": "云又滿慈子彼使世間一切情皆成就十善業道",
    "X38n0686_001:0407b21": "彼所有戒於發無上正等覺心諸菩薩眾初發心",
    "X38n0686_001:0407b22": "持一菩薩戒百分不及一乃至鄔波尼殺曇分不",
    "X38n0686_001:0407b23": "及一廣說乃至滿慈子問舍利子云何菩薩有漏",
    "X38n0686_001:0407b24": "淨戒能勝二乘無漏淨戒舍利子言聲聞獨覺無",
    "X38n0686_001:0407c01": "漏淨戒唯求自利迴向菩薩淨戒若為度脫無量",
    "X38n0686_001:0407c02": "有情迴向無上正等菩薩是故菩薩所有淨戒能",
    "X38n0686_001:0407c03": "勝二乘無漏淨戒又大智度論第十九云觀老病",
    "X38n0686_001:0407c04": "一切無勉者當起慈悲心云何惡加物經曰是菩",
    "X38n0686_001:0407c05": "薩波羅夷者自下第三結其罪名波羅夷者此云",
    "X38n0686_001:0407c06": "他勝若犯此罪天魔外道之所勝故。",
    "X38n0686_001:0407c07": "若佛子。",
    "X38n0686_001:0407c08": "經曰若佛子自下第二釋偷盜戒損彼依報故得",
    "X38n0686_001:0407c09": "重罪亦名不與取亦名為偷亦名奪也不與取戒",
    "X38n0686_001:0407c10": "菩薩不與二乘等學故瑜伽論第四十一云又如",
    "X38n0686_001:0407c11": "菩薩見劫盜賊奪他財物若僧伽物窣堵波物取",
    "X38n0686_001:0407c12": "多物已執為己有縱情受用菩薩見已起憐愍心",
    "X38n0686_001:0407c13": "於彼有情發生利益安樂意樂隨力所能逼而奪",
    "X38n0686_001:0407c14": "取勿令受用如是財故當受長夜無義無利由此",
    "X38n0686_001:0407c15": "因緣所奪財寶若僧伽物還復僧伽窣堵波物還",
    "X38n0686_001:0407c16": "窣堵波若有情物還復有情菩薩如是雖不與取",
    "X38n0686_001:0407c17": "而無違犯生多功德故就釋文復分有三初標人",
    "X38n0686_001:0407c18": "如說若佛子故次自盜下明業道相後是菩薩波",
    "X38n0686_001:0407c19": "羅夷結罪名。",
    "X38n0686_001:0407c20": "自盜教人盜方便盜呪盜盜因盜緣盜法盜業乃至",
    "X38n0686_001:0407c21": "鬼神有主劫賊物。",
    "X38n0686_001:0407c22": "經曰自盜教人盜方便盜者自下第二釋業道相",
    "X38n0686_001:0407c23": "於中有二初舉業道相明不應作後而菩薩生佛",
    "X38n0686_001:0407c24": "性下明業道前中有二初舉業道相次一切財物",
    "X38n0686_001:0408a01": "下明不應作前中有八句初兩句可知方便盜者",
    "X38n0686_001:0408a02": "方便壞色等盜業者動身手等盜法者隨其所應",
    "X38n0686_001:0408a03": "所持盜具近緣名因遠緣名緣鬼神有主者欲顯",
    "X38n0686_001:0408a04": "鬼神物若有守主守主邊結罪無守護人即不成",
    "X38n0686_001:0408a05": "重故言鬼神有主或鬼神者謂鬼神物有主者謂",
    "X38n0686_001:0408a06": "有主無守及有守護劫賊物者無別守護如賊如",
    "X38n0686_001:0408a07": "破城得物為官守護。",
    "X38n0686_001:0408a08": "一切財物一針一草不得故盜。",
    "X38n0686_001:0408a09": "經一切財物下第二明不應作雖有兩文第一明",
    "X38n0686_001:0408a10": "業道相竟。",
    "X38n0686_001:0408a11": "而菩薩應生佛性孝順心慈悲心常助一切人生福",
    "X38n0686_001:0408a12": "生樂而反更盜人財物是菩薩波羅夷罪。",
    "X38n0686_001:0408a13": "經而菩薩下第二明結業道此不與取六緣成重",
    "X38n0686_001:0408a14": "一他不與物二屬他三屬他想四重物五六離本",
    "X38n0686_001:0408a15": "處今依瑜伽五緣成業道故彼論五十九云不與",
    "X38n0686_001:0408a16": "取業事者謂他所攝物想者謂彼想欲樂者謂劫",
    "X38n0686_001:0408a17": "盜欲煩惱者謂三毒或具或不具方便究竟者謂",
    "X38n0686_001:0408a18": "起方便離本處也若依此論六緣成六重於前五",
    "X38n0686_001:0408a19": "緣中更加一緣謂重物也此中盜佛物於守護人",
    "X38n0686_001:0408a20": "邊結罪佛無攝心故而婆娑論云佛邊得罪者欲",
    "X38n0686_001:0408a21": "令眾生生殷重心故作是說故磨得勤伽云盜寶",
    "X38n0686_001:0408a22": "物重罪若盜神物同僧祇云若盜神物得重罪十",
    "X38n0686_001:0408a23": "誦云若盜神物得偷蘭遮如是二文如何會釋解",
    "X38n0686_001:0408a24": "云摩得勤伽就守護人邊故說得重十誦律中直",
    "X38n0686_001:0408b01": "約鬼神故言偷蘭互不相違如是等依聲聞說今",
    "X38n0686_001:0408b02": "依菩薩偷鬼神物自有兩釋一云偷鬼神物亦成",
    "X38n0686_001:0408b03": "重也二盜鬼神物是輕非重無攝心故此經云更",
    "X38n0686_001:0408b04": "盜人物是波羅夷問盜物離本處一切皆是成重",
    "X38n0686_001:0408b05": "次不解云此即不定故優婆塞戒經第六卷云若",
    "X38n0686_001:0408b06": "欲偷金得已即念無常之想心生悔恨欲還本主",
    "X38n0686_001:0408b07": "而復畏之設餘方便還所偷物雖離本處不得偷",
    "X38n0686_001:0408b08": "罪或有不離本處而得盜罪謂如不動置處但壞",
    "X38n0686_001:0408b09": "色等問偷命過比丘物護邊得罪解云優婆塞戒",
    "X38n0686_001:0408b10": "經若羯磨已從羯磨僧得若未羯磨從十方僧得",
    "X38n0686_001:0408b11": "若臨命終時隨所付處因之得罪問齊於幾許名",
    "X38n0686_001:0408b12": "為重物解云薩婆多論云佛言取五錢者即犯重",
    "X38n0686_001:0408b13": "然此釋文自有三說一云此諸錢中取金銀錢為",
    "X38n0686_001:0408b14": "五錢為命故取五錢即犯也一云隨國制法得重",
    "X38n0686_001:0408b15": "若國制取一錢與破頭即取一錢犯重也今隨一",
    "X38n0686_001:0408b16": "國五錢為限上來依聲聞若依菩薩自有兩釋一",
    "X38n0686_001:0408b17": "云與聲聞同一云若多若少皆得重也故此經云",
    "X38n0686_001:0408b18": "乃至草木不得盜離本處者自有兩釋一云取得",
    "X38n0686_001:0408b19": "入手快言好時即犯重也一云取得入快言好時",
    "X38n0686_001:0408b20": "未成業道取已離手放著於地方成業道若欲十",
    "X38n0686_001:0408b21": "匹而得五匹五匹中犯重餘五匹中有云無犯有",
    "X38n0686_001:0408b22": "說亦犯初說為勝所以者何餘之五匹不離本處",
    "X38n0686_001:0408b23": "如何成業道問偷盜之人有何等罪解云如大智",
    "X38n0686_001:0408b24": "度論云不與取有十罪何等為十一者物主常瞋",
    "X38n0686_001:0408c01": "二者重疑重罪人疑三者非時行不籌量四者朋",
    "X38n0686_001:0408c02": "黨惡人遠離賢善五者破善相六者得罪於官七",
    "X38n0686_001:0408c03": "者財物沒入八者種貧窮業因緣九者死入地獄",
    "X38n0686_001:0408c04": "十者若出為人若求財五家所共若王若賊若火",
    "X38n0686_001:0408c05": "若水若不愛子用乃至藏埋之失後結罪名準前",
    "X38n0686_001:0408c06": "可知。",
    "X38n0686_001:0408c07": "若佛子。",
    "X38n0686_001:0408c08": "經若佛子自婬自下第三明不婬戒文分有三初",
    "X38n0686_001:0408c09": "標人如經若佛子故。",
    "X38n0686_001:0408c10": "自婬教人婬乃至一切女人不得故婬婬因婬緣婬",
    "X38n0686_001:0408c11": "法婬業乃至畜生女諸天鬼神女及非道行婬而菩",
    "X38n0686_001:0408c12": "薩應生孝順心救度一切眾生淨法與人而反更起",
    "X38n0686_001:0408c13": "一切人婬不擇畜生乃至母女姊妹六親行婬無慈",
    "X38n0686_001:0408c14": "悲心是菩薩波羅夷罪。",
    "X38n0686_001:0408c15": "次自婬下明業道後是菩薩波羅夷下結罪名自",
    "X38n0686_001:0408c16": "婬下第二明業道於中有二初業道相次而菩薩",
    "X38n0686_001:0408c17": "下明結業道此即第一明業道相於中有三初出",
    "X38n0686_001:0408c18": "婬相如說自婬教故次乃至一切女人下明不得",
    "X38n0686_001:0408c19": "犯後婬因下明方便因法業等準前可知經曰而",
    "X38n0686_001:0408c20": "菩薩下第二明成業道若依瑜伽五緣成業道故",
    "X38n0686_001:0408c21": "彼論五十九云欲耶行業道事者謂女所不應行",
    "X38n0686_001:0408c22": "設所應行非支非處非時非量想者於彼彼想欲",
    "X38n0686_001:0408c23": "樂者謂樂行之欲煩惱者謂三毒或具或不具方",
    "X38n0686_001:0408c24": "便究竟者謂兩兩交會上來沉淪耶婬業道若論",
    "X38n0686_001:0409a01": "菩薩自有二種一者在家二者出家在家菩薩若",
    "X38n0686_001:0409a02": "見有利益即住慈悲行非梵行若無利益即不行",
    "X38n0686_001:0409a03": "婬或但遮耶婬不遮非梵行云云若出家菩薩若",
    "X38n0686_001:0409a04": "有利益若無利益一切不應行非梵行故瑜伽論",
    "X38n0686_001:0409a05": "菩薩地云又如菩薩處在居家見有母邑無繫屬",
    "X38n0686_001:0409a06": "習婬欲法繼心菩薩求非梵行菩薩見已作意思",
    "X38n0686_001:0409a07": "惟勿令心恚多生非福若隨其欲得自在方便安",
    "X38n0686_001:0409a08": "處令種善根亦當令其捨不善業住慈愍心行非",
    "X38n0686_001:0409a09": "梵行雖習如是穢染之法而無所犯多生功德出",
    "X38n0686_001:0409a10": "家菩薩為護聲聞聖所教誡令不壞滅一切不應",
    "X38n0686_001:0409a11": "行非梵行又大智度論第七十五云如佛所說耶",
    "X38n0686_001:0409a12": "婬之人後墮劒樹地獄眾苦備受得出為人家道",
    "X38n0686_001:0409a13": "不穆乃至廣說問菩薩起染愛心作何等觀答起",
    "X38n0686_001:0409a14": "愛心時修不淨觀修治其心謂從頭至足一一觀",
    "X38n0686_001:0409a15": "察不淨臰穢充滿其身不可愛樂如智度論第十",
    "X38n0686_001:0409a16": "九云是身為穢藪不淨物腐積是實為行廁何足",
    "X38n0686_001:0409a17": "以藥意復次起染心時當觀無常謂審思惟天上",
    "X38n0686_001:0409a18": "諸樂皆是無常畢竟無樂何人中有何樂喜如彼",
    "X38n0686_001:0409a19": "論云諸天薗林中七寶蓮池天人相娛樂失時汝",
    "X38n0686_001:0409a20": "當知是時觀無常天上樂皆苦汝當厭欲樂愛樂",
    "X38n0686_001:0409a21": "正真道於諸衰中女衰最重刀火雷電霹靂怨家",
    "X38n0686_001:0409a22": "毒蛇之屬猶可暫近女人慳妬嗔諂妖穢鬪諍貪",
    "X38n0686_001:0409a23": "嫉不可暫近如偈言寧以赤鐵蜿轉眼中不以散",
    "X38n0686_001:0409a24": "心耶觀女色第三結罪名可知。",
    "X38n0686_001:0409b01": "若佛子。",
    "X38n0686_001:0409b02": "經若佛子自妄語自下第四明不妄語戒文有三",
    "X38n0686_001:0409b03": "初明人如說若佛子故。",
    "X38n0686_001:0409b04": "自妄語教人妄語方便妄語妄語因妄語緣妄語法",
    "X38n0686_001:0409b05": "妄語業乃至不見言見見言不見身心妄語。",
    "X38n0686_001:0409b06": "次自妄語下第二結業道相後結罪名第二明業",
    "X38n0686_001:0409b07": "道中復分有二初明業相後而菩薩下明結業道",
    "X38n0686_001:0409b08": "此即初也妄者虗誑不實語者語言損賢善故名",
    "X38n0686_001:0409b09": "之為罪妄語法者作別方法為誑他故然此妄語",
    "X38n0686_001:0409b10": "其八句謂見言不見不見言見如有二句如是聞",
    "X38n0686_001:0409b11": "覺知各有二亦爾然釋妄語罪自有二釋一云若",
    "X38n0686_001:0409b12": "染汙心詐妄語者皆成重也一云說過人法成波",
    "X38n0686_001:0409b13": "羅夷所餘妄語是輕非重復次妄語不共二乘同",
    "X38n0686_001:0409b14": "學如瑜伽論四十一云又如菩薩為多有情解脫",
    "X38n0686_001:0409b15": "命難囹圄縛難刖手足難劓鼻刖耳剜眼等難雖",
    "X38n0686_001:0409b16": "諸菩薩為自命難亦不正知說於妄語然為救脫",
    "X38n0686_001:0409b17": "彼有情故知而思擇故說妄語以要言之菩薩唯",
    "X38n0686_001:0409b18": "觀有情義利非無義利自無染心唯為饒益諸有",
    "X38n0686_001:0409b19": "情故覆想正知而說異語說是語時於菩薩戒無",
    "X38n0686_001:0409b20": "所違犯生多功德也問佛菩薩中得妄語罪不解",
    "X38n0686_001:0409b21": "云自有兩釋一云於佛菩薩不成妄語罪所以者",
    "X38n0686_001:0409b22": "何豫知彼心不領彼誑故一云亦成業道雖有兩",
    "X38n0686_001:0409b23": "釋初說為好問向畜生等詐誑妄語或成業道解",
    "X38n0686_001:0409b24": "云若四趣中得領解者彼邊成重彼若不能領解",
    "X38n0686_001:0409c01": "語者不成業道言身心妄語者心中覆怒及以身",
    "X38n0686_001:0409c02": "表皆成業道如布灑時實有所犯嘿然而住及動",
    "X38n0686_001:0409c03": "手足自表清淨如是等類名身妄語以身表故。",
    "X38n0686_001:0409c04": "而菩薩常生正語正見亦生眾生正語正見而反更",
    "X38n0686_001:0409c05": "起一切眾生邪語邪見邪業是菩薩波羅夷罪。",
    "X38n0686_001:0409c06": "經而菩薩常生正語自下第二正明結罪此妄語",
    "X38n0686_001:0409c07": "業具足五緣得成業道一者事故二者想故三者",
    "X38n0686_001:0409c08": "欲樂故四煩惱故五究竟故事者謂見聞覺知不",
    "X38n0686_001:0409c09": "見聞覺知想者謂於見業或翻彼想欲樂者謂覆",
    "X38n0686_001:0409c10": "想欲樂煩惱者貪瞋癡或具或不具方便究竟者",
    "X38n0686_001:0409c11": "前人領解若依大智度論妄語有十罪故彼論第",
    "X38n0686_001:0409c12": "七十云妄語有十罪一者口氣臰二者善神遠之",
    "X38n0686_001:0409c13": "非人得便三者雖有實語人不信受四者智人謀",
    "X38n0686_001:0409c14": "議常不參豫五者常被誹謗醜惡之聲周聞天下",
    "X38n0686_001:0409c15": "六者人所不敬雖有教勑人不承用七者常多憂",
    "X38n0686_001:0409c16": "愁八者種誹謗業因緣九者身壞命終當墮地獄",
    "X38n0686_001:0409c17": "十者若出為人常被誹謗問已證聖果言我未證",
    "X38n0686_001:0409c18": "得成重不解云是輕非重墮地獄者因果經云今",
    "X38n0686_001:0409c19": "身多妄語者死墮鐵釘地獄中。",
    "X38n0686_001:0409c20": "若佛子。",
    "X38n0686_001:0409c21": "經若佛子自沽酒自下第五釋不沽酒戒沽者貨",
    "X38n0686_001:0409c22": "賣異名酒能亂他故得罪也聲聞戒中是波逸提",
    "X38n0686_001:0409c23": "菩薩戒中是波羅夷謂諸菩薩利他為勝而反令",
    "X38n0686_001:0409c24": "他起顛倒心故重非輕文分有三初標人如說佛",
    "X38n0686_001:0410a01": "子故。",
    "X38n0686_001:0410a02": "自酤酒教人酤酒酤酒因酤酒緣酤酒法酤酒業一",
    "X38n0686_001:0410a03": "切酒不得酤是酒起罪因緣。",
    "X38n0686_001:0410a04": "次沽酒下明業道後結罪名就第二明業道中復",
    "X38n0686_001:0410a05": "分有二初明業道相後明結業道沽酒法者謂沽",
    "X38n0686_001:0410a06": "酒方法如世間言入錢酒等沽酒緣者謂米水等。",
    "X38n0686_001:0410a07": "而菩薩應生一切眾生明達之慧而反更生眾生顛",
    "X38n0686_001:0410a08": "倒之心是菩薩波羅夷罪。",
    "X38n0686_001:0410a09": "經而菩薩下第二明結業道由五緣故沽酒成重",
    "X38n0686_001:0410a10": "何等為五一者於有情二者有情想三者希利貨",
    "X38n0686_001:0410a11": "賣心四者真酒五者授與有情者有其三品一者",
    "X38n0686_001:0410a12": "上品謂佛菩薩及諸賢聖者二者中品境謂人天",
    "X38n0686_001:0410a13": "三者下品謂四趣也此三境中中品有情正是所",
    "X38n0686_001:0410a14": "制非上品境不醉亂故亦非下境非法器故真酒",
    "X38n0686_001:0410a15": "者謂能令人醉名為真酒若有藥酒如黃耆等飲",
    "X38n0686_001:0410a16": "即治病不至醉亂故求利貨亦不成重或此結重",
    "X38n0686_001:0410a17": "授與者自有兩釋一云隨所授與若多少與即成",
    "X38n0686_001:0410a18": "重一云待飲之時方成重也本欲覓利故作亂藥",
    "X38n0686_001:0410a19": "為利與他竟如何不成重此中酒利四句分別或",
    "X38n0686_001:0410a20": "者有酒而不為利謂如說為利他故設藥酒等或",
    "X38n0686_001:0410a21": "有為利而非酒所餘物或有酒亦為利如覓利沽",
    "X38n0686_001:0410a22": "酒或有俱非謂除前相如是四句若第三句成初",
    "X38n0686_001:0410a23": "之二句正輕非重若第四句非重非輕結罪名者",
    "X38n0686_001:0410a24": "準前應知。",
    "X38n0686_001:0410b01": "若佛子。",
    "X38n0686_001:0410b02": "經若佛子自下第六說四眾過說他過罪有二過",
    "X38n0686_001:0410b03": "失是故制也一者覆他善故二者遠離正法故謂",
    "X38n0686_001:0410b04": "諸菩薩顯揚他德而說他過故成重也就釋文中",
    "X38n0686_001:0410b05": "復分有三初標人如經若佛子故次明業道相後",
    "X38n0686_001:0410b06": "結罪名。",
    "X38n0686_001:0410b07": "自說出家在家菩薩比丘比丘尼罪過教人說罪過",
    "X38n0686_001:0410b08": "罪過因罪過緣罪過法罪過業而菩薩聞外道惡人",
    "X38n0686_001:0410b09": "及二乘惡人說佛法中非法非律常生悲心教化是",
    "X38n0686_001:0410b10": "惡人輩令生大乘善信而菩薩反更自說佛法中罪",
    "X38n0686_001:0410b11": "過者是菩薩波羅夷罪。",
    "X38n0686_001:0410b12": "經曰自說自下第二明業道相文分為二初明業",
    "X38n0686_001:0410b13": "道相次而菩薩下明結業道此即第一釋業道相",
    "X38n0686_001:0410b14": "言罪過者自有兩釋一云說他十重七逆罪者犯",
    "X38n0686_001:0410b15": "他勝法若說輕罪是輕非重一云不論輕重但是",
    "X38n0686_001:0410b16": "懷他利養及恭敬故說彼過罪皆是犯重說四眾",
    "X38n0686_001:0410b17": "過由具五緣成他勝法一者眾生二者眾生想三",
    "X38n0686_001:0410b18": "者煩惱謂貪利養四者謂四人說罪五前人領解",
    "X38n0686_001:0410b19": "眾生者有三品境自有兩釋一云上品境中菩薩",
    "X38n0686_001:0410b20": "非餘唯於菩薩方成重故若無菩薩戒有聲聞戒",
    "X38n0686_001:0410b21": "及有戒下品境中是輕非重一云說無菩薩戒有",
    "X38n0686_001:0410b22": "聲聞戒比丘比丘尼罪是重非輕雖有兩釋後說",
    "X38n0686_001:0410b23": "為勝隨順聖教及正理故此中教者即此經云出",
    "X38n0686_001:0410b24": "家菩薩比丘比丘尼罪過故所言理者若為壞他",
    "X38n0686_001:0410c01": "說聲聞過是重非輕具足云說佛法中所有過故",
    "X38n0686_001:0410c02": "如說菩薩過言二心者謂壞他利養及恭敬貪自",
    "X38n0686_001:0410c03": "利益及恭敬故眾生想者謂於四眾生眾生想言",
    "X38n0686_001:0410c04": "煩惱者謂貪利益及恭敬故向人說者謂向上中",
    "X38n0686_001:0410c05": "境無菩薩戒者說是重非輕壞法深故向有菩薩",
    "X38n0686_001:0410c06": "戒者說者一云是輕非重一云是重非輕也初說",
    "X38n0686_001:0410c07": "為勝所以者何向同眾說過非深故向十境說是",
    "X38n0686_001:0410c08": "輕非重過不深故向聲聞者自有兩釋一云是輕",
    "X38n0686_001:0410c09": "非重向內眾說過非深重故一云向聲聞內人說",
    "X38n0686_001:0410c10": "四眾過是重非輕向非同眾說他過失其過深準",
    "X38n0686_001:0410c11": "有兩釋故初說為勝所以者何順教理故所言教",
    "X38n0686_001:0410c12": "如此經而菩薩聞外道惡人及二乘惡人說佛法",
    "X38n0686_001:0410c13": "中非法非律故所言理者向二乘說是重非輕向",
    "X38n0686_001:0410c14": "非同眾故如向外道說若無根說不問輕重同罪",
    "X38n0686_001:0410c15": "異眾是輕非重是即第十三毀謗戒攝今釋為壞",
    "X38n0686_001:0410c16": "利養是重非輕律部中說問白衣說是第三篇向",
    "X38n0686_001:0410c17": "今內眾說是為第七聚。",
    "X38n0686_001:0410c18": "若佛子。",
    "X38n0686_001:0410c19": "經若佛子自下第七明自讚毀他戒有二義故犯",
    "X38n0686_001:0410c20": "他勝法一者壞他利養及恭敬故二者貪自利益",
    "X38n0686_001:0410c21": "及恭敬故如瑜伽論第四十云若諸菩薩為欲貪",
    "X38n0686_001:0410c22": "利養恭敬自讚毀他是名第一犯他勝處法菩薩",
    "X38n0686_001:0410c23": "善戒經及地持亦同瑜伽若不貪利養及恭敬故",
    "X38n0686_001:0410c24": "自讚毀他是輕非重故瑜伽論四十一云若諸菩",
    "X38n0686_001:0411a01": "薩安住菩薩淨戒律儀於他人所有染愛心有嗔",
    "X38n0686_001:0411a02": "心自讚毀他是名有犯是染汙犯無違犯者若為",
    "X38n0686_001:0411a03": "摧伏諸惡外道若住持如來聖教欲方便調彼伏",
    "X38n0686_001:0411a04": "彼廣說如前或為令其未淨信者發生淨信已淨",
    "X38n0686_001:0411a05": "信者轉復增長就釋文中復分有三初標人如說",
    "X38n0686_001:0411a06": "若佛子故。",
    "X38n0686_001:0411a07": "自讚毀他亦教人自讚毀他毀他因毀他緣毀他法",
    "X38n0686_001:0411a08": "毀他業。",
    "X38n0686_001:0411a09": "次曰自讚下明業道相後結罪名明業道相文分",
    "X38n0686_001:0411a10": "有二初明業相次明成業道此即第一明業道相",
    "X38n0686_001:0411a11": "此中因者謂先世因業者謂即語業緣者此即自",
    "X38n0686_001:0411a12": "讚毀他法戒是名業相。",
    "X38n0686_001:0411a13": "而菩薩應代一切眾生受加毀辱惡事自向己好事",
    "X38n0686_001:0411a14": "與他人。",
    "X38n0686_001:0411a15": "經而菩薩代一切至好事與他人者下第二明結",
    "X38n0686_001:0411a16": "業道於中有二初明應行後明結業道此即初也",
    "X38n0686_001:0411a17": "謂諸菩薩引他惡事自向於己好事與他人也。",
    "X38n0686_001:0411a18": "若自揚己德隱他人好事令他人受毀者是菩薩波",
    "X38n0686_001:0411a19": "羅夷罪。",
    "X38n0686_001:0411a20": "經若自揚己德至他人受毀者下第二明結業道",
    "X38n0686_001:0411a21": "自讚毀他由具五緣犯他勝何等為五一者事故",
    "X38n0686_001:0411a22": "二者想故三者欲樂故四煩惱故五者方便究竟",
    "X38n0686_001:0411a23": "故事謂自他德失等事想者謂於自德他失生想",
    "X38n0686_001:0411a24": "欲樂者謂於自他中發讚毀欲煩惱者謂貪利養",
    "X38n0686_001:0411b01": "心方便究竟者謂時眾領解問於何等人邊成業",
    "X38n0686_001:0411b02": "道耶解云上中境中犯他勝法此有兩釋一云但",
    "X38n0686_001:0411b03": "是上中境若有戒邊皆成業道求利養心自讚毀",
    "X38n0686_001:0411b04": "故一云唯於有菩薩戒人邊成業道若於無菩薩",
    "X38n0686_001:0411b05": "戒人及下境中是輕非重雖有兩釋初說為勝所",
    "X38n0686_001:0411b06": "以者何上中境雖無菩薩戒而求利心說他過失",
    "X38n0686_001:0411b07": "過深重故問向何等人說犯他勝法解云自有兩",
    "X38n0686_001:0411b08": "釋一云向異眾說犯他勝法向同眾說是輕非重",
    "X38n0686_001:0411b09": "異眾者謂無菩薩戒眾同眾者謂有菩薩戒眾一",
    "X38n0686_001:0411b10": "云向同眾若向異眾求利養心自讚毀他是重非",
    "X38n0686_001:0411b11": "輕後說為勝所以者何求名利養及恭敬故自讚",
    "X38n0686_001:0411b12": "毀他過失重故問利養過重者如大智度論第七",
    "X38n0686_001:0411b13": "卷云是利養法如賊壞功德本譬如天電傷害五",
    "X38n0686_001:0411b14": "穀利養名聞亦復如是壞功德苗令不增長如佛",
    "X38n0686_001:0411b15": "說得入栴檀林而但取其葉既入七寶山而更取",
    "X38n0686_001:0411b16": "水精有人入佛法不求涅槃樂反求利供養是輩",
    "X38n0686_001:0411b17": "為自欺今世燒善根後世墮地獄經是波羅夷者",
    "X38n0686_001:0411b18": "自下第三結名。",
    "X38n0686_001:0411b19": "若佛子自慳教人慳慳因慳緣慳法慳業而菩薩見",
    "X38n0686_001:0411b20": "一切貧窮人來乞者隨前人所須一切給與而菩薩",
    "X38n0686_001:0411b21": "以惡心瞋心乃至不施一錢一針一草有求法者不",
    "X38n0686_001:0411b22": "為說一句一偈一微塵許法而反更罵辱是菩薩波",
    "X38n0686_001:0411b23": "羅夷罪。",
    "X38n0686_001:0411b24": "經若佛子自下第八明慳戒者慳者之名即此貪",
    "X38n0686_001:0411c01": "分慳吝財法違利他行是故犯罪七眾同犯不共",
    "X38n0686_001:0411c02": "聲聞若聲聞中不與法者在第七聚不與財者不",
    "X38n0686_001:0411c03": "制戒也不施法財有其三種一者性慳貪故二者",
    "X38n0686_001:0411c04": "懷瞋恨故三者調伏彼故此中初一犯他勝處第",
    "X38n0686_001:0411c05": "二懷瞋而不施與是輕非重第三一種無所違犯",
    "X38n0686_001:0411c06": "瑜伽論第四十云若諸菩薩現有資財性慳財故",
    "X38n0686_001:0411c07": "有苦有貧無依無怙正求財者來現在前不起哀",
    "X38n0686_001:0411c08": "憐而修慧捨求正法者來現在前慳法故雖現有",
    "X38n0686_001:0411c09": "法而不捨施是名第二他勝處法菩薩善戒經地",
    "X38n0686_001:0411c10": "持論亦同此說又瑜伽論四十一云若諸菩薩安",
    "X38n0686_001:0411c11": "住菩薩淨戒律儀有飲食等資生眾具見有求者",
    "X38n0686_001:0411c12": "來正悕求飲食等事懷嫌恨心懷恚惱心而不給",
    "X38n0686_001:0411c13": "施是名有犯有所違越是染汙犯若由懶墮懈怠",
    "X38n0686_001:0411c14": "放逸不能施與非染汙犯無違犯者若現無有可",
    "X38n0686_001:0411c15": "施財物若彼悕求不如法物所不宜物若欲方便",
    "X38n0686_001:0411c16": "調彼伏彼不惠施者皆無違犯又云若諸菩薩安",
    "X38n0686_001:0411c17": "住菩薩淨戒律儀他來求法懷嫌恨心懷恚惱心",
    "X38n0686_001:0411c18": "嫉妬變異不施其法是名有犯有所違越是染汙",
    "X38n0686_001:0411c19": "犯若由嬾墮懈怠忘念無記之心不施其法是名",
    "X38n0686_001:0411c20": "有犯非染汙犯無違犯者謂諸外道伺求過短或",
    "X38n0686_001:0411c21": "有重病或心狂亂或欲方便調彼伏彼出不善處",
    "X38n0686_001:0411c22": "安立善處或於此法未曾通利或復見彼不生恭",
    "X38n0686_001:0411c23": "敬無有慚愧以惡威儀而來聽受或復知彼是鈍",
    "X38n0686_001:0411c24": "根性於廣法教得法究竟深生怖畏當生邪見增",
    "X38n0686_001:0412a01": "長邪執衰損惱懷或復知彼法至其手轉布非人",
    "X38n0686_001:0412a02": "而不施與皆無違犯若應答不答說而倒說即是",
    "X38n0686_001:0412a03": "此經中第十三戒即此慳貪具足五緣犯勝處一",
    "X38n0686_001:0412a04": "者事故二者想故三欲樂故四煩惱故五方便究",
    "X38n0686_001:0412a05": "竟故事者財法想者謂生財及法想欲樂者謂生",
    "X38n0686_001:0412a06": "不施欲煩惱者謂猛利慳貪方便究竟者發起決",
    "X38n0686_001:0412a07": "定不施心已前人領解問於何等人不施犯重解",
    "X38n0686_001:0412a08": "云於上中境不施犯重於下品境不施犯輕下品",
    "X38n0686_001:0412a09": "境者一切畜生若一闡提不入三境於闡提人不",
    "X38n0686_001:0412a10": "施亦不犯如涅槃經第十五云下境者蟻子乃至",
    "X38n0686_001:0412a11": "一切畜生言一闡提不墮此三問在家菩薩施何",
    "X38n0686_001:0412a12": "等物出家菩薩施何等物解云如決定毗尼經云",
    "X38n0686_001:0412a13": "在家菩薩應行二施一財二法出家菩薩應行四",
    "X38n0686_001:0412a14": "施一紙二墨三筆四法得無生忍應行三施何等",
    "X38n0686_001:0412a15": "為三一王位二妻子布施三頭目布施問出家菩",
    "X38n0686_001:0412a16": "薩三衣施不解云菩薩有二一者已見第一義諦",
    "X38n0686_001:0412a17": "二者新學已見第一義諦菩薩見施三衣有利益",
    "X38n0686_001:0412a18": "者不顧破戒及持戒而行戒而行惠施皆無違犯",
    "X38n0686_001:0412a19": "彼已成就聖性戒故如大智度論四十五云比丘",
    "X38n0686_001:0412a20": "聞般若施三衣等云問如佛結戒比丘三衣不應",
    "X38n0686_001:0412a21": "施是諸比丘何故破尸羅波羅蜜作檀波羅蜜答",
    "X38n0686_001:0412a22": "復有人言是諸比丘聞佛說諸菩薩行檀波羅蜜",
    "X38n0686_001:0412a23": "他念不顧破戒廣說乃至一世諦故結戒非第一",
    "X38n0686_001:0412a24": "義由此明知見第一義施亦無犯若護佛教不施",
    "X38n0686_001:0412b01": "三衣亦無違犯故瑜伽論三十九云又諸菩薩諸",
    "X38n0686_001:0412b02": "佛聖教出家終不違越所有學處若新學菩薩三",
    "X38n0686_001:0412b03": "衣不施無所違犯故瑜伽論七十五云復次若有",
    "X38n0686_001:0412b04": "出家菩薩除三衣於所有長物佛所聽畜身所受",
    "X38n0686_001:0412b05": "用順安樂住若思釋施來求者當知無罪若顧善",
    "X38n0686_001:0412b06": "品非慳貪障而不施者亦無有罪解云除三衣外",
    "X38n0686_001:0412b07": "明知三衣不得惠施問若爾何故大智度論云問",
    "X38n0686_001:0412b08": "出家菩薩若三衣不施即不成檀行若施即失戒",
    "X38n0686_001:0412b09": "波羅蜜如何檀戒具足答若始學菩薩先欲行布",
    "X38n0686_001:0412b10": "施即失戒若欲具戒即失檀行始學菩薩不得一",
    "X38n0686_001:0412b11": "時具行二行既言不施即失檀行如何得言三衣",
    "X38n0686_001:0412b12": "不施解云此中意說始學菩薩不得一時二種圓",
    "X38n0686_001:0412b13": "滿不謂不施即有所犯問云何應知施不施物解",
    "X38n0686_001:0412b14": "云如瑜伽論三十九云云何施與云何不施謂諸",
    "X38n0686_001:0412b15": "菩薩若知種種內外施物於彼眾生唯令安樂不",
    "X38n0686_001:0412b16": "作利益或復於彼不作安樂不作利益便不施與",
    "X38n0686_001:0412b17": "解云安樂不利者唯令有情現在戲樂而無當來",
    "X38n0686_001:0412b18": "利或唯有世間安樂無有出世利益義菩薩若見",
    "X38n0686_001:0412b19": "如是等類即不惠施所以者何以財攝受諸有情",
    "X38n0686_001:0412b20": "類出不善處安置善處而行惠施非為費物又彼",
    "X38n0686_001:0412b21": "論云若知種種內外施物於彼眾生定作利益不",
    "X38n0686_001:0412b22": "定安樂或復於彼定作利益安樂即便施與若有",
    "X38n0686_001:0412b23": "來求共為伴侶欲作非理逼迫損害誑惑於他便",
    "X38n0686_001:0412b24": "不以身而施於彼若諸菩薩於所行施意樂清淨",
    "X38n0686_001:0412c01": "見有無量利益眾生事正現在前設有來求自身",
    "X38n0686_001:0412c02": "支節不應施與又諸菩薩若魔眾天壞煩惱亂心",
    "X38n0686_001:0412c03": "現前來乞身分支節不應分碎支節施與或有菩",
    "X38n0686_001:0412c04": "薩眾生癡誑心亂來求菩薩身分支節亦不應破",
    "X38n0686_001:0412c05": "支節施與何以故由彼不住自性心故若有眾生",
    "X38n0686_001:0412c06": "來求毒火刀酒等物或為自害或為他害即不施",
    "X38n0686_001:0412c07": "與若有眾生來求毒火刀酒等物或自饒益或饒",
    "X38n0686_001:0412c08": "益他是即應施又諸菩薩不以非同意物而行惠",
    "X38n0686_001:0412c09": "施又諸菩薩不以有虫飲食等物而行惠施若有",
    "X38n0686_001:0412c10": "眾生求種種能引戲樂能引無義所施之物不應",
    "X38n0686_001:0412c11": "施與又諸菩薩於自妻子奴婢僕使親戚眷屬若",
    "X38n0686_001:0412c12": "不先以正言曉喻令其歡喜終不強逼令其憂惱",
    "X38n0686_001:0412c13": "施來求者廣說如彼又七十五云諸藥識已書正",
    "X38n0686_001:0412c14": "法有嬰兒總眾生來乞若施與之當知有罪故若",
    "X38n0686_001:0412c15": "貪著財當觀老病死而行惠施如智度論云著欲",
    "X38n0686_001:0412c16": "不自覺以何悟其心當觀老病死爾乃出四淵然",
    "X38n0686_001:0412c17": "行布施有其二種一者外財二者肉身施外財者",
    "X38n0686_001:0412c18": "如修多拏太子不惜肉身如摩訶薩埵亦如濕毗",
    "X38n0686_001:0412c19": "王亦如薩婆達王薩婆達王者如大智度論第十",
    "X38n0686_001:0412c20": "六云薩婆達王為歒國所滅身冥牀野見有遠國",
    "X38n0686_001:0412c21": "婆羅門來欲從己乞自已國破家亡一身藏冥愍",
    "X38n0686_001:0412c22": "其辛苦故從遠來而無所得語婆羅門言我是薩",
    "X38n0686_001:0412c23": "婆達王新王募人求我甚重即時自縛以身布施",
    "X38n0686_001:0412c24": "之送與新王大得財物若行布施即得現在及當",
    "X38n0686_001:0413a01": "來世富樂之果現在果者如末利夫人供養須菩",
    "X38n0686_001:0413a02": "提故得今世果報為波斯尼示王后如尸婆供養",
    "X38n0686_001:0413a03": "迦旃延故得今世果為旃陀波周陀王后義如大",
    "X38n0686_001:0413a04": "智度論說現在尚得如是果報何況未來而是菩",
    "X38n0686_001:0413a05": "薩壞慳貪心不施財法故犯重罪釋文可見。",
    "X38n0686_001:0413a06": "若佛子。",
    "X38n0686_001:0413a07": "經若佛子自下第九明瞋不受悔戒乖慈悲故得",
    "X38n0686_001:0413a08": "他勝所七眾同犯大小不同謂聲聞教以瞋打者",
    "X38n0686_001:0413a09": "入波逸提若不受悔者在第七聚今說菩薩瞋不",
    "X38n0686_001:0413a10": "受悔犯他勝處由具五緣得成他勝一者事謂於",
    "X38n0686_001:0413a11": "有情所即上中境非下品境下品境中上輕非重",
    "X38n0686_001:0413a12": "二者想故謂生有情想三者欲樂謂起瞋欲四者",
    "X38n0686_001:0413a13": "煩惱謂瞋等五者方便究竟謂壞恨心不受彼悔",
    "X38n0686_001:0413a14": "前人領解如瑜伽云若諸菩薩長養如是種類忿",
    "X38n0686_001:0413a15": "纏由此因緣不唯發起麤言便息由忿弊故加以",
    "X38n0686_001:0413a16": "手足塊石力杖捶打傷害損惱有情內壞猛利忿",
    "X38n0686_001:0413a17": "恨意樂有所違犯他來諫謝不受不忍不捨怨結",
    "X38n0686_001:0413a18": "是名第三勝處法此中他者自有三釋一云懷瞋",
    "X38n0686_001:0413a19": "心時有餘善友他來諫謝作如是言何須如是猛",
    "X38n0686_001:0413a20": "利瞋眼長老思釋更不須瞋如是諫時不捨怨結",
    "X38n0686_001:0413a21": "犯他勝法非怨家來不捨怨法犯他勝法若其怨",
    "X38n0686_001:0413a22": "家來求悔不受其悔止輕非重如瑜伽論云若諸",
    "X38n0686_001:0413a23": "菩薩安住菩薩淨戒律儀他所侵犯彼還如法平",
    "X38n0686_001:0413a24": "等悔謝壞嫌恨心欲損惱彼不受其謝是名有犯",
    "X38n0686_001:0413b01": "是染汙犯一云所對怨家來求諫謝不受其悔犯",
    "X38n0686_001:0413b02": "他勝處所言他者怨家名他非善友他故地持云",
    "X38n0686_001:0413b03": "菩薩瞋恚出麤惡言意摘不息彼以手打或加杖",
    "X38n0686_001:0413b04": "石殘害恐怖瞋恨增上犯者求悔不受其懺結恨",
    "X38n0686_001:0413b05": "不捨是名第三波羅戒法一云此中他者怨家及",
    "X38n0686_001:0413b06": "善友皆名為他謂若怨家及與善友來求諫謝不",
    "X38n0686_001:0413b07": "受其謝不捨怨結犯他勝處所以者何善友及怨",
    "X38n0686_001:0413b08": "家來求諫謝不受其悔豈不犯重彼此是異因不",
    "X38n0686_001:0413b09": "可得故問怨家來謝不受其悔犯他勝處如前所",
    "X38n0686_001:0413b10": "引輕罪何異解云若有怨家犯觸菩薩彼還求悔",
    "X38n0686_001:0413b11": "菩薩不受其謝是輕非重如前所引若此菩薩犯",
    "X38n0686_001:0413b12": "觸於他他壞恐怖來求諫謝不受其謝不捨怨結",
    "X38n0686_001:0413b13": "犯他勝處故有差別故此經云前人求悔善言懺",
    "X38n0686_001:0413b14": "謝猶瞋不解是波羅夷若諸發心求菩提者住慈",
    "X38n0686_001:0413b15": "悲濟度有情云何瞋恚猶害有情如智度論第十",
    "X38n0686_001:0413b16": "九云瞋恚者失諸善法之本墮諸惡道之因法樂",
    "X38n0686_001:0413b17": "之怨家善心之大賊如佛教瞋弟子倡云汝當知",
    "X38n0686_001:0413b18": "思惟受身及處胎穢惡之幽苦既生之難艱既思",
    "X38n0686_001:0413b19": "得此意而復不滅瞋即當知是輩即是無知人眾",
    "X38n0686_001:0413b20": "生想怨賊斫刺受苦毒云何修善人而復加惱害",
    "X38n0686_001:0413b21": "常當行慈悲定心修諸善就釋文中復分有三初",
    "X38n0686_001:0413b22": "標人如說若佛子故。",
    "X38n0686_001:0413b23": "自瞋教人瞋瞋因瞋緣瞋法瞋業而菩薩應生一切",
    "X38n0686_001:0413b24": "眾生中善根無諍之事常生悲心。",
    "X38n0686_001:0413c01": "經自瞋下第二明業道相中有二初明業道相次",
    "X38n0686_001:0413c02": "明成業道此即初也教人瞋者自有兩釋一云教",
    "X38n0686_001:0413c03": "人瞋亦成業道一云不成業道後說為勝瞋因者",
    "X38n0686_001:0413c04": "謂瞋種子瞋業者謂發瞋煩惱瞋法者謂隨其所",
    "X38n0686_001:0413c05": "應依法用瞋如他觸惱是故瞋發或見無禮所以",
    "X38n0686_001:0413c06": "瞋發如是等類名為瞋法瞋緣者所餘遠緣經而",
    "X38n0686_001:0413c07": "菩薩下第二明成業道先明應行後明業道此即",
    "X38n0686_001:0413c08": "第一明應行也謂諸菩薩應行也今有一切眾生",
    "X38n0686_001:0413c09": "善根善根者無貪等三根若見眾生無淨之事常",
    "X38n0686_001:0413c10": "生悲心無淨事者謂染汙此中意說菩薩若見行",
    "X38n0686_001:0413c11": "染汙行應生悲心。",
    "X38n0686_001:0413c12": "而反更於一切眾生中乃至於非眾生中以惡口罵",
    "X38n0686_001:0413c13": "辱加以手打及以刀杖意猶不息前人求悔善言懺",
    "X38n0686_001:0413c14": "謝猶瞋不解是菩薩波羅夷罪。",
    "X38n0686_001:0413c15": "經而反更於下第二正明業道於非眾生中者舉",
    "X38n0686_001:0413c16": "輕顯重於非眾生瞋非犯他勝故結名可見說瞋",
    "X38n0686_001:0413c17": "過失廣如華嚴三十四說。",
    "X38n0686_001:0413c18": "若佛子。",
    "X38n0686_001:0413c19": "經若佛子自下第十明誹謗戒乖已學處故得罪",
    "X38n0686_001:0413c20": "也文分有三初標人如經若佛子故次自謗三寶",
    "X38n0686_001:0413c21": "下明業道相後結名此即初也。",
    "X38n0686_001:0413c22": "自謗三寶教人謗三寶謗因謗緣乖法謗業而菩薩",
    "X38n0686_001:0413c23": "見外道及以惡人一言謗佛音聲如三百鉾刺心況",
    "X38n0686_001:0413c24": "口自謗不生信心孝順心而反更助惡人邪見人謗",
    "X38n0686_001:0414a01": "是菩薩波羅夷罪。",
    "X38n0686_001:0414a02": "經自謗三寶自下第二明業道相於中有二初明",
    "X38n0686_001:0414a03": "業道相後明結業道此即初也謗佛寶者謂如有",
    "X38n0686_001:0414a04": "一是外道類作如是言世間無有一切智者或作",
    "X38n0686_001:0414a05": "是言佛非其實唯是約化謗法者法有四種謂教",
    "X38n0686_001:0414a06": "理行果教者謂佛所說十二分教理者謂四諦理",
    "X38n0686_001:0414a07": "及無性理行者謂三乘行果者謂菩提果謗教法",
    "X38n0686_001:0414a08": "者謂如有一魔所或故不信解故著五蘊故壞瞋",
    "X38n0686_001:0414a09": "恚故誹謗如來甚深經典作如是言非佛所說非",
    "X38n0686_001:0414a10": "經非律如大般若經第五百六云善現白佛言彼",
    "X38n0686_001:0414a11": "愚癡人業因緣故謗毀如是其深般若波羅蜜多",
    "X38n0686_001:0414a12": "佛告善現由四因緣何等為四一者為諸邪魔所",
    "X38n0686_001:0414a13": "應或故二者於甚深法不信解故三者不勤精進",
    "X38n0686_001:0414a14": "沉著五蘊諸惡知識所攝受故四者多懷瞋恚樂",
    "X38n0686_001:0414a15": "行惡法喜自高舉輕蔑他故彼愚癡人由具如是",
    "X38n0686_001:0414a16": "四緣故謗毀如是甚深般若波羅蜜多謗理行果",
    "X38n0686_001:0414a17": "如理應知謗毀僧者謂作是言世間無有真阿羅",
    "X38n0686_001:0414a18": "漢菩薩僧也一切倒見皆名邪見而此中意但邪",
    "X38n0686_001:0414a19": "誹謗為波羅夷於諸邪見此最重故如瑜伽論五",
    "X38n0686_001:0414a20": "十九云問一切倒見皆名邪見何故世尊於業道",
    "X38n0686_001:0414a21": "中但說如是誹謗之見名為邪見答由此邪見諸",
    "X38n0686_001:0414a22": "邪見中最為殊勝何以故由此邪見為依止故有",
    "X38n0686_001:0414a23": "一沙門若波羅門斷諸善根故若有人分別法相",
    "X38n0686_001:0414a24": "作如是言大劣小勝止輕非重即此下經皆大向",
    "X38n0686_001:0414b01": "小若不分別法相謗言大乘非佛所說犯他勝處",
    "X38n0686_001:0414b02": "若有執大謗小作如是言聲聞藏教非佛所說是",
    "X38n0686_001:0414b03": "輕非重一云此亦犯重方廣教中偏一部若法想",
    "X38n0686_001:0414b04": "心是輕非重法想心謗毀一部是重非輕有人言",
    "X38n0686_001:0414b05": "謗常教犯重謗無常教是輕非重常教者謂涅槃",
    "X38n0686_001:0414b06": "此釋不然所以者何謗般若等損菩薩藏教毀謗",
    "X38n0686_001:0414b07": "大乘何不犯重今釋但謗大乘教是重非輕所言",
    "X38n0686_001:0414b08": "謗因者謂種子因謗業者謂動語業也謗法者謂",
    "X38n0686_001:0414b09": "依先師法謗緣者謂方廣等外緣經而菩薩下第",
    "X38n0686_001:0414b10": "二明結業道復分有二初明應行後結業道此即",
    "X38n0686_001:0414b11": "初也而反更明下第二結業道瑜伽論云諸菩薩",
    "X38n0686_001:0414b12": "謗菩薩藏愛樂宣說相似正法於相似法或自信",
    "X38n0686_001:0414b13": "解或隨他轉是名第四他勝處法解云相似正法",
    "X38n0686_001:0414b14": "者自有兩釋一云解外道及小乘教名相似正法",
    "X38n0686_001:0414b15": "一云外道之教名相似正法不能顯示出世方便",
    "X38n0686_001:0414b16": "故雖有兩說初說為勝所以者何執小謗大犯他",
    "X38n0686_001:0414b17": "勝處毀菩薩藏故問謗大乘罪乞五無間以何為",
    "X38n0686_001:0414b18": "重解云謗法最重故大般若經第五百六云舍利",
    "X38n0686_001:0414b19": "子白佛言彼所造作增長能感匱正法業與五無",
    "X38n0686_001:0414b20": "間業可說相似不佛告舍利子感遺法最極麤重",
    "X38n0686_001:0414b21": "不可以比五無間業謂彼聞般若波羅蜜多即便",
    "X38n0686_001:0414b22": "拒逆誹謗毀呰言如是語非佛所說非法非律舍",
    "X38n0686_001:0414b23": "利子謗正法者我常不許住菩薩乘然此誹謗由",
    "X38n0686_001:0414b24": "具五緣犯他勝處一由事故謂於三寶二者由想",
    "X38n0686_001:0414c01": "故謂於三寶生三寶想三由欲故謂生誹謗三寶",
    "X38n0686_001:0414c02": "欲樂四由煩惱謂貪瞋癡或具或不具五方便究",
    "X38n0686_001:0414c03": "竟謂發語言誹謗三寶前人領解第二結罪名可",
    "X38n0686_001:0414c04": "見。",
    "X38n0686_001:0414c05": "善學諸人者是菩薩十波羅提木叉應當學於中不",
    "X38n0686_001:0414c06": "應一一犯如微塵許何況具足犯十戒若有犯者不",
    "X38n0686_001:0414c07": "得現身發菩提心亦失國王位轉輪王位亦失比丘",
    "X38n0686_001:0414c08": "比丘尼位失十發趣十長養十金剛十地佛性常住",
    "X38n0686_001:0414c09": "妙果一切皆失墮三惡道中二劫三劫不聞父母三",
    "X38n0686_001:0414c10": "寶名字以是不應一一犯汝等一切諸菩薩今學當",
    "X38n0686_001:0414c11": "學已學如是十戒應當學敬心奉持八萬威儀品當",
    "X38n0686_001:0414c12": "廣明。",
    "X38n0686_001:0414c13": "經善學諸人自下第三總結於中有二初明勸人",
    "X38n0686_001:0414c14": "應持後八萬律儀下懸指後說此即第一勸人受",
    "X38n0686_001:0414c15": "持於中有五一者標人如說善學諸人者故二者",
    "X38n0686_001:0414c16": "勸令人不犯三者顯犯之過四者誡令不犯五者",
    "X38n0686_001:0414c17": "明誡奉持經是菩薩至具足犯十戒者自下第二",
    "X38n0686_001:0414c18": "明勸持不犯如文可解經若有犯者至常住妙果",
    "X38n0686_001:0414c19": "者自下第三顯犯之過於中有二初明失妙果次",
    "X38n0686_001:0414c20": "明得惡果此即初也經一切皆墮至三寶名字自",
    "X38n0686_001:0414c21": "下第二明得惡果謂犯十重墮大地獄十戒者受",
    "X38n0686_001:0414c22": "地獄苦十大劫也故本業經云犯十重十劫解云",
    "X38n0686_001:0414c23": "大劫者如論說言有八十由旬滿足芥子有一人",
    "X38n0686_001:0414c24": "百歲去一芥子盡時名一大劫勘若有犯重非但",
    "X38n0686_001:0415a01": "十劫受地獄苦而本業經云十重十劫者立唯十",
    "X38n0686_001:0415a02": "戒數作如是說具如第十謗正法者於無量劫受",
    "X38n0686_001:0415a03": "地獄苦故大般若及大品經第十一云種是愚癡",
    "X38n0686_001:0415a04": "因緣罪故聞說甚深般若波羅蜜毀呰般若波羅",
    "X38n0686_001:0415a05": "蜜故毀呰過去未來現在諸佛一切智一切種智",
    "X38n0686_001:0415a06": "毀呰三世諸佛起破法業因緣集故無量百千萬",
    "X38n0686_001:0415a07": "億歲墮大地獄中是破法人輩從一地獄至一地",
    "X38n0686_001:0415a08": "獄彼間若火劫起時至他方大地獄中生在彼間",
    "X38n0686_001:0415a09": "從一大地獄至一大地獄彼間若火劫起時復至",
    "X38n0686_001:0415a10": "他方大地獄起故從彼死破法業因緣未盡故來",
    "X38n0686_001:0415a11": "此間大地獄中生此間若從一一大地獄至一大",
    "X38n0686_001:0415a12": "地獄受苦無量解云若犯一戒尚受苦無量何況",
    "X38n0686_001:0415a13": "犯十又謗僧者受苦無量如師子月佛本生經云",
    "X38n0686_001:0415a14": "佛告乃是過去拘樓秦佛時波羅捺國俱睒彌國",
    "X38n0686_001:0415a15": "二國之中共有八萬四千比丘尼行諸非法與諸",
    "X38n0686_001:0415a16": "白衣通致信命無有慚愧有比丘尼名善安隱得",
    "X38n0686_001:0415a17": "阿羅漢對諸比丘尼所告言姊妹世尊常說此偈",
    "X38n0686_001:0415a18": "若有比丘尼不修行八敬此非釋種子猶如旃陀",
    "X38n0686_001:0415a19": "羅若有比丘尼放逸犯八重當知是一切天人中",
    "X38n0686_001:0415a20": "大賊語已心懷怨恨言此老獼猴從何處來惡言",
    "X38n0686_001:0415a21": "妄語諸惡比丘尼命終墮阿鼻地獄亦復皆經十",
    "X38n0686_001:0415a22": "八地獄命各一劫如是展轉九十二劫恒受地獄",
    "X38n0686_001:0415a23": "又五百身作餓鬼出餓鬼一千身常為獼猴解云",
    "X38n0686_001:0415a24": "謗一比丘尼尚受如是無間大苦況犯十重總說",
    "X38n0686_001:0415b01": "偈曰。",
    "X38n0686_001:0415b02": "　是十波羅夷　　去來及現在　　一切諸菩薩",
    "X38n0686_001:0415b03": "　已當及今學　　新發意菩薩　　應當勤修學",
    "X38n0686_001:0415b04": "　寧碎身如塵　　竪周不毀犯　　若有毀犯者",
    "X38n0686_001:0415b05": "　受苦無量劫　　如契經中說　　我為甘露藥",
    "X38n0686_001:0415b06": "　服者不老死　　戒得可恃怙　　福報常隨己",
    "X38n0686_001:0415b07": "　持戒得安穩　　生處無患難　　若當見諸佛",
    "X38n0686_001:0415b08": "　受法得解脫　　破戒墮地獄",
    "X38n0686_001:0415b09": "波羅夷者舊無正翻十誦云隨在不如意處薩婆",
    "X38n0686_001:0415b10": "多論云由與魔親以犯此戒墮負處大唐三藏翻",
    "X38n0686_001:0415b11": "為他勝處謂犯此戒他所勝故義同薩婆多論經",
    "X38n0686_001:0415b12": "以是不應下第四誡令不絕經是十戒下第五明",
    "X38n0686_001:0415b13": "勸奉持經八萬律儀品下第二懸指後說上來釋",
    "X38n0686_001:0415b14": "十重竟。",
    "X38n0686_001:0415b16": "梵網經述記卷上末"
}