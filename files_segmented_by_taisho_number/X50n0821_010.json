{
    "X50n0821_010:0815b07": "成唯識論卷第十",
    "X50n0821_010:0815b09": "護法等菩薩造",
    "X50n0821_010:0815b10": "唐三藏法師玄奘奉　詔譯",
    "X50n0821_010:0815b11": "金庭長壽寺沙門通潤集解",
    "X50n0821_010:0815b12": "此十一障二障所攝(至)而三位顯是故偏說。",
    "X50n0821_010:0815b13": "此十一障。二障所攝者。總以二障收束十一障也。",
    "X50n0821_010:0815b14": "問煩惱種現何位伏斷。答。若是分別煩惱種子。在",
    "X50n0821_010:0815b15": "初地真見道時剎那頓斷。若是分別煩惱現行。資",
    "X50n0821_010:0815b16": "糧加行漸漸降伏。若是俱生煩惱種子。等覺位中",
    "X50n0821_010:0815b17": "金剛喻定現在前時一切頓斷。若是俱生煩惱現",
    "X50n0821_010:0815b18": "行亦從加行位中漸漸降伏。自登初地。以至八地",
    "X50n0821_010:0815b19": "伏盡不行。如阿羅漢。問。若初地時已頓伏盡。何故",
    "X50n0821_010:0815b20": "七地猶起貪等。答。為度生故。以故意力暫時現起",
    "X50n0821_010:0815b21": "不作過失。若八地已上畢竟不行。以八地得相土",
    "X50n0821_010:0815b22": "自在。九地得心自在。十地得法自在故。問。所知種",
    "X50n0821_010:0815b23": "現。何位伏斷。答。若是分別所知種子。亦在初地真",
    "X50n0821_010:0815b24": "見道時。與煩惱種剎那頓斷。若是分別所知現行",
    "X50n0821_010:0815c01": "亦在資糧加行位中漸漸降伏若是俱生所知種",
    "X50n0821_010:0815c02": "子。於十地中漸次斷滅。直至等覺位中金剛喻定",
    "X50n0821_010:0815c03": "現在前時一剎那中方永斷盡。若是俱生所知現",
    "X50n0821_010:0815c04": "行。亦在資糧加行位中漸漸降伏。直至十地方永",
    "X50n0821_010:0815c05": "斷盡。問。六七二識皆有所知。何地斷何。答。若所知",
    "X50n0821_010:0815c06": "與六識俱者。八地已上不復現行。無漏觀心及生",
    "X50n0821_010:0815c07": "空智果。相續無間。故能與彼相違。若所知障與七",
    "X50n0821_010:0815c08": "識俱者。第八已上猶可現行。直至十地法空智果",
    "X50n0821_010:0815c09": "現在前時。得法自在。彼障方伏。問。前五轉識煩惱",
    "X50n0821_010:0815c10": "所知。何地伏斷。答。前五轉識俱生煩惱。雖在因中",
    "X50n0821_010:0815c11": "未轉依位。由彼第六無漏觀心降伏之力。彼障不",
    "X50n0821_010:0815c12": "起。若是法執。五識中無。不須伏斷。問。何故十地。修",
    "X50n0821_010:0815c13": "道位中。但斷所知障種。不斷煩惱。答。雖於修道位",
    "X50n0821_010:0815c14": "中皆不斷煩惱種。斷所知時而彼煩惱麤重。亦漸",
    "X50n0821_010:0815c15": "斷滅由斯故說三位。皆有斷二障義。謂通達位頓",
    "X50n0821_010:0815c16": "斷分別二障種子。修道位中漸斷俱生二障種現。",
    "X50n0821_010:0815c17": "至等覺位斷盡俱生二障種子。問。若爾。資糧加行",
    "X50n0821_010:0815c18": "不斷麤重耶。答。雖諸位中皆斷麤重。而三位最顯。",
    "X50n0821_010:0815c19": "是故偏說。",
    "X50n0821_010:0815c20": "斷二障種漸頓云何(至)前後相望皆容具有。",
    "X50n0821_010:0815c21": "問。二障種子。大小兩乘。云何頓斷。云何漸斷。答。第",
    "X50n0821_010:0815c22": "七識中俱生煩惱障種。彼七不能入生空觀故無",
    "X50n0821_010:0815c23": "漸斷。於三乘將證無學果時。一剎那中三界頓斷。若",
    "X50n0821_010:0815c24": "第七識中俱生所知障種。菩薩將成佛時。一剎那",
    "X50n0821_010:0816a01": "中一切頓斷。以第七俱生所知。任運內執。無分別",
    "X50n0821_010:0816a02": "故。境唯一類。無麤細故。故唯頓斷若六識中俱煩",
    "X50n0821_010:0816a03": "惱種。有頓漸斷。分別煩惱障種。見所斷者。三乘見",
    "X50n0821_010:0816a04": "道位中。一切頓斷。俱生煩惱障種。修所斷者。隨根",
    "X50n0821_010:0816a05": "利鈍。有頓有漸。一類鈍根二乘。約七生斷。將三界",
    "X50n0821_010:0816a06": "分九地。每地分九品。預流果人。斷欲界思惑。至第",
    "X50n0821_010:0816a07": "五品。名不還向斷第六品。名一來果。以有三品餘",
    "X50n0821_010:0816a08": "惑。還來人間故。若斷至八品。名不還向。斷盡九品。",
    "X50n0821_010:0816a09": "名不還果。以欲界惑盡。不生人間故不還果。寄生",
    "X50n0821_010:0816a10": "淨居。復斷上八地各九品惑。至七十一品。名阿羅",
    "X50n0821_010:0816a11": "漢向斷盡後品。證羅漢果。復有一類利根二乘。將",
    "X50n0821_010:0816a12": "三界九地。九九八十一品思惑。合為一聚分為九",
    "X50n0821_010:0816a13": "品。雖有九品。一生別斷。不待七生故。雜集云。復次",
    "X50n0821_010:0816a14": "預流補特迦羅。此有二種。一漸出離。一頓出離。漸",
    "X50n0821_010:0816a15": "者如前。頓者謂入現觀。依止未至定。發出世間道。",
    "X50n0821_010:0816a16": "頓斷三界一切煩惱。品品別斷。唯立二果。謂預流。",
    "X50n0821_010:0816a17": "羅漢言頓斷者。謂如見所斷。言別斷者。謂先頓斷",
    "X50n0821_010:0816a18": "三界修所斷上上品隨眠。次第乃至下下品也。又",
    "X50n0821_010:0816a19": "指端經云。諸所有色。乃至識。若過去。若未來。若現",
    "X50n0821_010:0816a20": "在。乃至若遠若近。總此一切略為一分一團。一積",
    "X50n0821_010:0816a21": "一聚。如是略已。應觀一切皆是無常苦空依如是",
    "X50n0821_010:0816a22": "義。但可建立初後二果。若菩薩要至金剛喻定現",
    "X50n0821_010:0816a23": "在前時。一剎那中三界頓斷。若是第六識中所知",
    "X50n0821_010:0816a24": "障種。二乘無分。唯菩薩斷。若分別起見所斷者。菩",
    "X50n0821_010:0816b01": "薩於初地初心一時頓斷。若俱生起修所斷者。從",
    "X50n0821_010:0816b02": "初地脩道。以至十地漸次而斷。至金剛喻定現在",
    "X50n0821_010:0816b03": "前時。與前煩惱種子。剎那斷盡。入究竟位。問。何故",
    "X50n0821_010:0816b04": "第七所知障種。一時頓斷。六識所知障種。有頓漸",
    "X50n0821_010:0816b05": "斷。答。以第七識任運內緣。境無麤細。類無差別。故",
    "X50n0821_010:0816b06": "得頓斷。此第六識。通緣內外。境有麤細。類有差別。",
    "X50n0821_010:0816b07": "故麤者頓斷。細者漸除。緣外者頓斷。緣內者漸除",
    "X50n0821_010:0816b08": "也。下明兩乘斷障用功差別。若是鈍根二乘。漸斷",
    "X50n0821_010:0816b09": "障時。必各別起無間解脫加行勝進。或總或別。言",
    "X50n0821_010:0816b10": "無間者。因時望果。名無間道。以近果故。言解脫者。",
    "X50n0821_010:0816b11": "果時望因。名解脫道。以離因故。以無間斷惑。解脫",
    "X50n0821_010:0816b12": "證真。故各別起。所有順決擇分善根。名加行道。所",
    "X50n0821_010:0816b13": "有前前以望後後。名勝進道。此之二道。或總起或",
    "X50n0821_010:0816b14": "別起。若是利根菩薩。漸斷障位。雖分斷無明。分證",
    "X50n0821_010:0816b15": "真理。以智起惑除。非要別起無間斷惑。解脫證真。",
    "X50n0821_010:0816b16": "以加行等四種斷道。剎那前後。皆具有故。",
    "X50n0821_010:0816b17": "十真如者一遍行真如(至)於二轉依便能證得。",
    "X50n0821_010:0816b18": "此明十真如也。徧行真如者。由斷異生障故。證此",
    "X50n0821_010:0816b19": "真如。謂此真如。頓斷二種隨眠。二空所顯無法不",
    "X50n0821_010:0816b20": "在。故曰徧行。梁攝論中。名為徧滿。徧滿一切有為",
    "X50n0821_010:0816b21": "行故。無有一法非二空故。此地最初徧證徧滿。言",
    "X50n0821_010:0816b22": "最勝真如者。二地斷邪行障。具淨尸羅故。戒為德",
    "X50n0821_010:0816b23": "本故。戒為最勝故。智論云。大惡病中。戒為良藥。大",
    "X50n0821_010:0816b24": "怖畏中。戒為守護。死愚暗中。戒為明燈。於惡道中。",
    "X50n0821_010:0816c01": "戒為猛將。死海水中。戒為大船。故名最勝言勝流",
    "X50n0821_010:0816c02": "真如者。三地斷暗鈍障。具有勝定總持。流出無邊",
    "X50n0821_010:0816c03": "妙慧故。梁攝論云。從真如流出正體智。從正體智",
    "X50n0821_010:0816c04": "流出後得智。從後得智流出大悲。從大悲流出十",
    "X50n0821_010:0816c05": "二部經。故曰勝流。釋曰。此如流教。最為勝故。又云",
    "X50n0821_010:0816c06": "若證此如說法勝故。言無攝受真如者。由四地斷",
    "X50n0821_010:0816c07": "微細煩惱現行障。分證菩提。名出世間。遠離身見。",
    "X50n0821_010:0816c08": "無所繫屬故。世親云。於此如中。無取我所如北洲",
    "X50n0821_010:0816c09": "人無繫屬故。應說此如。非我執我慢我愛無明邊",
    "X50n0821_010:0816c10": "見我所見等。所依取故。言類無別真如者。五地斷",
    "X50n0821_010:0816c11": "下乘涅槃障故。真俗二諦。合為一故。生死涅槃皆",
    "X50n0821_010:0816c12": "平等故。攝論名相續無差別法界。謂於此中體無",
    "X50n0821_010:0816c13": "有異。非如眼等隨諸有情相續各各有異。梁攝論",
    "X50n0821_010:0816c14": "云。由此真如。能令三世諸佛相續不異。眾生迷此。",
    "X50n0821_010:0816c15": "萬類差別。諸佛證此。居然不變故。言無染淨真如",
    "X50n0821_010:0816c16": "者。六地深觀緣起。染淨平等。斷麤相現行障。引起",
    "X50n0821_010:0816c17": "無染淨真如。亦得自他相續無染淨果故。謂此真",
    "X50n0821_010:0816c18": "如本性無染。非是染而後淨故。言法無別真如者。",
    "X50n0821_010:0816c19": "由七地斷細相現行障。入妙無相觀證法無差別。",
    "X50n0821_010:0816c20": "以了種種教法。皆同真如。無二相故。謂諸教法。依",
    "X50n0821_010:0816c21": "如建立。如如無異故。又於教法立種種法界實相。",
    "X50n0821_010:0816c22": "等名。而如無異。言不增減真如者。由八地斷加行",
    "X50n0821_010:0816c23": "障故。得無增減。謂雖染汙減時。而無有減。清淨增",
    "X50n0821_010:0816c24": "時。而無有增。無性云。法外無用。所以不增。諸法不",
    "X50n0821_010:0817a01": "壞。所以不減。大經云。此諸法性。若佛出世。若不出",
    "X50n0821_010:0817a02": "世。常住不異故。言相土。自在者。世親云。於諸相中",
    "X50n0821_010:0817a03": "而得自在。名相自在。隨其所欲即能現前故。能十",
    "X50n0821_010:0817a04": "身相作故。於所現土。而得自在。名土自在。如欲令",
    "X50n0821_010:0817a05": "土成金寶等。隨意成故。言智自在。真如者。第九斷",
    "X50n0821_010:0817a06": "不欲行障。得心自在故。所證真如名智自在。無性",
    "X50n0821_010:0817a07": "云。謂此地中。四無礙智所依止故。分證智波羅密。",
    "X50n0821_010:0817a08": "於一切法不隨其言。善能了知諸法義趣。如實成",
    "X50n0821_010:0817a09": "就一切有情。受勝法樂。中邊論云。自在有四。一無",
    "X50n0821_010:0817a10": "分別自在。即相自在。二淨土自在。三智自在。四業",
    "X50n0821_010:0817a11": "自在。為此四種取依止故。八地唯能通達初二自",
    "X50n0821_010:0817a12": "在。後二自在。如次在後二地故。言業自在真如者。",
    "X50n0821_010:0817a13": "十地斷未得自在障。證得法自在。由得法自在故。",
    "X50n0821_010:0817a14": "所作業用無不自在。問。既名真如。體無有異何故。",
    "X50n0821_010:0817a15": "復有種種差別。答。雖真如體無有差別。而隨真如",
    "X50n0821_010:0817a16": "勝德。假立十種差別等名。非真如體實有差別也。",
    "X50n0821_010:0817a17": "問。初地既名遍行真如。已通一切。何必更立九種",
    "X50n0821_010:0817a18": "耶。答。雖初地真如已遍一切。而能證功用尚未滿",
    "X50n0821_010:0817a19": "足。為令圓滿故立後九種也。如是下。近結前文遠",
    "X50n0821_010:0817a20": "結初卷若證二空彼障隨斷也。",
    "X50n0821_010:0817a21": "轉依位別略有六種(至)多令非真不顯現故。",
    "X50n0821_010:0817a22": "下釋轉依。先依位釋。分為六種。一損力益能轉者。",
    "X50n0821_010:0817a23": "損。謂減損。力。謂勢力。益。謂增益。能。謂功能。謂資糧",
    "X50n0821_010:0817a24": "位具四種力修六種行。發三種心。信解唯識。相性",
    "X50n0821_010:0817b01": "具有勝解。謂加行位。起四尋思。發四實智。觀二取",
    "X50n0821_010:0817b02": "空。具有慙愧由此二位修習勝解慚愧之力。便能",
    "X50n0821_010:0817b03": "滅損本識染種勢力。復能增益本識淨種功能。以",
    "X50n0821_010:0817b04": "轉染依淨名為轉依。問。三賢未斷分別障種。未登",
    "X50n0821_010:0817b05": "聖位。何名轉依。答。雖未斷分別障種實證轉依。而",
    "X50n0821_010:0817b06": "能漸伏分別現行亦得名為證轉依也。二通達轉",
    "X50n0821_010:0817b07": "者。謂於初地真見道時。頓斷分別我法二障種子。",
    "X50n0821_010:0817b08": "得根本智。證遍行真如。實證一分真實轉依名轉",
    "X50n0821_010:0817b09": "依位。言修習轉者。修。謂修葺。不使荒蕪。習。謂溫習。",
    "X50n0821_010:0817b10": "不使忘失。謂從初地以至十地數數修習十種勝",
    "X50n0821_010:0817b11": "行漸漸斷除十種麤重。分分證得十種真如。名轉",
    "X50n0821_010:0817b12": "依位。下引論以證通達修習二轉義謂前六地。皆",
    "X50n0821_010:0817b13": "名通達轉。以通真達俗故。若以無相觀通真。則真",
    "X50n0821_010:0817b14": "現而俗不現。若以有相觀達俗。則俗現而真不現。",
    "X50n0821_010:0817b15": "以真俗相間。有無相雜。故名通達。謂後四地名修",
    "X50n0821_010:0817b16": "習轉。以長時修習純無相觀。斷餘麤重不令有相",
    "X50n0821_010:0817b17": "間雜故。然言多令非真不現者。反顯非真猶有少",
    "X50n0821_010:0817b18": "時現也。",
    "X50n0821_010:0817b19": "四果圓滿轉謂究竟位(至)窮未來際利樂無盡。",
    "X50n0821_010:0817b20": "前名分證此名滿證。自資糧至等覺無間道。普光",
    "X50n0821_010:0817b21": "明等十大三昧現在前時。永斷俱生二障極微細",
    "X50n0821_010:0817b22": "種。至解脫道頓證佛果圓滿轉依。名究竟位從此",
    "X50n0821_010:0817b23": "自利畢功唯是度生盡未來際。",
    "X50n0821_010:0817b24": "五下劣轉謂二乘位(至)捨二麤重而證得故。",
    "X50n0821_010:0817c01": "專求自利。不念利他。厭苦欣寂。不能等觀。唯證生",
    "X50n0821_010:0817c02": "空。法空未證。斷煩惱種。不斷所知。證真擇滅。不證",
    "X50n0821_010:0817c03": "菩提。躭寂滅樂。無勝堪能。具此六義。名下劣轉。反",
    "X50n0821_010:0817c04": "上六義。即名廣大。此中所說轉依。取此廣大捨二",
    "X50n0821_010:0817c05": "麤重而證得故。問。何以不取果圓滿轉。答。對菩薩",
    "X50n0821_010:0817c06": "說。是以不取。已上約位不出大小兩乘。今揀去小",
    "X50n0821_010:0817c07": "乘。獨取大乘轉依。",
    "X50n0821_010:0817c08": "轉依義別略有四種(至)根本後得俱能正斷。",
    "X50n0821_010:0817c09": "前以六位明轉依。此以四義明轉依也。一能轉道。",
    "X50n0821_010:0817c10": "轉有二義。謂能伏能斷。言能伏者。謂二障種子。有",
    "X50n0821_010:0817c11": "能生現行勢力故修六行及加行等智以伏之。令",
    "X50n0821_010:0817c12": "不現起。此通漏無漏道。謂以六行漸伏。唯通有漏。",
    "X50n0821_010:0817c13": "若以加行後得二智漸伏。通漏無漏。若以根本智。",
    "X50n0821_010:0817c14": "頓伏。唯通無漏故。言能斷者。謂起根本無分別智。",
    "X50n0821_010:0817c15": "方能永斷二障隨眠。此能斷道。不通有漏。及加行",
    "X50n0821_010:0817c16": "智。謂二道中除有漏道。三智中除加行智也。除有",
    "X50n0821_010:0817c17": "漏者。以有漏道是曾習相執所引。未泯相故。謂第",
    "X50n0821_010:0817c18": "七識念念執我。令第六識所行施等不能亡相。雖",
    "X50n0821_010:0817c19": "有漏道常起現行。而不為損。亦無所益。故能斷道。",
    "X50n0821_010:0817c20": "唯取無漏也。除加行者以加行智但能勤勇樂欲",
    "X50n0821_010:0817c21": "趨求勝果。及所引因。皆未成辦。故加行智。但能伏",
    "X50n0821_010:0817c22": "惑。若實斷惑。唯是根本及後得故。此以伏斷二義",
    "X50n0821_010:0817c23": "釋轉字義也。一師言。根本無分別智。親證真理。能",
    "X50n0821_010:0817c24": "斷迷理隨眠。是能斷道。後得不能斷迷理隨眠。非",
    "X50n0821_010:0818a01": "能斷道。一師出正義云。根本無分別智能斷迷理",
    "X50n0821_010:0818a02": "隨眠。是能斷道。後得無分別智。雖不能斷迷理隨",
    "X50n0821_010:0818a03": "眠。亦能永斷迷事隨眠。亦能斷道。言迷理迷事者。",
    "X50n0821_010:0818a04": "迷己為物。名為迷理。認物為己。名為迷事。故瑜伽",
    "X50n0821_010:0818a05": "云。修道位有出世能斷道。有世出世能斷道。出世",
    "X50n0821_010:0818a06": "能斷道者。根本智也。世出世能斷道者。後得智也。",
    "X50n0821_010:0818a07": "唯此二道。能斷隨眠。未有純世間道而能永害隨",
    "X50n0821_010:0818a08": "眠者。純世間道者。即加行智也。以加行智。唯在地",
    "X50n0821_010:0818a09": "前伏除分別二障現行。名純世間智。未登地故。是",
    "X50n0821_010:0818a10": "有漏故。是曾習故。有分別故。是相執所引發故。未",
    "X50n0821_010:0818a11": "忘相故。由斯理趣。見修所斷迷理隨眠。唯是根本。",
    "X50n0821_010:0818a12": "親證理故。迷事隨眠。根本後得。二俱正斷。",
    "X50n0821_010:0818a13": "二所轉依此復有二(至)而非根本故此不說。",
    "X50n0821_010:0818a14": "二所轉依。依有二義。謂持種。迷悟。言持種依者。謂",
    "X50n0821_010:0818a15": "根本識能持染淨諸法種子。種必有依故。修聖道",
    "X50n0821_010:0818a16": "時。轉令第八捨染種。而得淨種。故名轉依。問。依他",
    "X50n0821_010:0818a17": "起性。亦染淨依。何故不說。答。依他起性雖亦染淨",
    "X50n0821_010:0818a18": "依。不能持種。故不說之。言迷悟依者。即是真如。以",
    "X50n0821_010:0818a19": "真如性是迷悟之根本故。與染淨法為所依故。修",
    "X50n0821_010:0818a20": "聖道時。轉令真如捨染成淨。故亦名轉依。餘雖下。",
    "X50n0821_010:0818a21": "釋難同前初一依是相宗義。第二依是性宗義。",
    "X50n0821_010:0818a22": "三所轉捨此三有二(至)第八淨識非彼依故。",
    "X50n0821_010:0818a23": "三所轉捨。捨有二義。謂所斷所棄。言所斷者。謂俱",
    "X50n0821_010:0818a24": "生我法二障種子。障種非實。故可斷捨。謂等覺位",
    "X50n0821_010:0818b01": "中。真無間道現在前時。無漏智起。對治彼障。智起",
    "X50n0821_010:0818b02": "惑亡。名之為斷永不成就。名之為捨。彼種既斷。永",
    "X50n0821_010:0818b03": "不妄執實我實法。名捨徧計。所執我法不對妄情。",
    "X50n0821_010:0818b04": "名捨所執。由此義故。名捨徧計所執。諸有說言。斷",
    "X50n0821_010:0818b05": "徧計者。義在乎此。言所棄者。謂餘有漏劣無漏種。",
    "X50n0821_010:0818b06": "餘有漏者。除前二障種外所餘有漏善種并劣無",
    "X50n0821_010:0818b07": "記所熏無漏種子。金剛喻定現在前時。引起最極",
    "X50n0821_010:0818b08": "圓滿光明純。一清淨無垢本識時。非彼所依。皆永",
    "X50n0821_010:0818b09": "棄捨。問。何故必欲捨。此二種。答。無漏善生。漏善自",
    "X50n0821_010:0818b10": "滅勝法圓明。劣法自違。法爾如然非勉強故。彼種",
    "X50n0821_010:0818b11": "既捨。彼二現行永不復生。亦說為捨由此捨義。名",
    "X50n0821_010:0818b12": "捨變易劣生死法。到此境界。所謂善惡兩亡。有無",
    "X50n0821_010:0818b13": "齊遣也。言劣生死者。以分段為勝。故以變易為劣",
    "X50n0821_010:0818b14": "也。一師言。二障所餘有漏善種。及劣無漏法種。亦",
    "X50n0821_010:0818b15": "在金剛喻定現在前時。與二障種俱時同捨。一師",
    "X50n0821_010:0818b16": "出正義云。金剛喻定現在前時。但捨二障種子。所",
    "X50n0821_010:0818b17": "餘有漏善。及劣無漏種。猶未斷捨。以無間道。不違",
    "X50n0821_010:0818b18": "彼故。若無間道棄捨餘種。等覺菩薩應無生死故。",
    "X50n0821_010:0818b19": "應無異熟故。住無間道。應名佛故。後解脫道。成無",
    "X50n0821_010:0818b20": "用故。由斯義趣。故知無間道中。金剛喻定現在前",
    "X50n0821_010:0818b21": "時障種雖斷餘種猶存。直至金剛後心。解脫道起。",
    "X50n0821_010:0818b22": "方斷餘種。爾時異熟轉成無垢。非彼餘種所依止",
    "X50n0821_010:0818b23": "故。",
    "X50n0821_010:0818b24": "四所轉得此復有二(至)唯我世尊可言具四。",
    "X50n0821_010:0818c01": "得者。對捨而言。由轉捨故轉得也。此得有二。一顯",
    "X50n0821_010:0818c02": "得。二生得。言顯得者。謂大涅槃。涅槃者。義翻圓寂。",
    "X50n0821_010:0818c03": "道充法界。德被塵沙曰圓。體究真性。妙絕相累曰",
    "X50n0821_010:0818c04": "寂。問。涅槃自性本來清淨。何故名所顯得。答。此雖",
    "X50n0821_010:0818c05": "本淨。而由客塵障覆。不能顯露。至真聖道斷彼障",
    "X50n0821_010:0818c06": "已。其相乃顯。此涅槃相是依真如離二障已。而得",
    "X50n0821_010:0818c07": "施設。其體即是清淨法界。然此涅槃。理無不統。而",
    "X50n0821_010:0818c08": "依凡聖之位。義類差別。略分四種一本來自性清",
    "X50n0821_010:0818c09": "淨涅槃。不揀凡聖蠢動蜎飛。一一圓具。此即一切法。",
    "X50n0821_010:0818c10": "中所具真如實理。問。既是法相如如不動之真理。",
    "X50n0821_010:0818c11": "何故亦為客塵所覆。答。雖有客染。而本性淨。具足",
    "X50n0821_010:0818c12": "無量微妙功德不動不轉。無生滅相。無去來相。無",
    "X50n0821_010:0818c13": "高下相。湛若虗空。一切眾生平等共有。此涅槃體。",
    "X50n0821_010:0818c14": "與一切法。不即不離。不一不異。離有無相離斷常",
    "X50n0821_010:0818c15": "相。離心緣相。離名字相。心思路絕。言語道斷。故名",
    "X50n0821_010:0818c16": "如如。然此如如。雖平等有。亦唯真聖道中。聖者所",
    "X50n0821_010:0818c17": "證自受用境界。楞伽所謂自性涅槃。空事境界也。",
    "X50n0821_010:0818c18": "二有餘依。涅槃者。謂即真如出煩惱障。尚有分段",
    "X50n0821_010:0818c19": "生死苦所依故。以諸聖者最後苦身未曾滅故。瑜",
    "X50n0821_010:0818c20": "伽云。住有餘依。墮在眾數。猶有眾苦。所得轉依猶",
    "X50n0821_010:0818c21": "與六處而共相應。言眾數者。謂五蘊身。以有此身。",
    "X50n0821_010:0818c22": "有眾苦故。問。既有眾苦。何名涅槃。答。雖有微苦相",
    "X50n0821_010:0818c23": "應。而障永滅。亦名涅槃。以果縛雖存子縛已盡故。",
    "X50n0821_010:0818c24": "三無餘依涅槃者。是無最後分段生死苦。故名涅",
    "X50n0821_010:0819a01": "槃。瑜伽云。住無餘依。不墮眾數。永無眾苦而六處",
    "X50n0821_010:0819a02": "永不相應。四無住處涅槃者。上二是斷煩惱障所",
    "X50n0821_010:0819a03": "顯涅槃。此是斷所知障所顯涅槃也。言不住者。不",
    "X50n0821_010:0819a04": "住二邊故。以有大智輔翼故。不住生死。以有大悲",
    "X50n0821_010:0819a05": "輔翼故。不住涅槃。若住生死。便同凡夫。若住涅槃。",
    "X50n0821_010:0819a06": "便同小乘。由不住生死涅槃。故常在生死。而又常",
    "X50n0821_010:0819a07": "在涅槃也。此四涅槃。一切有情皆有初一。而無後",
    "X50n0821_010:0819a08": "三。住生死故。二乘無學容有前三。無後一種。住涅",
    "X50n0821_010:0819a09": "槃故。唯我世尊。不住生死。不住涅槃。可言具四。此",
    "X50n0821_010:0819a10": "無住涅槃。即是諸佛菩薩所住處也。",
    "X50n0821_010:0819a11": "如何善逝有有餘依(至)非如一類入無餘依。",
    "X50n0821_010:0819a12": "問。善逝五住究盡。二死永亡。如何亦有有餘涅槃。",
    "X50n0821_010:0819a13": "答。雖無實有苦依。而現身三界。示同眾生似有微",
    "X50n0821_010:0819a14": "苦相應故。或如來身苦依盡故。說無餘依。有餘樂",
    "X50n0821_010:0819a15": "依。名有餘依。非若二乘有苦依在。名有餘依。問。何",
    "X50n0821_010:0819a16": "知如來無苦依。而有樂依。答。捨無常色獲得常色。",
    "X50n0821_010:0819a17": "受想行識亦復如是。故知無有苦依。有餘樂依。是",
    "X50n0821_010:0819a18": "故世尊可說具四。問。若聲聞等有無餘依。何故有",
    "X50n0821_010:0819a19": "處說彼無無餘依。有處復說都無涅槃。豈有餘依。",
    "X50n0821_010:0819a20": "彼亦無有。答。二乘實有有餘涅槃。而說都無者。以",
    "X50n0821_010:0819a21": "聲聞等煩惱雖斷。身智猶存。所知猶在。生死苦依。",
    "X50n0821_010:0819a22": "尚未曾盡。圓寂之義不得顯露。約此義故。說無涅",
    "X50n0821_010:0819a23": "槃。其實已斷煩惱。已證有餘。非謂都無涅槃也。復",
    "X50n0821_010:0819a24": "有處言無無餘依者。以二乘爾時身智尚在。未證",
    "X50n0821_010:0819b01": "無苦依盡無餘圓寂。故說彼言無無餘依。非謂彼",
    "X50n0821_010:0819b02": "後時滅身智已。無無餘依又說二乘都無涅槃者。",
    "X50n0821_010:0819b03": "是無第四無住涅槃。以此是諸佛所證極果故。不",
    "X50n0821_010:0819b04": "無前三。以前三是二乘有分故又說二乘無無餘",
    "X50n0821_010:0819b05": "依者。是依不定二乘說。以彼不定性二乘。根性猛",
    "X50n0821_010:0819b06": "利。纔證有餘。即便回心求大菩提。不斷煩惱。不躭",
    "X50n0821_010:0819b07": "寂滅。由彼有定願二力。資現身因。留身久住。修菩",
    "X50n0821_010:0819b08": "薩行。隨願度生。非如一類定性聲聞。決定斷煩惱",
    "X50n0821_010:0819b09": "種。入無餘依。由此義故。說彼聲聞無無餘依也。",
    "X50n0821_010:0819b10": "謂有二乘深樂圓寂(至)故複說彼與佛有異。",
    "X50n0821_010:0819b11": "問。有餘無餘如何證入。答。謂有定性二乘。身唯善",
    "X50n0821_010:0819b12": "寂。意翫清虗。得生空觀。斷煩惱已親證真如。永滅",
    "X50n0821_010:0819b13": "感生。便證有餘。若彼感生煩惱既盡。不受後有。現",
    "X50n0821_010:0819b14": "在生死苦依。及俱生任運煩惱。皆已滅盡。其餘色",
    "X50n0821_010:0819b15": "心。有作用法。既無所依與彼苦依。同時頓捨。便證",
    "X50n0821_010:0819b16": "無餘。問。證無餘時。二乘身智既滅。誰證涅槃。答。證",
    "X50n0821_010:0819b17": "無餘時雖無身智。然由彼身智而證。故可說彼身",
    "X50n0821_010:0819b18": "智為有。問。既證無餘。便與佛等。何故二乘與佛有",
    "X50n0821_010:0819b19": "異。答。此位既斷煩惱。證得清淨真如。離分別相。得",
    "X50n0821_010:0819b20": "寂滅樂。依斯義故。與佛無差。然上不求菩提。下不",
    "X50n0821_010:0819b21": "度眾生。因乖萬行。果缺圓常。故復說彼有異於佛。",
    "X50n0821_010:0819b22": "諸所知障既不感生(至)唯後三種名所顯得。",
    "X50n0821_010:0819b23": "問。煩惱。是不善性。正感生死。諸所知障是無記性。",
    "X50n0821_010:0819b24": "不能正感生死。如何斷彼得證無住涅槃。答。彼所",
    "X50n0821_010:0819c01": "知是理障。非正感生。然能隱覆法空真如。令彼不",
    "X50n0821_010:0819c02": "得智悲雙運。畏生死苦。住定涅槃。故以法空智斷",
    "X50n0821_010:0819c03": "彼所知。法空理顯。此理即是無住涅槃。於此生死",
    "X50n0821_010:0819c04": "涅槃。俱不住故。問。既煩惱障能障涅槃。斷煩惱已",
    "X50n0821_010:0819c05": "得證擇滅。若所知障亦障涅槃。斷彼障已。應證擇",
    "X50n0821_010:0819c06": "滅。如何斷彼不得擇滅。答。擇滅無為。離煩惱縛方",
    "X50n0821_010:0819c07": "能證得。彼所知障。性非煩惱。故斷彼時不得擇滅。",
    "X50n0821_010:0819c08": "問。彼所知障。既非是縛。若斷彼已。寧證涅槃。答。謂",
    "X50n0821_010:0819c09": "諸涅槃。各各不同。有擇滅攝者。非擇滅攝者。非諸",
    "X50n0821_010:0819c10": "涅槃皆擇滅攝。汝若不許無住非擇滅攝。則前自",
    "X50n0821_010:0819c11": "性清淨。應非涅槃。以彼亦非擇滅攝故。然斷煩惱",
    "X50n0821_010:0819c12": "得擇滅者。以煩惱障。能縛有情住生死故。故斷煩",
    "X50n0821_010:0819c13": "惱。即得擇滅。斷所知障。不得擇滅者。以所知障不",
    "X50n0821_010:0819c14": "感生死。故斷彼時不得擇滅。問。既斷所知。不得擇",
    "X50n0821_010:0819c15": "滅。何名涅槃。答。然由斷彼所知。得顯法空真理。此",
    "X50n0821_010:0819c16": "涅槃相本來寂滅。故說涅槃。非此涅槃以擇滅為",
    "X50n0821_010:0819c17": "性也。故四圓寂。於六無為中。有相攝者。有不攝者。",
    "X50n0821_010:0819c18": "若初自性涅槃。與後無住涅槃。即真如無為攝。若",
    "X50n0821_010:0819c19": "中二有餘無餘。是擇滅無為攝。問。若唯斷煩惱縛",
    "X50n0821_010:0819c20": "得擇滅者。即如不動無為。受想滅無為亦能斷縛。",
    "X50n0821_010:0819c21": "此二在虗空。擇滅。非擇滅。真如。四無為中是誰所",
    "X50n0821_010:0819c22": "攝。答。此二在四無為中非擇滅無為攝。以此二種",
    "X50n0821_010:0819c23": "緣闕不生。說暫離故。非真擇滅。以真擇滅是究竟",
    "X50n0821_010:0819c24": "滅非暫離故。有非擇滅。是暫離故。非永滅者。故二",
    "X50n0821_010:0820a01": "無為。非擇滅攝。或以第四涅槃亦是擇滅攝者。由",
    "X50n0821_010:0820a02": "真智決擇之力。滅彼所知得證涅槃故。問。若第四",
    "X50n0821_010:0820a03": "涅槃是擇滅攝者。豈不濫同中二有餘無餘耶。答。",
    "X50n0821_010:0820a04": "擇滅有二。一滅縛得謂有餘無餘涅槃。是斷感生",
    "X50n0821_010:0820a05": "煩惱縛而證得者。二滅障得。謂第四涅槃。是斷俱",
    "X50n0821_010:0820a06": "生微細所知障種而證得者。故四圓寂。對六無為。",
    "X50n0821_010:0820a07": "初一涅槃是真如攝。後三皆擇滅無為攝。不動等",
    "X50n0821_010:0820a08": "二。暫伏煩惱非永斷故。非擇滅攝。言擇滅者。是究",
    "X50n0821_010:0820a09": "竟滅。非暫滅故。問。既所知障亦障涅槃。如何但說",
    "X50n0821_010:0820a10": "是菩提障。答。如說煩惱是涅槃障。豈彼煩惱但障",
    "X50n0821_010:0820a11": "涅槃。不障菩提。應知聖教說煩惱障涅槃。所知障",
    "X50n0821_010:0820a12": "菩提者。皆依勝用說。理實煩惱亦障菩提。所知亦",
    "X50n0821_010:0820a13": "障涅槃也。如上四種涅槃。唯後三是斷煩惱所知",
    "X50n0821_010:0820a14": "而顯得者。名所顯得。真如自性清淨涅槃。凝然不",
    "X50n0821_010:0820a15": "動。湛若虗空。平等共有。非所顯得。",
    "X50n0821_010:0820a16": "二所生得謂大菩提(至)此即四智相應心品。",
    "X50n0821_010:0820a17": "此釋所轉得中第二所生得也。謂大菩提。本來具",
    "X50n0821_010:0820a18": "有能生。無漏種子。而由所知障礙。種不發生。由聖",
    "X50n0821_010:0820a19": "道力斷彼所知。令彼菩提從無漏種子生起。起已",
    "X50n0821_010:0820a20": "窮未來際。相續無間。利益眾生。無有斷時。故名所",
    "X50n0821_010:0820a21": "生得也。此所生得。即是四智相應心品。上文四種",
    "X50n0821_010:0820a22": "涅槃。真如一種。即是真如門。本來自有。不從顯得。",
    "X50n0821_010:0820a23": "不從生得。次三涅槃。與此菩提。皆是所顯所生。是",
    "X50n0821_010:0820a24": "生滅門攝。初卷云。由斷續生煩惱障故。證真解脫。",
    "X50n0821_010:0820b01": "由斷解礙所知障故。得大菩提。義見乎此。",
    "X50n0821_010:0820b02": "云何四智相應心品(至)一味相續窮未來際。",
    "X50n0821_010:0820b03": "此下明四智也。一大圓鏡智者。第八識未轉依時。",
    "X50n0821_010:0820b04": "猶如明鏡現眾色像。至轉依位名圓鏡智。謂此心",
    "X50n0821_010:0820b05": "品離諸分別者。因中無計度。果上亦離分別故。所",
    "X50n0821_010:0820b06": "緣行相微細難知者。因中行相[宋木+取]極微細。內執受",
    "X50n0821_010:0820b07": "境亦難測故。果上亦爾。不妄不愚一切境界者。因",
    "X50n0821_010:0820b08": "中能緣三類性境。不緣妄故。不差謬故。果上亦爾。",
    "X50n0821_010:0820b09": "性相清淨者。因中相染而性淨。今智光發明。性相",
    "X50n0821_010:0820b10": "俱淨故。離諸雜染純淨圓德者。因中是所熏性。染",
    "X50n0821_010:0820b11": "熏成染。淨熏成淨。果上轉成無垢。唯與白淨善法",
    "X50n0821_010:0820b12": "相應。故離雜染。由離雜故純。離染故淨。離染離雜。",
    "X50n0821_010:0820b13": "清淨德相。圓滿具足故。現種依持。能現能生身土",
    "X50n0821_010:0820b14": "智影者。因中能持種子。能生現行。能現根身器界",
    "X50n0821_010:0820b15": "果上亦為清淨現行所依。亦能持彼清淨種子。亦",
    "X50n0821_010:0820b16": "能現無量身。現無量土。乃至一切智境。皆悉影現。",
    "X50n0821_010:0820b17": "故莊嚴論云。大圓鏡智於一切境。不愚迷故。智體",
    "X50n0821_010:0820b18": "光明鑒淨無垢故。唯無漏德所依止故。一切身土",
    "X50n0821_010:0820b19": "此智能現故。餘三智是此影故佛地經云。復次妙",
    "X50n0821_010:0820b20": "生大圓鏡智者。從喻得名。如依圓鏡。眾像影現。如",
    "X50n0821_010:0820b21": "是依止如來鏡智。諸處境識。眾像影現。唯以圓鏡",
    "X50n0821_010:0820b22": "為喻者。當知如來智鏡平等平等。是故智鏡名圓",
    "X50n0821_010:0820b23": "鏡也。二平等性智者。由昔第七因中執為內我故。",
    "X50n0821_010:0820b24": "於一切法分自分他。立疆立界。種種差別不得平",
    "X50n0821_010:0820c01": "等。而與貪癡慢見恒共相應。今既轉成智體。我法",
    "X50n0821_010:0820c02": "既除。悉皆平等。恒與慈悲喜捨相應。為十地菩薩",
    "X50n0821_010:0820c03": "現他受用身。說法開導。佛地經云。復次妙生平等",
    "X50n0821_010:0820c04": "性智者。由十種相。圓滿成就。所謂證得諸相增上",
    "X50n0821_010:0820c05": "喜受平等。一切領受緣起平等。遠離異相非相平",
    "X50n0821_010:0820c06": "等。弘濟大慈平等。無待大悲平等。隨諸眾生所樂",
    "X50n0821_010:0820c07": "示現平等。一切眾生敬愛所說平等。世間寂靜皆",
    "X50n0821_010:0820c08": "同一味平等。世間諸法苦樂一味平等。修植無量",
    "X50n0821_010:0820c09": "功德究竟平等。證此十相故名平等性智。言妙觀",
    "X50n0821_010:0820c10": "察不共所依者。言因中第六以第七為不共依。果",
    "X50n0821_010:0820c11": "上與妙觀察為不共依也。無住涅槃之所建立者。",
    "X50n0821_010:0820c12": "因中由彼所知。執為內我。障此涅槃。故轉智時。無",
    "X50n0821_010:0820c13": "住涅槃。由茲發現。問。鏡智平等皆無分別。依何等",
    "X50n0821_010:0820c14": "義而有差別。答。鏡智無分別。若明鏡之無心。平等",
    "X50n0821_010:0820c15": "無分別。如日合空。空無異相故。",
    "X50n0821_010:0820c16": "三妙觀察智相應心品(至)成本願力所應作事。",
    "X50n0821_010:0820c17": "三妙觀察智者。謂因中第六徧緣諸法。果上亦爾。",
    "X50n0821_010:0820c18": "言妙觀察者。神用無方。稱之曰妙。自共皆緣。名為",
    "X50n0821_010:0820c19": "觀察。自。即心色等。共。即無常等。攝論云。圓成實性",
    "X50n0821_010:0820c20": "為自相。依他起性為共相。言攝觀者。攝即藏義。觀",
    "X50n0821_010:0820c21": "即觀察。以此智品。於總持門。善能觀察。亦能攝藏。",
    "X50n0821_010:0820c22": "不忘失故。六度道品為功德寶。神通妙用為作用",
    "X50n0821_010:0820c23": "差別。既能觀察自相共相。又能攝觀無量總持。又",
    "X50n0821_010:0820c24": "能發生功德珍寶。又能現無邊差別作用利樂有",
    "X50n0821_010:0821a01": "情。正顯無不遍知也。佛地經云。如是如來妙觀察",
    "X50n0821_010:0821a02": "智。住持一切陀羅尼門。三摩地門。無礙辯說諸佛",
    "X50n0821_010:0821a03": "法。又云。能為頓起所知無礙妙智。種種無量相識",
    "X50n0821_010:0821a04": "因緣。又云。種種可玩波羅蜜多菩提分法。十力無",
    "X50n0821_010:0821a05": "畏不共佛法之所莊嚴。甚可愛玩等。四成所作智",
    "X50n0821_010:0821a06": "者。謂成就如來應作事業故。佛地經云。由是如來",
    "X50n0821_010:0821a07": "勤身化業示現種種工巧等處。摧伏諸技傲慢眾",
    "X50n0821_010:0821a08": "生。以是善巧方便力故。引諸眾生令入聖教。成熟",
    "X50n0821_010:0821a09": "解脫。由是如來慶語化業。宣揚種種隨所樂法。文",
    "X50n0821_010:0821a10": "義巧妙。小智眾生初聞尚信。以是善巧方便力故。",
    "X50n0821_010:0821a11": "引諸眾生令入聖教。成熟解脫。由是如來決意化",
    "X50n0821_010:0821a12": "業。決擇眾生八萬四千心行差別。以是善巧方便",
    "X50n0821_010:0821a13": "力故。引諸眾生令入聖教。成熟解脫。如是三業成",
    "X50n0821_010:0821a14": "所作事。曲成萬物。無所遺漏。",
    "X50n0821_010:0821a15": "如是四智相應心品(至)故說八識而得四智。",
    "X50n0821_010:0821a16": "此下總結四智轉相應得。問。若所生得。唯有四智",
    "X50n0821_010:0821a17": "相應心品。則一切能變所變種子現行。及相應心",
    "X50n0821_010:0821a18": "所。悉無有耶。答。言轉相應心品者。但轉煩惱二十",
    "X50n0821_010:0821a19": "六。不定有二。其餘五遍行。五別境。十一善法。能變",
    "X50n0821_010:0821a20": "所。變種現相生。悉如因中無異。問。若爾。何故獨言",
    "X50n0821_010:0821a21": "四智相應心品。而不及餘。答。雖各定有二十三法。",
    "X50n0821_010:0821a22": "及能變所變種子現行。但轉依位。智用[宋木+取]增。故偏",
    "X50n0821_010:0821a23": "說之。故此四品總攝佛地一切功德。問。此四智者。",
    "X50n0821_010:0821a24": "轉何識得何智。答。轉有漏第八相應心品。為大圓",
    "X50n0821_010:0821b01": "鏡智。轉此智時。成等正覺。塵剎剎塵。一一皆照。故",
    "X50n0821_010:0821b02": "曰。大圓無垢同時發。普照十方塵剎中。轉有漏第",
    "X50n0821_010:0821b03": "七相應心品。為平等性智。現十種他受用身。為十",
    "X50n0821_010:0821b04": "地菩薩說法。故曰。如來現他受用。十地菩薩所被",
    "X50n0821_010:0821b05": "機。轉有漏第六相應心品。為妙觀察智。普照大千",
    "X50n0821_010:0821b06": "世界。故曰。遠行地後純無漏。觀察圓明照大千。轉",
    "X50n0821_010:0821b07": "有漏前五相應心品。為成所作智。現三類身。利生",
    "X50n0821_010:0821b08": "接物。故曰。圓明初發成無漏。三類分身息苦輪。言",
    "X50n0821_010:0821b09": "三類者。三類化身也。大化千丈身。被大乘四加行",
    "X50n0821_010:0821b10": "菩薩。小化丈六身。被大乘三資粮位菩薩。與二乘",
    "X50n0821_010:0821b11": "凡夫。隨類化。則三乘普被。六趣均霑。問。此中言轉",
    "X50n0821_010:0821b12": "八識相應心品而成智。餘處又言轉識成智者。豈",
    "X50n0821_010:0821b13": "識體即是智體耶。答。智雖非識。然智實依識轉。識",
    "X50n0821_010:0821b14": "為主故。故言轉識。不言心品。問。有漏位中。名識不",
    "X50n0821_010:0821b15": "名智。豈有漏位。遂無智耶。無漏位中。名智不名識。",
    "X50n0821_010:0821b16": "豈無漏位遂無識耶。答。有漏位中識強智劣。故言",
    "X50n0821_010:0821b17": "識而不言智。然非無智。無漏位中。智強識劣。故言",
    "X50n0821_010:0821b18": "智而不言識。然非無識。然欲勸諸有情捨識。故說",
    "X50n0821_010:0821b19": "轉八識而成四智耳。",
    "X50n0821_010:0821b20": "大圓鏡智相應心品(至)相依相續盡未來際。",
    "X50n0821_010:0821b21": "此下通明四智現起分位。問。大圓鏡智相應心品。",
    "X50n0821_010:0821b22": "至何位次。方得現起。一師言。此智在等覺菩薩無",
    "X50n0821_010:0821b23": "間道中。方得現起。以異熟識中。有漏善種。及劣無",
    "X50n0821_010:0821b24": "漏種。與極微細所知障種。俱時捨故。若捨異熟。鏡",
    "X50n0821_010:0821c01": "智不起。爾時無有持淨種者。故無間道。決定現起。",
    "X50n0821_010:0821c02": "一師言。此智相應心品。在等覺解脫道中。成正覺",
    "X50n0821_010:0821c03": "時。方得生起。無間道中。金剛喻定現在前時。但斷",
    "X50n0821_010:0821c04": "二障微細種。猶未盡捨異熟種子。以異熟識種。無",
    "X50n0821_010:0821c05": "間道中。金剛喻定不能違故。以無間道不能遮礙",
    "X50n0821_010:0821c06": "有漏善種。及劣無漏種。以此二種。至解脫道。成正",
    "X50n0821_010:0821c07": "覺時。定相違故。若謂金剛喻定現在前時。能空異",
    "X50n0821_010:0821c08": "熟。無所熏識。爾時本有無漏種子。應皆現前。便成",
    "X50n0821_010:0821c09": "佛果。何必更待第二剎那解脫道耶。由斯義故。定",
    "X50n0821_010:0821c10": "知此品從解脫道初成佛時。方得現前。盡未來際。",
    "X50n0821_010:0821c11": "持無漏種。相續不斷。非無間道得有斯義。問。平等",
    "X50n0821_010:0821c12": "性智。何位現起。答。菩薩見道位時。違分別執。方得",
    "X50n0821_010:0821c13": "現起。問。第七唯內執我。唯是俱生。無力斷惑。云何",
    "X50n0821_010:0821c14": "初見道時。斷分別惑。答。由第六識入雙空觀。得此",
    "X50n0821_010:0821c15": "第七我法二執不起。故第六識真見道中。頓斷分",
    "X50n0821_010:0821c16": "別二障種子。初轉依時。帶起第七亦轉一分無分",
    "X50n0821_010:0821c17": "別智。故論云。雙執末那歸種位。平等性智方現前。",
    "X50n0821_010:0821c18": "正謂第七無力斷惑。全仗第六識也。故頌云。分別",
    "X50n0821_010:0821c19": "二障極喜無。六七俱生地地除。第七修道除種現。",
    "X50n0821_010:0821c20": "金剛道後等皆無。故第七得成無漏者。第六之力",
    "X50n0821_010:0821c21": "也。後十地中。執未斷等者。謂第七識雖斷分別。後",
    "X50n0821_010:0821c22": "十地中俱生未滅。有漏位中。智有間斷。至法雲後",
    "X50n0821_010:0821c23": "斷二障種得究竟轉。與淨第八。互為所依。相續而",
    "X50n0821_010:0821c24": "轉。盡未來際。",
    "X50n0821_010:0822a01": "妙觀察智相應心品(至)勿前佛德勝後佛故。",
    "X50n0821_010:0822a02": "問。妙觀察智。何位現起。答。由第六因中分別我執。",
    "X50n0821_010:0822a03": "續諸生死。故見道時。斷分別障種。生空智果。方得",
    "X50n0821_010:0822a04": "現起。自見道後。即用此智斷盡俱生。名無學位。以",
    "X50n0821_010:0822a05": "二乘人不斷所知。無法空智故。若菩薩於加行位",
    "X50n0821_010:0822a06": "終。初見道時。此智亦起。或從二地已上。入無漏觀。",
    "X50n0821_010:0822a07": "及入滅盡定。此智皆起。若法空觀智。菩薩見道時。",
    "X50n0821_010:0822a08": "斷盡分別法執種。及斷俱生一分法執。現起一分",
    "X50n0821_010:0822a09": "無分別智。從後二地。展轉而上。除有漏觀生空智",
    "X50n0821_010:0822a10": "果。及入滅定。此智皆容現起。此上六七二智。因中",
    "X50n0821_010:0822a11": "皆轉。非如鏡智。與成所作智。必解脫道方得轉故。",
    "X50n0821_010:0822a12": "故曰六七因中轉。五八果上圓。問。成所作智。何位現",
    "X50n0821_010:0822a13": "起。一師言。此智在菩薩修道位中。第六意識後得",
    "X50n0821_010:0822a14": "智引。亦得初起。一師出正義云。此智必究竟位。方",
    "X50n0821_010:0822a15": "得初起。以十地修道位中。尚依有漏異熟所變眼",
    "X50n0821_010:0822a16": "等五根。此五色根。非無漏故。有漏五根。唯與有漏",
    "X50n0821_010:0822a17": "五識為不共依。為俱有依。為同境依。所依眼等既",
    "X50n0821_010:0822a18": "是有漏。不能發生無漏淨識。以無漏根識。取境必",
    "X50n0821_010:0822a19": "明。有漏根識。取境必昧。由斯義故。此智要得成佛",
    "X50n0821_010:0822a20": "時轉有漏異熟眼根等。成無漏時。此無漏智方容",
    "X50n0821_010:0822a21": "現起。然有間斷。猶作意力。方得起故。非若前三長",
    "X50n0821_010:0822a22": "時相續也。問。若此四智。本來具有。何故必由五位。",
    "X50n0821_010:0822a23": "方得圓滿。答。此四智種性雖皆本有。良由二障所",
    "X50n0821_010:0822a24": "纏。未能發起。要藉資糧位中聞大乘法。資熏繫起。",
    "X50n0821_010:0822b01": "加行位中。上下尋思。入初地時。方得現行。在修道",
    "X50n0821_010:0822b02": "位。漸漸增長。至究竟位。方得圓滿。不增不減。盡未",
    "X50n0821_010:0822b03": "來際。問。此四不減可爾。何故不增。答。此四但從本",
    "X50n0821_010:0822b04": "有無漏種生。不復更熏無漏種子。若許熏種。則應",
    "X50n0821_010:0822b05": "後佛四智。劣於前佛。前佛四智。勝於後佛。以前佛",
    "X50n0821_010:0822b06": "先熏。後佛後熏故。",
    "X50n0821_010:0822b07": "大圓鏡智相應心品(至)餘一分二准此應知。",
    "X50n0821_010:0822b08": "此下明四智。所緣也。問。大圓鏡智以何為所緣。一",
    "X50n0821_010:0822b09": "師言。此智但緣真如為境。以是無分別故。非後得",
    "X50n0821_010:0822b10": "故。不緣一切。唯無分別。故行相所緣。俱不可知。一",
    "X50n0821_010:0822b11": "師言此智遍緣一切法。以圓鏡智。無不照故。下引",
    "X50n0821_010:0822b12": "論證緣一切實法。引經證緣一切影像法。又此下。",
    "X50n0821_010:0822b13": "例明。謂因中緣三類境。果上亦爾。因中行相所緣。",
    "X50n0821_010:0822b14": "俱微細故。說不可知。果上亦爾。非謂無分別故。說",
    "X50n0821_010:0822b15": "不可知。此智亦緣一切世俗境故。亦如因中阿賴",
    "X50n0821_010:0822b16": "耶識。能緣俗故。緣真如境。是無分別智攝。緣俗諦",
    "X50n0821_010:0822b17": "境。是後得智攝。問。根本後得。是一是二。答。其體是",
    "X50n0821_010:0822b18": "一。隨用分二。用此而緣真如。即名根本。用此而緣",
    "X50n0821_010:0822b19": "俗諦。即名後得。問。二智既是一體。起無前後。何名",
    "X50n0821_010:0822b20": "後得。答。由證真故有根本。由了俗故有後得。了俗",
    "X50n0821_010:0822b21": "必由證真。故假立前後。非謂先根本而後得也。其",
    "X50n0821_010:0822b22": "餘平妙二智。亦分為二。准此應知。",
    "X50n0821_010:0822b23": "平等性智相應心品(至)起化業故後得智攝。",
    "X50n0821_010:0822b24": "問。平等性智以何為所緣。一師言。但緣前八淨識",
    "X50n0821_010:0822c01": "為境。如染七緣八。一師言。但緣真如為境。以十平",
    "X50n0821_010:0822c02": "等性。即真如故。一師出正義云。此智遍緣真俗為",
    "X50n0821_010:0822c03": "境。下引經證緣真如。引論證緣俗諦。問。如何是妙",
    "X50n0821_010:0822c04": "觀察智所緣之境。答。此智通緣真俗。一切色心等",
    "X50n0821_010:0822c05": "法。自相共相皆無障礙。問。云何成所作智。所緣之",
    "X50n0821_010:0822c06": "境。一師言。此智唯緣現在五境。不緣過未。莊嚴下",
    "X50n0821_010:0822c07": "引證。一師出正義云。此智通緣三世境。佛地下引",
    "X50n0821_010:0822c08": "證。然此下。通前論義。謂此智品隨意樂力。或以一",
    "X50n0821_010:0822c09": "識緣一境。或以一識緣多境。非有定也。然論且說",
    "X50n0821_010:0822c10": "五根。但緣五境。不言一根唯緣一境。亦不言唯緣",
    "X50n0821_010:0822c11": "現在。故與論說不違此智必假作意之力。方得生",
    "X50n0821_010:0822c12": "起。由度生故。緣俗諦境。方起變化三業故。此智唯",
    "X50n0821_010:0822c13": "後得攝。不通根本。以前三依心根故。二智俱通。此",
    "X50n0821_010:0822c14": "智但依色根。故唯後得。故曰變相觀空唯後得。果",
    "X50n0821_010:0822c15": "中猶自不詮真。",
    "X50n0821_010:0822c16": "此四心品雖皆遍能(至)非已證得因位攝故。",
    "X50n0821_010:0822c17": "問。此四智品。既皆能徧緣一切法。何故各分為四。",
    "X50n0821_010:0822c18": "答。雖皆遍緣。而用各異。故分為四。謂圓鏡智。現自",
    "X50n0821_010:0822c19": "受用身。自受用土。持無漏種。與因中第八緣境同。",
    "X50n0821_010:0822c20": "平等智品。為十地菩薩現他受用身。他受用土。成",
    "X50n0821_010:0822c21": "所作智。能現化身化土。觀察智品。觀察自他功能。",
    "X50n0821_010:0822c22": "自他過失。隨根大小。施大法雨。決斷眾疑。利益有",
    "X50n0821_010:0822c23": "情。如是等門。差別多種。故分為四。此四下。總結。謂",
    "X50n0821_010:0822c24": "此四智。皆是菩提所生得攝。此所生得。總名菩提。",
    "X50n0821_010:0823a01": "及前四種涅槃。名所顯得。雖有菩提涅槃。所生所",
    "X50n0821_010:0823a02": "顯之別。然皆攝在前科所轉得中。問。轉依位中。總",
    "X50n0821_010:0823a03": "有四種。何故此中但取二所轉得。不取前三。答。以",
    "X50n0821_010:0823a04": "頌中說證得轉依。故但取所轉得中二種得也。以",
    "X50n0821_010:0823a05": "此二得。皆證得故。問。此修習位。說能證得。是因證",
    "X50n0821_010:0823a06": "位。是果證位。答。是約因中將證位說。非是果上已",
    "X50n0821_010:0823a07": "證位攝。",
    "X50n0821_010:0823a08": "後究竟位其相云何(至)是故於此不應為難。",
    "X50n0821_010:0823a09": "先問。次舉頌答。論曰下。釋。言前修習位中。所轉得",
    "X50n0821_010:0823a10": "者。即是此中究竟位相也。此究竟位。從金剛後心",
    "X50n0821_010:0823a11": "解脫道中。盡未來際。皆此位攝。頌言此者。是牒前",
    "X50n0821_010:0823a12": "二轉依果。此果即是究竟位中無漏界攝。言無漏",
    "X50n0821_010:0823a13": "界者。謂五住究盡。二死永亡。無量淨德。一時圓足。",
    "X50n0821_010:0823a14": "無有漏失。故名無漏。所謂富有萬德。蕩無纖塵也。",
    "X50n0821_010:0823a15": "言界者。是藏義。以能含藏智慧光明。總持禪定。及",
    "X50n0821_010:0823a16": "神通等大功德故。或界是因義。以能出生五乘利",
    "X50n0821_010:0823a17": "樂事故。問。自性真如清淨法界。是無漏攝可爾。四",
    "X50n0821_010:0823a18": "智心品。還屬色心。如何亦是無漏所攝。答。四智心",
    "X50n0821_010:0823a19": "品。雖屬色心。非苦集攝。道諦攝故。唯無漏攝。謂佛",
    "X50n0821_010:0823a20": "地中所有一切功德身土。總持智慧。神通等事。皆",
    "X50n0821_010:0823a21": "是四智無漏種生。以永捨盡有漏種故。問。法報二",
    "X50n0821_010:0823a22": "身。固是無漏道諦所攝。諸變化身。定有生死。豈亦",
    "X50n0821_010:0823a23": "道諦攝耶。答。雖變化身。示有生死。亦有煩惱業等。",
    "X50n0821_010:0823a24": "現似有漏苦集。其實無漏道諦所攝。一師引論問",
    "X50n0821_010:0823b01": "云。論說十五界。唯是有漏。若如來三身四智。皆是",
    "X50n0821_010:0823b02": "無漏攝者。豈如來無五根五識五塵耶。一師言。如",
    "X50n0821_010:0823b03": "來功德身土。甚深微妙。非有非無。非心所測。非口",
    "X50n0821_010:0823b04": "所宣。是無漏界攝。非界處法攝。一師云。如來根境",
    "X50n0821_010:0823b05": "妙定所生。是無漏法界色攝。以佛非是有漏五識",
    "X50n0821_010:0823b06": "界攝故。集論所說有漏五識。定非佛有。問。五根五",
    "X50n0821_010:0823b07": "境。定依識變。何故根境。非五識攝。答。雖根境定依",
    "X50n0821_010:0823b08": "識變。然麁細有異。謂如來無漏細五境。不同有漏",
    "X50n0821_010:0823b09": "麤五境故。無漏五識。不同有漏五識界故。以經說",
    "X50n0821_010:0823b10": "無漏者。佛心在定故。論說有漏者。五識散亂故。問。",
    "X50n0821_010:0823b11": "如來根境既非五識攝。成所作智。亦不應與五識",
    "X50n0821_010:0823b12": "相應。是與何識相應耶。答。成所作智。與第六相應。",
    "X50n0821_010:0823b13": "仗彼引起。變化三業故。問。若爾。與妙觀察有何差",
    "X50n0821_010:0823b14": "別。答。彼觀察智。觀察色心諸法。自共相等。此成所",
    "X50n0821_010:0823b15": "作。緣事相境。起三業化。故不同也。問。此二既有差",
    "X50n0821_010:0823b16": "別。應不並生。以一類二識。不俱起故。如何說言。與",
    "X50n0821_010:0823b17": "彼相應而得引起。答。許不並起。亦不違理。若謂體",
    "X50n0821_010:0823b18": "同而用有異。俱起亦無過失。或言成所作智。不與",
    "X50n0821_010:0823b19": "第六淨識相應。而與第七淨識相應。以成所作智。",
    "X50n0821_010:0823b20": "依五色根。緣五塵境。是平等智中差別作用故。何",
    "X50n0821_010:0823b21": "謂差別。謂淨第七。起他受用身。他受用土。是平等",
    "X50n0821_010:0823b22": "智攝。若淨七起變化身土。是成所作智攝。問。若成",
    "X50n0821_010:0823b23": "所作智。既與五七淨識相應。豈不此品亦得攝五",
    "X50n0821_010:0823b24": "識耶。答。非是轉彼五識得成智體。而彼智體。即是",
    "X50n0821_010:0823c01": "彼識所攝。以彼識智。轉未轉位。各有體故。即如轉",
    "X50n0821_010:0823c02": "生死而為涅槃。不可謂彼涅槃。即是生死。以生死",
    "X50n0821_010:0823c03": "涅槃。轉未轉位。各有體故。是故於此。不應為難。",
    "X50n0821_010:0823c04": "有義如來功德身土(至)皆悉具足而純無漏。",
    "X50n0821_010:0823c05": "一師申正義云。如來功德身土。皆是五蘊十二處",
    "X50n0821_010:0823c06": "十八界攝。以彼三科。皆通有漏無漏故。眾生身分。",
    "X50n0821_010:0823c07": "即是有漏。如來身分即無漏故。然前集論說十五",
    "X50n0821_010:0823c08": "界。唯有漏攝。不通無漏者。彼論依二乘所證麤淺。",
    "X50n0821_010:0823c09": "境說。以二乘於十八界中。唯成就意根界。意識界。",
    "X50n0821_010:0823c10": "法塵界。通無漏攝。餘十五界。皆有漏故。故云麁淺。",
    "X50n0821_010:0823c11": "非謂如來亦是有漏。然如來十八界。雖皆無漏。而",
    "X50n0821_010:0823c12": "非二乘所知之境。有處又說如來功德身土。純是",
    "X50n0821_010:0823c13": "無漏。非界處等有漏所攝者。此義亦謂如來界處",
    "X50n0821_010:0823c14": "等。純是無漏。非是二乘劣智所知界處等相。故言",
    "X50n0821_010:0823c15": "非也。此理決定如是。所以者何。以五蘊法。攝盡有",
    "X50n0821_010:0823c16": "為故。以界處法。攝盡世出世間一切法故。以世出",
    "X50n0821_010:0823c17": "世法。不出三科故。若離三科之外。別有法者。是十",
    "X50n0821_010:0823c18": "八界外。有十九界。十二處外。有十三處。五蘊之法",
    "X50n0821_010:0823c19": "有六蘊。然十九界十三處六蘊。是佛所遮。不許有",
    "X50n0821_010:0823c20": "故。故知佛亦不離蘊處界等也。若謂絕諸戲論。便",
    "X50n0821_010:0823c21": "非界處等攝者。即此所說無漏界安樂善常等。豈",
    "X50n0821_010:0823c22": "非戲論乎。亦不應說。又處處說轉無常蘊。而得常",
    "X50n0821_010:0823c23": "蘊。轉無常界而得常界等。此豈非如來蘊界處攝",
    "X50n0821_010:0823c24": "耶。故知言如來非蘊界攝者。謂非二乘劣智所知",
    "X50n0821_010:0824a01": "蘊處界相。故密意說為非爾。非了義之說也。又說",
    "X50n0821_010:0824a02": "五識性散亂者亦說餘乘成就有漏五識。非謂如",
    "X50n0821_010:0824a03": "來無漏五識。故知如來蘊處界等。皆悉具足。純無",
    "X50n0821_010:0824a04": "漏攝。故曰此即無漏界也。",
    "X50n0821_010:0824a05": "此轉依果又不思議(至)窮未來際無斷無盡。",
    "X50n0821_010:0824a06": "此轉依果。不但名無漏界。又名不思議。超過思量",
    "X50n0821_010:0824a07": "分別故。超過語言文字故。以微妙故不可思。以甚",
    "X50n0821_010:0824a08": "深故不可議。以此如來自證之法。自受用法。如魚",
    "X50n0821_010:0824a09": "飲水。冷暖自知。向人吐露不得故。非諸世間譬喻",
    "X50n0821_010:0824a10": "所能喻故。以比不及。類難齊故。此又名善。唯是清",
    "X50n0821_010:0824a11": "白善法相應性故。下以涅槃釋善。自性清淨法界。",
    "X50n0821_010:0824a12": "遠離生死染汙法故。最寂靜故。極安隱故。一切魔",
    "X50n0821_010:0824a13": "境不能動故。下以菩提釋善。四智心品妙用無方",
    "X50n0821_010:0824a14": "故。最極善巧方便故。下雙釋。以此菩提涅槃種子。",
    "X50n0821_010:0824a15": "皆有順益相故。皆與不善相違故。問。論說蘊處界",
    "X50n0821_010:0824a16": "等。不唯無記。亦通三性。如來既有五根。及三類性",
    "X50n0821_010:0824a17": "境。亦通三性。何故唯善。答。有三義。一謂一切如來",
    "X50n0821_010:0824a18": "功德身土等法。皆是滅道所攝故。二說佛土等非",
    "X50n0821_010:0824a19": "苦集攝故。三謂如來無漏識中。所變有漏無記不",
    "X50n0821_010:0824a20": "善。皆是無漏種生故。故三類境。唯是善性。此。又是",
    "X50n0821_010:0824a21": "常。窮未來際。相續不斷。無有盡故。清淨下。以涅槃",
    "X50n0821_010:0824a22": "釋常。四智下。約菩提釋常。問。菩提既是從所生得。",
    "X50n0821_010:0824a23": "非如自性涅槃本來是常。從因生故。既從因生。必",
    "X50n0821_010:0824a24": "從因滅。既有生滅。豈得言常。且四智心品。皆屬色",
    "X50n0821_010:0824b01": "心。不見色心。非無常者。而言無斷無盡者。何耶。答。",
    "X50n0821_010:0824b02": "然四智心品。雖從因生。由本願力度生無盡。故說",
    "X50n0821_010:0824b03": "為常。如虗空不可盡。我願亦不可盡故。",
    "X50n0821_010:0824b04": "此又安樂無逼惱故(至)二轉依果皆此攝故。",
    "X50n0821_010:0824b05": "此又名安樂。以無苦惱逼迫故。清淨下。約涅槃釋。",
    "X50n0821_010:0824b06": "四智下。約菩提釋。此二下。雙釋。二乘所得果。唯斷",
    "X50n0821_010:0824b07": "煩惱。未斷所知。故無利生最殊勝法。但脫自己分",
    "X50n0821_010:0824b08": "段生死。故所得身。但名解脫。若大覺世尊。五住盡",
    "X50n0821_010:0824b09": "而二死亡。四智成而八識轉。於一切法成等正覺。",
    "X50n0821_010:0824b10": "默證無言寂滅之理。故名大牟尼。此牟尼所證涅",
    "X50n0821_010:0824b11": "槃菩提二轉依果。永離二障。非解脫身。名為法身。",
    "X50n0821_010:0824b12": "以有無量無邊力無畏等。大功德法所莊嚴故。由",
    "X50n0821_010:0824b13": "此菩提智體。圓具無量大功德聚。故總名為身。此",
    "X50n0821_010:0824b14": "之法身。總以五法而為自性。佛地經云。清淨真如。",
    "X50n0821_010:0824b15": "及四智品。名為五法。以清淨法界。名為涅槃。四智",
    "X50n0821_010:0824b16": "心品。名為菩提。合此二種。名為法身。不獨一種清",
    "X50n0821_010:0824b17": "淨法界名法身也。以二轉依。攝此五法。五法皆是",
    "X50n0821_010:0824b18": "法身攝故。",
    "X50n0821_010:0824b19": "如是法身三相別(至)令各獲得諸利樂事。",
    "X50n0821_010:0824b20": "此將一法身。就體相用分為三身。自性身是體。受",
    "X50n0821_010:0824b21": "用身是相。變化身是用。言自性身者。即是如來自",
    "X50n0821_010:0824b22": "性清淨法體。是報化二身所依止故。由彼離名離",
    "X50n0821_010:0824b23": "相。絕言絕思。具足無邊真常功德。是一切法平等。",
    "X50n0821_010:0824b24": "真實之性。故起信云。一者體大。謂一切法真如平",
    "X50n0821_010:0824c01": "等不增減故。又云心真如者。即是一法界大總相",
    "X50n0821_010:0824c02": "法門體。所謂心性不生不滅。又云。離念相者。等虗",
    "X50n0821_010:0824c03": "空界。法界一相。即是如來平等法身。故曰即此自",
    "X50n0821_010:0824c04": "性。亦名法身。大功德所依止故者。起信云。具足無",
    "X50n0821_010:0824c05": "量性功德故。謂自體具足大智慧光明義故。遍照",
    "X50n0821_010:0824c06": "法界義故。常樂我淨義故。故古德云。若剩一法。不",
    "X50n0821_010:0824c07": "名法身。若有一法。不名法身。若無一法。不名法身。",
    "X50n0821_010:0824c08": "若欠一法。不名法身。二受用身。能令自他受用種",
    "X50n0821_010:0824c09": "種大法樂故。此有二種。一自受用者。謂人所不知。",
    "X50n0821_010:0824c10": "唯佛自知。唯佛自證故。即是三大阿僧祇脩習無",
    "X50n0821_010:0824c11": "量福慧資糧。莊嚴法性。所生無量真實功德。以得",
    "X50n0821_010:0824c12": "大圓鏡智。證得圓滿報身。充徧華藏世界海中。湛",
    "X50n0821_010:0824c13": "然常住。恒自受用。廣大法樂故。二他受用。即是如",
    "X50n0821_010:0824c14": "來以平等智。示現微妙淨功德身。為十地菩薩現",
    "X50n0821_010:0824c15": "通說法。決擇羣疑。令彼菩薩受用大乘法樂故。合",
    "X50n0821_010:0824c16": "此二種。名受用身。言變化者。形量不定。故曰變化。",
    "X50n0821_010:0824c17": "即是如來以成所作智。所變無量隨類化身。為地",
    "X50n0821_010:0824c18": "前菩薩。及彼二乘異生。隨機說法。令彼各各皆得",
    "X50n0821_010:0824c19": "利樂。前受用身。自他俱利。此變化身。純是利他。如",
    "X50n0821_010:0824c20": "上三身。總是牟尼所證五法為性之法身也。",
    "X50n0821_010:0824c21": "以五法性攝三身者(至)種種身相攝變化身。",
    "X50n0821_010:0824c22": "此明五法攝三身也。一師言。清淨真如與大圓鏡",
    "X50n0821_010:0824c23": "智攝自性身。下引經引論證。平等法智。妙觀察智。",
    "X50n0821_010:0824c24": "攝受用身。成所作智。攝變化身。又云。智為殊勝。故",
    "X50n0821_010:0825a01": "三身中皆有實智。一師出正義云。清淨真如攝自",
    "X50n0821_010:0825a02": "性身。圓鏡不攝以清淨真如是本有之常法。非生",
    "X50n0821_010:0825a03": "因得。不假修習故。菩提是生因得。必假修習而證。",
    "X50n0821_010:0825a04": "名所生得故。又說自性法身。生佛共有。遍一切法。",
    "X50n0821_010:0825a05": "猶如虗空。不屬形相。不屬有為。非色心法故。鏡智",
    "X50n0821_010:0825a06": "是色心法故。問。若爾。何故前論說轉去藏識得自",
    "X50n0821_010:0825a07": "性身。答。由轉去第八識中二障種子。顯露法身。不",
    "X50n0821_010:0825a08": "說法身即圓鏡智。又說智殊勝中具法身者。是說",
    "X50n0821_010:0825a09": "四智依止法身。以法身即彼實性故。不謂三身皆",
    "X50n0821_010:0825a10": "有實智。自性法身雖具真實無邊功德。非有為故。",
    "X50n0821_010:0825a11": "不可說為色心等物。故非鏡智所攝。應說鏡智所",
    "X50n0821_010:0825a12": "起真實功德。及極圓淨常遍色身。攝自受用。平等",
    "X50n0821_010:0825a13": "所起微妙淨功德身。攝他受用。成事智品。所現隨",
    "X50n0821_010:0825a14": "類種種身相攝變化身。",
    "X50n0821_010:0825a15": "說圓鏡智是受用佛(至)故此二智自受用攝。",
    "X50n0821_010:0825a16": "問。云何而知鏡智攝自受用耶。答。經說圓智是受",
    "X50n0821_010:0825a17": "用佛故。以彼轉前七識。得真實受用故。問。鏡智得",
    "X50n0821_010:0825a18": "稱受用佛者。亦是轉捨藏識而得受用。何故却言",
    "X50n0821_010:0825a19": "轉轉識耶。答。雖轉藏識亦得受用。然論正說轉去",
    "X50n0821_010:0825a20": "藏識得顯自性法身。故於得受用處。略而不說。又",
    "X50n0821_010:0825a21": "說自性法身。無生無滅。性無轉易。猶如虗空。唯證",
    "X50n0821_010:0825a22": "因得。非生因得。無相無為。非色心故。故非圓鏡所",
    "X50n0821_010:0825a23": "攝。圓鏡既與自性法身相違。若非受用。屬何身攝",
    "X50n0821_010:0825a24": "况受用身。攝如來三阿僧祗修集無量不共有為",
    "X50n0821_010:0825b01": "真實功德。及證極淨常遍色身故。四智品中。實有",
    "X50n0821_010:0825b02": "色心者。皆受用攝。問。他受用身。與變化身。亦有色",
    "X50n0821_010:0825b03": "心。何故圓鏡不攝。答。他受用身與變化身。皆為利",
    "X50n0821_010:0825b04": "益有情。方便示現。而非真實四智為體雖有說言",
    "X50n0821_010:0825b05": "智殊勝故。具攝三身。而似智現。非是實智。或依根",
    "X50n0821_010:0825b06": "本實智。方便現起。假說智名。而體非實。故言智殊",
    "X50n0821_010:0825b07": "勝故。具攝三身。非謂三身皆有實智。故經但說二",
    "X50n0821_010:0825b08": "智能現二身。不說二身。即是二智。故知二智皆是",
    "X50n0821_010:0825b09": "自受用攝。",
    "X50n0821_010:0825b10": "然變化身及他受用(至)無根等用故不說有。",
    "X50n0821_010:0825b11": "問。既四智品實有色心。皆是自受用攝。若他受用",
    "X50n0821_010:0825b12": "與變化身。既無真實色心。依何為體。答。然此二身。",
    "X50n0821_010:0825b13": "雖無真實心心所法。而有化現心心所法。問。心心",
    "X50n0821_010:0825b14": "所法本無形質。何能化現。答。無上大覺能以不思",
    "X50n0821_010:0825b15": "議神力。化現無形質法若不能化現無形質法。云",
    "X50n0821_010:0825b16": "何如來示現貪瞋等。以如來久斷三毒故。云何聲",
    "X50n0821_010:0825b17": "聞及異生等。皆能知如來心。以如來實心。即等覺",
    "X50n0821_010:0825b18": "菩薩尚不能知其少分。况降斯以下者。而能知耶。",
    "X50n0821_010:0825b19": "故知聲聞及異生等所知者。皆是如來化心耳。由",
    "X50n0821_010:0825b20": "斯義故。經說如來化無量類眾生身。即能現無量",
    "X50n0821_010:0825b21": "類眾生心也。又說如來成事智。能化身口意三業",
    "X50n0821_010:0825b22": "等。又說變化有依他心。謂依他實心以為本質。復",
    "X50n0821_010:0825b23": "自變現心心所假相。分而為眾生所緣之境。故知",
    "X50n0821_010:0825b24": "眾生所知所見者。皆是如來似相分法。非真如來。",
    "X50n0821_010:0825c01": "以真如來非心可知。非相可見故。起信云。依分別",
    "X50n0821_010:0825c02": "事識凡夫二乘心所見者。名為應身。以不知轉識",
    "X50n0821_010:0825c03": "現故。見從外來。取色分齊不能盡知故。問。既變化",
    "X50n0821_010:0825c04": "身有根有心。云何他處說無根心。答。雖說變化無",
    "X50n0821_010:0825c05": "根心等。此依二乘劣定所起虗妄根心。不依如來",
    "X50n0821_010:0825c06": "實智所起根心也。又彼劣定所化根心。無真實受",
    "X50n0821_010:0825c07": "用故論不說有化根心。佛地論云。如論說言。心無",
    "X50n0821_010:0825c08": "形故。不可變化。又說化身無心心法。此就二乘。及",
    "X50n0821_010:0825c09": "諸異生定力而說。彼定力劣不能化現無形質法。",
    "X50n0821_010:0825c10": "諸佛菩薩不思議力。皆能化現。又云但諸化色同",
    "X50n0821_010:0825c11": "實色用。化粮及心。但有相現。而無實用。故知此說。",
    "X50n0821_010:0825c12": "無根心用。亦依餘處。不依如來。",
    "X50n0821_010:0825c13": "如是三身雖皆具足(至)唯屬利他為他現故。",
    "X50n0821_010:0825c14": "此明三身同體異用也。謂自性身。具有真常。真樂",
    "X50n0821_010:0825c15": "真我真淨四種功德常者不生滅故。樂者無苦集",
    "X50n0821_010:0825c16": "故。我者極自在故。淨者無垢染故。離諸雜染者。從",
    "X50n0821_010:0825c17": "本已來一切染法不相應故。眾善所依者。具足無",
    "X50n0821_010:0825c18": "量性功德故。由其自性如如平等。故無色心等相",
    "X50n0821_010:0825c19": "用差別。以相用差別。生滅門顯故。起信云。自心真",
    "X50n0821_010:0825c20": "如相。即示摩訶衍體故。是心生滅因緣相。能示摩",
    "X50n0821_010:0825c21": "訶衍自體相用故。若自受用身。四智所攝。故能具",
    "X50n0821_010:0825c22": "足無量圓淨常徧妙色心等真實功德。唯是自己",
    "X50n0821_010:0825c23": "受用故。若他受用。及變化身。唯隨菩薩聲聞異生",
    "X50n0821_010:0825c24": "等意樂變現。似色心等。化相功德。令彼得大利樂。",
    "X50n0821_010:0826a01": "得大受用故。下約二利以攝三身。又自性身。正唯",
    "X50n0821_010:0826a02": "自利。無攝利他。以自性身。與諸有情作增上緣。令",
    "X50n0821_010:0826a03": "諸有情得利樂故。由自性身。生佛共有。故與眾生",
    "X50n0821_010:0826a04": "為增上緣。助令起發。所謂眾生於三昧。乃得平等",
    "X50n0821_010:0826a05": "見諸佛故。又與二身為所依止。故俱利攝。若自受",
    "X50n0821_010:0826a06": "用。唯屬自利。若他受用。及變化身。唯屬利他。",
    "X50n0821_010:0826a07": "又自性身依法性土(至)能依身量亦無定限。",
    "X50n0821_010:0826a08": "問。有身有土。此三身者。屬何土耶。答。法性身。依法",
    "X50n0821_010:0826a09": "性土。問。此身此土。為異不異。答。雖土即是身。身即",
    "X50n0821_010:0826a10": "是土。無有差別。然各有所屬。故亦有異。謂法性屬",
    "X50n0821_010:0826a11": "佛為法性身。法性屬法為法性土。性隨相異故。宗",
    "X50n0821_010:0826a12": "鏡云。此即於自心性相分身土之名。以自心相義",
    "X50n0821_010:0826a13": "名身。自心性義名土。故清涼疏問云。法性身。法性",
    "X50n0821_010:0826a14": "士。為別。不別。別則不名法性。性無二故。不別則無",
    "X50n0821_010:0826a15": "能所依。答。佛地論云。唯以清淨法界而為法身。亦",
    "X50n0821_010:0826a16": "以法性而為其土。性雖一味。隨身土相而分二別。",
    "X50n0821_010:0826a17": "智論云。在有情數中。名為佛性。在非情數中。名為",
    "X50n0821_010:0826a18": "法性。假說能所。而實無差。此佛身土。皆屬真如。俱",
    "X50n0821_010:0826a19": "非色攝。問。身土固知無差。亦有形量可說否。答。雖",
    "X50n0821_010:0826a20": "不可說形量大小然隨事相而現小大形量。亦無",
    "X50n0821_010:0826a21": "邊際。譬如虗空隨器各現方圓。大經云。譬如虗空",
    "X50n0821_010:0826a22": "徧至一切色非色處。又云。普賢身相如虗空。依真",
    "X50n0821_010:0826a23": "而住非國土。又云色無邊故。當知般若亦復無邊",
    "X50n0821_010:0826a24": "故。問。自受用屬何土。答。自受用即依報土。問。此報",
    "X50n0821_010:0826b01": "土者。屬何識現。答。謂圓鏡智相應無垢淨識之所",
    "X50n0821_010:0826b02": "變現。由昔三阿僧祇劫。修十勝行為淨土緣。故初",
    "X50n0821_010:0826b03": "成佛時。以彼淨識變現純淨佛土。周圓無際眾寶",
    "X50n0821_010:0826b04": "莊嚴。盡未來際。相續無窮。自受用身。依止此土。此",
    "X50n0821_010:0826b05": "土。即華藏莊嚴世界也。此淨土無量。身量亦爾。故",
    "X50n0821_010:0826b06": "起信云。身有無量色。色有無量相。相有無量好。所",
    "X50n0821_010:0826b07": "住依果。亦有無量種種莊嚴。隨所示現。即有無邊。",
    "X50n0821_010:0826b08": "不可窮盡。所以者何。皆是無量劫來無量善根所",
    "X50n0821_010:0826b09": "引生故。問。身土既無邊際。功德智慧。亦有大小邊",
    "X50n0821_010:0826b10": "際否。答意如文。問。他受用身。何土所攝。答。他受用",
    "X50n0821_010:0826b11": "身。亦依他受用土。問。此土依何識現。答。謂平等智",
    "X50n0821_010:0826b12": "相應淨識。大慈悲力之所變現。由昔因中修利他",
    "X50n0821_010:0826b13": "行。為淨土緣。故成佛時。不捨利他。隨彼十地菩薩",
    "X50n0821_010:0826b14": "所宜。以平等智大慈悲力。變為淨土。大小勝劣。形",
    "X50n0821_010:0826b15": "量不定。他受用身。依止此土。所依之土。既無定量。",
    "X50n0821_010:0826b16": "能依身量。亦復乃爾。問。變化身。依何土住。答。若變",
    "X50n0821_010:0826b17": "化身。即依變化土。問。此土是何智現。答。謂成所作",
    "X50n0821_010:0826b18": "智。大慈悲力之所變現。亦由往昔修利他行為淨",
    "X50n0821_010:0826b19": "穢土緣。故成佛時。隨地前菩薩。及聲聞異生等。所",
    "X50n0821_010:0826b20": "宜。以大慈悲力化為佛土。淨穢大小。形量不定。此",
    "X50n0821_010:0826b21": "變化身。依此土住。土既無定。身量亦爾。故肇公云。",
    "X50n0821_010:0826b22": "佛土淨豈待變而後飾。蓋是變眾人所見耳。是以",
    "X50n0821_010:0826b23": "眾生見為土石。皆是自業所起。菩薩純是妙慧。即",
    "X50n0821_010:0826b24": "是真智所為。離凡聖心。無真俗境。大經云。或現童",
    "X50n0821_010:0826c01": "男童女身。天龍及與阿修羅。乃至摩睺羅伽等。隨",
    "X50n0821_010:0826c02": "其所樂悉令現。",
    "X50n0821_010:0826c03": "自性身土一切如來(至)一佛能益一切生故。",
    "X50n0821_010:0826c04": "此明四身四土。有共不共。問。此四佛土。一切如來",
    "X50n0821_010:0826c05": "皆共耶。有不共耶。答。自性身土。一切諸佛共證。體",
    "X50n0821_010:0826c06": "無差別。故可言共。報身報土。雖是諸佛各隨自己",
    "X50n0821_010:0826c07": "淨識所變遍一切處不相障礙。亦可言共。餘二身",
    "X50n0821_010:0826c08": "土。隨諸如來所化有情。有共不共。若共化者。其土",
    "X50n0821_010:0826c09": "必共。若獨化者。其土不共。云何共化。謂諸如來同",
    "X50n0821_010:0826c10": "在一處。同此一時。各各變身變土。而身土形狀。各",
    "X50n0821_010:0826c11": "各無異。不相障礙。互相錯雜。為增上緣。令彼所化",
    "X50n0821_010:0826c12": "眾生。各各於自識上變現諸佛共化身土相分。而",
    "X50n0821_010:0826c13": "為所緣。而諸眾生。各各自謂於此一土。有一佛身。",
    "X50n0821_010:0826c14": "現通說法。饒益我等。此名諸佛共化身土。言不共",
    "X50n0821_010:0826c15": "者。唯一佛身。變一佛土。問。一身一土。足以利生。何",
    "X50n0821_010:0826c16": "用諸佛共化身土。答。諸有情類從無始來。同具佛",
    "X50n0821_010:0826c17": "種。共有佛性。法爾與諸佛互相繫屬。或多類眾生",
    "X50n0821_010:0826c18": "因緣。唯屬一佛化者。故唯一佛。隨所化眾生。變一",
    "X50n0821_010:0826c19": "身一土而引導之。不用多佛共化。或一類眾生因",
    "X50n0821_010:0826c20": "緣屬多佛共化者。故諸佛隨所化眾生。同時同處。",
    "X50n0821_010:0826c21": "各各變身變土而化導之。由此義故。諸佛隨所化",
    "X50n0821_010:0826c22": "有情。有共不共。若不爾者。多佛久住世間各各現",
    "X50n0821_010:0826c23": "身現土。空事勤劬勞苦。實為無益。何以故。以一佛",
    "X50n0821_010:0826c24": "即能利益。一切眾生故。",
    "X50n0821_010:0827a01": "此諸身土若淨若穢(至)不爾應無五十二等。",
    "X50n0821_010:0827a02": "前以所變分共不共。此以能變分共不共也。問。諸",
    "X50n0821_010:0827a03": "佛所變淨穢身土。有共不共。能變之識。亦有共不",
    "X50n0821_010:0827a04": "共否。答。此諸身土。淨穢既有共不共義而能變識。",
    "X50n0821_010:0827a05": "亦應乃爾。若從無漏識上所變淨土。此土是地上",
    "X50n0821_010:0827a06": "菩薩純善無漏共業所感。如來即從地上菩薩能",
    "X50n0821_010:0827a07": "變之識。亦是純善無漏因緣所生。此土即是道諦",
    "X50n0821_010:0827a08": "所攝。變土之識。是名為共。若如來變五蘊十二處",
    "X50n0821_010:0827a09": "十八界。則能變識相不必皆同。以隨地上菩薩所",
    "X50n0821_010:0827a10": "得圓滿戒定及慧三法因緣雜引生故。此變身之",
    "X50n0821_010:0827a11": "識。名為不共。若從有漏識上所變穢土。此土是有",
    "X50n0821_010:0827a12": "學異生有漏共業所感。如來即隨有學異生能變",
    "X50n0821_010:0827a13": "之識。亦是有漏因緣所生。此土即是苦集諦攝。此",
    "X50n0821_010:0827a14": "變土識。名之為共。若如來變善性惡性無記性。則",
    "X50n0821_010:0827a15": "能變識相。不必皆同。以隨有學異生三性隨用一",
    "X50n0821_010:0827a16": "性因緣。所引生故此變心之識。名為不共。化心既",
    "X50n0821_010:0827a17": "爾。則蘊處界等。亦與能變之識相類。故曰蘊等同。",
    "X50n0821_010:0827a18": "異。類此應知。問。能變之識。是實有體。所變蘊等身",
    "X50n0821_010:0827a19": "心。如來假化。云何類識。答。若不類識。如來應無五",
    "X50n0821_010:0827a20": "蘊十二處十八界等。故知變身變土。純是利他。如",
    "X50n0821_010:0827a21": "釋迦出世國土狹小。海水增盈。彌勒下生。世界寬",
    "X50n0821_010:0827a22": "洪。大海水減。菩薩在會。無諸丘坑。聲聞眾中。穢惡",
    "X50n0821_010:0827a23": "充滿。故知寬狹淨穢。總是有情心量所感。與佛無",
    "X50n0821_010:0827a24": "預。",
    "X50n0821_010:0827b01": "然相分等依識變現(至)心與心所定相應故。",
    "X50n0821_010:0827b02": "問。蘊既是實。云何前說假說我法。答。然相見二分。",
    "X50n0821_010:0827b03": "依識所變。名依他起。非如真如。為依他之實性。故",
    "X50n0821_010:0827b04": "說為假。問。相見二分。既是依他。即名為假云何復",
    "X50n0821_010:0827b05": "名為實。答。不爾。唯識之理。應不得成。以許自識所",
    "X50n0821_010:0827b06": "變內境皆實有故。或是自識與相見二分皆從無",
    "X50n0821_010:0827b07": "明業愛等緣所生。皆名依他起性。故二分虗實。皆",
    "X50n0821_010:0827b08": "如自識。問。內境既是實有。何故但言唯識。答。唯之",
    "X50n0821_010:0827b09": "一言。是遣離心外境。不遮內識所變。若遮內境。則",
    "X50n0821_010:0827b10": "真如亦應非是實有。以真如亦是智所緣境故。問。",
    "X50n0821_010:0827b11": "內境與識。兩皆實有。如何不言唯境但言唯識。答。",
    "X50n0821_010:0827b12": "識唯內有。不通心外。境通內外故。今恐濫同心外",
    "X50n0821_010:0827b13": "之境。故不言唯境但言唯識。或是愚夫迷執外境。",
    "X50n0821_010:0827b14": "起惑造業。受諸苦報。不解觀心勤求出離。哀愍彼",
    "X50n0821_010:0827b15": "故。欲令反觀自心。不逐前塵。脫粘內伏。發本明耀。",
    "X50n0821_010:0827b16": "說唯識言。非謂內境如外都無言唯識也。或是相",
    "X50n0821_010:0827b17": "見二分。及真如等。皆以識為自性。由無始來內因",
    "X50n0821_010:0827b18": "外緣熏習力故。展轉現起。似多分生。總此三分。故",
    "X50n0821_010:0827b19": "言唯識。問。真如是無為法。識等是有為法。何故真",
    "X50n0821_010:0827b20": "如亦有為識攝。答。真如雖是無為。亦是識之實性。",
    "X50n0821_010:0827b21": "謂依真如。不覺心起。而有其念。遂名為識。識無自",
    "X50n0821_010:0827b22": "性。不離真如。故知真如。亦是識性。所以云。三界內",
    "X50n0821_010:0827b23": "外法。唯是一心作。除識之外。無別有法。故但言唯",
    "X50n0821_010:0827b24": "識。則無法不具。故古德云。三界唯心。萬法唯識。唯",
    "X50n0821_010:0827c01": "識唯心。眼聲耳色。色不到耳。聲何觸眼。眼色耳聲。",
    "X50n0821_010:0827c02": "萬法成辦。萬法匪緣。豈觀如幻。山河大地。誰堅誰",
    "X50n0821_010:0827c03": "變。又云。目前無法。意在目前。又云。盡十方世界皎",
    "X50n0821_010:0827c04": "皎地。若有一絲頭。即是一絲頭。又云。盡十方世界",
    "X50n0821_010:0827c05": "是沙門一隻眼。盡十方世界是沙門全身。盡十方",
    "X50n0821_010:0827c06": "世界是自己光明。盡十方世界在自己光明裡。盡",
    "X50n0821_010:0827c07": "十方世界無一人不是自己。故知心心相印。祖祖",
    "X50n0821_010:0827c08": "相傳。唯此一門更無二法。但辦肯心。決不相賺。",
    "X50n0821_010:0827c09": "此論三分成立唯識(至)顯唯識理極明淨故。",
    "X50n0821_010:0827c10": "此總結論名。言三分者。謂經有三分。而論亦有三",
    "X50n0821_010:0827c11": "分故。如初稽首一頌。名宗前敬敘分。次三十頌。及",
    "X50n0821_010:0827c12": "論首末。名依教廣成分。後已依一頌。名施願分。此",
    "X50n0821_010:0827c13": "當經之三分也。或宗因喻為三分。或是相見無為。",
    "X50n0821_010:0827c14": "為三分。無不可者。謂由三分成立唯識一宗。是名",
    "X50n0821_010:0827c15": "成唯識論。亦名淨唯識者。正顯此中圓成實性。是",
    "X50n0821_010:0827c16": "唯識中極淨圓明無垢識故。",
    "X50n0821_010:0827c17": "此本論名唯識三十(至)乃得圓滿非增減故。",
    "X50n0821_010:0827c18": "此末論師出造論之所自。歸功本論主也。言此本",
    "X50n0821_010:0827c19": "論三十頌。是天親菩薩總撮瑜伽論中要義。勒成",
    "X50n0821_010:0827c20": "三十頌。依此頌故。然後成立教理。因果性相真妄",
    "X50n0821_010:0827c21": "假實有為無為一切諸法皆是唯識。如是闡明。唯",
    "X50n0821_010:0827c22": "識之理。乃得圓滿。然非離此本論之外。別立一義",
    "X50n0821_010:0827c23": "增損于其間也。",
    "X50n0821_010:0827c24": "　已依聖教及正理　　分別唯識性相義",
    "X50n0821_010:0828a01": "　所獲功德施羣生　　願共速登無上覺",
    "X50n0821_010:0828a02": "初句是依教立理。次句是造論始末。謂前八卷顯",
    "X50n0821_010:0828a03": "唯識相。末後二卷。顯唯識性故。第三句回向眾生。",
    "X50n0821_010:0828a04": "第四句是發願證果。",
    "X50n0821_010:0828a06": "成唯識論卷第十(終)"
}