{
    "T11n0320_019:0971b21": "父子合集經卷第十九",
    "T11n0320_019:0971b23": "西天譯經三藏朝散大夫",
    "T11n0320_019:0971b24": "試鴻臚卿宣梵大師賜紫",
    "T11n0320_019:0971b25": "沙門臣日稱等奉　詔譯",
    "T11n0320_019:0971b26": "淨飯王信解品第二十七",
    "T11n0320_019:0971b27": "爾時世尊，告淨飯王言：「大王！如上所說解脫",
    "T11n0320_019:0971b28": "法門，當自繫心，正念觀察，勇猛精進，決定修",
    "T11n0320_019:0971b29": "作。過去未來現在諸佛，依此得證無上菩提，",
    "T11n0320_019:0971c01": "能招世間一切富樂，能消世間一切渴愛，能",
    "T11n0320_019:0971c02": "伏世間一切我慢，能破世間一切邪見，能滅",
    "T11n0320_019:0971c03": "有情一切罪惡。未登初地凡夫異生，皆令證",
    "T11n0320_019:0971c04": "得平等法性。如是法要，非諸聲聞及辟支佛",
    "T11n0320_019:0971c05": "所行境界，唯諸菩薩之所修作。大王！應作是",
    "T11n0320_019:0971c06": "念：『我當云何於人天中得為眼目？於長夜中",
    "T11n0320_019:0971c07": "得為照明？於愛河中得為船筏？於險難處得",
    "T11n0320_019:0971c08": "為導師？無依怙者為作主宰？自得度已，復能",
    "T11n0320_019:0971c09": "度他；自解脫已，令他解脫；自得安隱，令他安",
    "T11n0320_019:0971c10": "隱；自證涅槃，復令他證。』大王！不應觀彼現在",
    "T11n0320_019:0971c11": "世間所受富樂五欲自在，諸根如幻境界如",
    "T11n0320_019:0971c12": "夢，謂於色境聲香味觸心生貪著，無滿足時。",
    "T11n0320_019:0971c13": "「大王！乃往過去無量俱胝那由他劫，有轉輪",
    "T11n0320_019:0971c14": "王名無邊稱，富貴自在，有大威德，象馬車乘",
    "T11n0320_019:0971c15": "眾寶輦輿，最勝輪寶無能壞者，已曾親近無",
    "T11n0320_019:0971c16": "量諸佛，於彼佛所種多善根，隨意所念皆得",
    "T11n0320_019:0971c17": "成就。大王！彼無邊稱王忽於一時，作是思",
    "T11n0320_019:0971c18": "惟：『我當自試福德之力，以我福故，令四天下",
    "T11n0320_019:0971c19": "所有一切樹木花果，皆得茂盛，受用無盡。』作",
    "T11n0320_019:0971c20": "是念已，彼四天下所有花果而得敷榮。大王！",
    "T11n0320_019:0971c21": "彼無邊稱王如是思惟：『我今更試自善根力，",
    "T11n0320_019:0971c22": "令四天下一切人民，若有所願，隨意無違。』作",
    "T11n0320_019:0971c23": "是念已，彼四天下所有人民，一切希求皆得",
    "T11n0320_019:0971c24": "如意。大王！彼無邊稱王復更思惟：『以我所有",
    "T11n0320_019:0971c25": "善根之力，令四天下降注香水。』作是念已，於",
    "T11n0320_019:0971c26": "四天下普雨香水。大王！彼無邊稱王復更思",
    "T11n0320_019:0971c27": "惟：『以我所有善根力故，令四天下普雨妙花。』",
    "T11n0320_019:0971c28": "作是念已，於四天下降雨種種上妙天花。大",
    "T11n0320_019:0971c29": "王！彼無邊稱王復更思惟：『以我所有善根力",
    "T11n0320_019:0972a01": "故，令四天下雨妙寶衣。』作是念已，於四天下",
    "T11n0320_019:0972a02": "悉雨寶衣。大王！彼無邊稱王復更思惟：『以我",
    "T11n0320_019:0972a03": "所有善根力故，令四天下悉皆雨銀。』作是念",
    "T11n0320_019:0972a04": "已，於四天下皆得雨銀。大王！彼無邊稱王復",
    "T11n0320_019:0972a05": "更思惟：『以我所有善根力故，令四天下降雨",
    "T11n0320_019:0972a06": "黃金。』作是念已，於四天下皆雨黃金。所以者",
    "T11n0320_019:0972a07": "何？皆由無邊稱王於往昔時與諸眾生共修",
    "T11n0320_019:0972a08": "善業之所獲得。「大王！此閻浮提大地縱廣一",
    "T11n0320_019:0972a09": "萬八千踰繕那量，復有六十俱胝諸大城郭，",
    "T11n0320_019:0972a10": "中有一城名寶莊嚴，縱廣正等十二踰繕那，",
    "T11n0320_019:0972a11": "四面平正妙巧成就，於其城外有多羅樹，七",
    "T11n0320_019:0972a12": "重行列四寶所成，金銀琉璃玻胝迦寶，裝校",
    "T11n0320_019:0972a13": "嚴飾甚可愛樂。彼金樹者，其葉花果悉皆是",
    "T11n0320_019:0972a14": "銀；彼銀樹者，其葉花果皆是黃金；吠琉璃樹，",
    "T11n0320_019:0972a15": "其葉花果皆玻胝迦；彼玻[王*梨]樹，其葉花果悉",
    "T11n0320_019:0972a16": "是琉璃。其城七重，寶網寶鈴諸妙珍琦彌覆",
    "T11n0320_019:0972a17": "其上，城外復有七重寶塹，皆以七寶所共合",
    "T11n0320_019:0972a18": "成。一一寶塹，深半由旬，廣一由旬。金沙布底，",
    "T11n0320_019:0972a19": "八功德水，澄湛盈滿。諸妙音鳥翔集其中，優",
    "T11n0320_019:0972a20": "鉢羅花、拘沒那花、鉢訥摩花、分陀利花，普遍",
    "T11n0320_019:0972a21": "開發。周匝階陛四寶合成，黃金為階，白銀成",
    "T11n0320_019:0972a22": "陛；白銀為階，黃金成陛；琉璃為階，玻[王*梨]成陛；",
    "T11n0320_019:0972a23": "玻[王*梨]為階，琉璃成陛。一一階道七寶所成，其",
    "T11n0320_019:0972a24": "傍皆植金色芭蕉。復於道首置諸寶座，巧妙",
    "T11n0320_019:0972a25": "裝校，甚可愛樂。如是富樂種種嚴飾，皆是無",
    "T11n0320_019:0972a26": "邊稱王積集廣大善根福力之所獲得。又彼",
    "T11n0320_019:0972a27": "寶莊嚴城，周匝復有八萬四千清淨園林，一",
    "T11n0320_019:0972a28": "一園中有八大池，其池各廣半踰繕那，一一",
    "T11n0320_019:0972a29": "池岸有四階陛，四寶所成巧妙嚴飾，八功德",
    "T11n0320_019:0972b01": "水充滿其中，眾色蓮華開敷彌布。於其池岸",
    "T11n0320_019:0972b02": "復有諸花：阿提目葛多花、詹博迦花、嚩始計",
    "T11n0320_019:0972b03": "花、蘇曼那花、阿輸迦花、婆師迦花，如是種種",
    "T11n0320_019:0972b04": "諸妙香花。無邊稱王與諸臣民，止住園中共",
    "T11n0320_019:0972b05": "為遊樂。大王！彼王宮城高廣嚴好，寶多羅樹",
    "T11n0320_019:0972b06": "行植於上，寶網周遍，寶鈴和鳴，出妙音響，如",
    "T11n0320_019:0972b07": "五樂聲。時彼人民賴王德化，富樂自在安隱",
    "T11n0320_019:0972b08": "而住。「大王！彼無邊稱王復於異時，如是思惟：",
    "T11n0320_019:0972b09": "『我今應往東勝身洲。』作是念已，王領四兵俱",
    "T11n0320_019:0972b10": "乘虛空，即至其處。彼諸小王皆來奉迎，各以",
    "T11n0320_019:0972b11": "國土虔誠致獻，王於彼住百千萬歲。大王！彼",
    "T11n0320_019:0972b12": "無邊稱王復自思惟：『我今當往西牛貨洲。』作",
    "T11n0320_019:0972b13": "是念已，領四兵眾俱乘虛空，即至其所。彼諸",
    "T11n0320_019:0972b14": "小王皆來奉迎，各以國土虔誠致獻，王於彼",
    "T11n0320_019:0972b15": "住百千萬歲。大王！彼無邊稱王復自思惟：『我",
    "T11n0320_019:0972b16": "今當往北俱盧洲。』作是念已，領四兵眾俱乘",
    "T11n0320_019:0972b17": "虛空，即至其所。彼諸人民歡喜歸化，王於彼",
    "T11n0320_019:0972b18": "住百千萬歲。大王！彼無邊稱王復自思惟：『我",
    "T11n0320_019:0972b19": "昔聞有三十三天住須彌頂，我今當往。』作是",
    "T11n0320_019:0972b20": "念已，即乘龍象與四兵眾，飛騰空中上須彌",
    "T11n0320_019:0972b21": "頂。時無邊稱王問御臣曰：『汝見須彌及以大",
    "T11n0320_019:0972b22": "海并四天下，其事云何？』御臣答言：『我見其相",
    "T11n0320_019:0972b23": "旋轉不定，如陶家輪。』王語御臣：『汝所見者，此",
    "T11n0320_019:0972b24": "龍象王大行未止。』王復前進，問御臣曰：『見須",
    "T11n0320_019:0972b25": "彌等，其相云何？』御臣答言：『我今見彼須彌大",
    "T11n0320_019:0972b26": "海皆悉震動。』王語臣曰：『今將至于須彌山頂，",
    "T11n0320_019:0972b27": "此龍象王小行未止。』王復前進，問御臣曰：『見",
    "T11n0320_019:0972b28": "須彌等，其相云何？』御臣答言：『我今見彼須彌",
    "T11n0320_019:0972b29": "大海不動不轉。』王語臣曰：『此龍象王，今已到",
    "T11n0320_019:0972c01": "彼須彌山頂。』時無邊稱王及四兵眾到須彌",
    "T11n0320_019:0972c02": "已，彼帝釋天主即時遙見無邊稱王，歡喜來",
    "T11n0320_019:0972c03": "迎，而作是言：『善來！大王！』即分半座，命王而坐。",
    "T11n0320_019:0972c04": "時無邊稱王即就其座，住於天上經無量歲，",
    "T11n0320_019:0972c05": "與彼天主分半同治。在彼時久，作是思惟：『可",
    "T11n0320_019:0972c06": "退彼天，我獨為主。』作是念已，王及兵眾即時",
    "T11n0320_019:0972c07": "退墮寶莊嚴城寶篋園中。「時守園者見是事",
    "T11n0320_019:0972c08": "已，告城中人，作是唱言：『今有天人退沒於此。』",
    "T11n0320_019:0972c09": "時彼國王名曰作愛，聞是說已，速嚴駕馭詣",
    "T11n0320_019:0972c10": "彼園中，見如上事，怪未曾有。即勅排備種種",
    "T11n0320_019:0972c11": "香花、末香、塗香，詣彼王所，偏袒右肩，右膝著",
    "T11n0320_019:0972c12": "地，長跪合掌，安慰問訊，白彼王言：『聖天至此，",
    "T11n0320_019:0972c13": "為當是誰？』彼即答曰：『汝昔曾聞有轉輪王名",
    "T11n0320_019:0972c14": "無邊稱不？』作愛王言：『我聞耆舊說：「昔有王名",
    "T11n0320_019:0972c15": "無邊稱，威德自在，領四天下，與四兵眾乘空",
    "T11n0320_019:0972c16": "而上三十三天。」』『汝所聞者，豈異人乎？則我身",
    "T11n0320_019:0972c17": "是。』「時無邊稱王從天退已，初聞人間飲食氣",
    "T11n0320_019:0972c18": "味不能堪任，猶如酥油，沃熱沙中。時作愛王",
    "T11n0320_019:0972c19": "見其頓弊，不能止住：『有何善說？我於來世作",
    "T11n0320_019:0972c20": "何宣傳？』時無邊稱王語作愛王曰：『我從昔來",
    "T11n0320_019:0972c21": "富貴自在王四天下，一切所須皆得如意。陞",
    "T11n0320_019:0972c22": "忉利天帝釋分座，貪無厭故從天退下，如上",
    "T11n0320_019:0972c23": "眾事當如是說。』作是語已，即便命終。」佛言：「大",
    "T11n0320_019:0972c24": "王！往昔無邊稱王者，豈異人乎？今我身是。是",
    "T11n0320_019:0972c25": "故當知，諸根如幻境界如夢，繫心正觀，勿生",
    "T11n0320_019:0972c26": "疑惑。」爾時世尊而說偈言：",
    "T11n0320_019:0972c27": "「樂求正法財，　　淨心常質直，",
    "T11n0320_019:0972c28": "　五欲不堅牢，　　智者當遠離。",
    "T11n0320_019:0972c29": "　若於法明了，　　則厭五欲樂，",
    "T11n0320_019:0973a01": "　彼善降其心，　　能破諸煩惱。",
    "T11n0320_019:0973a02": "　由斷煩惱故，　　不受諸惡道，",
    "T11n0320_019:0973a03": "　離彼業道者，　　為世所恭敬。",
    "T11n0320_019:0973a04": "　離貪欲染污，　　開示欲過失，",
    "T11n0320_019:0973a05": "　心樂利群生，　　稱世間最勝。",
    "T11n0320_019:0973a06": "　聞五欲過患，　　速能生厭離，",
    "T11n0320_019:0973a07": "　以智淨其心，　　處世無過上。",
    "T11n0320_019:0973a08": "　最勝大丈夫，　　能滅眾生惡，",
    "T11n0320_019:0973a09": "　令離彼貪行，　　處世無過上。",
    "T11n0320_019:0973a10": "　最勝大丈夫，　　能滅眾生惡，",
    "T11n0320_019:0973a11": "　令離彼嗔行，　　處世無過上。",
    "T11n0320_019:0973a12": "　最勝大丈夫，　　能滅眾生惡，",
    "T11n0320_019:0973a13": "　令離彼癡慢，　　為清淨智者。」",
    "T11n0320_019:0973a14": "爾時世尊說是偈已，為淨飯王復說法要。佛",
    "T11n0320_019:0973a15": "言：「大王！乃往過去無量世時，有轉輪王名曰",
    "T11n0320_019:0973a16": "地生，善法治世，七寶具足，所謂輪寶、象寶、馬",
    "T11n0320_019:0973a17": "寶、珠寶、兵寶、女寶、主藏臣寶。王有太子，名曰",
    "T11n0320_019:0973a18": "地天，紹繼父王轉輪王位，輔相大臣與王灌",
    "T11n0320_019:0973a19": "頂，為剎帝利灌頂聖王。於十五日月盛滿時，",
    "T11n0320_019:0973a20": "澡沐首髮洗浴身垢，著新淨衣。以諸花鬘摩",
    "T11n0320_019:0973a21": "尼天冠、種種瓔珞莊嚴其身，陞高樓上采女",
    "T11n0320_019:0973a22": "圍繞。即於東方有金輪寶，千輻具足轂輞圓",
    "T11n0320_019:0973a23": "滿，光明照曜縱廣七肘。「時地天王覩是事已：",
    "T11n0320_019:0973a24": "『我昔曾聞耆舊所說：「若剎帝利受灌頂時有",
    "T11n0320_019:0973a25": "金輪現，如前所說，當知定作轉輪聖王。」我今",
    "T11n0320_019:0973a26": "應當自試驗之。』時地天王即從座起，偏袒右",
    "T11n0320_019:0973a27": "肩，右膝著地，向輪合掌，作如是言：『此金輪寶",
    "T11n0320_019:0973a28": "當降于地。』如是禱已，依王前住。王以妙香上",
    "T11n0320_019:0973a29": "妙衣服，用拭輪寶置右掌中，而語輪曰：『我今",
    "T11n0320_019:0973b01": "欲往東勝身洲。』金輪乘空，即至彼所。地天聖",
    "T11n0320_019:0973b02": "王出現之處，其地平正布諸寶花，以王威力，",
    "T11n0320_019:0973b03": "地皆震動，井泉河池枯涸之處，八功德水悉",
    "T11n0320_019:0973b04": "皆盈滿，所謂輕清甘滑，不濁不臭，飲者無厭，",
    "T11n0320_019:0973b05": "令腹無痛。一切林木華果敷榮，諸枯槁者復",
    "T11n0320_019:0973b06": "得滋茂。王所遊處輪導其前，所至國土大小",
    "T11n0320_019:0973b07": "諸王，各以金槃盛滿銀粟，或以銀槃盛滿金",
    "T11n0320_019:0973b08": "粟，咸來奉迎安慰問訊：『善來！聖王！此土安隱，",
    "T11n0320_019:0973b09": "唯願居此治化人民，我等皆當給侍左右。』王",
    "T11n0320_019:0973b10": "即語曰：『我今不須國土珍寶，汝等應當隨順",
    "T11n0320_019:0973b11": "教誨，遠離殺生及不與取，遠離邪婬亦莫妄",
    "T11n0320_019:0973b12": "語，乃至邪見十不善業；汝等應當自住十善，",
    "T11n0320_019:0973b13": "亦教他人令住十善。孝養父母，承事師長，莫",
    "T11n0320_019:0973b14": "作非法，修行善行，亦勸他人勤行眾善。』時地",
    "T11n0320_019:0973b15": "天王與四兵眾，從勝身洲，過盡人境，漸度大",
    "T11n0320_019:0973b16": "海，至牛貨洲及俱盧洲，宣王德化。悉降伏已，",
    "T11n0320_019:0973b17": "王及輪寶還閻浮提，於王宮門依空而住。「時",
    "T11n0320_019:0973b18": "四天下變成七寶，所有一切三惡道苦，及八",
    "T11n0320_019:0973b19": "難處不善之聲，悉皆消滅，況復有彼造惡業",
    "T11n0320_019:0973b20": "者。所以者何？皆由地天轉輪聖王本願力故。",
    "T11n0320_019:0973b21": "又彼輪寶於虛空中，往來旋轉四天下時，處",
    "T11n0320_019:0973b22": "處皆生自然香稻，不假種植，淨無糠糩。又彼",
    "T11n0320_019:0973b23": "輪寶旋天下時，諸劫波樹出天寶衣，一切有",
    "T11n0320_019:0973b24": "情受用如意。又彼輪寶旋天下時，諸有重病",
    "T11n0320_019:0973b25": "皆得痊愈，唯有三病：一者、意樂；二者、叚食；三",
    "T11n0320_019:0973b26": "者、衰老。彼諸眾生壽命千歲，設有微苦，自然",
    "T11n0320_019:0973b27": "消殄。有如是等無量無邊希有之事，俱時出",
    "T11n0320_019:0973b28": "現。「時地天王，忽作是念：『我今於此富貴自在，",
    "T11n0320_019:0973b29": "頗有餘處，而勝此耶？』復自思惟：『我昔曾聞須",
    "T11n0320_019:0973c01": "彌山頂有三十三天快樂無比，今可詣彼。』與",
    "T11n0320_019:0973c02": "四兵眾即至彼所。時帝釋天主，見地天王自",
    "T11n0320_019:0973c03": "遠而來，即起奉迎，善言問訊，分座令坐，命王",
    "T11n0320_019:0973c04": "同治。時地天王經彼時久，欲退帝釋獨為天",
    "T11n0320_019:0973c05": "主。作是念已，王與兵眾墮閻浮提末土羅城。",
    "T11n0320_019:0973c06": "彼地天王久居天宮受上妙樂，忽墮人世，不",
    "T11n0320_019:0973c07": "能暫安。猶如酥油，置熱砂上，身心頓弊，無所",
    "T11n0320_019:0973c08": "堪任。「時地天王，而說偈言：",
    "T11n0320_019:0973c09": "「『王者稱自在，　　不能斷貪欲，",
    "T11n0320_019:0973c10": "　　如火益乾薪，　　是故應遠離。",
    "T11n0320_019:0973c11": "　　如渴飲鹹水，　　轉增其渴心，",
    "T11n0320_019:0973c12": "　　當知著欲者，　　無厭亦如是。",
    "T11n0320_019:0973c13": "　　如眾流入海，　　曾無滿足時，",
    "T11n0320_019:0973c14": "　　當知著欲者，　　無厭亦如是。",
    "T11n0320_019:0973c15": "　　如鏡照形容，　　顯現何曾定，",
    "T11n0320_019:0973c16": "　　當知著色者，　　無厭亦如是。",
    "T11n0320_019:0973c17": "　　如聞空谷響，　　應答無休息，",
    "T11n0320_019:0973c18": "　　當知著聲者，　　無厭亦如是。",
    "T11n0320_019:0973c19": "　　猶如盛香匲，　　受薰未甞足，",
    "T11n0320_019:0973c20": "　　當知著香者，　　無厭亦如是。",
    "T11n0320_019:0973c21": "　　如杓和美饌，　　均布用無時，",
    "T11n0320_019:0973c22": "　　當知著味者，　　無厭亦如是。",
    "T11n0320_019:0973c23": "　　如風行虛空，　　轉動曾無定，",
    "T11n0320_019:0973c24": "　　當知著觸者，　　無厭亦如是。",
    "T11n0320_019:0973c25": "　　如夢中飲水，　　不能蠲渴想，",
    "T11n0320_019:0973c26": "　　意著諸法者，　　無厭亦如是。",
    "T11n0320_019:0973c27": "　　若樂著諸欲，　　貪火轉熾然，",
    "T11n0320_019:0973c28": "　　當以淨智水，　　滅之無有餘。』",
    "T11n0320_019:0973c29": "「爾時地天轉輪聖王說是偈已，尋即遷謝。」佛",
    "T11n0320_019:0974a01": "言：「大王！地天王者豈異人乎？我身是也。」",
    "T11n0320_019:0974a02": "父子合集經卷第十九"
}