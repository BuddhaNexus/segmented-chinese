{
    "T44n1848_010:0348a04": "起信論疏筆削記卷第十",
    "T44n1848_010:0348a06": "長水沙門子󱈜錄",
    "T44n1848_010:0348a07": "論初標立。疏雖得無念等者。謂得覺無念",
    "T44n1848_010:0348a08": "之始覺也。本無起者。即四相本無念故。待何",
    "T44n1848_010:0348a09": "等者。以因不覺有始覺。今不覺既無始覺亦",
    "T44n1848_010:0348a10": "絕也。",
    "T44n1848_010:0348a11": "二釋。成論四相俱時有者以轉彼靜心。一念",
    "T44n1848_010:0348a12": "所成。一念本無念。四相無自性故。云皆無自",
    "T44n1848_010:0348a13": "立。疏三。初正釋也。如依一水而有千波。波無",
    "T44n1848_010:0348a14": "別體皆同一水。然未下對前辨異。初指昔。今",
    "T44n1848_010:0348a15": "既下顯今並可知。",
    "T44n1848_010:0348a16": "疏問下。二問答通妨二。初正問答。問中兼難。",
    "T44n1848_010:0348a17": "並可詳悉。辨竟者。前正釋是也。唯一下重釋。",
    "T44n1848_010:0348a18": "處夢士者。即金剛已還及一切異生也。大覺",
    "T44n1848_010:0348a19": "即佛位。並如前說。文易可知。",
    "T44n1848_010:0348a20": "攝論下。二引證二。初引攝論。前二句舉喻。後",
    "T44n1848_010:0348a21": "二句法合。以須臾間睡成多年夢。如有說言。",
    "T44n1848_010:0348a22": "一夢之間經歷三世。受身生死。此之謂也。此",
    "T44n1848_010:0348a23": "中下指引文意。意云。經年夢事不出須臾。無",
    "T44n1848_010:0348a24": "涯生死不出剎那。彼論剎那即今之無念。指",
    "T44n1848_010:0348a25": "彼同此也。",
    "T44n1848_010:0348a26": "楞伽下引楞伽三。初正引可知。",
    "T44n1848_010:0348a27": "二解文。意云。剎那生即無生。以無自性故。若",
    "T44n1848_010:0348a28": "非下反明也。謂若剎那不是無生。即有自性",
    "T44n1848_010:0348a29": "也。既有自性即不流轉。今既流轉。即知無有",
    "T44n1848_010:0348b01": "自性。是故無生也。是故下結也。由是剎那即",
    "T44n1848_010:0348b02": "無生故。所以契無生者。即是見剎那也。此即",
    "T44n1848_010:0348b03": "例前四相。諸念即無念故。是故得無念者。方",
    "T44n1848_010:0348b04": "覺四相唯是一心。",
    "T44n1848_010:0348b05": "淨名下三重證。不生等者。意云。無常之法必",
    "T44n1848_010:0348b06": "無自性。以無性故。即不生滅。此與楞伽文異",
    "T44n1848_010:0348b07": "義同。七識等者。亦即流轉無性。四相無念義",
    "T44n1848_010:0348b08": "故。圓覺云。知是空華即無流轉。亦無身心受",
    "T44n1848_010:0348b09": "彼生死。楞伽正文云。五識身不流轉。今云七",
    "T44n1848_010:0348b10": "識。疏筆誤爾。如來藏等者。以有實體不可泯",
    "T44n1848_010:0348b11": "故。故生滅處即如來藏。楞嚴云。生滅去來本",
    "T44n1848_010:0348b12": "如來藏妙真如性。",
    "T44n1848_010:0348b13": "疏此下三總結大意。文旨可知。然前四位",
    "T44n1848_010:0348b14": "及引經下至後段。正同圓覺依位漸證忘心",
    "T44n1848_010:0348b15": "頓證。具明此者。意令頓悟漸修自然成位。其",
    "T44n1848_010:0348b16": "猶學射心唯在的。箭有近遠。楞嚴亦云。理即",
    "T44n1848_010:0348b17": "頓悟乘悟併消。事非頓除因次第盡。由是若",
    "T44n1848_010:0348b18": "不說漸位。則階降何知。若不說頓門。則終卒",
    "T44n1848_010:0348b19": "難入。由是具說以備修行。",
    "T44n1848_010:0348b20": "隨染本覺者。亦前略說是體。文云。心體離念。",
    "T44n1848_010:0348b21": "故此段是相。文云。生二種相。故後四鏡是體",
    "T44n1848_010:0348b22": "相雙辨。文云。覺體相故。初總標。疏此二下以",
    "T44n1848_010:0348b23": "是本覺不合言生。今隨染緣還淨而顯故。有",
    "T44n1848_010:0348b24": "生義。斯則顯故名生。非創然而生也。故下文",
    "T44n1848_010:0348b25": "云。顯現法身等。生已不離者。其實即是今猶",
    "T44n1848_010:0348b26": "義說也。其猶明鏡在塵出塵其體不別。",
    "T44n1848_010:0348b27": "二徵列。疏明本等者。自隨流而還源。自垢",
    "T44n1848_010:0348b28": "染而清淨。亦即自隱而顯也。覺處不覺久被",
    "T44n1848_010:0348b29": "染塵。却復本真故云還淨。明還等者。昔以相",
    "T44n1848_010:0348c01": "隱而用廢。今以相顯而用興。其猶出塵之鏡",
    "T44n1848_010:0348c02": "形對而像生也。此之下總明二相得稱隨染",
    "T44n1848_010:0348c03": "所以也。然智淨相離自業識等染緣故不成。",
    "T44n1848_010:0348c04": "以無能顯故。故下云。若離不覺之心。則無真",
    "T44n1848_010:0348c05": "覺自相可說等。若不思議業相離彼眾生等",
    "T44n1848_010:0348c06": "染緣。故亦不成。以無能感故。故下云。諸佛如",
    "T44n1848_010:0348c07": "來唯是法身智相之身第一義諦。無有世諦",
    "T44n1848_010:0348c08": "境界。離於施作。但隨眾生見聞得益。故說為",
    "T44n1848_010:0348c09": "用。由是此二俱名隨染。",
    "T44n1848_010:0348c10": "初因。疏真如等者。謂在內為理法在外為教",
    "T44n1848_010:0348c11": "法。雖內外不同。皆名為法。由是論中。通言",
    "T44n1848_010:0348c12": "法也。此在等者。但由熏習力故。緣教修行。從",
    "T44n1848_010:0348c13": "初信位終至第十迴向也。資糧者。謂十信三",
    "T44n1848_010:0348c14": "賢具修福智。為成佛之資糧故。亦名順解脫",
    "T44n1848_010:0348c15": "分。善加行者。即暖頂忍世第一四種加行。此",
    "T44n1848_010:0348c16": "在三賢位後十地位前。加功用行以求見道",
    "T44n1848_010:0348c17": "故。亦名順決擇分善。此四加行依四尋伺四",
    "T44n1848_010:0348c18": "如實觀。觀名義名義自性。名義差別假有實",
    "T44n1848_010:0348c19": "無。如暖頂二位。同修四尋伺觀。忍世第一同",
    "T44n1848_010:0348c20": "修四如實觀。暖位修明得定發下尋伺。觀無",
    "T44n1848_010:0348c21": "所取。頂位修明增定。發上尋伺。重觀無所取。",
    "T44n1848_010:0348c22": "忍位修印順定。印前順後。發下如實智。此有",
    "T44n1848_010:0348c23": "三品。下品印無所取。中品順無能取。上品印",
    "T44n1848_010:0348c24": "無能取。言如實智者。如實遍知名等四法離",
    "T44n1848_010:0348c25": "識非有。所取若無能取亦無也。世第一位依",
    "T44n1848_010:0348c26": "無間定發上如實智雙印二空。又離所取能",
    "T44n1848_010:0348c27": "除遍計。離能取除依他起。雙印二空得圓成",
    "T44n1848_010:0348c28": "實。猶帶空相非真唯識故。彼頌云。現前立少",
    "T44n1848_010:0348c29": "物。謂是唯識性。以有所得故。非實住唯識",
    "T44n1848_010:0349a01": "也。登地已上者。初地見道。二地已上。即是",
    "T44n1848_010:0349a02": "修道。以此二位證真起行。還契於真也。非同",
    "T44n1848_010:0349a03": "地前緣教而修。故云如實。以地前是教道此",
    "T44n1848_010:0349a04": "名證道故。金剛等者。於此定位二種道中方",
    "T44n1848_010:0349a05": "便道也。義見前文。",
    "T44n1848_010:0349a06": "後果疏由前等者。即方便行為能破。生滅相",
    "T44n1848_010:0349a07": "為所破。又方便道為能顯。不生滅性為所顯。",
    "T44n1848_010:0349a08": "此根等者。以未至此位之前。根本無明與真",
    "T44n1848_010:0349a09": "淨心。常相和合成此識相。今至此位。無明既",
    "T44n1848_010:0349a10": "盡唯一心在。照體獨立與誰為合。故中論云。",
    "T44n1848_010:0349a11": "一法云何合。即顯等者。此中疏意明今論文",
    "T44n1848_010:0349a12": "隔句顯發。謂破和合識內根本無明生滅之",
    "T44n1848_010:0349a13": "相。即顯不生滅法身本覺。滅染心之中業等",
    "T44n1848_010:0349a14": "相續等相。成淳淨圓智報身始覺。今此且明",
    "T44n1848_010:0349a15": "初段顯法身義。法身即本覺。隱顯得名。今雙",
    "T44n1848_010:0349a16": "舉者。要對後始覺故也。即於等者。以六染心",
    "T44n1848_010:0349a17": "皆依無明與真和合。而得相續。今無明既盡",
    "T44n1848_010:0349a18": "和合不成。染心依何而得相續。故並隨滅。然",
    "T44n1848_010:0349a19": "諸染心皆相妄而體真。故相滅而體不滅。故",
    "T44n1848_010:0349a20": "云。不滅心體也。故令等者。比以無明和合染",
    "T44n1848_010:0349a21": "心相續故。使本覺曠劫隨流。今既無明破。染",
    "T44n1848_010:0349a22": "心滅無所拘累故。得此心却復元淨。其猶窮",
    "T44n1848_010:0349a23": "子歸家。摩尼出垢也。成淳淨圓智者。不雜故",
    "T44n1848_010:0349a24": "淳。離染故淨。無缺故圓。滅識故智。成應身始",
    "T44n1848_010:0349a25": "覺者。應字平聲呼。謂始覺智與本覺相應。即",
    "T44n1848_010:0349a26": "報身也。真諦三藏亦呼報身為應身。然此始",
    "T44n1848_010:0349a27": "覺與前本覺。皆是能成。此應身與前法身皆",
    "T44n1848_010:0349a28": "是所成。意謂識相破而性在。性即本覺。本覺",
    "T44n1848_010:0349a29": "能成法身。心相滅而智淨。智即始覺。始覺能",
    "T44n1848_010:0349b01": "成報身。此皆義說能所成也。然此段文是海",
    "T44n1848_010:0349b02": "東疏義。圭山參而用之。石壁失照作應化解。",
    "T44n1848_010:0349b03": "深為不可。以下不思議業相方是應化身故。",
    "T44n1848_010:0349b04": "若如上解。三身義足不爾。文中便成缺剩。剩",
    "T44n1848_010:0349b05": "一化身。缺一報也。有智請詳。然此下始本",
    "T44n1848_010:0349b06": "同也。以始覺是本之用。由有染故。本覺用起",
    "T44n1848_010:0349b07": "以為對治。今染緣既息。用還歸體故。轉其名",
    "T44n1848_010:0349b08": "為圓淨智也。斷德者。除淳淨智外。餘文悉是",
    "T44n1848_010:0349b09": "斷德。識與心相是所斷法。法身是彼斷所顯",
    "T44n1848_010:0349b10": "故。後之一相即是恩德。即三德備矣。若依此",
    "T44n1848_010:0349b11": "說。前之應身正當屬報文理甚順。",
    "T44n1848_010:0349b12": "初問疏問意等者。前云。依如來藏故。有生滅",
    "T44n1848_010:0349b13": "心仍說和合不相捨離。今生滅既滅真亦合",
    "T44n1848_010:0349b14": "滅。如何却云滅相續心顯現法身智淳淨耶。",
    "T44n1848_010:0349b15": "斯則約相即門以相難性也。",
    "T44n1848_010:0349b16": "初法中三。初釋正難。疏意云等者。前說心成",
    "T44n1848_010:0349b17": "識者。但是心相成識。今言識滅者。亦是心相",
    "T44n1848_010:0349b18": "滅。斯則生之與滅皆約心相不約心體故。得",
    "T44n1848_010:0349b19": "說言滅相續心顯法身等。此則約非一門性",
    "T44n1848_010:0349b20": "相不即而答也。轉難等者。意云。既若起滅不",
    "T44n1848_010:0349b21": "干心體。斯則真妄迢然。如何前云。轉彼靜心",
    "T44n1848_010:0349b22": "成起滅耶。此約性相相離義為轉難也。",
    "T44n1848_010:0349b23": "論無明下二釋轉難也。疏如此等者。意云前",
    "T44n1848_010:0349b24": "雖云相滅。但是相融歸性義說為滅。以此識",
    "T44n1848_010:0349b25": "相不離覺性故。是則真妄元無別體。而難云。",
    "T44n1848_010:0349b26": "離真有妄耶。此乃約性相不離義以答也。",
    "T44n1848_010:0349b27": "論非可懷下三雙結。成前二義也。前句結後",
    "T44n1848_010:0349b28": "義相不離性。成得轉彼靜心為起滅等。後句",
    "T44n1848_010:0349b29": "結前義。心相是無明。成得滅相續心現法身",
    "T44n1848_010:0349c01": "等。疏非一異等者。後譯本云。相與本覺非一",
    "T44n1848_010:0349c02": "非異。非是可壞非不可壞等。生滅門初已曾",
    "T44n1848_010:0349c03": "廣釋。今却以彼非一異義。成此文中非壞不",
    "T44n1848_010:0349c04": "壞義。此即約義總標也。若依下引經別釋無",
    "T44n1848_010:0349c05": "明即明故不可壞。壞則壞於明體。故涅槃具",
    "T44n1848_010:0349c06": "云。明與無明凡夫為二。智者了達其性無二。",
    "T44n1848_010:0349c07": "無二之性即是實性。若就等者。以識相即非",
    "T44n1848_010:0349c08": "心體故。所以因滅無明得菩提也。無明滅下",
    "T44n1848_010:0349c09": "結成可壞之義。此即正顯前文滅。相續心顯",
    "T44n1848_010:0349c10": "法身也。如正法念經說。水乳一處。鵝王飲之",
    "T44n1848_010:0349c11": "乳盡水在。滅惑準智者。世人皆謂斷盡惑",
    "T44n1848_010:0349c12": "結。然後證真。殊不知惑體本真全覺之不覺。",
    "T44n1848_010:0349c13": "如迷東為西誰之過耶。而欲求滅西相。然後",
    "T44n1848_010:0349c14": "見東愚之甚矣。",
    "T44n1848_010:0349c15": "二喻疏真隨妄轉者。即下淨心因無明風動。",
    "T44n1848_010:0349c16": "論水相風相不相捨離者。濕是水相。動是風",
    "T44n1848_010:0349c17": "相。動處全濕。濕處全動。是不相捨離。亦可水",
    "T44n1848_010:0349c18": "相者。波動也。風相者。亦波動也。以水之與風",
    "T44n1848_010:0349c19": "俱用彼為相故。云不相捨離。以喻一切染法",
    "T44n1848_010:0349c20": "依真而起由癡所發。染法望真。是真之相。若",
    "T44n1848_010:0349c21": "望於癡。是癡之相。如下云。以一切染法皆是",
    "T44n1848_010:0349c22": "不覺相故。又云。皆同真如性相。故此喻之疏",
    "T44n1848_010:0349c23": "真妄相依者。即下心與無明不相捨離。真體",
    "T44n1848_010:0349c24": "不變者。即下心非動性。以心性寂滅。本非動",
    "T44n1848_010:0349c25": "作。以不守自性。隨他無明。故成起滅。如水濕",
    "T44n1848_010:0349c26": "性本不動搖。由風故動也。息妄顯真者。即下",
    "T44n1848_010:0349c27": "無明滅相續則滅智性不壞此明等者意明。若",
    "T44n1848_010:0349c28": "真自性是動法者。識相滅時真性應滅。今既",
    "T44n1848_010:0349c29": "不滅。應知非自性動也。如彼水性。若自性動",
    "T44n1848_010:0350a01": "波相滅時。濕性應滅。今既不滅。應知非自性",
    "T44n1848_010:0350a02": "動也。",
    "T44n1848_010:0350a03": "三合。疏水隨風動者。即前大海因風波動也。",
    "T44n1848_010:0350a04": "以水下喻文可知。所況者。應云以心不能自",
    "T44n1848_010:0350a05": "生。要因無明以成識等。無明不能自現妄相。",
    "T44n1848_010:0350a06": "要因心方現妄相故。無明動相即心動。相無",
    "T44n1848_010:0350a07": "別體也。故前云。染法望真。是真之相。若望無",
    "T44n1848_010:0350a08": "明。是無明相也。風水相依者。即前水相風相",
    "T44n1848_010:0350a09": "不相捨離。然於中俱無形相義。喻中不言故。",
    "T44n1848_010:0350a10": "今疏中約法顯喻。以濕下喻明。心法下法說",
    "T44n1848_010:0350a11": "並可見。若據疏意。即約全奪兩亡之義。今於",
    "T44n1848_010:0350a12": "疏外別助一解。言心與無明俱無形相者。此",
    "T44n1848_010:0350a13": "約真妄各住自位時說也。舉此義者。要顯真",
    "T44n1848_010:0350a14": "妄之相不相離故。以真本無形相。約染心以",
    "T44n1848_010:0350a15": "說其相。無明亦無形相。還指染心以為其相。",
    "T44n1848_010:0350a16": "斯則住自位時雖無形相。而真妄和合共現",
    "T44n1848_010:0350a17": "染相。以此染法。亦是真如相。亦是無明相。故",
    "T44n1848_010:0350a18": "云不相捨離。如父母共生一子。此子亦是父",
    "T44n1848_010:0350a19": "之子。亦是母之兒也。問何故前喻中。只言風",
    "T44n1848_010:0350a20": "相水相不相捨離。而不云俱無形相耶。答以",
    "T44n1848_010:0350a21": "前文中但喻不相捨離義。不喻無形相義。以",
    "T44n1848_010:0350a22": "水不起波時亦有相故。風亦如是。但取分喻",
    "T44n1848_010:0350a23": "故不言無形相也。問喻中云風相水相。法中",
    "T44n1848_010:0350a24": "云俱無形相。法喻豈齊耶。答喻中就所起共",
    "T44n1848_010:0350a25": "相說。故皆云相。法中就能起自相說。故云俱",
    "T44n1848_010:0350a26": "無。雖無自相之相。而有共相之相。法喻正齊",
    "T44n1848_010:0350a27": "也。然喻中約已起。故云相。法中約未起。故云",
    "T44n1848_010:0350a28": "俱無。又喻中約合法。故云相。法中約開說。",
    "T44n1848_010:0350a29": "故云俱無也。然今法喻正意。只明無明之相",
    "T44n1848_010:0350b01": "與覺性不相捨離義。不顯無形相義。故前喻",
    "T44n1848_010:0350b02": "中不喻此也。合中雖有無形相言。正意亦要",
    "T44n1848_010:0350b03": "顯不相離。有智請詳。非為僣越。水性不動者。",
    "T44n1848_010:0350b04": "即前水非動性風息顯水者。即前云。若風止",
    "T44n1848_010:0350b05": "滅。動相則滅。濕性不壞。餘一一別配可知。",
    "T44n1848_010:0350b06": "初總標論。依淨智等者。是依真起應。如依",
    "T44n1848_010:0350b07": "鏡明現諸色像也。謂前隨染本覺之心始得",
    "T44n1848_010:0350b08": "淳淨。依此智力現應化身。與彼眾生作利益",
    "T44n1848_010:0350b09": "故。故寶性論云。何者成就自身利益。謂得解",
    "T44n1848_010:0350b10": "脫遠離煩惱障智障。得無障礙清淨法身故。",
    "T44n1848_010:0350b11": "何者他身利益。既得成就自身利益。已無始",
    "T44n1848_010:0350b12": "世來。自然依彼二種佛身。示現世間自在力",
    "T44n1848_010:0350b13": "行。是名成就他身利益。他身即應身也。故唯",
    "T44n1848_010:0350b14": "識云。大圓鏡智能現能生身土智影等。疏謂",
    "T44n1848_010:0350b15": "與等者。一切雖多不出六境。故標此也。寶性",
    "T44n1848_010:0350b16": "下引論釋義。虛空無相者。即前所依之真身",
    "T44n1848_010:0350b17": "唯是如如。及如如智周遍一切無有差別故。",
    "T44n1848_010:0350b18": "如虛空為勝智者。即能感應化之機。深厭生",
    "T44n1848_010:0350b19": "死樂求涅槃故。云勝智者。此有二類。一地上",
    "T44n1848_010:0350b20": "感勝應身。二地前等感劣應身。作六根境如",
    "T44n1848_010:0350b21": "六具顯。",
    "T44n1848_010:0350b22": "二別辨疏二。初通釋上文。顯業德者。如下云。",
    "T44n1848_010:0350b23": "身有無量色。色有無量相。相有無量好。所住",
    "T44n1848_010:0350b24": "依果。亦有無量種種莊嚴等。業根者。如下云。",
    "T44n1848_010:0350b25": "隨其所應。常能住持不毀不失。斯則橫竪皆",
    "T44n1848_010:0350b26": "依真覺故得無量無斷。勝能者。如法華云。應",
    "T44n1848_010:0350b27": "以佛身得度者。即現佛身而為說法等。有感",
    "T44n1848_010:0350b28": "斯應。不用加功。如百水不上升一月不下降。",
    "T44n1848_010:0350b29": "慈善根力法爾如此。故曰自然也。疏四顯下",
    "T44n1848_010:0350c01": "勝益者。或見形以發心。或聞法以起行。乃至",
    "T44n1848_010:0350c02": "知覺。功不唐捐。故云不虛。此上二句。猶是別",
    "T44n1848_010:0350c03": "指此文也。如此下則通釋上義。報化等者。報",
    "T44n1848_010:0350c04": "即地上所見。亦名勝應。化即地前。所見亦名",
    "T44n1848_010:0350c05": "劣應。此二種身。皆淨智所顯真如之用也。無",
    "T44n1848_010:0350c06": "始等者。即前常無斷絕也。下文自顯。",
    "T44n1848_010:0350c07": "問地得下。二問答釋妨二。初問。意云始得智",
    "T44n1848_010:0350c08": "淨相以自利。方起不思識業。以利他故。上",
    "T44n1848_010:0350c09": "云。以依智淨作勝境界。若然者則利他有始。",
    "T44n1848_010:0350c10": "何言無始耶。",
    "T44n1848_010:0350c11": "二答三。初約一佛釋。以無明下如文。言本覺",
    "T44n1848_010:0350c12": "常起用者。有其兩意。一約內熏說。即自體相",
    "T44n1848_010:0350c13": "熏習義。故下云。從無始來具無漏法。備有不",
    "T44n1848_010:0350c14": "思議業。作境界之性。依此二義恒常熏習",
    "T44n1848_010:0350c15": "等。二約應化說。應化不起者。但以妄染覆之。",
    "T44n1848_010:0350c16": "非謂本覺無此應用。亦非固心抑令不起。斯",
    "T44n1848_010:0350c17": "則過在於妄。何責於覺。實如崑竹有龍鳳之",
    "T44n1848_010:0350c18": "音。塵鏡有光明之用。如或裁之以利磨之。於",
    "T44n1848_010:0350c19": "塵則何患乎。雅韻精明而不顯發耶。",
    "T44n1848_010:0350c20": "以一下。二等諸佛釋。通約十方三世諸佛。皆",
    "T44n1848_010:0350c21": "以始覺同本故。得應用無始終也。",
    "T44n1848_010:0350c22": "此本覺下。三同眾生釋。以眾生真心與佛真",
    "T44n1848_010:0350c23": "知不別故。佛應用即是眾生應用。用即體起。",
    "T44n1848_010:0350c24": "故云無二。若就佛說。用即屬佛。若就眾生說",
    "T44n1848_010:0350c25": "即屬眾生。略同明月現在澄潭。此所現月亦",
    "T44n1848_010:0350c26": "是月影。亦是潭影。下文廣釋。",
    "T44n1848_010:0350c27": "初總標疏以空下二。初雙標空鏡二喻。若據",
    "T44n1848_010:0350c28": "論意。但明覺相有四種義。以一一義皆遍",
    "T44n1848_010:0350c29": "法界。遂舉二喻。以虛空喻周遍。以淨鏡喻",
    "T44n1848_010:0351a01": "四種。具明二喻者。若單舉空喻。則不顯四義。",
    "T44n1848_010:0351a02": "若單舉鏡喻則不顯周遍。遂舉二喻。互相顯",
    "T44n1848_010:0351a03": "發也。未必虛空亦有四義。今隨鏡說故言皆",
    "T44n1848_010:0351a04": "有也。",
    "T44n1848_010:0351a05": "一空下二單釋鏡中四義文二。初略配空者。",
    "T44n1848_010:0351a06": "此就真體本無妄染。如文云。以從本已來一",
    "T44n1848_010:0351a07": "切染法不相應故。猶如於鏡唯有性明。故云",
    "T44n1848_010:0351a08": "空也。鏡中所現但是影像。其相元無亦成空",
    "T44n1848_010:0351a09": "義。不空等者。雖無妄染。然有自體及性功德。",
    "T44n1848_010:0351a10": "若無其體將何現物。餘二可見。此四如次以",
    "T44n1848_010:0351a11": "配四義。此中雙標而後單釋者。以空隨鏡顯",
    "T44n1848_010:0351a12": "也。但釋鏡義。自挾虛空。以一一義。皆有周",
    "T44n1848_010:0351a13": "遍如虛空故。是故單釋。",
    "T44n1848_010:0351a14": "四中下二料揀。配有五對。第一性淨離垢對。",
    "T44n1848_010:0351a15": "二因隱果顯對。三空有體用對。四體相對。五",
    "T44n1848_010:0351a16": "空鏡對。一三有空義者。然空語雖同而空義",
    "T44n1848_010:0351a17": "不同。以第一就因無妄體為空。第三據果離",
    "T44n1848_010:0351a18": "妄相為空。二四有鏡義者。義亦不同。二以本",
    "T44n1848_010:0351a19": "末現物為鏡。四以隨時照物為鏡。然則一三",
    "T44n1848_010:0351a20": "非無鏡義。二四非無空義。今但取增勝配之。",
    "T44n1848_010:0351a21": "餘如本文。",
    "T44n1848_010:0351a22": "後別釋四。初空鏡三初標名。疏本無等者。以",
    "T44n1848_010:0351a23": "從本已來不相應故。非同隨相之說。未斷則",
    "T44n1848_010:0351a24": "有斷已始無。故名本無。亦非推之使無。故名",
    "T44n1848_010:0351a25": "本無。",
    "T44n1848_010:0351a26": "論遠離下。二辨相。初二句正顯空義。無法下",
    "T44n1848_010:0351a27": "一句重辨所空。疏文法喻對。顯昭然可見。",
    "T44n1848_010:0351a28": "論非覺照下。三結名疏二。初正釋二。初約妄",
    "T44n1848_010:0351a29": "無真照之功。先法說違理者。理有覺照。妄既",
    "T44n1848_010:0351b01": "違理即無覺照。既無照用。理中豈能容彼妄",
    "T44n1848_010:0351b02": "耶。由是前文云遠離也。如鏡下喻顯也。如鏡",
    "T44n1848_010:0351b03": "本有照用外物。違鏡則無照用。既無照用鏡",
    "T44n1848_010:0351b04": "中豈能容彼物耶。以照與無照非和合故。亦",
    "T44n1848_010:0351b05": "猶仁人之家。豈容不人共往。以性相違故。",
    "T44n1848_010:0351b06": "後約真無妄覺之用。先法次喻。並可知。圓覺",
    "T44n1848_010:0351b07": "云。無知覺明即斯義也。然此二義之中雖約",
    "T44n1848_010:0351b08": "妄約真。皆就無能照說也。問妄屬無明容無",
    "T44n1848_010:0351b09": "能照。真性明了教理俱成。何言無照。答今言",
    "T44n1848_010:0351b10": "真無照者。但無能所之照不無性明之照。如",
    "T44n1848_010:0351b11": "楞嚴云。性覺必明妄為明覺。今此但無妄為",
    "T44n1848_010:0351b12": "明覺之照也。疏中約所顯能。非謂但無所照",
    "T44n1848_010:0351b13": "義。爾智者詳焉。",
    "T44n1848_010:0351b14": "此約下二通妨。或問曰。次云。一切境界悉於",
    "T44n1848_010:0351b15": "中現。云何此言無可現耶。故此釋通。遍計情",
    "T44n1848_010:0351b16": "有理無依他相有性無。故知此言無可現者。",
    "T44n1848_010:0351b17": "無妄體故。下云現者。有虛相故。其次云。常住",
    "T44n1848_010:0351b18": "一心等。即明依他無體。唯是圓成則三性之",
    "T44n1848_010:0351b19": "義備矣。",
    "T44n1848_010:0351b20": "論二鏡中二。初標名出體。疏現法因者。以次",
    "T44n1848_010:0351b21": "云。現境界故。內熏因者。其次云。熏眾生故。",
    "T44n1848_010:0351b22": "亦可下重辨。斯則因義通而熏義局也。以現",
    "T44n1848_010:0351b23": "法及熏習俱名因故。現法非是熏習義故。有",
    "T44n1848_010:0351b24": "自體者。異妄無自體故。及功德者。異恒沙煩",
    "T44n1848_010:0351b25": "惱故。妄則不唯無功德兼無自體真。則不唯",
    "T44n1848_010:0351b26": "有自體兼有功德。如前文云。以有自體具足",
    "T44n1848_010:0351b27": "無量性功德故。",
    "T44n1848_010:0351b28": "二別釋。二因二。初現法因二。初正辨。疏心外",
    "T44n1848_010:0351b29": "等者。下論云。三界虛偽唯心所現。離心則無",
    "T44n1848_010:0351c01": "六塵境界。明心等者待無明熏方變諸法。若",
    "T44n1848_010:0351c02": "自出者無明斷後應出法無窮。則修斷何益。",
    "T44n1848_010:0351c03": "故知不待無明法則不出。離心等者。雖云待",
    "T44n1848_010:0351c04": "熏方出。非謂別有法自外而入為能熏耳。以",
    "T44n1848_010:0351c05": "是即心不覺為能熏故能熏既非心外。所現",
    "T44n1848_010:0351c06": "安得離真。故非外人。又此諸法全心而成。非",
    "T44n1848_010:0351c07": "謂諸法從心內出而現於外也。此即非如人",
    "T44n1848_010:0351c08": "從室內出名為現也。又非別有諸法自外而",
    "T44n1848_010:0351c09": "來。入此心中而現其影。此即非如形對於鏡",
    "T44n1848_010:0351c10": "而現其像也。以心無內外故。此二句揀濫。後",
    "T44n1848_010:0351c11": "二句正顯。如疏所明。良以不失不壞常住一",
    "T44n1848_010:0351c12": "心。故名為現。雖復等者。心境歷然染。淨宛爾",
    "T44n1848_010:0351c13": "故。諸法緣集下法喻可見。斯則性起為相故",
    "T44n1848_010:0351c14": "不失。相同於性故不壞。論常住一心者。有二",
    "T44n1848_010:0351c15": "意。一者以一切法常依不心而住故。得不出",
    "T44n1848_010:0351c16": "不入不失不壞也。二則諸法當體常住唯是",
    "T44n1848_010:0351c17": "一心。一心之外無有一法可為出入失壞也。",
    "T44n1848_010:0351c18": "故經云。世間相常住。此二義中前義為正。以",
    "T44n1848_010:0351c19": "下有論自釋成故。疏文可知。",
    "T44n1848_010:0351c20": "二釋成疏釋成。同體等者意云何。以諸法常",
    "T44n1848_010:0351c21": "依一心而住耶。故此釋云。以法即是真實性",
    "T44n1848_010:0351c22": "故。斯則以此二句轉釋前義也。據疏指配合",
    "T44n1848_010:0351c23": "如此釋。今疏却敘前文釋成此段意。謂前後",
    "T44n1848_010:0351c24": "互釋皆得故。此反明也。",
    "T44n1848_010:0351c25": "二熏習因二。初顯體離染。疏以性下順釋文。",
    "T44n1848_010:0351c26": "非直下別顯意。先法次喻。若不下反以結成。",
    "T44n1848_010:0351c27": "並可知。",
    "T44n1848_010:0351c28": "論以智下釋成因義。疏以本下約本淨。今淨",
    "T44n1848_010:0351c29": "明不動又雖下約現染不染明不動。亦先法",
    "T44n1848_010:0352a01": "後喻。並易解。此本下釋論初句。即下所說大",
    "T44n1848_010:0352a02": "智慧光明義等。後結云。乃至無有所少義故。",
    "T44n1848_010:0352a03": "又與下釋論下句。即自體相熏習義。如前引。",
    "T44n1848_010:0352a04": "勝鬘下引經論證可知。道諦即出世因。因即",
    "T44n1848_010:0352a05": "熏習義。",
    "T44n1848_010:0352a06": "論三中二。初標。名出體。疏謂真如下釋此當",
    "T44n1848_010:0352a07": "文。前在下料揀前後。性淨即初義。不空即第",
    "T44n1848_010:0352a08": "二義。如來藏者彼二在纏故。通名如來藏。但",
    "T44n1848_010:0352a09": "以空不空異耳。今明不空等者。與前不空義",
    "T44n1848_010:0352a10": "同。法身者。與前如來藏義異體同。彼隱此顯",
    "T44n1848_010:0352a11": "故。前云。依法身說本覺。後云。名如來藏。亦",
    "T44n1848_010:0352a12": "名如來法身。然法身但屬第三鏡。其後一鏡",
    "T44n1848_010:0352a13": "即是報化身也。寶性下引證。同相者。通凡聖",
    "T44n1848_010:0352a14": "故。勝相者。勝於因故。然初淨即前二義。後淨",
    "T44n1848_010:0352a15": "即後二義。出法體者。即前為二因之法也。故",
    "T44n1848_010:0352a16": "前云。謂如實不空等。今明離障。故重指之。",
    "T44n1848_010:0352a17": "論出煩下二正辨。疏麁細染心者。四麁三細。",
    "T44n1848_010:0352a18": "如下文云。染心義者。名煩惱礙。所依無明者。",
    "T44n1848_010:0352a19": "根本枝末。是六染所依法。故如下文云。無明",
    "T44n1848_010:0352a20": "義者。名為智礙。淨心出障者。出前二礙。礙即",
    "T44n1848_010:0352a21": "障也。二障既出業識等亡心無所合。故云離",
    "T44n1848_010:0352a22": "也。離和合等三段疏。即翻前和合煩惱智礙。",
    "T44n1848_010:0352a23": "成此淳淨明等三字。如疏可知。然此三字淳",
    "T44n1848_010:0352a24": "字是總。淨明為別。謂淳淨故。淳明故。淳淨即",
    "T44n1848_010:0352a25": "滿淨義。揀異菩薩等。是分淨故。淳明即滿覺",
    "T44n1848_010:0352a26": "義。揀異菩薩等。是分覺故。斯則六染盡故。謂",
    "T44n1848_010:0352a27": "之淳淨。二覺圓故。謂之淳明也。又此三字。即",
    "T44n1848_010:0352a28": "圓三德。謂如次是法身解脫般若。備此三點。",
    "T44n1848_010:0352a29": "以成大般涅槃。",
    "T44n1848_010:0352b01": "四中二。初標名顯體。論緣熏等者。緣即外緣",
    "T44n1848_010:0352b02": "為諸眾生而作發起善根之外緣。故熏習者。",
    "T44n1848_010:0352b03": "熏謂資熏。熏成習氣發善根故依法出離者。",
    "T44n1848_010:0352b04": "依於體相以起用也。",
    "T44n1848_010:0352b05": "二正釋其相論遍照等者。即明此法出離惑",
    "T44n1848_010:0352b06": "染遂成三輪不思議化也。遍照即意輪鑒機",
    "T44n1848_010:0352b07": "示現即身口設化。以此為緣熏習力故。令修",
    "T44n1848_010:0352b08": "善根也。即彼下二。初通釋上文。與彼等者。謂",
    "T44n1848_010:0352b09": "與二乘十信作差別緣。與三賢十地作平等",
    "T44n1848_010:0352b10": "緣。如下用熏習中說。",
    "T44n1848_010:0352b11": "問前下。二料揀前後二。初辨異二義。問意可",
    "T44n1848_010:0352b12": "知答中前約等者。意明前之二相與此二鏡。",
    "T44n1848_010:0352b13": "法體無二為門有殊。謂前二相以智為門故。",
    "T44n1848_010:0352b14": "云俱就始覺說。後二鏡以理為門故。云俱就",
    "T44n1848_010:0352b15": "法體說。又前約相說故。云生二種相。此約性",
    "T44n1848_010:0352b16": "說故。二種俱言法。又前約對染明淨相故。云",
    "T44n1848_010:0352b17": "智淨等。此約自性。顯大義故云。有四種大義",
    "T44n1848_010:0352b18": "與虛空等也。又前以顯為門。此以隱為門。所",
    "T44n1848_010:0352b19": "以有斯二說者。恐有人言。顯時方淨隱時不",
    "T44n1848_010:0352b20": "淨。故因說二隱。又重說二顯故。有法出離緣",
    "T44n1848_010:0352b21": "熏習。又先明二顯者。以取始覺之末文便故。",
    "T44n1848_010:0352b22": "又亦即是始覺義故。亦即隱處難信。且就顯",
    "T44n1848_010:0352b23": "處而開示故。餘義易知。",
    "T44n1848_010:0352b24": "然法下二結同一體。此明為門雖異其體是",
    "T44n1848_010:0352b25": "一。故此結同也。但今下境即是法。以是始覺",
    "T44n1848_010:0352b26": "所緣所證。故言境也。又以對體故稱用。對因",
    "T44n1848_010:0352b27": "故稱緣。斯皆不出真應之身也。",
    "T44n1848_010:0352b28": "不覺者。即梨耶識中第二義。不無覺明也。",
    "T44n1848_010:0352b29": "是則無明之別號。亦名之癡。亦名為迷無知",
    "T44n1848_010:0352c01": "等。斯約染法以明心生滅義。然生是妄生滅",
    "T44n1848_010:0352c02": "是喪滅。其中三段亦名。初體次相。後即結相",
    "T44n1848_010:0352c03": "同體。初法疏不了如理等者。如理平等本唯",
    "T44n1848_010:0352c04": "一相無不覺之異。今既不如理知。故云不了。",
    "T44n1848_010:0352c05": "不了即無明也。由無明故妄生異相。首楞嚴",
    "T44n1848_010:0352c06": "云。無同異中熾然成異也。如迷正方者。不了",
    "T44n1848_010:0352c07": "是正東故。業相等者。以論云起念起即是動。",
    "T44n1848_010:0352c08": "動即是業相也。經中亦名為起故。文云。起為",
    "T44n1848_010:0352c09": "世界靜成虛空。虛空為同。世界為異。邪方者。",
    "T44n1848_010:0352c10": "前雖迷其正方。且是不了是東。今於東處別",
    "T44n1848_010:0352c11": "作西解。故云邪方。前即迷真。此即起似也。以",
    "T44n1848_010:0352c12": "根本無明有迷真執妄二義。今論此段并下三",
    "T44n1848_010:0352c13": "細。正是初義也。下智相等即執妄義。亦即楞",
    "T44n1848_010:0352c14": "嚴背覺合塵義。經云。迷失本妙圓妙明心寶",
    "T44n1848_010:0352c15": "明妙性。認悟中迷等。此皆具明二義也。華嚴",
    "T44n1848_010:0352c16": "云。於第一義不了名為無明。此迷真也。圓覺",
    "T44n1848_010:0352c17": "云。妄認四大緣慮為身心等。此執妄也。然迷",
    "T44n1848_010:0352c18": "真必執妄執妄必迷真故。此二經各舉一義",
    "T44n1848_010:0352c19": "也。邪不離正者。西處即東故。不覺處即覺故。",
    "T44n1848_010:0352c20": "二喻。論依方迷者。依東方故迷為西方。若離",
    "T44n1848_010:0352c21": "正東即無邪西亦如依水起波。若離於水則",
    "T44n1848_010:0352c22": "無有波。",
    "T44n1848_010:0352c23": "二顯覺。疏初義者。即文云。以有不覺乃至為",
    "T44n1848_010:0352c24": "說真覺。後義者。即文云。若離不覺等。此即節",
    "T44n1848_010:0352c25": "釋論文也。良以下正辨其意。依真下顯初意。",
    "T44n1848_010:0352c26": "如依金之器方能顯金。反之則不可也。隨妄",
    "T44n1848_010:0352c27": "下顯後意。如隨器之金還待器顯。反之亦不",
    "T44n1848_010:0352c28": "可也。此乃前依覺故。迷則為妄之所損。今依",
    "T44n1848_010:0352c29": "迷顯覺則為妄之所益也。然論之大意明不",
    "T44n1848_010:0353a01": "覺與覺。皆是相待。以顯生滅染淨無有自相。",
    "T44n1848_010:0353a02": "皆不可得也。此中初言以有不覺妄想心者。",
    "T44n1848_010:0353a03": "無明所起妄想分別。由此分別能知名義故",
    "T44n1848_010:0353a04": "有言說。說於真覺。是明真覺之名待於妄立",
    "T44n1848_010:0353a05": "也。若離不覺即無真覺。自相可說者。是反明",
    "T44n1848_010:0353a06": "真覺必待不覺若不相待即無自相。待他而",
    "T44n1848_010:0353a07": "有。豈成自相。自相既無。他亦不立。是顯染淨",
    "T44n1848_010:0353a08": "無所得義故。後譯云。然彼不覺自無實相。不",
    "T44n1848_010:0353a09": "離本覺。復待不覺以說真覺。不覺既無。真覺",
    "T44n1848_010:0353a10": "亦遣。如下文云。當知一切染法淨法皆悉相",
    "T44n1848_010:0353a11": "待。無有自相可說故。圓覺云。依幻說覺亦名",
    "T44n1848_010:0353a12": "為幻智。論亦云。若世諦如毫釐許有實者。第",
    "T44n1848_010:0353a13": "一義諦亦應有實。此之謂也。",
    "T44n1848_010:0353a14": "起信論疏筆削記卷第十"
}