{
    "T29n1562_030:0509b02": "阿毘達磨順正理論卷第三十",
    "T29n1562_030:0509b04": "尊者眾賢造",
    "T29n1562_030:0509b05": "三藏法師玄奘奉　詔譯",
    "T29n1562_030:0509b06": "10 十辯緣起品第三之十",
    "T29n1562_030:0509b07": "已辯緣起。即於此中就位差別分成四有，中、",
    "T29n1562_030:0509b08": "生、本、死，如前已釋。善等差別、三界有無，今當",
    "T29n1562_030:0509b09": "略辯。頌曰：",
    "T29n1562_030:0509b10": "於四種有中，　　生有唯染污，",
    "T29n1562_030:0509b11": "由自地煩惱，　　餘三無色三。",
    "T29n1562_030:0509b12": "論曰：於四有中，生有唯染，決定非善、無覆無",
    "T29n1562_030:0509b13": "記。由何等惑，一切煩惱？諸煩惱染，諸生有耶？",
    "T29n1562_030:0509b14": "不爾。云何？但由自地，謂生此地，唯由此地中",
    "T29n1562_030:0509b15": "一切煩惱，生有成染污。諸煩惱中，無一煩惱",
    "T29n1562_030:0509b16": "於結生位無潤功能，然諸結生唯煩惱力，非",
    "T29n1562_030:0509b17": "由纏垢。所以者何？以自力行悔覆纏等，要由",
    "T29n1562_030:0509b18": "思擇方現起故。然此位中身心昧劣，要任運",
    "T29n1562_030:0509b19": "惑方可現行。唯有隨眠數習力勝，故諸煩",
    "T29n1562_030:0509b20": "惱能數現行，於結生時任運現起。諸纏及",
    "T29n1562_030:0509b21": "垢數習力劣，非不思擇而得現前，是故結",
    "T29n1562_030:0509b22": "生非諸纏垢。有餘師說：我慢、我愛，諸有情",
    "T29n1562_030:0509b23": "類數數現行，結生位中隨一現起，行相微",
    "T29n1562_030:0509b24": "細不捨相續，故染生有唯此二能。此二非無，",
    "T29n1562_030:0509b25": "然非唯此，聖結生有此不行故，亦有現起無",
    "T29n1562_030:0509b26": "有愛故。此慢及愛，我見所資，或有希求我斷",
    "T29n1562_030:0509b27": "滅者，故非此二皆數現行，由此極成，但由自",
    "T29n1562_030:0509b28": "地諸煩惱力染污生有，餘中有等一一通三，",
    "T29n1562_030:0509b29": "謂彼皆通善、染、無記。應知中有初續剎那亦",
    "T29n1562_030:0509c01": "必染污，猶如生有。如是四有，何界所繫？欲色",
    "T29n1562_030:0509c02": "具四，無色唯三，非無色業感中有果，辯中有",
    "T29n1562_030:0509c03": "中已具思擇。有情於此四種有中，由何而",
    "T29n1562_030:0509c04": "住？頌曰：",
    "T29n1562_030:0509c05": "有情由食住，　　段欲體唯三，",
    "T29n1562_030:0509c06": "非色不能益，　　自根解脫故。",
    "T29n1562_030:0509c07": "觸思識三食，　　有漏通三界，",
    "T29n1562_030:0509c08": "意成及求生，　　食香中有起。",
    "T29n1562_030:0509c09": "前二益此世，　　所依及能依，",
    "T29n1562_030:0509c10": "後二於當有，　　引及起如次。",
    "T29n1562_030:0509c11": "論曰：經說世尊自悟一法、正覺正說，謂諸有",
    "T29n1562_030:0509c12": "情一切無非由食而住。何等為食？食有四種：",
    "T29n1562_030:0509c13": "一段、二觸、三思、四識。段有二種，謂細及麁。",
    "T29n1562_030:0509c14": "細謂中有食，香為食故；及天劫初食，無變穢",
    "T29n1562_030:0509c15": "故，如油沃砂。散入支故。或細污蟲嬰兒等",
    "T29n1562_030:0509c16": "食，說名為細，翻此為麁。如是段食，唯在欲",
    "T29n1562_030:0509c17": "界，離段食貪生上界故，非上界身依外緣",
    "T29n1562_030:0509c18": "住。色界雖有能益大種而非段食，如非妙欲。",
    "T29n1562_030:0509c19": "如色界中雖有微妙色聲觸境，而不引生增",
    "T29n1562_030:0509c20": "上貪故，不名妙欲。如是雖有最勝微妙能攝",
    "T29n1562_030:0509c21": "益觸，而畢竟無分段吞噉，故非段食。雖非段",
    "T29n1562_030:0509c22": "食攝，而非無食義。如喜雖非四食中攝，而經",
    "T29n1562_030:0509c23": "說為食，以有食義故。如契經言：我食喜食，由",
    "T29n1562_030:0509c24": "喜食久住，如極光淨天。若爾，欲界亦應唯口",
    "T29n1562_030:0509c25": "分段吞噉方名段食。不爾，欲界吞噉為門，餘",
    "T29n1562_030:0509c26": "可相從立此名故。非於色界少有吞噉，可令",
    "T29n1562_030:0509c27": "餘觸從彼為名，是故二界無相類失。若人生",
    "T29n1562_030:0509c28": "在北俱盧洲，離段吞噉，壽豈斷壞？雖不斷壞，",
    "T29n1562_030:0509c29": "而所依身形色瘦損，若為存活？若爾，如何",
    "T29n1562_030:0510a01": "彼由食住？香等為食非要吞噉，彼定常嗅如",
    "T29n1562_030:0510a02": "意妙香，或觸可愛風等妙觸。又彼身中有",
    "T29n1562_030:0510a03": "能益煖。或非欲界皆資段食，亦非段食定唯",
    "T29n1562_030:0510a04": "欲界，從多就勝故作是言，下有上無，不應為",
    "T29n1562_030:0510a05": "難。然段食體事別十三，以處總收唯有三",
    "T29n1562_030:0510a06": "種，謂唯欲界香、味、觸三。一切皆為段食自體，",
    "T29n1562_030:0510a07": "可成段別而吞噉故，謂以口鼻分分受之，以",
    "T29n1562_030:0510a08": "少從多故作是說。雖非吞噉，但能益身令",
    "T29n1562_030:0510a09": "得久住，亦細食攝，猶如影光炎涼塗洗。又劫",
    "T29n1562_030:0510a10": "初位地味等食亦名段食，分段受故。又諸",
    "T29n1562_030:0510a11": "飲等亦名段食，皆可段別而受用故。有餘師",
    "T29n1562_030:0510a12": "說：一切食中此最為勝，以於攝益根大種中",
    "T29n1562_030:0510a13": "強而速故。豈不求食為除飢渴，如何飢渴亦",
    "T29n1562_030:0510a14": "名為食？由此二種亦於根大能增益故，如按",
    "T29n1562_030:0510a15": "摩等。又於飲食無希欲心，身便瘦損，故二名",
    "T29n1562_030:0510a16": "食。又有飢渴方名無病，故為食事此二勝餘。",
    "T29n1562_030:0510a17": "色處應言是段食，不應言是段段別噉故。",
    "T29n1562_030:0510a18": "若爾，何故言三處為體？以約食說，故但言三。",
    "T29n1562_030:0510a19": "色處何緣不名為食？是不至取根所行故。以",
    "T29n1562_030:0510a20": "契經說：段食非在手中器中可成食事，要入",
    "T29n1562_030:0510a21": "鼻口、牙齒咀嚼、津液浸潤、進度喉嚨、墮生",
    "T29n1562_030:0510a22": "藏中漸漸消化、味勢熟德流諸脈中攝益",
    "T29n1562_030:0510a23": "諸蟲乃名為食，爾時方得成食事故。若在手",
    "T29n1562_030:0510a24": "器以當為名，如天授名那落迦等。雖彼分段",
    "T29n1562_030:0510a25": "總得食名，而成食時唯香味觸，爾時唯此為",
    "T29n1562_030:0510a26": "根境故。若總分段皆名食者，聲不相應亦應",
    "T29n1562_030:0510a27": "是食。非聲等物在彼段中，可如香等亦名為",
    "T29n1562_030:0510a28": "食，以不相續、無形段故；非無形段、不相續",
    "T29n1562_030:0510a29": "物能住持身可成食事。又如何知色處非食？",
    "T29n1562_030:0510b01": "身內攝益根大功能，如香味觸不別見故，爾",
    "T29n1562_030:0510b02": "時不生彼境識故。且香與味為食極成，不待",
    "T29n1562_030:0510b03": "成立。見塗洗等於身攝益，觸有功能。夫食必",
    "T29n1562_030:0510b04": "依味勢熟德於身損益，思擇是非形顯俱非",
    "T29n1562_030:0510b05": "味勢熟德，於身損益無有功能。生自識時尚",
    "T29n1562_030:0510b06": "不損益自根大種，況入身已不生自識能為",
    "T29n1562_030:0510b07": "食事？見日月輪等能損益眼根，是觸功能，",
    "T29n1562_030:0510b08": "非形顯力。豈不苦樂與識俱生，此二能為損",
    "T29n1562_030:0510b09": "益事故，色處於眼亦為損益。理不應然，眼與",
    "T29n1562_030:0510b10": "明等應成食故。然彼為境，順苦樂觸能為食",
    "T29n1562_030:0510b11": "事，色處不然。見安繕那籌等諸色，眼不增損，",
    "T29n1562_030:0510b12": "要至眼中眼方增損，是故段食定非色處。又",
    "T29n1562_030:0510b13": "與極成香等段食有共不共差別相故。又諸",
    "T29n1562_030:0510b14": "段食要進口中咀嚼令碎，壞其形顯香味觸",
    "T29n1562_030:0510b15": "增，方成食事。非未咀嚼香味觸增，分明可了",
    "T29n1562_030:0510b16": "如已咀嚼，故唯香味觸是真實食體，唯為此",
    "T29n1562_030:0510b17": "三設功勞故。若爾，何故於契經中稱讚段食",
    "T29n1562_030:0510b18": "具色香味？為令欣樂，兼讚助緣，如亦讚言恭",
    "T29n1562_030:0510b19": "敬施與，豈即恭敬亦名段食？然成段食具正",
    "T29n1562_030:0510b20": "助緣。如有讚華林具華果影水，豈影與水亦",
    "T29n1562_030:0510b21": "即是林？或此經中讚所捨受，不言食體是色",
    "T29n1562_030:0510b22": "香味。又先已說。先說者何？謂以當為名，爾時",
    "T29n1562_030:0510b23": "實非食，讚假名食具色香味，非辯真食，有何",
    "T29n1562_030:0510b24": "相違？又歎食德，非辯食體。醫論所言：有可愛",
    "T29n1562_030:0510b25": "飲食，具色香味觸。亦得非體。又舉色相，表",
    "T29n1562_030:0510b26": "香味觸亦妙可欣，故作是說。經何不讚食具",
    "T29n1562_030:0510b27": "觸邪？讚具色等已說觸故，非有惡觸具妙色",
    "T29n1562_030:0510b28": "等，故有妙觸不說自成。又唯觸處是真食",
    "T29n1562_030:0510b29": "體，讚此食體有色香味，故經說食體無缺減。",
    "T29n1562_030:0510c01": "然上座言：所飲噉聚皆是食體，無別說故。諸",
    "T29n1562_030:0510c02": "所飲噉聚消變時，一切皆能增血肉等，任持",
    "T29n1562_030:0510c03": "相續令不斷壞，是故一切皆名為食。彼言非",
    "T29n1562_030:0510c04": "理。所以者何？雖無別說，應別取故。如契經",
    "T29n1562_030:0510c05": "說：業為生因。豈此生因通無漏業？豈餘非",
    "T29n1562_030:0510c06": "業並非生因？又如經言：非黑非白無異熟",
    "T29n1562_030:0510c07": "業能盡諸業。豈如是相業皆能盡諸業？豈",
    "T29n1562_030:0510c08": "一切業皆是所盡？又如經言：識生住起。應",
    "T29n1562_030:0510c09": "知即是苦生病住老死起義，非無漏識可說",
    "T29n1562_030:0510c10": "此言。如是等經其例非一，雖無別說而應別",
    "T29n1562_030:0510c11": "取。聚中若有食相食用，唯應取彼為食非餘，",
    "T29n1562_030:0510c12": "故此因不能證色亦是食。又彼所說，諸所飲",
    "T29n1562_030:0510c13": "噉聚消變時，一切皆能增血肉等，任持相續",
    "T29n1562_030:0510c14": "令不斷壞。定知如是，應設誠言；既不說因，寧",
    "T29n1562_030:0510c15": "知形顯於消變位？如香味觸增血肉等、能任",
    "T29n1562_030:0510c16": "持身，是故食體唯香味觸，非色不能益自根",
    "T29n1562_030:0510c17": "解脫故。夫名食者，必先資益自根大種，後乃",
    "T29n1562_030:0510c18": "及餘。飲噉色時，於自根大尚不為益，況能及",
    "T29n1562_030:0510c19": "餘？由彼諸根境各別故。有時見色生喜樂者，",
    "T29n1562_030:0510c20": "緣色觸生，是食非色。如斯理趣，前已具辯。又",
    "T29n1562_030:0510c21": "不還者及阿羅漢解脫食貪，雖見妙食而不",
    "T29n1562_030:0510c22": "生喜，無所益故。已說段食界繫及體，觸思識",
    "T29n1562_030:0510c23": "三次當顯示。觸謂根境識三和所生心所，緣",
    "T29n1562_030:0510c24": "起中已廣思擇。思謂意業，識謂了境。此三唯",
    "T29n1562_030:0510c25": "有漏，通三界皆有。如是四食體，總有十六事。",
    "T29n1562_030:0510c26": "唯後三食說有漏言，顯香等三不濫無漏。何",
    "T29n1562_030:0510c27": "緣無漏觸等非食？食謂能牽能資諸有可厭",
    "T29n1562_030:0510c28": "可斷愛生長處；無漏雖資他所牽有，而自無",
    "T29n1562_030:0510c29": "有牽有功能，非可厭斷愛生長處，故不建立",
    "T29n1562_030:0511a01": "在四食中。即由此因望他界地，雖有漏法，亦",
    "T29n1562_030:0511a02": "非食體；他界地法雖亦為因能資現有，而不",
    "T29n1562_030:0511a03": "能作牽後有因，故不名食。諸無漏法現在前",
    "T29n1562_030:0511a04": "時，雖能為因資根大種，而不能作牽後有因。",
    "T29n1562_030:0511a05": "雖暫為因資根大種，而但為欲成已勝依，速",
    "T29n1562_030:0511a06": "趣涅槃、永滅諸有。自地有漏現在前時，資現",
    "T29n1562_030:0511a07": "令增能招後有。由此已釋段食為因招後有",
    "T29n1562_030:0511a08": "義。謂觸等食牽後有時，亦牽當來內法香",
    "T29n1562_030:0511a09": "等；現內香等資觸等因令牽當有，亦能自",
    "T29n1562_030:0511a10": "取當來香等為等流果。是故段食與後有因",
    "T29n1562_030:0511a11": "同一果故，亦能牽有，故名為食。然香味觸體",
    "T29n1562_030:0511a12": "類有三，謂異熟生、等流、長養。由外香等覺發",
    "T29n1562_030:0511a13": "身中內香味觸令成食事，故所說食其理定",
    "T29n1562_030:0511a14": "成。云何？應知觸思識食，俱時而起、事用有",
    "T29n1562_030:0511a15": "殊，若謂此三事用無別，三食差別應不得成，",
    "T29n1562_030:0511a16": "如一摶中具香味觸用別難知，故立一段食",
    "T29n1562_030:0511a17": "名。觸等用別，不應同彼，共不共知有差別",
    "T29n1562_030:0511a18": "故，如香味觸世共同知是一食性，觸等不",
    "T29n1562_030:0511a19": "爾。又觸思識體用微細故別分三，香等不",
    "T29n1562_030:0511a20": "爾。又雖俱起，隨一增故，果現行時非無差",
    "T29n1562_030:0511a21": "別。是故三體差別極成。如契經說：食有四種，",
    "T29n1562_030:0511a22": "能令部多有情安住，及能資益諸求生者，言",
    "T29n1562_030:0511a23": "部多者顯已生義，諸趣生已皆謂已生。復",
    "T29n1562_030:0511a24": "說求生，為何所目？此目中有，由佛世尊以",
    "T29n1562_030:0511a25": "五種名說中有故。何等為五？一者意成，從意",
    "T29n1562_030:0511a26": "生故，是牽引業所引果義。若爾，此應有太",
    "T29n1562_030:0511a27": "過失。不爾，中有不攬外緣精血等物以成身",
    "T29n1562_030:0511a28": "故。二者求生，多喜尋察當生處故。生謂生有，",
    "T29n1562_030:0511a29": "中有多求趣生有處。三者食香，身資香食往",
    "T29n1562_030:0511b01": "生處故。四者中有，死生二有中間有故。五者",
    "T29n1562_030:0511b02": "名起，死有無間支體無缺身頓起故，或復對",
    "T29n1562_030:0511b03": "向當生決定暫時起故。如契經說：有壞自體",
    "T29n1562_030:0511b04": "起，有壞世間生。起謂中有。又經說：有補特伽",
    "T29n1562_030:0511b05": "羅，已斷起結、未斷生結。何緣說食唯有四",
    "T29n1562_030:0511b06": "種？一切有為皆有食用，經說涅槃亦有食",
    "T29n1562_030:0511b07": "故。如契經說：涅槃有食，所謂覺支。雖諸有",
    "T29n1562_030:0511b08": "為皆有食用，而就勝說。謂大仙尊為所化",
    "T29n1562_030:0511b09": "者，就資有勝唯說四食。如契經說：二因二",
    "T29n1562_030:0511b10": "緣能生正見，非淨戒等，於正見生無因緣",
    "T29n1562_030:0511b11": "用。四食勝用其相云何？謂初二食能益此",
    "T29n1562_030:0511b12": "身所依能依，後之二食能引當有、能起當",
    "T29n1562_030:0511b13": "有，如次資益引起色名二種有身，故立四食。",
    "T29n1562_030:0511b14": "所依謂色，即有根身；能依謂名，即心心所。",
    "T29n1562_030:0511b15": "此中段食資益所依，以有根身由此住故；此",
    "T29n1562_030:0511b16": "中觸食資益能依，以心心所由此活故。如是",
    "T29n1562_030:0511b17": "二食於已生有資益功能最為殊勝。思為引",
    "T29n1562_030:0511b18": "業，識為種子，引起當有。謂由業故，能引當",
    "T29n1562_030:0511b19": "來名色二有。業既引已，愛潤識種，能令當有",
    "T29n1562_030:0511b20": "名色身起。故契經說：業為生因，愛為起因。如",
    "T29n1562_030:0511b21": "是二食，於未生有引起功能最為殊勝，故唯",
    "T29n1562_030:0511b22": "說此四種為食。此四食中，後二如生母，生未",
    "T29n1562_030:0511b23": "生故；前二如養母，養已生故。次第異者，舉現",
    "T29n1562_030:0511b24": "見生因果差別，為顯名色二有無始，故說前",
    "T29n1562_030:0511b25": "際不可了知。謂如此生，已起名色為依，引起",
    "T29n1562_030:0511b26": "感餘生業，愛所潤識能為種故，令當來世名",
    "T29n1562_030:0511b27": "色果起。如是此生所有名色，以次前世名色",
    "T29n1562_030:0511b28": "為依，所引諸業，愛潤識種為因故起。即彼前",
    "T29n1562_030:0511b29": "生所依名色，復以前世名色為依，所引諸業，",
    "T29n1562_030:0511c01": "愛潤識種為因故起。如是展轉前前為依，",
    "T29n1562_030:0511c02": "是故名色二有無始。或諸眾生有三種別，一",
    "T29n1562_030:0511c03": "偏愛樂現可愛境、二多希求當可愛境、三",
    "T29n1562_030:0511c04": "於諸境起處中捨。段食總益此三眾生，觸食",
    "T29n1562_030:0511c05": "別益愛現境者，思食別益希當境者，識食別",
    "T29n1562_030:0511c06": "益處中捨者，故唯說此四種為食。有說：受為",
    "T29n1562_030:0511c07": "生死根本，段食是受所受境界，觸食是受所",
    "T29n1562_030:0511c08": "領近因，思是遠因，識是所依，故唯說此四種",
    "T29n1562_030:0511c09": "為食。或復段食能長境貪，長養諸根及大種",
    "T29n1562_030:0511c10": "故。如是境貪，能廣於觸和合三事令生觸故。",
    "T29n1562_030:0511c11": "觸能引受，是所領故。受復能作希望思因，為",
    "T29n1562_030:0511c12": "受希望境及生故。希望思力令愛增廣，由思",
    "T29n1562_030:0511c13": "欣樂虛妄樂故。愛能潤識令續生有，要染污",
    "T29n1562_030:0511c14": "心能結生故。識能生起名色有芽，名色由",
    "T29n1562_030:0511c15": "識而生長故。由斯故說，若於段食斷遍知時",
    "T29n1562_030:0511c16": "亦斷遍知五妙欲染，若於觸食斷遍知時亦",
    "T29n1562_030:0511c17": "斷遍知樂等三受，若於思食斷遍知時亦斷",
    "T29n1562_030:0511c18": "遍知欲等三愛，若於識食斷遍知時亦斷遍",
    "T29n1562_030:0511c19": "知名色二有。有說：觀此能治四倒，故說四食。",
    "T29n1562_030:0511c20": "由不觀察段等四種，如次能起淨樂常我四",
    "T29n1562_030:0511c21": "種顛倒。經說四食，能令部多有情安住，及能",
    "T29n1562_030:0511c22": "資益諸求生者。此示四食能資居止三有眾",
    "T29n1562_030:0511c23": "生，謂居生有、本有、中有，如其次第，除居死有，",
    "T29n1562_030:0511c24": "居死有中食無能故。言部多者，謂居生有，食",
    "T29n1562_030:0511c25": "持生有，故說令安。意顯生有唯一念故，要由",
    "T29n1562_030:0511c26": "食持方能牽後。言有情者，謂居本有，居本有",
    "T29n1562_030:0511c27": "中可共言說，異非情故名為有情，食持本有",
    "T29n1562_030:0511c28": "故說令住，住謂當位相續不斷。言求生者，謂",
    "T29n1562_030:0511c29": "居中有，居中有中求生有故，食持中有令",
    "T29n1562_030:0512a01": "趣當生不可迴轉，故名資益。或復眾生略有",
    "T29n1562_030:0512a02": "三種，一具煩惱、二離煩惱、三餘煩惱。具煩惱",
    "T29n1562_030:0512a03": "者名為部多，於五趣中數數生故，食能持彼，",
    "T29n1562_030:0512a04": "故說令安。正觀既闕，無求出心，於生死中情",
    "T29n1562_030:0512a05": "安止故。如闕眼者無行動心，隨其所居而安",
    "T29n1562_030:0512a06": "止故。離煩惱者名為有情，唯世俗說有情數",
    "T29n1562_030:0512a07": "故，食能持彼，故說令住。如眾緣力持故壞車",
    "T29n1562_030:0512a08": "暫往餘方，故名為住。餘煩惱者名為求生，",
    "T29n1562_030:0512a09": "容有希求當來合故。和合生有，其義無別。",
    "T29n1562_030:0512a10": "餘煩惱者容有希求，乃至行盡生有身故，食",
    "T29n1562_030:0512a11": "能持彼故言資益，謂資益彼至行盡位。或有",
    "T29n1562_030:0512a12": "情類略有二種，所謂已生、將生差別。諸已生",
    "T29n1562_030:0512a13": "者名部多有情，諸將生者唯說為求生。諸已",
    "T29n1562_030:0512a14": "生者復有二種：一者受用先行業果，名為部",
    "T29n1562_030:0512a15": "多；二者受用現士用果，名為有情。由先世食，",
    "T29n1562_030:0512a16": "令現身中色力樂辯，壽得安立。由現世食，",
    "T29n1562_030:0512a17": "唯令現身相續無斷，故說名住。或令安者唯",
    "T29n1562_030:0512a18": "令不壞，言令住者令成士用。持將生者令",
    "T29n1562_030:0512a19": "趣正生，故言資益諸求生者。有說：部多求",
    "T29n1562_030:0512a20": "生各別，為簡別故說有情言，以說非情亦有",
    "T29n1562_030:0512a21": "食故。如契經說：我說大海及大河等悉皆有",
    "T29n1562_030:0512a22": "食。為簡彼故，顯此所明是有情食，非大海等。",
    "T29n1562_030:0512a23": "若爾，此言應成無用，說段食等簡義已成，",
    "T29n1562_030:0512a24": "非段等食資海等故。唯有情類有段等食，",
    "T29n1562_030:0512a25": "故有情言無簡別用。乍可為簡別說部多",
    "T29n1562_030:0512a26": "言，以部多言中兼顯實義，為欲遮遣非實有",
    "T29n1562_030:0512a27": "情執為有情，故作是說。謂諸外道無明所",
    "T29n1562_030:0512a28": "盲，執諸叢林皆有思慮，有見等故亦名有情，",
    "T29n1562_030:0512a29": "此亦必應資段食等。為簡彼故須說實言，如",
    "T29n1562_030:0512b01": "是實言顯極成義。共許有思慮，謂極成有情，",
    "T29n1562_030:0512b02": "此極成有情，方資段等食，非不共許思慮有",
    "T29n1562_030:0512b03": "情。何故世尊不唯略說食有四種令有情安，",
    "T29n1562_030:0512b04": "部多、求生二言何用？豈不已說，為顯已生中",
    "T29n1562_030:0512b05": "有等異故作是說。但說由食令有情安，於義",
    "T29n1562_030:0512b06": "已周，何勞復說？已生中有差別等義，餘契經",
    "T29n1562_030:0512b07": "中已作是說：有情無不由食而存。此中為遮",
    "T29n1562_030:0512b08": "謗中有論，及為顯示生有近因，故說部多、求",
    "T29n1562_030:0512b09": "生差別。或復勿有謂阿羅漢、有學、異生食無",
    "T29n1562_030:0512b10": "差別，故說三句顯食有殊。謂諸異生受諸飲",
    "T29n1562_030:0512b11": "食多由煩惱，諸阿羅漢受諸飲食但為支",
    "T29n1562_030:0512b12": "身，諸有學者受諸飲食雖多生厭而有煩",
    "T29n1562_030:0512b13": "惱。為顯諸食雖並支身，有唯應受用、有亦須",
    "T29n1562_030:0512b14": "斷者，故須具顯如是三句。言於段食斷遍知",
    "T29n1562_030:0512b15": "者，前雖說斷，未了是何？後說遍知顯是此斷，",
    "T29n1562_030:0512b16": "或伏緣彼煩惱名斷。永拔其根故名遍知。",
    "T29n1562_030:0512b17": "若爾，不應作如是說：若於段食斷遍知時亦",
    "T29n1562_030:0512b18": "斷遍知五妙欲染。五妙欲染得永斷時，段食",
    "T29n1562_030:0512b19": "由斯可名為斷。雖有此理，而佛為彰俱時斷",
    "T29n1562_030:0512b20": "故作如是說，以於段食緣縛斷時，五妙欲貪",
    "T29n1562_030:0512b21": "其體名斷。雖有此理，而不應說段食斷時五",
    "T29n1562_030:0512b22": "欲貪斷，色聲二種非段食故。此責不然，色聲",
    "T29n1562_030:0512b23": "二種與段食體同對治故。諸修觀者厭段食",
    "T29n1562_030:0512b24": "故，遍捨欲界故作是說。或此中說五妙欲",
    "T29n1562_030:0512b25": "染非唯色等五境界貪。若爾，是何非賢聖事",
    "T29n1562_030:0512b26": "說名為欲？不離此界諸所起貪說名欲染，色",
    "T29n1562_030:0512b27": "等五境能順增貪名五妙欲，此五妙欲所屬",
    "T29n1562_030:0512b28": "之界亦得此名。此界中貪，依此緣此五妙欲",
    "T29n1562_030:0512b29": "界，故名五妙欲染。此意說言，若段食斷，欲界",
    "T29n1562_030:0512c01": "諸貪皆悉得斷，以此與彼同對治故。非貪斷",
    "T29n1562_030:0512c02": "時段食必斷，段食斷時諸貪必斷，是故契經",
    "T29n1562_030:0512c03": "作如是說。有釋為顯段食斷言，唯據斷除修",
    "T29n1562_030:0512c04": "所斷染，故說斷五妙欲染言。如是釋言無",
    "T29n1562_030:0512c05": "深理趣，此中唯說聖道離染，已顯唯斷修所",
    "T29n1562_030:0512c06": "斷故，必無聖道於一時中雙斷見修二所斷",
    "T29n1562_030:0512c07": "義。謂聖道斷見所斷時，緣段食貪決定未斷，",
    "T29n1562_030:0512c08": "於後正斷段食貪時，見所斷貪必先已斷。故",
    "T29n1562_030:0512c09": "雖不說斷五妙欲染言，而亦知唯據斷修所",
    "T29n1562_030:0512c10": "斷染。又此簡別復何所成？縱謂所言段食斷",
    "T29n1562_030:0512c11": "者，亦顯已斷見所斷貪。若如是知，有何過失？",
    "T29n1562_030:0512c12": "如說觸等斷遍知時，亦斷遍知樂等餘法，是",
    "T29n1562_030:0512c13": "故前釋於理無違。豈不隨斷觸等，一時受愛",
    "T29n1562_030:0512c14": "名色悉皆得斷，何緣如次各別說耶？以有眾",
    "T29n1562_030:0512c15": "生受愛後有，隨於一種深覺過患，為欲令彼",
    "T29n1562_030:0512c16": "速得斷除，如次為說觸等因異。又為成觸等",
    "T29n1562_030:0512c17": "雖同時生，而由果不同故三體別。又為顯食",
    "T29n1562_030:0512c18": "名稱於義，謂所能引故名為食。食誰所引？謂",
    "T29n1562_030:0512c19": "愛所引，經說四食愛為緣故。食能引誰？受愛",
    "T29n1562_030:0512c20": "名色。為顯此義故作是言，即顯因無果定非",
    "T29n1562_030:0512c21": "有。觸復如何說名為食？以觸能有攝益用故。",
    "T29n1562_030:0512c22": "受是攝益體，非能攝益；觸能攝益，亦是攝益",
    "T29n1562_030:0512c23": "體，攝益因故、受所領故。非一切思皆是思食，",
    "T29n1562_030:0512c24": "要屬希望、順愛現行、意識相應乃名為食。故",
    "T29n1562_030:0512c25": "飢饉世，愚癡小兒望懸砂囊而得存濟。又世",
    "T29n1562_030:0512c26": "現見，由有希望，力便增長；希望若絕，力便衰",
    "T29n1562_030:0512c27": "微，所為退敗。然契經說意思食者，顯此唯",
    "T29n1562_030:0512c28": "與意識相應，或為遮思是我德用。經說識食",
    "T29n1562_030:0512c29": "為第四者，此唯約有段食處說。識能為食，其",
    "T29n1562_030:0513a01": "相云何？了可愛境，能住持身故。若爾，云何",
    "T29n1562_030:0513a02": "先作是說識食能益處中捨者？由彼亦有可",
    "T29n1562_030:0513a03": "愛涅槃聖道等境，有漏了別能任持身，故無",
    "T29n1562_030:0513a04": "有過。契經說有四種食食，第二食言復有何",
    "T29n1562_030:0513a05": "用？為遮食外有能食者，顯離諸食無食者故。",
    "T29n1562_030:0513a06": "由此佛告頗勒具那：我終不說有能食者。佛",
    "T29n1562_030:0513a07": "說四食名愛因緣，云何名為愛因緣義？所希",
    "T29n1562_030:0513a08": "愛事為食體故。何緣於食生於希愛？因此發",
    "T29n1562_030:0513a09": "生諸樂受故。緣樂受故諸愛得生，諸愛已生",
    "T29n1562_030:0513a10": "執為資具，由食是愛隣近生因。若愛已生復",
    "T29n1562_030:0513a11": "為資具，是故說食名愛因緣。豈不食緣亦生",
    "T29n1562_030:0513a12": "於苦，不應但說名愛因緣，如契經言：諸所有",
    "T29n1562_030:0513a13": "苦，一切無不因食而生。理實應然，而愚夫類",
    "T29n1562_030:0513a14": "顛倒所覆，於苦生因執為樂因，緣生希愛；或",
    "T29n1562_030:0513a15": "苦所逼，希離愛生，此愛為因追求飲食，故佛",
    "T29n1562_030:0513a16": "說食名愛因緣。或復果生能成食事，有漏果",
    "T29n1562_030:0513a17": "苦說愛為集，是故說食名愛因緣。若爾，無",
    "T29n1562_030:0513a18": "學應無有食，以無學者愛無有故；或有食者",
    "T29n1562_030:0513a19": "皆應有愛。此責不然，已簡別故。謂已簡別部",
    "T29n1562_030:0513a20": "多求生是有愛者，四食於彼如其次第安及",
    "T29n1562_030:0513a21": "資益，據彼說食名愛因緣，故無無學者無食",
    "T29n1562_030:0513a22": "有愛失。或無學食，先愛力引名愛因緣，亦無",
    "T29n1562_030:0513a23": "有失。謂先愛力所引發故，今雖離愛仍求飲",
    "T29n1562_030:0513a24": "食，故有伽他言：非無食有命。又如經說：無明",
    "T29n1562_030:0513a25": "所覆、愛所繫縛，愚夫智者同得此身，然無阿",
    "T29n1562_030:0513a26": "羅漢有無明愛失。此亦應爾。雖知據此名愛",
    "T29n1562_030:0513a27": "因緣，然說此言復有何用？為顯諸食能牽後",
    "T29n1562_030:0513a28": "有。諸有愛者，段食亦能為愛因緣，牽後有故。",
    "T29n1562_030:0513a29": "以世尊說四食皆為病癰箭根、老死緣故。此",
    "T29n1562_030:0513b01": "食復為先愛引生，先愛復從先食引起，如是",
    "T29n1562_030:0513b02": "展轉無始時來，令生死輪旋環不絕；為生厭",
    "T29n1562_030:0513b03": "捨，故說此言。又諸苦生皆因於食，但由諸食",
    "T29n1562_030:0513b04": "為愛因緣，為捨食緣令苦不起，如欲止病應",
    "T29n1562_030:0513b05": "避病緣，故說此言深成有用。廣辯食已。今應",
    "T29n1562_030:0513b06": "思擇：於前所說中等四有，生死二有唯一",
    "T29n1562_030:0513b07": "剎那，於此時中何識現起？此識復與何受相",
    "T29n1562_030:0513b08": "應？定心無心得死生不？住何性識得入涅",
    "T29n1562_030:0513b09": "槃？於命終時識何處滅？斷末摩者其體是",
    "T29n1562_030:0513b10": "何？頌曰：",
    "T29n1562_030:0513b11": "斷善根與續，　　離染退死生，",
    "T29n1562_030:0513b12": "許唯意識中，　　死生唯捨受，",
    "T29n1562_030:0513b13": "非定無心二，　　二無記涅槃，",
    "T29n1562_030:0513b14": "漸死足臍心，　　最後意識滅，",
    "T29n1562_030:0513b15": "下人天不生，　　斷末摩水等。",
    "T29n1562_030:0513b16": "論曰：斷善、續善、離界地染、從離染退、命終、受",
    "T29n1562_030:0513b17": "生，此六位中唯許意識，皆是意識不共法故，",
    "T29n1562_030:0513b18": "五識於此無有功能。豈不最初結中有位亦",
    "T29n1562_030:0513b19": "唯意識，所說生言已兼攝彼，非離所說？非此",
    "T29n1562_030:0513b20": "生言能攝結中有，以結中有即中有攝故，已",
    "T29n1562_030:0513b21": "遮中有生所攝故。契經說有補特伽羅，已斷",
    "T29n1562_030:0513b22": "生結、未斷起結，廣說四句。本論亦顯中有非",
    "T29n1562_030:0513b23": "生，欲界命終、還生欲界。欲有續者，謂欲界",
    "T29n1562_030:0513b24": "沒、還受欲界中有生有。如是等文，極相違害。",
    "T29n1562_030:0513b25": "無相違失，諸經論文唯據生有說生言故。中",
    "T29n1562_030:0513b26": "有初念雖亦名生而非生有，何相違害？本論",
    "T29n1562_030:0513b27": "亦有以生聲說結中有位。有欲界繫見修所",
    "T29n1562_030:0513b28": "斷二部諸結一時獲者，謂上界沒、欲界生",
    "T29n1562_030:0513b29": "時，此等生言說中有始，以色無色死有無",
    "T29n1562_030:0513c01": "間頓獲欲界。二部諸結豈不住彼死有剎那",
    "T29n1562_030:0513c02": "即獲此結，且證中有始亦名生義得成立，然",
    "T29n1562_030:0513c03": "彼死有當獲非正，故頌生言兼攝中有。意識",
    "T29n1562_030:0513c04": "雖具三受相應，而死生時唯有捨受，正死名",
    "T29n1562_030:0513c05": "死、正生名生，如正笑時說名為笑。不苦樂受",
    "T29n1562_030:0513c06": "性不明利，順死生時苦樂二受性極明利。不",
    "T29n1562_030:0513c07": "順死生，非明利識有死生義，以死生時必昧",
    "T29n1562_030:0513c08": "劣故。由此故說，下三靜慮，唯近分心有死生",
    "T29n1562_030:0513c09": "理，以根本地無捨受故。雖說在意識得有死",
    "T29n1562_030:0513c10": "生，而非在定心有死生理，非界地別有死生",
    "T29n1562_030:0513c11": "故。設界地同，極明利故、由勝加行所引發故。",
    "T29n1562_030:0513c12": "又在定心能攝益故，必由損害方有命終。諸",
    "T29n1562_030:0513c13": "在定心非染污故，必由染污方得受生。異地",
    "T29n1562_030:0513c14": "染心亦攝益故、加行起故，無命終理。異地染",
    "T29n1562_030:0513c15": "心必勝地攝，何容樂往劣地受生？故彼亦無",
    "T29n1562_030:0513c16": "能受生理。一切異地淨無記心，加行起故無",
    "T29n1562_030:0513c17": "命終理，非染污故無受生理。又非無心有命",
    "T29n1562_030:0513c18": "終義，理相違故。死有二種，或他所害、或任運",
    "T29n1562_030:0513c19": "終。無心位中他不能害，有殊勝法任持身",
    "T29n1562_030:0513c20": "故。處無心位不任運終，入心定能引出心故。",
    "T29n1562_030:0513c21": "謂入心作等無間緣，取依此身心等果法，必",
    "T29n1562_030:0513c22": "無有別法能礙令不生。若所依身將欲變壞，",
    "T29n1562_030:0513c23": "必定還起屬此身心方得命終，更無餘理。又",
    "T29n1562_030:0513c24": "有契經證無心不命終，故契經說：無想有情",
    "T29n1562_030:0513c25": "由想起已，從彼處沒。非無心位可得受生，必",
    "T29n1562_030:0513c26": "由勝心現所引故，住昧劣位而受生故，離起",
    "T29n1562_030:0513c27": "煩惱無受生故。亦有契經證無心不受生，故",
    "T29n1562_030:0513c28": "契經言：識若不入母胎中者，名色得成羯剌",
    "T29n1562_030:0513c29": "藍不？乃至廣說。雖死有心實通三性，而阿羅",
    "T29n1562_030:0514a01": "漢必無染心，雖有善心及二無記，而強盛故",
    "T29n1562_030:0514a02": "不入涅槃，入涅槃心唯二無記，謂威儀路或",
    "T29n1562_030:0514a03": "異熟生。若說欲界有捨異熟入涅槃心，通二",
    "T29n1562_030:0514a04": "無記。若說欲界無捨異熟入涅槃心，但威儀",
    "T29n1562_030:0514a05": "路。必無離受而獨有心，辯業品中當廣思",
    "T29n1562_030:0514a06": "擇。劣善何故不入涅槃？以彼善心有異熟故。",
    "T29n1562_030:0514a07": "諸阿羅漢厭背未來諸異熟果，入涅槃故。若",
    "T29n1562_030:0514a08": "爾，住異熟應不入涅槃。不爾，已簡言厭背未",
    "T29n1562_030:0514a09": "來故。何不厭背現在異熟？知依現異熟，永斷",
    "T29n1562_030:0514a10": "諸有故。依現異熟證無學果，知彼有恩，不",
    "T29n1562_030:0514a11": "說厭患。諸阿羅漢深厭當生，故命終時避",
    "T29n1562_030:0514a12": "彼因善，唯二無記勢力劣故，順於昧劣相續",
    "T29n1562_030:0514a13": "斷心，故入涅槃唯二無記。眼等諸識依止",
    "T29n1562_030:0514a14": "色根，尚無方所，況復意識。然約身根滅處說",
    "T29n1562_030:0514a15": "者，若頓死者，意識身根欻然總滅，非有別",
    "T29n1562_030:0514a16": "處。若漸死者，往下人天，於足齊心，如次識",
    "T29n1562_030:0514a17": "滅。謂墮惡趣說名往下，彼識最後兩足處滅。",
    "T29n1562_030:0514a18": "若往人趣，識滅於齊。若往天中，識滅心處。",
    "T29n1562_030:0514a19": "諸阿羅漢說名不生，彼最後心亦心處滅。有",
    "T29n1562_030:0514a20": "餘師說：彼滅在頂。正命終時於足等處，身根",
    "T29n1562_030:0514a21": "滅故意識隨滅。臨命終時身根漸滅，至足",
    "T29n1562_030:0514a22": "等處欻爾都滅。如以少水置炎石上，漸減",
    "T29n1562_030:0514a23": "漸消，一處都盡。必無同分相續為因，能無間",
    "T29n1562_030:0514a24": "生所趣後有。唯漸命終者，臨命終時，有為斷",
    "T29n1562_030:0514a25": "末摩苦受所逼。無有別物名為末摩，然於身",
    "T29n1562_030:0514a26": "中有異支節觸便致死，是謂末摩。謂於身",
    "T29n1562_030:0514a27": "中有別處所，風熱痰盛所逼切時極苦受",
    "T29n1562_030:0514a28": "生，即便致死，得末摩稱。如有頌曰：",
    "T29n1562_030:0514a29": "「身中有別處，　　觸便令命終，",
    "T29n1562_030:0514b01": "如青蓮花鬚，　　微塵等所觸。」",
    "T29n1562_030:0514b02": "若水火風不平緣合互相乖反，或總或別",
    "T29n1562_030:0514b03": "勢用增盛傷害末摩，如以利刀分解支節，",
    "T29n1562_030:0514b04": "因斯引發極苦受生，從此須臾定當捨命。由",
    "T29n1562_030:0514b05": "茲理故名斷末摩，非如斬薪說名為斷。如斷",
    "T29n1562_030:0514b06": "無覺，故得斷名。好發語言譏刺於彼，隨實不",
    "T29n1562_030:0514b07": "實傷切人心，由此當招斷末摩苦。何緣不說",
    "T29n1562_030:0514b08": "地斷末摩？以無第四內災患故。內三災患",
    "T29n1562_030:0514b09": "謂風熱痰，水火風增隨所應起。有說：此似",
    "T29n1562_030:0514b10": "外器三災。此斷末摩，天中非有。然諸天子將",
    "T29n1562_030:0514b11": "命終時，先有五種小衰相現：一者衣服嚴具",
    "T29n1562_030:0514b12": "絕可意聲；二者自身光明欻然昧劣；三者於",
    "T29n1562_030:0514b13": "沐浴位水滴著身；四者本性囂馳，今滯一境；",
    "T29n1562_030:0514b14": "五者眼本凝寂，今數瞬動。此五相現非定",
    "T29n1562_030:0514b15": "命終，遇勝善緣猶可轉故。復有五種大衰相",
    "T29n1562_030:0514b16": "現：一者衣染埃塵、二者花鬘萎悴、三者兩腋",
    "T29n1562_030:0514b17": "汗出、四者臭氣入身、五者不樂本座。此五相",
    "T29n1562_030:0514b18": "現決定命終，設遇強緣亦不轉故。非此五相",
    "T29n1562_030:0514b19": "諸天皆有，亦非此五一一皆具，總集而說故",
    "T29n1562_030:0514b20": "言有五。如何得知非一切有？由教理故。教謂",
    "T29n1562_030:0514b21": "經言：三十三天有時集坐善法堂上共受法",
    "T29n1562_030:0514b22": "樂，中有天子福壽俱終，即天眾中不起于",
    "T29n1562_030:0514b23": "坐，俄然殞沒都不覺知。經說諸天五衰相現，",
    "T29n1562_030:0514b24": "經五晝夜然後命終，寧不覺知、不起于坐？",
    "T29n1562_030:0514b25": "理謂衰相皆是不善圓滿業果，非一切天皆",
    "T29n1562_030:0514b26": "同集此不善業故。世尊於此有情世間生住",
    "T29n1562_030:0514b27": "沒中建立三聚。何謂三聚？頌曰：",
    "T29n1562_030:0514b28": "正邪不定聚，　　聖造無間餘。",
    "T29n1562_030:0514b29": "論曰：一正性定聚、二邪性定聚、三不定性聚。",
    "T29n1562_030:0514c01": "何名正性？謂世尊言：貪無餘斷、瞋無餘斷、癡",
    "T29n1562_030:0514c02": "無餘斷，一切煩惱皆無餘斷，是名正性。何故",
    "T29n1562_030:0514c03": "唯斷說名正性？謂此永盡邪偽法故，又體是",
    "T29n1562_030:0514c04": "善常智者定愛故。世尊亦說聖道名正性，經",
    "T29n1562_030:0514c05": "說趣入正性離生故。何名邪性？謂有三種：一",
    "T29n1562_030:0514c06": "趣邪性、二業邪性、三見邪性，即是惡趣、五無",
    "T29n1562_030:0514c07": "間業、五不正見如次為體。於二定者，學、無學",
    "T29n1562_030:0514c08": "法，五無間業如其次第，定趣離繫、地獄果故。",
    "T29n1562_030:0514c09": "成就此者得此聚名即名為聖，造無間者正",
    "T29n1562_030:0514c10": "脫已脫煩惱縛故，說名為聖。聖是自在離",
    "T29n1562_030:0514c11": "繫縛義，或遠眾惡故名為聖，獲得畢竟離繫",
    "T29n1562_030:0514c12": "得故。或善所趣故名為聖，中無間隔故名無",
    "T29n1562_030:0514c13": "間。好為此因，故名為造。正邪定餘名不定",
    "T29n1562_030:0514c14": "性，彼待二緣可成二故，非定屬一，得不定",
    "T29n1562_030:0514c15": "名。",
    "T29n1562_030:0514c16": "說一切有部順正理論卷第三十"
}