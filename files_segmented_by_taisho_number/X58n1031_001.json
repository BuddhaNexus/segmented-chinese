{
    "X58n1031_001:0718c06": "原人論發微錄(并序)",
    "X58n1031_001:0718c08": "晉水沙門　淨源　述",
    "X58n1031_001:0718c09": "治平改號之明年。杭郡崇因大師可中。以原人論洎",
    "X58n1031_001:0718c10": "科文為贄。請余覽之。或有述焉。因念斯論之作也。蓋",
    "X58n1031_001:0718c11": "斥二教之淺近。會一乘之淵縕。故其論旨皆用佛祖",
    "X58n1031_001:0718c12": "之言。儒道之語以成。文體非夫學深通古。洞仲尼之",
    "X58n1031_001:0718c13": "垂範。究伯陽之立言者。則罔措其懷矣。不爾則何以",
    "X58n1031_001:0718c14": "後葉孫謀。比肩繼踵而傳授道德耶(源)。疇昔甞讀圓",
    "X58n1031_001:0718c15": "覺疏鈔之廣者。而其間窮萬法推一心章。惟灼實開",
    "X58n1031_001:0718c16": "決疑滯。布在鈔文明猶指掌。於是不揣擣昧錄廣鈔",
    "X58n1031_001:0718c17": "之要辭。發斯論之微旨。庶乎吾祖深文奧義。未墜于",
    "X58n1031_001:0718c18": "地。而請者之心亦無鈇然。既錄論主鈔辭。以發微旨",
    "X58n1031_001:0718c19": "故號之曰發微錄焉。",
    "X58n1031_001:0718c20": "時",
    "X58n1031_001:0718c21": "聖宋六葉歲次甲寅八月十一日於錢塘賢首教院",
    "X58n1031_001:0718c22": "序",
    "X58n1031_001:0719a07": "原人論(并序)",
    "X58n1031_001:0719a08": "題標原人論者原考也窮也謂愽考內外推窮萬",
    "X58n1031_001:0719a09": "法原其人道以一心為本焉人字有二釋一多思",
    "X58n1031_001:0719a10": "二多恩涅槃經云以多思故蓋能思量善惡異餘",
    "X58n1031_001:0719a11": "趣也若言多恩者有慈恩德亦異餘趣故淨名疏",
    "X58n1031_001:0719a12": "云貴於萬物而始終不改謂之人智論云行人法",
    "X58n1031_001:0719a13": "故論者問答析徵詮於慧學也故下文以排權斥",
    "X58n1031_001:0719a14": "淺會偏歸圓皆析徵耳并序者以論題兼於自序",
    "X58n1031_001:0719a15": "故云并也序者舒也舒述三教之淺深四篇之生",
    "X58n1031_001:0719a16": "起也若以并序對原人論兩對在焉序為能序上",
    "X58n1031_001:0719a17": "三字為所序即能序對論為能詮原人為所詮即",
    "X58n1031_001:0719a18": "能詮所詮對。",
    "X58n1031_001:0719a19": "終南山草堂寺圭峯蘭若沙門宗密述。",
    "X58n1031_001:0719a20": "終南者自帝都南八千里外疊嶂千重危崖萬仞",
    "X58n1031_001:0719a21": "南垂遐遠極南海隅故曰終南釋名曰山者產也",
    "X58n1031_001:0719a22": "生產物也草堂始因羅什於大寺中構一堂以草",
    "X58n1031_001:0719a23": "苫(詩亷切亦草類)蓋之而譯諸經論則草堂之名始于秦",
    "X58n1031_001:0719a24": "什也圭峯者此峯形勢狀如玉圭因以名焉蘭若",
    "X58n1031_001:0719b01": "此翻無喧諍沙門此云勤息出家者之通稱也次",
    "X58n1031_001:0719b02": "各諱即別稱也且西天以稱名為尊故子名有兼",
    "X58n1031_001:0719b03": "於父母者而後世稱之中夏以避名為尊父母既",
    "X58n1031_001:0719b04": "亡聞名則心瞿(音句驚悲也)故人與諱之然廟中不諱",
    "X58n1031_001:0719b05": "臨文不諱按法集序(裴休述也)云圭峰宗密禪師誕形",
    "X58n1031_001:0719b06": "於西充通儒書於遂寧業既就將隨貢詣有司會",
    "X58n1031_001:0719b07": "有大德僧道圓得法於成都荷澤大師嫡孫南印",
    "X58n1031_001:0719b08": "(即荊南張禪師)開法於遂州大雲寺(即道圓也)禪師游座下染",
    "X58n1031_001:0719b09": "削為弟子受心法他日隨眾僧齋于州民任灌家",
    "X58n1031_001:0719b10": "居下位以次受經得圓覺了義未終品感悟流涕",
    "X58n1031_001:0719b11": "歸以所悟告其師師撫之曰汝當大弘圓頓之教",
    "X58n1031_001:0719b12": "此經諸佛授汝耳行矣無自滯於一隅也禪師稽",
    "X58n1031_001:0719b13": "首奉命此去抵襄漢會有自京師負雲華觀大師",
    "X58n1031_001:0719b14": "華嚴疏至者禪師一覽升座而講聽者數千百人",
    "X58n1031_001:0719b15": "遠近大驚然後至京師詣雲華寺修門人之禮北",
    "X58n1031_001:0719b16": "游清凉山回住於鄠(音戶)縣草堂寺未幾復入寺南",
    "X58n1031_001:0719b17": "圭山所至道俗歸依者如市得法者數百人著圓",
    "X58n1031_001:0719b18": "覺大小二疏華嚴金剛起信唯識四分法界觀皆",
    "X58n1031_001:0719b19": "有章句(先儒注疏皆謂之章句)自是圓頓之教大行於世其",
    "X58n1031_001:0719b20": "他原人道之根本會禪宗之異同皆隨叩而應待",
    "X58n1031_001:0719b21": "問而答或徒眾遠地因教誡而成書或門人告終",
    "X58n1031_001:0719b22": "為安心而演偈或凞怡於所證之境告示初心或",
    "X58n1031_001:0719b23": "偃仰於所住之山歌詠道趣其文廣著其理彌一",
    "X58n1031_001:0719b24": "其語簡省其義彌圓門弟子集而編之凡若干篇",
    "X58n1031_001:0719c01": "成十卷昭昭然定慧之明鏡也禪師以法界為堂",
    "X58n1031_001:0719c02": "奧教典為庭宇慈悲為冠蓋眾生為園林終日讚",
    "X58n1031_001:0719c03": "述而未甞以文字為念今所傳者盖荊山之人以",
    "X58n1031_001:0719c04": "玉抵鵲(鹽鉄論云荊山之人以玉抵鵲言其玉多而不寶之也抵擊也)而為行人",
    "X58n1031_001:0719c05": "之所寶也(行路之人得之乃傳之為寶喻吾師已到寶所凡出言指事無非妙門人自寶",
    "X58n1031_001:0719c06": "惜之耳)余高枕於吾師戶牗之間久矣(吾師之教圓頓明微入其",
    "X58n1031_001:0719c07": "戶牖即無迷執之憂故言高枕)知者不言則後代何以仰吾師之",
    "X58n1031_001:0719c08": "道乎於是粗舉其大節以冠集首上皆法集序文",
    "X58n1031_001:0719c09": "後人寡識或安於行願鈔前或冠於斯論之首甚",
    "X58n1031_001:0719c10": "與論題相反(彼序法集非序原人)今書之於此錄中欲明論",
    "X58n1031_001:0719c11": "主之行業耳述者真諦云佛說經曰撰菩薩造論",
    "X58n1031_001:0719c12": "直申佛經曰述亦如仲尼述而不作也。",
    "X58n1031_001:0719c13": "萬靈蠢蠢皆有其本萬物芸芸各歸其根未有無根",
    "X58n1031_001:0719c14": "本而有枝末者也。",
    "X58n1031_001:0719c15": "萬靈蠢蠢者蠢動也靈謂含靈即有情正報也仁",
    "X58n1031_001:0719c16": "王經云眾生蠢蠢都如幻居而已言萬者且舉大",
    "X58n1031_001:0719c17": "數新記云地空水陸蠢動含靈名數塵沙何啻萬",
    "X58n1031_001:0719c18": "乎皆有其本者以蠢動蜎(音淵蛻也)飛胎卵濕化皆以",
    "X58n1031_001:0719c19": "真界為本源也萬物芸芸者月令曰芸香草也(老子",
    "X58n1031_001:0719c20": "經注芸芸眾多義也)各歸其根者各歸其所始也有本作紜",
    "X58n1031_001:0719c21": "紜非也且此語出道經彼謂夫物芸芸各歸其根",
    "X58n1031_001:0719c22": "玄宗注云花葉芸芸者生性歸根今論主欲示依",
    "X58n1031_001:0719c23": "報之物對上正報之身但改夫字為萬字耳未有",
    "X58n1031_001:0719c24": "無根下歸明依正之枝末以一心為根本焉。",
    "X58n1031_001:0720a01": "況三才之中唯人最靈而豈無本源乎。",
    "X58n1031_001:0720a02": "況者矧也匹擬也矧依正之微者尚有根本匹擬",
    "X58n1031_001:0720a03": "三才唯人最靈而豈無本源乎三才者文心彫龍",
    "X58n1031_001:0720a04": "曰仰觀吐耀(天才)俯察含章(地才)高卑定位故曰兩儀",
    "X58n1031_001:0720a05": "儀既兩矣唯人參之性靈所宗是謂三才。",
    "X58n1031_001:0720a06": "且知人者智自知者明今我稟得人身而不自知所",
    "X58n1031_001:0720a07": "從來曷能知他世所趣乎曷能知天下古今之人事",
    "X58n1031_001:0720a08": "乎。",
    "X58n1031_001:0720a09": "且字語辭知人者智自知者明亦出道經王弼注",
    "X58n1031_001:0720a10": "云知人者自智而已矣未若自知者超智之上也",
    "X58n1031_001:0720a11": "玄宗云智者役用以知物明者融照以鑒微智則",
    "X58n1031_001:0720a12": "有所不知明則無所不照稟受也從來即過去他",
    "X58n1031_001:0720a13": "世即未來曷何也趣向也自不知過去所因何能",
    "X58n1031_001:0720a14": "知未來所向乎天下即現在古今下通三世。",
    "X58n1031_001:0720a15": "故數十年中學無常師愽考內外以原自身原之不",
    "X58n1031_001:0720a16": "已果得其本。",
    "X58n1031_001:0720a17": "學無常師此句出論語馬融注云無所不從學故",
    "X58n1031_001:0720a18": "無常師尚書又云德無常師主善為師愽考內外",
    "X58n1031_001:0720a19": "者愽廣也考校也域外治於心謂之內教域中治",
    "X58n1031_001:0720a20": "乎身謂之外教已止也果尅也。",
    "X58n1031_001:0720a21": "然今習儒道者祇知近則乃祖乃父傳體相續受得",
    "X58n1031_001:0720a22": "此身。",
    "X58n1031_001:0720a23": "習者學也則者承上之辭祖者祭法正義曰祖始",
    "X58n1031_001:0720a24": "也言為道德之始也父者白虎通曰父矩也以法",
    "X58n1031_001:0720b01": "度教子也傳體相續者言父傳祖之遺體相續不",
    "X58n1031_001:0720b02": "絕也蘭盆疏云外教所宗人以形質為本傳體相",
    "X58n1031_001:0720b03": "續。",
    "X58n1031_001:0720b04": "遠則混沌一氣剖為陰陽之二二生天地人三三生",
    "X58n1031_001:0720b05": "萬物萬物與人皆氣為本。",
    "X58n1031_001:0720b06": "混沌一氣者即陰陽未分清濁相和故云一也老",
    "X58n1031_001:0720b07": "子云視之不見聽之不聞搏之不得不可致詰故",
    "X58n1031_001:0720b08": "混而為一(搏手擊也)剖為陰陽之二者剖分也即一氣",
    "X58n1031_001:0720b09": "始分為陰陽二氣也二生天地人三者陽氣輕清",
    "X58n1031_001:0720b10": "為天陰氣重濁為地冲和之氣為人三生萬物者",
    "X58n1031_001:0720b11": "謂三才備方有萬物萬物與人皆氣為本者(起下文斥",
    "X58n1031_001:0720b12": "迷執一篇)。",
    "X58n1031_001:0720b13": "習佛法者但云近則前生造業隨業受報得此人身。",
    "X58n1031_001:0720b14": "前生造業隨業受報者但語辭然業有善惡報有",
    "X58n1031_001:0720b15": "苦樂此則善業樂報故云得此人身(起下文人天教)。",
    "X58n1031_001:0720b16": "遠則業又從感展轉乃至阿賴耶識為身根本。",
    "X58n1031_001:0720b17": "業又從感者歸推業從貪瞋癡而有也(起下文小乘教)阿",
    "X58n1031_001:0720b18": "賴耶識者歸推三毒我執從本識法執而生也(起下",
    "X58n1031_001:0720b19": "文法相教)不序破相者以此教密顯真性空寂之理故",
    "X58n1031_001:0720b20": "不序之其顯性教在區別了義中。",
    "X58n1031_001:0720b21": "皆謂已窮其理而實未也。",
    "X58n1031_001:0720b22": "皆謂已窮等者習儒道以氣為本習佛法以識為",
    "X58n1031_001:0720b23": "本但言已窮此身而實未至本源也。",
    "X58n1031_001:0720b24": "然孔老釋迦皆是至聖隨時應物設教殊塗內外相",
    "X58n1031_001:0720c01": "資共利群庶。",
    "X58n1031_001:0720c02": "然者評量之辭孔謂孔丘字仲尼為魯司冦其父",
    "X58n1031_001:0720c03": "先娶施氏生子孟皮早亡後娶顏氏因禱尼丘山",
    "X58n1031_001:0720c04": "而生遂以丘為名尼為字言仲者次兄孟皮故也",
    "X58n1031_001:0720c05": "老謂老聃姓李氏名耳字伯陽諡曰聃為周守藏",
    "X58n1031_001:0720c06": "室之吏其母曾見日精下落如流星入口因而有",
    "X58n1031_001:0720c07": "娠七十二歲而生鶴髮龍顏廣顙長耳故立其名",
    "X58n1031_001:0720c08": "釋迦此翻能仁長阿含云昔有輪王姓甘蔗氏聽",
    "X58n1031_001:0720c09": "次妃之譖擯四太子至雪山北自立城居人以德",
    "X58n1031_001:0720c10": "歸仁鬱為強國父王悔憶遣使往召四子辭過不",
    "X58n1031_001:0720c11": "還父王三歎我子釋迦因此命氏者皆是至聖者",
    "X58n1031_001:0720c12": "準清淨法行經如來先遣三聖往化支那(老子即摩訶迦",
    "X58n1031_001:0720c13": "葉仲尼即淨光童子)隨時應物者各隨當時以應物機設教",
    "X58n1031_001:0720c14": "殊塗者仲尼設教則刪詩書定禮樂修春秋贊易",
    "X58n1031_001:0720c15": "道即以六經訓世也伯陽設教唯見素抱朴少思",
    "X58n1031_001:0720c16": "寡欲槌提刑政絕滅禮樂即以道經二經訓世也",
    "X58n1031_001:0720c17": "能仁設教乃辨性相分化制示行位判權實即以",
    "X58n1031_001:0720c18": "十二分教以訓世及出世也殊途之言出周易彼",
    "X58n1031_001:0720c19": "云天下同歸而殊途途路也內外相資下言三聖",
    "X58n1031_001:0720c20": "互相資助同共利樂群庶眾民也。",
    "X58n1031_001:0720c21": "策勤萬行明因果始終推究萬法彰生起本末雖皆",
    "X58n1031_001:0720c22": "聖教而有實有權二教唯權佛兼權實。",
    "X58n1031_001:0720c23": "策謂警策明因果始終者釋教(始修六度為因終證萬德為果)儒",
    "X58n1031_001:0720c24": "教(始覆一簣為因終成九仞為果)道教(始舉一步為因終行千里為果)彰生起本",
    "X58n1031_001:0721a01": "末者佛教以一心為本依一心開二門乃至生三",
    "X58n1031_001:0721a02": "細起六麤為末也儒教以太極為本故易有太極",
    "X58n1031_001:0721a03": "是生兩儀兩儀生四象四象生八卦為末也(天地雷風",
    "X58n1031_001:0721a04": "水火山澤是謂八卦)道教以一氣為本一生二乃至三生萬",
    "X58n1031_001:0721a05": "物為末也二教唯權者儒宗太極道本一氣皆權",
    "X58n1031_001:0721a06": "也佛兼權實者佛教總太極一氣之權而歸一心",
    "X58n1031_001:0721a07": "之實也又權謂第一斥迷執第二斥偏淺實即第",
    "X58n1031_001:0721a08": "三直顯真源也。",
    "X58n1031_001:0721a09": "策萬行懲惡勸善同歸于治則三教皆可遵行。",
    "X58n1031_001:0721a10": "懲惡勸善者懲誡去惡勸勉就善也故周易云小",
    "X58n1031_001:0721a11": "懲而大誡此小人之福也同歸于治者尚書云為",
    "X58n1031_001:0721a12": "善不同同歸于治治理也遵依也。",
    "X58n1031_001:0721a13": "推萬法窮理盡性至于本源則佛教方為決了。",
    "X58n1031_001:0721a14": "推萬法窮理盡性者窮真如不變之理盡萬法隨",
    "X58n1031_001:0721a15": "緣之性易曰窮理盡性以至于命文同義別其在",
    "X58n1031_001:0721a16": "茲乎。",
    "X58n1031_001:0721a17": "然當今學士各執一宗就師佛者仍迷實義故於天",
    "X58n1031_001:0721a18": "地人物不能原之至源。",
    "X58n1031_001:0721a19": "當今學士下學教也士事也任事之稱也各執一",
    "X58n1031_001:0721a20": "宗者儒生執五常道流執自然皆迷因緣也釋子",
    "X58n1031_001:0721a21": "執緣起而迷性起故次云仍迷實義是也夫實義",
    "X58n1031_001:0721a22": "即性起之本也天地人即緣起之末也故結云不",
    "X58n1031_001:0721a23": "能原之至源矣。",
    "X58n1031_001:0721a24": "余今還依內外教理推窮萬法。",
    "X58n1031_001:0721b01": "余我也還復也內外教理者教文義理也治於心",
    "X58n1031_001:0721b02": "曰內即吾佛教迹四依章門也治於身曰外即老",
    "X58n1031_001:0721b03": "子道德孔氏五經也。",
    "X58n1031_001:0721b04": "初從淺至深於習權教者斥滯令通而極其本。",
    "X58n1031_001:0721b05": "於習權教即初二篇皆淺也而極其本即第三篇",
    "X58n1031_001:0721b06": "唯深也滯者凝久也。",
    "X58n1031_001:0721b07": "後依了教顯示展轉生起之義會偏令圓而至於末",
    "X58n1031_001:0721b08": "(末則天地人物)。",
    "X58n1031_001:0721b09": "展轉生起者下文以初顯性本唯一心乃至會通",
    "X58n1031_001:0721b10": "儒道二教之末。",
    "X58n1031_001:0721b11": "文有四篇名原人也。",
    "X58n1031_001:0721b12": "篇者徧也徧述一章之義也釋序竟。",
    "X58n1031_001:0721b13": "斥迷執第一(習儒道者)斥偏淺第二(習佛不了義教者)直顯真源",
    "X58n1031_001:0721b14": "第三(習了義實教)會通本末第四(會前所斥同歸一源皆為正義)。",
    "X58n1031_001:0721b15": "排斥儒道皆迷引滿二業妄執一氣為本也偏淺",
    "X58n1031_001:0721b16": "者此篇始自人天終至破相此四種教皆偏淺不",
    "X58n1031_001:0721b17": "了也直顯真源即一乘顯性方窮了義也會前所",
    "X58n1031_001:0721b18": "斥即前二篇同歸真源即第三篇。",
    "X58n1031_001:0721b19": "斥迷執第一。",
    "X58n1031_001:0721b20": "儒道二教說人畜等類皆是虗無大道生成養育。",
    "X58n1031_001:0721b21": "儒者文選云愽通經史謂之儒道者隋書經籍志",
    "X58n1031_001:0721b22": "云盖萬物之奧聖人之至賾也人畜等類等取天",
    "X58n1031_001:0721b23": "地萬物也彼二教不說餘之三趣(餓鬼修羅地獄)皆是虗",
    "X58n1031_001:0721b24": "無下夫道虗也無也非有也非物也莊子云虗無",
    "X58n1031_001:0721c01": "無為萬物之本文子曰實出於虗列子云無形而",
    "X58n1031_001:0721c02": "有形生焉故云生成也養樂也育長也。",
    "X58n1031_001:0721c03": "謂道法自然生於元氣元氣生天地天地生萬物。",
    "X58n1031_001:0721c04": "道法自然者老經云人法地地法天天法道道法",
    "X58n1031_001:0721c05": "自然釋曰法者倣效也取則也以大道無所從來",
    "X58n1031_001:0721c06": "名為自然非別有大道而令大道法之也生於元",
    "X58n1031_001:0721c07": "氣彼云道生一一生二二生三三生萬物釋曰一",
    "X58n1031_001:0721c08": "是混沌之一氣一氣與道亦非二體但一氣是展",
    "X58n1031_001:0721c09": "轉相生之義道是自然義耳元氣生天地即上一",
    "X58n1031_001:0721c10": "氣生二也天地生萬物即上三生萬物(一氣二儀通為三也",
    "X58n1031_001:0721c11": "亦可天地人為三)。",
    "X58n1031_001:0721c12": "故愚智貴賤貧富苦樂皆稟於天由於時命。",
    "X58n1031_001:0721c13": "故愚至時命者計其變通趨時也彼謂存亡者命",
    "X58n1031_001:0721c14": "進退者時隨時進退逐命存亡安天而不憂樂命",
    "X58n1031_001:0721c15": "而不喜故雖天地不得違時耳。",
    "X58n1031_001:0721c16": "故死後却歸天地復其虗無。",
    "X58n1031_001:0721c17": "死後却歸天地者禮記云魂氣歸于天骨肉歸于",
    "X58n1031_001:0721c18": "地復其虗無者謂歸其根本也即道經云歸根曰",
    "X58n1031_001:0722a01": "靜靜曰復命。",
    "X58n1031_001:0722a02": "然外教宗旨但在手依身立行不在究竟身之元由",
    "X58n1031_001:0722a03": "所說萬物不論象外。",
    "X58n1031_001:0722a04": "依身立行者老子云修之於身其德乃真孝經云",
    "X58n1031_001:0722a05": "修身慎行恐辱先也元由者本因也象外者寂知",
    "X58n1031_001:0722a06": "也別行錄云象外之理真說難證如摩尼珠唯圓",
    "X58n1031_001:0722a07": "淨明。",
    "X58n1031_001:0722a08": "雖指大道為本而不備明順逆起滅染淨因緣。",
    "X58n1031_001:0722a09": "雖者縱奪之辭指大道為本縱也而不備明下奪",
    "X58n1031_001:0722a10": "也順逆起滅染淨因緣者若迷真逐妄從微細順",
    "X58n1031_001:0722a11": "次生起展至麤此明染因緣也若悟妄歸真從麤",
    "X58n1031_001:0722a12": "重逆次斷除展轉至細此明淨因緣也(出禪詮序)。",
    "X58n1031_001:0722a13": "故習者不知是權執之為了。",
    "X58n1031_001:0722a14": "不知是權者前序云二教唯權執之為了謂執一",
    "X58n1031_001:0722a15": "氣稟於天由時命為了畢也。",
    "X58n1031_001:0722a16": "今略舉而詰之所言萬物皆從虗無大道而生者。",
    "X58n1031_001:0722a17": "今略舉下舉動也詰問也言舉動前文而詰問也。",
    "X58n1031_001:0722a18": "大道即是生死賢愚之本吉凶禍福之基基本既其",
    "X58n1031_001:0722a19": "常存則禍亂凶愚不可除也福慶賢善不可益也。",
    "X58n1031_001:0722a20": "生死賢愚之本者本字并次基字皆喻道也謂本",
    "X58n1031_001:0722a21": "出生死乃至禍福之末也基本既其常存下彼以",
    "X58n1031_001:0722a22": "道為常且禍亂凶愚既從道生不可除去則修福",
    "X58n1031_001:0722a23": "積慶尊賢尚善亦不可增益也。",
    "X58n1031_001:0722a24": "何用老莊之教耶。",
    "X58n1031_001:0722b01": "何用老莊之教者若禍福賢愚有由老莊即應設",
    "X58n1031_001:0722b02": "教教之令修福夷禍去愚成賢既云皆稟於道何",
    "X58n1031_001:0722b03": "用教乎即老莊立教是虗設也(大抄即云是無端也)。",
    "X58n1031_001:0722b04": "又道育虎狼胎桀紂夭顏冉禍夷齊何名尊乎。",
    "X58n1031_001:0722b05": "道之一字貫通四句育虎狼者道既能生萬物則",
    "X58n1031_001:0722b06": "虎狼皆是道能養育然虎狼殘害人畜豈非道之",
    "X58n1031_001:0722b07": "不仁歟言虎狼即類取蜂蠆虵鴆一切毒惡物也",
    "X58n1031_001:0722b08": "(虎狼雖惡獸而為師子所噉爾雅云狻猊如彪貓食虎豹狼者徵祥記云狼頭一角黃色馬足)胎",
    "X58n1031_001:0722b09": "桀紂者夏之桀商之紂皆無道之君胎始也如人",
    "X58n1031_001:0722b10": "胎孕是初育之義是則大道胎育不仁之主塗炭",
    "X58n1031_001:0722b11": "萬物也言桀紂即類取庸君暗臣一切惡人也(諡法",
    "X58n1031_001:0722b12": "曰賊民多殺曰桀殘義損善曰紂上二句明長惡下二句明棄善也)夭顏冉者顏回",
    "X58n1031_001:0722b13": "冉伯牛皆至賢至仁是十哲之首德行之科皆被",
    "X58n1031_001:0722b14": "大道夭屈之令其短命歟禍夷齊者伯夷叔齊孤",
    "X58n1031_001:0722b15": "竹君之二子皆有志節故夫子云古之賢人也亦",
    "X58n1031_001:0722b16": "被大道禍害之令餓死首陽山下歟何名尊乎者",
    "X58n1031_001:0722b17": "老子云道尊德貴今既長惡棄善何得云尊貴乎。",
    "X58n1031_001:0722b18": "又言萬物皆是自然生化非因緣者。",
    "X58n1031_001:0722b19": "非因緣者歸牒上文言萬物無因而自然生無緣",
    "X58n1031_001:0722b20": "而自然化此牒宗也。",
    "X58n1031_001:0722b21": "則一切無因緣處悉應生化謂石應生草草或生人",
    "X58n1031_001:0722b22": "人生畜等。",
    "X58n1031_001:0722b23": "無因緣處悉應生化者出偏生之過也如糓芽莖",
    "X58n1031_001:0722b24": "無種子是無因處無水土人工是無緣處應生化",
    "X58n1031_001:0722c01": "者即糓芽也悉者一切皆然也謂一切世界無種",
    "X58n1031_001:0722c02": "子水土等處一切有情千品萬類以皆無因緣自",
    "X58n1031_001:0722c03": "然生故今現見無本因緣之處皆不生化不生化",
    "X58n1031_001:0722c04": "則自然理破矣石應生草下意明此法因緣不生",
    "X58n1031_001:0722c05": "彼法以顯各各因緣不雜亂為正因緣也謂畜生",
    "X58n1031_001:0722c06": "所生不取人之因緣人生因緣不關草石等是故",
    "X58n1031_001:0722c07": "石中無草因緣不生於草草中無人因緣不生於",
    "X58n1031_001:0722c08": "人不生於魚等一一例之今現見草不生人等即",
    "X58n1031_001:0722c09": "知互用此彼因緣猶不能生況都無緣而能生耶。",
    "X58n1031_001:0722c10": "又應生無前後起無早晚神仙不藉丹藥太平不藉",
    "X58n1031_001:0722c11": "賢良仁義不藉教習。",
    "X58n1031_001:0722c12": "應生無前後起無早晚者出常生之過也應當也",
    "X58n1031_001:0722c13": "合也謂既無因緣處自然而生且如正月一日便",
    "X58n1031_001:0722c14": "合有糓麥麻豆及一切物一時齊生人畜等亦爾",
    "X58n1031_001:0722c15": "不應糓待三月四月蕎豆待六月七月麥待九月",
    "X58n1031_001:0722c16": "十月等以不假因緣自然能生何待時耶神仙不",
    "X58n1031_001:0722c17": "藉丹藥者就彼宗解行相違以破謂彼教云一切",
    "X58n1031_001:0722c18": "自然而生自然而得不因修習若如此者則自然",
    "X58n1031_001:0723a01": "神仙而求習彼教之徒何必燒煉丸丹採種靈藥",
    "X58n1031_001:0723a02": "吐納津氣服蔘苓等耶太平不藉賢良者謂自然",
    "X58n1031_001:0723a03": "大平何必賢能良善設風政而治之耶仁義不藉",
    "X58n1031_001:0723a04": "教習者自然仁義何必詩書禮樂教習之耶。",
    "X58n1031_001:0723a05": "老莊周孔何必用立教為軌則乎。",
    "X58n1031_001:0723a06": "莊即莊子周即周公莊姓也名周字子休生梁國",
    "X58n1031_001:0723a07": "蒙縣師長桑公子受號南華仙人周公者周即周",
    "X58n1031_001:0723a08": "代姓姬名旦文王之子武王之弟成王之叔製禮",
    "X58n1031_001:0723a09": "作樂以輔成王軌車轍也則法則也此亦轍則無",
    "X58n1031_001:0723a10": "用也。",
    "X58n1031_001:0723a11": "又言皆從元氣而生成者則歘生之神未曾習慮豈",
    "X58n1031_001:0723a12": "得嬰孩便能愛惡驕恣焉。",
    "X58n1031_001:0723a13": "皆從元氣而生者莊子云人之生氣之聚聚則為",
    "X58n1031_001:0723a14": "生散則為死文子云天氣為魂地氣為魄易曰精",
    "X58n1031_001:0723a15": "氣為物游魂為變歘者從無忽有不令人覺不知",
    "X58n1031_001:0723a16": "何所來也未曾習慮者謂未曾經習愛惡喜怒之",
    "X58n1031_001:0723a17": "情慮若言自然無宿生習種者雖逐境隨緣不得",
    "X58n1031_001:0723a18": "而生何者以其未習未慮故也嬰孩者倉頡篇云",
    "X58n1031_001:0723a19": "女曰嬰男曰孩令孩兒幼時逐境隨緣漸漸生愛",
    "X58n1031_001:0723a20": "惡等則知先已經習經慮由託生歷世廢忘前習",
    "X58n1031_001:0723a21": "今因再遇境緣愛惡漸漸明顯豈但是氣如是乎。",
    "X58n1031_001:0723a22": "若言欻有自然便能隨念愛惡等者則五德六藝悉",
    "X58n1031_001:0723a23": "能隨念而解何待因緣學習而成。",
    "X58n1031_001:0723a24": "若言歘有等者若是神知稟氣歘有自然先無積",
    "X58n1031_001:0723b01": "習驕恣便能隨念愛惡者則一切德藝悉能隨念",
    "X58n1031_001:0723b02": "而解謂逢女色等便愛遇技藝便為見不平能斷",
    "X58n1031_001:0723b03": "對冤親能解不應待十年五秊方有能為之事今",
    "X58n1031_001:0723b04": "既不然則知非欻生便能隨念也既無隨念自成",
    "X58n1031_001:0723b05": "之理而有緣習轉變之道則稟氣成神神散歸氣",
    "X58n1031_001:0723b06": "不為當矣由是觀之神知之非氣可以明矣五德",
    "X58n1031_001:0723b07": "即五常也要言曰五德之運所謂五行也行者老",
    "X58n1031_001:0723b08": "聃云行天之氣也木仁德金義德火禮德水信德",
    "X58n1031_001:0723b09": "土智德謂土既王於四時故四德總名為智然則",
    "X58n1031_001:0723b10": "仁者何其於物無不愛之謂也義者何於其所宜",
    "X58n1031_001:0723b11": "行之謂也禮者何先後於物使之無失次之謂也",
    "X58n1031_001:0723b12": "智者何其於事無不通之謂也信者何得其宜守",
    "X58n1031_001:0723b13": "而不失之謂也六藝者一曰禮二曰樂三曰射四",
    "X58n1031_001:0723b14": "曰馭五曰書六曰數數者筭術也藝者才能也。",
    "X58n1031_001:0723b15": "又若生是稟氣而欻有死是氣散而欻無則誰為鬼",
    "X58n1031_001:0723b16": "神乎。",
    "X58n1031_001:0723b17": "誰為鬼神者鬼神之事外教及世人皆許是有故",
    "X58n1031_001:0723b18": "約此難之尚書云多才多藝能事鬼神周易云是",
    "X58n1031_001:0723b19": "故知鬼神之情狀。",
    "X58n1031_001:0723b20": "且世有鑑達前生追憶往事則知生前相續非稟氣",
    "X58n1031_001:0723b21": "而欻有。",
    "X58n1031_001:0723b22": "鑑達前生追憶往事者鑑鏡也照也然追前續後",
    "X58n1031_001:0723b23": "略錄三人一晉太傅羊祜(音戶)字叔子年五歲時甞",
    "X58n1031_001:0723b24": "令乳母取先所弄指環乳母曰汝先無此物於何",
    "X58n1031_001:0723c01": "取耶祜曰於東垣邊弄之落桑樹中乳母曰汝可",
    "X58n1031_001:0723c02": "自覔祜曰此非我先宅兒不知處後因出門遊隣",
    "X58n1031_001:0723c03": "逕(音徑近也)東行至李家入門於東垣樹下探得小環",
    "X58n1031_001:0723c04": "李驚張曰此亡兒之物也云何持去祜持環走歸",
    "X58n1031_001:0723c05": "乳母既說祜之一二李驚悲遂欲求祜為兒里中",
    "X58n1031_001:0723c06": "解喻然後乃止二晉書說鮑靚(音淨)字太玄東海人",
    "X58n1031_001:0723c07": "生五歲語父母云本是曲陽李家兒年九歲墮井",
    "X58n1031_001:0723c08": "死其父尋訪果得李氏推問皆符驗焉三釋曇諦",
    "X58n1031_001:0723c09": "俗姓康氏年十餘歲見關中僧[(丰*力)/石]呼[(丰*力)/石][(丰*力)/石]曰童子",
    "X58n1031_001:0723c10": "何得呼宿長名諦曰和尚本是我沙彌[(丰*力)/石]甚諤諦",
    "X58n1031_001:0723c11": "父具說諦生時本末[(丰*力)/石]乃悟而泣曰即[(丰*力)/石]先師弘",
    "X58n1031_001:0723c12": "覺法師也以此驗之則神之相續未甞絕滅故得",
    "X58n1031_001:0723c13": "李死為鮑猶記往生覺滅成曇還論昔事理雖荒",
    "X58n1031_001:0723c14": "昧事甚昭彰而謂身死神無還歸於氣何罔也。",
    "X58n1031_001:0723c15": "又驗鬼神靈知不斷則知死後非氣散而欻無。",
    "X58n1031_001:0723c16": "又驗鬼神靈知不斷者驗證也今錄四類以證靈",
    "X58n1031_001:0723c17": "知不斷一蔣濟之子託母求官蔣濟字子遍楚郡",
    "X58n1031_001:0723c18": "曲阿人魏文帝時為太尉有子亡已七年其妻夜",
    "X58n1031_001:0723c19": "夢見亡兒告之曰我在地下為太山役辛苦頗甚",
    "X58n1031_001:0723c20": "言今領軍府南有孫阿者太山府君欲召為省錄",
    "X58n1031_001:0723c21": "事願父母囑使我得安樂其妻驚覺涕泣告濟濟",
    "X58n1031_001:0723c22": "為人剛強初不信之至明日夜妻復夢見亡兒還",
    "X58n1031_001:0723c23": "如前夢之語而蔣濟遂至領軍府南訪得孫阿即",
    "X58n1031_001:0723c24": "以夢中亡兒之言囑阿阿曰若如是當地下為太",
    "X58n1031_001:0724a01": "子方便經二月孫阿病一宿而卒後十日其妻還",
    "X58n1031_001:0724a02": "見亡兒來告之曰我在地下得太山錄事免伇(出〔別〕",
    "X58n1031_001:0724a03": "異傳)二嬖妾之父為兒結草(嬖音閉愛也)小史云晉大夫",
    "X58n1031_001:0724a04": "魏武子有寵妾武子疾命其子顆告之曰吾死必",
    "X58n1031_001:0724a05": "嫁此妾無違我言及疾困復命顆曰必殺妾從我",
    "X58n1031_001:0724a06": "顆思之曰吾從父清釋之言不從昏亂之語後乃",
    "X58n1031_001:0724a07": "嫁之秦以杜回為將伐晉晉命顆為將拒之尅明",
    "X58n1031_001:0724a08": "交戰顆夜夢一人謂顆曰將軍明辰早戰我卛鬼",
    "X58n1031_001:0724a09": "以助必令取勝顆問之曰君是何人而能見助答",
    "X58n1031_001:0724a10": "曰我是將軍亡父嬖妾之父感將軍不殺我女而",
    "X58n1031_001:0724a11": "改嫁之故卛鬼兵以相助顆喜侵晨動戰以擊秦",
    "X58n1031_001:0724a12": "軍杜回為草草圍之進退無路為晉師所敗語云",
    "X58n1031_001:0724a13": "鬼役結草此之謂也三蘇詔卒後來與姪節問答晉",
    "X58n1031_001:0724a14": "書曰蘇詔為中牟令卒其姪名節每見詔來與之",
    "X58n1031_001:0724a15": "言語無異於生人前後四十度來節因問曰死何如",
    "X58n1031_001:0724a16": "生曰無異耳節曰要當不如韶笑曰卿後自知之",
    "X58n1031_001:0724a17": "節問死者何不歸故屍骸韶曰譬斷卿一臂以投",
    "X58n1031_001:0724a18": "於地就剝削之於卿有患否屍骸如此也蘇韶言",
    "X58n1031_001:0724a19": "與生不殊者將知死神識不滅也又如死去屍骸",
    "X58n1031_001:0724a20": "如棄斷臂則人之死也神離人形更受鬼形亦可",
    "X58n1031_001:0724a21": "知矣四孔子語子貢曰死後自知之不晚子貢問",
    "X58n1031_001:0724a22": "孔子曰死人有知乎無知乎子曰吾欲言死之有",
    "X58n1031_001:0724a23": "知將恐孝子順孫妨生以事死吾欲言死之無知",
    "X58n1031_001:0724a24": "將恐不孝之子棄其父母而不葬賜(姓端木名賜字子貢)欲",
    "X58n1031_001:0724b01": "知死者知與無知非今之急後將自知之未晚也。",
    "X58n1031_001:0724b02": "故祭祀求禱典籍有文況死而蘇者說幽塗事或死",
    "X58n1031_001:0724b03": "後感動妻子讎報怨恩今古皆有耶。",
    "X58n1031_001:0724b04": "祭祀求禱者祭享也無已曰祀已言止也謂年祭",
    "X58n1031_001:0724b05": "無止所以求索禱福也典籍有文者經典六籍其",
    "X58n1031_001:0724b06": "文備矣(亦如禮記有祭法祭統祭義等文)死而蘇者說幽塗事者",
    "X58n1031_001:0724b07": "麟喜二年癸亥東平王劉約是劉聰之子也死一",
    "X58n1031_001:0724b08": "宿猶暖逐不殯殮乃蘇(蘇息也死而更生也)言見元海於不",
    "X58n1031_001:0724b09": "周山經五日遂至崑崙山三日後歸於不周山見",
    "X58n1031_001:0724b10": "諸王公卿將相死者悉在宮殿甚壯麗號蒙珠離",
    "X58n1031_001:0724b11": "國元海謂約曰東北有遮須夷國無主久待汝父",
    "X58n1031_001:0724b12": "為之二年當來來後國中大亂相殺相害居家死",
    "X58n1031_001:0724b13": "亡略盡但可永明輩數十人在耳汝且還後年當",
    "X58n1031_001:0724b14": "來見汝非遲不久約辭而道過一國名猗尼渠餘",
    "X58n1031_001:0724b15": "國(猗音倚)引約入宮與皮囊一枚曰為吾遺漢皇帝",
    "X58n1031_001:0724b16": "約辭而歸置皮囊於机上俄而蘇使左右机上取",
    "X58n1031_001:0724b17": "囊開之有一方白玉題文曰猗尼渠餘國天王敬",
    "X58n1031_001:0724b18": "信遮須夷國天王歲在攝提當見馳使呈劉聰聰",
    "X58n1031_001:0724b19": "曰若審如此吾不懼死也其後約死屢晝見之聰",
    "X58n1031_001:0724b20": "惡之謂太子祭曰吾寢病惙(音輟疲也)煩恠異特甚往",
    "X58n1031_001:0724b21": "以約言為妖比累日見之此兒必來迎也吾何以",
    "X58n1031_001:0724b22": "圖人死定有神靈如是太興元年聰死與此玉并",
    "X58n1031_001:0724b23": "葬焉由是言之則死而有知豈虗為哉又有死而",
    "X58n1031_001:0724b24": "蘇者相繼不絕皆是幽塗官屬受苦之處豈蘇者",
    "X58n1031_001:0724c01": "虗為此見哉死後感動妻子者今依儆誡錄略引",
    "X58n1031_001:0724c02": "二類一通泉縣王藻明吏法善刀筆元戎薰璋委",
    "X58n1031_001:0724c03": "任孔目吏鄧可球倚為中要可球有田在通泉謝",
    "X58n1031_001:0724c04": "梁每逋其賦藻追莊戶決責令於市可球深衘之",
    "X58n1031_001:0724c05": "乃潛構藻賦私殺之藻死經五年其妻夢藻曰我",
    "X58n1031_001:0724c06": "負屈數論于天帝今方得理見差人與吾同取可",
    "X58n1031_001:0724c07": "球君須與我大備酒食燒化錢紙筆仍飯僧五十",
    "X58n1031_001:0724c08": "人妻覺而悲祝之曰妾今家貧何處得錢副君所",
    "X58n1031_001:0724c09": "要哽泣而寐復夢藻曰舊宅火燒桑樹下有銀五",
    "X58n1031_001:0724c10": "十兩君可取用之明日掘之果得銀乃賽其夢經",
    "X58n1031_001:0724c11": "月可球卒(上感動妻下感妻子)二豪民鄭昌妻黃氏早亡有",
    "X58n1031_001:0724c12": "二男一女皆幼而昌再娶呂氏呂氏性狠而虐其",
    "X58n1031_001:0724c13": "子凌轢鞭扑(普木切打也)或湯火潑烙之又加以凍餒",
    "X58n1031_001:0724c14": "昌不能制呂氏後夢一婦人自稱黃氏以棗一枚",
    "X58n1031_001:0724c15": "令吞之覺後得噎疾未愈而復夢黃氏以計簽其",
    "X58n1031_001:0724c16": "兩手心怒云憂[牛*失](丑栗切打也)我男女覺而生瘡漸透",
    "X58n1031_001:0724c17": "於手而死矣讎報怨恩者謂讎怨報恩也報恩如",
    "X58n1031_001:0724c18": "前結草讎怨者今於顏之推怨魂誌中編錄三條",
    "X58n1031_001:0724c19": "一竇嬰漢孝文帝竇皇后從兄弟也封魏其侯為",
    "X58n1031_001:0724c20": "丞相後乃免相因與太僕灌夫交結甚歡恨相知",
    "X58n1031_001:0724c21": "之晚于時孝景帝皇后父同母弟田蚡(音憤)為丞相",
    "X58n1031_001:0724c22": "親幸縱橫使人就嬰求城南田數頃嬰不與曰老",
    "X58n1031_001:0724c23": "漢雖棄丞相雖貴寧可以勢相奪乎灌夫亦助怒",
    "X58n1031_001:0724c24": "之蚡皆恨之及蚡娶妻皇太后詔列侯宗室往賀",
    "X58n1031_001:0725a01": "蚡灌夫狂醉不肯賀之竇嬰強與俱去因醉酣言",
    "X58n1031_001:0725a02": "辭不遜蚡遂怒謂長史曰有詔宗室而灌夫罵座",
    "X58n1031_001:0725a03": "不敬并奏其在鄉里豪橫處夫棄市竇嬰乃上書",
    "X58n1031_001:0725a04": "具陳灌夫醉飽事不足誅帝召見之嬰與蚡互相",
    "X58n1031_001:0725a05": "言長短帝問朝臣兩人誰是朝廷多言嬰是太后",
    "X58n1031_001:0725a06": "聞之怒而不食且曰我在人皆陵藉吾弟我百歲",
    "X58n1031_001:0725a07": "後魚肉之乎及出蚡復為嬰造作惡語以聞天子",
    "X58n1031_001:0725a08": "亦為蚡不直特為太后故偏將嬰及夫棄市嬰臨",
    "X58n1031_001:0725a09": "死罵曰若為死無知則已耳有知要不獨死後一",
    "X58n1031_001:0725a10": "月餘蚡病一身盡痛但號呼叩頭謝曰自幸天子",
    "X58n1031_001:0725a11": "使視鬼者瞻之見竇嬰灌夫共守笞蚡遂死二何",
    "X58n1031_001:0725a12": "敝(音厰)為交阯刺吏行部到蒼梧郡高要縣暮宿鵲",
    "X58n1031_001:0725a13": "奔亭夜猶未半有一女子從樓下出自言妾姓穌",
    "X58n1031_001:0725a14": "名娥字始珍本是廣信縣[狂-王+盾]里人早失父母夫亦",
    "X58n1031_001:0725a15": "喪亡有雜繒一百二十疋及婢一人名致富欲住",
    "X58n1031_001:0725a16": "傍縣賣繒就同縣人王伯賃車牛一乘載妾并繒",
    "X58n1031_001:0725a17": "令致富執轡以前秊四月十日到此亭外于時日",
    "X58n1031_001:0725a18": "暮行人既絕復不能前因即留止致富暴得腹痛",
    "X58n1031_001:0725a19": "妾往亭長舍乞漿水取火亭長襲壽操刀持戟(操執",
    "X58n1031_001:0725a20": "也釋名戟格也傍有支格也)來至車傍問妾曰夫人從何所來",
    "X58n1031_001:0725a21": "車上何載丈夫安在何故獨行妾應曰何故問之",
    "X58n1031_001:0725a22": "壽因持妾臂曰少愛有色寧可相樂乎妾時怖懼",
    "X58n1031_001:0725a23": "不肯聽從壽即以刀刺脇而死又殺致富於樓下",
    "X58n1031_001:0725a24": "埋妾并婢殺牛燒車車釭(音工說文云車轂中鐵也)及牛骨則",
    "X58n1031_001:0725b01": "捨亭東空井中妾死痛無所訴故來歸於明使君",
    "X58n1031_001:0725b02": "敝曰發汝死骸以何為驗女子曰妾上下皆著白",
    "X58n1031_001:0725b03": "衣青絲履猶未朽掘之果然敝乃遣使捕壽下廣",
    "X58n1031_001:0725b04": "信縣驗問與娥語同収壽父母兄弟皆繫獄中敝",
    "X58n1031_001:0725b05": "表殺人若依常律不至族誅但壽為惡隱密鬼神",
    "X58n1031_001:0725b06": "自訴千載無一請皆斬之以助隱德上報聽之三",
    "X58n1031_001:0725b07": "梁武帝欲為文帝陵上起寺未有佳材宣意有司",
    "X58n1031_001:0725b08": "使加求訪先有曲阿人姓弘名氏家甚富厚乃共",
    "X58n1031_001:0725b09": "親族多齎財貨往湘治生遂經數年營得一栰可",
    "X58n1031_001:0725b10": "長千步還至南津被孟少卿希朝廷旨乃加繩墨",
    "X58n1031_001:0725b11": "弘氏所賷衣裳繒綵猶有殊餘誣以涉道刻掠得",
    "X58n1031_001:0725b12": "之并初造作過裂非商估所宜結正處死沒入其",
    "X58n1031_001:0725b13": "栰以充寺用奏遂施行弘氏臨刑之日勑其妻子",
    "X58n1031_001:0725b14": "可黃紙百張并具笔墨置棺中也死而有知必當",
    "X58n1031_001:0725b15": "陳訴又書少卿姓名數十吞之可經一月少卿端",
    "X58n1031_001:0725b16": "坐即見弘來初猶避捍(音翰禦也)後稍欵服但言乞命",
    "X58n1031_001:0725b17": "歐血而死凡諸獄官預此獄事及署奏者以次殂",
    "X58n1031_001:0725b18": "沒未出一秊零落皆盡皇寺營構始訖天火燒之",
    "X58n1031_001:0725b19": "略無纖芥所埋柱本入地成灰上略敘三條為例",
    "X58n1031_001:0725b20": "其中或有憾積冤深論情訴屈託事求申靈應實",
    "X58n1031_001:0725b21": "多故無虗也豈死者妄為此異哉又有巫覡(上音無下",
    "X58n1031_001:0725b22": "音檄男曰巫女曰覡即事鬼之徒也)見人先祖父母說其形狀及平",
    "X58n1031_001:0725b23": "生語言一無參差豈巫覡能詐為其說哉漢時有",
    "X58n1031_001:0725b24": "王充作無鬼論今取其辭而破之王充曰以田蚡",
    "X58n1031_001:0725c01": "心負慚恨病亂妄見凡人病則畏懼畏懼則妄想",
    "X58n1031_001:0725c02": "妄想則虗見破曰若田蚡妄見不當呼諾服罪豈",
    "X58n1031_001:0725c03": "有妄見而想身得病耶若虗見者天子令視鬼者",
    "X58n1031_001:0725c04": "瞻之見竇嬰灌夫兩人共守見笞之豈巫者亦病",
    "X58n1031_001:0725c05": "妄見乎若以巫者亦妄見者不當所見形狀一與",
    "X58n1031_001:0725c06": "病者同也由此而言執虗妄見以為無鬼未見其",
    "X58n1031_001:0725c07": "得矣耶者語絕之辭。",
    "X58n1031_001:0725c08": "外難曰若人死為鬼則古來之鬼填塞巷路合有見",
    "X58n1031_001:0725c09": "者如何不爾。",
    "X58n1031_001:0725c10": "外難下四句亦答王充之問緣論主取意用之不",
    "X58n1031_001:0725c11": "具其文故直言通妨標入科文也難意云若人死",
    "X58n1031_001:0725c12": "為鬼則天地開闢已來道路之上一步一鬼也見",
    "X58n1031_001:0725c13": "鬼宜見數百千萬滿堂盈庭填塞巷路不宜但見",
    "X58n1031_001:0725c14": "一人兩人(鈔意似以一人則田蚡兩人則竇嬰灌夫)。",
    "X58n1031_001:0725c15": "答曰人死六道不必皆為鬼鬼死復為人等豈古來",
    "X58n1031_001:0725c16": "積鬼常存耶。",
    "X58n1031_001:0725c17": "答曰下據鈔云夫人死為鬼鬼死為牛牛死為天",
    "X58n1031_001:0725c18": "天死復為人隨業變化不拘一類六道輪迴未始",
    "X58n1031_001:0725c19": "有極豈可人獨有死而鬼無死乎若長不死即可",
    "X58n1031_001:0725c20": "如所論也。",
    "X58n1031_001:0725c21": "且天地之氣本無知也人稟無知之氣安得欻起而",
    "X58n1031_001:0725c22": "有知乎。",
    "X58n1031_001:0725c23": "安得欻起而有知者夫知即神識也神有賢愚善",
    "X58n1031_001:0725c24": "惡千差稟無知之氣豈有此千差耶夫識與氣異",
    "X58n1031_001:0726a01": "在氣無知在識有知豈混之於一氣哉故經云四",
    "X58n1031_001:0726a02": "大合散唯心為本在三界中獨來獨去無一隨者",
    "X58n1031_001:0726a03": "據此則知非氣為本若氣而生心心復不合善惡",
    "X58n1031_001:0726a04": "等別若善惡亦氣則不因習學既不因習學何用",
    "X58n1031_001:0726a05": "孔老設教令改惡為善耶。",
    "X58n1031_001:0726a06": "草木亦皆稟氣何不知乎。",
    "X58n1031_001:0726a07": "草木至何不知者若有知之類即稟陰陽之氣無",
    "X58n1031_001:0726a08": "知之物則不稟氣則知與無知各異今既俱稟陰",
    "X58n1031_001:0726a09": "陽不得為異何故草木無知人畜有知據此則知",
    "X58n1031_001:0726a10": "是神識不關氣也。",
    "X58n1031_001:0726a11": "又言貧富貴賤賢愚善惡吉凶禍福皆由天命者則",
    "X58n1031_001:0726a12": "天之賦命奚有貧多富少賤多貴少乃至禍多福少。",
    "X58n1031_001:0726a13": "貧富等者謂貧乏富足貴尊賤輕賢能愚憃善良",
    "X58n1031_001:0726a14": "惡過吉利福祐凶禍二字俱訓害皆由天命者論",
    "X58n1031_001:0726a15": "語云死生有命富貴在天禮云天命之謂性(此言仁義",
    "X58n1031_001:0726a16": "本於性性本於天也)天之賦命下破其所計貧富等皆受之",
    "X58n1031_001:0726a17": "於天命也賦者量也奚者何也乃至者具云愚多",
    "X58n1031_001:0726a18": "賢少惡多善少凶多吉少耳。",
    "X58n1031_001:0726a19": "苟多少之分在天天何不平乎。",
    "X58n1031_001:0726a20": "天何不平者既富貴等多少分數由天興之天何",
    "X58n1031_001:0726a21": "不均平興之而乃不平乎。",
    "X58n1031_001:0726a23": "原人論發微錄第一"
}