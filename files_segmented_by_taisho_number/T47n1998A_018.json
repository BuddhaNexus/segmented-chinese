{
    "T47n1998A_018:0886b05": "6大慧普覺禪師普說卷第十八",
    "T47n1998A_018:0886b07": "徑山能仁禪院住持嗣法",
    "T47n1998A_018:0886b08": "慧日禪師臣蘊聞　上進",
    "T47n1998A_018:0886b09": "鄭成忠請普說。師云。平江信士鄭偲。知有",
    "T47n1998A_018:0886b10": "此段大事因緣。得得來見妙喜。要聞般若。所",
    "T47n1998A_018:0886b11": "將供養真身舍利寶塔。洎齋雲堂清淨禪眾。",
    "T47n1998A_018:0886b12": "請普說功德不為別事。專用回向無上佛果",
    "T47n1998A_018:0886b13": "菩提。觀其發心亦已廣大。只這一念廣大之",
    "T47n1998A_018:0886b14": "心。能變大地作黃金。攪長河為酥酪。有者不",
    "T47n1998A_018:0886b15": "信這般說話。多執事難理。如富樓那執相難",
    "T47n1998A_018:0886b16": "性。問世尊曰。若地性遍。云何容水。水性周",
    "T47n1998A_018:0886b17": "遍。火則不生。復云何明水火二性俱遍虛空",
    "T47n1998A_018:0886b18": "不相陵滅。世尊。地性障礙。空性虛通。云何",
    "T47n1998A_018:0886b19": "二俱周遍法界。去這裏執相生疑。是故釋迦",
    "T47n1998A_018:0886b20": "老子先為阿難說性水真空性空真水。乃至",
    "T47n1998A_018:0886b21": "地水火風。一一周遍法界。隨眾生心循業發",
    "T47n1998A_018:0886b22": "現。嘗記得。山僧往年行脚。將入京師。到鄧州",
    "T47n1998A_018:0886b23": "天寧。有蔡州道士。忘其姓名。以醫來南陽。",
    "T47n1998A_018:0886b24": "一日見他教人來藏司。借寶積華嚴二經。山",
    "T47n1998A_018:0886b25": "僧竊知其為佳士。翌日相見。與之說話。果然",
    "T47n1998A_018:0886b26": "契合。因問。所以借經之意。曰某粗聽好人說",
    "T47n1998A_018:0886b27": "話來。若要理會本命元辰下落。須還釋迦老",
    "T47n1998A_018:0886b28": "子始得。話間忽問山僧。佛具正遍知。世界上",
    "T47n1998A_018:0886b29": "事一一說盡。何故不曾見說金木水火土之",
    "T47n1998A_018:0886c01": "所緣起。吾師有所聞見。無惜開示。方是時。",
    "T47n1998A_018:0886c02": "自家漆桶未破。未暇理會這般底。只向他道。",
    "T47n1998A_018:0886c03": "藏經中莫須說著。某尚居學地。方要見人。二",
    "T47n1998A_018:0886c04": "俱懡㦬而休。逮到夷門。打發此事了。因讀",
    "T47n1998A_018:0886c05": "楞嚴經。元來裏面說得極分曉。佛謂富樓那",
    "T47n1998A_018:0886c06": "曰。同異擾亂。相待生勞。勞久發塵自相渾",
    "T47n1998A_018:0886c07": "濁。由是引起塵勞煩惱。起為世界。靜成虛",
    "T47n1998A_018:0886c08": "空。虛空為同。世界為異。彼無同異。真有為",
    "T47n1998A_018:0886c09": "法。覺明空昧。相待成搖。故有風輪。執持世",
    "T47n1998A_018:0886c10": "界。由是而知。世界成就因風輪所持。蓋風",
    "T47n1998A_018:0886c11": "性動搖。動搖不息。忽生堅礙。故曰因空生",
    "T47n1998A_018:0886c12": "搖。堅明立礙。彼金寶者。明覺立堅。故有金輪",
    "T47n1998A_018:0886c13": "保持國土。蓋風與金。二物相觸。於中生火。",
    "T47n1998A_018:0886c14": "故曰。堅覺寶成。搖明風出。風金相摩。故有火",
    "T47n1998A_018:0886c15": "光。為變化性。寶明生潤。火光上烝。故有水",
    "T47n1998A_018:0886c16": "輪。含十方界。火騰水降。交發立堅。濕為巨",
    "T47n1998A_018:0886c17": "海。乾為洲潭。以是義故。彼大海中。火光常",
    "T47n1998A_018:0886c18": "起。彼洲潬中。江河常注。水勢劣火。結為高",
    "T47n1998A_018:0886c19": "山。是故山石擊則成焰。融則成水。土勢劣",
    "T47n1998A_018:0886c20": "水。抽為草木。是故林藪遇燒成土。因絞成",
    "T47n1998A_018:0886c21": "水。交妄發生。遞相為種。以是因緣。世界相",
    "T47n1998A_018:0886c22": "續。看他釋迦老子。恁麼說金木水火土。可",
    "T47n1998A_018:0886c23": "殺分曉。惜乎不復見此道士。待點似他。元來",
    "T47n1998A_018:0886c24": "看教乘文字。也要大法明。後自然不費力。自",
    "T47n1998A_018:0886c25": "家參得禪了。一把來看。便見得富樓那執相",
    "T47n1998A_018:0886c26": "難性。又見如來為阿難就性上說地水火風。",
    "T47n1998A_018:0886c27": "一一清淨本然周遍法界。胸中了無凝滯。如",
    "T47n1998A_018:0886c28": "今心地未明底。不免疑道世界從甚麼處起。",
    "T47n1998A_018:0886c29": "將來却向甚麼處滅。為復先有世界。為復先",
    "T47n1998A_018:0887a01": "有人。若道先有世界。古德不應云。三界唯",
    "T47n1998A_018:0887a02": "心所現。萬法唯識所變。若道先有人。既未",
    "T47n1998A_018:0887a03": "有世界。人却在甚麼處安頓。這些子不妨被",
    "T47n1998A_018:0887a04": "他窒礙。說先有世界也不是。先有人也不是。",
    "T47n1998A_018:0887a05": "大法一明。不著排遣。自然分曉。適來所謂",
    "T47n1998A_018:0887a06": "變大地作黃金。攪長河為酥酪。不是差事。以",
    "T47n1998A_018:0887a07": "至芥子納須彌。須彌納芥子之類。亦非假於",
    "T47n1998A_018:0887a08": "他術。只如須彌納芥子。則故是芥子。裏面如",
    "T47n1998A_018:0887a09": "何著得一座須彌山。到這裏也須親見一回",
    "T47n1998A_018:0887a10": "始得。這一叚事。人人本有。各各天真。只為無",
    "T47n1998A_018:0887a11": "始時來無明業識所覆所以不能現前。却去",
    "T47n1998A_018:0887a12": "外頭。別覓家舍。尋常室中問兄弟。不是心不",
    "T47n1998A_018:0887a13": "是佛不是物。是甚麼。未問時幸自在家裏坐。",
    "T47n1998A_018:0887a14": "纔問他是甚麼。便離却本位。走出門前。譬",
    "T47n1998A_018:0887a15": "如問人爾在那裏。云在家裏。却問他屋裏家",
    "T47n1998A_018:0887a16": "兒事子。便忘却家。去外面討言語來祗對。所",
    "T47n1998A_018:0887a17": "謂差之毫釐。失之千里。若要真實理會。此",
    "T47n1998A_018:0887a18": "事決定不在言語上。今時學者。出這幾路不",
    "T47n1998A_018:0887a19": "得。向他道。不在言語上。便去機境上作解會。",
    "T47n1998A_018:0887a20": "又向道。不在機境上。便去舉起處承當。不",
    "T47n1998A_018:0887a21": "是心不是佛不是物。舉了便會了。圜悟先師",
    "T47n1998A_018:0887a22": "常說。近來諸方。盡成窠窟。五祖下我與佛鑑",
    "T47n1998A_018:0887a23": "佛眼三人。結社參禪。如今早見漏逗出來也。",
    "T47n1998A_018:0887a24": "佛鑑下有一種作狗子叫鵓鳩鳴取笑人。佛",
    "T47n1998A_018:0887a25": "眼下有一種覷燈籠露柱指東畫西。如眼見",
    "T47n1998A_018:0887a26": "鬼一般。我這裏且無這般病痛。山僧曰。大好",
    "T47n1998A_018:0887a27": "無病痛。先師曰。何謂。山僧曰。擊石火閃電",
    "T47n1998A_018:0887a28": "光。引得無限人弄業識。舉了便會了。豈不是",
    "T47n1998A_018:0887a29": "佛法大窠窟。先師不覺吐舌。乃曰。莫管他。",
    "T47n1998A_018:0887b01": "我只以契證為期。若不契證。斷定不放過。山",
    "T47n1998A_018:0887b02": "僧曰。說契證即得。第恐後來只恁麼傳將去。",
    "T47n1998A_018:0887b03": "舉了便會了。硬主張擊石火閃電光。業識茫",
    "T47n1998A_018:0887b04": "茫未有了日。先師深以為然。更有一般底。說",
    "T47n1998A_018:0887b05": "靜是根本。悟是枝葉。靜得久自然悟去。山",
    "T47n1998A_018:0887b06": "僧敢道他亂道。又引淨極光通達為證。且莫",
    "T47n1998A_018:0887b07": "錯會好。先聖不奈何說箇淨極光通達寂照",
    "T47n1998A_018:0887b08": "含虛空。譬如良醫應病與藥。如今不信有妙",
    "T47n1998A_018:0887b09": "悟底。返道。悟是建立。豈非以藥為病乎。世間",
    "T47n1998A_018:0887b10": "文章技藝。尚要悟門。然後得其精妙。況出世",
    "T47n1998A_018:0887b11": "間法。只恁麼了得。這裏一千二百衲子。箇箇",
    "T47n1998A_018:0887b12": "有一知半解。每來室中。道得諦當者甚眾。跳",
    "T47n1998A_018:0887b13": "得兩跳後。更與一拶。便去不得。蓋卒未能󱁲",
    "T47n1998A_018:0887b14": "身捨命。所以道。懸崖撒手自肯承當。絕後",
    "T47n1998A_018:0887b15": "再甦欺君不得。莫道無恁麼事。嘗記得。張無",
    "T47n1998A_018:0887b16": "盡有言。先佛所說。於一毛端現寶王剎。坐微",
    "T47n1998A_018:0887b17": "塵裏轉大法輪。是真實義。法華會上。多寶如",
    "T47n1998A_018:0887b18": "來在寶塔中。分半座與釋迦文佛。過去佛現",
    "T47n1998A_018:0887b19": "在佛同坐一處。實有如是事。非謂表法。天",
    "T47n1998A_018:0887b20": "台智者大師讀法華經。至是真精進。是名真",
    "T47n1998A_018:0887b21": "法供養如來。悟得法華三昧。見靈山一會儼",
    "T47n1998A_018:0887b22": "然未散。山僧常愛。老杲和尚每提唱及此。未",
    "T47n1998A_018:0887b23": "嘗不歡喜踊躍。以手搖曳曰。真箇有恁麼事。",
    "T47n1998A_018:0887b24": "不是表法。爾輩冬瓜瓠子。那裏得知蓋他根",
    "T47n1998A_018:0887b25": "本下明。但拙於語言三昧。發其要妙爾。此所",
    "T47n1998A_018:0887b26": "謂唯證乃知難可測。今日鄭成忠請山僧普",
    "T47n1998A_018:0887b27": "說之意。要聞禪和子做工夫底道理。不見雲",
    "T47n1998A_018:0887b28": "門道。不可說時便有。不說時便無。思量時便",
    "T47n1998A_018:0887b29": "有。不思量時便無。只如不思量時。又是箇甚",
    "T47n1998A_018:0887c01": "麼。怕爾不會。又隨後道。更是箇甚麼。這般",
    "T47n1998A_018:0887c02": "尊宿。慈悲之故為人痛的的地。山僧在眾日。",
    "T47n1998A_018:0887c03": "溈仰曹洞雲門法眼下。都去做工夫來。臨濟",
    "T47n1998A_018:0887c04": "下則故是。後來方知道。悟則事同一家。不悟",
    "T47n1998A_018:0887c05": "則萬別千差。既同一箇。達磨祖師又何處有",
    "T47n1998A_018:0887c06": "許多般差別來。如何是佛。乾屎橛。這裏有",
    "T47n1998A_018:0887c07": "甚麼差別。德山見僧入門便棒。僧罔措。復",
    "T47n1998A_018:0887c08": "云。不得作棒會。臨濟見僧入門便喝。已是兩",
    "T47n1998A_018:0887c09": "手分付。擬欲覷捕。則眼睛落地了也。況復說",
    "T47n1998A_018:0887c10": "理說事。絲來線去。正是師子咬人。狂狗趁",
    "T47n1998A_018:0887c11": "塊。無常迅速。生死事大。彈指便是來生到來。",
    "T47n1998A_018:0887c12": "但虛却心。子細推窮。窮來窮去。善念既相續。",
    "T47n1998A_018:0887c13": "惡念自然不生。但如實修行。時節因緣到來。",
    "T47n1998A_018:0887c14": "自然悟去。若不悟。說到彌勒佛下生。只是說",
    "T47n1998A_018:0887c15": "底。且作麼生修行。聽取一頌。惡念既不生。　　善",
    "T47n1998A_018:0887c16": "念常相續。諸波羅蜜門。　　一切自具足。",
    "T47n1998A_018:0887c17": "孫通判請普說。師云。說法不應時。總是非時",
    "T47n1998A_018:0887c18": "語。所以道。未離兜率已降王宮。未出母胎度",
    "T47n1998A_018:0887c19": "人已畢。李長者著華嚴論。乃云。此經決定是",
    "T47n1998A_018:0887c20": "佛成道十日後說。初於正覺山前從定而起。",
    "T47n1998A_018:0887c21": "因見明星忽然悟道。便見自己本來面目。信",
    "T47n1998A_018:0887c22": "知時節。若至其理自彰。妙喜常思。無盡居士",
    "T47n1998A_018:0887c23": "這一箇人。不知幾百生中學般若來。今生如",
    "T47n1998A_018:0887c24": "此得大受用。所註清淨海眼經。說八成就。謂",
    "T47n1998A_018:0887c25": "如是我聞一時佛在。云理無不如之謂是。事",
    "T47n1998A_018:0887c26": "無不是之謂如。自來不曾有人如此說。蓋為",
    "T47n1998A_018:0887c27": "他見徹釋迦老子骨髓。所以取之左右逢其",
    "T47n1998A_018:0887c28": "源。佛初生下。一手指天一手指地云。天上",
    "T47n1998A_018:0887c29": "天下唯我獨尊。所以云。三界獨尊之謂我。所",
    "T47n1998A_018:0888a01": "謂我者非人我之我。如孟子所謂萬物皆備",
    "T47n1998A_018:0888a02": "於我也。心洞十方之謂聞。蓋世間人。皆以",
    "T47n1998A_018:0888a03": "耳聞一切音聲。唯普賢菩薩乃以心聞。故經",
    "T47n1998A_018:0888a04": "云。心聞洞十方。生于大因力。多之所宗之謂",
    "T47n1998A_018:0888a05": "一。且如現前一千大眾。從首座數起。自一而",
    "T47n1998A_018:0888a06": "之百。自百而之千。所以言。一者多之所宗也。",
    "T47n1998A_018:0888a07": "一之所起之謂時。這箇時便是妙心居士請",
    "T47n1998A_018:0888a08": "妙喜為大眾說法之時也。當知此時能該括",
    "T47n1998A_018:0888a09": "十方三世乃至塵沙諸佛。六道四生。若凡若",
    "T47n1998A_018:0888a10": "聖。若草若木。若有情若無情。乃以拂子擊禪",
    "T47n1998A_018:0888a11": "床一下云。盡向這裏成等正覺。無出此時也。",
    "T47n1998A_018:0888a12": "又云。始覺合本之謂佛。言以如今始覺合於",
    "T47n1998A_018:0888a13": "本覺。往往邪師輩。以無言默然為始覺。以威",
    "T47n1998A_018:0888a14": "音王那畔為本覺。固非此理既非此理。何者",
    "T47n1998A_018:0888a15": "是覺。若全是覺。豈更有迷。若謂無迷。爭奈",
    "T47n1998A_018:0888a16": "釋迦老子於明星現時忽然便覺知得自家本",
    "T47n1998A_018:0888a17": "命元辰。元來在這裏。所以言。因始覺而合",
    "T47n1998A_018:0888a18": "本覺。如禪和家。忽然摸著鼻孔。便是這箇道",
    "T47n1998A_018:0888a19": "理。然此事人人分上無不具足。昨日因與妙",
    "T47n1998A_018:0888a20": "心居士。說令叔尚書文章學問。可謂儒林宗",
    "T47n1998A_018:0888a21": "工。但聞於此道。自以為難。往往士大夫。只",
    "T47n1998A_018:0888a22": "知所謂佛者千劫學威儀萬劫修相好。乃至",
    "T47n1998A_018:0888a23": "三大阿僧祇劫修而後成。云何博地凡夫。現",
    "T47n1998A_018:0888a24": "行無明。為富貴所折困。何時與道相應。纔作",
    "T47n1998A_018:0888a25": "是念。便是於心意識中。推出一座須彌山。一",
    "T47n1998A_018:0888a26": "障障了道眼。不能明見本地風光本來面目。",
    "T47n1998A_018:0888a27": "正所謂所知不是障。是障障所知。近世士大",
    "T47n1998A_018:0888a28": "夫。多作此見。如韓子蒼與某在臨川。鼻孔廝",
    "T47n1998A_018:0888a29": "拄著半年。亦不自信。每言此一段事。吾輩但",
    "T47n1998A_018:0888b01": "知歸向。則可如何。便要入手。亦是自作障難。",
    "T47n1998A_018:0888b02": "或者更錯會先佛所言。大通智勝佛。十劫坐",
    "T47n1998A_018:0888b03": "道場。佛法不現前。不得成佛道謂佛道之難",
    "T47n1998A_018:0888b04": "成如此。殊不知。一念普觀無量劫。無去無",
    "T47n1998A_018:0888b05": "來亦無住。如是了知三世事。超諸方便成十",
    "T47n1998A_018:0888b06": "力。釋迦老子纔瞥地後。便言。奇哉一切眾",
    "T47n1998A_018:0888b07": "生。具有如來智慧德相。但以妄想執著。而不",
    "T47n1998A_018:0888b08": "證得。所謂妄想執著者。正說著今時士大夫",
    "T47n1998A_018:0888b09": "病痛。先德所以指示。一切人脚跟下。無不圓",
    "T47n1998A_018:0888b10": "成。無不具足。故有父不可以傳子。臣不可",
    "T47n1998A_018:0888b11": "以獻君之說。蓋使自證自悟。匪從人得。所以",
    "T47n1998A_018:0888b12": "不壞假名而談實相。肇法師云。寂兮寥兮。寬",
    "T47n1998A_018:0888b13": "兮廓兮。分兮別兮。上則有君。下則有臣。父",
    "T47n1998A_018:0888b14": "子親其居。尊卑異其位。起教敘其因。然後國",
    "T47n1998A_018:0888b15": "分其界。人部其家。各守其位。豈非是法住法",
    "T47n1998A_018:0888b16": "位世間相常住者耶。佛不云乎。應以佛身得",
    "T47n1998A_018:0888b17": "度者。即現佛身而為說法。應以宰官身乃至",
    "T47n1998A_018:0888b18": "長者居士婆羅門比丘比丘尼身得度者。悉",
    "T47n1998A_018:0888b19": "現其身而為說法。又曰。應眼時若千日萬象",
    "T47n1998A_018:0888b20": "不能逃影質。應耳時若幽谷大小音聲無不",
    "T47n1998A_018:0888b21": "足。法門既如此殊勝。奈何學者多不向此時",
    "T47n1998A_018:0888b22": "節領覽。乃爾自生退屈。正是不信自殊勝。",
    "T47n1998A_018:0888b23": "甘為下劣人。若是靈利漢。便向這裏提得去。",
    "T47n1998A_018:0888b24": "方知道。一塵纔起大地全收。一毛頭師子百",
    "T47n1998A_018:0888b25": "億毛頭現。千頭萬頭但識取一頭。且那箇是",
    "T47n1998A_018:0888b26": "一頭。不見南臺和尚聞版聲有頌云。善哉三",
    "T47n1998A_018:0888b27": "下版。知識盡來參。既善知時節。吾今不再",
    "T47n1998A_018:0888b28": "三。復以拂子擊禪床一下云。適來所謂盡向",
    "T47n1998A_018:0888b29": "這裏成等正覺。是真實義。所以韶國師云。",
    "T47n1998A_018:0888c01": "如來於一切處或等正覺。於刀山劍樹上成",
    "T47n1998A_018:0888c02": "等正覺。於鑊湯鑪炭裏成等正覺。於棒下成",
    "T47n1998A_018:0888c03": "等正覺。於喝下成等正覺。然雖如是。如人飲",
    "T47n1998A_018:0888c04": "水冷煖自知。豈不見。善財童子至毘盧遮那",
    "T47n1998A_018:0888c05": "大樓閣前。舉體投地。從地而起。作是念言。此",
    "T47n1998A_018:0888c06": "大樓閣。是解空無相無願者之所住處。是於",
    "T47n1998A_018:0888c07": "一切法無分別者之所住處。是行一劫入一",
    "T47n1998A_018:0888c08": "切劫。以一切劫入一劫。而不壞其相者之所",
    "T47n1998A_018:0888c09": "住處。是以一佛入一切佛。以一切佛入一佛。",
    "T47n1998A_018:0888c10": "而不壞其相者之所住處。乃至不著一切世",
    "T47n1998A_018:0888c11": "間窟宅者之所住處。何謂世間窟宅。便是於",
    "T47n1998A_018:0888c12": "無上道。自作障難者。若執一切世間窟宅不",
    "T47n1998A_018:0888c13": "能捨離。則吾輩所謂長老者亦莫住院。一向",
    "T47n1998A_018:0888c14": "杜絕世故。乃可得行此道。如此則是壞世間",
    "T47n1998A_018:0888c15": "相而談實相。何道之有。常愛東坡為文章。庶",
    "T47n1998A_018:0888c16": "幾達道者也。縱使未至於道。而語言三昧實",
    "T47n1998A_018:0888c17": "近之矣。人謂是五祖戒和尚後身。而不知以",
    "T47n1998A_018:0888c18": "何因緣。中忘此意。第亦暫時不著便者。觀其",
    "T47n1998A_018:0888c19": "作維摩畫像讚。從始至終不死在言下。其詞",
    "T47n1998A_018:0888c20": "曰。我觀眾工工一師。人持一藥療一病。風勞",
    "T47n1998A_018:0888c21": "欲寒氣欲煖。肺肝胃腎更相剋。挾方儲藥如",
    "T47n1998A_018:0888c22": "丘山。卒無一藥堪施用。有大醫王拊掌笑。謝",
    "T47n1998A_018:0888c23": "遣眾工病隨愈。言其醫王遣去眾。醫曰。爾",
    "T47n1998A_018:0888c24": "輩用藥。都無是處。眾工既去。其病隨愈。或",
    "T47n1998A_018:0888c25": "問醫王。君以何藥而病損乎。曰不出眾工之",
    "T47n1998A_018:0888c26": "所用者。但彼不善用耳。故曰。問大醫王以何",
    "T47n1998A_018:0888c27": "藥。還是眾工所用者。我觀三十二菩薩。各以",
    "T47n1998A_018:0888c28": "意談不二門。而維摩詰默無語。三十二義一",
    "T47n1998A_018:0888c29": "時墮。我觀此義亦不墮。維摩初不離是說。這",
    "T47n1998A_018:0889a01": "箇雖是死蛇解弄却活。若彼三十二人所論。",
    "T47n1998A_018:0889a02": "真箇負墮時。即是無言勝有言。情知古人之",
    "T47n1998A_018:0889a03": "意決不如此。所以立箇喻云。譬如油蠟作燈",
    "T47n1998A_018:0889a04": "燭。不以火點終不明。忽見默然無語處。三",
    "T47n1998A_018:0889a05": "十二說皆光焰。佛子若讀維摩經。當作是念",
    "T47n1998A_018:0889a06": "為正念。我觀維摩方丈室。能受九百萬菩薩。",
    "T47n1998A_018:0889a07": "三萬二千師子座。皆悉容受不迫窄。經中所",
    "T47n1998A_018:0889a08": "載。此是維摩居士。不思議大解脫神通之力。",
    "T47n1998A_018:0889a09": "所以借座燈王取飯香積。斷取妙喜世界。如",
    "T47n1998A_018:0889a10": "陶家輪。如持鍼鋒舉一棗葉。蓋真實之理。不",
    "T47n1998A_018:0889a11": "可以智知。不可以識識。故曰。又能分布一鉢",
    "T47n1998A_018:0889a12": "飯。饜飽十方無量眾。斷取妙喜佛世界。如持",
    "T47n1998A_018:0889a13": "鍼鋒一棗葉。云是菩薩不思議。住大解脫神",
    "T47n1998A_018:0889a14": "通力。我觀石子一處士。麻鞵破帽露兩肘能",
    "T47n1998A_018:0889a15": "使筆端出維摩。神力又過維摩詰。若言此畫",
    "T47n1998A_018:0889a16": "無實相。毘耶城中亦非實。佛子若見維摩像。",
    "T47n1998A_018:0889a17": "應作是觀為正觀。此是東坡說底禪。豈不是",
    "T47n1998A_018:0889a18": "言語到。若非前世熏習得來。爭解恁麼道。所",
    "T47n1998A_018:0889a19": "以妙喜之意。亦欲尚書公於此事信得及。妙",
    "T47n1998A_018:0889a20": "心居士請持此語。歸舉似令叔。恐因妙喜之",
    "T47n1998A_018:0889a21": "言。直下信得及。異日忽然噴地一發。便乃截",
    "T47n1998A_018:0889a22": "生死流。據祖佛位。做箇出世間沒量大人。始",
    "T47n1998A_018:0889a23": "不負妙喜相期之意。妙心居士近日畫得入",
    "T47n1998A_018:0889a24": "定觀音。且以妙喜昔年所作讚。題其上。蓋在",
    "T47n1998A_018:0889a25": "衡陽時。因道友藺庭彥所請。當時信意一筆",
    "T47n1998A_018:0889a26": "寫成。與維摩讚。言語雖不同。大意相似。曰",
    "T47n1998A_018:0889a27": "世間種種音聲相。眾以耳聽非目覩。一切音",
    "T47n1998A_018:0889a28": "聲須以耳聽。觀音却以眼觀。故曰唯此大士",
    "T47n1998A_018:0889a29": "眼能觀。如何見得。曰瞑目諦觀為佛事。到",
    "T47n1998A_018:0889b01": "這裏便轉了。曰於眼境界無所取。眼境界既",
    "T47n1998A_018:0889b02": "取不得。即眼界寂滅。眼界既寂滅。不可耳",
    "T47n1998A_018:0889b03": "界不寂滅。所以云。耳鼻舌身意亦然。善哉",
    "T47n1998A_018:0889b04": "心洞十方空。六根互顯如是義。觀音菩薩以",
    "T47n1998A_018:0889b05": "眼聞。而普賢菩薩以心聞。即此是互顯之義。",
    "T47n1998A_018:0889b06": "所謂互顯者。眼處作耳處佛事。耳處作鼻處",
    "T47n1998A_018:0889b07": "佛事。鼻處作舌處佛事。舌處作身處佛事。身",
    "T47n1998A_018:0889b08": "處作意處佛事。於意界中作無量無邊廣大",
    "T47n1998A_018:0889b09": "佛事。得恁麼受用自在了。眼依舊觀色。耳",
    "T47n1998A_018:0889b10": "依舊聽聲。乃至鼻舌身意。一一依本分。故曰",
    "T47n1998A_018:0889b11": "眼色耳聲鼻嗅香身觸意思無差別。適來所",
    "T47n1998A_018:0889b12": "謂是法住法位世間相常住是也。當以此觀",
    "T47n1998A_018:0889b13": "如是觀。取此為實成妄想。到這裏又轉了曰。",
    "T47n1998A_018:0889b14": "若離妄想取實法。展轉惑亂失本心。本心既",
    "T47n1998A_018:0889b15": "失隨顛倒。不見大士妙色身。云何顛倒。眼",
    "T47n1998A_018:0889b16": "見色隨色轉。耳聞聲隨聲轉。是謂眾生顛倒",
    "T47n1998A_018:0889b17": "迷己逐物。以逐物故不見大士妙色身。無眼",
    "T47n1998A_018:0889b18": "耳鼻舌身意。此乃教有明文。眼耳鼻等既無",
    "T47n1998A_018:0889b19": "其體。互顯之義依何而立。故曰。互顯之義亦",
    "T47n1998A_018:0889b20": "寂滅。亦無大士妙色身。亦無種種音聲相。佛",
    "T47n1998A_018:0889b21": "子能作如是觀。永離世間生死苦。大凡文字",
    "T47n1998A_018:0889b22": "須教說得行。若說不行不成文章。適來因論",
    "T47n1998A_018:0889b23": "時節因緣。所以說善財方立于樓閣之前。早",
    "T47n1998A_018:0889b24": "已讚歡許多殊勝之事。然未能得入。乃白彌",
    "T47n1998A_018:0889b25": "勒菩薩言。唯願大聖開樓閣門。令我得入。時",
    "T47n1998A_018:0889b26": "彌勒菩薩前詣樓閣。彈指出聲。其門即開。命",
    "T47n1998A_018:0889b27": "善財入。善財心喜。入已還閉。閉時如何。便",
    "T47n1998A_018:0889b28": "是觀音入流亡所底消息。然後善財於樓閣",
    "T47n1998A_018:0889b29": "中。見百億四天下。百億兜率陀天。一一皆有",
    "T47n1998A_018:0889c01": "彌勒菩薩。降神誕生。遊行七步。觀察十方。",
    "T47n1998A_018:0889c02": "現為童子。居處宮殿。為一切智。出家苦行。降",
    "T47n1998A_018:0889c03": "伏諸魔。成等正覺。梵王勸請。轉正法輪。升",
    "T47n1998A_018:0889c04": "天宮殿。而演說法。劫數壽量。眾會莊嚴。所",
    "T47n1998A_018:0889c05": "淨國土。所修行願。住持教法。皆悉不同。善財",
    "T47n1998A_018:0889c06": "非但見彌勒菩薩一周佛事。又自見其身在",
    "T47n1998A_018:0889c07": "彼一切諸如來所。亦見於彼一切眾會一切",
    "T47n1998A_018:0889c08": "佛事。以海印三昧。一印印定。更無秋毫以為",
    "T47n1998A_018:0889c09": "透漏。既見如是無量殊勝一切莊嚴自在境",
    "T47n1998A_018:0889c10": "界已。彌勒菩薩即攝神力入樓閣中。又彈指",
    "T47n1998A_018:0889c11": "作聲。告善財言。善男子起。法性如是。此是",
    "T47n1998A_018:0889c12": "菩薩知諸法智因緣。聚集所現之相。如是自",
    "T47n1998A_018:0889c13": "性。如幻如夢。如影如像。悉不成就。爾時善",
    "T47n1998A_018:0889c14": "財聞彈指聲。從三昧起。於此時節。忽然打失",
    "T47n1998A_018:0889c15": "布袋。然後彌勒示以如上境界。無有去處。亦",
    "T47n1998A_018:0889c16": "無住處。非寂非常。遠離一切。師召大眾云。既",
    "T47n1998A_018:0889c17": "是來無所從。去無所至。則雲門大師手中扇",
    "T47n1998A_018:0889c18": "子𨁝跳上三十三天。築著帝釋鼻孔。東海鯉",
    "T47n1998A_018:0889c19": "魚打一棒。雨似盆傾。又有甚麼過。當知這箇",
    "T47n1998A_018:0889c20": "時節。具無量廣大智慧門。無量神通門。無量",
    "T47n1998A_018:0889c21": "言詞門。無量可不說又不可說一切佛菩薩",
    "T47n1998A_018:0889c22": "自在受用門。諸人若能如是信如是入。方知",
    "T47n1998A_018:0889c23": "先聖道。過去一切劫。安置未來今。未來現在",
    "T47n1998A_018:0889c24": "劫。回置過去世。乃喝一喝云。若不喝。住打葛",
    "T47n1998A_018:0889c25": "藤。直到明朝。擊禪床下座。",
    "T47n1998A_018:0889c26": "大慧普覺禪師普說卷第十八"
}