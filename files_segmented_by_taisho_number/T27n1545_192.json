{
    "T27n1545_192:0958b06": "阿毘達磨大毘婆沙論卷第一百",
    "T27n1545_192:0958b07": "九十二",
    "T27n1545_192:0958b09": "五百大阿羅漢等造",
    "T27n1545_192:0958b10": "三藏法師玄奘奉　詔譯",
    "T27n1545_192:0958b11": "見蘊第八中念住納息第一之六",
    "T27n1545_192:0958b12": "爾時世尊說此語已便入初靜慮。次第乃至",
    "T27n1545_192:0958b13": "入滅盡定。時尊者阿難則問尊者阿泥律",
    "T27n1545_192:0958b14": "陀言。世尊今者已般涅槃耶。答言未也。但是",
    "T27n1545_192:0958b15": "入滅盡定耳。復問云何知耶。答言我親從",
    "T27n1545_192:0958b16": "佛聞。世尊入第四靜慮依不動寂靜定而",
    "T27n1545_192:0958b17": "般涅槃世間眼滅。問尊者阿難為知故問為",
    "T27n1545_192:0958b18": "不知耶。若知者何故復問。若不知者云何",
    "T27n1545_192:0958b19": "名知佛心耶。有說。彼尊者知之問。",
    "T27n1545_192:0958b20": "若爾者何故復問。答亦有知而故問為發",
    "T27n1545_192:0958b21": "起言論故。如說世尊知而故問。復次尊者阿",
    "T27n1545_192:0958b22": "難欲顯尊者阿泥律陀有勝德故雖知而",
    "T27n1545_192:0958b23": "問。謂彼尊者雖有勝德而眾不知。欲令其",
    "T27n1545_192:0958b24": "知是以故問。有說。彼尊者不知問。若爾者",
    "T27n1545_192:0958b25": "云何名知佛心耶。答佛出定已阿難知其",
    "T27n1545_192:0958b26": "前心而彼時不知者以佛猶在定故。復次",
    "T27n1545_192:0958b27": "彼尊者若住常性心時能知佛心。爾時彼心",
    "T27n1545_192:0958b28": "由二憂惱所覆沒故不知佛心。一者失眷",
    "T27n1545_192:0958b29": "屬憂惱。二者失大師憂惱。問尊者阿泥律",
    "T27n1545_192:0958c01": "陀云何知耶。有說。世尊臨涅槃時入共聲",
    "T27n1545_192:0958c02": "聞等至故彼得知。評曰。不應作是說。以",
    "T27n1545_192:0958c03": "佛爾時現入不共一切聲聞獨覺靜慮解脫",
    "T27n1545_192:0958c04": "等持等至故。問若然者彼云何知。答世尊爾",
    "T27n1545_192:0958c05": "時起共聲聞獨覺入出定心。彼由此知是彼",
    "T27n1545_192:0958c06": "境故。猶如象王渡深河時。若正在河中則",
    "T27n1545_192:0958c07": "人無知者。但觀入出水跡則知象王所入",
    "T27n1545_192:0958c08": "出處。如是世尊若住甚深等至河時。一切",
    "T27n1545_192:0958c09": "聲聞獨覺不能現見。但觀如入出水跡入",
    "T27n1545_192:0958c10": "出定心便知。入如是定從如是定出。",
    "T27n1545_192:0958c11": "如說爾時尊者大迦葉波作是念。我當以",
    "T27n1545_192:0958c12": "何滅焚如來身火。尋作是念。我今應以",
    "T27n1545_192:0958c13": "香乳滅之。則起心時便有四道香乳從空",
    "T27n1545_192:0958c14": "而下由此令焚如來身火一時而滅。問何",
    "T27n1545_192:0958c15": "故必以香乳滅焚如來身火耶。答欲顯",
    "T27n1545_192:0958c16": "與諸仙人相似法故。謂彼國俗若仙人命終",
    "T27n1545_192:0958c17": "則以乳滅焚身之火。若受欲者命終則以",
    "T27n1545_192:0958c18": "酒滅焚身之火。佛於諸仙中勝則是第一",
    "T27n1545_192:0958c19": "仙人。故今亦以香乳滅火。復次欲令佛設",
    "T27n1545_192:0958c20": "利羅極清淨故以乳灌之。復次佛生身是乳",
    "T27n1545_192:0958c21": "所長養故。今設利羅亦以乳浴之。復次乳",
    "T27n1545_192:0958c22": "性肥而能滅火。或有物雖性肥而不能滅",
    "T27n1545_192:0958c23": "火。乃令其熾如酥油等。有物雖能滅火而",
    "T27n1545_192:0958c24": "性不肥如水酒等。唯乳性肥又能滅火故",
    "T27n1545_192:0958c25": "唯以乳。由此義故尊者大迦葉波。現四道",
    "T27n1545_192:0958c26": "香乳用滅如來焚身之火。",
    "T27n1545_192:0958c27": "如說爾時尊者阿難佛涅槃已經七晝夜右",
    "T27n1545_192:0958c28": "遶焚如來火聚。說伽他言。",
    "T27n1545_192:0958c29": "　千衣纏佛葬　　唯二衣不燒",
    "T27n1545_192:0959a01": "　謂外及襯身　　此為奇特事",
    "T27n1545_192:0959a02": "問何故世尊唯二衣不燒耶。答有信敬佛",
    "T27n1545_192:0959a03": "諸天神等威力所持令不燒故。有說。是佛",
    "T27n1545_192:0959a04": "願力所持令內外淨故。謂一衣在內持如",
    "T27n1545_192:0959a05": "來馱都令不散染。",
    "T27n1545_192:0959a06": "一衣在外持所有灰令不飄坌。有說。此",
    "T27n1545_192:0959a07": "表如來正法有內外二種護故。內護者謂清",
    "T27n1545_192:0959a08": "淨苾芻苾芻尼等。外護者謂淨信國王大臣",
    "T27n1545_192:0959a09": "等。此則正法威力令其不燒。有說。此表如",
    "T27n1545_192:0959a10": "來內心外身俱清淨故。心清淨者謂已永離",
    "T27n1545_192:0959a11": "一切煩惱并習氣故。身清淨者謂從最勝相",
    "T27n1545_192:0959a12": "異熟業所引生故。",
    "T27n1545_192:0959a13": "如說四有。謂本有中有生有死有。有聲目",
    "T27n1545_192:0959a14": "多義如前廣說。此中有聲說屬眾同分有情",
    "T27n1545_192:0959a15": "數五蘊名有。云何本有。答除生分死分諸",
    "T27n1545_192:0959a16": "蘊中間諸有。此則一期五蘊四蘊為性。問",
    "T27n1545_192:0959a17": "何故此有說名本有。答此是前時所造業生",
    "T27n1545_192:0959a18": "故名本有。問若爾餘有亦是本有皆前時所",
    "T27n1545_192:0959a19": "造業所生故。答若是前時所造業生麁顯易",
    "T27n1545_192:0959a20": "覺明了現見者說名本有。餘雖前時所造業",
    "T27n1545_192:0959a21": "生而微隱難覺非明了現見是以不說。云",
    "T27n1545_192:0959a22": "何死有。答死分諸蘊則命終時五蘊四蘊為",
    "T27n1545_192:0959a23": "性。云何中有。答除死分生分諸蘊中間諸",
    "T27n1545_192:0959a24": "有則二有中間五蘊為性。問何故此有說",
    "T27n1545_192:0959a25": "名中有。答此於二有中間生故。名中有。問",
    "T27n1545_192:0959a26": "若爾餘有亦是中有皆於二有中間生故。答",
    "T27n1545_192:0959a27": "若於二有中間生非趣所攝者名中有。餘",
    "T27n1545_192:0959a28": "雖二有中間生而是趣攝不名中有。云何生",
    "T27n1545_192:0959a29": "有。答生分諸蘊則結生時五蘊四蘊為性。",
    "T27n1545_192:0959b01": "問此四有幾剎那幾相續。答二剎那謂死有",
    "T27n1545_192:0959b02": "生有二相續謂餘有。問此四有幾染污幾不",
    "T27n1545_192:0959b03": "染污。答皆通二種。問此四有心幾染污幾不",
    "T27n1545_192:0959b04": "染污。答生有心唯染污。餘心染污不染污。問",
    "T27n1545_192:0959b05": "此四有幾有漏幾無漏。答皆唯有漏。問此四",
    "T27n1545_192:0959b06": "有時心幾有漏幾無漏。答二唯有漏謂死有",
    "T27n1545_192:0959b07": "生有時心。二通有漏無漏謂餘有時心。問",
    "T27n1545_192:0959b08": "此四有時幾起同分心幾起不同分心。答二",
    "T27n1545_192:0959b09": "唯起同分心謂死有生有時。二起同分不同",
    "T27n1545_192:0959b10": "分心謂餘有時。",
    "T27n1545_192:0959b11": "諸欲有彼一切有五行耶乃至廣說。此中諸",
    "T27n1545_192:0959b12": "蘊以行聲說。過去如來應正等覺說蘊為",
    "T27n1545_192:0959b13": "行。今釋迦牟尼如來應正等覺說行為蘊。",
    "T27n1545_192:0959b14": "以先佛說五行今佛說五取蘊故。此阿毘",
    "T27n1545_192:0959b15": "達磨中說五行者。欲顯今佛所說五蘊則",
    "T27n1545_192:0959b16": "是先佛所說五行故。問何故先佛說蘊為行",
    "T27n1545_192:0959b17": "今佛說行為蘊耶。答佛觀所化有情隨所",
    "T27n1545_192:0959b18": "應而說故。謂先佛所化應聞說行而得正",
    "T27n1545_192:0959b19": "解。今佛所化應聞說蘊而得正解。問何故",
    "T27n1545_192:0959b20": "名行。答流轉故名行謂前生諸蘊由後生諸",
    "T27n1545_192:0959b21": "蘊故流轉。或後生諸蘊由前生諸蘊故流",
    "T27n1545_192:0959b22": "轉。若生欲界以欲界心為同分心與彼命",
    "T27n1545_192:0959b23": "根眾同分為同分故。以色無色界及無漏",
    "T27n1545_192:0959b24": "心為不同分心。不與彼命根眾同分為同",
    "T27n1545_192:0959b25": "分故。若生色界以色界心為同分心。以",
    "T27n1545_192:0959b26": "欲無色界及無漏心為不同分心。若生無色",
    "T27n1545_192:0959b27": "界以無色界心為同分心。以無漏心為不",
    "T27n1545_192:0959b28": "同分心。",
    "T27n1545_192:0959b29": "諸欲有彼一切五行耶。設五行彼一切欲有",
    "T27n1545_192:0959c01": "耶。答應作四句。有欲有非五行。謂欲界",
    "T27n1545_192:0959c02": "有情住不同分心及住無想滅盡定。彼時欲",
    "T27n1545_192:0959c03": "有唯二行故。有五行非欲有。謂色界有想",
    "T27n1545_192:0959c04": "天住同分心。若無想天不得無想。爾時",
    "T27n1545_192:0959c05": "皆具五行彼無想天有心位。必不起不同",
    "T27n1545_192:0959c06": "分心故而彼行非欲有。有欲有亦五行。謂",
    "T27n1545_192:0959c07": "欲界有情住同分心。彼時欲有具五行故。",
    "T27n1545_192:0959c08": "有非欲有亦非五行。謂色界有想天住不",
    "T27n1545_192:0959c09": "同分心及住無想滅盡定。若無想天得無",
    "T27n1545_192:0959c10": "想若生無色界。爾時但有二行或四行或一",
    "T27n1545_192:0959c11": "行。彼行又非欲有故。諸色有有想天彼一",
    "T27n1545_192:0959c12": "切五行耶。設五行彼一切色有有想天耶。答",
    "T27n1545_192:0959c13": "應作四句。有色有有想天非五行。謂色",
    "T27n1545_192:0959c14": "界有想天住不同分心。及住無想滅盡定。爾",
    "T27n1545_192:0959c15": "時色有有想天皆唯二行故。有五行非色有",
    "T27n1545_192:0959c16": "有想天。謂欲界有情住同分心。若無想天",
    "T27n1545_192:0959c17": "不得無想。爾時雖皆五行。而彼行非色",
    "T27n1545_192:0959c18": "有有想天故。有色有有想天亦五行。謂色",
    "T27n1545_192:0959c19": "界有想天住同分心。爾時色有有想天具五",
    "T27n1545_192:0959c20": "行故。有非色有有想天亦非五行。謂欲",
    "T27n1545_192:0959c21": "界有情住不同分心。及住無想滅盡定。若",
    "T27n1545_192:0959c22": "無想天得無想若生無色界。爾時但有二",
    "T27n1545_192:0959c23": "行或四行或一行。彼行又非色有有想天故。",
    "T27n1545_192:0959c24": "諸色有無想天彼一切二行耶。設二行彼一",
    "T27n1545_192:0959c25": "切色有無想天耶。答應作四句。有色有",
    "T27n1545_192:0959c26": "無想天非二行。謂無想天不得無想。爾時",
    "T27n1545_192:0959c27": "彼色有無想天具五行故所以如前。有二",
    "T27n1545_192:0959c28": "行非色有無想天。謂欲界有情住不同分心。",
    "T27n1545_192:0959c29": "及住無想滅盡定。若色界有想天住不同分",
    "T27n1545_192:0960a01": "心。及住無想滅盡定。爾時雖皆二行而彼",
    "T27n1545_192:0960a02": "行非色有無想天故。有色有無想天亦二",
    "T27n1545_192:0960a03": "行。謂無想天得無想。爾時彼色有無想天唯",
    "T27n1545_192:0960a04": "二行故。有非色有無想天亦非二行。謂欲",
    "T27n1545_192:0960a05": "界有情及色界有想天住同分心若生無色",
    "T27n1545_192:0960a06": "界。爾時乃有五行或四行或一行。彼行又非",
    "T27n1545_192:0960a07": "色有無想天故。諸無色有彼一切四行耶。設",
    "T27n1545_192:0960a08": "四行彼一切無色有耶。答諸四行彼一切無",
    "T27n1545_192:0960a09": "色有。非欲色界有情有四行故。有無色有",
    "T27n1545_192:0960a10": "非四行。謂無色界有情住不同分心。爾時彼",
    "T27n1545_192:0960a11": "無色有唯一行故。頗有有五行耶。乃至廣",
    "T27n1545_192:0960a12": "說。問何故復作此論。答前文雖成立有二",
    "T27n1545_192:0960a13": "行有而未遮止有三行有。亦未成立有一",
    "T27n1545_192:0960a14": "行有今為遮止有三行有。及欲成立有一",
    "T27n1545_192:0960a15": "行有故作斯論。頗有有五行耶。答有。謂欲",
    "T27n1545_192:0960a16": "界有情及色界有想天住同分心。若無想天",
    "T27n1545_192:0960a17": "不得無想彼必有自地現在五行故。頗有",
    "T27n1545_192:0960a18": "有四行耶。答有。謂無色界有情住同分心。",
    "T27n1545_192:0960a19": "頗有有三行耶。答無。以無有情三蘊成故。",
    "T27n1545_192:0960a20": "所以者何。心心所法定不相離受想思等恒",
    "T27n1545_192:0960a21": "相應故。頗有有二行耶。答有。謂欲界有",
    "T27n1545_192:0960a22": "情及色界有想天住不同分心。若住無想滅",
    "T27n1545_192:0960a23": "盡定。若無想天得無想彼但有二行故。頗",
    "T27n1545_192:0960a24": "有有一行耶。答有。謂無色界有情住不同",
    "T27n1545_192:0960a25": "分心彼但有一行故。頗有有無行耶。答無。",
    "T27n1545_192:0960a26": "以無有情非蘊成故。一切有情必有自地",
    "T27n1545_192:0960a27": "命根等故。",
    "T27n1545_192:0960a28": "見蘊第八中三有納息第二之一",
    "T27n1545_192:0960a29": "諸捨欲有欲有相續。彼一切欲界法滅。欲",
    "T27n1545_192:0960b01": "界法現在前耶。如是等章及解章義既領會",
    "T27n1545_192:0960b02": "已。應廣分別然有聲目多義。此中說屬眾",
    "T27n1545_192:0960b03": "同分有情數五蘊名有。如說欲界死生欲",
    "T27n1545_192:0960b04": "界。彼一切欲有相續耶。乃至廣說。彼亦說屬",
    "T27n1545_192:0960b05": "眾同分有情數五蘊名有。如說諸纏所纏地",
    "T27n1545_192:0960b06": "獄有相續。彼初所得諸根大種與此心心所",
    "T27n1545_192:0960b07": "法為一增上。乃至廣說。又復如說欲有相",
    "T27n1545_192:0960b08": "續時。最初得幾業所生根。乃至廣說。又如",
    "T27n1545_192:0960b09": "說四有。謂本有死有中有生有。當知彼文皆",
    "T27n1545_192:0960b10": "說屬眾同分有情數五蘊名有。如說頗勒",
    "T27n1545_192:0960b11": "窶那識食所引能感後有令其現前。彼說",
    "T27n1545_192:0960b12": "續生時心眷屬名有。如說阿難陀。如是業",
    "T27n1545_192:0960b13": "有能牽後有。彼說牽後有思名有。如說取",
    "T27n1545_192:0960b14": "緣有彼說分位五蘊名有。尊者妙音說曰。",
    "T27n1545_192:0960b15": "彼說牽後有業名有。如說云何有法謂一",
    "T27n1545_192:0960b16": "切有漏。彼說諸有漏法名有。如說七有謂",
    "T27n1545_192:0960b17": "地獄有傍生有鬼界有人有天有業有中有。",
    "T27n1545_192:0960b18": "彼說五趣五趣因五趣方便名有。如說欲",
    "T27n1545_192:0960b19": "有云何。謂業能感欲界後有。乃至廣說。彼",
    "T27n1545_192:0960b20": "說業及異熟名有。不說取所緣有。問若",
    "T27n1545_192:0960b21": "爾彼後所說當云何通。如說欲有欲界一切",
    "T27n1545_192:0960b22": "隨眠隨增。乃至廣說。欲有五部業皆能感異",
    "T27n1545_192:0960b23": "熟可說欲界一切隨眠隨增。色無色有唯修",
    "T27n1545_192:0960b24": "所斷業能感異熟。如何可說色無色界一",
    "T27n1545_192:0960b25": "切隨眠隨增耶。答後文應作是說。欲有欲",
    "T27n1545_192:0960b26": "界一切隨眠隨增。色無色有色無色界遍行。",
    "T27n1545_192:0960b27": "及修所斷隨眠隨增。應作是說。而不說者",
    "T27n1545_192:0960b28": "當知彼說有及眷屬悉名為有。和合有法",
    "T27n1545_192:0960b29": "亦名有故。有餘師說。前說業及異熟名有。",
    "T27n1545_192:0960c01": "不說取所緣有。後說業及異熟名有。亦說",
    "T27n1545_192:0960c02": "取所緣有。彼不應作是說。諸作論者。依",
    "T27n1545_192:0960c03": "章立門不可章所說異門所說異。是故如前",
    "T27n1545_192:0960c04": "所說者好。問何故名有。答能有能非有故",
    "T27n1545_192:0960c05": "名有。問若爾聖道應名有聖道亦是能有能",
    "T27n1545_192:0960c06": "非有故。答若能有能非有能長養攝益任",
    "T27n1545_192:0960c07": "持諸有者名有。聖道雖能有能非有而於",
    "T27n1545_192:0960c08": "諸有損壞離散故不名有。復次若能有能",
    "T27n1545_192:0960c09": "非有能令諸有相續流轉令老死道不斷者",
    "T27n1545_192:0960c10": "名有。聖道雖能有能非有而令諸有不相",
    "T27n1545_192:0960c11": "續不流轉。斷老死道故不名有。復次若能",
    "T27n1545_192:0960c12": "有能非有是趣苦集行趣有世間。流轉生死",
    "T27n1545_192:0960c13": "老死集行者名有。聖道雖能有能非有。而",
    "T27n1545_192:0960c14": "是趣苦滅行趣有世間流轉生死老死滅行故",
    "T27n1545_192:0960c15": "不名有。復次若能有能非有。是有身見事",
    "T27n1545_192:0960c16": "顛倒事隨眠事愛事。貪瞋癡安足處。有垢有",
    "T27n1545_192:0960c17": "毒諸有所攝。墮苦集諦者名有。聖道雖",
    "T27n1545_192:0960c18": "能有能非有而非有身見事乃至愛事非貪",
    "T27n1545_192:0960c19": "瞋癡安足處。無垢無穢無濁無毒非諸有攝。",
    "T27n1545_192:0960c20": "不墮苦集諦故不名有。有餘師說。是苦",
    "T27n1545_192:0960c21": "器故名有。問若爾此亦是樂器。如說大名",
    "T27n1545_192:0960c22": "若色一向是苦非樂非隨順樂不增長喜",
    "T27n1545_192:0960c23": "樂。唯是離樂因者則諸有情不應於色起",
    "T27n1545_192:0960c24": "貪起染。大名以色非一向苦亦是樂亦隨",
    "T27n1545_192:0960c25": "順樂亦增長喜樂。非唯是離樂因故。有情",
    "T27n1545_192:0960c26": "於色起貪起染。又佛決定建立三受不相",
    "T27n1545_192:0960c27": "雜亂。謂樂受苦受不苦不樂受。如是有漏法",
    "T27n1545_192:0960c28": "亦是樂器。何故但說是苦器故名為有耶。",
    "T27n1545_192:0961a01": "答以苦多故。謂生死中苦多樂少順苦法多",
    "T27n1545_192:0961a02": "順樂法少。以樂少故置在苦品。如一渧蜜",
    "T27n1545_192:0961a03": "墮毒器中不名蜜器。猶名毒器。以毒多",
    "T27n1545_192:0961a04": "故此亦如是。復有說者。可怖畏故名有。問",
    "T27n1545_192:0961a05": "若爾涅槃應亦名。有如說苾芻諸愚夫類無",
    "T27n1545_192:0961a06": "聞異生於涅槃中生大怖畏。謂我不有我所",
    "T27n1545_192:0961a07": "不有我當不有我所當不有。彼於涅槃既",
    "T27n1545_192:0961a08": "生怖畏是則涅槃亦應名有。答於有生怖",
    "T27n1545_192:0961a09": "是則為正。於涅槃生怖是則為邪。以涅槃",
    "T27n1545_192:0961a10": "非可怖故。由此不名為有。復次若令異生",
    "T27n1545_192:0961a11": "聖者皆生怖畏乃名為有。涅槃但令異生",
    "T27n1545_192:0961a12": "生怖故不名有",
    "T27n1545_192:0961a13": "相續有五。一中有相續。二生有相續。三分位",
    "T27n1545_192:0961a14": "相續。四法相續。五剎那相續。中有相續者。謂",
    "T27n1545_192:0961a15": "死有蘊滅中有蘊生。死有諸蘊由中有諸蘊",
    "T27n1545_192:0961a16": "說名相續故名中有相續。生有相續者。謂",
    "T27n1545_192:0961a17": "中有蘊滅生有蘊生。中有諸蘊由生有諸蘊",
    "T27n1545_192:0961a18": "說名相續故名生有相續。分位相續者。謂",
    "T27n1545_192:0961a19": "羯邏藍分位滅頞部曇分位生。羯邏藍分位",
    "T27n1545_192:0961a20": "由頞部曇分位說名相續。乃至壯年分位滅",
    "T27n1545_192:0961a21": "老年分位生。壯年分位由老年分位說名相",
    "T27n1545_192:0961a22": "續。故名分位相續。法相續者。謂善法無間染",
    "T27n1545_192:0961a23": "或無記法現在前。善法由染及無記法說",
    "T27n1545_192:0961a24": "名相續。染法無記法無間各二現前廣說亦",
    "T27n1545_192:0961a25": "爾故名法相續。剎那相續者。前剎那無間後",
    "T27n1545_192:0961a26": "剎那現在前。前剎那由後剎那說名相續",
    "T27n1545_192:0961a27": "故名剎那相續。此五相續皆攝二相續中。謂",
    "T27n1545_192:0961a28": "法相續剎那相續。以中有生有分位相續皆",
    "T27n1545_192:0961a29": "名為法及剎那故。欲界具五相續。色界有",
    "T27n1545_192:0961b01": "四除分位。無色界有三除中有及分位。天",
    "T27n1545_192:0961b02": "那落迦及化生有四相續除分位。餘皆具",
    "T27n1545_192:0961b03": "五。有說。天及化生亦具五相續。於五相續",
    "T27n1545_192:0961b04": "中。此中依二相續而作論。謂中有生有。諸",
    "T27n1545_192:0961b05": "捨欲有。欲有相續。彼一切欲界法滅。欲界法",
    "T27n1545_192:0961b06": "現在前耶。答諸捨欲有。欲有相續彼一切欲",
    "T27n1545_192:0961b07": "界法滅。欲界法現在前。謂欲界命終還生欲",
    "T27n1545_192:0961b08": "界。從死有往中有時。捨欲有者。謂欲界",
    "T27n1545_192:0961b09": "死有。欲有相續者謂欲界中有。欲界法滅者",
    "T27n1545_192:0961b10": "謂欲界死有諸蘊。欲界法現在前者謂欲界",
    "T27n1545_192:0961b11": "中有諸蘊。若從中有往生有時。捨欲有者",
    "T27n1545_192:0961b12": "謂欲界中有。欲有相續者謂欲界生有。欲界",
    "T27n1545_192:0961b13": "法滅者。",
    "T27n1545_192:0961b14": "謂欲界中有諸蘊。欲界法現在前者謂欲界",
    "T27n1545_192:0961b15": "生有諸蘊。問若住欲界無覆無記心命終者",
    "T27n1545_192:0961b16": "住中有時。不成就死有住生有時。不成",
    "T27n1545_192:0961b17": "就中有可名為捨。若住善或染心而命終",
    "T27n1545_192:0961b18": "者住中有時。成就死有。住生有時。成就",
    "T27n1545_192:0961b19": "中有。云何名捨。有說。此中但依住無覆無",
    "T27n1545_192:0961b20": "記心命終者。說是故無過。有說。此中依現",
    "T27n1545_192:0961b21": "行捨說雖住中有成就死有住生有成",
    "T27n1545_192:0961b22": "就中有。而不現行故說為捨。有說。此中棄",
    "T27n1545_192:0961b23": "背前蘊說名為捨。不說成就不成就義。有",
    "T27n1545_192:0961b24": "欲界法滅欲界法現在前。而非捨欲有欲有",
    "T27n1545_192:0961b25": "相續。謂不命終而欲界法滅欲界法現在前",
    "T27n1545_192:0961b26": "其事云何。謂羯邏藍位無間頞部曇位現在",
    "T27n1545_192:0961b27": "前。乃至莊年位無間老年位現在前。善法無",
    "T27n1545_192:0961b28": "間染或無記法現在前。染法無間善或無",
    "T27n1545_192:0961b29": "記法現在前。無記法無間善及染法現在前。",
    "T27n1545_192:0961c01": "前剎那無間後剎那現在前。諸捨欲有色有",
    "T27n1545_192:0961c02": "相續。彼一切欲界法滅色界法現在前耶。答",
    "T27n1545_192:0961c03": "諸捨欲有色有相續。彼一切欲界法滅色界",
    "T27n1545_192:0961c04": "法現在前。謂欲界命終生色界。從死有往",
    "T27n1545_192:0961c05": "中有時捨欲有者。謂欲界死有。色有相續",
    "T27n1545_192:0961c06": "者謂色界中有。欲界法滅者謂欲界死有諸",
    "T27n1545_192:0961c07": "蘊。色界法現在前者謂色界中有諸蘊。有",
    "T27n1545_192:0961c08": "欲界法滅色界法現在前。而非捨欲有色有",
    "T27n1545_192:0961c09": "相續。謂不命終欲界法滅色界法現在前其",
    "T27n1545_192:0961c10": "事云何。此中有說。欲界善心無間未至定",
    "T27n1545_192:0961c11": "現在前。有說。欲界善心無間未至定初靜慮",
    "T27n1545_192:0961c12": "現在前。有說。欲界善心無間未至定初靜慮",
    "T27n1545_192:0961c13": "靜慮中間現在前。尊者妙音說曰。欲界善心",
    "T27n1545_192:0961c14": "無間未至定初靜慮靜慮中間第二靜慮現在",
    "T27n1545_192:0961c15": "前。所以者何。如超定時。初靜慮無間第三",
    "T27n1545_192:0961c16": "靜慮現在前此亦應爾。又欲界有四種變化",
    "T27n1545_192:0961c17": "心。謂初靜慮果乃至第四靜慮果。欲界初靜",
    "T27n1545_192:0961c18": "慮果變化心無間淨初靜慮現在前。乃至欲",
    "T27n1545_192:0961c19": "界第四靜慮果變化心無間淨第四靜慮現在",
    "T27n1545_192:0961c20": "前。諸捨欲有無色有相續。彼一切欲界法滅",
    "T27n1545_192:0961c21": "無色界法現在前耶。答如是。設欲界法滅無",
    "T27n1545_192:0961c22": "色界法現在前。彼一切捨欲有無色有相續",
    "T27n1545_192:0961c23": "耶。答如是。問此中何故不說不命終欲界",
    "T27n1545_192:0961c24": "法滅。無色界法現在前耶。答理必無有在",
    "T27n1545_192:0961c25": "無色界不命終而有欲界法滅。無色界法",
    "T27n1545_192:0961c26": "現在前故。問豈不容有在欲界不命終。",
    "T27n1545_192:0961c27": "而欲界得滅無色界得現在前耶。答此中說",
    "T27n1545_192:0961c28": "同類法滅同類法現在前。無有在欲界。不",
    "T27n1545_192:0962a01": "命終而欲界同類法得滅。無色界同類法得",
    "T27n1545_192:0962a02": "而現在前是以不說。有說。此中說心心所",
    "T27n1545_192:0962a03": "法滅。心心所法現在前無有在欲界不命",
    "T27n1545_192:0962a04": "終而欲界心心所法滅。無色界心心所法現",
    "T27n1545_192:0962a05": "在前是故不說。諸捨色有色有相續。彼一",
    "T27n1545_192:0962a06": "切色界法滅色界法現在前耶。答諸捨色有",
    "T27n1545_192:0962a07": "色有相續彼一切色界法滅。色界法現在前。",
    "T27n1545_192:0962a08": "謂色界命終還生色界。從死有往中有時。",
    "T27n1545_192:0962a09": "捨色有者謂色界死有。色有相續者謂色界",
    "T27n1545_192:0962a10": "中有。色界法滅者謂色界死有諸蘊。色界法",
    "T27n1545_192:0962a11": "現在前者謂色界中有諸蘊。從中有往生",
    "T27n1545_192:0962a12": "有時。捨色有者謂色界中有。色有相續者",
    "T27n1545_192:0962a13": "謂色界生有。色界法滅者謂色界中有諸蘊。",
    "T27n1545_192:0962a14": "色界法現在前者謂色界生有諸蘊。此中若",
    "T27n1545_192:0962a15": "住無覆無記心命終。及住善心或染心",
    "T27n1545_192:0962a16": "命終時皆名捨色有。問答分別如前應知。",
    "T27n1545_192:0962a17": "有色界法滅色界法現在前。而非捨色有",
    "T27n1545_192:0962a18": "色有相續。謂不命終色界法滅。色界法現",
    "T27n1545_192:0962a19": "在前其事云何。謂初靜慮無間第二第三靜",
    "T27n1545_192:0962a20": "慮現在前。第二靜慮無間初第三第四靜慮",
    "T27n1545_192:0962a21": "現在前。第三靜慮無間初第二第四靜慮現",
    "T27n1545_192:0962a22": "在前。第四靜慮無間第二第三靜慮現在前。",
    "T27n1545_192:0962a23": "善法無間染或無記法現在前。染法無記法",
    "T27n1545_192:0962a24": "說亦爾。前剎那無間後剎那現在前。諸捨",
    "T27n1545_192:0962a25": "色有欲有相續。彼一切色界法滅欲界法現",
    "T27n1545_192:0962a26": "在前耶。答諸捨色有欲有相續。彼一切色",
    "T27n1545_192:0962a27": "界法滅欲界法現在前。謂色界命終生欲界。",
    "T27n1545_192:0962a28": "從死有往中有時。捨色有者謂色界死",
    "T27n1545_192:0962a29": "有。欲有相續者謂欲界中有。色界法滅者謂",
    "T27n1545_192:0962b01": "色界死有諸蘊。欲界法現前者謂欲界中有",
    "T27n1545_192:0962b02": "諸蘊。有色界法滅欲界法現在前。而非捨",
    "T27n1545_192:0962b03": "色有欲有相續。謂不命終而色界法滅欲界",
    "T27n1545_192:0962b04": "法現在前其事云何。此中有說。未至定無",
    "T27n1545_192:0962b05": "間欲界善心現在前。有說。未至定初靜慮無",
    "T27n1545_192:0962b06": "間欲界善心現在前。有說。未至定初靜慮靜",
    "T27n1545_192:0962b07": "慮中間無間欲界善心現在前。尊者妙音說",
    "T27n1545_192:0962b08": "曰。未至定初靜慮靜慮中間第二靜慮無間",
    "T27n1545_192:0962b09": "欲界善心現在前。所以者何。如超定時第",
    "T27n1545_192:0962b10": "三靜慮無間初靜慮現在前此亦應爾。又欲",
    "T27n1545_192:0962b11": "界有四種變化心。謂初靜慮果乃至第四靜",
    "T27n1545_192:0962b12": "慮果。淨初靜慮無間欲界初靜慮果變化心",
    "T27n1545_192:0962b13": "現在前。乃至淨第四靜慮無間欲界第四靜",
    "T27n1545_192:0962b14": "慮果變化心現在前。諸捨色有無色有相續。",
    "T27n1545_192:0962b15": "彼一切色界法滅無色界法現在前耶。答諸",
    "T27n1545_192:0962b16": "捨色有無色有相續。彼一切色界法滅無色",
    "T27n1545_192:0962b17": "界法現在前。謂色界命終生無色界從死",
    "T27n1545_192:0962b18": "有往生有時。捨色有者謂色界死有。無",
    "T27n1545_192:0962b19": "色有相續者謂無色界生有。色界法滅者謂",
    "T27n1545_192:0962b20": "色界死有諸蘊。無色界法現在前者謂無色",
    "T27n1545_192:0962b21": "界生有諸蘊。有色界法滅無色界法現在前。",
    "T27n1545_192:0962b22": "而非捨色有無色有相續。謂不命終色界法",
    "T27n1545_192:0962b23": "滅。無色界法現在前其事云何。謂第三靜慮",
    "T27n1545_192:0962b24": "無間空無邊處現在前。第四靜慮無間空識",
    "T27n1545_192:0962b25": "無邊處現在前。",
    "T27n1545_192:0962b26": "諸捨無色有無色有相續。彼一切無色界法",
    "T27n1545_192:0962b27": "滅無色界法現在前耶。答諸捨無色有無色",
    "T27n1545_192:0962b28": "有相續。彼一切無色界法滅無色界。法現在",
    "T27n1545_192:0962b29": "前謂無色界命終。還生無色界。從死有至",
    "T27n1545_192:0962c01": "生有時。捨無色有者謂無色界死有。無色有",
    "T27n1545_192:0962c02": "相續者謂無色界生有。無色界法滅者謂無",
    "T27n1545_192:0962c03": "色界死有諸蘊。無色界法現在前者謂無色",
    "T27n1545_192:0962c04": "界生有諸蘊。有無色界法滅無色界法現在",
    "T27n1545_192:0962c05": "前。而非捨無色有無色有相續。謂不命終",
    "T27n1545_192:0962c06": "無色界法滅無色界法現在前其事云何。謂",
    "T27n1545_192:0962c07": "空無邊處無間識無邊處無所有處現在前。",
    "T27n1545_192:0962c08": "識無邊處無間空無邊處無所有處非想非非",
    "T27n1545_192:0962c09": "想處現在前。無所有處無間空識無邊處非",
    "T27n1545_192:0962c10": "想非非想處現在前。非想非非想處無間識",
    "T27n1545_192:0962c11": "無邊處無所有處現在前。善法無間染或無",
    "T27n1545_192:0962c12": "記法現在前。染法無記法說亦爾。前剎那無",
    "T27n1545_192:0962c13": "間後剎那現在前。諸捨無色有欲有相續。彼",
    "T27n1545_192:0962c14": "一切無色界法滅欲界法現在前耶。答如是。",
    "T27n1545_192:0962c15": "設無色界法滅欲界法現在前。彼一切捨無",
    "T27n1545_192:0962c16": "色有欲有相續耶。答如是。問此中何故不",
    "T27n1545_192:0962c17": "說不命終無色界法滅欲界法現在前耶。",
    "T27n1545_192:0962c18": "答理必無有在無色界不命終。而有無色",
    "T27n1545_192:0962c19": "界法滅欲界法現在前故。餘問答如前。諸",
    "T27n1545_192:0962c20": "捨無色有色有相續。彼一切無色界法滅色",
    "T27n1545_192:0962c21": "界法現在前耶。答諸捨無色有色有相續。彼",
    "T27n1545_192:0962c22": "一切無色界法滅色界法現在前。謂無色界",
    "T27n1545_192:0962c23": "命終生色界。從死有往中有時。捨無色",
    "T27n1545_192:0962c24": "有者謂無色界死有。色有相續者謂色界中",
    "T27n1545_192:0962c25": "有。無色界法滅者謂無色界死有諸蘊。色界",
    "T27n1545_192:0962c26": "法現在前者謂色界中有諸蘊。有無色界法",
    "T27n1545_192:0962c27": "滅色界法現在前而非捨無色有色有相續。",
    "T27n1545_192:0962c28": "謂不命終而無色界法滅色界法現在前其",
    "T27n1545_192:0962c29": "事云何。謂識無邊處無間第四靜慮現在前。",
    "T27n1545_192:0963a01": "空無邊處無間第三第四靜慮現在前。",
    "T27n1545_192:0963a02": "且隨本文分別義已當隨其義復廣分",
    "T27n1545_192:0963a03": "別。問若欲界命終還生欲界。彼何所捨何所",
    "T27n1545_192:0963a04": "得何法滅何法現在前。乃至若無色界命終",
    "T27n1545_192:0963a05": "生色界。彼何所捨何所得何法滅何法現在",
    "T27n1545_192:0963a06": "前。答諸欲界命終還生欲界。若本住別解脫",
    "T27n1545_192:0963a07": "律儀無不善身語表。設有已失者若住善",
    "T27n1545_192:0963a08": "心命終。彼捨善蘊二無記蘊二。得無記蘊",
    "T27n1545_192:0963a09": "二。即於彼時善五蘊染一蘊無記二蘊滅。善",
    "T27n1545_192:0963a10": "一蘊染四蘊無記二蘊現在前。若住染心命",
    "T27n1545_192:0963a11": "終。彼捨善蘊二無記蘊二。得無記蘊二。即",
    "T27n1545_192:0963a12": "於彼時善二蘊染四蘊無記二蘊滅。善一蘊",
    "T27n1545_192:0963a13": "染四蘊無記二蘊現在前。若住無記心命終。",
    "T27n1545_192:0963a14": "彼捨善蘊二無記蘊五。得無記蘊二。即於",
    "T27n1545_192:0963a15": "彼時善二蘊染一蘊無記五蘊滅。善一蘊染",
    "T27n1545_192:0963a16": "四蘊無記二蘊現在前。則彼若有不善身語",
    "T27n1545_192:0963a17": "表不失者。若住善心命終。彼捨善蘊二染",
    "T27n1545_192:0963a18": "蘊二無記蘊二。得無記蘊二。則於彼時善",
    "T27n1545_192:0963a19": "五蘊染二蘊無記二蘊滅。善一蘊染四蘊無",
    "T27n1545_192:0963a20": "記二蘊現在前。若住染心命終。彼捨善蘊",
    "T27n1545_192:0963a21": "二染蘊二無記蘊二。得無記蘊二。則於彼",
    "T27n1545_192:0963a22": "時善二蘊染五蘊無記二蘊滅。善一蘊染四",
    "T27n1545_192:0963a23": "蘊無記二蘊現在前。若住無記心命終。彼",
    "T27n1545_192:0963a24": "捨善蘊二染蘊二無記蘊五。得無記蘊二。",
    "T27n1545_192:0963a25": "則於彼時善二蘊染二蘊無記五蘊滅。善",
    "T27n1545_192:0963a26": "一蘊染四蘊無記二蘊現在前。若本住不律",
    "T27n1545_192:0963a27": "儀無善身語表。設有已失者。",
    "T27n1545_192:0963a28": "若住善心命終。彼捨染蘊二無記蘊二。得",
    "T27n1545_192:0963a29": "無記蘊二。則於彼時善四蘊染二蘊無記",
    "T27n1545_192:0963b01": "二蘊滅。善一蘊染四蘊無記。二蘊現在前。若",
    "T27n1545_192:0963b02": "住染心命終。彼捨染蘊二無記蘊二。得無",
    "T27n1545_192:0963b03": "記蘊二。則於彼時善一蘊。染五蘊無記二",
    "T27n1545_192:0963b04": "蘊滅。善一蘊染四蘊無記二蘊現在前。若住",
    "T27n1545_192:0963b05": "無記心命終。彼捨染蘊二無記蘊五。得無",
    "T27n1545_192:0963b06": "記蘊二。則於彼時善一蘊染二蘊無記五",
    "T27n1545_192:0963b07": "蘊滅。善一蘊染四蘊無記二蘊現在前。即彼",
    "T27n1545_192:0963b08": "若有善身語表不失者。若住善心命終等廣",
    "T27n1545_192:0963b09": "如住別解脫律儀。有不善身語表說。若本",
    "T27n1545_192:0963b10": "住非律儀非不律儀無善不善身語表設有",
    "T27n1545_192:0963b11": "已失者。若住前心命終。彼捨無記蘊二。",
    "T27n1545_192:0963b12": "得無記蘊二。則於彼時善四蘊染一蘊",
    "T27n1545_192:0963b13": "無記二蘊滅。善一蘊染四蘊無記二蘊現在",
    "T27n1545_192:0963b14": "前。若住染心命終。彼捨無記蘊二得無",
    "T27n1545_192:0963b15": "記蘊二。則於彼時善一蘊染四蘊無記二蘊",
    "T27n1545_192:0963b16": "滅。善一蘊染四蘊無記二蘊現在前。若住無",
    "T27n1545_192:0963b17": "記心命終。彼捨無記蘊五。得無記蘊二。則",
    "T27n1545_192:0963b18": "於彼時善一蘊染一蘊無記五蘊滅。善一",
    "T27n1545_192:0963b19": "蘊染四蘊無記二蘊現在前。即彼若有善身",
    "T27n1545_192:0963b20": "語表不失。無不善身語表設有已失者。若",
    "T27n1545_192:0963b21": "住善染無記心命終。如住別解脫律儀。無",
    "T27n1545_192:0963b22": "不善身語表設有已失者住三種心命終說。",
    "T27n1545_192:0963b23": "即彼若有不善身語表不失無善身語表設",
    "T27n1545_192:0963b24": "有已失者。若住善染無記心命終。如住不",
    "T27n1545_192:0963b25": "律儀無善身語表設有已失者。住三種心命",
    "T27n1545_192:0963b26": "終說。則彼若有善不善身語表不失者。若",
    "T27n1545_192:0963b27": "住善染無記心命終。如住別解脫律儀。有",
    "T27n1545_192:0963b28": "不善身語表不失者。及住不律儀有善身語",
    "T27n1545_192:0963b29": "表不失者。住三種心命終說。"
}