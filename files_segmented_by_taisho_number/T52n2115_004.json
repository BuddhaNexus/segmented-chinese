{
    "T52n2115_004:0664c15": "鐔津文集卷第四",
    "T52n2115_004:0664c17": "藤州鐔津東山沙門契嵩撰",
    "T52n2115_004:0664c18": "2 皇極論(四)皇極論",
    "T52n2115_004:0664c19": "天下同之之謂大公。天下中正之謂皇極。中",
    "T52n2115_004:0664c20": "正所以同萬物之心也。非中正所以離萬物",
    "T52n2115_004:0664c21": "之心也。離之則天下亂也。同之則天下治也。",
    "T52n2115_004:0664c22": "善為天下者。必先持皇極而致大公也。不善",
    "T52n2115_004:0664c23": "為天下者。必先放皇極而廢大公也。是故古",
    "T52n2115_004:0664c24": "之聖人推皇極於人君者。非他也。欲其治天",
    "T52n2115_004:0664c25": "下也。教皇極於人民者。非他也。欲其天下治",
    "T52n2115_004:0664c26": "也。朝廷國家者。天下之大體也。富貴崇高者。",
    "T52n2115_004:0664c27": "天下之大勢也。持之得其道則體勢強。持之",
    "T52n2115_004:0664c28": "失其道則體勢弱。道也者非他道也。皇極之",
    "T52n2115_004:0664c29": "道也。周之文武戡削禍亂恢大王業。富貴崇",
    "T52n2115_004:0665a01": "高而父子相繼。卜世之多也。卜年之永也。雖",
    "T52n2115_004:0665a02": "往古來今未有其過之者也。其功德聲名昭",
    "T52n2115_004:0665a03": "然赫然。光播於無極。所謂持之得其道者也。",
    "T52n2115_004:0665a04": "及乎夷平莊敬。下堂而致禮諸侯。東遷而苟",
    "T52n2115_004:0665a05": "避戎狄。列國強橫而不能制。富貴崇高而不",
    "T52n2115_004:0665a06": "能尊。岌岌乎將墜其先王之鴻業也。所謂持",
    "T52n2115_004:0665a07": "之失其道者也。嗚呼數口之家五畝之產。而",
    "T52n2115_004:0665a08": "匹夫匹婦尸之。其為人至愚也。其為治至細",
    "T52n2115_004:0665a09": "也。及其操中正而臨之。故家人親之。隣里慕",
    "T52n2115_004:0665a10": "之。其家道之隆尚可能累世以傳于子孫。況",
    "T52n2115_004:0665a11": "乎備天下之大體。乘天下之大勢。有可致之",
    "T52n2115_004:0665a12": "資。有易為之勢。用皇極而舉之。孰有不從而",
    "T52n2115_004:0665a13": "服之。豈不摩肩躡足而歸之。詩曰。淑人君子。",
    "T52n2115_004:0665a14": "正是國人。正是國人。胡不萬年。其斯之謂也。",
    "T52n2115_004:0665a15": "或曰。皇極何道也。曰天道也。地道也。人道",
    "T52n2115_004:0665a16": "也貫三才而一之。曰何謂也。曰天道不中正。",
    "T52n2115_004:0665a17": "則日月星辰不明。風雨霜雪不時。五行錯繆",
    "T52n2115_004:0665a18": "萬物不生。地道不中正。則山嶽丘陵其崩。江",
    "T52n2115_004:0665a19": "河淮瀆其凝。草木百實不成。城隍屋盧皆傾。",
    "T52n2115_004:0665a20": "人道不中正。則性情相亂。內作狂妄外作禍",
    "T52n2115_004:0665a21": "害。自則傷其生。他則傷其人也。故雖天之",
    "T52n2115_004:0665a22": "高明廣大。微皇極孰為天乎。雖地之博厚無",
    "T52n2115_004:0665a23": "疆。微皇極孰為地乎。雖人得秀氣而靈於萬",
    "T52n2115_004:0665a24": "物。微皇極孰為人乎。故皇極非聖人為之也。",
    "T52n2115_004:0665a25": "蓋天地素有之理也。故人失皇極而天地之",
    "T52n2115_004:0665a26": "變從之。聖人者先吾人而得皇極也。故因而",
    "T52n2115_004:0665a27": "推之以教乎其人也。伊尹曰。予天民之先覺",
    "T52n2115_004:0665a28": "者也。予將以斯道覺斯民也。聖人者其先覺",
    "T52n2115_004:0665a29": "之謂也。故聖人之所以謹於皇極者。其汲汲",
    "T52n2115_004:0665b01": "之於為人也。其憂天下之甚也何哉。舜禹之",
    "T52n2115_004:0665b02": "後其世益薄。嚚嚚㗚㗚人孰無過。小者過於",
    "T52n2115_004:0665b03": "其家。大者過於其國。又大者過於其天下。皇",
    "T52n2115_004:0665b04": "極於是振之。乃始推行於九疇。武王得之以",
    "T52n2115_004:0665b05": "造周之天下。天下既大且久也。所以五福六",
    "T52n2115_004:0665b06": "極者繫一身之皇極也。休徵咎徵者繫一國",
    "T52n2115_004:0665b07": "一天下之皇極也。皇極其可離乎。吁人莫不",
    "T52n2115_004:0665b08": "舉衡石以正金之輕重。引繩墨以正木之曲",
    "T52n2115_004:0665b09": "直。及其所以為身也為天下國家也。而不知",
    "T52n2115_004:0665b10": "舉皇極而正之。是聖賢豪傑之智。反出乎匠",
    "T52n2115_004:0665b11": "氏百工之下。孟子曰。是不為也。非不能也。夫",
    "T52n2115_004:0665b12": "古之人君一作君子其有為也。舉皇極而行之。故",
    "T52n2115_004:0665b13": "不遲疑不猶豫。不稽於神不裁於人。雖堯以",
    "T52n2115_004:0665b14": "天下與其人。而天下之人不以非其親而怨",
    "T52n2115_004:0665b15": "堯。雖禹以天下及其子。而天下之人不以私",
    "T52n2115_004:0665b16": "其親而怨禹。湯一征自葛始。而天下信之。東",
    "T52n2115_004:0665b17": "面而征西夷怨。南面而征北狄怨。曰奚為後",
    "T52n2115_004:0665b18": "我。民望之若大旱之望雲霓也。而天下亦不",
    "T52n2115_004:0665b19": "以勞其征伐而怨於湯。蓋與天下公也。舜以",
    "T52n2115_004:0665b20": "匹夫而受人天下。周公以天下封其同姓者",
    "T52n2115_004:0665b21": "五十餘國。而舜周公未嘗以私己而疑乎天",
    "T52n2115_004:0665b22": "下。而天下亦以舜周公公於天下也。周有亂",
    "T52n2115_004:0665b23": "臣十人。而其國治。紂有億兆夷人。而其國",
    "T52n2115_004:0665b24": "亡何哉。用得中正故不必多也。用不中正",
    "T52n2115_004:0665b25": "雖多奚益。曰何謂用得中正。曰大才授大事。",
    "T52n2115_004:0665b26": "小才授小事。堪大事者不可以小失棄之。宜",
    "T52n2115_004:0665b27": "小事者不可以大成託之。詩曰。山有榛隰有",
    "T52n2115_004:0665b28": "苓。云誰之思。西方美人。彼美人兮。西方之",
    "T52n2115_004:0665b29": "人兮。蓋思周之用人大小得其宜也。賞罰黜",
    "T52n2115_004:0665c01": "陟者君人之大權也。號令刑法者君人之大",
    "T52n2115_004:0665c02": "教也。教不中正則其民疑。權不中正則其勢",
    "T52n2115_004:0665c03": "欺。曰何謂權與教之中正也。曰賞者所以進",
    "T52n2115_004:0665c04": "公也。不以苟愛而加厚。罰者所以抑私也。不",
    "T52n2115_004:0665c05": "以苟惡而增重。黜者所以懲其過。不以貴賤",
    "T52n2115_004:0665c06": "二其法。陟者所以陟其道。不以毀譽考其人。",
    "T52n2115_004:0665c07": "號令者所以定民。不可輕出而屢改。刑法者",
    "T52n2115_004:0665c08": "所以約民。不可多作而大謹。多作大謹則人",
    "T52n2115_004:0665c09": "煩而無恩。輕出屢改則人惑而無準。以毀譽",
    "T52n2115_004:0665c10": "考其人則愛惡者得以肆其言。以貴賤二其",
    "T52n2115_004:0665c11": "法則高明者得以恃其勢。以苟惡而增重則",
    "T52n2115_004:0665c12": "失在不仁。以苟愛而加厚則失在非禮。禮者",
    "T52n2115_004:0665c13": "皇極之容也。樂者皇極之聲也。制度者皇極",
    "T52n2115_004:0665c14": "之器也。不舉其器則井田差賦稅亂車服宮",
    "T52n2115_004:0665c15": "室上僭下偪。不振其聲則人神不和風俗流",
    "T52n2115_004:0665c16": "蕩。不昭其容則尊卑無別上下相繆。夫皇極",
    "T52n2115_004:0665c17": "者不為古而有不為今而無。不為堯舜禹湯",
    "T52n2115_004:0665c18": "而長。不為粲紂幽厲而消。唯在其行之者",
    "T52n2115_004:0665c19": "也。行之至。所以為帝為王。行之未至。所以",
    "T52n2115_004:0665c20": "為五󰊉為諸侯。絕而不行。所以為亡國。得者",
    "T52n2115_004:0665c21": "為聖。履者為賢。棄而不學者其為小人哉。或",
    "T52n2115_004:0665c22": "曰。秦漢其於皇極至之乎。曰秦亡其國雖不",
    "T52n2115_004:0665c23": "論而皇極斷可識矣。漢之於皇極。觀其書則",
    "T52n2115_004:0665c24": "一一可辨。概而語之亦未之至。其在王󰊉之",
    "T52n2115_004:0665c25": "間也。或者以為然矣。",
    "T52n2115_004:0665c26": "3 中庸解(四)1 第一中庸解第一",
    "T52n2115_004:0665c27": "或曰。中庸與禮記疑若異焉。夫禮者。所以序",
    "T52n2115_004:0665c28": "等差而紀制度也。中庸者。乃正乎性命之說",
    "T52n2115_004:0665c29": "而已。與諸禮經不亦異乎。叟從而辨之曰。子",
    "T52n2115_004:0666a01": "豈不知夫中庸乎。夫中庸者。蓋禮之極而仁",
    "T52n2115_004:0666a02": "義之原也。禮樂刑政仁義智信。其八者一於",
    "T52n2115_004:0666a03": "中庸者也。人失於中性接於物。而喜怒哀懼",
    "T52n2115_004:0666a04": "愛惡生焉。嗜欲發焉。有聖人者。懼其天理",
    "T52n2115_004:0666a05": "將滅而人倫不紀也。故為之禮樂刑政。以節",
    "T52n2115_004:0666a06": "其喜怒哀懼愛惡嗜欲也。為之仁義智信。以",
    "T52n2115_004:0666a07": "廣其教道也。為之禮也。有上下內外。使喜者",
    "T52n2115_004:0666a08": "不得苟親。怒者不得苟疎。為之樂也。有雅正",
    "T52n2115_004:0666a09": "平和之音以接其氣。使喜與嗜欲者不得淫",
    "T52n2115_004:0666a10": "泆為之刑也。有誅罰遷責。使怒而發惡者不",
    "T52n2115_004:0666a11": "得相凌。為之政也。有賞有罰。使哀者得告懼",
    "T52n2115_004:0666a12": "者有勸。為之仁也。教其寬厚而容物。為之義",
    "T52n2115_004:0666a13": "也。教其作事必適宜。為之智也。教其疎通而",
    "T52n2115_004:0666a14": "知變為之信也。教其發言而不欺。故禮樂刑",
    "T52n2115_004:0666a15": "政者。天下之大節也。仁義智信者天下之大",
    "T52n2115_004:0666a16": "教也。情之發不踰其節。行之修不失其教。則",
    "T52n2115_004:0666a17": "中庸之道庶幾乎。夫中庸者。立人之道也。是",
    "T52n2115_004:0666a18": "故君子將有為也。將有行也。必修中庸然後",
    "T52n2115_004:0666a19": "舉也。飲食可絕也。富貴崇高之勢可讓也。而",
    "T52n2115_004:0666a20": "中庸不可去也。其誠其心者。其修其身者。其",
    "T52n2115_004:0666a21": "正其家者。其治其國者。其明德于天下者。舍",
    "T52n2115_004:0666a22": "中庸其何以為也。亡國滅身之人。其必忘中",
    "T52n2115_004:0666a23": "庸故也。書曰。道也者。不可須臾離也。可離非",
    "T52n2115_004:0666a24": "道也。其此之謂乎。",
    "T52n2115_004:0666a25": "2 第二中庸解第二",
    "T52n2115_004:0666a26": "或問曰。所謂禮樂刑政天下之大節也。仁義",
    "T52n2115_004:0666a27": "智信天下之大教也。情之作不踰其節。行之",
    "T52n2115_004:0666a28": "修不失其教。則中庸之道庶幾乎。僕也冥然",
    "T52n2115_004:0666a29": "未達其意。子復為我言之。叟曰。孺子有志哉。",
    "T52n2115_004:0666b01": "可聞道也。夫教也者。所以推於人也。節也者。",
    "T52n2115_004:0666b02": "所以制於情也。仁義智信舉。則人倫有其紀",
    "T52n2115_004:0666b03": "也。禮樂刑政修。則人情得其所也。人不暴其",
    "T52n2115_004:0666b04": "生。人之生理得也。情不亂其性。人之性理正",
    "T52n2115_004:0666b05": "也。則中庸之道存焉。故喜怒哀樂愛惡嗜欲。",
    "T52n2115_004:0666b06": "其牽人以喪中庸者也。仁義智信禮樂刑政。",
    "T52n2115_004:0666b07": "其導人以返中庸者也。故曰仁義智信禮樂",
    "T52n2115_004:0666b08": "刑政其八者一於中庸者也。夫中庸也者。不",
    "T52n2115_004:0666b09": "為也。不器也。明於日月而不可睹也。幽於鬼",
    "T52n2115_004:0666b10": "神而不可測也測或作無唯君子也。故能以中庸",
    "T52n2115_004:0666b11": "全。唯小人也。故能以中庸變。全之者為善。則",
    "T52n2115_004:0666b12": "無所不至也。變之者為不善。則亦無所不至",
    "T52n2115_004:0666b13": "也。書曰。人皆曰。予知擇乎中庸而不能期月",
    "T52n2115_004:0666b14": "守也。是聖人豈不欲人之終始於中庸而慎",
    "T52n2115_004:0666b15": "其變也。舜以之為人君。而後世稱其聖。顏回",
    "T52n2115_004:0666b16": "以之為人臣。而後世稱其賢。武王周公以之",
    "T52n2115_004:0666b17": "為人子。而後世稱其孝。中庸者豈妄乎哉。噫",
    "T52n2115_004:0666b18": "後世之為人君者。為人臣者。為人之子孫者。",
    "T52n2115_004:0666b19": "而後世不稱非他也。中庸之不修故也。",
    "T52n2115_004:0666b20": "3 第三中庸解第三",
    "T52n2115_004:0666b21": "或問。洪範曰。皇建其有極。說者云。大立其有",
    "T52n2115_004:0666b22": "中者也。斯則與子所謂中庸之道。異乎同邪。",
    "T52n2115_004:0666b23": "曰與夫皇極大同而小異也。同者以其同趨",
    "T52n2115_004:0666b24": "乎治體也。異者以其異。乎教道也。皇極教也。",
    "T52n2115_004:0666b25": "中庸道也。道也者。出萬物也入萬物也。故以",
    "T52n2115_004:0666b26": "道為中也。其中庸曰。喜怒哀樂之未發謂之",
    "T52n2115_004:0666b27": "中。發而皆中節謂之和。中也者。天下之大本",
    "T52n2115_004:0666b28": "也。和也者。天下之達道也。致中和天地位焉。",
    "T52n2115_004:0666b29": "此不亦出。入萬物乎。教也者。正萬物直萬物",
    "T52n2115_004:0666c01": "也。故以教為中也。其洪範曰。無偏無陂遵王",
    "T52n2115_004:0666c02": "之義。無有作好遵王之道。無有作惡遵王之",
    "T52n2115_004:0666c03": "路。無偏無黨王道蕩蕩。無黨無偏王道平平。",
    "T52n2115_004:0666c04": "無反無側王道正直。會其有極歸其有極。此",
    "T52n2115_004:0666c05": "不亦正直萬物乎。夫中庸之於洪範。其相",
    "T52n2115_004:0666c06": "為表裏也。猶人之有乎心焉。人而無心則曷",
    "T52n2115_004:0666c07": "以形生哉。心而無人亦曷以施其思慮之為",
    "T52n2115_004:0666c08": "哉。問曰。鄭氏其解天命之謂性。云天命謂天",
    "T52n2115_004:0666c09": "所命生人者也。是謂性命。木神則仁。金神",
    "T52n2115_004:0666c10": "則義。火神則禮。水神則智。土神則信。考夫鄭",
    "T52n2115_004:0666c11": "氏之義疑。若天命生人。其性則從所感而有",
    "T52n2115_004:0666c12": "之也。感乎木神則仁性也。感乎金水火土之",
    "T52n2115_004:0666c13": "神則義禮智信之性也。似非習而得之也。與",
    "T52n2115_004:0666c14": "子所謂仁義禮智信其於性也必教而成之不",
    "T52n2115_004:0666c15": "亦異乎。幸聞其所以然。叟曰。快哉子之問。吾",
    "T52n2115_004:0666c16": "嘗病鄭氏之說不詳。而未暇議之。然鄭氏者。",
    "T52n2115_004:0666c17": "豈能究乎性命之說耶。夫所謂天命之謂性",
    "T52n2115_004:0666c18": "者。天命則天地之數也。性則性靈也。蓋謂人",
    "T52n2115_004:0666c19": "以天地之數而生合之性靈者也。性乃素有",
    "T52n2115_004:0666c20": "之理也。情感而有之也。聖人以人之性皆有",
    "T52n2115_004:0666c21": "乎恩愛感激知別思慮狥從之情也。故以其",
    "T52n2115_004:0666c22": "教因而充之。恩愛可以成人也。感激可以成",
    "T52n2115_004:0666c23": "義也。知別可以成禮也。思慮可以成智也。狥",
    "T52n2115_004:0666c24": "從可以成信也。孰有因感而得其性耶。夫物",
    "T52n2115_004:0666c25": "之未形也。則性之與生俱無有也。孰為能感",
    "T52n2115_004:0666c26": "乎。人之既生也。何待感神物而有其性乎。彼",
    "T52n2115_004:0666c27": "金木水火土。其為物也無知。孰能諄諄而命",
    "T52n2115_004:0666c28": "其然乎。怪哉鄭子之言也。亦不思之甚矣。如",
    "T52n2115_004:0666c29": "其說。則聖人者何用教為。而或者默爾然之。",
    "T52n2115_004:0667a01": "4 第四中庸解第四",
    "T52n2115_004:0667a02": "或曰。吾嘗聞。人之性有上下。猶手足焉。不可",
    "T52n2115_004:0667a03": "移也。故孔子曰。唯上智與下愚不移。韓子曰。",
    "T52n2115_004:0667a04": "上焉者善焉而已矣。下焉者惡焉而已矣。孟",
    "T52n2115_004:0667a05": "子曰。然則犬之性猶牛之性。牛之性猶人之",
    "T52n2115_004:0667a06": "性。而與子之謂性者疑。若無賢不肖也。無人",
    "T52n2115_004:0667a07": "之與畜也。混然為一不辨其上下焉。而足可",
    "T52n2115_004:0667a08": "加於首。首可置於足。顛之倒之。豈見其不移",
    "T52n2115_004:0667a09": "者也。子何以異於聖賢之說耶。叟曰。吾雖與",
    "T52n2115_004:0667a10": "子終日云云。而子猶頑而不曉。將無可奈何",
    "T52n2115_004:0667a11": "乎。子接吾語而不以心通。仍以事責我耶。我",
    "T52n2115_004:0667a12": "雖巧說。亦何以逃于多言之誅乎。仲尼曰。唯",
    "T52n2115_004:0667a13": "上智與下愚不移者。蓋言人有才不才。其分",
    "T52n2115_004:0667a14": "定矣。才而明者。其為上矣。不才而昧者。其為",
    "T52n2115_004:0667a15": "下矣。豈曰其性有上下哉。故其先曰。性相近",
    "T52n2115_004:0667a16": "也。習相遠也。而上智與下愚不移。次之苟",
    "T52n2115_004:0667a17": "以性有上下而不移也。則飲食男女之性。唯",
    "T52n2115_004:0667a18": "在於智者。而愚者不得有之。如皆有之則不",
    "T52n2115_004:0667a19": "可謂其性定於上下也。韓子之言。其取乎仲",
    "T52n2115_004:0667a20": "尼。所謂不移者也。不能遠詳其義而輒以善",
    "T52n2115_004:0667a21": "惡定其上下者。豈誠然耶。善惡情也。非性也。",
    "T52n2115_004:0667a22": "情有善惡。而性無善惡者何也。性靜也。情動",
    "T52n2115_004:0667a23": "也。善惡之形見於動者也。孟子之言犬之性",
    "T52n2115_004:0667a24": "猶牛之性。牛之性猶人之性者。孟氏其指性",
    "T52n2115_004:0667a25": "之所欲也。宜其不同也。吾之所言者性也。彼",
    "T52n2115_004:0667a26": "二子之所言者情也。情則孰不異乎。性則孰",
    "T52n2115_004:0667a27": "不同乎。或曰。然則犬牛猶人也。眾人猶聖賢",
    "T52n2115_004:0667a28": "也。何以見乎眾人。與聖賢耶。曰子誠不知也。",
    "T52n2115_004:0667a29": "犬牛則犬牛矣。眾人則眾人矣。聖賢則聖賢",
    "T52n2115_004:0667b01": "矣。夫犬牛所以為犬牛者。犬牛性而不別也。",
    "T52n2115_004:0667b02": "眾人之所以為眾人者。眾人靈而不明也。賢",
    "T52n2115_004:0667b03": "人之所以為賢人者。賢人明而未誠也。聖人",
    "T52n2115_004:0667b04": "之所以為聖人者。則聖人誠且明也。夫誠也",
    "T52n2115_004:0667b05": "者。所謂大誠也夫或作大或作性中庸之道也。靜與天",
    "T52n2115_004:0667b06": "地同其理。動與四時合其運。是故聖人以之",
    "T52n2115_004:0667b07": "禮也。則君臣位焉。父子親焉。兄弟悌焉。男",
    "T52n2115_004:0667b08": "女辨焉。老者有所養。少者有所教。壯者有所",
    "T52n2115_004:0667b09": "事。弱者有所安。婚娶喪葬則終始得其宜。天",
    "T52n2115_004:0667b10": "地萬物莫不有其序。以之樂也。朝廷穆穆天",
    "T52n2115_004:0667b11": "下無憂。陰陽和也。風雨時也。凡有血氣之屬。",
    "T52n2115_004:0667b12": "莫不昭蘇歌於郊社宗廟而鬼神來假以之刑",
    "T52n2115_004:0667b13": "也。則軍旅獄訟理。而四夷八蠻畏其威。其",
    "T52n2115_004:0667b14": "民遠罪而遷善。以之政也。則賢者日進。佞者",
    "T52n2115_004:0667b15": "絕去。制度大舉。聲明文物。可示於後世仁之",
    "T52n2115_004:0667b16": "則。四海安義之則。萬物宜智之則。事業舉",
    "T52n2115_004:0667b17": "信之則。天下以實應。聖人之以中庸作也如",
    "T52n2115_004:0667b18": "此。",
    "T52n2115_004:0667b19": "5 第五中庸解第五",
    "T52n2115_004:0667b20": "或者再拜而前曰。至哉吾子之言也。而今而",
    "T52n2115_004:0667b21": "後。吾知夫中庸之為至也。天下之至道也。夫",
    "T52n2115_004:0667b22": "天地鬼神無以過也。吾人非中庸則何以生",
    "T52n2115_004:0667b23": "也。敢問中庸可以學歟。曰是何謂歟。孰不可",
    "T52n2115_004:0667b24": "學也。夫中庸也。非泯默而無用也。故至順則",
    "T52n2115_004:0667b25": "變。變則通矣。節者所以制其變也。學者所",
    "T52n2115_004:0667b26": "以行其通也。變而適義。所以為君子。通而失",
    "T52n2115_004:0667b27": "教。所以為小人。故言中庸者。正在乎學也。然",
    "T52n2115_004:0667b28": "則何以學乎。曰學禮也。學樂也。禮樂修則中",
    "T52n2115_004:0667b29": "庸至矣。禮者。所以正視聽也。正舉動也。正言",
    "T52n2115_004:0667c01": "語也。防嗜欲也。樂者。所以宣噎欝也。和血氣",
    "T52n2115_004:0667c02": "也。視聽不邪。舉動不亂。言語不妄。嗜欲不",
    "T52n2115_004:0667c03": "作。思慮恬暢血氣和平而中庸。然後仁以安",
    "T52n2115_004:0667c04": "之。義以行之。智以通之。信以守之。而刑與政",
    "T52n2115_004:0667c05": "存乎其間矣。曰如古之人。其孰能中庸也。而",
    "T52n2115_004:0667c06": "僕願從其人焉。曰由書而觀之。則舜也孔子",
    "T52n2115_004:0667c07": "也。其次則顏子也子思也。武王周公。則謂",
    "T52n2115_004:0667c08": "其能以中庸孝也。或曰。堯與禹湯文武周公。",
    "T52n2115_004:0667c09": "豈非聖人耶。其上不至堯。而下不及禹湯文",
    "T52n2115_004:0667c10": "武周公何謂也。曰孔子不言。而吾豈敢議焉。",
    "T52n2115_004:0667c11": "曰孟軻學於子思。其能中庸乎。曰吾不知也。",
    "T52n2115_004:0667c12": "曰唐世李翱其能中庸乎。曰翱乎其傚中庸",
    "T52n2115_004:0667c13": "者也。能則未聞也。曰子能中庸乎。曰吾之不",
    "T52n2115_004:0667c14": "肖豈敢也。抑亦嘗學於吾之道。以中庸幾於",
    "T52n2115_004:0667c15": "吾道。故竊而言之。豈敢謂能中庸乎。或曰。僕",
    "T52n2115_004:0667c16": "雖不敏請事斯語。再拜稽首而退。",
    "T52n2115_004:0667c17": "鐔津文集卷第四"
}