{
    "T17n0721_018:0103b17": "正法念處經卷第十八",
    "T17n0721_018:0103b19": "元魏婆羅門瞿曇般若流支譯",
    "T17n0721_018:0103b20": "畜生品第五之一",
    "T17n0721_018:0103b21": "「復次，比丘知業果報，如實觀諸地獄。知業果",
    "T17n0721_018:0103b22": "報，一百三十六地獄中，眾生壽命長短增減",
    "T17n0721_018:0103b23": "如實知已，觀第二道無量餓鬼，略而說之三",
    "T17n0721_018:0103b24": "十六種，及觀業行亦如實知。彼以聞慧，觀",
    "T17n0721_018:0103b25": "諸畜生種類差別三十四億，隨心自在生於",
    "T17n0721_018:0103b26": "五道。於五道中，畜生種類其數最多，種種",
    "T17n0721_018:0103b27": "相貌、種種色類，行食不同，群飛各異，憎愛",
    "T17n0721_018:0103b28": "違順，伴行雙隻同生共遊。所謂飛禽及諸",
    "T17n0721_018:0103b29": "走獸：烏鵲鵝鴈、鴻鳥眾類，異群別遊，不相",
    "T17n0721_018:0103c01": "怨害；狐狗野干等互相憎嫉；烏與角鵄、馬及",
    "T17n0721_018:0103c02": "水牛、蚖蛇鼬等共相殘害。形相不同，行食",
    "T17n0721_018:0103c03": "各異。以何業故，種種形相行食各異？彼以聞",
    "T17n0721_018:0103c04": "慧觀：是眾生為種種心之所役使，作種種",
    "T17n0721_018:0103c05": "業、入種種道、噉種種食。觀察彼等以何因",
    "T17n0721_018:0103c06": "故，各各異類共相憎嫉？即以聞慧知：此眾生",
    "T17n0721_018:0103c07": "於前世時，以邪見故，習學邪法；復有眾生",
    "T17n0721_018:0103c08": "亦學邪法而生邪慢，以邪見論、邪見譬喻互",
    "T17n0721_018:0103c09": "相諍論，雖共談論，無所利益、無有安樂，亦",
    "T17n0721_018:0103c10": "非善道。如是二人，身壞命終墮於地獄受",
    "T17n0721_018:0103c11": "無量苦。從地獄出，以本怨憎，墮畜生中，是",
    "T17n0721_018:0103c12": "故怨對還相殺害，所謂蚖蛇黃鼬、馬及水牛、",
    "T17n0721_018:0103c13": "烏角鵄等。",
    "T17n0721_018:0103c14": "「復次，比丘知業果報，觀諸畜生以何業故，畜",
    "T17n0721_018:0103c15": "生之類相隨無害？即以聞慧知：此眾生於人",
    "T17n0721_018:0103c16": "中時，為生死故，行布施時，尋共發願：『於當",
    "T17n0721_018:0103c17": "來世常為夫妻。』是人身壞命終之後，生畜生",
    "T17n0721_018:0103c18": "中，而有少樂非大苦惱，謂命命鳥、鴛鴦鴿",
    "T17n0721_018:0103c19": "鳥。多樂愛欲，以業因故。",
    "T17n0721_018:0103c20": "「復次，比丘知業果報，觀諸畜生，狐狗野干以",
    "T17n0721_018:0103c21": "何業故，性相憎害？即以聞慧知：此眾生於",
    "T17n0721_018:0103c22": "人中時，於諸善人、出家人所，污其淨食，常戲",
    "T17n0721_018:0103c23": "鬪諍，貪心因緣。身壞命終墮畜生中，受於",
    "T17n0721_018:0103c24": "野干狐狗之身，互相憎嫉。",
    "T17n0721_018:0103c25": "「復次，比丘知業果報，觀諸麞鹿以何業故，而",
    "T17n0721_018:0103c26": "生彼處？即以聞慧知：此眾生為前世時，喜",
    "T17n0721_018:0103c27": "作強賊，擊鼓吹貝，至於城邑聚落村營，破壞",
    "T17n0721_018:0103c28": "人柵，作大音聲加諸恐怖。如是之人，身壞",
    "T17n0721_018:0103c29": "命終墮於地獄具受眾苦。從地獄出，生麞",
    "T17n0721_018:0104a01": "鹿中，心常怖畏，以本宿世破人村落令他",
    "T17n0721_018:0104a02": "恐怖，是故生於曠野山林常多恐怖。以業力",
    "T17n0721_018:0104a03": "故，若生人中，心常恐怖小心怯弱，多懷怖",
    "T17n0721_018:0104a04": "畏。餘業緣故，如是少分，觀畜生處互相憎",
    "T17n0721_018:0104a05": "嫉；以多業故，共相殘害，隨本業故。",
    "T17n0721_018:0104a06": "「復次，比丘知業果報，觀諸畜生以何業故，受",
    "T17n0721_018:0104a07": "化生身？即以聞慧知：此眾生於前世時，為",
    "T17n0721_018:0104a08": "求絲絹，養蠶殺繭，或蒸或煮，以水漬之，生",
    "T17n0721_018:0104a09": "無量虫，名火髻虫。有諸外道受邪齋法，取",
    "T17n0721_018:0104a10": "此細虫，置於火中供養諸天以求福德。身壞",
    "T17n0721_018:0104a11": "命終墮於地獄具受眾苦。從地獄出，生於",
    "T17n0721_018:0104a12": "俱舍諸化生中，種種異類。",
    "T17n0721_018:0104a13": "「復次，比丘知業果報，觀諸畜生以何業故，墮",
    "T17n0721_018:0104a14": "濕生中？彼以聞慧知：此眾生起惡邪見，殺",
    "T17n0721_018:0104a15": "害龜鼈魚蟹蜯蛤；及小池中多有細蟲，或酢",
    "T17n0721_018:0104a16": "中細蟲，或有惡人為貪財故，殺諸細蟲；或邪",
    "T17n0721_018:0104a17": "見事天，殺蟲祭祀。身壞命終墮於地獄具",
    "T17n0721_018:0104a18": "受眾苦，不可稱計。從地獄出，受濕生身，或",
    "T17n0721_018:0104a19": "作蚊子、或為蚤虱。「觀二種生已，如是次第",
    "T17n0721_018:0104a20": "以微細心觀業果報，觀於卵生諸眾生等，以",
    "T17n0721_018:0104a21": "何業故而生彼處？若人未斷貪欲、恚、癡，修學",
    "T17n0721_018:0104a22": "禪定，得世俗通，有因緣故，起瞋恚心破壞",
    "T17n0721_018:0104a23": "國土。是人身壞命終墮於地獄受無量苦。從",
    "T17n0721_018:0104a24": "地獄出，受於卵生、飛鳥雕鷲之形。從此命終，",
    "T17n0721_018:0104a25": "若生人中，常多瞋恚，以餘業故。",
    "T17n0721_018:0104a26": "「復次，比丘知業果報。彼以聞慧，觀諸畜生以",
    "T17n0721_018:0104a27": "何業故，受胎生身？若有眾生以欲愛心，和",
    "T17n0721_018:0104a28": "合牛馬，令其交會以自悅意，或令他人邪行",
    "T17n0721_018:0104a29": "非禮。是人身壞命終之後，墮於地獄具受眾",
    "T17n0721_018:0104b01": "苦。從地獄出，受於胎生、畜生之身；若生人",
    "T17n0721_018:0104b02": "中，受黃門身，以餘業故。",
    "T17n0721_018:0104b03": "「復次，比丘觀十一種畜生已，次觀四種眾生",
    "T17n0721_018:0104b04": "從地獄出，受四種食。何等為四？一者摶食；二",
    "T17n0721_018:0104b05": "者意思食；三者觸食；四者識愛食。比丘思惟",
    "T17n0721_018:0104b06": "觀察四食果報，以聞慧觀見：有眾生以諸摶",
    "T17n0721_018:0104b07": "食與惡戒者及諸賊人，既食之後，令此賊",
    "T17n0721_018:0104b08": "人殺害除怨，是賊受語即殺彼怨。如是惡人，",
    "T17n0721_018:0104b09": "身壞命終墮於地獄具受眾苦。從地獄出，墮",
    "T17n0721_018:0104b10": "於段食畜生之中，受水牛、牛羊駝驢、象馬猪",
    "T17n0721_018:0104b11": "狗、野干麞鹿犛牛、烏鵄雕鷲、鵝鴨孔雀、命命",
    "T17n0721_018:0104b12": "鴻鳥、雜類眾鳥，多處曠野嶮岸中生。是名少",
    "T17n0721_018:0104b13": "分摶食眾生。",
    "T17n0721_018:0104b14": "「復次，比丘觀於觸食眾生之類，住在[穀-禾+卵]中或",
    "T17n0721_018:0104b15": "初出[穀-禾+卵]，以觸為食。復有眾鳥樂住水中，依",
    "T17n0721_018:0104b16": "岸為巢，或穿河岸以為窼窟，敷產卵[穀-禾+卵]——龍",
    "T17n0721_018:0104b17": "蛇等類，以何業故而受觸食？比丘觀察，即",
    "T17n0721_018:0104b18": "以聞慧知：此眾生於前世時，心許行施，思",
    "T17n0721_018:0104b19": "惟籌量，後心還悔而不施與。以不善業，墮",
    "T17n0721_018:0104b20": "畜生中，以本思心，受觸食報。",
    "T17n0721_018:0104b21": "「復次，比丘觀於思食諸眾生等，以何業故而",
    "T17n0721_018:0104b22": "受思食？即以聞慧知：眾生類謂赤魚子、堤",
    "T17n0721_018:0104b23": "彌魚子、錯魚等子、螺蜯蛤卵，思心為食。若",
    "T17n0721_018:0104b24": "母憶念則不飢渴，身命增長。以何業故而",
    "T17n0721_018:0104b25": "生此處？即以聞慧知：此眾生愚癡少智，不",
    "T17n0721_018:0104b26": "識業果，許施人物而語之言：『却後半月或至",
    "T17n0721_018:0104b27": "一月，我當施汝財物飲食、金銀珍寶。』時彼貧",
    "T17n0721_018:0104b28": "人聞其許施，心生歡喜美言讚歎，一月、半",
    "T17n0721_018:0104b29": "月望有所得。時貧窮人往至其家，是時其人",
    "T17n0721_018:0104c01": "更作異語，不復本信。如是惡人命終之後，墮",
    "T17n0721_018:0104c02": "於憂喜地獄之中具受眾苦。從彼命終墮畜",
    "T17n0721_018:0104c03": "生中，意思為食。以其前世許他貧人，令生歡",
    "T17n0721_018:0104c04": "喜，後竟無實。以是因緣，若生人中，為人奴婢。",
    "T17n0721_018:0104c05": "以餘業故。",
    "T17n0721_018:0104c06": "「復次，比丘知業果報，觀諸畜生第四識食，即",
    "T17n0721_018:0104c07": "以聞慧見：有畜生愛識苦惱，常憶飲食，生",
    "T17n0721_018:0104c08": "曠野中，受大蟒身、蜥蝪等身，唯吸風氣。復",
    "T17n0721_018:0104c09": "有光明天，亦名愛識憶食而非苦惱，見食憶",
    "T17n0721_018:0104c10": "持，隨念即飽。畜生憶食，以何業故而受斯",
    "T17n0721_018:0104c11": "報？即以聞慧知：此眾生或以多瞋、或以多",
    "T17n0721_018:0104c12": "癡殺害眾生。彼人身壞生惡道中，受大蟒",
    "T17n0721_018:0104c13": "身。以前世時好愛怨結，自縛其心，以是因緣，",
    "T17n0721_018:0104c14": "生畜生中，受斯苦惱，愛識食風。若生人中，於",
    "T17n0721_018:0104c15": "無因處，常懷瞋恚而起鬪諍。以餘業故。",
    "T17n0721_018:0104c16": "「復次，比丘知業果報，觀無量無邊畜生世間，",
    "T17n0721_018:0104c17": "云何眾生受水蟲身？彼以聞慧知：此眾生愚",
    "T17n0721_018:0104c18": "癡少智，無有慧心，臨命終時極患渴病，貪",
    "T17n0721_018:0104c19": "愛念水。身壞命終墮於惡道，受水蟲身，作",
    "T17n0721_018:0104c20": "種種魚。是人命終，於中陰有，見諸水時起",
    "T17n0721_018:0104c21": "心即往，生於水中。取因緣有。此中陰有分，若",
    "T17n0721_018:0104c22": "本不行布施、持戒，是人則生煖水之中，口常",
    "T17n0721_018:0104c23": "乾燥，如觸灰汁，以本業故。",
    "T17n0721_018:0104c24": "「復次，比丘知業果報，觀諸飛鳥畜生之類，以",
    "T17n0721_018:0104c25": "何業故，行於虛空無礙之處？即以聞慧觀三",
    "T17n0721_018:0104c26": "種神通。何等為三？一者解脫神通；二者身",
    "T17n0721_018:0104c27": "行神通；三者心自在神通。是解脫人隨心",
    "T17n0721_018:0104c28": "憶念，若鳥行地界，若飛於空亦如地行，非",
    "T17n0721_018:0104c29": "解脫法。諸佛如來神通之力，如心念緣，隨意",
    "T17n0721_018:0105a01": "能至，有三種作，如是三種聖神通勝。",
    "T17n0721_018:0105a02": "「復次，比丘知業果報，觀於畜生。云何觀於地",
    "T17n0721_018:0105a03": "獄畜生、天人、水行陸行空行、飛鳥走獸？彼",
    "T17n0721_018:0105a04": "以聞慧觀：地獄中種種苦惱有二種畜生：有",
    "T17n0721_018:0105a05": "眾生數、非眾生數。眾生數者，生於彼處被燒",
    "T17n0721_018:0105a06": "苦惱。非眾生數者，地獄罪人以顛倒心，見",
    "T17n0721_018:0105a07": "諸大鳥於虛空中翱翔遊戲，心即生念，願生",
    "T17n0721_018:0105a08": "此處。隨念即生，受飛鳥身，具受如上地獄",
    "T17n0721_018:0105a09": "苦惱。以惡業報，生地獄中，見諸師子，形色",
    "T17n0721_018:0105a10": "可畏虎豹、大鳥、惡蟲蟒蛇大惡色者——非眾",
    "T17n0721_018:0105a11": "生數，以諸逼惱害地獄人——是眾生數。業之",
    "T17n0721_018:0105a12": "所得，令諸罪人受大苦惱。彼無苦惱畜生",
    "T17n0721_018:0105a13": "眾生在地獄中，為師子虎豹乃至蟒蛇之",
    "T17n0721_018:0105a14": "所惱害。",
    "T17n0721_018:0105a15": "「復次，比丘知業果報，觀飢渴燒身諸餓鬼",
    "T17n0721_018:0105a16": "道，有諸畜生受飢渴苦。即以聞慧見三十",
    "T17n0721_018:0105a17": "六種餓鬼道中生諸飛鳥：從人中死，生於鳥",
    "T17n0721_018:0105a18": "中，受烏鵄雕、鷲鷹鷂等鳥——害生之類。從鳥中",
    "T17n0721_018:0105a19": "死，生餓鬼世間受餓鳥身，飢渴燒身，啄諸",
    "T17n0721_018:0105a20": "餓鬼，拔其眼出或破其頭而食其腦。如是",
    "T17n0721_018:0105a21": "餓鬼眼睛、腦髓熱如融銅，此等眾生皆共",
    "T17n0721_018:0105a22": "食之，以惡業故。「比丘如是觀餓鬼鳥已，即",
    "T17n0721_018:0105a23": "以伽他而呵責言：",
    "T17n0721_018:0105a24": "「『熱業得熱報，　　具受諸大苦，",
    "T17n0721_018:0105a25": "　　如是應捨離，　　此惡不善業。",
    "T17n0721_018:0105a26": "　　勿造斯惡業，　　貪嫉自破壞，",
    "T17n0721_018:0105a27": "　　若行貪嫉者，　　墮餓鬼畜生。",
    "T17n0721_018:0105a28": "　　互共相殘害，　　或打縛繫閉，",
    "T17n0721_018:0105a29": "　　則受餓畜生，　　故應捨愚癡。",
    "T17n0721_018:0105b01": "　　愚癡自壞心，　　遠離於戒施，",
    "T17n0721_018:0105b02": "　　為愛所誑惑，　　則墮畜生中。",
    "T17n0721_018:0105b03": "　　不識行邪正，　　食所不應食；",
    "T17n0721_018:0105b04": "　　應作而不作，　　不解法非法；",
    "T17n0721_018:0105b05": "　　五根癡頑鈍，　　但作畜生業。』",
    "T17n0721_018:0105b06": "「如是比丘觀諸畜生但有一業，時所繫縛，流",
    "T17n0721_018:0105b07": "轉無量百千生死受畜生中，無量百千種種",
    "T17n0721_018:0105b08": "苦網之所繫縛。畜生一業，無量因緣次第貪",
    "T17n0721_018:0105b09": "欲業繫不斷。生大海中，深十由旬，受於摩",
    "T17n0721_018:0105b10": "竭大魚、螺蜯蛤蟲、提彌鯢羅、那迦錯魚，",
    "T17n0721_018:0105b11": "迭互相畏，常懷恐怖，多行婬欲，愚癡因緣，非",
    "T17n0721_018:0105b12": "法邪行，不識應行、不應行處。生大海中，為",
    "T17n0721_018:0105b13": "水焦惱，常患飢渴，互相殘害，惶怖相畏。若",
    "T17n0721_018:0105b14": "多行瞋癡：生大海中，深萬由旬，受毒龍身。迭",
    "T17n0721_018:0105b15": "共瞋惱，瞋心亂心吐毒相害，常行惡業。龍",
    "T17n0721_018:0105b16": "所住城名曰戲樂，其城縱廣三千由旬，龍王",
    "T17n0721_018:0105b17": "滿中，有二種龍王：一者法行；二者非法行。一",
    "T17n0721_018:0105b18": "護世界；二壞世間。於其城中法行龍王所住",
    "T17n0721_018:0105b19": "之處，不雨熱沙；非法龍王所住之處，常雨熱",
    "T17n0721_018:0105b20": "沙。若熱沙著頂，熱如熾火，焚燒宮殿及其",
    "T17n0721_018:0105b21": "眷屬，皆悉磨滅，滅已復生。",
    "T17n0721_018:0105b22": "「復次，比丘知業果報，觀龍世界雨熱沙苦，以",
    "T17n0721_018:0105b23": "何業因而受斯報？即以聞慧知：此眾生於",
    "T17n0721_018:0105b24": "人中時，愚癡之人以瞋恚心，焚燒僧房、聚",
    "T17n0721_018:0105b25": "落城邑。如是惡人，身壞命終墮於地獄受",
    "T17n0721_018:0105b26": "無量苦。從地獄出，生於龍中，以前世時以",
    "T17n0721_018:0105b27": "火燒人村落僧房，以是因緣受畜生身，熱沙",
    "T17n0721_018:0105b28": "所燒。",
    "T17n0721_018:0105b29": "「復次，比丘觀龍世間，以何業故生於彼處？以",
    "T17n0721_018:0105c01": "何緣故，不為熱沙之所燒害？即以聞慧知：",
    "T17n0721_018:0105c02": "此眾生於前世時，受諸外道世間邪戒，行於",
    "T17n0721_018:0105c03": "布施而不清淨——如上所說七種不淨，以瞋恚",
    "T17n0721_018:0105c04": "心，願生龍中。是人身壞命終之後，墮戲樂",
    "T17n0721_018:0105c05": "城，受龍王身。生彼城已，瞋恚心薄，憶念福",
    "T17n0721_018:0105c06": "德，隨順法行。如是龍王，其身不受熱沙之",
    "T17n0721_018:0105c07": "苦。",
    "T17n0721_018:0105c08": "「復次，比丘知業果報，觀龍世間，以何業故，法",
    "T17n0721_018:0105c09": "行龍王生戲樂城？戲樂城者為何等相？即以",
    "T17n0721_018:0105c10": "聞慧觀：法行龍王所住之城，七寶城郭、七寶",
    "T17n0721_018:0105c11": "色光，諸池水中優波羅花、眾花具足，酥陀",
    "T17n0721_018:0105c12": "味食，常受快樂，香鬘瓔珞、末香塗香莊嚴",
    "T17n0721_018:0105c13": "其身，神通憶念隨意皆得。然其頂上有龍",
    "T17n0721_018:0105c14": "蛇頭，於其城中有諸法行龍王，其名曰七",
    "T17n0721_018:0105c15": "頭龍王、象面龍王、婆修吉龍王、德叉迦龍",
    "T17n0721_018:0105c16": "王、跋陀羅龍王(魏言賢龍)、盧醯多龍王(魏言赤龍)、鉢摩梯",
    "T17n0721_018:0105c17": "龍王、雲鬘龍王、阿跋多龍王、一切道龍王、",
    "T17n0721_018:0105c18": "鉢婆呵龍王(魏言忍龍)，如是等福德諸龍，隨順法",
    "T17n0721_018:0105c19": "行，以善心故依時降雨，令諸世間五穀成",
    "T17n0721_018:0105c20": "熟，豐樂安隱不降災雹；信佛法僧，隨順法",
    "T17n0721_018:0105c21": "行，護佛舍利。如是龍王，無熱沙苦，受第一",
    "T17n0721_018:0105c22": "樂。於四天下降澍甘雨，謂閻浮提、瞿陀尼、",
    "T17n0721_018:0105c23": "弗婆提、欝單越。若人順法，孝養父母，供養",
    "T17n0721_018:0105c24": "沙門及婆羅門，修行正法，令法行龍王增長",
    "T17n0721_018:0105c25": "大力。以法勝故，降微細雨，五穀熟成色香",
    "T17n0721_018:0105c26": "味具，無諸災害，果實繁茂，眾花妙色，日月",
    "T17n0721_018:0105c27": "晶光，威德明淨，福德龍王不放毒風。「閻浮",
    "T17n0721_018:0105c28": "提人有四因緣，則多喪命。何等為四？一者",
    "T17n0721_018:0105c29": "飢儉；二者刀兵；三者毒風；四者惡雨。若諸",
    "T17n0721_018:0106a01": "世間隨順法行，修諸福德，法行龍王增長",
    "T17n0721_018:0106a02": "大力，不出惡雲、不降惡雨，無惡風氣，眾水",
    "T17n0721_018:0106a03": "調善，稻穀豐熟、果味肥美色香味具，食之",
    "T17n0721_018:0106a04": "無病，離諸飢惱，色力具足，四大安隱，修行",
    "T17n0721_018:0106a05": "善業。以行善業，助其果報，田稼豐熟。法行",
    "T17n0721_018:0106a06": "龍王如是次第擁護順法修善眾生。「觀閻浮",
    "T17n0721_018:0106a07": "提已，觀瞿陀尼。云何順法龍王護瞿陀尼？瞿",
    "T17n0721_018:0106a08": "陀尼界眾生心軟，唯有一惡：以水濁因緣，食",
    "T17n0721_018:0106a09": "之夭命。順法龍王於彼世界不雨濁水，瞿",
    "T17n0721_018:0106a10": "陀尼人食清水故，得無病惱。以龍力故。",
    "T17n0721_018:0106a11": "「復次，比丘知業果報，觀弗婆提，法行龍王云",
    "T17n0721_018:0106a12": "何與樂？彼以聞慧知：弗婆提人若聞雷聲、若",
    "T17n0721_018:0106a13": "見電光，以心軟故，即得病苦。法行龍王於",
    "T17n0721_018:0106a14": "彼世界不作雷音、不放電光，令弗婆提人",
    "T17n0721_018:0106a15": "不遭病苦。龍王力故。",
    "T17n0721_018:0106a16": "「復次，比丘知業果報，觀欝單越人，云何衰惱？",
    "T17n0721_018:0106a17": "彼以聞慧知：欝單越人若遇黑雲、冷風所吹，",
    "T17n0721_018:0106a18": "香花不敷；既見花合，心懷憂惱。黑雲起故，僧",
    "T17n0721_018:0106a19": "迦賒山鳥鳴麁惡，眾樂音聲悉無美音，於",
    "T17n0721_018:0106a20": "惡龍所得此衰惱。法行龍王不以黑雲、冷",
    "T17n0721_018:0106a21": "風飄[颱-台+鼓]。如是四天下，法行龍王以義安樂，",
    "T17n0721_018:0106a22": "利益眾生。",
    "T17n0721_018:0106a23": "「復次，比丘知業果報，觀龍世間。何等惡龍不",
    "T17n0721_018:0106a24": "順法行？即以聞慧知：戲樂城諸惡龍王不順",
    "T17n0721_018:0106a25": "法行，其名曰波羅摩梯龍王(魏言惱亂)、毘諶林婆龍",
    "T17n0721_018:0106a26": "王(魏言奮迅)、迦羅龍王(魏言黑色)、睺樓睺樓龍王(魏言多聲)，住於",
    "T17n0721_018:0106a27": "海中戲樂城內。云何此等非法惡龍增長勢",
    "T17n0721_018:0106a28": "力？",
    "T17n0721_018:0106a29": "彼以聞慧知：諸眾生行不善法，不孝父母，",
    "T17n0721_018:0106b01": "不敬沙門及婆羅門，如是惡龍增長勢力，於",
    "T17n0721_018:0106b02": "閻浮提作大惡身。以惡心故，起惡雲雨，所雨",
    "T17n0721_018:0106b03": "之處，生惡毒樹，惡風吹樹，毒氣入水令水",
    "T17n0721_018:0106b04": "雜毒，一切五穀皆悉弊惡，若有食者則得病",
    "T17n0721_018:0106b05": "苦，穀力薄故令人短命。是弊龍王惡心災",
    "T17n0721_018:0106b06": "毒迭互相害，以是惡故，閻浮提人悉皆毀",
    "T17n0721_018:0106b07": "壞。以非法龍作諸惡故。",
    "T17n0721_018:0106b08": "「復次，比丘知業果報，觀於自在大力龍王。云",
    "T17n0721_018:0106b09": "何非法惡行龍王以諸衰患惱瞿陀尼？彼以",
    "T17n0721_018:0106b10": "聞慧知：非法惡龍於瞿陀尼空山嶮處降澍",
    "T17n0721_018:0106b11": "洪雨，令一切水皆悉潦濁。瞿陀尼人若有飲",
    "T17n0721_018:0106b12": "者，以此因緣得大衰惱。如是比丘觀瞿陀",
    "T17n0721_018:0106b13": "尼，如實了知。",
    "T17n0721_018:0106b14": "「復次，比丘知業果報，觀弗婆提。彼以聞慧知：",
    "T17n0721_018:0106b15": "諸世間不修法行，時惡龍王力勢增長，震吼",
    "T17n0721_018:0106b16": "大雷如大山崩，弗婆提人以軟心故，多遭",
    "T17n0721_018:0106b17": "病苦。或燿電光遍滿世界如火熾燃，雲中",
    "T17n0721_018:0106b18": "龍現，眼如車輪，其身黑惡猶如黑山，其頸三",
    "T17n0721_018:0106b19": "頭，奮出眾花，形如馬相或作蛇身。現如是等",
    "T17n0721_018:0106b20": "種種惡身，令弗婆提有人見之得大衰惱。",
    "T17n0721_018:0106b21": "「復次，比丘知業果報，觀欝單越如第二天，云",
    "T17n0721_018:0106b22": "何惡龍於欝單越人加諸衰惱？即以聞慧知：",
    "T17n0721_018:0106b23": "欝單越僧迦賒山，如前所說，蓮華常開香氣",
    "T17n0721_018:0106b24": "馚流其色妙好，彼國眾人嗅之歡喜。若世",
    "T17n0721_018:0106b25": "間人不孝父母，不供養沙門、婆羅門，時惡龍",
    "T17n0721_018:0106b26": "王以自在心勢力增長，起大重雲猶如黑山，",
    "T17n0721_018:0106b27": "&#;霮垂布，掩蔽日光，蓮華即合無有香氣",
    "T17n0721_018:0106b28": "失金色光。欝單越人見華既合，愁惱怯劣，雲",
    "T17n0721_018:0106b29": "中出風，吹眾樂音皆悉亂壞，不可愛樂。如",
    "T17n0721_018:0106c01": "是四天下惡龍勢力，而作衰害。",
    "T17n0721_018:0106c02": "「復次，比丘知業果報，觀四天下有勝有劣。彼",
    "T17n0721_018:0106c03": "以聞慧觀：欝單越國快樂安隱勝三天下。閻",
    "T17n0721_018:0106c04": "浮提人行法、非法，以是因緣苦樂增減。是三",
    "T17n0721_018:0106c05": "天下增長業地，行十善道，有佛出世；以閻",
    "T17n0721_018:0106c06": "浮提因緣故，有四天下。閻浮提人思惟修行",
    "T17n0721_018:0106c07": "十善業道，能修梵行，此世界中多能思惟觀",
    "T17n0721_018:0106c08": "察生滅。此國金剛座處，一切世間閻浮提國",
    "T17n0721_018:0106c09": "悉無此座。金剛座處八萬四千由旬，佛坐此",
    "T17n0721_018:0106c10": "座生菩提心。以此因緣，如來出於閻浮提國，",
    "T17n0721_018:0106c11": "非餘天下。何以故？善根成就，得佛菩提。須",
    "T17n0721_018:0106c12": "彌山王尚不能持，何況餘地！以是因緣，佛",
    "T17n0721_018:0106c13": "處閻浮提，不處餘國。人身難得，閻浮提中造",
    "T17n0721_018:0106c14": "業因緣，得生人中。以此因緣，四天下中閻",
    "T17n0721_018:0106c15": "浮提國第一最勝，非餘天下。",
    "T17n0721_018:0106c16": "「復次，比丘知業果報，觀龍世界。以何業故，非",
    "T17n0721_018:0106c17": "法行龍王吞食蝦蟇、噉食沙土、呼吸食風？彼",
    "T17n0721_018:0106c18": "以聞慧知：此眾生於人中時欺陵妻子，獨飯",
    "T17n0721_018:0106c19": "美食，其人妻子見之戀著，口中流涎。此人",
    "T17n0721_018:0106c20": "獨食飽滿充足，於妻子所但與麁澁。如是",
    "T17n0721_018:0106c21": "之人，身壞命終墮於龍中，吞食蝦蟇、噉沙",
    "T17n0721_018:0106c22": "吸風，受相似業果。",
    "T17n0721_018:0106c23": "「復次，比丘知業果報，觀龍世界。以何業故，諸",
    "T17n0721_018:0106c24": "龍降雨？復以何業，降諸災雹？即以聞慧知：",
    "T17n0721_018:0106c25": "此惡龍含毒瞋恚，不順法行，一一龍王瞋恚",
    "T17n0721_018:0106c26": "鬪諍，起惡雲雨、惡風災雹，悉令五穀散壞",
    "T17n0721_018:0106c27": "不收。以諸眾生行於非法，惡龍瞋恚，故有",
    "T17n0721_018:0106c28": "斯變。",
    "T17n0721_018:0106c29": "「復次，比丘知業果報，觀龍世界。云何於閻浮",
    "T17n0721_018:0107a01": "提降澍時雨，潤益甘蔗、稻麻叢林、大小麥豆，",
    "T17n0721_018:0107a02": "五穀增長？即以聞慧見：法行龍王降注時",
    "T17n0721_018:0107a03": "雨，以義安樂利益眾生。以諸眾生隨順法行，",
    "T17n0721_018:0107a04": "降澍時雨，令國豐樂。",
    "T17n0721_018:0107a05": "「復次，比丘知業果報，觀一切龍所住宮殿，幾",
    "T17n0721_018:0107a06": "許龍眾住於海中？幾許龍眾住於眾流？即以",
    "T17n0721_018:0107a07": "聞慧知：閻浮提人不順法行，無量諸龍住於",
    "T17n0721_018:0107a08": "眾流；閻浮提人隨順法行，五十七億龍住",
    "T17n0721_018:0107a09": "於眾流。",
    "T17n0721_018:0107a10": "「復次，比丘知業果報，觀龍世間、觀戲樂城及",
    "T17n0721_018:0107a11": "流水龍已，觀大海底。何等眾生住在其中？即",
    "T17n0721_018:0107a12": "以聞慧知：大海地下天之怨敵，名阿修羅，略",
    "T17n0721_018:0107a13": "說二種。何等為二？一者鬼道所攝；二者畜生",
    "T17n0721_018:0107a14": "所攝。鬼道攝者，魔身餓鬼有神通力；畜生",
    "T17n0721_018:0107a15": "所攝阿修羅者，住大海底須彌山側，在海地",
    "T17n0721_018:0107a16": "下八萬四千由旬，略說四地：第一地處，二萬",
    "T17n0721_018:0107a17": "一千由旬，是羅睺阿修羅王所住之處。「此羅",
    "T17n0721_018:0107a18": "睺阿修羅王於欲界中化身大小，隨意能作，",
    "T17n0721_018:0107a19": "以人行善不善力故，時阿修羅作是思惟：『我",
    "T17n0721_018:0107a20": "當觀彼怨家園林遊戲之處，與諸婇女共相",
    "T17n0721_018:0107a21": "娛樂，恣意受樂。』思惟是已，即自莊嚴，以大",
    "T17n0721_018:0107a22": "青珠王、波頭摩珠王、光明威德珠王，或",
    "T17n0721_018:0107a23": "以金玉五色赤珠王，或以雜色衣王，若青",
    "T17n0721_018:0107a24": "若赤、若黃若黑，種種諸色莊嚴其身，以為",
    "T17n0721_018:0107a25": "鉀冑，光明晃昱。時羅睺阿修羅王，身量廣",
    "T17n0721_018:0107a26": "大如須彌山王，遍身珠寶出大光明，大青",
    "T17n0721_018:0107a27": "珠寶出青色光，黃黑赤色亦復如是。以珠光",
    "T17n0721_018:0107a28": "明，心大憍慢，謂無與等，欲令天女、阿修羅",
    "T17n0721_018:0107a29": "女愛敬其身，從城中出。其所住城名曰光明，",
    "T17n0721_018:0107b01": "縱廣八千由旬，無量寶林、流泉浴池、諸樹蓮",
    "T17n0721_018:0107b02": "花莊嚴其城，首冠花鬘塗香自嚴，散以末",
    "T17n0721_018:0107b03": "香，從城而起，觀天園林遊戲之處。「若閻浮提",
    "T17n0721_018:0107b04": "人不行正法，不孝養父母，不敬沙門、婆羅門",
    "T17n0721_018:0107b05": "及諸尊長，不依法行、不奉三寶、不觀善法及",
    "T17n0721_018:0107b06": "不善法，諸天勢力悉為減少，四天王天展轉",
    "T17n0721_018:0107b07": "相告，悉避逃逝，恐師子兒羅睺阿修羅王來",
    "T17n0721_018:0107b08": "殺我等。若閻浮提人修行正法，孝養父母、",
    "T17n0721_018:0107b09": "敬事師長，供養沙門耆舊長宿，一切諸天勢",
    "T17n0721_018:0107b10": "力增長。時四天王以眾寶衣莊嚴其身，塗",
    "T17n0721_018:0107b11": "香末香，即時當於師子兒羅睺阿修羅上虛",
    "T17n0721_018:0107b12": "空之中，雨諸刀劍，一切天眾心生喜悅，至",
    "T17n0721_018:0107b13": "須彌側發聲大叫。「若天不出，阿修羅王欲觀",
    "T17n0721_018:0107b14": "園林，日百千光照其身上，莊嚴之具映障其",
    "T17n0721_018:0107b15": "目，而不能見諸天園林遊戲娛樂受樂之處。",
    "T17n0721_018:0107b16": "時羅睺阿修羅王作是思惟：『日障我目，不能",
    "T17n0721_018:0107b17": "得見諸天婇女，我當以手障日光輪，觀諸",
    "T17n0721_018:0107b18": "天女。』即舉右手以障日輪，欲見天女可愛妙",
    "T17n0721_018:0107b19": "色，手出四光如上所說，立海水中，水至其",
    "T17n0721_018:0107b20": "腰，寶珠光明或青或黃、或赤或黑，以手障",
    "T17n0721_018:0107b21": "日。世間邪見諸論師等，咸生異說言：『羅睺",
    "T17n0721_018:0107b22": "阿修羅王蝕日。』若日赤色黑色，以如是法，相",
    "T17n0721_018:0107b23": "人壽命。不識業果諸相師等，作如是說，或言",
    "T17n0721_018:0107b24": "當豐，或言當儉，或言凶禍殃及王者，或言",
    "T17n0721_018:0107b25": "吉慶。時阿修羅手障日已，諦觀諸天園林浴",
    "T17n0721_018:0107b26": "池遊戲之處。時天帝釋見是事已，勅諸天",
    "T17n0721_018:0107b27": "眾莊嚴宮殿，令諸天子以種種寶莊嚴其身，",
    "T17n0721_018:0107b28": "往趣羅睺阿修羅所，欲共鬪戰。時羅睺阿修",
    "T17n0721_018:0107b29": "羅王見諸天眾，即還宮城。",
    "T17n0721_018:0107c01": "「復次，比丘！云何觀月蝕？即以聞慧知：羅睺阿",
    "T17n0721_018:0107c02": "修羅王眷屬官眾行於海上，見月常遊憂陀",
    "T17n0721_018:0107c03": "延山頂，行閻浮提，住毘琉璃光明之中，端嚴",
    "T17n0721_018:0107c04": "殊妙百倍轉勝。官屬見已，即至羅睺阿修",
    "T17n0721_018:0107c05": "羅所，白言：『大王！滿月端嚴如天女面。』時羅睺",
    "T17n0721_018:0107c06": "王聞是語已，愛心即生，欲見天女，從地而",
    "T17n0721_018:0107c07": "起渴仰欲見，以手障月，欲見天女。阿修羅",
    "T17n0721_018:0107c08": "王無量眾寶莊嚴其身如上所說。閻浮提",
    "T17n0721_018:0107c09": "中呪術師等，而作呪曰：『一切國土聚落城邑",
    "T17n0721_018:0107c10": "眾惡速滅，一切世間土地眾惡速滅，一切婆",
    "T17n0721_018:0107c11": "羅門中眾惡速滅。』若月黑色黃色，世間相師",
    "T17n0721_018:0107c12": "作如是說，或言當豐，或言當儉，或言王者凶",
    "T17n0721_018:0107c13": "危，或言吉慶，或言兵刃勇起、或言不起。瞿",
    "T17n0721_018:0107c14": "陀尼、弗婆提、欝單越，何其方面所蝕之處，",
    "T17n0721_018:0107c15": "無邪見說。以此一因緣故，日月掩蔽，謂是月",
    "T17n0721_018:0107c16": "蝕。「復次，二因緣故，掩蔽日月，天降大聲。羅",
    "T17n0721_018:0107c17": "睺阿修羅王住大海下，時諸官屬白言：『大王！",
    "T17n0721_018:0107c18": "天主憍尸迦住須彌山頂善見城內，處善法",
    "T17n0721_018:0107c19": "堂。諸天功德，五欲具足，眷屬圍遶，歡娛受",
    "T17n0721_018:0107c20": "樂。天主憍尸迦為諸天主，大王今為我等",
    "T17n0721_018:0107c21": "所尊，王有大力，神通勝彼，可率官屬往攻",
    "T17n0721_018:0107c22": "天主，壞善見城。』時阿修羅即受其語，奮威縱",
    "T17n0721_018:0107c23": "怒出光明城，震吼如雷。閻浮提中諸國相",
    "T17n0721_018:0107c24": "師謂天獸下，說如此相，或言豐樂安隱無",
    "T17n0721_018:0107c25": "他，或言災儉五穀勇貴，或言王者崩亡，或",
    "T17n0721_018:0107c26": "言吉慶靈應嘉祥，或言兵刀起於境內，或言",
    "T17n0721_018:0107c27": "人民安樂無變，或言當須齋肅潔淨拜神求",
    "T17n0721_018:0107c28": "福。時羅睺阿修羅王如是思惟：『我寶珠等",
    "T17n0721_018:0107c29": "留此城內，為我諸子作大光明。若無寶珠則",
    "T17n0721_018:0108a01": "無光明，天上亦爾，有日月故則有光明，若無",
    "T17n0721_018:0108a02": "日月則應闇冥。我今寧可覆蔽日月，令天黑",
    "T17n0721_018:0108a03": "闇。』時阿修羅思惟是已，從城而起，即以一",
    "T17n0721_018:0108a04": "手覆障日月諸光明輪。世間愚人諸相師",
    "T17n0721_018:0108a05": "等，咸記災祥如上所說。復以一手摩須彌",
    "T17n0721_018:0108a06": "頂，欲與諸天決其得失。是阿修羅畜生少",
    "T17n0721_018:0108a07": "智，見天種種勝相莊嚴威德光明，心生疑",
    "T17n0721_018:0108a08": "悔，還歸所止，住光明城。是名第二因緣掩",
    "T17n0721_018:0108a09": "蔽日月，令日月蝕，天聲震吼。",
    "T17n0721_018:0108a10": "「復次，比丘知業果報，觀大羅睺阿修羅王所",
    "T17n0721_018:0108a11": "受之樂。彼以聞慧觀：阿修羅所住城內，種種",
    "T17n0721_018:0108a12": "眾寶以為莊嚴，在須彌山側，深二萬一千由",
    "T17n0721_018:0108a13": "旬，廣八千由旬，蓮華浴池，林樹蔚茂皆悉",
    "T17n0721_018:0108a14": "具足，真金為地，色若電光，金殿堂閣，珊瑚",
    "T17n0721_018:0108a15": "寶樹，懸眾寶鈴出妙音聲，種種樂音歡娛",
    "T17n0721_018:0108a16": "受樂。一一池中金花莊嚴，鳧鴈鴛鴦皆真",
    "T17n0721_018:0108a17": "金色以為嚴飾，見者愛樂，如天眾鳥，摩",
    "T17n0721_018:0108a18": "尼為嘴，歡喜遊戲，七寶雜色青毘琉璃以",
    "T17n0721_018:0108a19": "為羽翼，於諸樓閣欄楯之間歡娛遊戲，甚可",
    "T17n0721_018:0108a20": "愛樂，出妙音聲見者悅樂，一切眾鳥亦復",
    "T17n0721_018:0108a21": "如是，清淨無穢端正莊嚴。孔雀翡翠(尾也)",
    "T17n0721_018:0108a22": "眼互開合，頭頂勝冠，雙類隨行，飲食華汁——婆",
    "T17n0721_018:0108a23": "鳩羅華，其聲雅妙如童子音，頂冠金色或",
    "T17n0721_018:0108a24": "毘琉璃，於欄楯間翱翔遊戲未曾休息，恣於",
    "T17n0721_018:0108a25": "華汁其目紺青，身色雜綵如間電光，眾色分",
    "T17n0721_018:0108a26": "明，黃色細軟鮮明如電，行於林樹山巖",
    "T17n0721_018:0108a27": "之間縱逸遊戲，華鬘瓔珞如天虹色，光明遶",
    "T17n0721_018:0108a28": "身如鬘莊嚴，咽喉含美如赤珠色，兩翅",
    "T17n0721_018:0108a29": "柔軟如蓮華敷，無量眾色，長摩尼嘴，身氣",
    "T17n0721_018:0108b01": "香潔如畢利迦，遊戲宮殿，雙類同行，羽翼",
    "T17n0721_018:0108b02": "潤澤；飛則俱遊，澡潔清池，翱翔陸庭亦復",
    "T17n0721_018:0108b03": "如是。哀鳴相呼出微妙音，發欲之音，俱枳",
    "T17n0721_018:0108b04": "羅鳥、遮俱羅鳥、婆求羅鳥，如是眾鳥遍滿",
    "T17n0721_018:0108b05": "城中，林樹之間悉聞其音。「多有林樹、蓮華",
    "T17n0721_018:0108b06": "浴池以為莊嚴，於其城中有四園林，皆是",
    "T17n0721_018:0108b07": "金樹，一一園林縱廣正等滿百由旬：一名遊",
    "T17n0721_018:0108b08": "戲；二名耽樂；三名鵝住；四名俱枳羅。此四",
    "T17n0721_018:0108b09": "園林映飾其城，一一林樹有三千種如願之",
    "T17n0721_018:0108b10": "樹，其樹金色如雲如影，其枝柔軟，鳥棲其",
    "T17n0721_018:0108b11": "上，眾華常敷，香氣馚馥滿一由旬，多有群",
    "T17n0721_018:0108b12": "蜂，流蜜充溢。或金色樹、酒泉流樹、牛頭栴",
    "T17n0721_018:0108b13": "檀香樹，有如雲色。七葉香樹、枳多迦樹、畢",
    "T17n0721_018:0108b14": "利迦樹，微風吹動。黑沈水樹、普眼香樹、明",
    "T17n0721_018:0108b15": "燈香樹、摩尼香樹、火色香樹、青無憂樹、赤",
    "T17n0721_018:0108b16": "無憂樹、婆究羅樹、阿枳多樹、阿殊那樹、尼",
    "T17n0721_018:0108b17": "珠羅樹、青荊香樹、堤羅迦樹，有如是等眾",
    "T17n0721_018:0108b18": "華香樹，其華敷榮，常若新出。「復有眾果，摩頭",
    "T17n0721_018:0108b19": "迦樹、鳳凰子樹、婆那娑樹(其果如瓮)、無遮果樹、垂",
    "T17n0721_018:0108b20": "瓠果樹、毘頭羅樹、地蓋果樹、虛空蓋樹、雲",
    "T17n0721_018:0108b21": "色果樹、樂見果樹、遮雲果樹、鳥集果樹、蜂",
    "T17n0721_018:0108b22": "芒果樹、香鬘樹、香華樹，種種色華時時常",
    "T17n0721_018:0108b23": "敷。女人見之皆生樂著樹、蒱桃樹、迦卑他",
    "T17n0721_018:0108b24": "樹、波流沙迦樹，其葉具足，光明莊嚴，欝映",
    "T17n0721_018:0108b25": "渠流，嚴飾泉池，觀之可愛。如是種種諸樹，",
    "T17n0721_018:0108b26": "或有生於閻浮提中，或有生於欝單越國，或",
    "T17n0721_018:0108b27": "有生於阿修羅王光明城中，或有華樹、或有",
    "T17n0721_018:0108b28": "果樹、或有酒樹。阿修羅王遍行遊觀，歡娛受",
    "T17n0721_018:0108b29": "樂，與眾婇女圍遶自娛，於此煩惱染、無常不",
    "T17n0721_018:0108c01": "堅、速朽之樂，謂為甘露不死之地。「阿修羅王",
    "T17n0721_018:0108c02": "有四婇女從憶念生：一名如影；二名諸香；",
    "T17n0721_018:0108c03": "三名妙林；四名勝德。此四婇女有十二那",
    "T17n0721_018:0108c04": "由他侍女以為眷屬，圍遶阿修羅王，娛樂",
    "T17n0721_018:0108c05": "恣情，縱逸受樂，無喻可說。阿修羅王自業成",
    "T17n0721_018:0108c06": "就，無量億眾婇女圍遶，歡娛喜樂，千柱寶",
    "T17n0721_018:0108c07": "殿，寶房行列。",
    "T17n0721_018:0108c08": "「復次，比丘知業果報，觀羅睺阿修羅王以何",
    "T17n0721_018:0108c09": "業報得阿修羅道？作何業故得如是報？伽他",
    "T17n0721_018:0108c10": "頌曰：",
    "T17n0721_018:0108c11": "「『無因則無果，　　造業必有報，",
    "T17n0721_018:0108c12": "　　如種子得果，　　善業生人天。",
    "T17n0721_018:0108c13": "　　善業得樂果，　　常處天人中，",
    "T17n0721_018:0108c14": "　　惡業墮三處。　　阿修羅云何，",
    "T17n0721_018:0108c15": "　　彼受畜生道？　　云何受樂報？",
    "T17n0721_018:0108c16": "　　少智莫能了，　　此有何因緣？』",
    "T17n0721_018:0108c17": "「比丘思惟已，即以聞慧觀：阿修羅往昔過去",
    "T17n0721_018:0108c18": "習婆羅門法，第一聰慧，善知世間種種技",
    "T17n0721_018:0108c19": "術，喜行布施，於曠野中施諸飲食果食根",
    "T17n0721_018:0108c20": "食、清泉美水、房舍敷具，又於四交路首，施",
    "T17n0721_018:0108c21": "諸病人、行路估客、盲冥貧窮，施於房舍、飲",
    "T17n0721_018:0108c22": "食敷具悉令滿足，而不正見。「爾時，彌梯羅",
    "T17n0721_018:0108c23": "林有僧伽藍，縱廣二十由旬，於其寺中有",
    "T17n0721_018:0108c24": "無量百千佛塔寶焰莊嚴，泥彌王等五百大",
    "T17n0721_018:0108c25": "王共造斯福。中有一塔，真金瓔珞焰鬘莊",
    "T17n0721_018:0108c26": "嚴，七寶映飾種種莊校，隨其曾聞諸佛名",
    "T17n0721_018:0108c27": "號，皆悉圖畫如來影像，種種林樹、池流泉源",
    "T17n0721_018:0108c28": "莊嚴勝妙如上所說。",
    "T17n0721_018:0108c29": "「爾時，閻浮提中，如羅睺阿修羅王城中林樹",
    "T17n0721_018:0109a01": "皆悉具有，如所見樹，畫工圖飾莊嚴佛塔，浴",
    "T17n0721_018:0109a02": "池流泉、眾妙蓮華、眾鳥遊戲亦如上說。「時",
    "T17n0721_018:0109a03": "婆羅門名曰婆利，誦毘陀論，廣造福業如",
    "T17n0721_018:0109a04": "上所說。時婆羅門以四千乘車載眾飲食，",
    "T17n0721_018:0109a05": "至大曠野眾人行路，欲施所須，見一佛塔高",
    "T17n0721_018:0109a06": "二由旬，廣五十里。時有惡人以火燒塔，捨",
    "T17n0721_018:0109a07": "之而去。時婆羅門見火燒塔，作是思惟：『我",
    "T17n0721_018:0109a08": "今寧可且住施福，救如來塔——奇妙莊嚴、彫飾",
    "T17n0721_018:0109a09": "精麗、廣大希有——當滅此火，令塔不壞。若我",
    "T17n0721_018:0109a10": "不救，王若知者，或加重罰。』非實信心，非尊",
    "T17n0721_018:0109a11": "重心。即以四千乘車載水以滅此火。既滅",
    "T17n0721_018:0109a12": "火已含笑而言：『我救此塔為有福德、無福德",
    "T17n0721_018:0109a13": "耶？若有福德，願我後身得大身相，欲界無",
    "T17n0721_018:0109a14": "等。』雖作此願，而猶不信，不正思惟，常愛鬪",
    "T17n0721_018:0109a15": "戰，不信正業。福田力故，生光明城作阿修羅",
    "T17n0721_018:0109a16": "王。",
    "T17n0721_018:0109a17": "正法念處經卷第十八"
}