{
    "T26n1537_010:0498b11": "阿毘達磨法蘊足論卷第十",
    "T26n1537_010:0498b13": "尊者大目乾連造",
    "T26n1537_010:0498b14": "三藏法師玄奘奉　詔譯",
    "T26n1537_010:0498b15": "17 根品根品第十七",
    "T26n1537_010:0498b16": "一時薄伽梵在室羅筏，住逝多林給孤獨園。",
    "T26n1537_010:0498b17": "時有梵志名曰生聞，來詣佛所，合掌恭敬而",
    "T26n1537_010:0498b18": "白佛言：「我欲少問喬答摩尊。唯願聽許。」爾",
    "T26n1537_010:0498b19": "時世尊告彼梵志：「恣汝意問，吾當為說。」梵志",
    "T26n1537_010:0498b20": "問言：「根有幾種？」世尊告曰：「有二十二。何等二",
    "T26n1537_010:0498b21": "十二？謂眼根、耳根、鼻根、舌根、身根、意根、女",
    "T26n1537_010:0498b22": "根、男根、命根、樂根、苦根、喜根、憂根、捨根、信",
    "T26n1537_010:0498b23": "根、精進根、念根、定根、慧根、未知當知根、已",
    "T26n1537_010:0498b24": "知根、具知根。此二十二，攝一切根。」時彼梵",
    "T26n1537_010:0498b25": "志聞佛所說，歡喜踊躍，恭敬而去。",
    "T26n1537_010:0498b26": "云何眼根？謂眼於色已正當見及彼同分，是",
    "T26n1537_010:0498b27": "名眼根。又眼增上發眼識，於色已正當了別",
    "T26n1537_010:0498b28": "及彼同分，是名眼根。又眼於色已正當礙及",
    "T26n1537_010:0498b29": "彼同分，是名眼根。又眼於色已正當行及彼",
    "T26n1537_010:0498c01": "同分，是名眼根。如是過去未來現在諸所有",
    "T26n1537_010:0498c02": "眼，名為眼根，亦名所知、所識、所通達、所遍",
    "T26n1537_010:0498c03": "知、所斷、所解、所見、所得、所覺所現等覺、所了",
    "T26n1537_010:0498c04": "所等了、所觀所等觀、所審察、所決擇、所觸",
    "T26n1537_010:0498c05": "所等觸、所證所等證。此復云何？謂四大種所",
    "T26n1537_010:0498c06": "造淨色，或地獄、或傍生、或鬼界、或天或人或",
    "T26n1537_010:0498c07": "中有及脩所成，所有名號異語增語、想等",
    "T26n1537_010:0498c08": "想施設言說謂名眼、名眼處、名眼界、名眼",
    "T26n1537_010:0498c09": "根、名見、名道路、名引導、名白、名淨、名藏、名",
    "T26n1537_010:0498c10": "門、名田、名事、名流、名池、名海、名瘡、名瘡門、",
    "T26n1537_010:0498c11": "名此岸。如是眼根，是內處攝。云何耳根？謂耳",
    "T26n1537_010:0498c12": "於聲已正當聞及彼同分，是名耳根。又耳增",
    "T26n1537_010:0498c13": "上發耳識，於聲已正當了別及彼同分，是名",
    "T26n1537_010:0498c14": "耳根。又耳於聲已正當礙及彼同分，是名耳",
    "T26n1537_010:0498c15": "根。又耳於聲已正當行及彼同分，是名耳根。",
    "T26n1537_010:0498c16": "如是過去未來現在諸所有耳，名為耳根，亦",
    "T26n1537_010:0498c17": "名所知乃至所等證。此復云何？謂四大種所",
    "T26n1537_010:0498c18": "造淨色，或地獄乃至及脩所成，所有名號、異",
    "T26n1537_010:0498c19": "語增語、想等想施設言說謂名耳、名耳處、",
    "T26n1537_010:0498c20": "名耳界、名耳根、名聞、名道路乃至名此岸。如",
    "T26n1537_010:0498c21": "是耳根，是內處攝。云何鼻根？謂鼻於香已正",
    "T26n1537_010:0498c22": "當嗅及彼同分，是名鼻根。鼻根增上發鼻",
    "T26n1537_010:0498c23": "識，於香已正當了別及彼同分，是名鼻根。又",
    "T26n1537_010:0498c24": "鼻於香已正當礙及彼同分，是名鼻根。又鼻",
    "T26n1537_010:0498c25": "於香已正當行及彼同分，是名鼻根。如是過",
    "T26n1537_010:0498c26": "去未來現在諸所有鼻，名為鼻根，亦名所知",
    "T26n1537_010:0498c27": "乃至所等證。此復云何？謂四大種所造淨色，",
    "T26n1537_010:0498c28": "或地獄乃至或中有，非脩所成，所有名號、",
    "T26n1537_010:0498c29": "異語增語、想等想施設言說謂名鼻、名鼻處、",
    "T26n1537_010:0499a01": "名鼻界、名鼻根、名嗅、名道路乃至名此岸。如",
    "T26n1537_010:0499a02": "是鼻根，是內處攝。云何舌根？謂舌於味已正",
    "T26n1537_010:0499a03": "當嘗及彼同分，是名舌根。又舌增上發舌識，",
    "T26n1537_010:0499a04": "於味已正當了別及彼同分是名舌根。又舌",
    "T26n1537_010:0499a05": "於味已正當礙及彼同分，是名舌根。又舌於",
    "T26n1537_010:0499a06": "味已正當行及彼同分，是名舌根。如是過",
    "T26n1537_010:0499a07": "去未來現在諸所有舌，名為舌根，亦名所知",
    "T26n1537_010:0499a08": "乃至所等證。此復云何？謂四大種所造淨色，",
    "T26n1537_010:0499a09": "或地獄乃至中有，非脩所成，所有名號、異",
    "T26n1537_010:0499a10": "語增語、想等想施設言說謂名舌、名舌處、",
    "T26n1537_010:0499a11": "名舌界、名舌根、名嘗、名道路乃至名此岸。如",
    "T26n1537_010:0499a12": "是舌根，是內處攝。云何身根？謂身於觸已正",
    "T26n1537_010:0499a13": "當覺及彼同分，是名身根。又身增上發身識，",
    "T26n1537_010:0499a14": "於觸已正當了別及彼同分，是名身根。又身",
    "T26n1537_010:0499a15": "於觸已正當礙及彼同分，是名身根。又身於",
    "T26n1537_010:0499a16": "觸已正當行及彼同分，是名身根。如是過去",
    "T26n1537_010:0499a17": "未來現在諸所有身，名為身根，亦名所知乃",
    "T26n1537_010:0499a18": "至所等證。此復云何？謂四大種所造淨色，或",
    "T26n1537_010:0499a19": "地獄乃至中有，非脩所成，所有名號、異語增",
    "T26n1537_010:0499a20": "語、想等想施設言說謂名身、名身處、名身",
    "T26n1537_010:0499a21": "界、名身根、名覺、名道路乃至名此岸。如是",
    "T26n1537_010:0499a22": "身根，是內處攝。云何女根？謂女女體女性、女",
    "T26n1537_010:0499a23": "勢分、女作用。此復云何？謂臍輪下、膝輪",
    "T26n1537_010:0499a24": "上，所有肉身筋脈流注。若於是處與男交",
    "T26n1537_010:0499a25": "會，發生平等領納樂受，是名女根。云何男根？",
    "T26n1537_010:0499a26": "謂男男體男性、男勢分、男作用。此復云何？謂",
    "T26n1537_010:0499a27": "臍輪下、膝輪上，所有肉身筋脈流注。若於",
    "T26n1537_010:0499a28": "是處與女交會，發生平等領納樂受，是名男",
    "T26n1537_010:0499a29": "根。云何命根？謂彼彼有情，在彼彼有情聚中，",
    "T26n1537_010:0499b01": "不移不轉、不破不沒、不失不退、壽住存活、護",
    "T26n1537_010:0499b02": "隨護、轉隨轉、是命、是命根，是名命根。",
    "T26n1537_010:0499b03": "云何意根？謂意於法已正當知及彼同分，是",
    "T26n1537_010:0499b04": "名意根。又意增上發意識，於法已正當了別",
    "T26n1537_010:0499b05": "及彼同分，是名意根。又意於法已正當礙及",
    "T26n1537_010:0499b06": "彼同分，是名意根。又意於法已正當行及彼",
    "T26n1537_010:0499b07": "同分，是名意根。如是過去未來現在諸所有",
    "T26n1537_010:0499b08": "意，名為意根，亦名所知乃至等所證。此復",
    "T26n1537_010:0499b09": "云何？謂心意識，或地獄乃至或中有，或脩所",
    "T26n1537_010:0499b10": "成，所有名號、異語增語、想等想施設言說",
    "T26n1537_010:0499b11": "謂名意、名意處、名意界、名意根、名知、名道",
    "T26n1537_010:0499b12": "路乃至名此岸。如是意根，是內處攝。云何樂",
    "T26n1537_010:0499b13": "根？謂順樂觸所生身樂心樂，平等受受所攝，",
    "T26n1537_010:0499b14": "是名樂根。復次脩第三靜慮，順樂觸所生心",
    "T26n1537_010:0499b15": "樂，平等受受所攝，是名樂根。云何苦根？謂",
    "T26n1537_010:0499b16": "順苦觸所生身苦，不平等受受所攝，是名苦",
    "T26n1537_010:0499b17": "根。云何喜根？謂順喜觸所生心喜，平等受受",
    "T26n1537_010:0499b18": "所攝，是名喜根。復次脩初二靜慮，順喜觸所",
    "T26n1537_010:0499b19": "生心喜，平等受受所攝，是名喜根。云何憂",
    "T26n1537_010:0499b20": "根？謂順憂觸所生心憂，不平等受受所攝，是",
    "T26n1537_010:0499b21": "名憂根。云何捨根？謂順捨觸所生身捨心捨，",
    "T26n1537_010:0499b22": "非平等非不平等受受所攝，是名捨根。復",
    "T26n1537_010:0499b23": "次脩未至定靜慮中間第四靜慮及無色定，",
    "T26n1537_010:0499b24": "順不苦不樂觸所生心捨，非平等非不平等",
    "T26n1537_010:0499b25": "受受所攝，是名捨根。云何信根？謂依出家遠",
    "T26n1537_010:0499b26": "離所生善法，所起諸信信性現前信性、隨順",
    "T26n1537_010:0499b27": "印可、愛慕愛慕性、心澄淨，是名信根。復次學",
    "T26n1537_010:0499b28": "信無學信及一切非學非無學信，皆名信根。",
    "T26n1537_010:0499b29": "云何精進根？謂依出家遠離所生善法，所起",
    "T26n1537_010:0499c01": "勤精進勇健勢猛熾盛難制勵意不息，是名",
    "T26n1537_010:0499c02": "精進根。復次學精進無學精進及一切非學",
    "T26n1537_010:0499c03": "非無學精進，皆名精進根。云何念根？謂依出",
    "T26n1537_010:0499c04": "家遠離所生善法，所起諸念隨念、專念憶念、",
    "T26n1537_010:0499c05": "不忘不失、不遺不漏、不失法性、心明記性，是",
    "T26n1537_010:0499c06": "名念根。復次學念無學念及一切善非學非",
    "T26n1537_010:0499c07": "無學念，皆名念根。云何定根？謂依出家遠離",
    "T26n1537_010:0499c08": "所生善法，所起心住等住近住安住、不散不",
    "T26n1537_010:0499c09": "亂、攝正等持、心一境性，是名定根。復次學",
    "T26n1537_010:0499c10": "定無學定及一切善非學非無學定，皆名定",
    "T26n1537_010:0499c11": "根。云何慧根？謂依出家遠離所生善法，所起",
    "T26n1537_010:0499c12": "於法簡擇、極簡擇、最極簡擇、解了等了近",
    "T26n1537_010:0499c13": "了、機黠通達、審察聰叡、覺明慧行、毘鉢舍",
    "T26n1537_010:0499c14": "那，是名慧根。復次學慧無學慧及一切善非",
    "T26n1537_010:0499c15": "學非無學慧，皆名慧根。云何未知當知根？謂",
    "T26n1537_010:0499c16": "已入正性離生者，所有學慧慧根及隨信隨",
    "T26n1537_010:0499c17": "法行，於四聖諦未現觀，為現觀故諸根轉，是",
    "T26n1537_010:0499c18": "名未知當知根。云何已知根？謂已見諦者，所",
    "T26n1537_010:0499c19": "有學慧慧根及信勝解見至身證，於四聖諦",
    "T26n1537_010:0499c20": "已現觀而現觀，為斷餘煩惱故諸根轉，是",
    "T26n1537_010:0499c21": "名已知根。云何具知根？謂阿羅漢所有無學",
    "T26n1537_010:0499c22": "慧慧根，及慧解脫、俱解脫，於四聖諦已現",
    "T26n1537_010:0499c23": "觀而現觀，為得現法樂住故諸根轉，是名",
    "T26n1537_010:0499c24": "具知根。",
    "T26n1537_010:0499c25": "18 處品處品第十八",
    "T26n1537_010:0499c26": "一時薄伽梵在室羅筏，住逝多林給孤獨園。",
    "T26n1537_010:0499c27": "時有梵志名曰生聞，來詣佛所，合掌恭敬，以",
    "T26n1537_010:0499c28": "諸愛語慰問世尊。佛亦愛言而慰問彼。相慰",
    "T26n1537_010:0499c29": "問已，退坐一面，曲躬合掌而白佛言：「我欲少",
    "T26n1537_010:0500a01": "問喬答摩尊，唯願聽許，略為宣說。」爾時世尊",
    "T26n1537_010:0500a02": "告彼梵志：「恣汝意問，吾當為說。」梵志問言：「一",
    "T26n1537_010:0500a03": "切法者，何謂一切？」世尊告曰：「一切法者，謂十",
    "T26n1537_010:0500a04": "二處。何等十二？謂眼處、色處、耳處、聲處、鼻",
    "T26n1537_010:0500a05": "處、香處、舌處、味處、身處、觸處、意處、法處，是",
    "T26n1537_010:0500a06": "謂十二。若有說言此非一切，言一切者更別",
    "T26n1537_010:0500a07": "有法。彼但有言而無實事，若還詰問便不能",
    "T26n1537_010:0500a08": "了。彼後審思，自生迷悶，以一切法非彼境故。」",
    "T26n1537_010:0500a09": "時彼梵志聞佛所說，歡喜踊躍，恭敬而去。",
    "T26n1537_010:0500a10": "云何眼處？謂如眼根，應說其相。云何色處？謂",
    "T26n1537_010:0500a11": "色為眼已正當見及彼同分，是名色處。又",
    "T26n1537_010:0500a12": "色為眼增上發眼識，已正當了別及彼同分，",
    "T26n1537_010:0500a13": "是名色處。又色於眼已正當礙及彼同分，是",
    "T26n1537_010:0500a14": "名色處。又色為眼已正當行及彼同分，是名",
    "T26n1537_010:0500a15": "色處。如是過去未來現在諸所有色，名為色",
    "T26n1537_010:0500a16": "處，亦名所知乃至所等證。此復云何？謂四",
    "T26n1537_010:0500a17": "大種所造，青黃赤白、雲烟塵霧、長短方圓高",
    "T26n1537_010:0500a18": "下、正不正、影光明暗、空一顯色，相雜紅紫",
    "T26n1537_010:0500a19": "碧綠皂褐，及餘所有眼根所見、眼識所了，所",
    "T26n1537_010:0500a20": "有名號、異語增語、想等想施設言說。謂名色、",
    "T26n1537_010:0500a21": "名色界、名色處、名彼岸。如是色處，是外處",
    "T26n1537_010:0500a22": "攝。云何耳處？謂如耳根，應說其相。云何聲",
    "T26n1537_010:0500a23": "處？謂聲為耳已正當聞及彼同分，是名聲",
    "T26n1537_010:0500a24": "處。又聲為耳增上發耳識，已正當了別及彼",
    "T26n1537_010:0500a25": "同分，是名聲處。又聲於耳已正當礙及彼同",
    "T26n1537_010:0500a26": "分，是名聲處。又聲為耳已正當行及彼同",
    "T26n1537_010:0500a27": "分，是名聲處。如是過去未來現在諸所有聲，",
    "T26n1537_010:0500a28": "名為聲處，亦名所知乃至所等證。此復云何？",
    "T26n1537_010:0500a29": "謂四大種所造，象聲馬聲、車聲步聲、䗍聲",
    "T26n1537_010:0500b01": "鈴聲、大小鼓聲、歌聲詠聲、讚聲梵聲，及四大",
    "T26n1537_010:0500b02": "種互相觸聲，於晝夜分語言音聲，及餘所有",
    "T26n1537_010:0500b03": "耳根所聞、耳識所了，所有名號、異語增語、想",
    "T26n1537_010:0500b04": "等想施設言說謂名聲、名聲界、名聲處、名",
    "T26n1537_010:0500b05": "彼岸。如是聲處，是外處攝。云何鼻處？謂如鼻",
    "T26n1537_010:0500b06": "根，應說其相。云何香處？謂香為鼻已正當嗅",
    "T26n1537_010:0500b07": "及彼同分，是名香處。又香為鼻增上發鼻識，",
    "T26n1537_010:0500b08": "已正當了別及彼同分，是名香處。又香於鼻",
    "T26n1537_010:0500b09": "已正當礙及彼同分，是名香處。又香為鼻已",
    "T26n1537_010:0500b10": "正當行及彼同分，是名香處。如是過去未來",
    "T26n1537_010:0500b11": "現在諸所有香，名為香處，亦名所知乃至",
    "T26n1537_010:0500b12": "所等證。此復云何？謂四大種所造，根香莖香、",
    "T26n1537_010:0500b13": "枝香葉香、花香果香、好香惡香、平等香，及",
    "T26n1537_010:0500b14": "餘所有鼻根所嗅、鼻識所了，所有名號、異語",
    "T26n1537_010:0500b15": "增語、想等想施設言說謂名香、名香界、名",
    "T26n1537_010:0500b16": "香處、名彼岸。如是香處，是外處攝。云何舌",
    "T26n1537_010:0500b17": "處？謂如舌根，應說其相。云何味處？謂味為",
    "T26n1537_010:0500b18": "舌已正當嘗及彼同分，是名味處。又味為",
    "T26n1537_010:0500b19": "舌增上發舌識，已正當了別及彼同分，是名",
    "T26n1537_010:0500b20": "味處。又味於舌已正當礙及彼同分，是名味",
    "T26n1537_010:0500b21": "處。又味為舌已正當行及彼同分，是名味",
    "T26n1537_010:0500b22": "處。如是過去未來現在諸所有味，名為味處，",
    "T26n1537_010:0500b23": "亦名所知乃至所等證。此復云何？謂四大種",
    "T26n1537_010:0500b24": "所造，根味莖味、枝味葉味、花味果味、食味飲",
    "T26n1537_010:0500b25": "味，及諸酒味、苦味酢味、甘味辛味、醎味淡",
    "T26n1537_010:0500b26": "味、可意味不可意味、順捨處味，及餘所有舌",
    "T26n1537_010:0500b27": "根所嘗、舌識所了，所有名號、異語增語、想等",
    "T26n1537_010:0500b28": "想施設言說謂名味、名味界、名味處、名彼",
    "T26n1537_010:0500b29": "岸。如是味處，是外所攝。云何身處？謂如身",
    "T26n1537_010:0500c01": "根，應說其相。云何觸處？謂觸為身已正當",
    "T26n1537_010:0500c02": "覺及彼同分，是名觸處。又觸為身增上發",
    "T26n1537_010:0500c03": "身識，已正當了別及彼同分，是名觸處。又觸",
    "T26n1537_010:0500c04": "於身已正當礙及彼同分，是名觸處。又觸為",
    "T26n1537_010:0500c05": "身已正當行及彼同分，是名觸處。如是過",
    "T26n1537_010:0500c06": "去未來現在諸所有觸，名為觸處，亦名所知",
    "T26n1537_010:0500c07": "乃至所等證。此復云何？謂四大種及四大",
    "T26n1537_010:0500c08": "種所造滑性澁性、輕性重性、冷煖、飢渴，及",
    "T26n1537_010:0500c09": "餘所有身根所覺、身識所了，所有名號、異語",
    "T26n1537_010:0500c10": "增語、想等想施設言說謂名觸、名觸界、名",
    "T26n1537_010:0500c11": "觸處、名彼岸。如是觸處，是外所攝。云何意",
    "T26n1537_010:0500c12": "處？謂如意根，應說其相。云何法處？謂法為",
    "T26n1537_010:0500c13": "意已正當知，是名法處。又法為意增上發意",
    "T26n1537_010:0500c14": "識，已正當了別，是名法處。又法於意已正當",
    "T26n1537_010:0500c15": "礙，是名法處。又法為意已正當行，是名法",
    "T26n1537_010:0500c16": "處。如是過去未來現在諸所有法，名為法處，",
    "T26n1537_010:0500c17": "亦名所知乃至所等證。此復云何？謂受、想、思、",
    "T26n1537_010:0500c18": "觸、作意、欲、勝解、信精進念定慧、尋伺、放逸不",
    "T26n1537_010:0500c19": "放逸、善根不善根無記根、一切結縛隨眠隨",
    "T26n1537_010:0500c20": "煩惱纏、諸所有智見現觀、得無想定滅定無",
    "T26n1537_010:0500c21": "想事、命根、眾同分住、得事、得處、得生老住無",
    "T26n1537_010:0500c22": "常、名身句身文身、虛空擇滅非擇滅，及餘所",
    "T26n1537_010:0500c23": "有意根所知、意識所了，所有名號、異語增語、",
    "T26n1537_010:0500c24": "想等想施設言說謂名法、名法界、名法處、",
    "T26n1537_010:0500c25": "名彼岸。如是法處，是外處攝。",
    "T26n1537_010:0500c26": "19 蘊品蘊品第十九",
    "T26n1537_010:0500c27": "一時薄伽梵在室羅筏，住逝多林給孤獨園。",
    "T26n1537_010:0500c28": "爾時世尊告苾芻眾：「有五種蘊。何等為五？謂",
    "T26n1537_010:0500c29": "色蘊、受蘊、想蘊、行蘊、識蘊，是名五蘊。」云何",
    "T26n1537_010:0501a01": "色蘊？謂諸所有色，一切皆是四大種及四大",
    "T26n1537_010:0501a02": "種所造，是名色蘊。云何受蘊？謂諸受等受、",
    "T26n1537_010:0501a03": "別受受性，受所攝，是名受蘊。復有二受，說名",
    "T26n1537_010:0501a04": "受蘊，謂身受、心受。云何身受？謂五識身相應",
    "T26n1537_010:0501a05": "諸受乃至受所攝，是名身受。云何心受？謂",
    "T26n1537_010:0501a06": "意識相應諸受乃至受所攝，是名心受。復有",
    "T26n1537_010:0501a07": "二受，說名受蘊，謂有味受、無味受。云何有味",
    "T26n1537_010:0501a08": "受？謂有漏作意相應諸受乃至受所攝，是名",
    "T26n1537_010:0501a09": "有味受。云何無味受？謂無漏作意相應諸受",
    "T26n1537_010:0501a10": "乃至受所攝，是名無味受。有作是說，欲界作",
    "T26n1537_010:0501a11": "意相應受名有味受，色無色界作意相應受",
    "T26n1537_010:0501a12": "名無味受。今此義中有漏作意相應受名有",
    "T26n1537_010:0501a13": "味受，無漏作意相應受名無味受。如有味受",
    "T26n1537_010:0501a14": "無味受，如是墮受不墮受、耽嗜依受出離依",
    "T26n1537_010:0501a15": "受、順結受不順結受、順取受不順取受、順",
    "T26n1537_010:0501a16": "纏受不順纏受、世間受出世間受亦爾。",
    "T26n1537_010:0501a17": "復有三受，說名受蘊，謂樂受、苦受、不苦不",
    "T26n1537_010:0501a18": "樂受。云何樂受？謂順樂觸所生身樂心樂，",
    "T26n1537_010:0501a19": "平等受受所攝，是名樂受。復次脩初第二第",
    "T26n1537_010:0501a20": "三靜慮，順樂受觸所起心樂，平等受受所",
    "T26n1537_010:0501a21": "攝，是名樂受。云何苦受？謂順苦觸所生身苦",
    "T26n1537_010:0501a22": "心苦，不平等受受所攝，是名苦受。云何不苦",
    "T26n1537_010:0501a23": "不樂受？謂順不苦不樂觸所生身捨心捨，非",
    "T26n1537_010:0501a24": "平等非不平等受受所攝，是名不苦不樂受。",
    "T26n1537_010:0501a25": "復次脩未至定靜慮中間第四靜慮及無色",
    "T26n1537_010:0501a26": "定，順不苦不樂觸所生心捨，非平等非不平",
    "T26n1537_010:0501a27": "等受受所攝，是名不苦不樂受。復有四受，",
    "T26n1537_010:0501a28": "說名受蘊，謂欲界受、色界受、無色界受、不繫",
    "T26n1537_010:0501a29": "受。云何欲界受？謂欲界作意相應諸受乃至",
    "T26n1537_010:0501b01": "受所攝，是名欲界受。云何色界受？謂色界作",
    "T26n1537_010:0501b02": "意相應諸受乃至受所攝，是名色界受。云何",
    "T26n1537_010:0501b03": "無色界受？謂無色界作意相應諸受乃至受",
    "T26n1537_010:0501b04": "所攝，是名無色界受。云何不繫受？謂無漏",
    "T26n1537_010:0501b05": "作意相應諸受乃至受所攝，是名不繫受。復",
    "T26n1537_010:0501b06": "有五受，說為受蘊，謂樂受、苦受、喜受、憂受、",
    "T26n1537_010:0501b07": "捨受。如是五受，廣說如根品。復有六受，說",
    "T26n1537_010:0501b08": "為受蘊，謂眼觸所生受、耳鼻舌身意觸所生",
    "T26n1537_010:0501b09": "受。云何眼觸所生受？謂眼及色為緣生眼識，",
    "T26n1537_010:0501b10": "三和合故生觸，觸為緣故生受。此中眼為增",
    "T26n1537_010:0501b11": "上、色為所緣、眼觸為因、眼觸為等起，是眼觸",
    "T26n1537_010:0501b12": "種類、是眼觸所生、與眼觸所生作意相應。",
    "T26n1537_010:0501b13": "於眼識所了別色諸受乃至受所攝，是名眼",
    "T26n1537_010:0501b14": "觸所生受。如是耳鼻舌身意觸所生受，廣說",
    "T26n1537_010:0501b15": "亦爾。是名受蘊。如受蘊，如是想蘊識蘊，如其",
    "T26n1537_010:0501b16": "所應，廣說亦爾。云何行蘊？謂行蘊有二種：一、",
    "T26n1537_010:0501b17": "心相應行蘊；二、心不相應行蘊。云何心相應",
    "T26n1537_010:0501b18": "行蘊？謂思、觸、作意，廣說乃至諸所有智見現",
    "T26n1537_010:0501b19": "觀。復有所餘如是類法與心相應，是名心相",
    "T26n1537_010:0501b20": "應行蘊。云何心不相應行蘊？謂得、無想定",
    "T26n1537_010:0501b21": "廣說乃至文身。復有所餘如是類法不與心",
    "T26n1537_010:0501b22": "相應，是名心不相應行蘊。如是心相應行蘊",
    "T26n1537_010:0501b23": "及心不相應行蘊，總名行蘊。",
    "T26n1537_010:0501b24": "20 多界品多界品第二十之一",
    "T26n1537_010:0501b25": "一時薄伽梵在室羅筏，住逝多林給孤獨園。",
    "T26n1537_010:0501b26": "時阿難陀獨居靜室作是思惟：「諸起怖畏及",
    "T26n1537_010:0501b27": "起災患擾惱事者，皆是愚夫、非諸智者。」既思",
    "T26n1537_010:0501b28": "惟已，於日後分從靜室出，往世尊所，頂禮雙",
    "T26n1537_010:0501b29": "足退住一面，以所思事具白世尊。佛印可",
    "T26n1537_010:0501c01": "言：「如是如是。諸起怖畏及起災患擾惱事者，",
    "T26n1537_010:0501c02": "皆是愚夫、非諸智者。如置火在乾蘆草舍、樓",
    "T26n1537_010:0501c03": "堂臺觀，亦被焚燒。愚夫亦爾，以無智故，起諸",
    "T26n1537_010:0501c04": "怖畏及災患等。慶喜當知，過去未來現在，怖",
    "T26n1537_010:0501c05": "畏災患擾惱，皆愚夫生、非諸智者，以諸智者",
    "T26n1537_010:0501c06": "不起彼故。慶喜當知，愚夫有怖畏、智者無怖",
    "T26n1537_010:0501c07": "畏。愚夫有災患、智者無災患。愚夫有擾惱、智",
    "T26n1537_010:0501c08": "者無擾惱。是故慶喜應知愚夫及智者法，知",
    "T26n1537_010:0501c09": "已遠離諸愚夫法，於智者法應正受行。」阿難",
    "T26n1537_010:0501c10": "陀言：「齊何施設諸愚夫數？」佛言：「若有於界、處、",
    "T26n1537_010:0501c11": "蘊及於緣起、處非處法不善巧者，是愚夫數。」",
    "T26n1537_010:0501c12": "阿難陀言：「齊何施設諸智者數？」佛言：「若有於",
    "T26n1537_010:0501c13": "界處蘊及於緣起、處非處法得善巧者，是",
    "T26n1537_010:0501c14": "智者數。」阿難陀言：「云何智者於界善巧？」佛言：",
    "T26n1537_010:0501c15": "「智者於十八界如實知見，是界善巧。謂如",
    "T26n1537_010:0501c16": "實知見，眼界色界眼識界、耳界聲界耳識界、",
    "T26n1537_010:0501c17": "鼻界香界鼻識界、舌界味界舌識界、身界觸",
    "T26n1537_010:0501c18": "界身識界、意界法界意識界。復於六界如實",
    "T26n1537_010:0501c19": "知見是界善巧，謂如實知見地界、水界、火界、",
    "T26n1537_010:0501c20": "風界、空界、識界。復於六界如實知見是界善",
    "T26n1537_010:0501c21": "巧，謂如實知見欲界、恚界、害界、無欲界、無恚",
    "T26n1537_010:0501c22": "界、無害界。復於六界如實知見是界善巧，",
    "T26n1537_010:0501c23": "謂如實知見樂界、苦界、喜界、憂界、捨界、無明",
    "T26n1537_010:0501c24": "界。復於四界如實知見是界善巧，謂如實知",
    "T26n1537_010:0501c25": "見受界、想界、行界、識界。復於三界如實知見",
    "T26n1537_010:0501c26": "是界善巧，謂如實知見欲界、色界、無色界。復",
    "T26n1537_010:0501c27": "於三界如實知見是界善巧，謂如實知見色",
    "T26n1537_010:0501c28": "界、無色界、滅界。復於三界如實知見是界善",
    "T26n1537_010:0501c29": "巧，謂如實知見過去界、未來界、現在界。復於",
    "T26n1537_010:0502a01": "三界如實知見是界善巧，謂如實知見劣界、",
    "T26n1537_010:0502a02": "中界、妙界。復於三界如實知見是界善巧，謂",
    "T26n1537_010:0502a03": "如實知見善界、不善界、無記界。復於三界如",
    "T26n1537_010:0502a04": "實知見是界善巧，謂如實知見學界、無學界、",
    "T26n1537_010:0502a05": "非學非無學界。復於二界如實知見是界善",
    "T26n1537_010:0502a06": "巧，謂如實知見有漏界、無漏界。復於二界如",
    "T26n1537_010:0502a07": "實知見是界善巧，謂如實知見有為界、無為",
    "T26n1537_010:0502a08": "界。是名智者於界善巧。」阿難陀言：「云何智者",
    "T26n1537_010:0502a09": "於處善巧？」佛言：「智者於十二處如實知見是",
    "T26n1537_010:0502a10": "處善巧，謂如實知見眼處色處、耳處聲處、鼻",
    "T26n1537_010:0502a11": "處香處、舌處味處、身處觸處、意處法處，是名",
    "T26n1537_010:0502a12": "智者於處善巧。」阿難陀言：「云何智者於蘊善",
    "T26n1537_010:0502a13": "巧？」佛言：「智者於五蘊如實知見是蘊善巧，",
    "T26n1537_010:0502a14": "謂如實知見色蘊、受蘊、想蘊、行蘊、識蘊，是名",
    "T26n1537_010:0502a15": "智者於蘊善巧。」阿難陀言：「云何智者於緣起",
    "T26n1537_010:0502a16": "善巧？」佛言：「智者於十二支緣起順逆如實知",
    "T26n1537_010:0502a17": "見是緣起善巧，謂如實知見依此有彼有、此",
    "T26n1537_010:0502a18": "生故彼生，謂無明緣行、行緣識、識緣名色、名",
    "T26n1537_010:0502a19": "色緣六處、六處緣觸、觸緣受、受緣愛、愛緣",
    "T26n1537_010:0502a20": "取、取緣有、有緣生、生緣老死發生愁歎苦憂",
    "T26n1537_010:0502a21": "擾惱，如是便集純大苦蘊。及如實知依此無",
    "T26n1537_010:0502a22": "彼無、此滅故彼滅，謂無明滅故行滅、行滅故",
    "T26n1537_010:0502a23": "識滅、識滅故名色滅、名色滅故六處滅、六",
    "T26n1537_010:0502a24": "處滅故觸滅、觸滅故受滅、受滅故愛滅、愛",
    "T26n1537_010:0502a25": "滅故取滅、取滅故有滅、有滅故生滅、生滅",
    "T26n1537_010:0502a26": "故老死愁歎苦憂擾惱滅，如是便滅純大苦",
    "T26n1537_010:0502a27": "蘊。是名智者於緣起善巧。」阿難陀言：「云何",
    "T26n1537_010:0502a28": "智者於處非處善巧？」佛言：「智者於處非處如",
    "T26n1537_010:0502a29": "實知見是處非處善巧，謂如實知無處無",
    "T26n1537_010:0502b01": "容身語意惡行，感可愛可樂可欣可意異熟。",
    "T26n1537_010:0502b02": "有處有容身語意惡行，感不可愛不可樂不",
    "T26n1537_010:0502b03": "可欣不可意異熟。無處無容身語意妙行，感",
    "T26n1537_010:0502b04": "不可愛不可樂不可欣不可意異熟。有處有",
    "T26n1537_010:0502b05": "容身語意妙行，感可愛可樂可欣可意異熟。",
    "T26n1537_010:0502b06": "無處無容行身語意惡行已，由此因緣身壞",
    "T26n1537_010:0502b07": "命終生諸善趣。有處有容行身語意惡行已，",
    "T26n1537_010:0502b08": "由此因緣身壞命終墮諸惡趣。無處無容行",
    "T26n1537_010:0502b09": "身語意妙行已，由此因緣身壞命終墮諸惡",
    "T26n1537_010:0502b10": "趣。有處有容行身語意妙行已，由此因緣身",
    "T26n1537_010:0502b11": "壞命終生諸善趣。是處非處善巧。復如實知",
    "T26n1537_010:0502b12": "見無處無容非前非後有二輪王生一世界。",
    "T26n1537_010:0502b13": "有處有容非前非後有一輪王生一世界。無",
    "T26n1537_010:0502b14": "處無容非前非後有二如來生一世界。有",
    "T26n1537_010:0502b15": "處有容非前非後有一如來生一世界。是",
    "T26n1537_010:0502b16": "處非處善巧。復如實知見無處無容女作輪",
    "T26n1537_010:0502b17": "王、帝釋、魔王、梵王，及證獨覺菩提、或證無上",
    "T26n1537_010:0502b18": "正等菩提。有處有容男作輪王帝釋魔王梵",
    "T26n1537_010:0502b19": "王、及證獨覺菩提或證無上正等菩提。是處",
    "T26n1537_010:0502b20": "非處善巧。復如實知見無處無容具聖見者，",
    "T26n1537_010:0502b21": "故思害母、害父、害阿羅漢、破和合僧及起惡",
    "T26n1537_010:0502b22": "心出佛身血。有處有容諸異生者作五無間。",
    "T26n1537_010:0502b23": "無處無容具聖見者，故思斷眾生命。有處有",
    "T26n1537_010:0502b24": "容諸異生者，故思斷眾生命。無處無容具聖",
    "T26n1537_010:0502b25": "見者，故思越諸學處。有處有容諸異生者，故",
    "T26n1537_010:0502b26": "思越諸學處。無處無容具聖見者，捨勝學處",
    "T26n1537_010:0502b27": "趣劣學處，或求外道為師、或求外道為福田、",
    "T26n1537_010:0502b28": "或瞻仰外道沙門婆羅門面、或種種占卜",
    "T26n1537_010:0502b29": "諸吉祥事執為清淨，或受第八有。有處有容",
    "T26n1537_010:0502c01": "諸異生者，有如是事。是處非處善巧。復如實",
    "T26n1537_010:0502c02": "知見無處無容未斷五蓋令心染污、令慧力",
    "T26n1537_010:0502c03": "羸、障礙道品、違涅槃者，心善安住四念住",
    "T26n1537_010:0502c04": "中。有處有容已斷五蓋令心染污、令慧力羸、",
    "T26n1537_010:0502c05": "障礙道品、違涅槃者，心善安住四念住中。無",
    "T26n1537_010:0502c06": "處無容未斷五蓋廣說乃至違涅槃者，心未",
    "T26n1537_010:0502c07": "善住四念住中而能修習七等覺支。有處有",
    "T26n1537_010:0502c08": "容已斷五蓋廣說乃至違涅槃者，心已善住",
    "T26n1537_010:0502c09": "四念住中乃能修習七等覺支。無處無容未",
    "T26n1537_010:0502c10": "斷五蓋廣說乃至違涅槃者，心未善住四念",
    "T26n1537_010:0502c11": "住中而能修習七等覺支，而證聲聞獨覺",
    "T26n1537_010:0502c12": "無上菩提。有處有容已斷五蓋廣說乃至違",
    "T26n1537_010:0502c13": "涅槃者，心已善住四念住中已，能修習七等",
    "T26n1537_010:0502c14": "覺支，乃能證得聲聞獨覺無上菩提。是名智",
    "T26n1537_010:0502c15": "者於處非處善巧。」阿難陀曰：「今此法門，其名",
    "T26n1537_010:0502c16": "何等？云何奉持？」佛告慶喜：「今此法門，名為",
    "T26n1537_010:0502c17": "四轉、亦名大法鏡、亦名甘露鼓、亦名多界，應",
    "T26n1537_010:0502c18": "如是持。」時阿難陀歡喜敬受。",
    "T26n1537_010:0502c19": "云何眼界？謂如眼根。云何色界？謂如色處。",
    "T26n1537_010:0502c20": "云何眼識界？謂眼色為緣所生眼識，此中眼",
    "T26n1537_010:0502c21": "為增上、色為所緣，於眼所識色，諸了別異了",
    "T26n1537_010:0502c22": "別各別了別色，是名眼識界。餘五三界，隨其",
    "T26n1537_010:0502c23": "所應，廣說亦爾。",
    "T26n1537_010:0502c24": "云何地界？謂地界有二種：一、內；二、外。云何",
    "T26n1537_010:0502c25": "內地界？謂此身內所有各別堅性堅類有執",
    "T26n1537_010:0502c26": "有受。此復云何？謂髮毛爪齒乃至糞穢。復",
    "T26n1537_010:0502c27": "有所餘身內各別堅性堅類有執有受，是名",
    "T26n1537_010:0502c28": "內地界。云何外地界？謂此身外諸外所攝堅",
    "T26n1537_010:0502c29": "性堅類無執無受。此復云何？謂大地山、諸石",
    "T26n1537_010:0503a01": "瓦礫、蜯蛤蝸牛、銅鐵錫鑞、末尼真珠、瑠璃",
    "T26n1537_010:0503a02": "螺貝、珊瑚璧玉、金銀石藏杵藏、頗胝迦、赤",
    "T26n1537_010:0503a03": "珠右旋、沙土草木、枝葉花果。或復有地依",
    "T26n1537_010:0503a04": "水輪住，復有所餘在此身外堅性堅類無執",
    "T26n1537_010:0503a05": "無受，是名外地界。前內此外，總名地界。云何",
    "T26n1537_010:0503a06": "水界？謂水界有二種：一、內；二、外。云何內水",
    "T26n1537_010:0503a07": "界？謂此身內所有各別濕性濕類有執有受。",
    "T26n1537_010:0503a08": "此復云何？謂諸淚汗乃至小便。復有所餘身",
    "T26n1537_010:0503a09": "內各別濕性濕類有執有受，是名內水界。云",
    "T26n1537_010:0503a10": "何外水界？謂此身外諸外所攝濕性濕類無",
    "T26n1537_010:0503a11": "執無受。此復云何？謂根莖枝葉花果等汁露、",
    "T26n1537_010:0503a12": "酒乳酪酥油蜜糖、池沼陂湖、殑伽河、鹽母",
    "T26n1537_010:0503a13": "那河、薩剌渝河、頞氏羅筏底河、莫呬河、東海",
    "T26n1537_010:0503a14": "西海南海北海、四大海水。或復有水依風輪",
    "T26n1537_010:0503a15": "住，復有所餘在此外濕性濕類無執無受，是",
    "T26n1537_010:0503a16": "名外水界。前內此外，總名水界。云何火界？謂",
    "T26n1537_010:0503a17": "火界有二種：一、內：二、外。云何內火界？謂此身",
    "T26n1537_010:0503a18": "內所有各別暖性暖類有執有受。此復云何？",
    "T26n1537_010:0503a19": "謂此身中諸所有熱等熱遍熱，由此所食所噉",
    "T26n1537_010:0503a20": "所飲正易消化，若此增盛令身燋熱。復有所",
    "T26n1537_010:0503a21": "餘身內各別暖性暖類有執有受，是名內火",
    "T26n1537_010:0503a22": "界。云何外火界？謂此身外諸外所攝暖性暖",
    "T26n1537_010:0503a23": "類無執無受。此復云何？謂地暖火、日藥末尼、",
    "T26n1537_010:0503a24": "宮殿星宿火聚燈焰、燒村燒城燒川燒野、燒",
    "T26n1537_010:0503a25": "十二十三十四十五十百千或無量擔薪草",
    "T26n1537_010:0503a26": "等火熾盛烔然，或在山澤河池巖窟房舍殿",
    "T26n1537_010:0503a27": "堂樓觀草木根莖枝葉花果等暖。復有所餘",
    "T26n1537_010:0503a28": "熱性熱類無執無受，是名外火界。前內此外，",
    "T26n1537_010:0503a29": "總名火界。云何風界？謂風界有二種：一、內；二",
    "T26n1537_010:0503b01": "外。云何內風界？謂此身內所有各別動性動",
    "T26n1537_010:0503b02": "類有執有受。此復云何？謂此身中，或上行風、",
    "T26n1537_010:0503b03": "或下行風、或傍行風、脇風背風、胸風肚風、心",
    "T26n1537_010:0503b04": "風臍風、嗢鉢羅風、蓽鉢羅風、刀風劍風針",
    "T26n1537_010:0503b05": "風、結風纏風、掣風努風強風、隨支節風、入",
    "T26n1537_010:0503b06": "出息風。復有所餘身內各別動性動類有執",
    "T26n1537_010:0503b07": "有受，是名內風界。云何外風界？謂此身外諸",
    "T26n1537_010:0503b08": "外所攝動性動類無執無受。此復云何？謂東",
    "T26n1537_010:0503b09": "風西風南風北風、有塵風無塵風、旋風暴風",
    "T26n1537_010:0503b10": "吠嵐婆風、小風大風無量風、風輪風、依空行",
    "T26n1537_010:0503b11": "風。復有所餘動性動類無執無受，是名外風",
    "T26n1537_010:0503b12": "界。前內此外，總名風界。云何空界？謂空界",
    "T26n1537_010:0503b13": "有二種：一、內；二、外。云何內空界？謂此身內所",
    "T26n1537_010:0503b14": "有各別空性空類有執有受。此復云何？謂此",
    "T26n1537_010:0503b15": "身中隨皮肉血骨髓等空、眼穴耳穴鼻穴面門",
    "T26n1537_010:0503b16": "咽喉心腹腸肚等穴，由此通貯所飲所食",
    "T26n1537_010:0503b17": "及令下棄。復有所餘身內各別空性空類，是",
    "T26n1537_010:0503b18": "名內空界。云何外空界？謂此身外諸外所攝",
    "T26n1537_010:0503b19": "空性空類無執無受。此復云何？謂外空逈隣",
    "T26n1537_010:0503b20": "呵伽色，是名外空界。前內此外，總名空界。",
    "T26n1537_010:0503b21": "云何識界？謂五識身及有漏意識，是名識",
    "T26n1537_010:0503b22": "界。",
    "T26n1537_010:0503b23": "說一切有部法蘊足論卷第十"
}