{
    "X55n0902_001:0490a03": "一乘佛性究竟論第三",
    "X55n0902_001:0490a05": "沙門　法寶　述",
    "X55n0902_001:0490a06": "一乘顯密章第六",
    "X55n0902_001:0490a07": "梁攝論云。摩訶般若說乘有三義。一□義。二行義。三",
    "X55n0902_001:0490a08": "果義。二空所顯三無性真如名性。由此性故。脩十度",
    "X55n0902_001:0490a09": "十地名行。由脩此行。究竟證得常樂我淨四德名果。",
    "X55n0902_001:0490a10": "又引中邊論。乘有五義。一出離為體。謂真如。二福慧",
    "X55n0902_001:0490a11": "為因。能引出故。三眾生為攝。如根性攝。令至果故。四",
    "X55n0902_001:0490a12": "無上菩提為果。究竟至此果故。五三惑為障。除此三",
    "X55n0902_001:0490a13": "惑。四義成故。又云。乘有人法。有大乘人。有小乘人。法",
    "X55n0902_001:0490a14": "有方便乘法。有正乘法。轉方便乘。脩治正乘。故名救",
    "X55n0902_001:0490a15": "濟乘。又有二種。一了義一乘。二密意一乘。又有二種。",
    "X55n0902_001:0490a16": "一為定性菩薩說一乘。二為不定性聲聞菩薩說一",
    "X55n0902_001:0490a17": "乘准此論文。乘體以真如為性。為三煩惱覆故。凡夫",
    "X55n0902_001:0490a18": "二乘不能得見。以福慧因。除其三惑。引真如出。究竟",
    "X55n0902_001:0490a19": "證得大菩提果。此是正乘等。如其所求。為說餘乘。名",
    "X55n0902_001:0490a20": "方便乘。此即佛乘是究竟。二乘為方便。又法花涅槃",
    "X55n0902_001:0490a21": "等經云。方便說三乘。究竟說一乘。佛性論云。入聖道",
    "X55n0902_001:0490a22": "已。生究竟涅槃心。為破如是增上慢心。故說大乘法",
    "X55n0902_001:0490a23": "花經等真實法教。准此等經論一乘為究竟。三乘為",
    "X55n0902_001:0490a24": "方便。",
    "X55n0902_001:0490b01": "問若爾何故。解深密經第二第四。皆云密意說一乘。",
    "X55n0902_001:0490b02": "又攝論等。釋諸經一乘有八。云為不定性。諸佛說一",
    "X55n0902_001:0490b03": "乘邪。答一乘有二。一密意一乘。二究竟一乘。有差別",
    "X55n0902_001:0490b04": "故。深密攝論等。是密意一乘。法花等。是究竟一乘。今",
    "X55n0902_001:0490b05": "釋二種一乘。更作二門分別。一述異。二引兩文對顯",
    "X55n0902_001:0490b06": "一述異者。於中有九。一存三破二異。二說時前後異。",
    "X55n0902_001:0490b07": "三說位不同異。四滅別道同異。五分同全同異。六有",
    "X55n0902_001:0490b08": "會無會異。七合三開一異。八為人勝劣異。九說義不",
    "X55n0902_001:0490b09": "同異。存三破二異者。密意一乘三乘。皆有究竟涅槃。",
    "X55n0902_001:0490b10": "因果俱別。同法界等。密說為一。如說羊鹿牛車。小大",
    "X55n0902_001:0490b11": "不同。皆是實有。轅相等同。密說為一。亦如江河海等",
    "X55n0902_001:0490b12": "大小不同流處各別同水等故密說為一究竟一乘",
    "X55n0902_001:0490b13": "者。如前說。門外有羊鹿車。破前所說。云無二滅。究竟",
    "X55n0902_001:0490b14": "同一牛車。亦如江河海水。流處各別。江河究竟。皆歸",
    "X55n0902_001:0490b15": "於海。此破前說有二滅也。二說時前後異者。密意一",
    "X55n0902_001:0490b16": "乘。起四十年前說。勝天王般若云。菩薩聞說一乘。即",
    "X55n0902_001:0490b17": "便信受。又云。世尊說法。隨眾生根性。是故分別說有",
    "X55n0902_001:0490b18": "三乘。其實一道。大集十輪經。第七頌云。我昔諸餘契",
    "X55n0902_001:0490b19": "經說。乃至我為勸進彼眾生。故說一乘無第二。大集",
    "X55n0902_001:0490b20": "經十六年說。會昔說一乘。故知不是法花一乘。又仁",
    "X55n0902_001:0490b21": "王經云。一乘方便者。不於二相。通達眾生一切行故。",
    "X55n0902_001:0490b22": "仁王即是三十年初月八說。華嚴二十三云。以法無",
    "X55n0902_001:0490b23": "[得彳]智。知一乘究竟攝一乘無差別。以義無[得彳]智。知諸",
    "X55n0902_001:0490b24": "乘無差別。以辭無[得彳]智。能說諸乘無差別。又五十云。",
    "X55n0902_001:0490c01": "或有一世界。聞說一乘音。或二三四五。乃至無量乘。",
    "X55n0902_001:0490c02": "智慧行有異。解脫無差別。猶如虗空性。無有若干相。",
    "X55n0902_001:0490c03": "更有多經。略而不錄。究竟一乘。四十年後說。法花云。",
    "X55n0902_001:0490c04": "此法花經。多怨難信。先所未說。而今說之。准此經文。",
    "X55n0902_001:0490c05": "故知不是前說一乘。三說位不同異者。密意一乘。說",
    "X55n0902_001:0490c06": "如乳酪。如眾流位為一。究竟一乘。說至醍醐。皆歸海",
    "X55n0902_001:0490c07": "位為一。涅槃第十云。如佛說者。我今始知差別之義。",
    "X55n0902_001:0490c08": "無差別義。何以故。一切菩薩聲聞緣覺。未來之世。皆",
    "X55n0902_001:0490c09": "當歸於大般涅槃。譬如眾流皆歸於海。云何性差別",
    "X55n0902_001:0490c10": "佛言。聲聞如乳。緣覺如酪。菩薩之人。如生熟蘇。諸佛",
    "X55n0902_001:0490c11": "世尊。猶如醍醐。乃至凡夫佛性。如雜血乳。四滅別道",
    "X55n0902_001:0490c12": "同異者。密意一乘。說二乘位道等同。故名之為一。究",
    "X55n0902_001:0490c13": "竟一乘。說二乘位。實無有滅。與佛不同。至佛果時。方",
    "X55n0902_001:0490c14": "齊有滅。名之為一。五分同全同異者。密意一乘。人無",
    "X55n0902_001:0490c15": "我同。非法無我。解脫身同。非法身同。滅分段生死同。",
    "X55n0902_001:0490c16": "非變易生死。究竟一乘。二無我同。解脫法身同。滅二",
    "X55n0902_001:0490c17": "種生死同。故名為一。六有會無會異者。密意一乘。不",
    "X55n0902_001:0490c18": "會說二乘。為方便。究竟一乘。會說二滅。為方便。法花",
    "X55n0902_001:0490c19": "云。我為設方便。說諸盡苦道。示之以涅槃。我雖說涅",
    "X55n0902_001:0490c20": "槃。是亦非真滅。七合三開一異者。深密會昔合三乘",
    "X55n0902_001:0490c21": "為一乘。一非三中之大乘。法花會昔開一為三乘。一",
    "X55n0902_001:0490c22": "是三中之佛乘。八為人勝劣異者。密意一乘。為鈍根",
    "X55n0902_001:0490c23": "說。究竟一乘。為利根說。梁攝論云。有諸菩薩。於大乘",
    "X55n0902_001:0490c24": "根性已定。無退異意。為此菩薩故說一乘。此同涅槃",
    "X55n0902_001:0491a01": "經云。不為鈍根聲聞說一乘。為利根迦葉菩薩。說一",
    "X55n0902_001:0491a02": "乘也。八種一乘為任持不定性菩薩。及引接不定性",
    "X55n0902_001:0491a03": "聲聞。即是為鈍根菩薩及聲聞說。又法花云。為信解",
    "X55n0902_001:0491a04": "堅固了達空法說。菩薩聲聞說二乘實無涅槃。堅固",
    "X55n0902_001:0491a05": "即是不退之異名也。所為說人利鈍不同。故知乘異。",
    "X55n0902_001:0491a06": "九說義不同異者。攝論一乘依十義說。法花一乘依",
    "X55n0902_001:0491a07": "四義說。廣如下釋。說義不同。明知乘異。",
    "X55n0902_001:0491a08": "二引文對顯者。先引密意一乘經論文。後引究竟一",
    "X55n0902_001:0491a09": "乘經論文。密意一乘經論文者。一解深密經第二云。",
    "X55n0902_001:0491a10": "乃至更說法要。謂相無自性性。勝義無自性性。乃至",
    "X55n0902_001:0491a11": "諸聲聞乘種性有情。亦由此道。此行迹故。證得無上",
    "X55n0902_001:0491a12": "安隱涅槃。諸獨覺乘種性有情。諸如來乘種性有情。",
    "X55n0902_001:0491a13": "亦由此道。此行迹故。證得無上安隱涅槃。一切聲聞",
    "X55n0902_001:0491a14": "獨覺菩薩。皆共此一妙清淨道。皆同此一究竟清淨。",
    "X55n0902_001:0491a15": "更無第二。我依此故。密意說言唯有一乘。非於一切",
    "X55n0902_001:0491a16": "有情界中。無有種種有情種性。或鈍根性。或中根性。",
    "X55n0902_001:0491a17": "或利根性。有情差別。准此經文。三乘同無性道故。名",
    "X55n0902_001:0491a18": "之為一。或三乘唯用無性道故。名之為一。此是等二",
    "X55n0902_001:0491a19": "時教。一乘乘說。第二時教後說故。又是會昔說故。此",
    "X55n0902_001:0491a20": "之一乘。攝論不攝存三根時。說於一故。是密意也。第",
    "X55n0902_001:0491a21": "四卷。觀自在菩薩。復白佛言。世尊。如世尊說。若聲聞",
    "X55n0902_001:0491a22": "乘。若復大乘。唯是一乘。此何密意。乃至如我。於聲聞",
    "X55n0902_001:0491a23": "乘中。宣說種種諸法自性。所謂五蘊。或內六處。或外",
    "X55n0902_001:0491a24": "六處。於大乘中。即說彼法同一法界。同一法界。同一",
    "X55n0902_001:0491b01": "理趣。故我不說乘差別性。准此經文。同一法界。名為",
    "X55n0902_001:0491b02": "一乘。此亦是第二時教一乘。觀自在菩薩。舉昔為問。",
    "X55n0902_001:0491b03": "故大般若云。若聲聞乘。若獨覺乘。若大乘無有別故。",
    "X55n0902_001:0491b04": "此之一乘。事即存三。就理說一。故是密意。二依顯揚",
    "X55n0902_001:0491b05": "論。六義說一乘。第二十云。問何故如來宣說一乘。答",
    "X55n0902_001:0491b06": "有六因緣故。一即彼諸法。就無差別相故。此同法界。",
    "X55n0902_001:0491b07": "二就無差別行相故。此就平等智。說前是無我及法",
    "X55n0902_001:0491b08": "無我平等故。四解脫平等故。五能變化住故。六行究",
    "X55n0902_001:0491b09": "竟故。此六之是存其二滅。說差別位。為一乘也。三唐",
    "X55n0902_001:0491b10": "攝論云。論曰。若此功德圓滿。相應諸佛法身。不與聲",
    "X55n0902_001:0491b11": "聞獨覺乘共。以何意趣。佛說一乘。准此問意。明佛不",
    "X55n0902_001:0491b12": "共功德。有此問故。問異時說同一乘□頌。答為引攝",
    "X55n0902_001:0491b13": "一類。及任持所餘。由不定種性。諸佛說一乘。法無我",
    "X55n0902_001:0491b14": "解脫等故。不同得二意樂化究竟。說一乘。無性釋論",
    "X55n0902_001:0491b15": "云。依此密意。佛說一乘。二頌顯示。為引攝一類者。了",
    "X55n0902_001:0491b16": "知不定種性聲聞。趣彼解脫。方便引攝。令依大乘。而",
    "X55n0902_001:0491b17": "般涅槃。故說一乘。及任持所餘者。為欲任持其餘。不",
    "X55n0902_001:0491b18": "定種性菩薩。恐於大乘。精進退壞。故說任持令住。勿",
    "X55n0902_001:0491b19": "彼菩薩依聲聞乘。而般涅槃。法等故者。法謂真如。諸",
    "X55n0902_001:0491b20": "聲聞等乘。雖差別。同趣真如。所趣真如。無有差別。故",
    "X55n0902_001:0491b21": "說一乘。無我等者。補特伽羅。無我同故。若實有異。補",
    "X55n0902_001:0491b22": "特伽羅。可有乘別。此是聲聞。此是菩薩。既無實異補",
    "X55n0902_001:0491b23": "特伽羅。故說一乘。解脫等故者。謂彼三乘。於煩惱障。",
    "X55n0902_001:0491b24": "解脫無異。如世尊言。解脫解脫。無有差別。由此意趣",
    "X55n0902_001:0491c01": "故說一乘。性不同故。謂諸聲聞。不定種性。有差別故。",
    "X55n0902_001:0491c02": "謂迴向菩提。聲聞身中。具有聲聞種性。及佛種性。由",
    "X55n0902_001:0491c03": "此道理。故一乘□得二意樂故者。謂得二種意樂。一",
    "X55n0902_001:0491c04": "者。謂佛於一切有情。得同自體意樂。言彼即是我。我",
    "X55n0902_001:0491c05": "即是彼。由是因緣。此既成佛。彼亦成佛。是故名得第",
    "X55n0902_001:0491c06": "一意樂。二者。世尊法華會上。與諸聲聞舍利子。等授",
    "X55n0902_001:0491c07": "佛記。為令攝得如是意樂。我等與佛。平等無二。此亦",
    "X55n0902_001:0491c08": "異時說同。非遮二滅。答不共功德問故。不說當也。若",
    "X55n0902_001:0491c09": "謂但意樂同。不當成者。舍利弗是退菩提聲聞。豈不",
    "X55n0902_001:0491c10": "成佛。又此會上有諸菩薩。與彼名同。得授記別故。佛",
    "X55n0902_001:0491c11": "一言含二種益。謂諸聲聞。攝得同佛自體意樂。及諸",
    "X55n0902_001:0491c12": "菩薩。得授記別。由此道理。故說一乘。雖引後經。義同",
    "X55n0902_001:0491c13": "前說。不違教時。言化故者。如世尊言。汝等苾蒭。我憶",
    "X55n0902_001:0491c14": "往昔無量百返。依聲聞乘。而般涅槃。云何已成佛。復",
    "X55n0902_001:0491c15": "依聲聞。而般涅槃。是故此中有別意趣。謂為調伏聲",
    "X55n0902_001:0491c16": "聞種性。所化有情。自化其身。同彼乘類。現般涅槃。由",
    "X55n0902_001:0491c17": "此義故。若聲聞乘。若獨覺乘。即是大乘。故成一乘。究",
    "X55n0902_001:0491c18": "竟故者。依究竟理。故說一乘。非無歸別。由過此外。無",
    "X55n0902_001:0491c19": "別勝乘。唯此一乘。[宋木+取]為勝故。佛說一乘。唯此論文。大",
    "X55n0902_001:0491c20": "乘得至究竟[宋木+取]勝名一。二乘不至究竟。而滅劣故非",
    "X55n0902_001:0491c21": "一不同法華二乘。皆同佛乘。究竟名一。八種一乘。並",
    "X55n0902_001:0491c22": "不同法華。遮二乘滅。故知不是法華一乘。此八一乘。",
    "X55n0902_001:0491c23": "不攝深密經同一道。及顯揚第二。無差別行相。及同",
    "X55n0902_001:0491c24": "時說二乘出生。菩提心經。及大威德陀羅尼經等。皆",
    "X55n0902_001:0492a01": "是存二滅。教義同此釋。",
    "X55n0902_001:0492a02": "究竟一乘經論文者。勝鬘經云。二乘入一乘。一乘即",
    "X55n0902_001:0492a03": "大乘。法華經云。十方世界中。唯有一乘法。無二亦無",
    "X55n0902_001:0492a04": "三。除佛方便說。又云。唯此一事實。餘二即非真。又云。",
    "X55n0902_001:0492a05": "諸佛語無異。唯一無二乘。又云。初以三乘。引道眾生。",
    "X55n0902_001:0492a06": "然後但以大乘。而度脫之。涅槃經云。一切眾生。皆歸",
    "X55n0902_001:0492a07": "一道。一道者。大乘也。諸佛菩薩。為眾生故。分之為三。",
    "X55n0902_001:0492a08": "法華論云。與授記者。有六種。應知。一者未聞令聞。二",
    "X55n0902_001:0492a09": "者說。三者依何等義。四者令住。五者依法。六者遮釋。",
    "X55n0902_001:0492a10": "第六云遮者。如經舍利弗。十方世界中。尚無二乘。何",
    "X55n0902_001:0492a11": "況有三。無二者。無二乘所得涅槃。唯佛如來。證大菩",
    "X55n0902_001:0492a12": "提。究竟滿足。一切智慧。名大般涅槃。非諸聲聞辟支",
    "X55n0902_001:0492a13": "佛等。有涅槃法。唯一佛乘故。一佛乘者。依四義說。應",
    "X55n0902_001:0492a14": "知。准此論文。所說四義。即是開示悟入。四種義也。釋",
    "X55n0902_001:0492a15": "第三依義中云。一大事者。依四義。應知。何者為四。一",
    "X55n0902_001:0492a16": "者無上義。唯除如來一切智智。更無餘事。如經欲開",
    "X55n0902_001:0492a17": "佛知見。令知得清淨故。出現於世。准此論文。即是欲",
    "X55n0902_001:0492a18": "令一切聲聞。自知當證大菩提也。非唯不定。此法華",
    "X55n0902_001:0492a19": "經。是未聞令聞故。即是第一記也。廣如論釋。二者同",
    "X55n0902_001:0492a20": "義。以聲聞辟支佛佛。法身平等故。如經欲示佛之知",
    "X55n0902_001:0492a21": "見故。出現於世。准此論文。說聲聞人。當證法身也。二",
    "X55n0902_001:0492a22": "乘時不名法身。三者不知義。以此一切聲聞辟支佛",
    "X55n0902_001:0492a23": "等。不知彼真實處故。不知真實處者。不知究竟唯一",
    "X55n0902_001:0492a24": "佛乘故。如經欲令眾生。悟佛知見。出現於世。此如信解",
    "X55n0902_001:0492b01": "品。長者自知將死不久。窮子掌財。窮子不知財是己",
    "X55n0902_001:0492b02": "有。喻將涅槃。說餘大乘云。二乘實滅。聲聞人等。不知",
    "X55n0902_001:0492b03": "大乘諸佛功德。自當證得。亦如信化城實有。不知寶",
    "X55n0902_001:0492b04": "所。知真實處者。如信解品。長者臨死。付窮子財。窮子",
    "X55n0902_001:0492b05": "自知財是己有。喻佛臨般涅槃。說法華經云。二乘無",
    "X55n0902_001:0492b06": "滅。聲聞自知當得成佛。亦如滅化。知其寶所。為真實",
    "X55n0902_001:0492b07": "處。四者為證不退轉地示現。欲與無量智業故。如經",
    "X55n0902_001:0492b08": "欲令眾生。入佛知見故。出現於世。又復入者。令得聲",
    "X55n0902_001:0492b09": "聞果者。入大乘故。此同勝鬘經云。二乘入一乘。一乘",
    "X55n0902_001:0492b10": "即大乘也。法華經以四義說一乘。攝論等八義說一",
    "X55n0902_001:0492b11": "乘。義既不同。如何是一。故知攝論不會法華。若謂攝",
    "X55n0902_001:0492b12": "論釋諸經一乘盡者。何故不攝深密一道一乘。顯揚",
    "X55n0902_001:0492b13": "第二無差別行相一乘。若謂攝者。八中何攝。攝論等",
    "X55n0902_001:0492b14": "中。尚不釋異時說同。一乘義盡。如何即令釋同時說",
    "X55n0902_001:0492b15": "一一乘。雖法華經不分明說。不度變易生死。度分段",
    "X55n0902_001:0492b16": "死。與楞伽不同。然同時說一。是究竟故。是真了義。",
    "X55n0902_001:0492b17": "問若爾與聲聞授記。即是了義。何故十法經等。說與",
    "X55n0902_001:0492b18": "聲聞授記。為密意邪。答法華論云。彼聲聞等。為實成",
    "X55n0902_001:0492b19": "佛。故與授記。為不成佛。與授記邪。若實成佛者。菩薩",
    "X55n0902_001:0492b20": "何故。於無量劫。脩集無量種種功德。若不成者。云何",
    "X55n0902_001:0492b21": "虗妄。與之授記。彼聲聞等。得授記者。得決定心。非成",
    "X55n0902_001:0492b22": "就法性故。如來依彼三種平等。說一乘法故。以如來",
    "X55n0902_001:0492b23": "法身。與彼聲聞法身。平等無異。故與授記。非即具足",
    "X55n0902_001:0492b24": "脩行功德故。是故菩薩功德具足。聲聞人功德未具",
    "X55n0902_001:0492c01": "足。准此論文。得決定心。信定成佛也。功德未具。同菩",
    "X55n0902_001:0492c02": "薩記。名為密意。非不當得功德具足。大般若三百三",
    "X55n0902_001:0492c03": "云。佛言善現菩薩。未入正性離生。不應授彼大菩提",
    "X55n0902_001:0492c04": "記。乃至佛言善現菩薩。未授大菩提記。法爾不應記",
    "X55n0902_001:0492c05": "說名字。准此經文。與聲聞記。名密意也。又法華經。第",
    "X55n0902_001:0492c06": "四云。新發意菩薩。咸作是言。我等尚不見諸大菩薩。",
    "X55n0902_001:0492c07": "得如是記。有何因緣。而諸聲聞。得如是決。又十法經",
    "X55n0902_001:0492c08": "下文云。以佛性故。與聲聞授記。法華論云。決定聲聞",
    "X55n0902_001:0492c09": "菩薩記者。即是以有佛性因也。以未有必定持。圓滿",
    "X55n0902_001:0492c10": "持故。雖得近於發心。無二種持。及未見理與一切眾",
    "X55n0902_001:0492c11": "生無別。而別記故。名為密意。又指化土故。記應化聲",
    "X55n0902_001:0492c12": "聞故。皆是密意。如羅侯羅。已得羅漢記。當來世為佛",
    "X55n0902_001:0492c13": "長子等。然十法經。佛性因記。如不輕品。必成佛也。楞",
    "X55n0902_001:0492c14": "伽亦准此釋。又十法經下文云。若不信入無餘界。聲",
    "X55n0902_001:0492c15": "聞成佛。過桃一切眾生眼罪。准此豈欲說聲聞不成",
    "X55n0902_001:0492c16": "佛邪。",
    "X55n0902_001:0492c17": "佛性同異章第七",
    "X55n0902_001:0492c18": "梁攝論。略說法界。有五義。一性義。以二無我為性。一",
    "X55n0902_001:0492c19": "切眾生。不過此性。釋曰。法界在眾生。為眾生性在佛。",
    "X55n0902_001:0492c20": "為佛性在眾生時。雖名眾生性。望此眾生。究竟當成",
    "X55n0902_001:0492c21": "佛。故究竟是佛性。故眾生時。亦名有佛性。二因義。一",
    "X55n0902_001:0492c22": "切聖人。四念處等法。緣此生長故。釋曰。從厭生死苦",
    "X55n0902_001:0492c23": "樂求涅槃。乃至佛果。皆因法界。而得有也。三藏義者。",
    "X55n0902_001:0492c24": "一切虗妄法所隱覆。非凡夫二乘。所能緣故。釋曰。凡",
    "X55n0902_001:0493a01": "夫二乘。為無明住地等。隱覆法界。障其真見。不能緣",
    "X55n0902_001:0493a02": "也。四真實義。過世間法。世間法或自然壞。或由對治",
    "X55n0902_001:0493a03": "壞。離此二壞故。釋曰。無漏有剎那壞。無對治壞。有漏",
    "X55n0902_001:0493a04": "法有剎那壞。及對治壞。法界無也。五甚深義。若與此",
    "X55n0902_001:0493a05": "相應。自性成淨善。若不相應。自性成[聲耳+卵]。故曰法界。有",
    "X55n0902_001:0493a06": "甚深恒沙萬德。與佛菩薩。為其本性義甚深故。若與",
    "X55n0902_001:0493a07": "相應。自性離妄。成無漏善。顯出法界。若不相應。自性",
    "X55n0902_001:0493a08": "是妄成染故。隱覆法界。若依寶性。有十義。廣如彼釋",
    "X55n0902_001:0493a09": "詳諸經論。明其佛性。小乘經中。佛未說也。大乘經中。",
    "X55n0902_001:0493a10": "說有佛性。然說理性。密說當成。多取法界五義。以為",
    "X55n0902_001:0493a11": "本性。如種子中述。如佛性論。應得因。亦名三種佛性。",
    "X55n0902_001:0493a12": "即是法界。因義。性義。善戒經。陰界六入。中有法性。是",
    "X55n0902_001:0493a13": "藏義。法性為菩薩性。是性義。亦名種子。是因義。瑜伽",
    "X55n0902_001:0493a14": "地持。亦准此釋。雖少有異。同一文故。大般若。福德智",
    "X55n0902_001:0493a15": "慧。因法性起。是因義。瑜伽論。真如所緣緣種子。生出",
    "X55n0902_001:0493a16": "世法。亦是因義。楞伽勝鬘經。如來藏是藏義。如來藏",
    "X55n0902_001:0493a17": "善不善因。是因義。如來藏經。萎花覆化佛等喻。是藏",
    "X55n0902_001:0493a18": "義。如來德相。是甚深義。華嚴經。無相無[得彳]智等。是甚",
    "X55n0902_001:0493a19": "深義。說能生客性。是因義。名為佛性。是性義。起信論。",
    "X55n0902_001:0493a20": "義有三種。一體大。二相大。三用大。體大是性義。相大",
    "X55n0902_001:0493a21": "甚深義。用大是因義。涅槃經。第一義空名佛性。是性",
    "X55n0902_001:0493a22": "義。一切諸佛。阿耨菩提中道種子。是因義。聲聞緣覺。",
    "X55n0902_001:0493a23": "唯見於空。不見不空。是藏義。說佛性常。是真實義。名",
    "X55n0902_001:0493a24": "為智惠。是甚深義。五義雖殊。皆是本性。總即皆名本",
    "X55n0902_001:0493b01": "性。別即五義不同。性略有三種。一體義。二決定必得",
    "X55n0902_001:0493b02": "菩提之義。三因中說果義。體有二種。一理。二事。理體",
    "X55n0902_001:0493b03": "即是法界。有三種性。自性住性。即三乘無別。二引出",
    "X55n0902_001:0493b04": "性。三乘明昧不同。三至究竟果。一切眾生。悉皆同也。",
    "X55n0902_001:0493b05": "事體即是三十二相。十力等也。決定必得有二種。一",
    "X55n0902_001:0493b06": "理。二事。由有理故。決定必得常來佛也。由有心故。脩",
    "X55n0902_001:0493b07": "習事性。成堪任持。決定必得當來佛也。因中說果有",
    "X55n0902_001:0493b08": "二。一理。二事。理因性者。一切眾生。皆有應得因也。事",
    "X55n0902_001:0493b09": "因性者。謂未得阿耨菩提。善不善等。遇種種緣。脩習",
    "X55n0902_001:0493b10": "三乘相應善等。佛及二乘。皆有理事二性。理三乘性。",
    "X55n0902_001:0493b11": "一切眾生。皆自性住佛性。皆自性住聲聞獨覺性。若",
    "X55n0902_001:0493b12": "事性。即眾生有無不同。",
    "X55n0902_001:0493b13": "問若爾三十餘年。猶說二乘實滅。成道十[夫@(十/果)]。即說如",
    "X55n0902_001:0493b14": "來藏性。寧以三乘五性。先說為權。佛性一乘。後說為",
    "X55n0902_001:0493b15": "實。答諸經論中。所明佛性。說理無別。當成有異。就緣",
    "X55n0902_001:0493b16": "因說。即有不同。就正因說。即無差別。皆由佛性。當得",
    "X55n0902_001:0493b17": "成佛。分別部說。離陰而有。即是虗空。薩婆多等。本無",
    "X55n0902_001:0493b18": "今有。有已還無。二說雖殊。並非佛教。莊嚴論說。有大",
    "X55n0902_001:0493b19": "乘因。當得成佛。喻伽論說。無畢竟障。得大菩提。淨名",
    "X55n0902_001:0493b20": "經云。有身煩惱。為如來種。二乘聖道。即非佛因。此說",
    "X55n0902_001:0493b21": "因緣也。如來藏經說。性功德為如來藏。佛性論說。二",
    "X55n0902_001:0493b22": "空真如。為應得因。此說正因本性。法華經說。一切萬",
    "X55n0902_001:0493b23": "行。以為一乘。未說闡提悉當成佛。此是緣因遠果也。",
    "X55n0902_001:0493b24": "楞伽經說。五性皆成。菩薩闡提。名為畢竟。此於前五",
    "X55n0902_001:0493c01": "性。說菩薩種性。不說無性。須真天子所問經中。雖說",
    "X55n0902_001:0493c02": "一切皆當得佛。無簡持故。非為決定涅槃說。唯除非",
    "X55n0902_001:0493c03": "情。皆名佛性。凡是有心。當得菩提。分明簡持。唯在涅",
    "X55n0902_001:0493c04": "槃。故說佛性。後為了義故。涅槃經云。若得聞涅槃經。",
    "X55n0902_001:0493c05": "則見佛性。喻如天雷見象牙花。又云譬如眾流皆歸",
    "X55n0902_001:0493c06": "于海。一切契經。諸定三昧。皆歸大乘大涅槃經。何以",
    "X55n0902_001:0493c07": "故。究竟善說有佛性故。依涅槃經。佛性略作四門分",
    "X55n0902_001:0493c08": "別。一出體。二得名。三辨相。四明見。一出體者。有二種。",
    "X55n0902_001:0493c09": "一理。二事。又各分二。謂因性果性。理因性者。二十七",
    "X55n0902_001:0493c10": "答師子吼菩薩問云。佛性者。第一義空。第一義空。名",
    "X55n0902_001:0493c11": "為智慧。所言空者。不見空與不空。此出佛性體也。從",
    "X55n0902_001:0493c12": "初發心。乃至阿耨菩提。皆因第一義空。方得有故。佛",
    "X55n0902_001:0493c13": "根本因。即是第一義空。因取果名。名為佛性。故師子",
    "X55n0902_001:0493c14": "吼菩薩問云。以何義故。名為佛性。佛答云。一切諸佛。",
    "X55n0902_001:0493c15": "阿耨菩提中道種子。名為佛性。又云。譬如胡苽。雖非",
    "X55n0902_001:0493c16": "熱病。能與熱病。作因緣故。又云。一切眾生。不退佛性。",
    "X55n0902_001:0493c17": "故名之為有。以當有故。決定得故。定當見故。名一切",
    "X55n0902_001:0493c18": "眾生。悉有佛性。准此故知。第一義空。名為佛性。從當",
    "X55n0902_001:0493c19": "果立。雖唯除非情。皆名佛性。根本理為因故。若無理",
    "X55n0902_001:0493c20": "性。即無行果。故先答理性。後說餘性。第一義空。即是",
    "X55n0902_001:0493c21": "解深密經勝義諦。勝鬘。楞伽經等如來藏。無上依經",
    "X55n0902_001:0493c22": "如來界。菩薩善戒經本性。瑜伽論真如所緣緣種子。",
    "X55n0902_001:0493c23": "佛性論應得因。寶性論自性清淨。起信論內淨熏習。",
    "X55n0902_001:0493c24": "唐攝論佛法界也。此等經論。名雖有異。義無別也。第",
    "X55n0902_001:0494a01": "一義空。名為智慧者。同密嚴經。如來清淨藏。亦名無",
    "X55n0902_001:0494a02": "垢智。華嚴經無相智。無礙智。具足在於眾生身中。如",
    "X55n0902_001:0494a03": "來藏經。如來德相。起信論云。真如自體相者。乃至從",
    "X55n0902_001:0494a04": "本已來。性自滿足。一切功德。所謂自體有大智慧光",
    "X55n0902_001:0494a05": "明義故。遍照法界義故。乃至具恒沙佛法等。此第一",
    "X55n0902_001:0494a06": "義空。與法身為正因。亦與報身為緣因。若體生相。亦",
    "X55n0902_001:0494a07": "與報身為正因。報身本體。是第一義空故。二事因性",
    "X55n0902_001:0494a08": "有二。一正因。二緣因。二十八師子吼云。如佛所說。有",
    "X55n0902_001:0494a09": "二種因。正因緣因。眾生佛性。為是何因。善男子。眾生",
    "X55n0902_001:0494a10": "佛性。亦二種因。一者正因。二者緣因。正者謂眾生。緣",
    "X55n0902_001:0494a11": "因者謂六波羅密。此說報佛正因也。又云如世人言。",
    "X55n0902_001:0494a12": "有乳有酪者。以定得故。是故名有乳有酪。佛性亦爾。",
    "X55n0902_001:0494a13": "有眾生佛性。以當見故。准此等文。眾生如乳為酪。正",
    "X55n0902_001:0494a14": "因六度。如煖為酪。緣因或說中道。觀智。以為佛性。或",
    "X55n0902_001:0494a15": "說善五陰。以為佛性。或說無明結等。以為佛性。若具",
    "X55n0902_001:0494a16": "說一切因性。如三十六云。夫佛性者。不名一法。不名",
    "X55n0902_001:0494a17": "十法。不名百法。不名千法。不名萬法。未得阿耨菩提。",
    "X55n0902_001:0494a18": "一切善不善無記法。悉名佛性。如來或時。因中說果。",
    "X55n0902_001:0494a19": "此與報佛為緣正二因。亦與法為佛為了因。亦證得",
    "X55n0902_001:0494a20": "緣因也。理果性者。謂法身涅槃。事果性者。謂阿耨菩",
    "X55n0902_001:0494a21": "提。若合說一切佛性者。三十七云。為非佛性。說於佛",
    "X55n0902_001:0494a22": "性。非佛性者。謂一切墻壁瓦石。無情之物。離如是等",
    "X55n0902_001:0494a23": "無情之物。是名佛性。准此經文。翻覆簡持。非少分也。",
    "X55n0902_001:0494a24": "亦非唯理。有情五陰。不被簡故。二得名者。理因性。准",
    "X55n0902_001:0494b01": "二十七。釋名唯有財釋。一切諸佛。阿耨菩提中道種",
    "X55n0902_001:0494b02": "子。名佛性故。辟如胡苽。名為熱病。能與熱病。作因緣",
    "X55n0902_001:0494b03": "故。十二因緣。亦復如是。舉事取理也。如大般若云。如",
    "X55n0902_001:0494b04": "來法性。在有情類。蘊界入中。華嚴經云。無眾生身。如",
    "X55n0902_001:0494b05": "來智惠。不具足者。准此等文。亦得說眾生身中。第一",
    "X55n0902_001:0494b06": "義空。從其諸佛。名佛智佛性也。理果性。有二釋。若望",
    "X55n0902_001:0494b07": "報佛。屬主釋也。報佛之性故。若望法身。持業釋也。佛",
    "X55n0902_001:0494b08": "即性故。事因性。唯有一釋。謂有財釋。因中說果。全取",
    "X55n0902_001:0494b09": "果名。故不可說。佛在其果。性在其因。佛性喻乳名酪",
    "X55n0902_001:0494b10": "性。泥名瓶性。既乳中無酪性。泥中無瓶性。故知佛之",
    "X55n0902_001:0494b11": "與性。在因未有。又佛之與性。俱未來有。故知佛之與",
    "X55n0902_001:0494b12": "性。眾生未有。因中說果。名為佛性。因有果故。名有佛",
    "X55n0902_001:0494b13": "性。又佛之與性。俱非有如虗空。非無如兔角。故知一",
    "X55n0902_001:0494b14": "切眾生。有果性故。名有佛性。三辨相者。二十八云。如",
    "X55n0902_001:0494b15": "種滅已。牙即得生。而是牙性。非內非外。乃至花菓。亦",
    "X55n0902_001:0494b16": "復如是。從緣故有。善男子。是大涅槃。微妙經典。成就。",
    "X55n0902_001:0494b17": "具足無量功德。佛性亦爾。悉是無量功德之所成就。",
    "X55n0902_001:0494b18": "又三十五云。眾生佛性。非有非無。所以者何。佛性雖",
    "X55n0902_001:0494b19": "有。非如虗空。何以故。世間虗空。雖以無量善巧方便。",
    "X55n0902_001:0494b20": "不可得見。佛性可見。是故雖有。非如虗空。佛性雖無。",
    "X55n0902_001:0494b21": "不同兔角。何以故。龜毛兔角。雖以無量善巧方便。不",
    "X55n0902_001:0494b22": "可得生。佛性可生。是故雖無。不同兔角。是佛性非有",
    "X55n0902_001:0494b23": "非無。亦有亦無。云何名有。一切悉有。是諸眾生。不斷",
    "X55n0902_001:0494b24": "不滅。猶如燈焰。乃至得阿耨菩提。是故有。云何名無。",
    "X55n0902_001:0494c01": "一切眾生。現在未有一切佛性常樂我淨。是故名無。",
    "X55n0902_001:0494c02": "有無合故。即是中道。乃至如有問言是種子中。有果",
    "X55n0902_001:0494c03": "無邪。應定答言。亦有亦無。何以故。離子之外。不能生",
    "X55n0902_001:0494c04": "果。是故名有。子未生牙。是故名無。以是義故。亦有亦",
    "X55n0902_001:0494c05": "無。何以故。時節有異。其體是一。眾生佛性。亦復如是。",
    "X55n0902_001:0494c06": "若言眾生中。別有佛性者。是義不然。何以故。眾生即",
    "X55n0902_001:0494c07": "佛性。佛性即眾生。直以時異。有淨不淨。此與瑜伽五",
    "X55n0902_001:0494c08": "十二同論云。無有別法。名為種子。又三十六云。佛性",
    "X55n0902_001:0494c09": "非有。如虗空。非無如兔角。何以故。虗空常故。兔角無",
    "X55n0902_001:0494c10": "故。是故得說亦有亦無。有故破兔角。無故破虗空。如",
    "X55n0902_001:0494c11": "是說者。不謗三寶。准此佛性有相無相。故知一切眾",
    "X55n0902_001:0494c12": "生。有當果性。名有佛性。理事二因。皆以有果性故。名",
    "X55n0902_001:0494c13": "為佛性。四述見者。有三。一述所見性。二述能見人。三",
    "X55n0902_001:0494c14": "述用何眼見。述所見性者。三十五云。十住菩薩。得首",
    "X55n0902_001:0494c15": "楞嚴三昧。三千法門。是故了了自知。當得阿耨菩提。",
    "X55n0902_001:0494c16": "不見一切眾生。定得阿耨菩提。是故我說十住菩薩。",
    "X55n0902_001:0494c17": "少見佛性。准此經文。理事二因。定得果義。名為佛性。",
    "X55n0902_001:0494c18": "如善戒經說。初發心決定。必得阿耨菩提。名菩薩性。",
    "X55n0902_001:0494c19": "若唯是理。十住菩薩。豈不知一切眾生。有理性邪。又",
    "X55n0902_001:0494c20": "云後身菩薩。佛性六事。一常。二淨。三真。四實。五善。六",
    "X55n0902_001:0494c21": "少見。九住。菩薩有六事。除少見加可見。八住已下至",
    "X55n0902_001:0494c22": "六住。五事除常少見。加可見。五住已下。五事除常少",
    "X55n0902_001:0494c23": "見善。加可見善不善。若見真如。名見佛性。九住已下。",
    "X55n0902_001:0494c24": "何不名少見。但名可見。又二十七云。佛性者。所謂十",
    "X55n0902_001:0495a01": "力四無所畏。大悲三念處。一切眾生。悉有三種。破煩",
    "X55n0902_001:0495a02": "惱故。然後得見。一闡提等。破一闡提。然後得十力四",
    "X55n0902_001:0495a03": "無所畏。大悲三念處。以是義故。我常宣說一切眾生。",
    "X55n0902_001:0495a04": "悉有佛性。准此一切眾生。有果性也。亦是見果性也。",
    "X55n0902_001:0495a05": "更有多文。略而不述。二見人者。二十八云。復有眼見。",
    "X55n0902_001:0495a06": "謂諸佛如來。十住菩薩。眼見佛性。復有聞見。一切眾",
    "X55n0902_001:0495a07": "生。乃至九住菩薩。聞見佛性。菩薩若聞一切眾生。悉",
    "X55n0902_001:0495a08": "有佛性。心不生信。不名聞見。准此是聞見。定得之義。",
    "X55n0902_001:0495a09": "名見佛性。故知唯上二人。能見定得阿耨菩提用。故",
    "X55n0902_001:0495a10": "名眼見佛性。九住已下。信一切眾生。定當得果。故名",
    "X55n0902_001:0495a11": "聞見佛性。三用何眼見者。二十七云。善男子。如汝所",
    "X55n0902_001:0495a12": "言。十住菩薩。以何眼見故。雖見佛性。而不了了。諸佛",
    "X55n0902_001:0495a13": "世尊。以何眼故。見於佛性。而得明了。善男子。十住菩",
    "X55n0902_001:0495a14": "薩。慧眼見故。不得明了。諸佛世尊。佛眼見故。故得明",
    "X55n0902_001:0495a15": "了。准上見性。五眼之中。唯用二眼。餘三不能見佛性",
    "X55n0902_001:0495a16": "也。既所見性。唯是定得果之義。能見人唯佛。十住菩",
    "X55n0902_001:0495a17": "薩眼。唯慧佛二眼。凡夫不知定得果義。非是佛及十",
    "X55n0902_001:0495a18": "住菩薩。又無慧佛二眼。故知不能眼見佛性。聞見佛",
    "X55n0902_001:0495a19": "性。義即無違。故經云。九住已下。一切眾生。聞見佛性。",
    "X55n0902_001:0495a20": "若聞說眾生悉有佛性。不生信心。不名聞見。不信定",
    "X55n0902_001:0495a21": "當得故。若見性體故。名見佛性。說見理等。名見佛性。",
    "X55n0902_001:0495a22": "義即無違。如說眼見瓶衣。此見所依。非實見也。",
    "X55n0902_001:0495a23": "問真如若是佛體。故名佛性。無情真如。亦是佛體。若",
    "X55n0902_001:0495a24": "佛因故。名佛性者。無情真如。亦是佛因。若以是性功",
    "X55n0902_001:0495b01": "德。故名佛性。無情真如。亦有性功德因。何有情名有",
    "X55n0902_001:0495b02": "佛性。無情不名有佛性邪。答若真俗翻覆相攝。即一",
    "X55n0902_001:0495b03": "法中。有一切法。如一切法中。有一法。如如無二故。若",
    "X55n0902_001:0495b04": "攝真從俗。即色如。非色如。眾生如。彌勒如。有情如。無",
    "X55n0902_001:0495b05": "情如。不同。若攝俗從真。即色非色無異。情非情無異。",
    "X55n0902_001:0495b06": "若就如辨法。一切法中。有一切法如。故一切法中。有",
    "X55n0902_001:0495b07": "一切法。似因陀羅網。若以此言之。即情無情。皆名有",
    "X55n0902_001:0495b08": "佛性。若以有佛真體。有佛理因。故名有佛性。情與非",
    "X55n0902_001:0495b09": "情。亦無有別。涅槃經。就別別有情。各各當果。說其因",
    "X55n0902_001:0495b10": "體。有當果性。名有佛性。故是有情。非無情也。真如是",
    "X55n0902_001:0495b11": "一。所望不同。得名有異。若望十方。諸佛報身名佛性。",
    "X55n0902_001:0495b12": "屬主釋也。法身名佛性。持業釋也。若望一切眾生名",
    "X55n0902_001:0495b13": "佛性。有財釋也。因取果名故。若望無情。非佛性也。無",
    "X55n0902_001:0495b14": "當果故。若望有情無情一切法。皆得名真如法界。法",
    "X55n0902_001:0495b15": "性實際。若事佛性。無情非佛性。有情因中說果。一切",
    "X55n0902_001:0495b16": "眾生。舉體是佛性。故經云。未得阿耨菩提。一切善不",
    "X55n0902_001:0495b17": "善無記法。盡名佛性。如來或時。因中說果。果中說因。",
    "X55n0902_001:0495b18": "是名如來隨自意語。或者妄解隨自意語。謂一分眾",
    "X55n0902_001:0495b19": "生。實無佛性。說有佛性。名隨自意語。今詳上下經意",
    "X55n0902_001:0495b20": "隨自意語。說佛性者。一切眾生。未有當果性。唯佛意",
    "X55n0902_001:0495b21": "知有當果性。名隨自意語。如說泥為瓶。說乳為酪等。",
    "X55n0902_001:0495b22": "非如說水為酪。說縷為瓶。名隨自意語。經云。說十住",
    "X55n0902_001:0495b23": "菩薩。少見佛性。是隨他意語。說一切眾生。悉有佛性。",
    "X55n0902_001:0495b24": "是隨自意語故。又云。如來或時。因中說果。果中說因。",
    "X55n0902_001:0495c01": "是名如來隨自意語故。",
    "X55n0902_001:0495c02": "問理有何力能有者。定當成佛。答佛性論第二云。此",
    "X55n0902_001:0495c03": "清淨事能有二。一於生死苦中。能生厭離。二於涅槃。",
    "X55n0902_001:0495c04": "欲求願樂。若無清淨之性。如是二事。即不得成。又唐",
    "X55n0902_001:0495c05": "攝論云。又佛法界。普為一切作證得因。令諸菩薩悲",
    "X55n0902_001:0495c06": "願纏心。勤求佛果。又寶性論第二云。以彼實有清淨",
    "X55n0902_001:0495c07": "性故。不得說言彼常畢竟無清淨心。又起信論云。真",
    "X55n0902_001:0495c08": "如熏習。義有二種。乃至以有力故。能令眾生。厭生死",
    "X55n0902_001:0495c09": "苦。樂求涅槃。涅槃經三十二云。汝言眾生悉有佛性。",
    "X55n0902_001:0495c10": "得無上菩提。如慈石者。善哉善哉。以有佛性因緣力",
    "X55n0902_001:0495c11": "故。得無上菩提。若言不須脩聖道者。是義不然。又三",
    "X55n0902_001:0495c12": "十六云。一闡提人。煩惱因緣。現在之世。能斷善根。佛",
    "X55n0902_001:0495c13": "性力因緣故。未來還生善根。准此等文。其理佛性。如",
    "X55n0902_001:0495c14": "水清珠。能清濁水。水若常動。雖珠有力。水不得清。眾",
    "X55n0902_001:0495c15": "生亦爾。雖有理性。能生善法。妄心常動。無漏不生。若",
    "X55n0902_001:0495c16": "制之一處。無事不辨。又水性清。動即常濁。止即自清。",
    "X55n0902_001:0495c17": "眾生亦爾。本性清淨。若妄心恒動。即生死輪迴。若妄",
    "X55n0902_001:0495c18": "心不動。即寂滅涅槃。准此教理。若有理性。定當成佛。",
    "X55n0902_001:0495c19": "既信一切眾生。平等悉有理性。豈得執一分眾生不",
    "X55n0902_001:0495c20": "成佛邪。",
    "X55n0902_001:0495c22": "一乘佛性究竟論卷第三"
}