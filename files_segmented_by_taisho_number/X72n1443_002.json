{
    "X72n1443_002:0737c01": "長慶宗寶獨禪師語錄卷第二",
    "X72n1443_002:0737c02": "丹霞法孫　今釋　重編",
    "X72n1443_002:0737c03": "　　示眾",
    "X72n1443_002:0737c04": "歸宗示眾。師顧眾云。修行者事。大非容易。知有底人。",
    "X72n1443_002:0737c05": "如龍得水。似虎靠山。若未知有。便須尋箇活路。從來",
    "X72n1443_002:0737c06": "善知識。沒有什麼與人。此事非可口傳手授。還是自",
    "X72n1443_002:0737c07": "家伶俐轉變始得。古人道。大有轉變。始脫生死。于今",
    "X72n1443_002:0737c08": "你們。現前尚且茫茫地。何況生死到來。便是知有底",
    "X72n1443_002:0737c09": "人。也不得草草。萬古碧潭空界月。再三撈摝始應知。",
    "X72n1443_002:0737c10": "汾陽者話。大有所以。者所在著不得一些知見。三乘",
    "X72n1443_002:0737c11": "十二分教。一切修多羅。難道不詳盡麼。你道。病在什",
    "X72n1443_002:0737c12": "麼處。將心求道。將心學禪。窮劫盡形終不能得。所以",
    "X72n1443_002:0737c13": "道。饒你學到佛邊。猶是雜用心。山僧從小。為者一著",
    "X72n1443_002:0737c14": "子。喜樂不過。記得古人一段機緣。真箇痛快。昔洞山",
    "X72n1443_002:0737c15": "辭雲巖。問百年後。忽有人問還邈得師真否。如何祗",
    "X72n1443_002:0737c16": "對。巖良久云。祇者是。山沈吟。巖云。价闍黎。承當箇事。",
    "X72n1443_002:0737c17": "大須審細。此時洞山尚涉疑。後因過水覩影。方悟前",
    "X72n1443_002:0737c18": "旨。有偈云。切忌從他覓。迢迢與我疎。我今獨自往。處",
    "X72n1443_002:0737c19": "處得逢渠。渠今正是我。我今不是渠。應須恁麼會。方",
    "X72n1443_002:0737c20": "得契如如。者箇偈。真妙得很。你看打頭兩句。人還會",
    "X72n1443_002:0737c21": "得。我今獨自往。處處得逢渠。便難會也。然尚有一關。",
    "X72n1443_002:0737c22": "渠今正是我。我今不是渠。五位君臣。都從此出。憶壽",
    "X72n1443_002:0737c23": "昌師翁拈云。渠今正是我。大地難包裹。我今不是渠。",
    "X72n1443_002:0737c24": "千聖不能知。深得洞山意旨。今人容易說。洞家兒孫。",
    "X72n1443_002:0738a01": "好久摩他鼻孔不著哩。適來與麗中。談及德山一段",
    "X72n1443_002:0738a02": "機緣。也大奇特。渠初見龍潭便問。久向龍潭。及乎到",
    "X72n1443_002:0738a03": "來。潭又不見。龍又不現。潭云。子親到龍潭。已太煞婆",
    "X72n1443_002:0738a04": "心了也。德山當時猶未會得。一夕侍立。夜久辭出。潭",
    "X72n1443_002:0738a05": "點紙燭度與山。山纔接。潭即吹滅。山方大悟云。從今",
    "X72n1443_002:0738a06": "更不疑天下老和尚舌頭也。山僧偶爾得兩頌。曾見",
    "X72n1443_002:0738a07": "麼。你看。龍潭初道子親到龍潭。真箇直捷不過。古人",
    "X72n1443_002:0738a08": "為人。都是恁般直截。于今人把作機鋒。却反抝直為",
    "X72n1443_002:0738a09": "曲了。末法將來。畫虎成貍。日久生弊。得活祖師意底。",
    "X72n1443_002:0738a10": "不道全無。祇是少有。大眾同志。須生難遭想。努力珍",
    "X72n1443_002:0738a11": "重。",
    "X72n1443_002:0738a12": "廣慧示眾。舉僧問芭蕉。不落諸緣。乞師指示。蕉云。有",
    "X72n1443_002:0738a13": "問有答。師云。你看。古人為人。何等直截。祇是人自不",
    "X72n1443_002:0738a14": "會。便呼善甫云。大慧常舉竹篦示人。喚作竹篦則觸。",
    "X72n1443_002:0738a15": "不喚作竹篦則背。不得有語。不得無語。僧擬議。便打",
    "X72n1443_002:0738a16": "出。一生如此勘驗學人。非真正學人。罕有契其機者。",
    "X72n1443_002:0738a17": "乃有頌云。背觸非遮護。明明直舉揚。吹毛雖不動。遍",
    "X72n1443_002:0738a18": "界是刀鎗。山僧深愛此老。剖肝瀝膽。昨和一頌云。吞",
    "X72n1443_002:0738a19": "餌已鈎腸。清波亂跳揚。絲綸牢在手。更不動刀鎗。你",
    "X72n1443_002:0738a20": "把大慧竹篦話。與我者頌合看。不要急。祇是念念不",
    "X72n1443_002:0738a21": "放捨。自然有箇省處。今時人。全不解用心。你却須自",
    "X72n1443_002:0738a22": "解轉變。你若省得時。即不會機鋒轉語。不會得古人",
    "X72n1443_002:0738a23": "公案。也不消熱忙。若徒明得古人公案。不明自己者。",
    "X72n1443_002:0738a24": "明得底都不是。此事祇要真。古人亦有辯才無礙。雨",
    "X72n1443_002:0738b01": "瀉雲興。亦有規模窄窄地。然悟心則一至。說法為人。",
    "X72n1443_002:0738b02": "隨家豐儉。惟在取信於心。今人在義路上。求解求會。",
    "X72n1443_002:0738b03": "豈有出脫日子。你若未明此事。須辦久遠堅固之心。",
    "X72n1443_002:0738b04": "做工夫。祇是一箇切。先要識得心。識得乃信得及。信",
    "X72n1443_002:0738b05": "得須要行得。行得須要休得。若休不得。終非真實。所",
    "X72n1443_002:0738b06": "以古人云。我於某善知識處。得箇歇處。你等大須仔",
    "X72n1443_002:0738b07": "細。識得信得行得休得。有此四者。大事畢矣。",
    "X72n1443_002:0738b08": "廣慧示眾。脚跟下有條直路。即心是佛。還信得及麼。",
    "X72n1443_002:0738b09": "你若未省得。祇是冷冷看。如何即心是佛。一毫不要",
    "X72n1443_002:0738b10": "造作。日久自然省去。雲門大師云。人人盡有光明在。",
    "X72n1443_002:0738b11": "看時不見暗昏昏。如何是汝諸人光明。眾無語。復自",
    "X72n1443_002:0738b12": "云。厨庫三門。所以學道。大須知有。大須自己伶俐。切",
    "X72n1443_002:0738b13": "莫造作。今時善知識。種種教人。總是造作。總是埋沒",
    "X72n1443_002:0738b14": "人。法華窮子喻。長者無限寶藏。本是窮子分所應有。",
    "X72n1443_002:0738b15": "無柰東西馳走。長者捉回。渠反怖死。長者傷其下劣。",
    "X72n1443_002:0738b16": "不能承當。乃以冷水洗面令甦。仍復遣去密令二人",
    "X72n1443_002:0738b17": "隨他。同彼所作。誘令求傭。長者祇是令他除糞。謂汝",
    "X72n1443_002:0738b18": "勤苦倍與之值。種種方便。然後窮子信受。你看。經文",
    "X72n1443_002:0738b19": "何等直捷。窮子本來該承父業。珍寶具足。因他信不",
    "X72n1443_002:0738b20": "及。祇是教令除糞。三乘四果十地。盡是除糞底人。方",
    "X72n1443_002:0738b21": "便引誘他。故與以值。若當下信得及。實無恁麼事。所",
    "X72n1443_002:0738b22": "以佛之本懷。一切權實教門。祇是欲令眾生開佛知",
    "X72n1443_002:0738b23": "見。六祖云。如何佛更開佛知見。佛知見即是人人自",
    "X72n1443_002:0738b24": "心。所以道。凡有心者。皆應作佛。山僧昨云。人非木石。",
    "X72n1443_002:0738c01": "豈無心乎。此事箇箇具足。為何根器淺劣。總信不及。",
    "X72n1443_002:0738c02": "纔舉起。便怕認識神。且如長沙云。學道之人不識真。",
    "X72n1443_002:0738c03": "祇為從前認識神。原為分箇皂白。不許人儱侗。你若",
    "X72n1443_002:0738c04": "未認。怕作什麼。今時善知識。總是鈍置學人。見一學",
    "X72n1443_002:0738c05": "人入門。便教他怎生做工夫。節外抽枝。總不是佛之",
    "X72n1443_002:0738c06": "本懷。若論佛之本懷。祇是要人識得此一著子。山僧",
    "X72n1443_002:0738c07": "得此一著子。與佛無二無別。就令將此身。碎為微塵。",
    "X72n1443_002:0738c08": "一一塵供養十方諸佛。亦未足以報佛恩德。山云。釋",
    "X72n1443_002:0738c09": "迦老子。與我同一鼻孔。便是文殊普賢來云咨和尚。",
    "X72n1443_002:0738c10": "我早已知他了也。祇是識心達本源。更無有過者。若",
    "X72n1443_002:0738c11": "不如是。爭敢做善知識開大口。爭好揀別諸方。鍛鍊",
    "X72n1443_002:0738c12": "衲子。昔有僧參一禪師。每見即搖手云。不是不是。如",
    "X72n1443_002:0738c13": "此二十年。一日遠遠見。便云是是。開善謙。在大慧門",
    "X72n1443_002:0738c14": "下二十年。祇是不省得。大慧復令他馳書往襄陽。謙",
    "X72n1443_002:0738c15": "益怨憤。意欲無往。其友宗元叱之云。不可路途中便",
    "X72n1443_002:0738c16": "參不得禪。遂與同行。復語之。一切事都替得你。祇有",
    "X72n1443_002:0738c17": "五件事。替你不得。謙問。那五件事。元云。屙屎。撒尿。著",
    "X72n1443_002:0738c18": "衣。喫飯。駝箇死屍路上走。謙當下領旨。比返徑山。大",
    "X72n1443_002:0738c19": "慧在亭子上望見。便云。者漢連骨頭也換過也。你看。",
    "X72n1443_002:0738c20": "古人絕無定法。祇是提掇者一著子。要學人自己識",
    "X72n1443_002:0738c21": "得。別無言說。若見性人。如伸手見掌。更有什麼。大眾",
    "X72n1443_002:0738c22": "還有信得及者麼。時有僧進云。某甲曾看大慧語錄。",
    "X72n1443_002:0738c23": "云即心是佛。人便以為尋常。云燈籠沿壁上天台。便",
    "X72n1443_002:0738c24": "以為奇特。豈不是順顛倒。今日復蒙和尚開示。始益",
    "X72n1443_002:0739a01": "信向。師云。你今祇要信得及。若不能直下承當。便須",
    "X72n1443_002:0739a02": "時時尋究。如何即心是佛。終日冷冷看將去。若省得",
    "X72n1443_002:0739a03": "了。方有語話分。不必看語錄經教。初心學人。不曾看",
    "X72n1443_002:0739a04": "書本。到是乾淨。提獎他到是容易。若久參學人。打頭",
    "X72n1443_002:0739a05": "不遇作家。惹得許多見識。及到善知識前。先要洗滌",
    "X72n1443_002:0739a06": "一番令淨。然後救拔得他。今人那裏曉得。此事大須",
    "X72n1443_002:0739a07": "有福遇作家始得。若薄福人。見邪師談禪說道。種種",
    "X72n1443_002:0739a08": "枝節。便以為有滋味。見真善知識。一無所有。便謂善",
    "X72n1443_002:0739a09": "知識祇是如此。更有自甘下劣者。謂古人二三十年。",
    "X72n1443_002:0739a10": "方纔了當。終日向外馳求。待他馳求二三十年。全無",
    "X72n1443_002:0739a11": "下落。到此來畢竟要撥轉他。向者一條直捷路徑。方",
    "X72n1443_002:0739a12": "得安穩。不如趁早放下。更省氣力。咦。大象不遊於兔",
    "X72n1443_002:0739a13": "徑。大悟不拘於小節。希有之法。真是難信。經云。若有",
    "X72n1443_002:0739a14": "人千生勤苦。種諸善根。如是之人。乃可為說。若有人",
    "X72n1443_002:0739a15": "千生但讀誦大乘。不看餘乘及外道典籍。如是之人。",
    "X72n1443_002:0739a16": "乃可為說。世尊致祝。在所遊方勿妄宣傳。六祖亦云。",
    "X72n1443_002:0739a17": "恐愚人不解。謗此法門。萬劫千生。斷佛種性。故知。希",
    "X72n1443_002:0739a18": "有難信佛祖祕密。大眾直須徹底信得。不留一絲毫",
    "X72n1443_002:0739a19": "擬議始得。珍重。",
    "X72n1443_002:0739a20": "華首挂鐘板示眾。師舉椎云。大眾還知麼。千下萬下。",
    "X72n1443_002:0739a21": "皆從者一下起。便打板一下。復云。何以。叢林規則。以",
    "X72n1443_002:0739a22": "此為據。隨打鐘一下。歸方丈。",
    "X72n1443_002:0739a23": "結制示眾。舉圓覺經云。以大圓覺。為我伽藍。身心安",
    "X72n1443_002:0739a24": "居。平等性智。華首今日。以羅浮山為牧牛場。溪東溪",
    "X72n1443_002:0739b01": "西。一任諸人優游自在。只有一句要緊話。不得犯他",
    "X72n1443_002:0739b02": "國王水草。汾陽道。若一毫頭聖凡情念未盡。未免入",
    "X72n1443_002:0739b03": "驢胎馬腹去。白雲端又道。若一毫頭聖凡情念淨盡。",
    "X72n1443_002:0739b04": "亦未免入驢胎馬腹去。諸上座又作麼生。須是從者",
    "X72n1443_002:0739b05": "裏自作活計始得。不見王老師道。老僧自小養一頭",
    "X72n1443_002:0739b06": "水牯牛。擬向溪東牧。不免犯他國王水草。擬向溪西",
    "X72n1443_002:0739b07": "牧。不免犯他國王水草。不如隨分納些些。總不見得。",
    "X72n1443_002:0739b08": "作麼生是隨分納些些總不見得。諸上座。汝若會得。",
    "X72n1443_002:0739b09": "便是活計。一期之內。大須努力。",
    "X72n1443_002:0739b10": "示眾。古人道。千人萬人。盡是覓佛漢。於中求一箇道",
    "X72n1443_002:0739b11": "人無。欲與空王為弟子。莫教心病最難醫。諸上座。且",
    "X72n1443_002:0739b12": "道。覓佛漢與道人。相去多少。大須分箇皂白。不可顢",
    "X72n1443_002:0739b13": "頇。何以故。祇為般若有相似底。所以道。佛祖如生冤",
    "X72n1443_002:0739b14": "家。始有學道分。汝等離了鄉土。離了師長。千山萬水",
    "X72n1443_002:0739b15": "行脚到此。專為學佛學法。為甚却道如生冤家。不見",
    "X72n1443_002:0739b16": "洞山云。擬將心意學玄宗。大似西行却向東。汝若將",
    "X72n1443_002:0739b17": "心學佛。將心學道。窮劫盡形。終不能得。不如息念忘",
    "X72n1443_002:0739b18": "慮。佛自現前。今時不得已。教人從者邊打翻那邊消",
    "X72n1443_002:0739b19": "息。要且圖箇話會。其餘有什麼交涉。諸上座。特地現",
    "X72n1443_002:0739b20": "成。擬心即差。究實而論。不落見聞窠臼。乃可歸家穩",
    "X72n1443_002:0739b21": "坐。珍重。",
    "X72n1443_002:0739b22": "示眾。信為道元功德母。信是無上佛菩提。信能速登",
    "X72n1443_002:0739b23": "解脫門。信能永離生死苦。諸上座。莫輕看者信字。法",
    "X72n1443_002:0739b24": "華會上。止得箇龍女。涅槃會上。止得箇廣額屠兒。者",
    "X72n1443_002:0739c01": "纔是直下信心底人。諸上座。還信得心麼。結制以來。",
    "X72n1443_002:0739c02": "不知各人作麼生用心。尋常參堂中。不是昏沈。便是",
    "X72n1443_002:0739c03": "掉舉。不知昏沈掉舉。就是各人安身立命之所。大須",
    "X72n1443_002:0739c04": "伶俐。慎勿虗度光陰。山僧欲與汝等商量。有話。試出",
    "X72n1443_002:0739c05": "來說看。眾無語。師云。歲月如箭。轉盼蹉跎。本分上稍",
    "X72n1443_002:0739c06": "寬緩。便容易錯過。何況日用間。一切人我是非。尚放",
    "X72n1443_002:0739c07": "不下。又爭搆得。諸上座。者事祇要各人心切。汝若心",
    "X72n1443_002:0739c08": "切。撩起便知。舉溈山在百丈。侍立次丈問。誰。山曰某",
    "X72n1443_002:0739c09": "甲。丈曰。汝撥爐中有火否。山撥之曰無火。丈躳起深",
    "X72n1443_002:0739c10": "撥得少火。舉以示之曰。汝道無。者箇聻。山便發悟。師",
    "X72n1443_002:0739c11": "云。汝看。古人何嘗有甚麼忉怛。祇要伶俐。山僧尋常",
    "X72n1443_002:0739c12": "與汝等。千說萬說。自己實見得沒傝&#;。實見得慚愧。",
    "X72n1443_002:0739c13": "諸上座。也須知些慚愧始得。下座。",
    "X72n1443_002:0739c14": "示眾。舉長沙投機頌云。今日還鄉入大門。南泉親道",
    "X72n1443_002:0739c15": "徧乾坤。法法分明皆祖父。回頭慚愧好兒孫。復舉南",
    "X72n1443_002:0739c16": "泉和頌云。今日投機事莫論。南泉不道徧乾坤。還鄉",
    "X72n1443_002:0739c17": "盡是兒孫事。祖父從來不出門。師云。據此偈意。則知",
    "X72n1443_002:0739c18": "有向上人。作麼生是向上人。古人云。有佛有法。猶是",
    "X72n1443_002:0739c19": "教跡邊事。且未是那箇消息。若論那箇消息。非智能",
    "X72n1443_002:0739c20": "知。非識能識。即今目前。直如一口氣不來。方有少分",
    "X72n1443_002:0739c21": "相應。若落意根湊泊。恰似有箇相應。總與那人懸絕。",
    "X72n1443_002:0739c22": "所以道。損法財滅功德。莫不由茲心意識。是以禪門",
    "X72n1443_002:0739c23": "了却心。頓入無生知見力。諸上座。心作麼生了。無生",
    "X72n1443_002:0739c24": "知見作麼生頓入。直須無心。者箇無心。不是造作得",
    "X72n1443_002:0740a01": "來。伶俐衲僧。纔聞恁麼說。便解打翻。如今都擬商量",
    "X72n1443_002:0740a02": "者箇無心。又爭得。永明云。若親照時。縱有佛祖玄言",
    "X72n1443_002:0740a03": "妙義。皆為魔說。汝作麼生商量。大難大難。",
    "X72n1443_002:0740a04": "示眾。探究此事。實非小緣。須要大生尊重始得。于今",
    "X72n1443_002:0740a05": "天下說法者恒河沙。悟道者如麻似粟。都認箇目前",
    "X72n1443_002:0740a06": "昭昭靈靈底。古人喚作驢前馬後漢。諸上座。大須知",
    "X72n1443_002:0740a07": "痛癢始得。長沙云。目前無一法。當處亦無人。蕩蕩金",
    "X72n1443_002:0740a08": "剛體。非妄亦非真。於此直下窺得。便乃坐斷聞見。萬",
    "X72n1443_002:0740a09": "法平沈。淨躶躶絕承當。赤灑灑無回互。汝若踏著恁",
    "X72n1443_002:0740a10": "麼田地。便自解作活計。作麼生解作活計。聻。云何要",
    "X72n1443_002:0740a11": "作活計。聻。古人大有榜樣在。曹山辭洞山。洞云。子向",
    "X72n1443_002:0740a12": "什麼處去。曹云。不變異處去。洞云。不變異處。豈有去",
    "X72n1443_002:0740a13": "耶。曹云。去亦不變異。此是第一箇解作活計底榜樣。",
    "X72n1443_002:0740a14": "藥山坐石上。石頭云。子在此作什麼。山云。一物也不",
    "X72n1443_002:0740a15": "為。頭云。恁麼則閒坐也。山云。若閒坐即為也。此是第",
    "X72n1443_002:0740a16": "二箇解作活計底榜樣。諸上座。還曾恁麼作活計也",
    "X72n1443_002:0740a17": "未。山僧今日。為汝再流通箇消息。且不論遠。就是目",
    "X72n1443_002:0740a18": "今父母所生底身。一二歲時。見聞具足。六根怡然。心",
    "X72n1443_002:0740a19": "境一如。有眼如不見。有耳如不聞。六用閑閑。正恁麼",
    "X72n1443_002:0740a20": "時。十成完具。漸漸長大。便生愛惡等情。從生至老。迷",
    "X72n1443_002:0740a21": "而不返。且道。過在什麼處。難道彼時便沒有麼。諸上",
    "X72n1443_002:0740a22": "座。終日隨聲逐色。總是步步踏著。若不一回打翻。要",
    "X72n1443_002:0740a23": "且無汝作活計處。大眾作麼生。良久豎拂子云。箇中",
    "X72n1443_002:0740a24": "若了全無事。體用何妨分不分。復以拂子擊案下座。",
    "X72n1443_002:0740b01": "示眾。古人道。莫繫念。念成生死河。輪迴六趣海。無見",
    "X72n1443_002:0740b02": "出長波。六祖大師亦云。前念後念今念。念念相續不",
    "X72n1443_002:0740b03": "斷。名為繫縛。於諸法上念念不住。即無縛也。所以離",
    "X72n1443_002:0740b04": "念法門。最尊最貴最第一。惟佛一人乃稱離念。不見",
    "X72n1443_002:0740b05": "道。悟無念法者。萬法盡通。悟無念法者。見諸佛境界。",
    "X72n1443_002:0740b06": "悟無念法者。至佛地位。汝若不是實落到恁麼田地。",
    "X72n1443_002:0740b07": "他時後日。決定自信不及。為甚如此。祇為汝胡孫子",
    "X72n1443_002:0740b08": "不曾死。脚跟終不點地。從上諸祖。全推此著。譬若大",
    "X72n1443_002:0740b09": "火聚。無汝近傍處。無汝依倚處。若不如是。總要柰何",
    "X72n1443_002:0740b10": "不得。雖然如此。猶是與得底人說。若不打翻父母未",
    "X72n1443_002:0740b11": "生前面目。真實去處。尚且懡[怡-台+羅]。汝又作麼生下手。所",
    "X72n1443_002:0740b12": "以千疑萬疑。祇是一疑。千關萬關。祇是一關。者一疑",
    "X72n1443_002:0740b13": "破。則千疑萬疑俱破。者一關透。則千關萬關俱透。諸",
    "X72n1443_002:0740b14": "上座。作麼生是者一關。聻。良久云。喚作竹篦則觸。不",
    "X72n1443_002:0740b15": "喚作竹篦則背。不得有語。不得無語。汝等諸人著眼。",
    "X72n1443_002:0740b16": "示眾。此宗難得其妙。切須子細用心。未有天生彌勒。",
    "X72n1443_002:0740b17": "自然釋迦。就是再來底人。也要用心一番。方纔了得。",
    "X72n1443_002:0740b18": "所以道。惟人自肎乃方親。但是言教體。貼自己隱微。",
    "X72n1443_002:0740b19": "終是難過。須實實落落。到那田地。纔肯放心。纔得箇",
    "X72n1443_002:0740b20": "休歇。就是見處的確。言句上理會得恰好。亦止得一",
    "X72n1443_002:0740b21": "半。惟實落到處却難。百丈云。見與師齊。減師半德。見",
    "X72n1443_002:0740b22": "過於師。方堪傳受。諸上座。又作麼生。於今人不能了",
    "X72n1443_002:0740b23": "得。病在甚處。病在認目前昭昭靈靈以為是。不知昭",
    "X72n1443_002:0740b24": "昭靈靈。乃是緣境而有。玄沙云。若昭昭靈靈是汝真",
    "X72n1443_002:0740c01": "實。為什麼瞌睡時。不成昭昭靈靈。若捨此。又是箇黑",
    "X72n1443_002:0740c02": "漆桶。打在無見無聞窟裏。縱然不涉兩途。和合得箇",
    "X72n1443_002:0740c03": "不思議。猶是生死岸頭事。諸上座。古人見性。如十日",
    "X72n1443_002:0740c04": "竝照。總不是者箇道理。舉無著禪師。往五臺禮文殊。",
    "X72n1443_002:0740c05": "遇一老翁。問云。近自何來。著云南方。翁云。南方佛法",
    "X72n1443_002:0740c06": "如何住持。著云。末法比丘少奉戒律。翁云。多少眾。著",
    "X72n1443_002:0740c07": "云。或三百或五百。著却問。此間佛法如何住持。翁云。",
    "X72n1443_002:0740c08": "龍蛇混雜。凡聖同居。著云。多少眾。翁云。前三三後三",
    "X72n1443_002:0740c09": "三。著不省。翁拈玻璃盞問云。南方還有者箇麼。著云。",
    "X72n1443_002:0740c10": "無。翁云。尋常將什麼喫茶。著無對。辭出。翁令童子相",
    "X72n1443_002:0740c11": "送。著問童子。前三三後三三。是多少。童子召大德。著",
    "X72n1443_002:0740c12": "應諾。童云。是多少。著始悟彼翁蓋即文殊也。乃稽首",
    "X72n1443_002:0740c13": "童子。乞一偈而別。師云。前三三後三三。既領略不得。",
    "X72n1443_002:0740c14": "玻璃盞話。又當面錯過。童子一召之際。依舊貪觀天",
    "X72n1443_002:0740c15": "上月。失却手中珠。後參仰山。始得契悟。常充典座。文",
    "X72n1443_002:0740c16": "殊現於粥鑊上。著以攪竹篦便打云。文殊自文殊。文",
    "X72n1443_002:0740c17": "喜自文喜。那裏落節。向者裏拔本。諸上座。丈夫自有",
    "X72n1443_002:0740c18": "冲霄志。不向如來行處行。汝各人都是丈夫。也有志",
    "X72n1443_002:0740c19": "氣。祇如自朝至暮。饑來便食。渴來便飲。何等自由。乃",
    "X72n1443_002:0740c20": "至迎賓待客。敘寒道溫。一般快利。不曾分毫計較。為",
    "X72n1443_002:0740c21": "什麼問著本分事。即便突然。汝道。病在什麼處。就似",
    "X72n1443_002:0740c22": "有人。問我手中是甚麼。明明白白。是箇拂子。却放下",
    "X72n1443_002:0740c23": "另討一箇祗對。便遠了。哩。所以得底人。更不如何若",
    "X72n1443_002:0740c24": "何。併絕咽喉。直下無第二人。不見曹山四禁偈云。莫",
    "X72n1443_002:0741a01": "行心處路。不挂本來衣。何須正恁麼。切忌未生時。正",
    "X72n1443_002:0741a02": "與山僧昨日那五問。意旨彷彿。恁麼田地。豈是汝言",
    "X72n1443_002:0741a03": "句到得。就是言句到得。意還未到。何況言句尚未到。",
    "X72n1443_002:0741a04": "汝擬向什麼處著。大難大難。",
    "X72n1443_002:0741a05": "示眾。倐忽又是半月。敢問諸上座。本分事作麼生。流",
    "X72n1443_002:0741a06": "光似電。瞬息不停。切須痛念生死。不可逐樂過時。大",
    "X72n1443_002:0741a07": "眾試自揣看。生死作麼生了。雪巖問高峯云。日間浩",
    "X72n1443_002:0741a08": "浩地。作得主麼。峯云。作得主。夜間睡夢時。作得主麼。",
    "X72n1443_002:0741a09": "峯云。作得主。正睡著無夢無想無見無聞。主在什麼",
    "X72n1443_002:0741a10": "處。峯直得無言可措。諸上座。無夢無想。無見無聞。畢",
    "X72n1443_002:0741a11": "竟主在什麼處。山僧常道。有三箇關頭。人多以無夢",
    "X72n1443_002:0741a12": "無想無見無聞時作主難。日間浩浩地作主易。不知",
    "X72n1443_002:0741a13": "日間浩浩地儘難作主。哩。于今人。不過從五蘊身田",
    "X72n1443_002:0741a14": "中。認著箇能見能聞底。便道是。者喚作弄胡孫子。一",
    "X72n1443_002:0741a15": "朝鼓破了。胡孫子走了。便不知怎麼下落。大凡聰明",
    "X72n1443_002:0741a16": "人。看些古人語句。便似容易得很。便道。日用間隨處",
    "X72n1443_002:0741a17": "拈來皆是。把洞山麻三觔。雲門乾矢橛。趙州庭前栢",
    "X72n1443_002:0741a18": "樹子。和會將來。便道無有不是。也須分箇真偽始得。",
    "X72n1443_002:0741a19": "洞山云。我尋常以心中之眼。觀之又觀。始辨真偽。大",
    "X72n1443_002:0741a20": "眾。且莫容易。却又不是艱難。向那裏尋求得底。除却",
    "X72n1443_002:0741a21": "目前。亦非別有。者裏畢竟作麼生。雲門云。直得乾坤",
    "X72n1443_002:0741a22": "大地。無絲毫過患。猶是轉句。不見一色。始是半提。更",
    "X72n1443_002:0741a23": "須知有向上全提時節。麻三觔。乾矢橛。庭前柏樹子。",
    "X72n1443_002:0741a24": "狗子無佛性等話。正是者箇消息。切莫草草。末法將",
    "X72n1443_002:0741b01": "來。人多不圖實落。各處叢林。住住。學些見識。一部五",
    "X72n1443_002:0741b02": "燈會元。不難領會。本分事却實實了不得。難道自己",
    "X72n1443_002:0741b03": "不明白麼。祇是勝負心。拍盲承當過去。自悞悞人。所",
    "X72n1443_002:0741b04": "以真修行人。名聞利養。一切不顧。只要自家實實了",
    "X72n1443_002:0741b05": "得。不拘歲月。不辭勞苦。你看古人。難道根器都是下",
    "X72n1443_002:0741b06": "劣。都不像得今人。汾陽參了七十一員善知識。後見",
    "X72n1443_002:0741b07": "首山。方大徹去。難道他從前不會禪不會道。還有什",
    "X72n1443_002:0741b08": "麼佛法他不曉得。為甚見了首山。方道萬古碧潭空",
    "X72n1443_002:0741b09": "界月。再三撈摝始應知。就是圓悟者樣人。在五祖處。",
    "X72n1443_002:0741b10": "也有十年方纔心不異緣。今人爭得容易。大眾著實",
    "X72n1443_002:0741b11": "努力纔好。復云。山僧福薄。自來只喜退步。今日既在",
    "X72n1443_002:0741b12": "此提持箇事。已說不得了。但一切餘事。須仗大眾出",
    "X72n1443_002:0741b13": "力。叢林原沒有什麼爾我。都是一般。就堂中堂外。也",
    "X72n1443_002:0741b14": "沒有分別。但堂中為一眾標榜。都要規矩森嚴。山僧",
    "X72n1443_002:0741b15": "最不喜人閒談。三箇五箇聚在一處。說幾句話。便是",
    "X72n1443_002:0741b16": "一炷香。日子有多少長。就是堂外。也須切戒各人。自",
    "X72n1443_002:0741b17": "有本等職事。須出一片至誠。精勤做去。難道各人自",
    "X72n1443_002:0741b18": "家住靜。不精勤做得麼。飯自家會熟。菜自家會長麼。",
    "X72n1443_002:0741b19": "山僧自小。也是住靜。日間不過閑得一炷香。般柴運",
    "X72n1443_002:0741b20": "水。燒鍋掘地。那一件事。不是自己。于今叢林。一人當",
    "X72n1443_002:0741b21": "一件職事。極好埋頭修行。山僧恨不得混在眾中。埋",
    "X72n1443_002:0741b22": "頭修行。極是有趣。極是安閒。真淨云。浮生惟有僧無",
    "X72n1443_002:0741b23": "事。悟得真乘老更閒。世間惟有解修行底。越老越閒。",
    "X72n1443_002:0741b24": "不似俗人一生奔奔波波。到後來總倚靠不得。大眾",
    "X72n1443_002:0741c01": "無非多生修來。今生得為衲子。在此箇門中。知有此",
    "X72n1443_002:0741c02": "箇大事。須要乘時精進。早求解脫。莫待他時。悔之無",
    "X72n1443_002:0741c03": "及。中峯云。一箇主人翁既失。百千皮袋子難醫。珍重。",
    "X72n1443_002:0741c04": "示眾。毫釐繫念。三途業因。瞥爾情生。萬劫覊鎖。諸上",
    "X72n1443_002:0741c05": "座。趁好色力。各各討箇入路。得箇入路。還要有箇出",
    "X72n1443_002:0741c06": "身始得。者不是輕易得底。再三撈摝。方纔了當。趙州",
    "X72n1443_002:0741c07": "十八歲上。便解破家散宅。尚且云。除二時粥飯。是雜",
    "X72n1443_002:0741c08": "用心處。于今人怎容易搆得。然雖如此。者箇事也甚",
    "X72n1443_002:0741c09": "明白。不見僧問慈明。如何是古佛家風。明云。銀蟾初",
    "X72n1443_002:0741c10": "出海。何處不分明。高峯頌云。銀蟾出海照無私。處處",
    "X72n1443_002:0741c11": "分明是阿誰。覿面不須重問訊。隨教日炙與風吹。直",
    "X72n1443_002:0741c12": "下曉得。又何消說。如或未然。切莫瞞却自己。昔湛堂",
    "X72n1443_002:0741c13": "語大慧云。杲上座。我者裏禪。你都會得。叫你說也說",
    "X72n1443_002:0741c14": "得。叫你答話也答得。叫你拈古作頌也拈頌得。祇是",
    "X72n1443_002:0741c15": "欠者一解在。你若不得者一解。在我方丈裏。有禪。纔",
    "X72n1443_002:0741c16": "出去。便沒了。惺惺時有禪。睡著便沒了。如何抵敵得",
    "X72n1443_002:0741c17": "生死。大慧云。正是某甲疑處。你看。古人多少實落。渠",
    "X72n1443_002:0741c18": "當時未見圓悟。諸方那一箇不肯他。祇是自不肯甘",
    "X72n1443_002:0741c19": "心。諸上座。各各求箇自己甘心。生死到來。方有把柄。",
    "X72n1443_002:0741c20": "為甚如此。為他得底人。二六時中。總沒有空過底時",
    "X72n1443_002:0741c21": "節。當時香林在雲門十八年。門每日喚他。一日省得",
    "X72n1443_002:0741c22": "了。門云。我從今後。不喚你也。他後來却云。我四十年。",
    "X72n1443_002:0741c23": "方纔打成一片。涌泉亦云。汝等諸人。莫開大口。老僧",
    "X72n1443_002:0741c24": "四十九年。猶有走作。你看。古人都是實落行將去。不",
    "X72n1443_002:0742a01": "圖明得便了。就是山僧自小。便曉得二三十年。方纔",
    "X72n1443_002:0742a02": "休歇得下。所以古人道。明道者多。行道者少。于今假",
    "X72n1443_002:0742a03": "知識。徧滿天下。便是明得底也少。直饒你有箇入處。",
    "X72n1443_002:0742a04": "正好修行。正好親近善知識。涌泉又云。學道人大須",
    "X72n1443_002:0742a05": "識乾。識若不乾。敢保輪迴去在。敢保啼哭有日在。于",
    "X72n1443_002:0742a06": "今人。纔嗅著些子。便自掉頭不顧。不知他生死作麼",
    "X72n1443_002:0742a07": "生了。哩。諸上座。努力向前。切莫空過。趙州云。佛之一",
    "X72n1443_002:0742a08": "字。吾不喜聞。佛之一字尚不喜聞。還更有什麼可雜",
    "X72n1443_002:0742a09": "用心處。莫見世間少年利根。做得快便。便道。佛法祇",
    "X72n1443_002:0742a10": "是如此。不知他夙生也苦心過來。若是中下之機。畢",
    "X72n1443_002:0742a11": "竟要看箇話頭。行而參坐而究。縱然今生不得悟。來",
    "X72n1443_002:0742a12": "生出頭。亦不費力。總是各人要生死心切始得。珍重。",
    "X72n1443_002:0742a13": "示眾。若真修道人。不見世間過。若見他人非。自非却",
    "X72n1443_002:0742a14": "是左。他非我不非。我非自有過。但自却非心。打除煩",
    "X72n1443_002:0742a15": "惱破。憎愛不關心。長伸兩脚臥。六祖大師恁麼語話。",
    "X72n1443_002:0742a16": "雖則平白。其實正是向上人底行履。不似今人掠虗",
    "X72n1443_002:0742a17": "道理上。簇花簇錦。有什麼難。尋常憎愛是非底心。容",
    "X72n1443_002:0742a18": "易消遣不得。達磨初祖云。外息諸緣。內心無喘。心如",
    "X72n1443_002:0742a19": "牆壁。方可入道。二祖安心之後。纔對他說。豈更別有。",
    "X72n1443_002:0742a20": "祇是圖箇實落。于今勿論內心無喘。祇如外息諸緣",
    "X72n1443_002:0742a21": "一句作麼生。目前山河大地。明暗色空。外既有境。則",
    "X72n1443_002:0742a22": "內必有心。心境相對。動輙傷鋒。須是知有底人。方纔",
    "X72n1443_002:0742a23": "在者裏。平帖帖地。不犯絲毫頭手脚。若未到者田地。",
    "X72n1443_002:0742a24": "也勉強不得。待你覺照將來。早是錯過了也。咦。一得",
    "X72n1443_002:0742b01": "無心便道情。六門休歇不勞形。有緣不是予朋友。無",
    "X72n1443_002:0742b02": "用雙眉却弟兄。良久云。已過不可得常思。於後念念",
    "X72n1443_002:0742b03": "圓明者。都為他得底人。方解與麼話。不然。纔有所重。",
    "X72n1443_002:0742b04": "便成窠臼。須是轉轆轆地始得。",
    "X72n1443_002:0742b05": "示眾。僧問。心地無非自性戒。如何是自性戒。師云。今",
    "X72n1443_002:0742b06": "日有居士。從泊頭來。進云。戒光從口出。如何是戒光。",
    "X72n1443_002:0742b07": "師云。好大雨。進云。破戒之人。為甚不墮地獄。師云。無",
    "X72n1443_002:0742b08": "孔鐵鎚。進云。恁麼則泥牛吼破天邊月。木馬騰空過",
    "X72n1443_002:0742b09": "北關。師便喝。進云。好一喝。師云。且退。僧禮拜起云。啞",
    "X72n1443_002:0742b10": "人唱罷無生曲。黑月堂前拍掌遊。師云。敗闕不少。又",
    "X72n1443_002:0742b11": "一僧纔出。師便喝。僧擬進。師云。背後有人笑你在。舉",
    "X72n1443_002:0742b12": "僧問龍牙。二鼠侵藤時如何。牙云。闍黎須有隱身處",
    "X72n1443_002:0742b13": "始得。師召大眾云。且道。如何是隱身處。昔有四兄弟。",
    "X72n1443_002:0742b14": "同得仙道。預知命盡。一箇隱在水中。一箇隱在空中。",
    "X72n1443_002:0742b15": "一箇隱在石中。一箇隱在人中。及至無常到來。隱水",
    "X72n1443_002:0742b16": "者畢竟從水而溺。隱空者從空而墮。隱石者從石而",
    "X72n1443_002:0742b17": "破。隱人中者從人中而亡。須知。者都不是隱身處。且",
    "X72n1443_002:0742b18": "作麼生纔是隱身處。又有無常捉一僧。僧懇其寬限",
    "X72n1443_002:0742b19": "七日。無常許諾。七日後復來。覓其僧竟不可得。大眾。",
    "X72n1443_002:0742b20": "還知者僧著落麼。知得者僧著落。生死到來。方纔有",
    "X72n1443_002:0742b21": "隱身之法。不然。未免手忙脚亂。此事須及時了辦。非",
    "X72n1443_002:0742b22": "力可求。非他人可代。山僧自幼學道。只是自家痛念",
    "X72n1443_002:0742b23": "生死。無計可了。後來讀壇經云。見性成佛。如釘入木。",
    "X72n1443_002:0742b24": "千方百計。祇求見性。最苦嶺南前。二三十年。無一人",
    "X72n1443_002:0742c01": "談及箇事。漫道箇事。就持戒念佛也少。山僧當此時。",
    "X72n1443_002:0742c02": "設有一人為我剖斷。便願身為牀座。身為奴僕。閱人",
    "X72n1443_002:0742c03": "頗多。竝無所遇。只是一部壇經。行坐不捨。如今得箇",
    "X72n1443_002:0742c04": "著落線索。原從者裏來。憶當時但願者事停當。便深",
    "X72n1443_002:0742c05": "山窮谷。野鹿為羣。就使在十字街頭。破衣麤飯。終日",
    "X72n1443_002:0742c06": "叫化。也都甘心。後同靈泌弟。參博山。便絕念嶺南。只",
    "X72n1443_002:0742c07": "為法字卍子。與山僧夙緣。特到博山。相覓不得。又抵",
    "X72n1443_002:0742c08": "金輪關中。一見涕淚交下。便惹起。如今首座都寺監",
    "X72n1443_002:0742c09": "寺藏主書記諸子。又得韓夫人一門信向。因緣會聚。",
    "X72n1443_002:0742c10": "偶爾成文。實非山僧初願。去年都寺到匡山時。山僧",
    "X72n1443_002:0742c11": "還遲疑未決。念大眾費了許多心力。又累承相逼。情",
    "X72n1443_002:0742c12": "詞懇至。事不獲已。似山僧素喜深隱。却疑小乘。然憶",
    "X72n1443_002:0742c13": "天台大師臨去時。眾弟子問其所證地位。大師云。吾",
    "X72n1443_002:0742c14": "不領眾。必淨六根。今損己為人。獲預五品耳。蓋菩薩",
    "X72n1443_002:0742c15": "行。實實難行。自己煩惱令其不起猶易。令他人不起",
    "X72n1443_002:0742c16": "煩惱甚難。只好隨自家力量。盡自家精神。倘能信諒。",
    "X72n1443_002:0742c17": "也斷不致孤負而已。山僧初到此時。聞麗首座云。如",
    "X72n1443_002:0742c18": "今只是揉爛其心始得。山僧銘入心髓。得首座恁麼",
    "X72n1443_002:0742c19": "不惜勤苦。山僧也合[拚-ㄙ+ㄊ]一副心力。大家鼓舞。但一切",
    "X72n1443_002:0742c20": "外務。多病之人。却難照管。全仗大眾幇扶。此是十方",
    "X72n1443_002:0742c21": "叢林。原不分內外。坐禪底坐禪。行行底行行。也都是",
    "X72n1443_002:0742c22": "一般。如今都道。坐禪底高。行行底低。一箇知隨便。沒",
    "X72n1443_002:0742c23": "人肯做。可笑得很。難道行行底真箇便低麼。雪峯飯",
    "X72n1443_002:0742c24": "頭。溈山典座。千古景仰。雲門法眼兩宗。都從雪峯出",
    "X72n1443_002:0743a01": "來。溈山便出箇仰山。是什麼人。却肯當飯頭當典座。",
    "X72n1443_002:0743a02": "大菩薩隱在眾中。行行底極多。若者些子人我。都忘",
    "X72n1443_002:0743a03": "不得。還說什麼大事。自今以後。大眾須放出一片公",
    "X72n1443_002:0743a04": "心。莫分彼此。莫分高下。努力向前。同報釋迦老子恩",
    "X72n1443_002:0743a05": "德一場。也非分外。山僧與大眾。住此將半年。四月又",
    "X72n1443_002:0743a06": "到。結制在邇。須是事事料理妥當始得。大眾。叢林規",
    "X72n1443_002:0743a07": "矩。決定要行。不可徒有其名。山僧今晚。不惜剖肝瀝",
    "X72n1443_002:0743a08": "膽。向大眾說。大眾須要共體此心。便是戒之一事。甚",
    "X72n1443_002:0743a09": "不可忽。于今末法。比不得上古。若只圖向上之名。其",
    "X72n1443_002:0743a10": "實所行不及中下。何等可恥。目見頹風。益當防慎。就",
    "X72n1443_002:0743a11": "是傅大士臨寂。囑其子普建普成二法師亦曰。謹防",
    "X72n1443_002:0743a12": "三業。莫道三歲孩兒也恁麼道得。空開大口。菑田無",
    "X72n1443_002:0743a13": "一簣之功。鐵圍受百刑之痛。久立珍重。",
    "X72n1443_002:0743a14": "示眾。無量妙法門。參禪第一義。若真師子兒。不入他",
    "X72n1443_002:0743a15": "群隊。諸上座。若論超生死捷徑。惟有此宗。其餘俱是",
    "X72n1443_002:0743a16": "方便。汝試反覆思惟。畢竟是箇什麼。嘗見有種人。不",
    "X72n1443_002:0743a17": "明心地。祇就道理上。東安西排。學者不成。學那不就。",
    "X72n1443_002:0743a18": "到底落得一空。汝但向心地上。討得箇入路。久久自",
    "X72n1443_002:0743a19": "然脫落。何不上早勞苦一番。直待眼光落地時。只是",
    "X72n1443_002:0743a20": "隻落湯螃蠏。遲了也。佛說人命在一呼吸間。汝等於",
    "X72n1443_002:0743a21": "今。刻刻甘心死得去便罷。若未能死得去。便須急急",
    "X72n1443_002:0743a22": "覓箇方便。高峯云。但將箇無滋味話頭。蘊之於懷。行",
    "X72n1443_002:0743a23": "而參坐而究。自然有箇入路。亦不是別討道理。止貴",
    "X72n1443_002:0743a24": "言下知歸。切須大家打起精神看。什麼處有疑。祇管",
    "X72n1443_002:0743b01": "疑將去。大疑大悟。小疑小悟。不疑不悟。古人者話。決",
    "X72n1443_002:0743b02": "定不錯。汝但自己揣量。畢竟到底如何發付。莫要放",
    "X72n1443_002:0743b03": "過者便是疑。不必另作計較。山僧常時聞諸禪人道。",
    "X72n1443_002:0743b04": "疑情如何發得起。如何發不起。只管向話頭上覓道",
    "X72n1443_002:0743b05": "理。籌度大覺。好笑。疑之一字。切之別名耳。總是生死",
    "X72n1443_002:0743b06": "心切。便自起疑。疑來疑去。自然有箇時節。若泛泛過",
    "X72n1443_002:0743b07": "日。不實用心。待他自悟。決無此理。諸上座。趁早著力。",
    "X72n1443_002:0743b08": "昔有商人。同一比丘入海。遇一惡龍。興大風浪。向商",
    "X72n1443_002:0743b09": "人言。但將者比丘與我便了。此我夙生之師。不肯教",
    "X72n1443_002:0743b10": "我修行。致我受此業報。痛苦無量。心甚恨之。山僧今",
    "X72n1443_002:0743b11": "日至誠相告。信也由汝。不信也由汝。他時後日。却怨",
    "X72n1443_002:0743b12": "山僧不得。若道我真師子兒。不入者箇群隊。也須實",
    "X72n1443_002:0743b13": "到恁麼田地。黑面老子惡辣。不准汝口說。便是黃面",
    "X72n1443_002:0743b14": "老子慈悲。也不曾准汝口說在。珍重。",
    "X72n1443_002:0743b15": "示眾。諸上座。三界塵勞如海闊。無古無今鬧聒聒。盡",
    "X72n1443_002:0743b16": "向自家心念生。一念不生都解脫。既由自己又何難。",
    "X72n1443_002:0743b17": "成佛無勞一指彈。恁麼看來。容易得很。然雖如是。也",
    "X72n1443_002:0743b18": "要是箇人始得。古人又道。瞥起一念是境。但無一念。",
    "X72n1443_002:0743b19": "便是境亡心自滅。無復可追尋。若夙生有善根者。聞",
    "X72n1443_002:0743b20": "恁麼說。直下便了。其或鈍根。反覆看他。畢竟是什麼",
    "X72n1443_002:0743b21": "道理。此事祇要疑。所以高峯云。只要惺惺著意疑。疑",
    "X72n1443_002:0743b22": "到情忘心絕處。金烏夜半掣天飛。諸上座。祇是汝自",
    "X72n1443_002:0743b23": "家底。縱然不悟。也寸步不曾離。珍重。",
    "X72n1443_002:0743b24": "示眾。佛法在什麼處。在穿衣喫飯處。般柴運水處。迎",
    "X72n1443_002:0743c01": "賓送客處。纔舉心動念。便不是了也。諸上座。勿向外",
    "X72n1443_002:0743c02": "求。須徹見自心實踐將去。方纔有箇著落。剃除鬚髮。",
    "X72n1443_002:0743c03": "向此門中。畢竟為箇什麼。世間人。為些小功名。尚且",
    "X72n1443_002:0743c04": "廢寢忘餐。豈況生死大事。多少在家人。聞有此事。千",
    "X72n1443_002:0743c05": "方百計。要求出離。如何出家人。終日在善知識身邊。",
    "X72n1443_002:0743c06": "千提萬提。反不將為事。凡人未有生而知之者。總要",
    "X72n1443_002:0743c07": "心切明明白白。偏汝搆不得。過在於何。過在汝縱逸。",
    "X72n1443_002:0743c08": "即有時觸著。轉眼消滅。依舊業識茫茫。如此等甚多。",
    "X72n1443_002:0743c09": "不似上古純素真切。聞得便信得。信得便行得。箇箇",
    "X72n1443_002:0743c10": "出家。便以此為急。千山萬水。訪尋有道。祇求決了箇",
    "X72n1443_002:0743c11": "事。決不遊州獵縣。片衣口食。虗度光陰。諸上座。此事",
    "X72n1443_002:0743c12": "大不容易。汝若貢高我慢。祇障礙得汝自己。山僧自",
    "X72n1443_002:0743c13": "小。便明此事。常去禮下於人。縱有說不相干底。我亦",
    "X72n1443_002:0743c14": "禮拜。何以故。我求決了我底事。管他是不是作麼。如",
    "X72n1443_002:0743c15": "今做學人。便做出善知識樣子。生怕減了聲價一般。",
    "X72n1443_002:0743c16": "叵耐自己胸中黑漫漫地。初祖云。豈以小德小智輕",
    "X72n1443_002:0743c17": "心慢心。欲冀真乘。徒自勤苦。汝等欲做真正衲子。勿",
    "X72n1443_002:0743c18": "學時流。把者些惡知見。盡情放下。放教空蕩蕩地。纔",
    "X72n1443_002:0743c19": "好用心。纔好受得善知識鍛鍊。若不如是。大遠在。珍",
    "X72n1443_002:0743c20": "重。",
    "X72n1443_002:0743c21": "博山老和尚忌日示眾。得有因兮事有由。山僧自小。",
    "X72n1443_002:0743c22": "便知有箇事。十四歲見壇經。已識自己面目。便不向",
    "X72n1443_002:0743c23": "外馳逐。惟有宗門巴鼻。尚未了得。及參石壓笋斜出。",
    "X72n1443_002:0743c24": "崖懸花倒生語。始得撇脫。特恨彼時嶺南無善知識。",
    "X72n1443_002:0744a01": "無可證據。己巳年。度嶺去博山見先師。先師亦不曾",
    "X72n1443_002:0744a02": "向我說一箇元字脚。一日拈倒騎牛入佛殿語。問山",
    "X72n1443_002:0744a03": "僧。山僧呈偈云。貪程不覺曉。愈求愈轉渺。相逢正是",
    "X72n1443_002:0744a04": "渠。纔是猶顛倒。蟻子牽大磨。石人撫掌笑。別是活生",
    "X72n1443_002:0744a05": "機。不落宮商調。先師云。太麤生。山僧云。假使大了當",
    "X72n1443_002:0744a06": "人。向和尚作麼生開口。先師顧視良久云。何消說。山",
    "X72n1443_002:0744a07": "僧於此。洞見先師為人處。庚午四月。山僧辭先師。先",
    "X72n1443_002:0744a08": "師苦留不得。囑以八月必要重來。再三相訂。不謂先",
    "X72n1443_002:0744a09": "師九月示寂。所以道。得有因兮事有由。今日者炷香。",
    "X72n1443_002:0744a10": "不敢孤負先師。良久召大眾云。先師真儀在者裏。先",
    "X72n1443_002:0744a11": "師畢竟在什麼處。以拂子作圓相云。巍巍堂堂。蓋聲",
    "X72n1443_002:0744a12": "騎色。徧界不曾藏。咦。分明祇者是太郎當。",
    "X72n1443_002:0744a13": "示眾。此事無他。在聖不增。在凡不減。祇因染淨。而有",
    "X72n1443_002:0744a14": "差別。南嶽云。一切諸法。從心想生。心若不生。法無能",
    "X72n1443_002:0744a15": "住。若達心地。所作無礙。非遇上根。宜慎辭哉。汝等但",
    "X72n1443_002:0744a16": "信自心。心外無法。一切諸法。依心建立。離心之外。實",
    "X72n1443_002:0744a17": "無可得。諸上座。但向自心一念回光。般若靈智。天然",
    "X72n1443_002:0744a18": "自照。好不省力。今時人。祇是向外馳求。覓些有依傍",
    "X72n1443_002:0744a19": "底義解。做些有捉把底工夫。以為肯綮。於本分事上。",
    "X72n1443_002:0744a20": "便黑漫漫地。誠可憐愍。此事猶如虗空。亦如身與影。",
    "X72n1443_002:0744a21": "直是無汝迴避處。何不立地搆去。良久云。分明極。復",
    "X72n1443_002:0744a22": "云。太分明極。咦。祇為分明極。翻令所得遲。珍重。",
    "X72n1443_002:0744a23": "示眾。諸上座。一月過一月。一日過一日。作麼生用心。",
    "X72n1443_002:0744a24": "須要徹首徹尾。你看。古人在者裏。坐破七箇蒲團。是",
    "X72n1443_002:0744b01": "何等用心。今人發脚參方。便想秉拂開堂。趙州道。汝",
    "X72n1443_002:0744b02": "但究理坐看。三二十年。若不會。截取老僧頭去。佛法",
    "X72n1443_002:0744b03": "無多子。久長難得人。山僧三十年前。在博山。見苦心",
    "X72n1443_002:0744b04": "參究底人尚多。如今絕不見用心。者一種用心。只是",
    "X72n1443_002:0744b05": "將心待悟。此病入了膏肓。畢生不治。大眾。切須老實",
    "X72n1443_002:0744b06": "做去。無論三二十年。就使一生不徹。亦如此做去。但",
    "X72n1443_002:0744b07": "存一副乾淨肚腸。有何相為不得。",
    "X72n1443_002:0744b08": "示眾。諸上座。莫妄想。終日學言語。逞伎倆。做頌做偈。",
    "X72n1443_002:0744b09": "在書本上討消息。有什麼益。宗門底事。若在書本上。",
    "X72n1443_002:0744b10": "三藏十二分教。豈是無言。云何達磨西來。一切掃却。",
    "X72n1443_002:0744b11": "何不直下休歇去。邇來禪道弊病。不可枚舉。有一種",
    "X72n1443_002:0744b12": "心識浩浩底。揑怪不休。惹得無限人弄業識。有一種",
    "X72n1443_002:0744b13": "專向蒲團上死坐。遏捺起滅。鬼窟裏作活計。佛眼云。",
    "X72n1443_002:0744b14": "諸方不是坐殺汝。便是走殺汝。學人大須仔細。諸上",
    "X72n1443_002:0744b15": "座。仔細討看。却是澹然無意時。好箇消息。只是你特",
    "X72n1443_002:0744b16": "地不會。開眼合眼。上單下單。畢竟是誰。還會麼。珍重。",
    "X72n1443_002:0744b17": "示眾。古人到大了當。猶自深藏丘壑。龍天推逼。方出",
    "X72n1443_002:0744b18": "為人。諸上座。步步踏實地去。有餘於己。乃可及物。不",
    "X72n1443_002:0744b19": "見陸亘大夫。問南泉云。黃梅七百人。如何不得衣鉢。",
    "X72n1443_002:0744b20": "獨盧行者得衣鉢。泉云。七百人都會佛法。惟盧行者",
    "X72n1443_002:0744b21": "不會佛法。如今衲子。無不道我會佛法。試問他一句。",
    "X72n1443_002:0744b22": "便眼睛定動。究其病處。只為強露頭角。不向脚跟下",
    "X72n1443_002:0744b23": "用工夫。所以古人道。愈退愈明。愈不會愈有力量。且",
    "X72n1443_002:0744b24": "道。不會箇什麼。汝若未到者箇田地。直饒會盡道理。",
    "X72n1443_002:0744c01": "只成箇狂人無智人去。爭解與人抽釘㧞楔。先博山",
    "X72n1443_002:0744c02": "嘗言。我過後二十年。宗風掃地。土地廟裏也上堂了",
    "X72n1443_002:0744c03": "也。當日猶意有激而言。不圖今日親見此事。可歎可",
    "X72n1443_002:0744c04": "歎。",
    "X72n1443_002:0744c05": "示眾。竹篦子因緣。極直截痛快。山僧掩關金輪時。見",
    "X72n1443_002:0744c06": "一僧端坐石上。問他做甚工夫。答云。看竹篦子。問他",
    "X72n1443_002:0744c07": "作麼生看。答云。於不明處。進前愈追。山僧向他道。汝",
    "X72n1443_002:0744c08": "却要退後看始得。且看者箇不明底。是什麼道理。渠",
    "X72n1443_002:0744c09": "於此覺有痛癢。山僧只略略點他一句。便依所說做",
    "X72n1443_002:0744c10": "去。夜半忽然有省。山僧舉芭蕉拄杖子話驗之。如何",
    "X72n1443_002:0744c11": "是汝有拄杖子。我與汝拄杖子。答云。空中掃鳥跡。如",
    "X72n1443_002:0744c12": "何是汝無拄杖子。我奪却汝拄杖子。答云。紅爐一點",
    "X72n1443_002:0744c13": "雪。豈不快哉。所以者箇事。切在得之於心。自然轉轆",
    "X72n1443_002:0744c14": "轆地。珍重。",
    "X72n1443_002:0744c15": "示眾。山僧事不獲已。住持茲山。固承宰官居士殷勤",
    "X72n1443_002:0744c16": "啟請。實亦自見十九代祖師道場。無人整頓。放心不",
    "X72n1443_002:0744c17": "下。但今草創。四事未備。大眾果以道相親。不得因澹",
    "X72n1443_002:0744c18": "薄退念。耐得澹薄。便是入道根器。山僧平昔。每祝韋",
    "X72n1443_002:0744c19": "馱菩薩。願得與世無緣。不是矯情。就令福緣具足。一",
    "X72n1443_002:0744c20": "出驚天動地。於本分事。有何交涉。即如世尊四十九",
    "X72n1443_002:0744c21": "年。三百餘會說法。無量人天得度。一場事跡。如夢如",
    "X72n1443_002:0744c22": "幻。何況世間身衣口食。豐濃受用。終歸變滅。汝等為",
    "X72n1443_002:0744c23": "生死出家。須認取箇不變滅底。六祖先期辭眾。眾皆",
    "X72n1443_002:0744c24": "悲泣。祖云。我自知去處。故向汝說。只今還有知六祖",
    "X72n1443_002:0745a01": "去處者麼。看看。",
    "X72n1443_002:0745a03": "長慶宗寶獨禪師語錄卷第二",
    "X72n1443_002:0745a05": "音釋",
    "X72n1443_002:0745a06": "哩(力忌切。音吏。語餘聲)　瀝(郎擊切。音歷。淩也)　傝&#;(上他紺切。舑去聲。下悉盍切。音靸。&#;",
    "X72n1443_002:0745a07": "惡也。一曰不謹貌)　鑊(胡郭切。音獲。釜屬)　菑(側持切。音緇。不耕田也)"
}