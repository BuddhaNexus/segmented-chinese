{
    "T24n1452_005:0432a02": "根本說一切有部尼陀那卷第五",
    "T24n1452_005:0432a04": "大唐三藏法師義淨奉　制譯",
    "T24n1452_005:0432a05": "第七子攝頌曰：",
    "T24n1452_005:0432a06": "　外道覆認衣，　　作記死時施，",
    "T24n1452_005:0432a07": "　有五種親友，　　得法獨應行。",
    "T24n1452_005:0432a08": "爾時佛在王舍城住竹林園。時摩揭陀主影",
    "T24n1452_005:0432a09": "勝大王，聞說妙法得見諦已，遂與八萬諸天",
    "T24n1452_005:0432a10": "子眾，并摩揭陀國長者、居士婆羅門等過百",
    "T24n1452_005:0432a11": "千數，於大眾中制立嚴教，擊鼓宣令普告國",
    "T24n1452_005:0432a12": "人：「不得有人輒為竊盜。若有犯者驅令出國，",
    "T24n1452_005:0432a13": "所有家資庫藏財物，悉皆給與被賊之人。」是",
    "T24n1452_005:0432a14": "時世尊，為憍薩羅國勝光大王說《少年經》，得",
    "T24n1452_005:0432a15": "調伏已，亦於國界作其嚴制：「於我國中不得",
    "T24n1452_005:0432a16": "有人輒行竊盜，如有犯者斷其命根，所有家",
    "T24n1452_005:0432a17": "資庫藏財物，悉皆給與被賊之人。」爾時群賊",
    "T24n1452_005:0432a18": "咸悉逃竄，二國中間屯營而住。摩揭陀國有",
    "T24n1452_005:0432a19": "諸商人，相隨而往憍薩羅國。到彼界已，時諸",
    "T24n1452_005:0432a20": "商主告其伴曰：「我今平安，仁可歸去。」從者去",
    "T24n1452_005:0432a21": "已，賊便遙見知無護者，便共劫奪。時諸商人",
    "T24n1452_005:0432a22": "咸悉走向憍薩羅國，投勝光王。既到王所，前",
    "T24n1452_005:0432a23": "白王曰：「大王當知，於此國界先多交易，今由",
    "T24n1452_005:0432a24": "群賊商侶不來。」時勝光王勅大將軍名毘盧",
    "T24n1452_005:0432a25": "宅迦：「卿可急往捕捉群賊，并所盜財將來見",
    "T24n1452_005:0432a26": "朕。」是時大將部領四兵，勇力軍眾象馬車步，",
    "T24n1452_005:0432a27": "往賊營處曠野林中。彼諸群賊總集險林，放",
    "T24n1452_005:0432a28": "捨兵戈分所得物。爾時將軍既遙見賊，便於",
    "T24n1452_005:0432a29": "四面周遍列軍，戰鼓纔鳴群賊驚懾，或有奔",
    "T24n1452_005:0432b01": "逃、或遭殘害、或時被殺、或復生擒，收所盜財",
    "T24n1452_005:0432b02": "并諸賊黨，還至王所啟大王曰：「此是彼賊并",
    "T24n1452_005:0432b03": "所盜財。」時勝光王告諸人曰：「汝之本物各任",
    "T24n1452_005:0432b04": "將去。」商估賈客既認物已，諸外道輩亦取自",
    "T24n1452_005:0432b05": "財及赤石染服，并將苾芻所有衣鉢。時諸苾",
    "T24n1452_005:0432b06": "芻後至王所，王曰：「仁等亦應認取衣鉢。」苾",
    "T24n1452_005:0432b07": "芻報曰：「此貨物中無我衣鉢。」王曰：「仁等豈非",
    "T24n1452_005:0432b08": "先被賊劫？」答曰：「我亦被賊。」王曰：「若無者，宜",
    "T24n1452_005:0432b09": "應喚彼外道，并將所認衣物隨來。」時彼外道",
    "T24n1452_005:0432b10": "既聞王喚，持衣即來。苾芻見衣作如是語：「此",
    "T24n1452_005:0432b11": "是我僧伽胝、此是僧脚敧。」王告外道曰：「彼是",
    "T24n1452_005:0432b12": "小賊，汝是大賊，強認他衣。」彼默無對。王言：",
    "T24n1452_005:0432b13": "「聖者！仁於衣物有記驗不？令我得知，此屬外",
    "T24n1452_005:0432b14": "道，此屬苾芻。」苾芻報曰：「我衣無記。」以緣白佛，",
    "T24n1452_005:0432b15": "佛言：「苾芻衣物應為記驗。」不知云何？佛言：「應",
    "T24n1452_005:0432b16": "為紐結或墨點淨，及餘記驗方乃持之。」",
    "T24n1452_005:0432b17": "佛在室羅伐城。有一長者，娶妻未久誕生一",
    "T24n1452_005:0432b18": "息，其妻身死更娶後妻，未久之間復生一子。",
    "T24n1452_005:0432b19": "其第二子為母所苦，於善法律情希出家，既",
    "T24n1452_005:0432b20": "出家已遊歷人間。其父後時遇遭重病，定",
    "T24n1452_005:0432b21": "知將死，命長子曰：「我所有財應作三分。」子承",
    "T24n1452_005:0432b22": "父命遂即分三。便報子言：「此是汝分用充家",
    "T24n1452_005:0432b23": "業，一分屬吾以供葬事，餘之一分與出家子。」",
    "T24n1452_005:0432b24": "便自歎曰：",
    "T24n1452_005:0432b25": "「積聚皆消散，　　崇高必墮落；",
    "T24n1452_005:0432b26": "　會合終別離，　　有命咸歸死。」",
    "T24n1452_005:0432b27": "說是語已遂即命終。其出家子聞父身亡，即",
    "T24n1452_005:0432b28": "到兄所孔懷相見，兩共哀號問訊既終。兄乃",
    "T24n1452_005:0432b29": "告曰：「父亡之日先有遺言，留一分財可宜收",
    "T24n1452_005:0432c01": "取。」苾芻念曰：「如世尊說：『死後當與此非法財。』」",
    "T24n1452_005:0432c02": "時諸苾芻以緣白佛，佛言：「凡在家者命欲終",
    "T24n1452_005:0432c03": "時有攀緣心，如是施財並宜收取，父分與財",
    "T24n1452_005:0432c04": "勿生疑慮。既受財已，於三寶中而興供養。其",
    "T24n1452_005:0432c05": "出家者臨終之日無顧戀心，若言：『我死後與。』",
    "T24n1452_005:0432c06": "者，如是之財即不應取。」",
    "T24n1452_005:0432c07": "緣處同前。有二苾芻共為親友，言談得意同",
    "T24n1452_005:0432c08": "處而居。時一苾芻人間遊行隨緣施化，於本",
    "T24n1452_005:0432c09": "房中及經行等處，忘遺衣物并齒木土屑。時",
    "T24n1452_005:0432c10": "彼親友為收舉已，遂起疑心即往白佛，佛言：",
    "T24n1452_005:0432c11": "「收取無犯。然而親友有其五種。云何為五？一",
    "T24n1452_005:0432c12": "者相愛，二者心喜，三者師長，四者得意，五者",
    "T24n1452_005:0432c13": "彼聞用物情生悅樂。如斯五種聽許收用。」",
    "T24n1452_005:0432c14": "緣處同前。時有長者，娶妻未久誕生一女，年",
    "T24n1452_005:0432c15": "既長大便捨俗累，於佛法中而為出家。時屬",
    "T24n1452_005:0432c16": "飢儉乞求難得，巡門乞食漸至父家，父見女",
    "T24n1452_005:0432c17": "來即前問曰：「聖女！爾於今者云何濟命？」便報",
    "T24n1452_005:0432c18": "父曰：「乞食巡門實誠難得，雖經辛苦亦不充",
    "T24n1452_005:0432c19": "虛，飢火所燒甚難堪忍。」父聞斯語慘然不悅，",
    "T24n1452_005:0432c20": "便告女曰：「爾若在家不出家者，設無憐愛終",
    "T24n1452_005:0432c21": "須供給；從今已往每日可來家中受食。」既受",
    "T24n1452_005:0432c22": "請已，便於他日復將一伴來詣父舍，受其請",
    "T24n1452_005:0432c23": "食，父報女言：「我今無力能濟二人，宜可獨來",
    "T24n1452_005:0432c24": "而取於食。」女報父言：「世尊不許一女獨行，佛",
    "T24n1452_005:0432c25": "若許者不遭斯苦。」時苾芻尼具以上事白諸",
    "T24n1452_005:0432c26": "苾芻，苾芻以緣白佛，佛言：「若時飢儉乞求難",
    "T24n1452_005:0432c27": "得不充濟者，聽苾芻尼從眾乞法，於父母舍",
    "T24n1452_005:0432c28": "而作往還。應如是乞，敷座席鳴揵稚，言白",
    "T24n1452_005:0432c29": "既周，尼眾集已，時乞法尼先從上座次第禮",
    "T24n1452_005:0433a01": "僧，於眾首前合掌恭敬蹲踞而住，應如是乞：",
    "T24n1452_005:0433a02": "『大德尼僧伽聽！我苾芻尼某甲，今逢儉歲飲",
    "T24n1452_005:0433a03": "食難得，若無飲食不能存濟。我某甲今從尼",
    "T24n1452_005:0433a04": "僧伽，乞於親族邊作往還住止羯磨。願尼僧",
    "T24n1452_005:0433a05": "伽與我某甲於親族邊作往還住止羯磨，是",
    "T24n1452_005:0433a06": "能愍者願哀愍故。』第二、第三亦如是說，羯磨",
    "T24n1452_005:0433a07": "白二准此應作，如百一中說。",
    "T24n1452_005:0433a08": "若苾芻尼，大眾為作與諸俗親往還羯磨竟，",
    "T24n1452_005:0433a09": "此苾芻尼得獨行無犯，往親族家隨意而食。",
    "T24n1452_005:0433a10": "復至豐時即不應往，如獨往者得越法罪。」",
    "T24n1452_005:0433a11": "第八子攝頌曰：",
    "T24n1452_005:0433a12": "　賒取他衣去，　　及為他和市，",
    "T24n1452_005:0433a13": "　不高下買衣，　　應二三酬價。",
    "T24n1452_005:0433a14": "緣處同前。時有苾芻，於俗人處賒買他衣，將",
    "T24n1452_005:0433a15": "至寺內遂即身亡。時彼衣主既聞消息，急詣",
    "T24n1452_005:0433a16": "寺中告諸人曰：「某甲苾芻今何所在？」苾芻答",
    "T24n1452_005:0433a17": "曰：「彼已身死。」衣主告曰：「彼於我處賒取衣來，",
    "T24n1452_005:0433a18": "今可還直。」苾芻報曰：「仁今可去，詣彼屍林，隨",
    "T24n1452_005:0433a19": "索衣直。」衣主報曰：「所有衣鉢仁等共分，遣向",
    "T24n1452_005:0433a20": "林中從屍索債，如何釋子欺誑於人。」時諸苾",
    "T24n1452_005:0433a21": "芻以緣白佛，佛言：「苾芻身死，所有衣鉢，應還",
    "T24n1452_005:0433a22": "衣價。」復有苾芻，於俗人處賒取貴衣，乃至苾",
    "T24n1452_005:0433a23": "芻身亡之後，是時衣主來至寺中問言：「某甲",
    "T24n1452_005:0433a24": "苾芻今何所在？」答曰：「彼已身亡。」衣主告曰：「其",
    "T24n1452_005:0433a25": "人我處賒取衣來。」時諸苾芻還將本衣却付，",
    "T24n1452_005:0433a26": "衣主報言：「彼所將物是貴價衣，今此相還全",
    "T24n1452_005:0433a27": "無所直。」時諸苾芻不知云何？以緣白佛，佛言：",
    "T24n1452_005:0433a28": "「應隨現前所有之物可充衣價。應告彼言：『其",
    "T24n1452_005:0433a29": "人已死，現有斯物，今以相還宜生歡喜。』」時有",
    "T24n1452_005:0433b01": "二居士共為交易，一人問曰：「此衣幾價？」衣主",
    "T24n1452_005:0433b02": "答曰：「二十迦利沙波拏。」買衣人曰：「我今酬",
    "T24n1452_005:0433b03": "汝十迦利沙波拏。」時鄔波難陀來至其所，彼",
    "T24n1452_005:0433b04": "之二人作如是念：「諸大苾芻出言決定，我等",
    "T24n1452_005:0433b05": "宜應請斷其價。」二人共問鄔波難陀：「大德！此",
    "T24n1452_005:0433b06": "之衣物價直幾多？」是時鄔波難陀私問一人：",
    "T24n1452_005:0433b07": "「汝欲買衣？為當賣衣？」答言：「我買。」鄔波難陀報",
    "T24n1452_005:0433b08": "曰：「此衣價直二十迦利沙波拏。」又問第二：",
    "T24n1452_005:0433b09": "「汝欲賣衣？」報言：「我賣。」鄔波難陀報曰：「此衣可",
    "T24n1452_005:0433b10": "直四十迦利沙波拏。」二人交易，賣索四十，",
    "T24n1452_005:0433b11": "買酬二十，因致紛諍。買衣人曰：「我於和市人",
    "T24n1452_005:0433b12": "邊聞直二十。」衣主復云：「我於和市人邊聞直",
    "T24n1452_005:0433b13": "四十。」互相謂曰：「我等二人共於一處聽其斷",
    "T24n1452_005:0433b14": "價，兩種不同，定是彼人故為鬪亂。」諸苾芻聞",
    "T24n1452_005:0433b15": "已白佛，佛言：「凡諸苾芻，不應為他俗人斷價，",
    "T24n1452_005:0433b16": "亦復不應於交易處輒論貴賤如和市法。若",
    "T24n1452_005:0433b17": "有犯者得惡作罪。」時諸苾芻欲買衣服高下",
    "T24n1452_005:0433b18": "酬價，俗人報曰：「我是小興生人，仁等乃是大",
    "T24n1452_005:0433b19": "興生人。」時諸苾芻以緣白佛，佛言：「苾芻不應",
    "T24n1452_005:0433b20": "酬價高下，若諸苾芻欲買衣者，應令俗人酬",
    "T24n1452_005:0433b21": "其買價。若無俗人，應可二三得自酬價，過此",
    "T24n1452_005:0433b22": "酬者得惡作罪。」",
    "T24n1452_005:0433b23": "第九子攝頌曰：",
    "T24n1452_005:0433b24": "　果樹差修理，　　四種不應分，",
    "T24n1452_005:0433b25": "　果熟現前分，　　觀時莫諠戲。",
    "T24n1452_005:0433b26": "爾時佛在王舍城。時頻毘娑羅王，以一千",
    "T24n1452_005:0433b27": "根菴沒羅林施與僧伽。時諸苾芻雖取果食",
    "T24n1452_005:0433b28": "不令看守，遂致摧折而便荒穢。頻毘娑羅王",
    "T24n1452_005:0433b29": "見林摧折，問左右曰：「此菴沒羅林是誰園樹？」",
    "T24n1452_005:0433c01": "大臣答曰：「此是大王先以千株菴沒羅樹施",
    "T24n1452_005:0433c02": "與苾芻僧伽，僧伽食已而不看守，因即摧殘",
    "T24n1452_005:0433c03": "致斯荒穢，然諸聖者曾不修理。」時諸苾芻",
    "T24n1452_005:0433c04": "以緣白佛，佛言：「於寺基業不應棄捨，大眾應",
    "T24n1452_005:0433c05": "差守園之人令其修理。」時守園人遂安籬柵，",
    "T24n1452_005:0433c06": "計諸果樹分布與人，於樹根下而嚼齒木、或",
    "T24n1452_005:0433c07": "時漱口、或洗手面濯足浣衣。是時林樹被溉",
    "T24n1452_005:0433c08": "灌已，枝葉滋榮果實豐熟。有眾多客苾芻",
    "T24n1452_005:0433c09": "來告舊人曰：「美果新熟仁應惠我。」舊人答曰：",
    "T24n1452_005:0433c10": "「我等已分，仁何得食？」報言：「此是軌範師分、此",
    "T24n1452_005:0433c11": "是親教師分、此同親教師分、此同軌範師分。」",
    "T24n1452_005:0433c12": "時諸苾芻以緣白佛，佛言：「有四種物皆不應",
    "T24n1452_005:0433c13": "分。云何為四？一者四方僧物，二者窣覩波",
    "T24n1452_005:0433c14": "物，三者眾家病藥，四者寺資產物。若有違者",
    "T24n1452_005:0433c15": "得惡作罪。此等諸果應行與僧。」時有賊來偷",
    "T24n1452_005:0433c16": "果，世尊告曰：「大眾應差守護園人。」既受差已",
    "T24n1452_005:0433c17": "專為守護，因斯闕食，佛言：「更別差人應早食",
    "T24n1452_005:0433c18": "已替彼令食。」如世尊說：「菴沒羅果分與眾僧。」",
    "T24n1452_005:0433c19": "時守園人平等分與，其果有蟲。佛言：「應審觀",
    "T24n1452_005:0433c20": "察，蟲者簡却，先作淨已然後行之。」諸苾芻等",
    "T24n1452_005:0433c21": "淨果之時，高聲諠戲口出涎唾灒污其果，佛",
    "T24n1452_005:0433c22": "言：「不得諠雜，應聖默然而為觀察。若諠鬧者",
    "T24n1452_005:0433c23": "得惡作罪。」",
    "T24n1452_005:0433c24": "第十子攝頌曰：",
    "T24n1452_005:0433c25": "　無淨人自行，　　自取不應食，",
    "T24n1452_005:0433c26": "　不選開其病，　　結界證耕人。",
    "T24n1452_005:0433c27": "如世尊說：「菴沒羅果應行與僧。」不知誰應合",
    "T24n1452_005:0433c28": "行？佛言：「令淨人行。若無淨人，應使求寂。求",
    "T24n1452_005:0433c29": "寂無者，先作淨已苾芻受取，應可自行。」如世",
    "T24n1452_005:0434a01": "尊說：「差守園人令其守護。」淨人求寂纔去之",
    "T24n1452_005:0434a02": "後，眾鳥咸來啄損其果，佛言：「應以樹葉蓋覆。",
    "T24n1452_005:0434a03": "淨人求寂事畢還來，宜應指示。」時六眾苾芻",
    "T24n1452_005:0434a04": "次差守園，簡取美好菴沒羅果，持至住處受",
    "T24n1452_005:0434a05": "已而食。時諸苾芻互相謂曰：「美好之果久不",
    "T24n1452_005:0434a06": "見行。」報曰：「無可將來。咸被六眾簡取，好者持",
    "T24n1452_005:0434a07": "至住處，令他授與皆自噉食。」時諸苾芻以緣",
    "T24n1452_005:0434a08": "白佛，佛言：「不應自取而食，若有食者得惡作",
    "T24n1452_005:0434a09": "罪。」時六眾苾芻自選好者令授而食，與此與",
    "T24n1452_005:0434a10": "彼遂便鬧亂，佛言：「不應自選而食。若有食者",
    "T24n1452_005:0434a11": "得惡作罪。無犯者，若火力微應取熟者，火力",
    "T24n1452_005:0434a12": "強盛應可食生。」",
    "T24n1452_005:0434a13": "緣處同前。時諸苾芻人間遊行，遇至一村",
    "T24n1452_005:0434a14": "於中有寺，既入寺已，不見一人。舊住苾芻，先",
    "T24n1452_005:0434a15": "向晝日遊處，寺內皆空。時客苾芻自相謂曰：",
    "T24n1452_005:0434a16": "「此之空寺既無苾芻，我等豈於無界之處而",
    "T24n1452_005:0434a17": "為居住？當共結界。」先結小界。時舊苾芻遂即",
    "T24n1452_005:0434a18": "來至，客便告曰：「善來！善來具壽！仁可來此我",
    "T24n1452_005:0434a19": "為解勞。」主人報曰：「具壽！何為却與我等解勞？",
    "T24n1452_005:0434a20": "我是主人，暫向晝日閑靜之處。」客便告曰：",
    "T24n1452_005:0434a21": "「我欲結界，已於此處先結小界。」主人報曰：「我",
    "T24n1452_005:0434a22": "於此處先已結界。」彼此懷疑，為取先界？為取",
    "T24n1452_005:0434a23": "後耶？以緣白佛，佛言：「應取先界，後結不成。",
    "T24n1452_005:0434a24": "凡客苾芻至他住處，應可住經七八日已，無",
    "T24n1452_005:0434a25": "人來者，應共結界。若異此者得惡作罪。」",
    "T24n1452_005:0434a26": "緣處同前。有一苾芻住阿蘭若處，有二耕",
    "T24n1452_005:0434a27": "人共為鬪諍，遂以身手互相捶打。時此二人",
    "T24n1452_005:0434a28": "便以苾芻為證見者。時彼二人相牽俱至王",
    "T24n1452_005:0434a29": "所，各申道理，言有證人。令喚苾芻。苾芻既至，",
    "T24n1452_005:0434b01": "王自問曰：「此事如何？」苾芻白言：「大王！若能自",
    "T24n1452_005:0434b02": "立要契如轉輪王者，我能白王。」王然其契。苾",
    "T24n1452_005:0434b03": "芻答曰：「此二鬪人，更互相瞋，俱行拳棒。」王",
    "T24n1452_005:0434b04": "既聞已二皆與罪，苾芻告曰：「大王！何故行罰？",
    "T24n1452_005:0434b05": "向者立要如轉輪王行化於世。」王曰：「輪王如",
    "T24n1452_005:0434b06": "何行化？」答曰：「夫輪王者，止其無益，令行有益。」",
    "T24n1452_005:0434b07": "王曰：「若如是者，二俱有犯，各與輕罰，兩皆釋",
    "T24n1452_005:0434b08": "放。」是時二人各生嫌恨。時諸苾芻以緣白佛，",
    "T24n1452_005:0434b09": "佛言：「有鬪打者，苾芻不應在傍看住。若見",
    "T24n1452_005:0434b10": "諍者急捨而去，如不去者得惡作罪。」",
    "T24n1452_005:0434b11": "尼陀那別門第五總攝頌曰：",
    "T24n1452_005:0434b12": "　菩薩像供養，　　吉祥大眾食；",
    "T24n1452_005:0434b13": "　大會草稕居，　　集僧鳴大鼓。",
    "T24n1452_005:0434b14": "第一子攝頌曰：",
    "T24n1452_005:0434b15": "　聽為菩薩像，　　復許五種旗；",
    "T24n1452_005:0434b16": "　為座置尊儀，　　鐵竿隨意所。",
    "T24n1452_005:0434b17": "緣處同前。若佛世尊自居眾首為上座者，便",
    "T24n1452_005:0434b18": "有威肅眾皆嚴整，世尊不在即無上事。是時",
    "T24n1452_005:0434b19": "給孤獨長者來至佛所，禮雙足已退坐一面，",
    "T24n1452_005:0434b20": "而白佛言：「我今欲作贍部影像，唯願聽許。」佛",
    "T24n1452_005:0434b21": "言：「應作。」欲安幡蓋，佛言：「隨意。」時彼長者不",
    "T24n1452_005:0434b22": "知欲造何幡？佛言：「有五種旗幡：謂師子幡、莫",
    "T24n1452_005:0434b23": "羯羅幡、龍幡、揭路荼幡、牛王幡。」長者復請為",
    "T24n1452_005:0434b24": "贍部影像作座，佛言：「可作。」又作鐵竿而懸旗",
    "T24n1452_005:0434b25": "幡，佛言：「應作。」",
    "T24n1452_005:0434b26": "第二子攝頌曰：",
    "T24n1452_005:0434b27": "　供養菩薩像，　　并作諸瓔珞，",
    "T24n1452_005:0434b28": "　塗香及車輿，　　作傘蓋旗幡。",
    "T24n1452_005:0434b29": "緣處同前。給孤獨長者白佛言：「豈非佛為菩",
    "T24n1452_005:0434c01": "薩時廣作供養？」佛言：「如是。」「我今欲為贍部影",
    "T24n1452_005:0434c02": "像隨意供養。」佛言：「應作。」「世尊為菩薩時著諸",
    "T24n1452_005:0434c03": "瓔珞？」佛言：「如是。」「我今欲為贍部影像作諸瓔",
    "T24n1452_005:0434c04": "珞。」佛言：「隨意，唯除脚玔耳璫，餘皆任作。」「我",
    "T24n1452_005:0434c05": "今欲作磨香塗香拭佛手足。」佛言：「應作。」「佛為",
    "T24n1452_005:0434c06": "菩薩時乘輿出入或乘御車，我今欲作輦輿。」",
    "T24n1452_005:0434c07": "佛言：「應作。」復言：「為菩薩時常持傘蓋隨從幡",
    "T24n1452_005:0434c08": "旗，我今欲為影像作其傘蓋并造諸幡。」佛言：",
    "T24n1452_005:0434c09": "「應作。」「菩薩在家常著花鬘瓔珞以為嚴飾，我",
    "T24n1452_005:0434c10": "今亦作用莊嚴像。」佛言：「如是種種莊飾之具，",
    "T24n1452_005:0434c11": "我皆聽作。」",
    "T24n1452_005:0434c12": "第三子攝頌曰：",
    "T24n1452_005:0434c13": "　吉祥并供養，　　花鬘及香合，",
    "T24n1452_005:0434c14": "　諸人大集時，　　晝開門夜閉。",
    "T24n1452_005:0434c15": "爾時給孤獨長者請世尊曰：「佛為菩薩時，一",
    "T24n1452_005:0434c16": "切大眾以吉祥事恭敬供養。佛若聽者，我於",
    "T24n1452_005:0434c17": "贍部像前，為吉祥事并設供養。」佛言：「隨意應",
    "T24n1452_005:0434c18": "作。」「我今復欲作頂上鬘及諸香合供贍部像。」",
    "T24n1452_005:0434c19": "佛言：「應作。」長者言：「我因贍部像莊嚴寺宇。」時",
    "T24n1452_005:0434c20": "諸苾芻彩畫其寺，以諸香泥花鬘燒香末香，",
    "T24n1452_005:0434c21": "奏諸鼓樂廣設供養。時眾人等見此希奇生",
    "T24n1452_005:0434c22": "未曾有，共相謂曰：「此之住處極妙莊嚴。」時諸",
    "T24n1452_005:0434c23": "苾芻見人鬧亂晝日閉門，俗人見已便起譏",
    "T24n1452_005:0434c24": "嫌云：「障生善。」以緣白佛，佛言：「若有鼓樂為供",
    "T24n1452_005:0434c25": "養時，晝日開門至夜宜閉。」",
    "T24n1452_005:0434c26": "第四子攝頌曰：",
    "T24n1452_005:0434c27": "　大眾集會食，　　薜舍佉月生，",
    "T24n1452_005:0434c28": "　香臺五六年，　　並應為大會。",
    "T24n1452_005:0434c29": "爾時給孤獨長者設供養時，眾多苾芻等七眾",
    "T24n1452_005:0435a01": "俱集。長者見已生大歡喜，作如是念：「如世尊",
    "T24n1452_005:0435a02": "說：『苾芻！有五種時施。云何為五？一者於客來",
    "T24n1452_005:0435a03": "人及將行者而為給施。二者於病人及瞻病",
    "T24n1452_005:0435a04": "者而行給施。三者於飢儉年及在險路而行",
    "T24n1452_005:0435a05": "給施。四者若得新穀新果及新節歲，先於持",
    "T24n1452_005:0435a06": "戒有德為供給已後當自食。五者若遇風雨",
    "T24n1452_005:0435a07": "寒雪之時，應持餅粥麨及諸漿往施眾僧，勿",
    "T24n1452_005:0435a08": "令聖者冒涉艱辛，受我飲食安樂而住。』我今",
    "T24n1452_005:0435a09": "見此苾芻、苾芻尼、鄔波索迦、鄔波斯迦，遠來",
    "T24n1452_005:0435a10": "至此疲於道路。若佛聽者，我當為此而設大",
    "T24n1452_005:0435a11": "會。」即往佛所禮雙足已，在一面坐白佛言：「世",
    "T24n1452_005:0435a12": "尊！如佛所說有五種時施，廣如上說。由觀",
    "T24n1452_005:0435a13": "菩薩大會供養四方人眾悉皆雲集行路辛",
    "T24n1452_005:0435a14": "苦，若佛聽者我當設供。」佛言：「隨意應作。」長者",
    "T24n1452_005:0435a15": "遂設無遮大會。",
    "T24n1452_005:0435a16": "爾時長者白佛言：「我今更設大會。」佛言：「應作。」",
    "T24n1452_005:0435a17": "長者白佛：「菩薩生時是何月日？」佛告長者：「薜",
    "T24n1452_005:0435a18": "舍佉月日月圓時是我生日。」「我今欲作生日",
    "T24n1452_005:0435a19": "大會。」佛言：「應作。」「我今欲為贍部影像而作香",
    "T24n1452_005:0435a20": "臺。」佛言：「應作。」「世尊為菩薩時經於幾歲而除",
    "T24n1452_005:0435a21": "頂髻？」佛言：「五歲。」「我今欲作五歲大會。」佛言：",
    "T24n1452_005:0435a22": "「應作。」「世尊菩薩於幾歲時重立頂髻？」佛言：「六",
    "T24n1452_005:0435a23": "歲。」餘如前說。「世尊我欲為作贍部影像作佛",
    "T24n1452_005:0435a24": "陀大會。」佛言：「應作。」",
    "T24n1452_005:0435a25": "第五子攝頌曰：",
    "T24n1452_005:0435a26": "　大會為草稕，　　不應雜亂坐，",
    "T24n1452_005:0435a27": "　應打揵稚鼓，　　告時令普知。",
    "T24n1452_005:0435a28": "給孤獨長者設大會時，六大都城並皆雲集。",
    "T24n1452_005:0435a29": "時諸苾芻亦復來至，由斯席薦並皆闕少，佛",
    "T24n1452_005:0435b01": "言：「長者！應結草稕隨時坐食。」苾芻食已不收",
    "T24n1452_005:0435b02": "而去，以緣白佛，佛言：「苾芻食了應收草稕舉",
    "T24n1452_005:0435b03": "置一邊，方隨意去，若作佛陀會已應須棄之。」",
    "T24n1452_005:0435b04": "時諸苾芻不依大小，越其次第相雜而坐，令",
    "T24n1452_005:0435b05": "行食者久延時節，或時食竟更有人來失其",
    "T24n1452_005:0435b06": "時候，佛言：「應告時至。」雖告時至，眾鬧不聞，世",
    "T24n1452_005:0435b07": "尊告曰：「應打揵稚。」猶尚不聞，佛言：「應可吹螺",
    "T24n1452_005:0435b08": "并復擊鼓。」然未普聞，佛言：「打大鍾鼓。」佛令打",
    "T24n1452_005:0435b09": "鼓，打三下已即便長打，諸有病者及授事人",
    "T24n1452_005:0435b10": "致有闕乏，佛言：「應待病人請得食已，并授事",
    "T24n1452_005:0435b11": "人食竟然後長打，若不爾者得越法罪。」",
    "T24n1452_005:0435b12": "第六子攝頌曰：",
    "T24n1452_005:0435b13": "　集僧鳴大鼓，　　供了去幢幡；",
    "T24n1452_005:0435b14": "　若多獲珍寶，　　隨應悉分與。",
    "T24n1452_005:0435b15": "如世尊說：「應打揵稚及吹雙螺者。」雖如是作",
    "T24n1452_005:0435b16": "猶不普聞，佛言：「應打大鼓令響普聞，為大會",
    "T24n1452_005:0435b17": "時遠近咸集。」設會雖竟人猶不散，世尊告曰：",
    "T24n1452_005:0435b18": "「應除供養所設幢幡，時眾見已自然散去。」作",
    "T24n1452_005:0435b19": "此會時苾芻僧眾多獲珍財，不知云何？佛言：",
    "T24n1452_005:0435b20": "「據合得者，先從上座乃至行末，隨其大小准",
    "T24n1452_005:0435b21": "法平分。」時諸苾芻猶自紛擾，佛言：「眾若多者，",
    "T24n1452_005:0435b22": "應可千人與其一分各自分之，或復百人、或",
    "T24n1452_005:0435b23": "二十人乃至十人而為一分，令自分取。」鄔波",
    "T24n1452_005:0435b24": "離白佛言：「十人分中若一身死，亡人之分誰",
    "T24n1452_005:0435b25": "合得耶？」佛言：「若十人內已分衣竟，亡人之分",
    "T24n1452_005:0435b26": "應入僧伽。如其未分，九人合得，多亦准斯。」尼",
    "T24n1452_005:0435b27": "陀那了。",
    "T24n1452_005:0435b28": "根本說一切有部尼陀那卷第五"
}