{
    "X26n0530_001:0739c03": " 刻般若心經疏詒謀鈔跋",
    "X26n0530_001:0739c05": "詒謀鈔。宋孤山圓師。釋自撰般若心經疏。其書研精",
    "X26n0530_001:0739c06": "發微。使經疏旨益彰彰焉。誠有益於物也。然疏已久",
    "X26n0530_001:0739c07": "行。而其鈔未流。學者憾之。近吾　靈空和尚。嘗為之",
    "X26n0530_001:0739c08": "較正。且加訓點。劂生請鍥諸梓。就予需跋語。予雖不",
    "X26n0530_001:0739c09": "文。隨喜其成。遂書卑云。",
    "X26n0530_001:0739c10": "享保己亥年五月天台沙門智空謹書",
    "X26n0530_001:0739c16": "般若心經疏詒謀鈔(有引)",
    "X26n0530_001:0739c19": "序曰此經理幽辭要中庸子嘗以三觀義疏之愚恐",
    "X26n0530_001:0739c20": "後昆惑疏之之言於是作鈔以翼之號詒謀焉。",
    "X26n0530_001:0739c21": "釋疏為二初題目二初標總題。標題尚簡止取四",
    "X26n0530_001:0739c22": "字為疏別目疏者疏通經義也并序者顯疏中有序",
    "X26n0530_001:0739c23": "也。",
    "X26n0530_001:0739c24": "二顯述者孤山所居之處也住錢唐二湖之西北孤",
    "X26n0530_001:0740a01": "絕峙於水中而不與眾山連接世謂之孤山也沙門",
    "X26n0530_001:0740a02": "釋者沙門云息惡號也釋者具云釋迦此翻能仁姓",
    "X26n0530_001:0740a03": "也外道有號沙門者稱釋以簡之釋種有不出家者",
    "X26n0530_001:0740a04": "稱沙門以簡之兼稱之旨也又此方古者皆隨師姓",
    "X26n0530_001:0740a05": "如支遁本姓關既從支法領出家因姓支也道安嘗",
    "X26n0530_001:0740a06": "謂既皆依佛出家宜同佛姓自是沙門皆稱釋氏及",
    "X26n0530_001:0740a07": "阿含經後至果有四河入海無復本名四姓出家同",
    "X26n0530_001:0740a08": "稱釋氏之說故知道安深識冥符聖典智圓名也字",
    "X26n0530_001:0740a09": "無外不知何許人既養疾孤山遂以標其所住姓徐",
    "X26n0530_001:0740a10": "氏自號中庸子作中庸子傳三篇以見意嘗慨此經",
    "X26n0530_001:0740a11": "三觀之義明道若昧故後生日誦其語而不知之因",
    "X26n0530_001:0740a12": "撰斯疏一日而就且曰冀後世有達如智者章安者",
    "X26n0530_001:0740a13": "疏之則吾之言期灰滅今有述者事不得已也吾豈",
    "X26n0530_001:0740a14": "好名哉譬若幻人撰幻疏訓幻眾以修學吾不得其",
    "X26n0530_001:0740a15": "是□高下矣即大宋天禧元年歲次丁巳秋九月十",
    "X26n0530_001:0740a16": "一日也述者鄭康成云述謂訓其義也樂記曰知禮",
    "X26n0530_001:0740a17": "樂之情者能作識禮樂之文者能述。",
    "X26n0530_001:0740a18": "二本文二初總序二初廣序教法旨趣二初明文字",
    "X26n0530_001:0740a19": "能顯二初正明至道觀照般若也真空實相般若也",
    "X26n0530_001:0740a20": "名說文字般若也理智一如本無名說眾生不覺須",
    "X26n0530_001:0740a21": "立其名字以詮辨假言說以識知是故文字能詮其",
    "X26n0530_001:0740a22": "二也。",
    "X26n0530_001:0740a23": "二繇下結示繇自也由不覺故自是以般若之名名",
    "X26n0530_001:0740a24": "於無名之觀照廣略之說說於無說之實相。",
    "X26n0530_001:0740b01": "二既下示廣略被機二初通序廣略二初明廣略理",
    "X26n0530_001:0740b02": "等三初明教異由機利鈍者此約得悟為機利根聞",
    "X26n0530_001:0740b03": "略說則悟鈍根待廣說方解若約聞持為機則利根",
    "X26n0530_001:0740b04": "能持廣鈍根但持略非今意也詳略者詳則六百卷",
    "X26n0530_001:0740b05": "略則一十四行詳謂審說亦廣也。",
    "X26n0530_001:0740b06": "二譬下寄喻顯理筌蹄喻廣略教魚兔喻真空理莊",
    "X26n0530_001:0740b07": "子云筌者所以在魚也得魚而忘筌蹄者所以在兔",
    "X26n0530_001:0740b08": "也得兔而忘蹄言者所以在意也得意而忘言注云",
    "X26n0530_001:0740b09": "筌魚笱(音拘)蹄兔置(音嗟)也說文作[(ㄇ@(企止))/弟]",
    "X26n0530_001:0740b10": "三若下悟者一如二十萬頌者頌有四種一名阿耨",
    "X26n0530_001:0740b11": "窣覩婆頌此不問長行與偈但數字滿三十二即為",
    "X26n0530_001:0740b12": "一偈二名伽陀此云諷頌或名直頌謂以偈說法非",
    "X26n0530_001:0740b13": "頌長行舊云孤起是也三名祇夜此云應頌舊云重",
    "X26n0530_001:0740b14": "頌四名蘊駄南此云集施頌謂以少言攝集多義施",
    "X26n0530_001:0740b15": "他誦持今云二十萬頌葢阿耨窣覩婆頌也十四行",
    "X26n0530_001:0740b16": "者古經以一十七字為行也後世變亂制度或增或",
    "X26n0530_001:0740b17": "減非多非少者以所悟真空無廣略故。",
    "X26n0530_001:0740b18": "二然下明廣略教等謂非但所詮一如只約能詮其",
    "X26n0530_001:0740b19": "義亦等故不可於廣略二教起優劣心也文為三初",
    "X26n0530_001:0740b20": "約法雙標圓音四辨也雅誥廣略也雅正也誥覺也",
    "X26n0530_001:0740b21": "以廣略教覺悟眾生令歸正道也爰曰也相去聲視",
    "X26n0530_001:0740b22": "也異宜者彼鈍宜廣此利宜略實下此略則但指本",
    "X26n0530_001:0740b23": "根彼廣則具論枝末俱談一樹也故云相攝。",
    "X26n0530_001:0740b24": "二彼則下舉喻雙釋毛目綱領者舉衣網為喻也毛",
    "X26n0530_001:0740c01": "謂衣之毛目謂網上之目綱謂網上之繩領謂衣上",
    "X26n0530_001:0740c02": "之領毛者古以獸皮為衣如狐裘羔裘之屬是故下",
    "X26n0530_001:0740c03": "雙釋六百卷廣說如備談毛目十四行略說如舉綱",
    "X26n0530_001:0740c04": "領俱是談其衣網故示毛目不為煩陳綱領不為寡。",
    "X26n0530_001:0740c05": "三二涂下指同雙結二涂謂廣略相埒者以彼廣談",
    "X26n0530_001:0740c06": "只是委示今經三科因緣四諦境智之法耳故文雖",
    "X26n0530_001:0740c07": "廣略義則相等涂音圖道路也與塗途同禮記作涂",
    "X26n0530_001:0740c08": "埒音劣等也馬遷史云吳諸候也以即山鑄錢富埒",
    "X26n0530_001:0740c09": "天子一味下同歸熟蘇一味亦是同歸真空一味也。",
    "X26n0530_001:0740c10": "二至下別歎今經二初正歎二初舉玄旨歎初二句",
    "X26n0530_001:0740c11": "歎用次二句歎宗後四句歎體由遣著故知果成由",
    "X26n0530_001:0740c12": "智果成故空理顯此其次第也蕩滌羣疑者謂外道",
    "X26n0530_001:0740c13": "諸見三教凡聖圓內外凡若了空相眾惑皆蕩開濟",
    "X26n0530_001:0740c14": "正理者中道真空名為正理部既帶二稍通通真及",
    "X26n0530_001:0740c15": "以但中今從正意及利根說則正理唯圓豈止下歎",
    "X26n0530_001:0740c16": "宗也由圓照故能見能知抑語辭也迷不二故為生",
    "X26n0530_001:0740c17": "悟不二故為佛迷悟雖異不二理同無首下歎體也",
    "X26n0530_001:0740c18": "圓空之理無始無終故迎之不見其首隨之不見其",
    "X26n0530_001:0740c19": "後豈可以凡夫偏小心思言議也杳深也朕直引反",
    "X26n0530_001:0740c20": "兆也。",
    "X26n0530_001:0740c21": "二苦下舉經文歎苦厄空故無可度菩提空故無可",
    "X26n0530_001:0740c22": "得經云度一切苦厄得阿耨菩提者蓋以無度名度",
    "X26n0530_001:0740c23": "無得名得耳。",
    "X26n0530_001:0740c24": "二可下結歎反本等者復本性之徑路也以十四行",
    "X26n0530_001:0741a01": "攝彼六百非要如何前陣者言其勇也喻破迷之勝",
    "X26n0530_001:0741a02": "上歎生善下歎滅惡。",
    "X26n0530_001:0741a03": "二敢下序撰疏所宗二初示所宗率循也台崕者山",
    "X26n0530_001:0741a04": "也以上應台星故名天台指智者所住也龍樹即付",
    "X26n0530_001:0741a05": "法藏第十三祖以去佛逾遠學路不一諸宗詭雜故",
    "X26n0530_001:0741a06": "龍樹作大智度論釋摩訶般若經大明中道之義名",
    "X26n0530_001:0741a07": "法性宗焉於後秦世教流此土北齊慧文依論立觀",
    "X26n0530_001:0741a08": "口授南岳傳智者故三觀之學大行於華夏矣故智",
    "X26n0530_001:0741a09": "者所說法門悉是開張龍猛之義耳發揮者謂發越",
    "X26n0530_001:0741a10": "揮散此經深理要文也。",
    "X26n0530_001:0741a11": "二庶下明利物庶幸也詒遺也厥其也謂遺其後世",
    "X26n0530_001:0741a12": "法子法孫修道之善謀也俾使也室心也白道也心",
    "X26n0530_001:0741a13": "虗則體道上句出毛詩下句出莊子者矣語辭也。",
    "X26n0530_001:0741a14": "五蘊皆空者本唯一空迷成五蘊如由眼病見空有",
    "X26n0530_001:0741a15": "華華處空處曾無二相簡異偏淺者藏通觀空別觀",
    "X26n0530_001:0741a16": "次第此三偏說不稱本性悉名為淺此即下智冥於",
    "X26n0530_001:0741a17": "境義通五即既約破死的在分極相似但破分段不",
    "X26n0530_001:0741a18": "得名為度一切苦然度苦之義亦通五即名字解了",
    "X26n0530_001:0741a19": "二死一心本無所有豈非度一切耶二死者界內有",
    "X26n0530_001:0741a20": "分段生死界外有變易生死金口謂黃金色身口業",
    "X26n0530_001:0741a21": "所宣也四門謂空有兩亦雙非異名召理者如華嚴",
    "X26n0530_001:0741a22": "名法界方等名解脫大品名佛母法華名一乘涅槃",
    "X26n0530_001:0741a23": "名佛性今經名蘊空皆召於無名之理也多在空門",
    "X26n0530_001:0741a24": "者以亦有四門正在空耳問何文明四門耶答色不",
    "X26n0530_001:0741b01": "異空空門也空不異色有門也色即是空空即是色",
    "X26n0530_001:0741b02": "即兩亦雙非門也是空是色即兩亦色空遮色空色",
    "X26n0530_001:0741b03": "遮空即雙非而正為談空蕩著故云多在空門般若",
    "X26n0530_001:0741b04": "翻智慧者祕密與多含此無并順古生善故不翻奘",
    "X26n0530_001:0741b05": "師立五例般若可翻而存梵者為生善故大論云般",
    "X26n0530_001:0741b06": "若尊重智慧輕薄不可以輕代重而有三種者準般",
    "X26n0530_001:0741b07": "若論有五種三如今文四相應般若亦名般若伴即",
    "X26n0530_001:0741b08": "與智相應同時心王心所皆名般若五者眷屬般若",
    "X26n0530_001:0741b09": "亦名般若境即與智同時五蘊能與般若而為眷屬",
    "X26n0530_001:0741b10": "故攝此二歸觀照中一家宗塗多者束為三少者開",
    "X26n0530_001:0741b11": "為三俾三一互融歸一心故生死此岸謂理等四即",
    "X26n0530_001:0741b12": "煩惱中流謂分真四十一位無明未盡也涅槃彼岸",
    "X26n0530_001:0741b13": "妙覺究竟也亦應近取分真為彼岸須存兩意方盡",
    "X26n0530_001:0741b14": "經旨方寸者俗書說人之心藏唯方一寸正法念經",
    "X26n0530_001:0741b15": "云心如蓮華開合提謂經云心如帝王皆肉團心也",
    "X26n0530_001:0741b16": "問經云依般若故心無罣礙是則約法解心其義甚",
    "X26n0530_001:0741b17": "便何以約喻釋耶答約法義通廣略皆爾約喻義局",
    "X26n0530_001:0741b18": "局在略文局親通疎思之可解訓法訓常各含教行",
    "X26n0530_001:0741b19": "理三義謂教行理俱可軌俱不易也一切賢聖等者",
    "X26n0530_001:0741b20": "無為是一賢解則淺聖證則深故有差別般若是一",
    "X26n0530_001:0741b21": "法者即實相般若問下恐皆空之言濫於偏小故須",
    "X26n0530_001:0741b22": "簡擇文中先對三藏小簡次對通別簡具法是俗者",
    "X26n0530_001:0741b23": "謂本具百界三千也不動是中者荊谿云心性不動",
    "X26n0530_001:0741b24": "假立中名遠近巧拙等者十界為遠六界為近藏析",
    "X26n0530_001:0741c01": "空通即空界內巧拙也別次第圓不次第外巧拙也",
    "X26n0530_001:0741c02": "前三不具法唯圓即具法與奪而言者與其生空之",
    "X26n0530_001:0741c03": "稱奪其法空之名此乃半與半奪若全奪則皆無尚",
    "X26n0530_001:0741c04": "受變易生死故全與則皆有已破分段假實故正以",
    "X26n0530_001:0741c05": "空中破著者夫三諦圓融無時不爾隨機破病用有",
    "X26n0530_001:0741c06": "不同如如意珠具寶瑩圓體常無減點以示人或言",
    "X26n0530_001:0741c07": "其瑩或言其圓或言具寶般若論空點其無也心珠",
    "X26n0530_001:0741c08": "理體豈爽寶圓自古人師不識大體或云般若是無",
    "X26n0530_001:0741c09": "相教或稱泯絕無寄宗或號誑相不真宗謂比華嚴",
    "X26n0530_001:0741c10": "涅槃其理猶劣執瑩非珠不知其可也今以旁正言",
    "X26n0530_001:0741c11": "之自曉進不故一家所說論其兼帶開會則優劣自",
    "X26n0530_001:0741c12": "殊圓理元同經王無別菩薩下著盡體顯顯有分極",
    "X26n0530_001:0741c13": "故有二果經云菩提薩埵依般若故乃至云究竟涅",
    "X26n0530_001:0741c14": "槃證分果也經云三世諸佛依般若故得阿耨菩提",
    "X26n0530_001:0741c15": "證極果也四用下度二死是破惡用得二果是生善",
    "X26n0530_001:0741c16": "用度二死得二果俱通分極菩提智果也涅槃斷果",
    "X26n0530_001:0741c17": "也五教下教者聖人被下之言也教傚也使人放傚",
    "X26n0530_001:0741c18": "之也熟蘇者準大經五味喻也則華嚴如乳鹿苑如",
    "X26n0530_001:0741c19": "酪方等如生蘇般若如熟蘇法華涅槃如醍醐此約",
    "X26n0530_001:0741c20": "逗機次第為言非論法體濃淡般若罽賓國人法月",
    "X26n0530_001:0741c21": "西域人竝唐時來此土通四人者為佛印可咸名佛",
    "X26n0530_001:0741c22": "說即靈鷲山者法月所翻本云一時佛在王舍大城",
    "X26n0530_001:0741c23": "靈鷲山中也。",
    "X26n0530_001:0741c24": "此經無序等者人釋藏疏皆將疏文足成三分截鶴",
    "X26n0530_001:0742a01": "續鳧難成一體分本分經經既唯正何用足之經家",
    "X26n0530_001:0742a02": "者阿難是結集經家也然此二段初是阿難記事次",
    "X26n0530_001:0742a03": "是阿難記言是知結集不出言事問撰疏者何不以",
    "X26n0530_001:0742a04": "記事為序分記言為正說分邪答此分節有何不可",
    "X26n0530_001:0742a05": "今詳疏文顯有此義初云標起即敘起也次段則顯",
    "X26n0530_001:0742a06": "云利他正說豈非分經為序正二段邪然於序中但",
    "X26n0530_001:0742a07": "是別序通序全瑩若爾何故疏文向云無序及流通",
    "X26n0530_001:0742a08": "邪答此據法月所譯顯令記事之文宜在正宗故彼",
    "X26n0530_001:0742a09": "經云爾時觀自在菩薩即從座起白佛言我欲於此",
    "X26n0530_001:0742a10": "會中說諸菩薩普徧智藏般若波羅蜜多心唯願世",
    "X26n0530_001:0742a11": "尊聽我所說爾時世尊以微妙音告觀自在言具大",
    "X26n0530_001:0742a12": "悲者聽汝所說與諸眾生作大光明此即發起序也",
    "X26n0530_001:0742a13": "經云於是觀自在蒙佛聽許佛所護念入於佛慧光",
    "X26n0530_001:0742a14": "三昧正受入此定已以三昧力行深般若波羅蜜多",
    "X26n0530_001:0742a15": "時照見五蘊自性皆空等觀文次第豈非正宗是故",
    "X26n0530_001:0742a16": "今疏不分為序若一往分文則似有二段義如向說",
    "X26n0530_001:0742a17": "觀其音聲即普門品不縱不橫者一即三故不縱三",
    "X26n0530_001:0742a18": "即一故不橫無前無後者其猶一月等現百川誰分",
    "X26n0530_001:0742a19": "前後從境得名者菩提是上求境眾生是下化境。",
    "X26n0530_001:0742a20": "但中不但中者離邊之中名為但中中即邊故名不",
    "X26n0530_001:0742a21": "但中即修般若者修三觀也。",
    "X26n0530_001:0742a22": "蘊取積聚者謂多法積聚如色有多種等陰取蓋覆",
    "X26n0530_001:0742a23": "者使真空不得顯故新舊兩翻各得一義又婆沙云",
    "X26n0530_001:0742a24": "陰是何義答聚義略義積義總義是知言陰亦有積",
    "X26n0530_001:0742b01": "聚義也今云蓋覆且取一邊初觀陰境者彼明十境",
    "X26n0530_001:0742b02": "一陰入二煩惱三病患四業相五魔事六禪定七諸",
    "X26n0530_001:0742b03": "見八上慢九二乘十菩薩陰境現觀餘九待發方觀",
    "X26n0530_001:0742b04": "全色是心者如即波是水也寧豈也中亦下淨名疏",
    "X26n0530_001:0742b05": "云菩薩以趣佛慧觀中道法性不見涅槃生死內外",
    "X26n0530_001:0742b06": "可住可在此即空二邊名中也故光明疏釋空品云",
    "X26n0530_001:0742b07": "空者空有空無兩邊清淨名之為空。",
    "X26n0530_001:0742b08": "三惑者見思塵沙無明也正在住前者即觀行相似",
    "X26n0530_001:0742b09": "也位位至義也者分修中智即行般若分破變易即",
    "X26n0530_001:0742b10": "度苦厄今觀音位居等覺則是度十地變易生死之",
    "X26n0530_001:0742b11": "苦厄。",
    "X26n0530_001:0742b12": "所以下以聖人說法不出四悉益物故適悅亦歡喜",
    "X26n0530_001:0742b13": "也應知下至則能發慧者即是境隨心轉也一對示",
    "X26n0530_001:0742b14": "至釋成者文三義二謂前二解文後一引證意唯在",
    "X26n0530_001:0742b15": "一以觀法示偏小故引中論證觀法故儆大者儆誡",
    "X26n0530_001:0742b16": "也高著者著陟慮反明也顯也凡夫小之執者凡夫",
    "X26n0530_001:0742b17": "外道及兩教小乘也偏菩薩三教也圓初心謂住前",
    "X26n0530_001:0742b18": "也心漸通泰者方等被呵雖小執漸輕而慕大彌切",
    "X26n0530_001:0742b19": "情存高下悟理何從故聞皆空之談稍除彼此之見",
    "X26n0530_001:0742b20": "對揚大法通泰可知故至法華直聞一乘即能棄小",
    "X26n0530_001:0742b21": "利根菩薩等者三教初心者轉入通別斷惑者接入",
    "X26n0530_001:0742b22": "圓教住前者進入悉由聞般若教修無所得心也存",
    "X26n0530_001:0742b23": "梵從華者西域是梵國梵天種故此方稱華夏冕服",
    "X26n0530_001:0742b24": "彩章曰華大國曰夏或謂不然者然是也恐執新翻",
    "X26n0530_001:0742c01": "以非今釋故答云吾從古翻釋義也以祖師智者用",
    "X26n0530_001:0742c02": "古翻故極隣虗者其塵至微隣於虗空名隣虗塵三",
    "X26n0530_001:0742c03": "藏有門存隣虗空門破隣虗七隣虗為一透金塵七",
    "X26n0530_001:0742c04": "透金塵為一透水塵七透水塵為一兔毛塵七兔毛",
    "X26n0530_001:0742c05": "塵為一羊毛塵七羊毛塵為一牛毛塵七牛毛塵為",
    "X26n0530_001:0742c06": "一隟中游塵還須扶習者至八地時以誓願扶餘殘",
    "X26n0530_001:0742c07": "習氣也由習故入生死由願故化有情儻知空不異",
    "X26n0530_001:0742c08": "色何須留習潤生離空有二邊者十住破有十行破",
    "X26n0530_001:0742c09": "空十向習中十地證中豈知下遮照同時即三觀圓",
    "X26n0530_001:0742c10": "融圓教初心便即修學問般若唯三教何故對示藏",
    "X26n0530_001:0742c11": "教人耶答部內說三許修學故若論蕩破尚及外道",
    "X26n0530_001:0742c12": "況藏教乎豈以所破為所說耶是知至符契者觀與",
    "X26n0530_001:0742c13": "文合如符契符者孚也徵召防偽事資中孚三代玉",
    "X26n0530_001:0742c14": "瑞漢世金竹末代從省代以書翰契者結也上古純",
    "X26n0530_001:0742c15": "質結繩執契今羌胡徵數負販記緡其遺風也文心",
    "X26n0530_001:0742c16": "彫龍曰朝市徵信則有符契券疏伐樹得根者以枝",
    "X26n0530_001:0742c17": "葉之多悉一根故去尺就寸者以丈尺之內悉是寸",
    "X26n0530_001:0742c18": "故根與寸喻識心也觀色知心者雖先示色空豈不",
    "X26n0530_001:0742c19": "知色由心變色即心乎彼明下滅後根性豈如佛世",
    "X26n0530_001:0742c20": "例餘四蘊者具談應云受不異空空不異受受即是",
    "X26n0530_001:0742c21": "空空即是受乃至識皆爾。",
    "X26n0530_001:0742c22": "分四下生起者法體本空故離諸法達空遣著得有",
    "X26n0530_001:0742c23": "果證既由空得須歎勝能各有蘊等者皆具下四段",
    "X26n0530_001:0742c24": "義也當相是空等者即諸法相是真空相猶如波相",
    "X26n0530_001:0743a01": "即是水相義均者均齊也對障下生死是動相故名",
    "X26n0530_001:0743a02": "生涅槃是靜相故稱滅煩惱染汙名垢菩提覺了名",
    "X26n0530_001:0743a03": "淨結業累縛名增解脫離縛名滅以三下述意也以",
    "X26n0530_001:0743a04": "空無二相故六竝不頗符今意者頗偏也符合也以",
    "X26n0530_001:0743a05": "論立三偏合六即但開合之殊耳既是合六為三則",
    "X26n0530_001:0743a06": "順今經三雙義也道前謂真道之前即理等四也自",
    "X26n0530_001:0743a07": "性住者在纏不染也道中者即分真也在極聖及住",
    "X26n0530_001:0743a08": "前凡夫之中間故引出者初住已上以智發理名為",
    "X26n0530_001:0743a09": "引出道後者居聖道之極故至于得果究竟顯性也",
    "X26n0530_001:0743a10": "異名也者其理本一立二種名因人有果人之性名",
    "X26n0530_001:0743a11": "為佛性果人所覺唯覺真空故真空佛性義異名異",
    "X26n0530_001:0743a12": "心體無別染位者理等四即無明惑染全在故染淨",
    "X26n0530_001:0743a13": "者無明未盡分得真智故純淨者無明究竟盡故彼",
    "X26n0530_001:0743a14": "論以染位名眾生界染淨位名菩薩界純淨位名如",
    "X26n0530_001:0743a15": "來界。",
    "X26n0530_001:0743a16": "答下六凡中人天攝藏菩薩也三科亦通佛者涅槃",
    "X26n0530_001:0743a17": "云捨無常色獲得常色乃至捨無常識獲常識樂我",
    "X26n0530_001:0743a18": "淨等皆爾此乃四德之理非聚而聚亦可名蘊央掘",
    "X26n0530_001:0743a19": "云所謂彼眼根於諸如來常具足無減修了了分明",
    "X26n0530_001:0743a20": "見乃至意根云分明知是故佛界亦有處等是故三",
    "X26n0530_001:0743a21": "科通佛也境智亦該凡者該包也至如地獄眾生亦",
    "X26n0530_001:0743a22": "有發心觀理之者文舉初後二段也其四諦因緣亦",
    "X26n0530_001:0743a23": "界界各有此皆約事非論理具互具意者此即約理",
    "X26n0530_001:0743a24": "具釋也以一界具十界故仍用四段別對亦自相收",
    "X26n0530_001:0743b01": "由互具故然此兩重總意至下別釋言不累述意乃",
    "X26n0530_001:0743b02": "常合行者照之讀者了之消者示之蘊處界者俱舍",
    "X26n0530_001:0743b03": "云愚根樂有三故說蘊處界愚者迷也佛為迷心眾",
    "X26n0530_001:0743b04": "生說五蘊則合色開心為迷色眾生說十二處則開",
    "X26n0530_001:0743b05": "色合心為俱迷者說十八界則心色俱開又對上中",
    "X26n0530_001:0743b06": "下根故說此三又為樂略樂中樂廣說三也然此三",
    "X26n0530_001:0743b07": "科等義止陳梗槩無用委談將恐此經變成名相亡",
    "X26n0530_001:0743b08": "情遣著正在斯文宗旨宜分不當瀆亂故藏師至此",
    "X26n0530_001:0743b09": "亦指對法等論今疏亦然略示名數耳合色為一者",
    "X26n0530_001:0743b10": "色是質礙之法名為色色有十四種所謂四大五根",
    "X26n0530_001:0743b11": "五塵此之十四竝是色法故云合也開心為四者謂",
    "X26n0530_001:0743b12": "受想行識也領納所緣為受受有六種謂六觸因緣",
    "X26n0530_001:0743b13": "生六受但境既有違順非違非順之別故六受亦各",
    "X26n0530_001:0743b14": "有苦受樂受不苦不樂受之異也能取所領之緣相",
    "X26n0530_001:0743b15": "名為想想有六種謂取所領六塵之相為六想也造",
    "X26n0530_001:0743b16": "作之心能起於果名為行行有六種大品經中說為",
    "X26n0530_001:0743b17": "六思思即是業謂於六想之後各起不善業善業無",
    "X26n0530_001:0743b18": "動業也了別所緣之境名為識識有六種即是六識",
    "X26n0530_001:0743b19": "若論師多云識在三心之前諸大乘經皆明識最居",
    "X26n0530_001:0743b20": "後今依經為次。",
    "X26n0530_001:0743b21": "十二處者處以生長為義謂內六根能發生六識外",
    "X26n0530_001:0743b22": "六境能牽生六識舊名十二入以涉入為義根塵相",
    "X26n0530_001:0743b23": "對則有識生識依根塵仍為能入根塵即是所入言",
    "X26n0530_001:0743b24": "十二入者從所入受名合心為一半者對蘊開心故",
    "X26n0530_001:0743c01": "此云合一謂意處心對一切法即有能知之用名之",
    "X26n0530_001:0743c02": "為意意即心王也是中除諸心數法但取心王以為",
    "X26n0530_001:0743c03": "意入故下釋云意處全也半謂法處一分心所也一",
    "X26n0530_001:0743c04": "切對意所知之法名法處法有二種攝一切法一者",
    "X26n0530_001:0743c05": "心法是中除心王但取相應諸心數法也二者非心",
    "X26n0530_001:0743c06": "法即過去未來色法及心不相應諸行及三無為法",
    "X26n0530_001:0743c07": "也今除非心法故下釋云及法處一分五根謂眼耳",
    "X26n0530_001:0743c08": "鼻舌身也五境謂色聲香味觸也身分對色能見色",
    "X26n0530_001:0743c09": "之處名眼眼是四大造色體為十色共成所謂四大",
    "X26n0530_001:0743c10": "四微身根微眼根微也身分對聲能聞聲之處名耳",
    "X26n0530_001:0743c11": "耳是四大造色亦為十色共成謂四大四微身根微",
    "X26n0530_001:0743c12": "耳根微身分對香能聞香之處名鼻鼻是四大造色",
    "X26n0530_001:0743c13": "亦為十色共成四大四微身根微鼻根微身分對味",
    "X26n0530_001:0743c14": "能知味之處名為舌舌是四大造色亦為十色所成",
    "X26n0530_001:0743c15": "四大四微身根微舌根微六分假合之體對觸能覺",
    "X26n0530_001:0743c16": "觸之處皆名為身身是四大造色但有九色所成四",
    "X26n0530_001:0743c17": "大四微身根微是為五根也。",
    "X26n0530_001:0743c18": "五境者一切對眼所見之色名為色色有二種攝一",
    "X26n0530_001:0743c19": "切色一正報可見色眾生身色青黃赤白黑色等二",
    "X26n0530_001:0743c20": "依報可見色外無知青黃赤白黑等色也一切耳所",
    "X26n0530_001:0743c21": "聞之色曰聲聲有二種攝一切聲一從正報色出聲",
    "X26n0530_001:0743c22": "眾生語言音聲也二從依報色出聲也一切對鼻所",
    "X26n0530_001:0743c23": "聞之色名香香有二種攝一切香外一切無知色眾",
    "X26n0530_001:0743c24": "生身中香臭也二依報色出香外一切無知色中所",
    "X26n0530_001:0744a01": "有香臭也一切對舌所知之色曰味味有二種攝一",
    "X26n0530_001:0744a02": "切味一正報色處味眾生身中之六味也二依報色",
    "X26n0530_001:0744a03": "處外一切無知色中所有六味也一切對身所覺之",
    "X26n0530_001:0744a04": "色名觸觸有二種攝一切觸一正報色處觸眾生身",
    "X26n0530_001:0744a05": "中冷煖澀滑等觸也二依報色處外一切無知色中",
    "X26n0530_001:0744a06": "冷煖等觸也是為五境法處一分者即法處中非心",
    "X26n0530_001:0744a07": "法也如前記。",
    "X26n0530_001:0744a08": "十八界者謂於十二更加六識言界者以種族為義",
    "X26n0530_001:0744a09": "六根為一種族同根故六境六識亦爾又眼根眼識",
    "X26n0530_001:0744a10": "色是一種族餘五例說或云界者以界別為義此十",
    "X26n0530_001:0744a11": "八法各有別體義無混濫故通受名色心俱開者開",
    "X26n0530_001:0744a12": "色為十半開心為七半七心法界中一分心所為半",
    "X26n0530_001:0744a13": "也六根界六境界分別如十二處。",
    "X26n0530_001:0744a14": "六識界者若根塵相對即有識生識以識別為義識",
    "X26n0530_001:0744a15": "依於根能識別於塵故此六通名識也眼識界者眼",
    "X26n0530_001:0744a16": "根若對色塵即生眼識眼識生時即識色塵故名眼",
    "X26n0530_001:0744a17": "識界耳識鼻識身識界例說意識界者五識生已即",
    "X26n0530_001:0744a18": "滅意為意識此意識續生意識生時即識法塵若五",
    "X26n0530_001:0744a19": "識能生意識即以前五識為根後意識為意識此意",
    "X26n0530_001:0744a20": "識滅次意識續生是則前意識生後意識如是亦說",
    "X26n0530_001:0744a21": "傳受根識之名皆以能生為根所生為識今說所生",
    "X26n0530_001:0744a22": "之識為意識界也如是三科不出色心色由心造全",
    "X26n0530_001:0744a23": "體是心當知悉由虗妄分別故有種種法生既達境",
    "X26n0530_001:0744a24": "唯心便捨外塵相從此息分別悟平等真空故於今",
    "X26n0530_001:0744b01": "經皆云無也。",
    "X26n0530_001:0744b02": "十二至凡夫者謂二因感五果三因感二果輪轉不",
    "X26n0530_001:0744b03": "窮即凡夫也一無明謂過去一切煩惱通是無明以",
    "X26n0530_001:0744b04": "過去未有智慧光明故一切煩惱得起二行從無明",
    "X26n0530_001:0744b05": "生業業即是行以善惡業能作果報故故名行也三",
    "X26n0530_001:0744b06": "識從行生垢心即父母交合初欲託胎一剎那間有",
    "X26n0530_001:0744b07": "了別之義也四名色即從結生後乃至六處支前中",
    "X26n0530_001:0744b08": "間諸位總號名色從託胎生識支後一七日名羯邏",
    "X26n0530_001:0744b09": "藍此云雜穢狀如凝蘇二七日名案部曇此云疱狀",
    "X26n0530_001:0744b10": "如瘡疱三七日名閉尸此云凝結狀如就血四七日",
    "X26n0530_001:0744b11": "名健男此云凝厚漸堅硬故五七日名鉢羅奢佉此",
    "X26n0530_001:0744b12": "云形位具諸根形四支差別故六七日名毛髮爪齒",
    "X26n0530_001:0744b13": "位有毛髮生故七七日名具根位五根圓滿故此名",
    "X26n0530_001:0744b14": "色支從羯邏藍至第五鉢羅奢佉位前雖有身根及",
    "X26n0530_001:0744b15": "意根由未有眼等四根故六處未圓皆號名色五六",
    "X26n0530_001:0744b16": "處從鉢羅奢佉位眼等諸根悉圓滿至未出胎以來",
    "X26n0530_001:0744b17": "根境識三未相和合生於觸果以前皆六處攝六觸",
    "X26n0530_001:0744b18": "由六處對六境也即從出胎後至三四歲來雖根境",
    "X26n0530_001:0744b19": "識三和合於苦樂中庸境上未能了知生於三受至",
    "X26n0530_001:0744b20": "此皆名觸也七受即從五六歲至十二三以來於三",
    "X26n0530_001:0744b21": "受境上已能了別猶未能起婬愛之心八愛即從十",
    "X26n0530_001:0744b22": "四五至十八九以來貪於種種勝妙質具及婬欲等",
    "X26n0530_001:0744b23": "境然猶未能周徧追求故不名取九取即十九二十",
    "X26n0530_001:0744b24": "以後年既長大貪欲轉盛不藉身命而無勞倦然愛",
    "X26n0530_001:0744c01": "取體同分勝劣故十有有即是業為馳求諸境起善",
    "X26n0530_001:0744c02": "惡業牽引當生三有果故十一生即從捨命結當生",
    "X26n0530_001:0744c03": "果一剎那中名生十二老死當果熟壞是為老死老",
    "X26n0530_001:0744c04": "死則生憂悲哭泣種種愁苦眾惱合集或云從生支",
    "X26n0530_001:0744c05": "後念念變異便名老死未必髮白面皺也十二因緣",
    "X26n0530_001:0744c06": "滅成聖人者若正觀諸法實相清淨則無明盡無明",
    "X26n0530_001:0744c07": "盡故行盡乃至眾苦和合皆盡若能如此正觀三世",
    "X26n0530_001:0744c08": "十二因緣發真無漏成辟支佛今達凡聖由心心如",
    "X26n0530_001:0744c09": "幻故從心所起凡聖之境一切不實故皆無也中略",
    "X26n0530_001:0744c10": "十支者謂行識名色六處觸受愛取有生也具談應",
    "X26n0530_001:0744c11": "云無行亦無行盡等厭苦斷集者苦即生死果謂觀",
    "X26n0530_001:0744c12": "八苦逼迫三相遷移等令生厭棄集謂煩惱業能招",
    "X26n0530_001:0744c13": "苦果既厭其苦必須斷集欣滅修道者滅謂二解脫",
    "X26n0530_001:0744c14": "道謂戒定慧廣之則三十七品也欲證滅果必修道",
    "X26n0530_001:0744c15": "因。",
    "X26n0530_001:0744c16": "用前至得智斷果也者猶水清則珠相自現攪水求",
    "X26n0530_001:0744c17": "之終無得理究竟亦有斷者涅槃云無上士者名無",
    "X26n0530_001:0744c18": "所斷今言有斷者由等覺後心斷微細惑則得究竟",
    "X26n0530_001:0744c19": "智也是則等覺後心名究竟斷前以下即前分四科",
    "X26n0530_001:0744c20": "對十界中以境智是佛菩薩法界也入無功用道者",
    "X26n0530_001:0744c21": "以不作意加功而自然流入故三障者報業煩惱也",
    "X26n0530_001:0744c22": "四魔者陰死煩惱天子也。",
    "X26n0530_001:0744c23": "等覺則雙照二邊者即平等俱照故云等覺也轉凡",
    "X26n0530_001:0744c24": "為聖者轉住前凡夫為分證聖人轉因為果者轉等",
    "X26n0530_001:0745a01": "覺因人為究竟果人果臝之呪螟蛉者郭璞云果臝",
    "X26n0530_001:0745a02": "細腰蜂也俗呼為蠮螉螟蛉桑蟲也果臝負螟蛉之",
    "X26n0530_001:0745a03": "子於空木中七日成其子法言云螟蛉之子殪而逢",
    "X26n0530_001:0745a04": "果臝祝曰類我類我久則肖之注云肖類也果臝遇",
    "X26n0530_001:0745a05": "螟蛉而受化久乃變成蜂耳殪於計反死也祝音呪",
    "X26n0530_001:0745a06": "詩云螟蛉有子果臝負之教誨爾子式穀似之鄭氏",
    "X26n0530_001:0745a07": "箋云式用也穀善也今有教誨萬民由善道者亦似",
    "X26n0530_001:0745a08": "果臝故今以果臝喻佛螟蛉喻眾生臝即果反咸是",
    "X26n0530_001:0745a09": "呪義者若作此釋豈唯此經顯密名呪遂知一代大",
    "X26n0530_001:0745a10": "小據佛本懷為令如佛悉可名呪從強從正且指密",
    "X26n0530_001:0745a11": "語除障名神呪者神名天心除三障見三德天然之",
    "X26n0530_001:0745a12": "理實由般若故名神呪智鑒無昧者了達無明即法",
    "X26n0530_001:0745a13": "性明故更無加過者超偏小故獨絕無倫者由無過",
    "X26n0530_001:0745a14": "所以獨絕亦是徧蕩相著無法可為倫等故也此但",
    "X26n0530_001:0745a15": "釋無等於下等字其義未明四悉謂四悉檀也悉之",
    "X26n0530_001:0745a16": "言徧檀翻為施謂以歡喜等四徧施眾生也即者",
    "X26n0530_001:0745a17": "理同故即事異故六闇禪者多增上慢文字者推功",
    "X26n0530_001:0745a18": "上人竝由不曉六而復即今以四悉橫辨六不即竪",
    "X26n0530_001:0745a19": "論於五即中一一具橫亦可以四竪收五即則名字",
    "X26n0530_001:0745a20": "歡喜觀行生善相似破惡分極入理也歡喜名神呪",
    "X26n0530_001:0745a21": "者神名不測由智見不測之理所以歡喜生善名明",
    "X26n0530_001:0745a22": "呪者智明善生故破惡名無上呪者智破惑惡更無",
    "X26n0530_001:0745a23": "過故入理者以真空智證無等理即第一義也無等",
    "X26n0530_001:0745a24": "之理生佛互等名無等等彼此法身等故者佛果三",
    "X26n0530_001:0745b01": "身互相齊等也故華嚴云一身一智慧力無畏亦然",
    "X26n0530_001:0745b02": "何故下問也示現下答也明諸佛道齊故。",
    "X26n0530_001:0745b03": "□□等密說至心耳者但言密說無所得心其義已",
    "X26n0530_001:0745b04": "足似長□般若三字若令文顯著有亦無如典語至",
    "X26n0530_001:0745b05": "而知者庸常也如大武柔毛以召牛羊清滌清酌以",
    "X26n0530_001:0745b06": "召水酒常俗不解則是祕密□呼只不同而牛羊酒",
    "X26n0530_001:0745b07": "水其實無異譬喻得解智者思之今無取焉者無不",
    "X26n0530_001:0745b08": "也防人強釋故□□之或別所斥庶贊述功益乎自",
    "X26n0530_001:0745b09": "他同至于道。",
    "X26n0530_001:0745b11": "般若心經疏詒謀鈔(終)"
}