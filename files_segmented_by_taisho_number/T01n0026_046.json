{
    "T01n0026_046:0713c18": "中阿含經卷第四十六",
    "T01n0026_046:0713c20": "東晉罽賓三藏瞿曇僧伽提婆譯",
    "T01n0026_046:0713c21": "（一七六）心品行禪經第五(第四分別誦)",
    "T01n0026_046:0713c22": "我聞如是：一時，佛遊舍衛國，在勝林給孤",
    "T01n0026_046:0713c23": "獨園。爾時，世尊告諸比丘：「世間真實有四種",
    "T01n0026_046:0713c24": "行禪者。云何為四？或有行禪者熾盛而謂衰",
    "T01n0026_046:0713c25": "退，或有行禪者衰退而謂熾盛，或有行禪",
    "T01n0026_046:0713c26": "者衰退則知衰退如真，或有行禪者熾盛",
    "T01n0026_046:0713c27": "則知熾盛如真。「云何行禪者熾盛而謂衰退？",
    "T01n0026_046:0713c28": "彼行禪者離欲、離惡不善之法，有覺、有觀，",
    "T01n0026_046:0713c29": "離生喜、樂，得初禪成就遊。彼心修習正思，",
    "T01n0026_046:0714a01": "則從初禪趣第二禪，是勝息寂。彼行禪者",
    "T01n0026_046:0714a02": "便作是念：『我心離本相，更趣餘處，失初禪，",
    "T01n0026_046:0714a03": "滅定也。』彼行禪者不知如真，『我心修習正",
    "T01n0026_046:0714a04": "思，快樂息寂，則從初禪趣第二禪，是勝息",
    "T01n0026_046:0714a05": "寂。』彼不知如真已，於如退轉，意便失定，如",
    "T01n0026_046:0714a06": "是行禪者熾盛而謂衰退。「復次，行禪者覺、觀",
    "T01n0026_046:0714a07": "已息，內靖、一心，無覺、無觀，定生喜、樂，得第",
    "T01n0026_046:0714a08": "二禪成就遊。彼心修習正思，從第二禪趣",
    "T01n0026_046:0714a09": "第三禪，是勝息寂。彼行禪者便作是念：『我心",
    "T01n0026_046:0714a10": "離本相，更趣餘處，失第二禪，滅定也。』彼行",
    "T01n0026_046:0714a11": "禪者不知如真，『我心修習正思，快樂息寂，",
    "T01n0026_046:0714a12": "從第二禪趣第三禪，是勝息寂。』彼不知如",
    "T01n0026_046:0714a13": "真已，於如退轉，意便失定，如是行禪者熾",
    "T01n0026_046:0714a14": "盛而謂衰退。「復次，行禪者離於喜欲，捨無",
    "T01n0026_046:0714a15": "求遊，正念正智而身覺樂，謂聖所說、聖所捨、",
    "T01n0026_046:0714a16": "念、樂住、空，得第三禪成就遊。彼心修習正",
    "T01n0026_046:0714a17": "思，從第三禪趣第四禪，是勝息寂。彼行禪",
    "T01n0026_046:0714a18": "者便作是念：『我心離本相，更趣餘處，失第",
    "T01n0026_046:0714a19": "三禪，滅定也。』彼行禪者不知如真，『我心修",
    "T01n0026_046:0714a20": "習正思，快樂息寂，從第三禪趣第四禪，是",
    "T01n0026_046:0714a21": "勝息寂。』彼不知如真已，於如退轉，意便失",
    "T01n0026_046:0714a22": "定，如是行禪者熾盛而謂衰退。「復次，行禪者",
    "T01n0026_046:0714a23": "樂滅、苦滅，喜、憂本已滅，不苦不樂、捨、念、清淨，",
    "T01n0026_046:0714a24": "得第四禪成就遊，彼心修習正思，從第四",
    "T01n0026_046:0714a25": "禪趣無量空處，是勝息寂。彼行禪者便作是",
    "T01n0026_046:0714a26": "念：『我心離本相，更趣餘處，失第四禪，滅定",
    "T01n0026_046:0714a27": "也。』彼行禪者不知如真，『我心修習正思，快",
    "T01n0026_046:0714a28": "樂息寂，從第四禪趣無量空處，是勝息寂。』",
    "T01n0026_046:0714a29": "彼不知如真已，於如退轉，意便失定，如是",
    "T01n0026_046:0714b01": "行禪者熾盛而謂衰退。「復次，行禪者度一切",
    "T01n0026_046:0714b02": "色想，滅有對想，不念若干想，無量空，是",
    "T01n0026_046:0714b03": "無量空處成就遊，彼心修習正思，從無量空",
    "T01n0026_046:0714b04": "處趣無量識處，是勝息寂。彼行禪者便作",
    "T01n0026_046:0714b05": "是念：『我心離本相，更趣餘處，失無量空處，",
    "T01n0026_046:0714b06": "滅定也。』彼行禪者不知如真，『我心修習正",
    "T01n0026_046:0714b07": "思，快樂息寂，從無量空處趣無量識處，是",
    "T01n0026_046:0714b08": "勝息寂。』彼不知如真已，於如退轉，意便失",
    "T01n0026_046:0714b09": "定，如是行禪者熾盛而謂衰退。「復次，行禪者",
    "T01n0026_046:0714b10": "度一切無量空處，無量識，是無量識處成就",
    "T01n0026_046:0714b11": "遊，彼心修習正思，從無量識處趣無所有",
    "T01n0026_046:0714b12": "處，是勝息寂。彼行禪者便作是念：『我心離",
    "T01n0026_046:0714b13": "本相，更趣餘處，失無量識處，滅定也。』彼行",
    "T01n0026_046:0714b14": "禪者不知如真，『我心修習正思，快樂息寂，",
    "T01n0026_046:0714b15": "從無量識處趣無所有處，是勝息寂。』彼不",
    "T01n0026_046:0714b16": "知如真已，於如退轉，意便失定，如是行禪",
    "T01n0026_046:0714b17": "者熾盛而謂衰退。「復次，行禪者度一切無量",
    "T01n0026_046:0714b18": "識處，無所有，是無所有處成就遊，彼心修習",
    "T01n0026_046:0714b19": "正思，從無所有處趣非有想非無想處，是",
    "T01n0026_046:0714b20": "勝息寂。彼行禪者便作是念：『我心離本相，",
    "T01n0026_046:0714b21": "更趣餘處，失無所有處，滅定也。』彼行禪者",
    "T01n0026_046:0714b22": "不知如真，『我心修習正思，快樂息寂，從無",
    "T01n0026_046:0714b23": "所有處趣非有想非無想處，是勝息寂。』彼",
    "T01n0026_046:0714b24": "不知如真已，於如退轉，意便失定，如是行",
    "T01n0026_046:0714b25": "禪者熾盛而謂衰退。「云何行禪者衰退而謂",
    "T01n0026_046:0714b26": "熾盛？彼行禪者離欲、離惡不善之法，有覺、有",
    "T01n0026_046:0714b27": "觀，離生喜、樂，得初禪成就遊。彼思餘小想，",
    "T01n0026_046:0714b28": "修習第二禪道，彼行禪者便作是念：『我心",
    "T01n0026_046:0714b29": "修習正思，快樂息寂，則從初禪趣第二禪，",
    "T01n0026_046:0714c01": "是勝息寂。』彼行禪者不知如真，『寧可思厭",
    "T01n0026_046:0714c02": "相應想入初禪，不應思餘小想入第二",
    "T01n0026_046:0714c03": "禪。』彼不知如真已，不覺彼心而便失定，",
    "T01n0026_046:0714c04": "如是行禪者衰退而謂熾盛。「復次，行禪者覺、",
    "T01n0026_046:0714c05": "觀已息，內靖、一心，無覺、無觀，定生喜、樂，得第",
    "T01n0026_046:0714c06": "二禪成就遊。彼思餘小想，修習第三禪道，",
    "T01n0026_046:0714c07": "彼行禪者便作是念：『我心修習正思，快樂息",
    "T01n0026_046:0714c08": "寂，從第二禪趣第三禪，是勝息寂。』彼行禪",
    "T01n0026_046:0714c09": "者不知如真，『寧可思厭相應想入第二",
    "T01n0026_046:0714c10": "禪，不應思餘小想入第三禪。』彼不知如",
    "T01n0026_046:0714c11": "真已，不覺彼心而便失定，如是行禪者衰",
    "T01n0026_046:0714c12": "退而謂熾盛。「復次，行禪者離於喜欲，捨無",
    "T01n0026_046:0714c13": "求遊，正念正智而身覺樂。謂聖所說、聖所捨、",
    "T01n0026_046:0714c14": "念、樂住、空，得第三禪成就遊。彼思餘小",
    "T01n0026_046:0714c15": "想，修習第四禪道，彼行禪者便作是念：『我",
    "T01n0026_046:0714c16": "心修習正思，快樂息寂，從第三禪趣第四",
    "T01n0026_046:0714c17": "禪，是勝息寂。』彼行禪者不知如真，『寧可思",
    "T01n0026_046:0714c18": "厭相應想入第三禪，不應思餘小想入第",
    "T01n0026_046:0714c19": "四禪。』彼不知如真已，不覺彼心而便失",
    "T01n0026_046:0714c20": "定，如是行禪者衰退而謂熾盛。「復次，行禪",
    "T01n0026_046:0714c21": "者樂滅、苦滅，喜、憂本已滅，不苦不樂、捨、念、清",
    "T01n0026_046:0714c22": "淨，得第四禪成就遊。彼思餘小想，修習無",
    "T01n0026_046:0714c23": "量空處道，彼行禪者便作是念：『我心修習",
    "T01n0026_046:0714c24": "正思，快樂息寂，從第四禪趣無量空處，是",
    "T01n0026_046:0714c25": "勝息寂。』彼行禪者不知如真，『寧可思厭相",
    "T01n0026_046:0714c26": "應想入第四禪，不應思餘小想入無量空",
    "T01n0026_046:0714c27": "處。』彼不知如真已，不覺彼心而便失定，",
    "T01n0026_046:0714c28": "如是行禪者衰退而謂熾盛。「復次，行禪者",
    "T01n0026_046:0714c29": "度一切色想，滅有對想，不念若干想，無",
    "T01n0026_046:0715a01": "量空，是無量空處成就遊。彼思餘小想，修",
    "T01n0026_046:0715a02": "習無量識處道，彼行禪者便作是念：『我心修",
    "T01n0026_046:0715a03": "習正思，快樂息寂，從無量空處趣無量識",
    "T01n0026_046:0715a04": "處，是勝息寂。』彼行禪者不知如真，『寧可思",
    "T01n0026_046:0715a05": "厭相應想入無量空處，不應思餘小想入",
    "T01n0026_046:0715a06": "無量識處。』彼不知如真已，不覺彼心而便",
    "T01n0026_046:0715a07": "失定，如是行禪者衰退而謂熾盛。「復次，行",
    "T01n0026_046:0715a08": "禪者度一切無量空處，無量識處，是無量識",
    "T01n0026_046:0715a09": "處成就遊。彼思餘小想，修習無所有處道，",
    "T01n0026_046:0715a10": "彼行禪者便作是念：『我心修習正思，快樂息",
    "T01n0026_046:0715a11": "寂，從無量識處趣至無所有處，是勝息寂。』",
    "T01n0026_046:0715a12": "彼行禪者不知如真，『寧可思厭相應想入",
    "T01n0026_046:0715a13": "無量識處，不應思餘小想入無所有處。』彼",
    "T01n0026_046:0715a14": "不知如真已，不覺彼心而便失定，如是行",
    "T01n0026_046:0715a15": "禪者衰退而謂熾盛。「復次，行禪者度一切無",
    "T01n0026_046:0715a16": "量識處，無所有，是無所有處成就遊。彼思餘",
    "T01n0026_046:0715a17": "小想，修習非有想非無想處道，彼行禪者便",
    "T01n0026_046:0715a18": "作是念：『我心修習正思，快樂息寂，從無所",
    "T01n0026_046:0715a19": "有處趣非有想非無想處，是勝息寂。』彼行禪",
    "T01n0026_046:0715a20": "者不知如真，『寧可思厭相應想入無所有",
    "T01n0026_046:0715a21": "處，不應思餘小想入非有想非無想處。』彼",
    "T01n0026_046:0715a22": "不知如真已，不覺彼心而便失定，如是",
    "T01n0026_046:0715a23": "行禪者衰退而謂熾盛。「云何行禪者衰退則",
    "T01n0026_046:0715a24": "知衰退如真？彼行禪者所行、所相、所標，度一",
    "T01n0026_046:0715a25": "切無所有處，非有想非無想，是非有想非無",
    "T01n0026_046:0715a26": "想處成就遊。彼不受此行，不念此，相、標，",
    "T01n0026_046:0715a27": "唯行無所有處相應念想本退具，彼行禪者",
    "T01n0026_046:0715a28": "便作是念：『我心離本相，更趣餘處，失非有",
    "T01n0026_046:0715a29": "想非無想處，滅定也。』彼知如真已，於如不",
    "T01n0026_046:0715b01": "退，意不失定，如是行禪者衰退則知衰退",
    "T01n0026_046:0715b02": "如真。「復次，行禪者所行、所相、所標，度一切無",
    "T01n0026_046:0715b03": "量識處，無所有，是無所有處成就遊。彼不",
    "T01n0026_046:0715b04": "受此行，不念此相、標，唯行無量識處相應",
    "T01n0026_046:0715b05": "念想本所行。彼行禪者便作是念：『我心離",
    "T01n0026_046:0715b06": "本相，更趣餘處，失無所有處，滅定也。』彼知",
    "T01n0026_046:0715b07": "如真已，於如不退，意不失定，如是行禪者",
    "T01n0026_046:0715b08": "衰退則知衰退如真。「復次，行禪者所行、所相、",
    "T01n0026_046:0715b09": "所標，度一切無量空處，無量識，是無量識處",
    "T01n0026_046:0715b10": "成就遊。彼不受此行，不念此相、標，唯行無",
    "T01n0026_046:0715b11": "量空處相應念想本退具，彼行禪者便作是",
    "T01n0026_046:0715b12": "念：『我心離本相，更趣餘處，失無量識處，滅",
    "T01n0026_046:0715b13": "定也。』彼知如真已，於如不退，意不失定，",
    "T01n0026_046:0715b14": "如是行禪者衰退則知衰退如真。「復次，行禪",
    "T01n0026_046:0715b15": "者所行、所相、所標，度一切色想，滅有對想，",
    "T01n0026_046:0715b16": "不念若干想，無量空，是無量空處成就遊。",
    "T01n0026_046:0715b17": "彼不受此行，不念此相、標，唯行色樂相應",
    "T01n0026_046:0715b18": "念想本退具，彼行禪者便作是念：『我心離本",
    "T01n0026_046:0715b19": "相，更趣餘處，失無量空處，滅定也。』彼知如",
    "T01n0026_046:0715b20": "真已，於如不退，意不失定，如是行禪者衰",
    "T01n0026_046:0715b21": "退則知衰退如真。「復次，行禪者所行、所相、所",
    "T01n0026_046:0715b22": "標，樂滅、苦滅，喜、憂本已滅，不苦不樂、捨、念、清",
    "T01n0026_046:0715b23": "淨，得第四禪成就遊。彼不受此行，不念",
    "T01n0026_046:0715b24": "此相、標，唯行第三禪相應念想本退具，彼行",
    "T01n0026_046:0715b25": "禪者便作是念：『我心離本相，更趣餘處，失",
    "T01n0026_046:0715b26": "第四禪，滅定也。』彼知如真已，於如不退，意",
    "T01n0026_046:0715b27": "不失定，如是行禪者衰退則知衰退如真。",
    "T01n0026_046:0715b28": "「復次，行禪者所行、所相、所標，離於喜欲，捨無",
    "T01n0026_046:0715b29": "求遊，正念正智而身覺樂，謂聖所說、聖所捨、",
    "T01n0026_046:0715c01": "念、樂住、空，得第三禪成就遊。彼不受此",
    "T01n0026_046:0715c02": "行，不念此相、標，唯行第二禪相應念想本",
    "T01n0026_046:0715c03": "退具，彼行禪者便作是念：『我心離本相，",
    "T01n0026_046:0715c04": "更趣餘處，失第三禪，滅定也。』彼知如真已，",
    "T01n0026_046:0715c05": "於如不退，意不失定，如是行禪者衰退則",
    "T01n0026_046:0715c06": "知衰退如真。「復次，行禪者所行、所相、所標，覺、",
    "T01n0026_046:0715c07": "觀已息，內靖、一心，無覺、無觀，定生喜、樂，得",
    "T01n0026_046:0715c08": "第二禪成就遊。彼不受此行，不念此相、標，",
    "T01n0026_046:0715c09": "唯行初禪相應念想本退具，彼行禪者便作",
    "T01n0026_046:0715c10": "是念：『我心離本相，更趣餘處，失第二禪，滅",
    "T01n0026_046:0715c11": "定也。』彼知如真已，於如不退，意不失定，",
    "T01n0026_046:0715c12": "如是行禪者衰退則知衰退如真。「復次，行禪",
    "T01n0026_046:0715c13": "者所行、所相、所標，離欲、離惡不善之法，有",
    "T01n0026_046:0715c14": "覺、有觀，離生喜、樂，得初禪成就遊。彼不受",
    "T01n0026_046:0715c15": "此行，不念此相、標，唯行欲樂相應念想本",
    "T01n0026_046:0715c16": "退具，彼行禪者便作是念：『我心離本相，更",
    "T01n0026_046:0715c17": "趣餘處，失初禪，滅定也。』彼知如真已，於如",
    "T01n0026_046:0715c18": "不退，意不失定，如是行禪者衰退則知衰",
    "T01n0026_046:0715c19": "退如真。「云何行禪者熾盛則知熾盛如真？彼",
    "T01n0026_046:0715c20": "行禪者離欲、離惡不善之法，有覺、有觀，離生",
    "T01n0026_046:0715c21": "喜、樂，得初禪成就遊。彼心修習正思，快樂",
    "T01n0026_046:0715c22": "息寂，則從初禪趣第二禪，是勝息寂。彼行",
    "T01n0026_046:0715c23": "禪者便作是念：『我心修習正思，快樂息寂，",
    "T01n0026_046:0715c24": "則從初禪趣第二禪，是勝息寂。』彼知如真",
    "T01n0026_046:0715c25": "已，便覺彼心而不失定，如是行禪者熾盛",
    "T01n0026_046:0715c26": "則知熾盛如真。「復次，行禪者覺、觀已息，內",
    "T01n0026_046:0715c27": "靖、一心，無覺、無觀，定生喜、樂，得第二禪成",
    "T01n0026_046:0715c28": "就遊，彼心修習正思，快樂息寂，從第二禪",
    "T01n0026_046:0715c29": "趣第三禪，是勝息寂。彼行禪者便作是念：",
    "T01n0026_046:0716a01": "『我心修習正思，快樂息寂，從第二禪趣第",
    "T01n0026_046:0716a02": "三禪，是勝息寂。』彼知如真已，便覺彼心而",
    "T01n0026_046:0716a03": "不失定，如是行禪者熾盛則知熾盛如真。",
    "T01n0026_046:0716a04": "「復次，行禪者離於喜欲，捨無求遊，正念正智",
    "T01n0026_046:0716a05": "而身覺樂，謂聖所說、聖所捨、念、樂住、空，得",
    "T01n0026_046:0716a06": "第三禪成就遊。彼心修習正思，快樂息寂，",
    "T01n0026_046:0716a07": "從第三禪趣第四禪，是勝息寂。彼行禪者",
    "T01n0026_046:0716a08": "便作是念：『我心修習正思，快樂息寂，從第",
    "T01n0026_046:0716a09": "三禪趣第四禪，是勝息寂。』彼知如真已，便",
    "T01n0026_046:0716a10": "覺彼心而不失定，如是行禪者熾盛則知",
    "T01n0026_046:0716a11": "熾盛如真。「復次，行禪者樂滅、苦滅，喜、憂本已",
    "T01n0026_046:0716a12": "滅，不苦不樂、捨、念、清淨，得第四禪成就遊。彼",
    "T01n0026_046:0716a13": "心修習正思，快樂息寂，從第四禪趣無量",
    "T01n0026_046:0716a14": "空處，是勝息寂。彼行禪者便作是念：『我心",
    "T01n0026_046:0716a15": "修習正思，快樂息寂，從第四禪趣無量空",
    "T01n0026_046:0716a16": "處，是勝息寂。』彼知如真已，便覺彼心而不",
    "T01n0026_046:0716a17": "失定，如是行禪者熾盛則知熾盛如真。「復",
    "T01n0026_046:0716a18": "次，行禪者度一切色想，滅有對想，不念",
    "T01n0026_046:0716a19": "若干想，無量空，是無量空處成就遊。彼心修",
    "T01n0026_046:0716a20": "習正思，快樂息寂，從無量空處趣無量識",
    "T01n0026_046:0716a21": "處，是勝息寂。彼行禪者便作是念：『我心修",
    "T01n0026_046:0716a22": "習正思，快樂息寂，從無量空處趣無量識",
    "T01n0026_046:0716a23": "處，是勝息寂。』彼知如真已，便覺彼心而不",
    "T01n0026_046:0716a24": "失定，如是行禪者熾盛則知熾盛如真。「復",
    "T01n0026_046:0716a25": "次，行禪者度一切無量空處，無量識，是無量",
    "T01n0026_046:0716a26": "識處成就遊。彼心修習正思，快樂息寂，從",
    "T01n0026_046:0716a27": "無量識處趣無所有處，是勝息寂。彼行禪者",
    "T01n0026_046:0716a28": "便作是念：『我心修習正思，快樂息寂，從無",
    "T01n0026_046:0716a29": "量識處趣無所有處，是勝息寂。』彼知如真",
    "T01n0026_046:0716b01": "已，便覺彼心而不失定，如是行禪者熾盛",
    "T01n0026_046:0716b02": "則知熾盛如真。「復次，行禪者度一切無量識",
    "T01n0026_046:0716b03": "處，無所有，是無所有處成就遊。彼心修習正",
    "T01n0026_046:0716b04": "思，快樂息寂，從無所有處趣非有想非無",
    "T01n0026_046:0716b05": "想處，是勝息寂。彼行禪者便作是念：『我心",
    "T01n0026_046:0716b06": "修習正思，快樂息寂，從無所有處趣非有",
    "T01n0026_046:0716b07": "想非無想處，是勝息寂。』彼知如真已，便覺",
    "T01n0026_046:0716b08": "彼心而不失定，如是行禪者熾盛則知熾",
    "T01n0026_046:0716b09": "盛如真。世間實有是四種行禪者，因此故",
    "T01n0026_046:0716b10": "說。」佛說如是。彼諸比丘聞佛所說，歡喜奉",
    "T01n0026_046:0716b11": "行。",
    "T01n0026_046:0716b12": "行禪經第五竟(二千五百七十七字)",
    "T01n0026_046:0716b13": "（一七七）中阿含心品說經第六(第四分別",
    "T01n0026_046:0716b14": "誦)",
    "T01n0026_046:0716b15": "我聞如是：一時，佛遊拘樓瘦劒摩瑟曇拘",
    "T01n0026_046:0716b16": "樓都邑。爾時，世尊告諸比丘：「我今當為汝",
    "T01n0026_046:0716b17": "等說法，初妙、中妙、竟亦妙，有義有文，具足",
    "T01n0026_046:0716b18": "清淨，顯現梵行，名四種說經。如四種說經",
    "T01n0026_046:0716b19": "分別其義。諦聽，諦聽，善思念之，我今當說。」",
    "T01n0026_046:0716b20": "時，諸比丘受教而聽。佛言：「云何四種說經分",
    "T01n0026_046:0716b21": "別其義？若有比丘所行、所相、所標，離欲、離",
    "T01n0026_046:0716b22": "惡不善之法，有覺、有觀，離生喜、樂，得初禪成",
    "T01n0026_046:0716b23": "就遊。彼不受此行，不念此相、標，唯行欲樂",
    "T01n0026_046:0716b24": "相應念想退轉具。彼比丘應當知，『我生此",
    "T01n0026_046:0716b25": "法，不住、不進，亦復不厭，我生此法而令我",
    "T01n0026_046:0716b26": "退，然我此定不得久住。』彼比丘應如是知。",
    "T01n0026_046:0716b27": "「復次，比丘所行、所相、所標，離欲、離惡不善之",
    "T01n0026_046:0716b28": "法，有覺、有觀，離生喜、樂，得初禪成就遊。彼",
    "T01n0026_046:0716b29": "受此行，念此相、標，立念如法，令住一意。彼",
    "T01n0026_046:0716c01": "比丘應當知，『我生此法，不退、不進，亦復不",
    "T01n0026_046:0716c02": "厭，我生此法能令我住，而我此定必得久",
    "T01n0026_046:0716c03": "住。』彼比丘應如是知。「復次，比丘所行、所相、",
    "T01n0026_046:0716c04": "所標，離欲、離惡不善之法，有覺、有觀，離生喜、",
    "T01n0026_046:0716c05": "樂，得初禪成就遊。彼不受此行，不念此",
    "T01n0026_046:0716c06": "相、標，唯行第二禪相應念想昇進具。彼比丘",
    "T01n0026_046:0716c07": "應當知，『我生此法，不退、不住，亦復不厭，我",
    "T01n0026_046:0716c08": "生此法令我昇進，如是不久當得第二",
    "T01n0026_046:0716c09": "禪。』彼比丘應如是知。「復次，比丘所行、所相、",
    "T01n0026_046:0716c10": "所標，離欲、離惡不善之法，有覺、有觀，離生喜、",
    "T01n0026_046:0716c11": "樂，得初離成就遊。彼不受此行，不念此",
    "T01n0026_046:0716c12": "相、標，唯行滅息相應念想無欲具。彼比丘應",
    "T01n0026_046:0716c13": "當知，『我生此法，不退、不住，亦不昇進，我生",
    "T01n0026_046:0716c14": "此法能令我厭，如是不久當得漏盡。』彼比",
    "T01n0026_046:0716c15": "丘應如是知。「復次，比丘所行、所相、所標，覺、",
    "T01n0026_046:0716c16": "觀已息，內靖、一心，無覺、無觀，定生喜、樂，得第",
    "T01n0026_046:0716c17": "二禪成就遊。彼不受此行，不念此相、標，唯",
    "T01n0026_046:0716c18": "行初禪相應念想退轉具。彼比丘應當知，『我",
    "T01n0026_046:0716c19": "生此法，不住、不進，亦復不厭，我生此法而",
    "T01n0026_046:0716c20": "令我退，然我此定不得久住。』彼比丘應如",
    "T01n0026_046:0716c21": "是知。「復次，比丘所行、所相、所標，覺、觀已息，內",
    "T01n0026_046:0716c22": "靖、一心，無覺、無觀，定生喜、樂，得第二禪成",
    "T01n0026_046:0716c23": "就遊。彼受此行，念此相、標，立念如法，令住",
    "T01n0026_046:0716c24": "一意。彼比丘應當知，『我生此法，不退、不進，亦",
    "T01n0026_046:0716c25": "復不厭，我生此法能令我住，而我此定必",
    "T01n0026_046:0716c26": "得久住。』彼比丘應如是知。「復次，比丘所行、",
    "T01n0026_046:0716c27": "所相、所標，覺、觀已息，內靖、一心，無覺、無觀，定生",
    "T01n0026_046:0716c28": "喜、樂，得第二禪成就遊。彼不受此行，不念",
    "T01n0026_046:0716c29": "此相、標，唯行第三禪相應念想昇進具。彼比",
    "T01n0026_046:0717a01": "丘應當知，『我生此法，不退、不住，亦復不厭，",
    "T01n0026_046:0717a02": "我生此法令我昇進，如是不久當得第",
    "T01n0026_046:0717a03": "三禪。』彼比丘應如是知。「復次，比丘所行、所",
    "T01n0026_046:0717a04": "相、所標，覺、觀已息，內靖、一心，無覺、無觀，定生",
    "T01n0026_046:0717a05": "喜、樂，得第二禪成就遊。彼不受此行，不念",
    "T01n0026_046:0717a06": "此相、標，唯行滅息相應念想無欲具。彼比丘",
    "T01n0026_046:0717a07": "應當知，『我生此法，不退、不住，亦不昇進，我",
    "T01n0026_046:0717a08": "生此法能令我厭，如是不久當得漏盡。』",
    "T01n0026_046:0717a09": "彼比丘應如是知。「復次，比丘所行、所相、所標，",
    "T01n0026_046:0717a10": "離於喜欲，捨無求遊，正念正智而身覺樂，謂",
    "T01n0026_046:0717a11": "聖所說、聖所捨、念、樂住、空，得第三禪成就",
    "T01n0026_046:0717a12": "遊。彼不受此行，不念此相、標，唯行第二禪",
    "T01n0026_046:0717a13": "相應念想退轉具。彼比丘應當知，『我生此",
    "T01n0026_046:0717a14": "法，不住、不進，亦復不厭，我生此法而令我",
    "T01n0026_046:0717a15": "退，然我此定不得久住。』彼比丘應如是知。",
    "T01n0026_046:0717a16": "「復次，比丘所行、所相、所標，離於喜欲，捨無求",
    "T01n0026_046:0717a17": "遊，正念正智而身覺樂，謂聖所說、聖所捨、念、",
    "T01n0026_046:0717a18": "樂住、空，得第三禪成就遊。彼受此行，念此",
    "T01n0026_046:0717a19": "相、標，立念如法，令住一意。彼比丘應當知，",
    "T01n0026_046:0717a20": "『我生此法，不退、不進，亦復不厭，我生此法",
    "T01n0026_046:0717a21": "能令我住，而我此定必得久住。』彼比丘應",
    "T01n0026_046:0717a22": "如是知。「復次，比丘所行、所相、所標，離於喜",
    "T01n0026_046:0717a23": "欲，捨無求遊，正念正智而身覺樂，謂聖所說、",
    "T01n0026_046:0717a24": "聖所捨、念、樂住、空，得第三禪成就遊。彼不",
    "T01n0026_046:0717a25": "受此行，不念此相、標，唯行第四禪相應念",
    "T01n0026_046:0717a26": "想昇進具。彼比丘應當知，『我生此法，不退、",
    "T01n0026_046:0717a27": "不住，亦復不厭，我生此法令我昇進，如是",
    "T01n0026_046:0717a28": "不久當得第四禪。』彼比丘應如是知。「復次，",
    "T01n0026_046:0717a29": "比丘所行、所相，所標，離於喜欲，捨無求遊，",
    "T01n0026_046:0717b01": "正念正智而身覺樂，謂聖所說、聖所捨、念、樂",
    "T01n0026_046:0717b02": "住、空，得第三禪成就遊。彼不受此行，不",
    "T01n0026_046:0717b03": "念此相、標，唯行滅息相應念想無欲具。彼",
    "T01n0026_046:0717b04": "比丘應當知，『我生此法，不退、不住，亦不昇",
    "T01n0026_046:0717b05": "進，我生此法能令我厭，如是不久當得",
    "T01n0026_046:0717b06": "漏盡。』彼比丘應如是知。「復次，比丘所行、所",
    "T01n0026_046:0717b07": "相、所標，樂滅、苦滅，喜、憂本已滅，不苦不樂、捨、",
    "T01n0026_046:0717b08": "念、清淨，得第四禪成就遊。彼不受此行，不",
    "T01n0026_046:0717b09": "念此相、標，唯行第三禪相應念想退轉具。",
    "T01n0026_046:0717b10": "彼比丘應當知，『我生此法，不住、不進，亦復不",
    "T01n0026_046:0717b11": "厭，我生此法而令我退，然我此定不得久",
    "T01n0026_046:0717b12": "住。』彼比丘應如是知。「復次，比丘所行、所相、",
    "T01n0026_046:0717b13": "所標，樂滅、苦滅，喜、憂本已滅，不苦不樂、捨、念、",
    "T01n0026_046:0717b14": "清淨，得第四禪成就遊。彼受此行，念此相、",
    "T01n0026_046:0717b15": "標，立念如法，令住一意。彼比丘應當知，『我",
    "T01n0026_046:0717b16": "生此法，不退、不進，亦復不厭，我生此法能",
    "T01n0026_046:0717b17": "令我住，而我此定必得久住。』彼比丘應如",
    "T01n0026_046:0717b18": "是知。「復次，比丘所行、所相、所標，樂滅、苦滅，喜、",
    "T01n0026_046:0717b19": "憂本已滅，不苦不樂、捨、念、清淨，得第四禪成",
    "T01n0026_046:0717b20": "就遊。彼不受此行，不念此相、標，唯行無量",
    "T01n0026_046:0717b21": "空處相應念想昇進具。彼比丘應當知，『我生",
    "T01n0026_046:0717b22": "此法，不退、不住，亦復不厭，我生此法令我",
    "T01n0026_046:0717b23": "昇進，如是不久當得無量空處。』彼比丘應",
    "T01n0026_046:0717b24": "如是知。「復次，比丘所行、所相、所標，樂滅、苦滅，",
    "T01n0026_046:0717b25": "喜、憂本已滅，不苦不樂、捨、念、清淨，得第四禪",
    "T01n0026_046:0717b26": "成就遊。彼不受此行，不念此相、標，唯行滅",
    "T01n0026_046:0717b27": "息相應念想無欲具。彼比丘應當知，『我生此",
    "T01n0026_046:0717b28": "法，不退、不住，亦不昇進，我生此法能令我",
    "T01n0026_046:0717b29": "厭，如是不久當得漏盡。』彼比丘應如是",
    "T01n0026_046:0717c01": "知。「復次，比丘所行、所相、所標，度一切色想，",
    "T01n0026_046:0717c02": "滅有對想，不念若干想，無量空，是無量空",
    "T01n0026_046:0717c03": "處成就遊。彼不受此行，不念此相、標，唯行",
    "T01n0026_046:0717c04": "色樂相應念想退轉具。彼比丘應當知，『我生",
    "T01n0026_046:0717c05": "此法，不住、不進，亦復不厭，我生此法而令",
    "T01n0026_046:0717c06": "我退，然我此定不得久住。』彼比丘應如是",
    "T01n0026_046:0717c07": "知。「復次，比丘所行、所相、所標，度一切色想，滅",
    "T01n0026_046:0717c08": "有對想，不念若干想，無量空，是無量空處",
    "T01n0026_046:0717c09": "成就遊。彼受此行，念此相、標，立念如法，令",
    "T01n0026_046:0717c10": "住一意。彼比丘應當知，『我生此法，不退、不",
    "T01n0026_046:0717c11": "進，亦復不厭，我生此法能令我住，而我此",
    "T01n0026_046:0717c12": "定必得久住。』彼比丘應如是知。「復次，比丘",
    "T01n0026_046:0717c13": "所行、所相、所標，度一切色想，滅有對想，不",
    "T01n0026_046:0717c14": "念若干想，無量空，是無量空處成就遊。彼不",
    "T01n0026_046:0717c15": "受此行，不念此相、標，唯行無量識處相應",
    "T01n0026_046:0717c16": "念想昇進具。彼比丘應當知，『我生此法，不",
    "T01n0026_046:0717c17": "退、不住，亦復不厭，我生此法令我昇進，如",
    "T01n0026_046:0717c18": "是不久當得無量識處。』彼比丘應如是知。",
    "T01n0026_046:0717c19": "「復次，比丘所行、所相、所標，度一切色想，滅",
    "T01n0026_046:0717c20": "有對想，不念若干想，無量空，是無量空處",
    "T01n0026_046:0717c21": "成就遊。彼不受此行，不念此相、標，唯行",
    "T01n0026_046:0717c22": "滅息相應念想無欲具。彼比丘應當知，『我生",
    "T01n0026_046:0717c23": "此法，不退、不住，亦不昇進，我生此法能令",
    "T01n0026_046:0717c24": "我厭，如是不久當得漏盡。』彼比丘應如是",
    "T01n0026_046:0717c25": "知。「復次，比丘所行、所相、所標，度一切無量空",
    "T01n0026_046:0717c26": "處，無量識，是無量識處成就遊。彼不受此",
    "T01n0026_046:0717c27": "行，不念此相、標，唯行無量空處相應念想",
    "T01n0026_046:0717c28": "退轉具。彼比丘應當知，『我生此法，不住、不",
    "T01n0026_046:0717c29": "進，亦復不厭，我生此法而令我退，然我此",
    "T01n0026_046:0718a01": "定不得久住。』彼比丘應如是知。「復次，比丘",
    "T01n0026_046:0718a02": "所行、所相、所標，度一切無量空處，無量識，是",
    "T01n0026_046:0718a03": "無量識處成就遊。彼受此行，念此相、標，立",
    "T01n0026_046:0718a04": "念如法，令住一意。彼比丘應當知，『我生此",
    "T01n0026_046:0718a05": "法，不退、不進，亦復不厭，我生此法能令我",
    "T01n0026_046:0718a06": "住，而我此定必得久住。』彼比丘應如是知。",
    "T01n0026_046:0718a07": "「復次，比丘所行、所相、所標，度一切無量空處，",
    "T01n0026_046:0718a08": "無量識，是無量識處成就遊。彼不受此行，",
    "T01n0026_046:0718a09": "不念此相、標，唯行無所有處相應念想昇",
    "T01n0026_046:0718a10": "進具。彼比丘應當知，『我生此法，不退、不住，",
    "T01n0026_046:0718a11": "亦復不厭，我生此法令我昇進，如是不久",
    "T01n0026_046:0718a12": "當得無所有處。』彼比丘應如是知。「復次，比",
    "T01n0026_046:0718a13": "丘所行、所相、所標，度一切無量空處，無量",
    "T01n0026_046:0718a14": "識，是無量識處成就遊。彼不受此行，不念",
    "T01n0026_046:0718a15": "此相、標，唯行滅息相應念想無欲具。彼比",
    "T01n0026_046:0718a16": "丘應當知，『我生此法，不退、不住，亦不昇進，",
    "T01n0026_046:0718a17": "我生此法能令我厭，如是不久當得漏",
    "T01n0026_046:0718a18": "盡。』彼比丘應如是知。「復次，比丘所行、所相、",
    "T01n0026_046:0718a19": "所標，度一切無量識處，無所有，是無所有處",
    "T01n0026_046:0718a20": "成就遊。彼不受此行，不念此相、標，唯行無",
    "T01n0026_046:0718a21": "量識處相應念想退轉具。彼比丘應當知，『我",
    "T01n0026_046:0718a22": "生此法，不住、不進，亦復不厭，我生此法而",
    "T01n0026_046:0718a23": "令我退，然我此定不得久住。』彼比丘應如",
    "T01n0026_046:0718a24": "是知。「復次，比丘所行、所相、所標，度一切無量",
    "T01n0026_046:0718a25": "識處，無所有，是無所有處成就遊。彼受此",
    "T01n0026_046:0718a26": "行，念此相、標，立念如法，令住一意。彼比丘",
    "T01n0026_046:0718a27": "應當知，『我生此法，不退、不進，亦復不厭，我",
    "T01n0026_046:0718a28": "生此法能令我住，而我此定必得久住。』彼",
    "T01n0026_046:0718a29": "比丘應如是知。「復次，比丘所行、所相、所標，",
    "T01n0026_046:0718b01": "度一切無量識處，無所有，是無所有處成就",
    "T01n0026_046:0718b02": "遊。彼不受此行，不念此相、標，唯行非有想",
    "T01n0026_046:0718b03": "非無想處相應念想昇進具。彼比丘應當知，",
    "T01n0026_046:0718b04": "『我生此法，不退、不住，亦復不厭，我生此法",
    "T01n0026_046:0718b05": "令我昇進，如是不久當得非有想非無想",
    "T01n0026_046:0718b06": "處。』彼比丘應如是知。「復次，比丘所行、所相、",
    "T01n0026_046:0718b07": "所標，度一切無量識處，無所有，是無所有處",
    "T01n0026_046:0718b08": "成就遊。彼不受此行，不念此相、標，唯行厭",
    "T01n0026_046:0718b09": "相應念想無欲具。彼比丘應當知，『我生此",
    "T01n0026_046:0718b10": "法，不退、不住，亦不昇進，我生此法能令我",
    "T01n0026_046:0718b11": "厭。如是，不久當得漏盡。』彼比丘應如是",
    "T01n0026_046:0718b12": "知。「有想有知，齊是得知，乃至非有想非無",
    "T01n0026_046:0718b13": "想處行餘第一有，行禪比丘者，從是起當",
    "T01n0026_046:0718b14": "為彼說。」佛說如是。彼諸比丘聞佛所說，歡",
    "T01n0026_046:0718b15": "喜奉行。",
    "T01n0026_046:0718b16": "說經第六竟(二千八百二十字)",
    "T01n0026_046:0718b17": "中阿含經卷第四十六(六千三百九十七字)"
}