{
    "T28n1546_036:0261c02": "3阿毘曇毘婆沙論卷第三十六",
    "T28n1546_036:0261c04": "迦旃延子造　五百羅漢釋",
    "T28n1546_036:0261c05": "北涼天竺沙門浮陀跋摩",
    "T28n1546_036:0261c06": "共道泰等譯",
    "T28n1546_036:0261c07": "使犍度人品下",
    "T28n1546_036:0261c08": "欲界死還生欲界，盡欲界有相續耶？乃至廣",
    "T28n1546_036:0261c09": "作四句。有多名，此中說有，是受身處、眾生數",
    "T28n1546_036:0261c10": "五陰有，餘有廣說如一行中。云何欲界死還",
    "T28n1546_036:0261c11": "生欲界，不欲界有相續耶？答曰：如欲界死生",
    "T28n1546_036:0261c12": "色界，中有現在前。欲界死生色界，亦是聖",
    "T28n1546_036:0261c13": "人亦是凡夫。彼色界中有，於欲界現在前。所",
    "T28n1546_036:0261c14": "以者何？法應如是。若處所死有滅，即處所中",
    "T28n1546_036:0261c15": "有生。如種子滅處，此處即生於牙。彼亦如",
    "T28n1546_036:0261c16": "是。欲界死者是欲界死者有，欲界死者是",
    "T28n1546_036:0261c17": "色界中有，非欲有相續；色有相續，是色界中",
    "T28n1546_036:0261c18": "有。云何欲有相續，不欲界死，不生欲界？答",
    "T28n1546_036:0261c19": "曰：色界死，欲界中有現在前。凡夫人於色",
    "T28n1546_036:0261c20": "界死，欲界中有於色界現在前。法應如是。若",
    "T28n1546_036:0261c21": "處所死有滅，即處所中有生，廣說如上。是名",
    "T28n1546_036:0261c22": "欲有相續。是欲界中有，非欲界死、非欲界生。",
    "T28n1546_036:0261c23": "所以者何？色界死是色界死有，色界生是欲",
    "T28n1546_036:0261c24": "界中有。云何欲界死還生欲界，欲界有相續",
    "T28n1546_036:0261c25": "耶？答曰：如欲界死還生欲界，中有、生有。欲界",
    "T28n1546_036:0261c26": "死還生欲界，亦是聖人亦是凡夫。凡夫於諸",
    "T28n1546_036:0261c27": "趣無礙，生一一趣中；聖人於諸趣有礙，生人",
    "T28n1546_036:0261c28": "天中。欲界死是欲界死有，欲界生是欲界中",
    "T28n1546_036:0261c29": "有。欲界有相續者，是欲界中有。若從中有至",
    "T28n1546_036:0262a01": "生有者，欲界死是欲界中有。若欲界生，是欲",
    "T28n1546_036:0262a02": "界生有。欲界有相續者，是欲界生有。云何非",
    "T28n1546_036:0262a03": "欲界死、非欲界生、非欲界有相續？答曰：色界",
    "T28n1546_036:0262a04": "死，生色界，中有、生有。色界死，生色界，中有生",
    "T28n1546_036:0262a05": "有者，亦是聖人亦是凡夫。若但死有至中",
    "T28n1546_036:0262a06": "有時，不名欲界死。所以者何？是色界死，色界",
    "T28n1546_036:0262a07": "死有，非欲界生。所以者何？色界生，是色界中",
    "T28n1546_036:0262a08": "有，非欲界有相續。所以者何？色界有相續，是",
    "T28n1546_036:0262a09": "色界中有。若從中有至生有時，非欲界死。所",
    "T28n1546_036:0262a10": "以者何？是色界中有死。非欲界有相續。所以",
    "T28n1546_036:0262a11": "者何？色界有相續，是色界生有。色界死，生無",
    "T28n1546_036:0262a12": "色界，亦是聖人亦是凡夫。彼非欲界死。所",
    "T28n1546_036:0262a13": "以者何？色界死是色界死有。非欲色界生、",
    "T28n1546_036:0262a14": "無色界生，是無色界生有。非欲界有相續。所",
    "T28n1546_036:0262a15": "以者何？無色界有相續，是無色界生有。無色",
    "T28n1546_036:0262a16": "界死，生無色界，亦是聖人亦是凡夫。凡夫",
    "T28n1546_036:0262a17": "人生上亦生下，聖人生上不生下。凡夫人一",
    "T28n1546_036:0262a18": "一處多生，聖人一一處一生。彼非欲界死。所",
    "T28n1546_036:0262a19": "以者何？無色界死，是無色界死有。非欲界生。",
    "T28n1546_036:0262a20": "所以者何？無色界生，是無色界生有。非欲界",
    "T28n1546_036:0262a21": "有相續。所以者何？無色界有相續，是無色界",
    "T28n1546_036:0262a22": "生有。無色界死，生色界，是凡夫從死有至中",
    "T28n1546_036:0262a23": "有。彼非欲界死。所以者何？無色界死，是無色",
    "T28n1546_036:0262a24": "界死有。不生欲界。所以者何？無色界生，是色",
    "T28n1546_036:0262a25": "界中有。非欲有相續。所以者何？色有相續，",
    "T28n1546_036:0262a26": "是色界中有。色界死，還生色界，盡色界有相",
    "T28n1546_036:0262a27": "續耶？乃至廣作四句。云何色界死，還生色界，",
    "T28n1546_036:0262a28": "非色界有相續耶？答曰：色界死，欲界中有現",
    "T28n1546_036:0262a29": "在前，色界死，生欲界，是凡夫人，欲界中有",
    "T28n1546_036:0262b01": "於色界現在前，廣說如上。色界死，是色界死",
    "T28n1546_036:0262b02": "有。生色界，是欲界中有。非色界有相續。所",
    "T28n1546_036:0262b03": "以者何？欲界有相續，是欲界中有。云何色界",
    "T28n1546_036:0262b04": "有相續，非色界死、非色界生。答曰：如欲界",
    "T28n1546_036:0262b05": "死，色界中有現在前。欲界死，生色界，亦是凡",
    "T28n1546_036:0262b06": "夫亦是聖人。彼色界中有，於欲界現在前，廣",
    "T28n1546_036:0262b07": "說如上，是名色界有相續。色界中有，非色界",
    "T28n1546_036:0262b08": "死。所以者何？欲界死，是欲界死有。非色界",
    "T28n1546_036:0262b09": "生。所以者何？欲界生，是色界中有。云何色界",
    "T28n1546_036:0262b10": "死，還生色界，色界有相續耶？答曰：色界死，還",
    "T28n1546_036:0262b11": "生色界，中有、生有。色界死，還生色界，亦是凡",
    "T28n1546_036:0262b12": "夫亦是聖人。凡夫生上亦生下，一一處有多",
    "T28n1546_036:0262b13": "生；聖人生上不生下，一一處有一生。從死有",
    "T28n1546_036:0262b14": "至中有時，色界死，是色界死有。色界生，是色",
    "T28n1546_036:0262b15": "界中有。色界有相續，是色界中有，從中有至",
    "T28n1546_036:0262b16": "生有時。色界死，是色界中有。色界生，是色界",
    "T28n1546_036:0262b17": "生有。色界有相續，是色界生有。云何非色界",
    "T28n1546_036:0262b18": "死、非生色界、非色界有相續？答曰：欲界死，",
    "T28n1546_036:0262b19": "生欲界，中有、生有。欲界死，還生欲界，亦是凡",
    "T28n1546_036:0262b20": "夫亦是聖人，廣說如上。從死有至中有時，非",
    "T28n1546_036:0262b21": "色界死、非生色界。所以者何？欲界死，是欲界",
    "T28n1546_036:0262b22": "死有。欲界生，是欲界中有。非色界有相續。所",
    "T28n1546_036:0262b23": "以者何？欲界有相續，是欲界中有。從中有至",
    "T28n1546_036:0262b24": "生有時，非色界死、非色界生。所以者何？欲界",
    "T28n1546_036:0262b25": "死，是欲界中有。欲界生，是欲界生有。非色界",
    "T28n1546_036:0262b26": "有相續。所以者何？欲界有相續，是欲界生有。",
    "T28n1546_036:0262b27": "欲界死，生無色界，亦是凡夫亦是聖人。非色",
    "T28n1546_036:0262b28": "界死。所以者何？欲界死，是欲界死有。非色界",
    "T28n1546_036:0262b29": "生。所以者何？無色界生，是無色界生有。非色",
    "T28n1546_036:0262c01": "界有相續。所以者何？無色界有相續，是無色",
    "T28n1546_036:0262c02": "界生有。無色界死，生無色界，亦是凡夫亦是",
    "T28n1546_036:0262c03": "聖人。凡夫生上亦生下，一一處有多生；聖人",
    "T28n1546_036:0262c04": "生上不生下，一一處有一生。非色界死。所以",
    "T28n1546_036:0262c05": "者何？無色界死，是無色界死有。非色界生。所",
    "T28n1546_036:0262c06": "以者何？無色界生，是無色界生有。非色界有",
    "T28n1546_036:0262c07": "相續。所以者何？無色界有相續，是無色界生",
    "T28n1546_036:0262c08": "有。無色界死，生欲界，是凡夫，非色界死。所",
    "T28n1546_036:0262c09": "以者何？無色界死，是無色界死有。非色界生。",
    "T28n1546_036:0262c10": "所以者何？欲界生，是欲界中有。非色界有相",
    "T28n1546_036:0262c11": "續。所以者何？欲界有相續，是欲界中有。無色",
    "T28n1546_036:0262c12": "界死，還生無色界，盡無色界有相續耶？答曰：",
    "T28n1546_036:0262c13": "諸無色界死，還生無色界，盡無色界有相續。",
    "T28n1546_036:0262c14": "頗無色界有相續，彼非無色界死、非不無色",
    "T28n1546_036:0262c15": "界生耶？答曰：有。如欲色界死，生無色界，亦是",
    "T28n1546_036:0262c16": "凡夫亦是聖人。非無色界死。所以者何？欲色",
    "T28n1546_036:0262c17": "界死，是欲色界死有。無色界生，是無色界生",
    "T28n1546_036:0262c18": "有。無色界有相續，是無色界生有。欲界死，還",
    "T28n1546_036:0262c19": "生欲界，此人有四：欲界凡夫聖人、色界凡夫",
    "T28n1546_036:0262c20": "聖人。色界死還生色界，此人有三：色界凡夫",
    "T28n1546_036:0262c21": "聖人、欲界凡夫。無色界死，還生無色界，此人",
    "T28n1546_036:0262c22": "有二：無色界凡夫聖人。欲界凡夫，九十八使",
    "T28n1546_036:0262c23": "所使，九結所繫；聖人，十使所使，六結所繫。色",
    "T28n1546_036:0262c24": "界凡夫，六十二使所使，六結所繫；聖人，六使",
    "T28n1546_036:0262c25": "所使，三結所繫。無色界凡夫，三十一使所使，",
    "T28n1546_036:0262c26": "六結所繫；聖人，三使所使，三結所繫。問曰：欲",
    "T28n1546_036:0262c27": "界凡夫，不為色無色界使所使。色界凡夫，不",
    "T28n1546_036:0262c28": "為無色界使所使。何故說欲界凡夫九十八",
    "T28n1546_036:0262c29": "使所使，色界凡夫六十二使所使耶？答曰：此",
    "T28n1546_036:0263a01": "中說得名所使。如欲界凡夫，色無色界使得",
    "T28n1546_036:0263a02": "常現前生。色界凡夫人，無色界使得常現",
    "T28n1546_036:0263a03": "前生。復次於得不解脫故，名使所使。欲界凡",
    "T28n1546_036:0263a04": "夫，於色無色界使得，不得解脫。色界凡夫，於",
    "T28n1546_036:0263a05": "無色界使得，不得解脫。復次今得得、當得得、",
    "T28n1546_036:0263a06": "已得得故，作如是說。今得得是現在，當得得",
    "T28n1546_036:0263a07": "是未來，已得得是過去。復次能生彼使故，作",
    "T28n1546_036:0263a08": "是說。能生者，生欲界凡夫，以離欲愛，能生",
    "T28n1546_036:0263a09": "色界諸使。色界凡夫，以離色愛，能生無色界",
    "T28n1546_036:0263a10": "諸使。復次現曾所行有餘勢故。欲界眾生，無",
    "T28n1546_036:0263a11": "始以來無有不曾起色無色界使者。色界",
    "T28n1546_036:0263a12": "眾生，無有不曾起無色界使者。問曰：若然者，",
    "T28n1546_036:0263a13": "色界凡夫曾起欲界使，無色界凡夫亦曾起",
    "T28n1546_036:0263a14": "欲色界使，何故不使耶？答曰：雖復曾起，以離",
    "T28n1546_036:0263a15": "欲故，欲界凡夫未離色無色界愛，色界凡夫",
    "T28n1546_036:0263a16": "未離無色界愛，聖人十使所使。問曰：欲界聖",
    "T28n1546_036:0263a17": "人有九十八使所使者，如具縛人得正決定，",
    "T28n1546_036:0263a18": "苦法忍現在前時，成就九十八使。此中何以",
    "T28n1546_036:0263a19": "不說耶？答曰：以時少故，不久苦智生，是故不",
    "T28n1546_036:0263a20": "說。復次此中說現行煩惱人。入見道人猶不",
    "T28n1546_036:0263a21": "能起善有漏心，何況染污。餘處亦說現行煩",
    "T28n1546_036:0263a22": "惱人，如經說：有一婆羅門往詣佛所，作如是",
    "T28n1546_036:0263a23": "問：汝當為天、人、龍、阿修羅、伽樓羅、犍闥婆、",
    "T28n1546_036:0263a24": "緊那羅、摩睺羅伽耶？佛言：我不當為天乃至",
    "T28n1546_036:0263a25": "摩睺羅伽等。所以者何？婆羅門當知，以諸漏",
    "T28n1546_036:0263a26": "故，為天乃至摩睺羅伽等。如來永斷諸漏，是",
    "T28n1546_036:0263a27": "故婆羅門，我不當為天乃至摩睺羅伽等。或",
    "T28n1546_036:0263a28": "有說，報現前故名人。如經說偈：",
    "T28n1546_036:0263a29": "「佛者是人，　　自調常定，　　行於梵道，",
    "T28n1546_036:0263b01": "心寂靜樂。」",
    "T28n1546_036:0263b02": "此中說身受何果報，即名此界眾生。身受欲",
    "T28n1546_036:0263b03": "界報，即名欲界眾生；身受色無色界報，即名",
    "T28n1546_036:0263b04": "色無色界眾生。佛受人報故，即名為人。餘處",
    "T28n1546_036:0263b05": "亦說，報現前故名人。如十門中說：誰成就眼",
    "T28n1546_036:0263b06": "根？答曰：生色界。若生欲界人，得已不失，如",
    "T28n1546_036:0263b07": "是等報現前故名人。如是受欲界報者名欲",
    "T28n1546_036:0263b08": "界眾生，受色無色界報者名色無色界眾生。",
    "T28n1546_036:0263b09": "非欲界死、非欲界生，盡非欲界有相續耶？乃",
    "T28n1546_036:0263b10": "至廣作非四句。前四句初句作此第二句，前",
    "T28n1546_036:0263b11": "第二句作此初句，前第三句作此第四句，前",
    "T28n1546_036:0263b12": "第四句作此第三句。色界非四句亦如是。非",
    "T28n1546_036:0263b13": "無色界死、非無色界生，盡非無色界有相續",
    "T28n1546_036:0263b14": "耶？廣說如經本。非欲界死、非欲界生，此人有",
    "T28n1546_036:0263b15": "五：欲界凡夫、色界凡夫聖人、無色界凡夫聖",
    "T28n1546_036:0263b16": "人。問曰：應有八人，何故說五耶？如色界死，",
    "T28n1546_036:0263b17": "還生色界，凡夫聖人。色界死，生無色界，凡夫",
    "T28n1546_036:0263b18": "聖人。色界死，生欲界，凡夫。無色界死，生無",
    "T28n1546_036:0263b19": "色界，凡夫聖人。無色界死，生色界，凡夫。如",
    "T28n1546_036:0263b20": "是等有八，何故說五？答曰：以相似故說五。亦",
    "T28n1546_036:0263b21": "色界死，生色界，凡夫。無色界死，生色界，凡",
    "T28n1546_036:0263b22": "夫。此二俱是色界凡夫。色界死，生無色界，聖",
    "T28n1546_036:0263b23": "人。無色界死，生無色界，聖人。此二俱是無色",
    "T28n1546_036:0263b24": "界聖人。色界死，生無色界，凡夫。無色界死，生",
    "T28n1546_036:0263b25": "無色界，凡夫。此二俱是無色界凡夫。餘有欲",
    "T28n1546_036:0263b26": "界凡夫、色界聖人，以相似故說五。非色界死、",
    "T28n1546_036:0263b27": "非色界生，此人有六：欲界凡夫聖人、色界凡",
    "T28n1546_036:0263b28": "夫聖人、無色界凡夫聖人。問曰：應有九人，何",
    "T28n1546_036:0263b29": "故說六耶？如欲界死，還生欲界，凡夫聖人。欲",
    "T28n1546_036:0263c01": "界死，生色界，凡夫聖人。欲界死，生無色界，凡",
    "T28n1546_036:0263c02": "夫聖人。無色界死，生無色界，凡夫聖人。無色",
    "T28n1546_036:0263c03": "界死，生欲界，凡夫。答曰：以相似故說六。欲界",
    "T28n1546_036:0263c04": "死，還生欲界，凡夫。無色界死，生欲界，凡夫。此",
    "T28n1546_036:0263c05": "二俱是欲界凡夫。欲界死，生無色界，凡夫。無",
    "T28n1546_036:0263c06": "色界死，生無色界，凡夫。此二俱是無色界凡",
    "T28n1546_036:0263c07": "夫。欲界死，生無色界，聖人。無色界死，生無色",
    "T28n1546_036:0263c08": "界聖人。此二俱是無色界聖人。餘有欲界聖",
    "T28n1546_036:0263c09": "人、色界凡夫聖人，以相似故說六。非無色界",
    "T28n1546_036:0263c10": "死，非無色界生，此人有四：欲界凡夫聖人，色",
    "T28n1546_036:0263c11": "界凡夫聖人。問曰：應有七人，何故說四耶？如",
    "T28n1546_036:0263c12": "欲界死，還生欲界，凡夫聖人。欲界死，生色界，",
    "T28n1546_036:0263c13": "凡夫聖人。色界死，還生色界，凡夫聖人。色界",
    "T28n1546_036:0263c14": "死，生欲界，凡夫。何故說四耶？答曰：以相似故",
    "T28n1546_036:0263c15": "說四。欲界死，還生欲界，凡夫。色界死，生欲界，",
    "T28n1546_036:0263c16": "凡夫。此二俱是欲界凡夫。欲界死，生色界，凡",
    "T28n1546_036:0263c17": "夫。色界死，還生色界，凡夫。此二俱是色界凡",
    "T28n1546_036:0263c18": "夫。欲界死，生色界，聖人。色界死，還生色界，聖",
    "T28n1546_036:0263c19": "人。此二俱是色界聖人。餘有欲界聖人，以相",
    "T28n1546_036:0263c20": "似故說四。此諸人為向所說使所使、向所說",
    "T28n1546_036:0263c21": "結所繫。",
    "T28n1546_036:0263c22": "頗欲界死，不生欲界耶？如先說義，今則遮於",
    "T28n1546_036:0263c23": "生有。頗欲界死，不生欲界耶？答曰：不生。生",
    "T28n1546_036:0263c24": "欲色界中有，若生無色界、若般涅槃，餘廣說",
    "T28n1546_036:0263c25": "如經本。問曰：無色界死，生欲色界，彼中有",
    "T28n1546_036:0263c26": "於何處現在前？答曰：或有說者，在第四禪。不",
    "T28n1546_036:0263c27": "應作是說。若無色界有方所者，此說便是；但",
    "T28n1546_036:0263c28": "無色界無有方所，何為遠至第四禪耶？復有",
    "T28n1546_036:0263c29": "說者，是處所死，生無色中，即彼處所中有",
    "T28n1546_036:0264a01": "現在前。如是說者，無色界死，生無色界。是事",
    "T28n1546_036:0264a02": "不爾。評曰：應作是說：欲界色界死，生無色",
    "T28n1546_036:0264a03": "界，即彼所生處，中有現在前。",
    "T28n1546_036:0264a04": "頗欲界死，不生欲界、不生色界、不生無色界",
    "T28n1546_036:0264a05": "耶？此中亦遮生有，餘廣說如經本。問曰：此中",
    "T28n1546_036:0264a06": "何故不問般涅槃耶？答曰：應問而不問者，當",
    "T28n1546_036:0264a07": "知此說有餘。復次此中說死而生者，彼雖死",
    "T28n1546_036:0264a08": "而不生。復次此中因人而作論，彼般涅槃者",
    "T28n1546_036:0264a09": "捨人名法。",
    "T28n1546_036:0264a10": "頗不離欲愛死，不生欲界耶？毘婆闍婆提於",
    "T28n1546_036:0264a11": "此法中甚愚，謂不離欲愛，不生欲界，復不說",
    "T28n1546_036:0264a12": "有中有。頗有不離欲愛，欲界死，不生欲界耶？",
    "T28n1546_036:0264a13": "答曰：不生。生欲界中有。頗不離色愛死，不生",
    "T28n1546_036:0264a14": "欲界色界耶？答曰：不生。生欲色界中有。頗",
    "T28n1546_036:0264a15": "不離無色愛死，不生欲界色界無色界耶？答",
    "T28n1546_036:0264a16": "曰：不生。生欲色界中有。未離欲愛死，不生欲",
    "T28n1546_036:0264a17": "界，此人有二：欲界凡夫聖人。未離色愛死，不",
    "T28n1546_036:0264a18": "生欲色界，此人有四：欲界凡夫聖人，色界凡",
    "T28n1546_036:0264a19": "夫聖人。問曰：應有七人。欲界死，還生欲界，",
    "T28n1546_036:0264a20": "凡夫聖人。欲界死，生色界，凡夫聖人。色界",
    "T28n1546_036:0264a21": "死，還生色界，凡夫聖人。色界死，生欲界，凡",
    "T28n1546_036:0264a22": "夫。何故說四耶？答曰：以相似故說四。欲界",
    "T28n1546_036:0264a23": "死，生欲界，凡夫。色界死，生欲界，凡夫。此二俱",
    "T28n1546_036:0264a24": "是欲界凡夫。欲界死，生色界，凡夫。色界死，生",
    "T28n1546_036:0264a25": "色界，凡夫。此二俱是色界凡夫。欲界死，生色",
    "T28n1546_036:0264a26": "界，聖人。色界死，生色界，聖人。此二俱是色界",
    "T28n1546_036:0264a27": "聖人。餘有欲界聖人，以相似故說四。未離無",
    "T28n1546_036:0264a28": "色愛死，不生欲色無色界，此人有四：欲界凡",
    "T28n1546_036:0264a29": "夫聖人，色界凡夫聖人。問曰：應有九人。欲界",
    "T28n1546_036:0264b01": "死，還生欲界中有，凡夫聖人。色界死，還生",
    "T28n1546_036:0264b02": "色界中有，凡夫聖人。色界死，生欲界中有，",
    "T28n1546_036:0264b03": "凡夫。無色界死，生色界中有，凡夫。無色界",
    "T28n1546_036:0264b04": "死，生欲界中有，凡夫。何故說四耶？答曰：",
    "T28n1546_036:0264b05": "以相似故說四。欲界死，還生欲界中有，凡夫。",
    "T28n1546_036:0264b06": "色無色界死，生欲界中有，凡夫。此三俱是欲",
    "T28n1546_036:0264b07": "界凡夫。欲界死，生色界中有，凡夫。色界死，還",
    "T28n1546_036:0264b08": "生色界中有，凡夫。無色界死，生色界中有，凡",
    "T28n1546_036:0264b09": "夫。此三俱是色界凡夫。欲界死，生色界中有，",
    "T28n1546_036:0264b10": "聖人。色界死，還生色界中有，聖人。此二俱是",
    "T28n1546_036:0264b11": "色界聖人。餘有欲界聖人，以相似故說四。此",
    "T28n1546_036:0264b12": "諸人為向所說使所使、向所說結所繫。中有",
    "T28n1546_036:0264b13": "為有為無？問曰：何故作此論？答曰：或有說無",
    "T28n1546_036:0264b14": "中有，或有說有中有。毘婆闍婆提說無中有，",
    "T28n1546_036:0264b15": "育多婆提說有中有。問曰：毘婆闍婆提依何",
    "T28n1546_036:0264b16": "經說、信何事，言無中有？答曰：彼依佛經。佛經",
    "T28n1546_036:0264b17": "說：作五無間業，作已增廣，命終無間生地獄",
    "T28n1546_036:0264b18": "中。以生地獄無有間故，言無中有。偈中亦說：",
    "T28n1546_036:0264b19": "「壯年便老病，　　當生閻羅邊，",
    "T28n1546_036:0264b20": "中間無息處，　　亦不用資糧。」",
    "T28n1546_036:0264b21": "以無中息、不用資糧故，知無中有。亦作種種",
    "T28n1546_036:0264b22": "難。猶如光影無有中間，死有生有無有中間，",
    "T28n1546_036:0264b23": "亦復如是。問曰：育多婆提依何經說、信何",
    "T28n1546_036:0264b24": "事，言有中有？答曰：彼依佛經。佛經說：三事",
    "T28n1546_036:0264b25": "合故，得入母胎：一、父母俱有染心共會一處；",
    "T28n1546_036:0264b26": "二、其母無病值時；三、犍闥婆現在前。犍闥",
    "T28n1546_036:0264b27": "婆者即是中有。說犍闥婆現在前故，知有中",
    "T28n1546_036:0264b28": "有。餘經亦說：中有般涅槃。以說有中有般涅",
    "T28n1546_036:0264b29": "槃故，知有中有。餘經復說：沙門瞿曇！此身已",
    "T28n1546_036:0264c01": "滅、未生彼處，於其中間摩㝹摩中，為施設有",
    "T28n1546_036:0264c02": "諸取不？佛告婆蹉：於其中間，愛是取。以說此",
    "T28n1546_036:0264c03": "身滅、未生彼處，在摩㝹摩中故，知有中有。亦",
    "T28n1546_036:0264c04": "作種種難，若於此死，當生欝單越。此間斷滅，",
    "T28n1546_036:0264c05": "彼間本無而生，如是則有法而無、無法而有。",
    "T28n1546_036:0264c06": "欲令無如是過故，言有中有。問曰：毘婆闍婆",
    "T28n1546_036:0264c07": "提云何通育多婆提經耶？答曰：彼經所說是",
    "T28n1546_036:0264c08": "未了義、是假名有餘意。問曰：彼以何事為",
    "T28n1546_036:0264c09": "未了義、是假名有餘意耶？彼作是答：佛經說",
    "T28n1546_036:0264c10": "三事合故，得入母胎：一、父母俱有染心共會一",
    "T28n1546_036:0264c11": "處；二、其母無病值時；三、犍闥婆現在前。不應",
    "T28n1546_036:0264c12": "言犍闥婆，若言犍闥婆，彼作樂耶？應言諸",
    "T28n1546_036:0264c13": "陰行。問曰：若說揵闥婆、若說諸陰行，俱非無",
    "T28n1546_036:0264c14": "中有。毘婆闍婆提復作是問：汝說四生盡有",
    "T28n1546_036:0264c15": "中有，二生有三事合可爾，謂胎生、卵生；餘二",
    "T28n1546_036:0264c16": "生不爾。答曰：若可爾便說，不可爾不說，然",
    "T28n1546_036:0264c17": "非無中有。通第二經者，有天名中有，於彼",
    "T28n1546_036:0264c18": "天中般涅槃，故言中有。般涅槃中有天者，此",
    "T28n1546_036:0264c19": "間死已，應生天中未至頃，於其中間壽命未",
    "T28n1546_036:0264c20": "盡便般涅槃。問曰：此天一切經中所不說。佛",
    "T28n1546_036:0264c21": "經說：有四天王天乃至非想非非想天，不說",
    "T28n1546_036:0264c22": "中有天。佛經亦說有生般涅槃。復有天名生，",
    "T28n1546_036:0264c23": "於彼生天而般涅槃，言生般涅槃耶？乃至上",
    "T28n1546_036:0264c24": "流般涅槃，復有天名上流，於彼天中而般涅",
    "T28n1546_036:0264c25": "槃，言上流般涅槃耶？汝說未到諸天，壽命未",
    "T28n1546_036:0264c26": "盡而般涅槃。眾生多壽命未盡而死，除欝單",
    "T28n1546_036:0264c27": "越人、兜率天上最後身菩薩。如是等眾生，皆",
    "T28n1546_036:0264c28": "是中有般涅槃耶？婆蹉經復云何通？彼作是",
    "T28n1546_036:0264c29": "說：摩㝹摩是無色界天，彼梵志得天眼，離色",
    "T28n1546_036:0265a01": "愛同及死，生無色界中。彼梵志以天眼，於欲",
    "T28n1546_036:0265a02": "色界中遍觀不見，而作是念：彼人斷滅。行詣",
    "T28n1546_036:0265a03": "佛所作如是問：沙門瞿曇！此身滅已，乃至於",
    "T28n1546_036:0265a04": "其中間，為施設有諸取不？佛告婆蹉：於其中",
    "T28n1546_036:0265a05": "間愛是取。以是義故，知生無色中，非是斷滅。",
    "T28n1546_036:0265a06": "問曰：佛經說：有種種摩㝹摩。佛經或說：色無",
    "T28n1546_036:0265a07": "色界天是摩㝹摩。或說：劫初人是摩㝹摩。或",
    "T28n1546_036:0265a08": "說：中有是摩㝹摩。何以知唯無色界天是摩",
    "T28n1546_036:0265a09": "㝹摩？彼作是說，何以復知中有是摩㝹摩耶？",
    "T28n1546_036:0265a10": "答曰：即以此經知。所以者何？經作是說：此身",
    "T28n1546_036:0265a11": "滅已未生彼處，於其中間，在摩㝹摩中。以",
    "T28n1546_036:0265a12": "是事故知，摩㝹摩即是中有。種種難復云何",
    "T28n1546_036:0265a13": "通？答曰：彼作是說：不捨死有乃至生有相續。",
    "T28n1546_036:0265a14": "如闍樓佉虫，乃至前足未立不放後足。彼",
    "T28n1546_036:0265a15": "亦如是。若作是說：人間死，生地獄中，未捨人",
    "T28n1546_036:0265a16": "趣，地獄趣相續。則壞身壞趣，二心俱壞。趣者，",
    "T28n1546_036:0265a17": "亦名人趣，亦名地獄趣。壞身者，亦名人身，亦",
    "T28n1546_036:0265a18": "名地獄身。二心俱者，謂死時心、生時心。問曰：",
    "T28n1546_036:0265a19": "育多婆提云何通毘婆闍婆提所引經耶？答",
    "T28n1546_036:0265a20": "曰：彼經是未了義、是假名，有餘意。問曰：以何",
    "T28n1546_036:0265a21": "事知是未了義、是假名，有餘意耶？答曰：彼經",
    "T28n1546_036:0265a22": "作五無間業，作已增廣，命終無間生地獄中",
    "T28n1546_036:0265a23": "者，此遮餘趣餘業。遮餘趣者，無間之業必",
    "T28n1546_036:0265a24": "生地獄趣，不生餘趣。遮餘業者，無間之業必",
    "T28n1546_036:0265a25": "受生報，非現報後報。此是彼經未了義。若如",
    "T28n1546_036:0265a26": "經文不取其義者，經說作五無間業，作已增",
    "T28n1546_036:0265a27": "廣，命終無間生地獄中。不必具作五業生地",
    "T28n1546_036:0265a28": "獄中，然有作一二三四及無間業所不攝業",
    "T28n1546_036:0265a29": "生地獄中者。經說命終無間生地獄中，言無",
    "T28n1546_036:0265b01": "間者，於此剎那作無間業，即此剎那生地獄",
    "T28n1546_036:0265b02": "中耶？然有作五無間業已，故有壽命百年者，",
    "T28n1546_036:0265b03": "是故不悉如經文，當依於義。偈所說義，通亦",
    "T28n1546_036:0265b04": "如是。種種難事復云何通？答曰：此不必須通。",
    "T28n1546_036:0265b05": "所以者何？此非修多羅、非毘尼、非阿毘曇。不",
    "T28n1546_036:0265b06": "可以世間現喻難賢聖法，賢聖法異、世間法",
    "T28n1546_036:0265b07": "異。若必欲通者，有何意耶？答曰：應說喻過。若",
    "T28n1546_036:0265b08": "喻有過，義亦有過。如光影，是無根無心，非眾",
    "T28n1546_036:0265b09": "生數法。死有生有，亦無根無心，非眾生數法",
    "T28n1546_036:0265b10": "耶？如光影俱生，死有生有亦俱生耶？然此",
    "T28n1546_036:0265b11": "喻明有中有，非無中有。如光影無間，死有中",
    "T28n1546_036:0265b12": "有、中有生有無間，亦復如是。如是等義，說無",
    "T28n1546_036:0265b13": "中有。如是等義，說有中有。二義之中，何者為",
    "T28n1546_036:0265b14": "勝？說有中有者勝。然毘婆闍婆提說無中有，",
    "T28n1546_036:0265b15": "是無明果、闇果、不懃方便果，然中有是實有",
    "T28n1546_036:0265b16": "法。是故為止他義、欲顯己義，乃至廣說，而作",
    "T28n1546_036:0265b17": "此論。",
    "T28n1546_036:0265b18": "問曰：中有為是趣攝、為非趣攝？若是趣攝，《施",
    "T28n1546_036:0265b19": "設經》說云何通？如說：五趣為攝四生、四生為",
    "T28n1546_036:0265b20": "攝五趣？答言：四生攝五趣，非五趣攝四生。不",
    "T28n1546_036:0265b21": "攝何等？不攝中有。《法身經》說復云何通？如說：",
    "T28n1546_036:0265b22": "云何眼界？答言：四大及清淨造色，眼、眼根、眼",
    "T28n1546_036:0265b23": "入、眼界。若地獄、餓鬼、畜生、人、天眼，若修得眼、",
    "T28n1546_036:0265b24": "若中有眼。若非趣攝者，尊者陀羅達多所說",
    "T28n1546_036:0265b25": "云何通？如說：若向彼趣法，即名彼趣，彼趣所",
    "T28n1546_036:0265b26": "攝。如稻牙生時，即名為稻，彼亦如是。答曰：",
    "T28n1546_036:0265b27": "應作是說：中有是趣所攝。尊者陀羅達多所",
    "T28n1546_036:0265b28": "說善通。《施設經》說云何通？答曰：《施設經》文應",
    "T28n1546_036:0265b29": "如是說：五趣攝四生、四生攝五趣耶？答曰：",
    "T28n1546_036:0265c01": "展轉隨種相攝。而不說者，有何意耶？答曰：誦",
    "T28n1546_036:0265c02": "者錯謬。《法身經》說復云何通？答曰：《法身經》",
    "T28n1546_036:0265c03": "文應如是說：地獄、餓鬼、畜生、人、天眼，及修得",
    "T28n1546_036:0265c04": "眼。不應說中有眼。而不說者，有何意耶？答",
    "T28n1546_036:0265c05": "曰：以中有是微細法，於諸趣中顯現已復別",
    "T28n1546_036:0265c06": "顯現。猶如賊帥，於賊眾中總被呵責，亦別呵",
    "T28n1546_036:0265c07": "責。女人亦爾，有二呵責：一、以煩惱總被呵責；",
    "T28n1546_036:0265c08": "二、以體賤復別呵責。彼亦如是。復有說者，",
    "T28n1546_036:0265c09": "中有非趣所攝。《施設經》、《法身經》說善通。尊者",
    "T28n1546_036:0265c10": "陀羅達多所說復云何通？答曰：此不必須通。",
    "T28n1546_036:0265c11": "所以者何？此非修多羅、毘尼、阿毘曇，是自造",
    "T28n1546_036:0265c12": "義，或然不然，或有言無、或無言有。若必欲通",
    "T28n1546_036:0265c13": "者，有何意耶？答曰：以相似故，作如是說：如",
    "T28n1546_036:0265c14": "地獄形，中有形亦爾。乃至天趣中有，說亦如",
    "T28n1546_036:0265c15": "是。評曰：應作是說：中有非趣所攝。所以者",
    "T28n1546_036:0265c16": "何？去到彼是趣義。去未到故，非趣所攝。復",
    "T28n1546_036:0265c17": "次中有是趣因、趣是果，因不攝果、果不攝因。",
    "T28n1546_036:0265c18": "如因果，作所作、取所取亦如是。復次中有是",
    "T28n1546_036:0265c19": "細、趣是麁，麁不攝細。現見不現見、了了不了",
    "T28n1546_036:0265c20": "了，說亦如是。復次中有散亂、趣非散亂，非散",
    "T28n1546_036:0265c21": "亂不攝散亂。復次中有是趣中間法故，非趣",
    "T28n1546_036:0265c22": "所攝。如田中間非田所攝，方土村落中間非",
    "T28n1546_036:0265c23": "方土村落所攝。彼亦如是。",
    "T28n1546_036:0265c24": "問曰：何處有中有？答曰：欲色界，非無色界。",
    "T28n1546_036:0265c25": "問曰：何故無色界無中有耶？答曰：非田非器，",
    "T28n1546_036:0265c26": "乃至廣說。復次若處所有受二種報業，則有",
    "T28n1546_036:0265c27": "中有，謂中有報業、生有報業；無色界唯有生",
    "T28n1546_036:0265c28": "有報業。如中有報業、生有報業，初造報業、生",
    "T28n1546_036:0265c29": "有報業，細果、麁果業，說亦如是。復次若處所",
    "T28n1546_036:0266a01": "受二種報業，謂色報業、無色報業，是處則有",
    "T28n1546_036:0266a02": "中有；無色界唯有無色報業。如色報業、無色",
    "T28n1546_036:0266a03": "報業，相應業、不相應業，有所依業、無所依",
    "T28n1546_036:0266a04": "業，有勢業、無勢業，有緣業、無緣業，說亦如",
    "T28n1546_036:0266a05": "是。復次若處所有三種業，謂身口意業，則有",
    "T28n1546_036:0266a06": "中有；無色界唯有意業。復次若有十善業道",
    "T28n1546_036:0266a07": "處則有中有，無色界唯有三善業道。復次若",
    "T28n1546_036:0266a08": "有五陰報業處則有中有，無色界唯有四陰",
    "T28n1546_036:0266a09": "報業。復次若有二種白法，謂白因、白果，則有",
    "T28n1546_036:0266a10": "中有；無色界唯有白因。而無白果。復次若有",
    "T28n1546_036:0266a11": "來去處則有中有，無色界無有來去。問曰：若",
    "T28n1546_036:0266a12": "然者，死已還生自屍中，有何來去耶？答曰：眾",
    "T28n1546_036:0266a13": "生或有生惡道者、或有生四天下者、或有生",
    "T28n1546_036:0266a14": "天者、或般涅槃者。生惡道者，識在足下滅。生",
    "T28n1546_036:0266a15": "四天下者，識在臍邊滅。生天者，識在面滅。般",
    "T28n1546_036:0266a16": "涅槃者，識在心邊滅。眾生多於面上生愛，若",
    "T28n1546_036:0266a17": "心識從足下滅、來生面上，豈非來去耶？若識",
    "T28n1546_036:0266a18": "從足滅、還生足中，無色界猶無是事。",
    "T28n1546_036:0266a19": "問曰：中有為有移轉不耶？答曰：無有移轉，謂",
    "T28n1546_036:0266a20": "於界、於趣、於處。問曰：若中有於界無移轉者，",
    "T28n1546_036:0266a21": "少聞比丘因緣云何通？曾聞有族姓子，於佛",
    "T28n1546_036:0266a22": "法出家，不修多聞方便，住阿練若處。以宿因",
    "T28n1546_036:0266a23": "力故，能起世俗初禪，謂是須陀洹果，乃至起",
    "T28n1546_036:0266a24": "世俗第四禪，謂是阿羅漢果。於一生中，未得",
    "T28n1546_036:0266a25": "謂得、未解謂解、未證謂證，更不求勝進道，未",
    "T28n1546_036:0266a26": "得當得、未解當解、未證後證。後身壞命終，",
    "T28n1546_036:0266a27": "第四禪中有而現在前，當於爾時便作是念：",
    "T28n1546_036:0266a28": "我斷一切生分，應般涅槃，不應更生。今我中",
    "T28n1546_036:0266a29": "有何緣而生？定無解脫。若有解脫，我應得之。",
    "T28n1546_036:0266b01": "便生謗涅槃邪見。以邪見故，第四禪中有即",
    "T28n1546_036:0266b02": "滅，阿毘地獄中有而現在前，命終後生阿毘",
    "T28n1546_036:0266b03": "地獄。答曰：此是前有時移轉，非中有時。彼死",
    "T28n1546_036:0266b04": "時，第四禪瑞相現在前，見彼相已便作是念：",
    "T28n1546_036:0266b05": "我斷一切生分，應般涅槃。今此瑞相，何緣而",
    "T28n1546_036:0266b06": "生？定無解脫。若有解脫，我應得之。便生謗涅",
    "T28n1546_036:0266b07": "槃邪見。生邪見故，第四禪瑞相便滅，阿毘地",
    "T28n1546_036:0266b08": "獄瑞相而現在前，身壞命終生阿毘地獄。以",
    "T28n1546_036:0266b09": "是事故，知於前有時移轉，非中有轉。問曰：",
    "T28n1546_036:0266b10": "若中有於趣無移轉者，善行惡行因緣云何",
    "T28n1546_036:0266b11": "通？曾聞舍衛國有二人，一名善行、二名惡行。",
    "T28n1546_036:0266b12": "善行者，於一身中常行善行、不行惡行。惡行",
    "T28n1546_036:0266b13": "者，於一身中常行惡行、不行善行。行惡行者",
    "T28n1546_036:0266b14": "以後報善業故，天中有現在前，當於是時便",
    "T28n1546_036:0266b15": "作是念：我一生內常行惡行、不行善行，應生",
    "T28n1546_036:0266b16": "惡趣不應生天，今我天中有何緣而生？便作",
    "T28n1546_036:0266b17": "是念：定無善惡業報。若有者，我應得之。便生",
    "T28n1546_036:0266b18": "謗因果邪見。以邪見故，天中有便滅，地獄中",
    "T28n1546_036:0266b19": "有即生，身壞命終生地獄中。行善行者，命終",
    "T28n1546_036:0266b20": "時以後報不善業故，地獄中有而現在前，便",
    "T28n1546_036:0266b21": "作是念：我一生內常行善行、不行惡行，應生",
    "T28n1546_036:0266b22": "善趣不應生惡趣，今我地獄中有何緣而生？",
    "T28n1546_036:0266b23": "便作是念：定是我後報不善之業，今生此果。",
    "T28n1546_036:0266b24": "即自憶念所作諸善，生大善心而現在前，地",
    "T28n1546_036:0266b25": "獄中有便滅，天中有即生，身壞命終生於天",
    "T28n1546_036:0266b26": "上。答曰：如此皆是前有時移轉，非中有時。一",
    "T28n1546_036:0266b27": "切眾生死時必有好惡瑞相，若多行善眾生，",
    "T28n1546_036:0266b28": "死時多見好堂舍樓觀園林浴池遊戲之處；",
    "T28n1546_036:0266b29": "多行惡眾生，死時多見火焰刀毒狼狗塚墓。",
    "T28n1546_036:0266c01": "行惡行者死時，以後報善業故，天瑞相現在",
    "T28n1546_036:0266c02": "前，見已便作是念：我一生內常行惡行、不行",
    "T28n1546_036:0266c03": "善行，我應生惡趣不應生天，今此瑞相何緣",
    "T28n1546_036:0266c04": "而生？定無善惡業報。便生謗因果邪見。生邪",
    "T28n1546_036:0266c05": "見故，生天瑞相便滅，地獄瑞相即生。行善行",
    "T28n1546_036:0266c06": "者死時，以後報惡業故，地獄瑞相現在前。見",
    "T28n1546_036:0266c07": "已便作是念：我一生內常行善行、不行惡行，",
    "T28n1546_036:0266c08": "應生善處不生惡趣，今此瑞相何緣而生？定",
    "T28n1546_036:0266c09": "是我後報不善業故，今生此果。即自憶念所",
    "T28n1546_036:0266c10": "行諸善，生大善心而現在前，地獄瑞相便滅，",
    "T28n1546_036:0266c11": "天中瑞相即生，身壞命終生於天上。以是事",
    "T28n1546_036:0266c12": "故，此二俱是前有時移轉，非中有時。問曰：若",
    "T28n1546_036:0266c13": "中有於處無移轉者，頻婆娑羅王因緣云何",
    "T28n1546_036:0266c14": "通？曾聞頻婆娑羅王，兜率天中有現在前，當",
    "T28n1546_036:0266c15": "生兜率天。經須彌山頂，見毘沙門天王所食",
    "T28n1546_036:0266c16": "之食，其色鮮明、香味具足，便作是念：我先生",
    "T28n1546_036:0266c17": "此，後當生兜率天。作是念時，兜率天中有便",
    "T28n1546_036:0266c18": "滅，四天王中有即生，命終生於四天王天。答",
    "T28n1546_036:0266c19": "曰：此亦是前有時移轉，非中有時。曾聞頻婆",
    "T28n1546_036:0266c20": "娑羅王為假名子阿闍貰所縛，閉在獄中，斷",
    "T28n1546_036:0266c21": "其飲食，以刀剝足下皮。爾時世尊住耆闍崛",
    "T28n1546_036:0266c22": "山，以憐愍故便放光明，從窓牖中照其身",
    "T28n1546_036:0266c23": "上。遇佛光故，身得安隱，生念佛心：我今遭此",
    "T28n1546_036:0266c24": "厄難，世尊而不見念？爾時世尊知其心念，便",
    "T28n1546_036:0266c25": "告大目揵連：汝詣頻婆娑羅王所，作如是言：",
    "T28n1546_036:0266c26": "我於大王所應作者皆已作之。濟汝惡趣決",
    "T28n1546_036:0266c27": "定報業，如來尚不得免。爾時大目揵連從佛",
    "T28n1546_036:0266c28": "聞是語已，即入禪定，以禪定力如其所念，從",
    "T28n1546_036:0266c29": "耆闍崛山滅，如於泉池水中從地而出，住頻",
    "T28n1546_036:0267a01": "婆娑羅王前，作如是言：大王當知，如來言無",
    "T28n1546_036:0267a02": "有二，慧眼照淨深見因果，作如是言：我於大",
    "T28n1546_036:0267a03": "王所應作者皆已作之。濟汝惡趣決定報業，",
    "T28n1546_036:0267a04": "如來尚不得免。作是語已而為說法。時頻婆",
    "T28n1546_036:0267a05": "娑羅王以飢渴故而不解了，便作是言：尊者",
    "T28n1546_036:0267a06": "大目揵連！何天揣食最為美妙？爾時尊者大",
    "T28n1546_036:0267a07": "目揵連次第歎說四天王食。時頻婆娑羅王",
    "T28n1546_036:0267a08": "聞已，身壞命絕，生四天王天，作毘沙門天",
    "T28n1546_036:0267a09": "王太子，名闍那梨沙。以是事故，知是前有",
    "T28n1546_036:0267a10": "時移轉，非中有時。譬喻者作如是說：中有可",
    "T28n1546_036:0267a11": "移轉。彼作是說：一切諸業皆可移轉，造五無",
    "T28n1546_036:0267a12": "間業尚可移轉，何況中有。若作無間業不可",
    "T28n1546_036:0267a13": "移轉者，則無有能過有頂者；以有能過有頂",
    "T28n1546_036:0267a14": "者故，知五無間業亦可移轉。評曰：應作是說：",
    "T28n1546_036:0267a15": "中有不可移轉。",
    "T28n1546_036:0267a16": "問曰：住中有為經幾時？答曰：經於少時不久。",
    "T28n1546_036:0267a17": "所以者何？彼於六入求受身處，是故速令生",
    "T28n1546_036:0267a18": "有相續。",
    "T28n1546_036:0267a19": "問曰：眾生受身法和合，速令生有相續可爾。",
    "T28n1546_036:0267a20": "若受身法不和合者，如父在罽賓母在真丹、",
    "T28n1546_036:0267a21": "父在真丹母在罽賓，云何速令生有相續耶？",
    "T28n1546_036:0267a22": "答曰：應觀此眾生，或於母作業可移轉、於父",
    "T28n1546_036:0267a23": "作業不可移轉，或於父作業可移轉、於母作",
    "T28n1546_036:0267a24": "業不可移轉，或於父母作業俱不可移轉，或",
    "T28n1546_036:0267a25": "於父母作業俱可移轉。若於母作業可移轉、",
    "T28n1546_036:0267a26": "於父作業不可移轉者，若是威儀具足淨修",
    "T28n1546_036:0267a27": "梵行身持五戒極善男子，必至他婦女邊令",
    "T28n1546_036:0267a28": "彼生相續。若於父作業可移轉、於母作業不",
    "T28n1546_036:0267a29": "可移轉者，若是威儀具足淨修梵行身持五",
    "T28n1546_036:0267b01": "戒極善女人，必至他男子邊令彼生相續。若",
    "T28n1546_036:0267b02": "於父母作業俱不可移轉者，受身者雖未死，",
    "T28n1546_036:0267b03": "其人雖所求未得，便生去心。於其道路，火不",
    "T28n1546_036:0267b04": "能燒、刃不能傷、毒不能害，必至彼和合，令",
    "T28n1546_036:0267b05": "彼生相續。",
    "T28n1546_036:0267b06": "問曰：若眾生常有欲心者可爾。若眾生時有",
    "T28n1546_036:0267b07": "欲心者，云何可爾？如狗秋時有欲心、羆冬時",
    "T28n1546_036:0267b08": "有欲心、馬春時有欲心、牛夏時有欲心，如是",
    "T28n1546_036:0267b09": "等云何可爾？答曰：以彼眾生業力故，非時亦",
    "T28n1546_036:0267b10": "生欲心而得和合，令彼生相續。復有說者，生",
    "T28n1546_036:0267b11": "相似者中。如狗時有欲心、豺常有欲心，應生",
    "T28n1546_036:0267b12": "狗中者生於豺中。羆時有欲心、熊常有欲心，",
    "T28n1546_036:0267b13": "應生羆中者生於熊中。馬時有欲心、驢常有",
    "T28n1546_036:0267b14": "欲心，應生馬中者生於驢中。牛時有欲心、野",
    "T28n1546_036:0267b15": "牛常有欲心，應生牛中者生野牛中。尊者奢",
    "T28n1546_036:0267b16": "摩達多說曰：中有眾生壽七七日。尊者和須",
    "T28n1546_036:0267b17": "密說曰：中有眾生壽命七日，不過一七。所",
    "T28n1546_036:0267b18": "以者何？彼身羸劣故。問曰：若至七日生處不",
    "T28n1546_036:0267b19": "和合者，彼斷滅耶？答曰：不斷滅，即於中有",
    "T28n1546_036:0267b20": "而得久住。尊者佛陀提婆說曰：中有壽命不",
    "T28n1546_036:0267b21": "定。所以者何？生處緣不定故。中有雖得和合，",
    "T28n1546_036:0267b22": "生有不和合故，令久時住。",
    "T28n1546_036:0267b23": "問曰：中有形為大小？答曰：其形如五六歲小",
    "T28n1546_036:0267b24": "兒。",
    "T28n1546_036:0267b25": "問曰：其形若爾，云何生如是顛倒想，於母生",
    "T28n1546_036:0267b26": "愛心、於父生恚心？答曰：其形雖小，諸根猛",
    "T28n1546_036:0267b27": "利。猶如壁上畫老人像，其形雖小而有老相。",
    "T28n1546_036:0267b28": "問曰：菩薩中有其形大小？答曰：如前時有少",
    "T28n1546_036:0267b29": "年形等，亦以三十二相嚴身、八十種好隨形",
    "T28n1546_036:0267c01": "純黃金色繞身，圓光一尋。以是事故，菩薩住",
    "T28n1546_036:0267c02": "中有時，其身光明照百億四天下。",
    "T28n1546_036:0267c03": "問曰：若然者，法須菩提所說偈云何通？如說：",
    "T28n1546_036:0267c04": "「其形如白象，　　四足有六牙，",
    "T28n1546_036:0267c05": "來入母胎時，　　如遊園觀想。」",
    "T28n1546_036:0267c06": "答曰：此不必須通。所以者何？此非修多羅、毘",
    "T28n1546_036:0267c07": "尼、阿毘曇。是自造義，或然不然，或有言無、或",
    "T28n1546_036:0267c08": "無言有。若必欲通者，有何意耶？答曰：彼方土",
    "T28n1546_036:0267c09": "法以是夢為吉，是故其母夢見是事，欲令占。",
    "T28n1546_036:0267c10": "相者皆言吉善。菩薩於九十一劫更不墮惡",
    "T28n1546_036:0267c11": "趣，何緣作畜生形來入母胎？",
    "T28n1546_036:0267c12": "問曰：中有為具諸根、為不具諸根？答曰：諸根",
    "T28n1546_036:0267c13": "皆具。所以者何？中有初生時，六入皆求於有。",
    "T28n1546_036:0267c14": "復有說者，不具諸根。問曰：不具何根？答曰：",
    "T28n1546_036:0267c15": "前時有諸根不具者，隨中有故，猶如印像似",
    "T28n1546_036:0267c16": "印，前時有似，中有亦爾。評曰：應作是說：無不",
    "T28n1546_036:0267c17": "具諸根者。所以者何？中有生時，六入皆求於",
    "T28n1546_036:0267c18": "有。",
    "T28n1546_036:0267c19": "問曰：中有行時云何？答曰：眾生應生地獄者，",
    "T28n1546_036:0267c20": "行時頭下足上。如偈說：",
    "T28n1546_036:0267c21": "「墮於地獄者，　　其身皆倒懸；",
    "T28n1546_036:0267c22": "誹謗於賢聖，　　及諸淨行故。」",
    "T28n1546_036:0267c23": "生四天下者則傍行，如鳥飛空、如壁上畫人",
    "T28n1546_036:0267c24": "飛。應生天者，頭則上向，如仰射虛空箭。",
    "T28n1546_036:0267c25": "問曰：中有生時，為有衣不？答曰：一切色界中",
    "T28n1546_036:0267c26": "有生時皆有衣。所以者何？色界是多慚愧界，",
    "T28n1546_036:0267c27": "如法身常以衣覆，生身亦爾。欲界眾生中有",
    "T28n1546_036:0267c28": "多無衣而生，唯除菩薩、白淨比丘尼。復有說",
    "T28n1546_036:0267c29": "者，菩薩中有無衣，白淨比丘尼有衣。",
    "T28n1546_036:0268a01": "問曰：何故菩薩中有無衣，白淨比丘尼有衣？",
    "T28n1546_036:0268a02": "答曰：白淨比丘尼施四方僧㲲。問曰：菩薩施",
    "T28n1546_036:0268a03": "四方僧衣段，多於白淨比丘尼所施疊縷。答",
    "T28n1546_036:0268a04": "曰：白淨比丘尼施僧㲲已，發如是願：使我生",
    "T28n1546_036:0268a05": "生之處常著衣服。以發願力故，中有生時著",
    "T28n1546_036:0268a06": "衣，入胎出胎亦常著衣，其身轉大衣亦隨",
    "T28n1546_036:0268a07": "大。於佛法生信而後出家，即以此衣作五種",
    "T28n1546_036:0268a08": "衣，懃修方便得阿羅漢，般涅槃時即以此衣",
    "T28n1546_036:0268a09": "纏身而闍維之。菩薩所行善法，皆為迴向無",
    "T28n1546_036:0268a10": "上菩提，以能生於似因之果，於最後身得於",
    "T28n1546_036:0268a11": "一切眾生最勝之身。",
    "T28n1546_036:0268a12": "問曰：中有眾生為何所食？答曰：或有說者，",
    "T28n1546_036:0268a13": "有飲食處便食飲食，河池水邊飲水自存。",
    "T28n1546_036:0268a14": "問曰：若然者，曾聞如寫囊米著釜鑊中，五",
    "T28n1546_036:0268a15": "趣眾生中有散在世間亦復如是。一切世間",
    "T28n1546_036:0268a16": "所有飲食，但狗中有食者猶不供足，何況餘",
    "T28n1546_036:0268a17": "者。然彼身輕微、飲食麁重，若食此食身應散",
    "T28n1546_036:0268a18": "壞。若然者，云何自活？答曰：以香為食。若眾",
    "T28n1546_036:0268a19": "生有福德者，食清淨飲食花果香氣以自存",
    "T28n1546_036:0268a20": "濟。無福德者，食糞穢不淨種種臭氣以自存",
    "T28n1546_036:0268a21": "濟。",
    "T28n1546_036:0268a22": "中有名中有，亦名揵闥婆，亦名求有，亦名摩",
    "T28n1546_036:0268a23": "㝹摩。",
    "T28n1546_036:0268a24": "問曰：何故名中有？答曰：二有中間生，故名中",
    "T28n1546_036:0268a25": "有。",
    "T28n1546_036:0268a26": "問曰：若然者，餘有亦在二有中間，盡名中有",
    "T28n1546_036:0268a27": "耶？答曰：若是二有中間，趣所不攝者名中有；",
    "T28n1546_036:0268a28": "若在二有中間，趣所攝者不名中有。復次若",
    "T28n1546_036:0268a29": "在二有中間，微細難明難見難了者名中有；",
    "T28n1546_036:0268b01": "餘者雖在二有中間，是麁易見易明易了，不",
    "T28n1546_036:0268b02": "名中有。何故名揵闥婆？答曰：以香自活，故名",
    "T28n1546_036:0268b03": "揵闥婆。何故名求有？答曰：生時以六入求有，",
    "T28n1546_036:0268b04": "故名求有。何故名摩㝹摩？答曰：從意生故，名",
    "T28n1546_036:0268b05": "摩㝹摩。眾生或有從意生、或有從業生、或有",
    "T28n1546_036:0268b06": "從報生、或有從合會生。從意生者，謂色無色",
    "T28n1546_036:0268b07": "界諸天及中有。從業生者，謂地獄眾生，如",
    "T28n1546_036:0268b08": "說：彼中眾生為業所繫。從報生者，謂飛鳥",
    "T28n1546_036:0268b09": "也。從合會生者，謂人、六欲天。",
    "T28n1546_036:0268b10": "佛經說：三事合故，得入母胎。一、父母俱有染",
    "T28n1546_036:0268b11": "心共會一處；二、其母無病值時；三、犍闥婆",
    "T28n1546_036:0268b12": "現在前。三事合故，謂父、母、犍闥婆。父母有",
    "T28n1546_036:0268b13": "染心者，謂欲心現在前。共會一處者，謂欲共",
    "T28n1546_036:0268b14": "合會。其母無病者，其母歡喜時。毘尼者作如",
    "T28n1546_036:0268b15": "是說：其母以欲濁心，如天雨時河水皆濁，彼",
    "T28n1546_036:0268b16": "亦如是。亦無風冷熱等諸病。值時者，值女人",
    "T28n1546_036:0268b17": "經水時。若經水多，薄不成胎；若經水少，乾不",
    "T28n1546_036:0268b18": "成胎。因父母精血分然後成胎，是名值時，亦",
    "T28n1546_036:0268b19": "名有身。犍闥婆現在前者，中有現在前，若",
    "T28n1546_036:0268b20": "起愛心、若起恚心。若是男子，於母生愛、於父",
    "T28n1546_036:0268b21": "生恚。彼作是念：若無此男子者，我當與此女",
    "T28n1546_036:0268b22": "人交會。是時便起如是顛倒想，見彼人遠去，",
    "T28n1546_036:0268b23": "見於自身與此女人而共交會。父母合會所",
    "T28n1546_036:0268b24": "有精氣，見是己有，見已便生喜心，生喜心",
    "T28n1546_036:0268b25": "故而便迷悶，以迷悶故中有轉重更不移",
    "T28n1546_036:0268b26": "動。是時自見己身在母右脇，面向母背而坐。",
    "T28n1546_036:0268b27": "若是女人，於父生愛、於母生恚。彼作是念：若",
    "T28n1546_036:0268b28": "無此女人者，當與此男子交會。是時便起如",
    "T28n1546_036:0268b29": "是顛倒想，見彼女人遠去，見於自身與此男",
    "T28n1546_036:0268c01": "子而共交會。父母合會所有精氣，見是己",
    "T28n1546_036:0268c02": "有，見已便生喜心，生喜心故而便迷悶，以迷",
    "T28n1546_036:0268c03": "悶故中有轉重更不移動。是時自見己身在",
    "T28n1546_036:0268c04": "母左脇，面向母腹而坐。一切眾生皆有如是",
    "T28n1546_036:0268c05": "顛倒想而入母胎，唯除菩薩。菩薩入胎時，知",
    "T28n1546_036:0268c06": "此是我母、此是我父，於母生母想、於父生父",
    "T28n1546_036:0268c07": "想。",
    "T28n1546_036:0268c08": "問曰：中有於何處入母身？答曰：或有說者，彼",
    "T28n1546_036:0268c09": "無障礙，隨處得入。",
    "T28n1546_036:0268c10": "問曰：若無障礙者，則不應住母身中。答曰：以",
    "T28n1546_036:0268c11": "業力故住母身中。評曰：應作是說：中有從",
    "T28n1546_036:0268c12": "生門入母身中。以是事故，雙產者後出為大。",
    "T28n1546_036:0268c13": "所以者何？以先入母胎故。",
    "T28n1546_036:0268c14": "《施設經》說：父母福德等者乃能受胎。問曰：如",
    "T28n1546_036:0268c15": "富貴男子近貧賤女人、富貴女人近卑賤男",
    "T28n1546_036:0268c16": "子，云何乃能受胎？答曰：當於是時，見彼女",
    "T28n1546_036:0268c17": "人生尊貴想，自見己身生卑賤想。女人自以",
    "T28n1546_036:0268c18": "為勝、視男為卑。尊貴女人近卑賤男子，以",
    "T28n1546_036:0268c19": "他為勝、以己為賤。彼男子見己為勝、以他為",
    "T28n1546_036:0268c20": "賤。是時有如是想，福德等故乃能受胎。",
    "T28n1546_036:0268c21": "一母胎中有五趣中有，如狗豺魚蝦蟇等。",
    "T28n1546_036:0268c22": "問曰：若地獄中有在彼腹中，云何不燒？答曰：",
    "T28n1546_036:0268c23": "若作業者被燒，不作業者不燒。若有持戒等，",
    "T28n1546_036:0268c24": "著地獄中亦不能燒。所以者何？以不作業故。",
    "T28n1546_036:0268c25": "眾生在地獄前不必被燒，如《施設經》說：有時",
    "T28n1546_036:0268c26": "活地獄眾生，冷風來吹，唱如是言：諸眾生活，",
    "T28n1546_036:0268c27": "諸眾生活。是時眾生便活。以是事故，彼中有",
    "T28n1546_036:0268c28": "不必被燒。",
    "T28n1546_036:0268c29": "問曰：中有若牆壁山林屋舍瓦石所不能礙，",
    "T28n1546_036:0269a01": "還於中有為相障礙不？答曰：或有說者，相障",
    "T28n1546_036:0269a02": "礙。",
    "T28n1546_036:0269a03": "問曰：若然者，云何中有名無障礙？答曰：唯除",
    "T28n1546_036:0269a04": "中有，於餘無障礙。復有說者，中有於中有還",
    "T28n1546_036:0269a05": "不相障礙。所以者何？以無言語故。",
    "T28n1546_036:0269a06": "問曰：所往之處，為中有去疾、為神足去疾？答",
    "T28n1546_036:0269a07": "曰：或有說者，中有去疾。所以者何？業力勝神",
    "T28n1546_036:0269a08": "足力故。評曰：應作是說：神足去疾，非業力",
    "T28n1546_036:0269a09": "疾。問曰：若然者，云何說業力勝神足力？答",
    "T28n1546_036:0269a10": "曰：應知為以何事言業力勝佛神足力。能留",
    "T28n1546_036:0269a11": "住一切眾生神足力，舍利弗除佛，目揵連",
    "T28n1546_036:0269a12": "除佛、舍利弗。彼中有，無有眾生呪術法藥草。",
    "T28n1546_036:0269a13": "佛離辟支佛能留住使彼生不相續者，以是",
    "T28n1546_036:0269a14": "事故，說業力勝神足力。",
    "T28n1546_036:0269a15": "問曰：中有為展轉相見不？答曰：或有說者，相",
    "T28n1546_036:0269a16": "見。為見幾所？答曰：地獄見地獄，畜生見畜",
    "T28n1546_036:0269a17": "生，餓鬼見餓鬼，人見人，天見天。復有說者，",
    "T28n1546_036:0269a18": "地獄見地獄，畜生見二趣，餓鬼見三趣，人見",
    "T28n1546_036:0269a19": "四趣，天見五趣。復有說者，中有非人眼境界，",
    "T28n1546_036:0269a20": "是天眼境界。",
    "T28n1546_036:0269a21": "問曰：天眼為見幾所？答曰：四天王報天眼，除",
    "T28n1546_036:0269a22": "自地見下地。乃至他化自在天，除自地見下",
    "T28n1546_036:0269a23": "地。復有說者，一切欲界眼不見中有，色界眼",
    "T28n1546_036:0269a24": "能見。",
    "T28n1546_036:0269a25": "問曰：色界報得眼能見幾所？答曰：初禪報得",
    "T28n1546_036:0269a26": "眼，除自地見下地。乃至第四禪，除自地見下",
    "T28n1546_036:0269a27": "地。若作是說，則無有見第四禪中有者。評曰：",
    "T28n1546_036:0269a28": "應作是說：一切報得眼不見中有，天眼若清",
    "T28n1546_036:0269a29": "淨者能見中有，若不清淨者則不見中有。何",
    "T28n1546_036:0269b01": "以知之？佛經說：若男子女人破戒行惡，身壞",
    "T28n1546_036:0269b02": "命終，生如是中有，其色如黑縷毼亦如闇夜，",
    "T28n1546_036:0269b03": "若天眼淨者乃能見之。若男子女人持戒",
    "T28n1546_036:0269b04": "修梵行，身壞命終生如是中有，其色白淨猶",
    "T28n1546_036:0269b05": "如白㲲，亦如明月時夜，若天眼淨者乃能見",
    "T28n1546_036:0269b06": "之。",
    "T28n1546_036:0269b07": "如說毘琉璃王對吒惡魔提婆達多，即以",
    "T28n1546_036:0269b08": "此身入阿毘地獄。",
    "T28n1546_036:0269b09": "問曰：如是等為有中有不耶？答曰：有。在一剎",
    "T28n1546_036:0269b10": "那。死有無間生於中有，中有無間生於生",
    "T28n1546_036:0269b11": "有，但在一剎那。如經說，帝釋說偈：",
    "T28n1546_036:0269b12": "「大仙應當知，　　我於此坐處，",
    "T28n1546_036:0269b13": "還得天壽命，　　唯願憶持之。」",
    "T28n1546_036:0269b14": "問曰：如此為有死生不？若有死生，云何受中",
    "T28n1546_036:0269b15": "有？若無死生，此偈云何通？如說：我於此坐",
    "T28n1546_036:0269b16": "處，還得天壽命。答曰：應作是說：不死不生。",
    "T28n1546_036:0269b17": "問曰：若然者，偈云何通？答曰：此以斷帝釋惡",
    "T28n1546_036:0269b18": "道因緣故，作如是說。佛為帝釋說法，得見真",
    "T28n1546_036:0269b19": "諦斷惡道因緣，得生人天隨意之處，欲還向",
    "T28n1546_036:0269b20": "佛作如是愛語：我於此坐處，還得天壽命，乃",
    "T28n1546_036:0269b21": "至廣說。如人於牢獄中，免濟他人，住隨意處。",
    "T28n1546_036:0269b22": "其人欲還向彼作如是愛語：今我所以得全",
    "T28n1546_036:0269b23": "命者皆是汝恩，若無汝者我則永沒。復次除",
    "T28n1546_036:0269b24": "見道所斷結病故，作如是說。佛為帝釋說法，",
    "T28n1546_036:0269b25": "除其見道所斷結病，令住第一無病之處，謂",
    "T28n1546_036:0269b26": "道道果。欲還向佛作如是愛語：我於此坐處，",
    "T28n1546_036:0269b27": "乃至廣說。猶如慈心醫師治他人病，令得無病",
    "T28n1546_036:0269b28": "安隱之處。其人欲還向醫作如是愛語：若無",
    "T28n1546_036:0269b29": "汝者，我於此處則為永沒。彼亦如是。復次得",
    "T28n1546_036:0269c01": "神足壽命故，作如是說。如經說：比丘以何為",
    "T28n1546_036:0269c02": "壽命？謂四神足是其壽命。佛為彼說法，得神",
    "T28n1546_036:0269c03": "足壽命。欲還向佛作如是愛語：我於坐處，乃",
    "T28n1546_036:0269c04": "至廣說。復次得慧命根故，作如是說。如經說：",
    "T28n1546_036:0269c05": "以慧為命者是則最勝。佛為說法，令其得慧",
    "T28n1546_036:0269c06": "命根。欲還向佛作如是愛語：我於此坐處，",
    "T28n1546_036:0269c07": "乃至廣說。",
    "T28n1546_036:0269c08": "問曰：彼本無慧命根耶？答曰：本雖有慧命，而",
    "T28n1546_036:0269c09": "是有漏。聞佛說法，見四真諦，得無漏慧根故，",
    "T28n1546_036:0269c10": "作如是說。復次除五種似死相故，作如是說。",
    "T28n1546_036:0269c11": "諸天命欲終時，有五似死相、五死相現。云何",
    "T28n1546_036:0269c12": "五似死相？諸天往來之時，身上瓔珞出五",
    "T28n1546_036:0269c13": "樂聲；其聲便滅。諸天身出光明，自身無影；或",
    "T28n1546_036:0269c14": "有說者，是時身光減少；或有說者，身光悉滅，",
    "T28n1546_036:0269c15": "自身影生。諸天身細軟無有垢穢，入香池水",
    "T28n1546_036:0269c16": "澡，出時乃至無一渧水而著身者，如蓮花",
    "T28n1546_036:0269c17": "葉；是時水渧著身。諸天有種種清淨妙好境",
    "T28n1546_036:0269c18": "界，漂諸情根不住一境界，於境界迴旋，猶如",
    "T28n1546_036:0269c19": "火輪而不暫住；是時專住於一境界。諸天",
    "T28n1546_036:0269c20": "福德之身眼不曾瞬；是時便瞬。五死相者，經",
    "T28n1546_036:0269c21": "說：諸天若男若女命欲終時，先有五死相現。",
    "T28n1546_036:0269c22": "一、衣不垢而垢；二、華不萎而萎；三、腋下本不",
    "T28n1546_036:0269c23": "汗而汗；四、身本不臭而臭；五、先安本坐而",
    "T28n1546_036:0269c24": "今不安。五似死相則可除却，五死相不可除",
    "T28n1546_036:0269c25": "却。爾時帝檡五似死相現，不久當五死相",
    "T28n1546_036:0269c26": "現，便作是念：誰能濟我如是危難？除佛世尊，",
    "T28n1546_036:0269c27": "更無能者。尋詣佛所，爾時世尊即為說法。以",
    "T28n1546_036:0269c28": "聞法故，除五似死相，欲還向佛作如是愛語：",
    "T28n1546_036:0269c29": "我於此坐處，乃至廣說。若作是說，言造現法",
    "T28n1546_036:0270a01": "報業者，即於坐上更得命等八根。復有說者，",
    "T28n1546_036:0270a02": "是時亦有死生。問曰：若然者，《施設經》說云何",
    "T28n1546_036:0270a03": "通？如說：三十三天若男若女初生之時，其",
    "T28n1546_036:0270a04": "身如五歲小兒，在諸天抱上忽然化生。爾時",
    "T28n1546_036:0270a05": "諸天若男若女作如是言：此是我男、此是我",
    "T28n1546_036:0270a06": "女。化生者亦作是言：此是我父、此是我母。問",
    "T28n1546_036:0270a07": "曰：爾時諸天，為見帝釋如是相不？答曰：皆見",
    "T28n1546_036:0270a08": "而作是念：今者帝釋有大神力，於世尊前現",
    "T28n1546_036:0270a09": "神足力。復次諸天中有威德者，一名因陀羅、",
    "T28n1546_036:0270a10": "二名憂毘因陀羅、三名伊舍那、四名波闍",
    "T28n1546_036:0270a11": "鉢哆。如是等有威德諸天，如前有壯年時，身",
    "T28n1546_036:0270a12": "初生時身亦爾。化生諸天無有死屍。評曰：彼",
    "T28n1546_036:0270a13": "無死生，如前說者好。",
    "T28n1546_036:0270a14": "《施設經》說：劫初人有化為腹行虫人，號之為",
    "T28n1546_036:0270a15": "腹行。化為三手者，號之為象。如是等身變者，",
    "T28n1546_036:0270a16": "為有死生不？若有者，彼中有云何？若無死生",
    "T28n1546_036:0270a17": "者，人即作畜生耶？答曰：應作是說：無有死",
    "T28n1546_036:0270a18": "生。問曰：若然者，人即作畜生耶？答曰：人非",
    "T28n1546_036:0270a19": "即作畜生。但畜生身與人身相續。復有說",
    "T28n1546_036:0270a20": "者，劫初時人其形似人，後以時惡飲食惡，諂",
    "T28n1546_036:0270a21": "曲多故，人形便滅，畜生形現在前，實是人、形",
    "T28n1546_036:0270a22": "是畜生。猶如呪術力呪人為驢，雖形是驢，其",
    "T28n1546_036:0270a23": "實是人。彼亦如是。復有說者，眾生從光音天",
    "T28n1546_036:0270a24": "死來生此間，實是畜生，其形似人。後以時惡",
    "T28n1546_036:0270a25": "飲食惡，諂曲多故，人形便滅，還作畜生形如",
    "T28n1546_036:0270a26": "蝦蟇。前時形具、後時形具，前時形圓黑色、後",
    "T28n1546_036:0270a27": "時形方而壯。復有說者，彼有死生。",
    "T28n1546_036:0270a28": "問曰：若然者，中有云何？答曰：中有微細。劫",
    "T28n1546_036:0270a29": "初時人化生，無有死生。評曰：應作是說：無",
    "T28n1546_036:0270b01": "有死生。",
    "T28n1546_036:0270b02": "阿毘曇毘婆沙論卷第三十六"
}