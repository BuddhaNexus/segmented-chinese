{
    "X68n1315_039:0254b01": "古尊宿語錄卷之三十九",
    "X68n1315_039:0254b03": "智門祚禪師語錄",
    "X68n1315_039:0254b04": "門人住明州雪竇山資聖寺",
    "X68n1315_039:0254b05": "明覺大師賜紫　重顯　述",
    "X68n1315_039:0254b06": "上堂。良久。師顧視左右云。莫有作家戰將。出來。雖然",
    "X68n1315_039:0254b07": "如是。風不來。樹不動。　時有僧問。十地菩薩見性如隔",
    "X68n1315_039:0254b08": "羅縠。祇如初地菩薩又隔什麼。　師云。須彌山。　進云。如",
    "X68n1315_039:0254b09": "何透得。　師云。三生六十劫。　僧問。一機未發。如何辨其",
    "X68n1315_039:0254b10": "語脉。　師云。大眾可驗。　僧云。學人如何進向。　師云。退後",
    "X68n1315_039:0254b11": "三步。　僧問。格外稱提。請師舉唱。　師云。你合作麼生。　進",
    "X68n1315_039:0254b12": "云。與麼則承指示也。　師云。莫妄想。　問。曹溪路上還有",
    "X68n1315_039:0254b13": "俗談也無。　師云。六祖是盧行者。　問。一切智智清淨。還",
    "X68n1315_039:0254b14": "有地獄也無。　師云。閻羅王是鬼做。　問。如何是佛。　師云。",
    "X68n1315_039:0254b15": "踏破草鞋赤脚走。　進云。如何是佛向上事。　師云。拄杖",
    "X68n1315_039:0254b16": "頭上挑日月。　問。蓮華未出水時如何。　師云。蓮華。　進云。",
    "X68n1315_039:0254b17": "出水後如何。　師云。荷葉。　師乃云。一法若有。毗盧墮在",
    "X68n1315_039:0254b18": "凡夫。萬法若無。普賢夫其境界。正當與麼時。文殊向",
    "X68n1315_039:0254b19": "什麼處出頭。若也出頭不得。金毛師子腰折。又云。正",
    "X68n1315_039:0254b20": "好一盤飯。莫待糝椒薑。便下座。　因舉。僧問香林。雲門",
    "X68n1315_039:0254b21": "親的旨。今夜囑何人。林云。涅槃經。僧云。與麼則親的。",
    "X68n1315_039:0254b22": "林云。末後品。　時有僧問師。涅槃經。意旨如何。　師云。大",
    "X68n1315_039:0254b23": "喻八百。小喻三千。　進云。末後品。意旨如何。　師云。雞足",
    "X68n1315_039:0254b24": "三峰頭倒卓。又云。會麼。　僧云。不會。　師云。直待彌勒下",
    "X68n1315_039:0254c01": "生來。　問。師子返躑即不問。虎頭生角時如何。　師云。生",
    "X68n1315_039:0254c02": "得幾箇。　進云。漝麼則學人退身三步。　師云。龍頭蛇尾。",
    "X68n1315_039:0254c03": "　問。如何是大乘修行。　師云。擔枷帶鏁。　問。既是龍居。未",
    "X68n1315_039:0254c04": "審龍在什麼處。　師云。眼下一帶青。　僧云。學人未曉此",
    "X68n1315_039:0254c05": "意如何。　師云。瞎。",
    "X68n1315_039:0254c06": "上堂云。汝若進一步。即迷其理。若退一步。又失其事。",
    "X68n1315_039:0254c07": "若也寂然地。又同無性。作麼生免得此過。所以古人",
    "X68n1315_039:0254c08": "道。明知與麼。故合不犯。正當與麼時。切忌傾倒著。便",
    "X68n1315_039:0254c09": "下座。　問。古人拈起拄杖。意旨如何。　師云。看樓打樓。　進",
    "X68n1315_039:0254c10": "云。放下拄杖。意旨如何。　師云。百雜碎。　問。聖僧為什麼",
    "X68n1315_039:0254c11": "被大蟲咬。　師云。不錯。　問。如何是離却藥忌一句。　師云。",
    "X68n1315_039:0254c12": "口是禍門。又云。叉手當胷。　問。魚游陸地時如何。　師云。",
    "X68n1315_039:0254c13": "取死不遲。　進云。却下碧潭時如何。　師云。鑽泥刺土。　問。",
    "X68n1315_039:0254c14": "牛頭未見四祖時如何。　師云。天寬地窄。　進云。見後如",
    "X68n1315_039:0254c15": "何。　師云。地窄天寬。",
    "X68n1315_039:0254c16": "上堂云。德山入門便棒。臨濟入門便喝。你且道山僧",
    "X68n1315_039:0254c17": "者裏用箇什麼。還有人委悉麼。不如歸堂向火。珍重。",
    "X68n1315_039:0254c18": "上堂云。三兩日來好春雨。可謂霶[雨/(湤-方)]。凡夫人見水是",
    "X68n1315_039:0254c19": "水。天人見水是琉璃。魚龍見水是窟宅。餓鬼見水是",
    "X68n1315_039:0254c20": "火。你衲僧家喚作什麼。你若喚作水。又同凡夫見。若",
    "X68n1315_039:0254c21": "喚作琉璃。又同天人見。若喚作窟宅。又同魚龍見。若",
    "X68n1315_039:0254c22": "喚作火。又同餓鬼見。是你尋常還作麼生。所以道。若",
    "X68n1315_039:0254c23": "是得底人。道火不燒口。道水不溺身。你每日喫飯還",
    "X68n1315_039:0254c24": "少得一粒麼。又古人云。終日著衣喫飯。未曾咬著一",
    "X68n1315_039:0255a01": "粒米。未曾掛著一縷線。雖然如此。又須實到者裏始",
    "X68n1315_039:0255a02": "得。若未到者田地。且莫掠虗。　問。諸法寂滅相。不可以",
    "X68n1315_039:0255a03": "言宣時如何。　師云。好箇問頭。　進云。漝麼則帀地普天。",
    "X68n1315_039:0255a04": "　師云。更是一堆。　問。如何是無縫塔。　師云。四楞著地。　進",
    "X68n1315_039:0255a05": "云。如何是塔中人。　師云。鼻孔三斤稱不起。　問。威音王",
    "X68n1315_039:0255a06": "以前。是什麼人先悟。　師云。何不問露柱。　僧云。便漝麼",
    "X68n1315_039:0255a07": "會時如何。　師云。二頭三手。　問。威音一響。妙色已彰時",
    "X68n1315_039:0255a08": "如何。　師云。兩重公案。　問。既是普眼。為什麼不見普賢。",
    "X68n1315_039:0255a09": "　師云。弄巧成拙。　問。學人有龜毛拂子將奉師時如何。",
    "X68n1315_039:0255a10": "　師云。老僧有兔角拄杖與闍黎。　進云。與麼則進貢得",
    "X68n1315_039:0255a11": "賞也。　師云。三十年後此話大行。",
    "X68n1315_039:0255a12": "上堂云。諸上座。且得秋涼。正好進道決擇。還有疑情。",
    "X68n1315_039:0255a13": "出來對眾。大家共你商量。理長處就。所以趙州八十",
    "X68n1315_039:0255a14": "尚自行脚。祇是要飽叢林。又且不擔板。若有作者。但",
    "X68n1315_039:0255a15": "請對眾施呈。忽有騎墻察辨。呈中藏鋒。忽棒忽喝。或",
    "X68n1315_039:0255a16": "施圓相。忽象王迴旋。忽師子返躑。忽作大師子吼。忽",
    "X68n1315_039:0255a17": "拗折拄杖。忽掀倒禪床。但請施設。還有麼。眾無對。　又",
    "X68n1315_039:0255a18": "云。若是宗門中兒孫。須瞻祖師機。方可是祖師苗裔。",
    "X68n1315_039:0255a19": "不可喫却祖師飯。著却祖師衣。趂謴過日。便道我是",
    "X68n1315_039:0255a20": "行脚僧。者箇祇喚作名字比丘。徒消信施。閻羅王久",
    "X68n1315_039:0255a21": "後徵你草鞋錢有日在。莫道我得便宜。忽然一日眼",
    "X68n1315_039:0255a22": "光落地。入地獄如箭射。又圖箇什麼。各自著便宜。又",
    "X68n1315_039:0255a23": "不是憨漢也。久立。",
    "X68n1315_039:0255a24": "因歲朝上堂云。斬新日月。特地乾坤。人人盡加一歲。",
    "X68n1315_039:0255b01": "你道露柱年多少。還有人道得麼。對眾道看。若道不",
    "X68n1315_039:0255b02": "得。山僧與你註破也。祇是甲子會。　時有僧問。大用現",
    "X68n1315_039:0255b03": "前。不存軌則時如何。　師云。你為什麼趯破脚指頭。　問。",
    "X68n1315_039:0255b04": "日用而不知。常用事如何。　師云。兩重公案。　進云。漝麼",
    "X68n1315_039:0255b05": "則更不運步也。　師云。草鞋底穿。　問。金剛眼中著得箇",
    "X68n1315_039:0255b06": "什麼。　師云。一把沙。　進云。為什麼如此。　師云。非公境界。",
    "X68n1315_039:0255b07": "　問。如何是學人自己。　師云。問底是誰。　僧云。學人請益。",
    "X68n1315_039:0255b08": "　師云。也是作賊人心虗。　問。絕功勳處。如何履踐。　師云。",
    "X68n1315_039:0255b09": "更買兩緉草鞋。　進云。漝麼則退步也。　師云。太少在。　問。",
    "X68n1315_039:0255b10": "如何是如來禪。　師云。橫擔拄杖。緊繫草鞋。　問。如何是",
    "X68n1315_039:0255b11": "祖師禪。　師云。上大人。又云。會麼。　僧云。不會。　師云。不會",
    "X68n1315_039:0255b12": "且順朱。",
    "X68n1315_039:0255b13": "上堂云。是你諸人橫擔拄杖。出一叢林。入一叢林。你",
    "X68n1315_039:0255b14": "道叢林有幾種。或有栴檀叢林。栴檀圍繞。或有荊棘",
    "X68n1315_039:0255b15": "叢林。荊棘圍繞。或有荊棘叢林。栴檀圍繞。或有栴檀",
    "X68n1315_039:0255b16": "叢林。荊棘圍繞。祇如四種叢林。是你諸人在阿那箇",
    "X68n1315_039:0255b17": "叢林裏安身立命。若無安身立命處。虗踏破草鞋。閻",
    "X68n1315_039:0255b18": "羅王久後徵你錢有日在。　問。眾生有難。炭庫裏藏身。",
    "X68n1315_039:0255b19": "諸佛有難。火燄裏藏身。衲僧有難。甚處藏身。　師云。你",
    "X68n1315_039:0255b20": "不是衲僧。　問。既是龍居。為什麼不降甘雨。　師云。踈田",
    "X68n1315_039:0255b21": "不貯水。　進云。漝麼則眾生無賴也。　師云。悲龍爭柰何。",
    "X68n1315_039:0255b22": "　問。國師三喚侍者。意旨如何。　師云。憐兒不覺醜。　進云。",
    "X68n1315_039:0255b23": "國師辜負侍者。意旨如何。　師云。美食不中飽人飡。　進",
    "X68n1315_039:0255b24": "云。侍者辜負國師。意旨如何。　師云。粉骨碎身未足酬。",
    "X68n1315_039:0255c01": "　問。三身中。那身說法。　師云。闍黎鼻孔塌。　進云。因什麼",
    "X68n1315_039:0255c02": "如此。　師云。謗斯經故。獲罪如是。　問。既是諸法寂滅相。",
    "X68n1315_039:0255c03": "為什麼却有真說。　師云。話墮也。　進云。寂滅相又何在。",
    "X68n1315_039:0255c04": "　師云。不在你口裏。　問。如何是一大事因緣。　師云。問取",
    "X68n1315_039:0255c05": "目犍連。　進云。學人不會。乞師再指。　師云。舍利弗當知。",
    "X68n1315_039:0255c06": "　進云。未審如何領會。　師云。大似不齋來。　問。作麼生是",
    "X68n1315_039:0255c07": "和尚歇人一句。　師云。待闍黎不漝麼來即得。　僧云。祇",
    "X68n1315_039:0255c08": "如漝麼來。還得休歇也未。　師云。驢年。　問。盡大地人各",
    "X68n1315_039:0255c09": "置一問。問問各別。未審和尚如何祇對。師彈指一下。",
    "X68n1315_039:0255c10": "　進云。未審還副得他問也無。　師云。隋州紙貴。　問。如何",
    "X68n1315_039:0255c11": "是一合相。　師云。明鏡當臺。　進云。如何是貪著底事。　師",
    "X68n1315_039:0255c12": "云。胡是胡。漢是漢。　問。從上古德以何酬効於師承。　師",
    "X68n1315_039:0255c13": "云。驗在目前。　進云。漝麼則心不負人。面無慚色。　師云。",
    "X68n1315_039:0255c14": "你為什麼辜負我。　僧云。和尚也須領話。　師云。放你三",
    "X68n1315_039:0255c15": "十棒。　問。承教中有言。譬如摩尼寶殿。三角常隱。一角",
    "X68n1315_039:0255c16": "常現。如何是常現底一角。　師云。險。",
    "X68n1315_039:0255c17": "上堂云。數日好雨。且道雨從什麼處來。若道從天降。",
    "X68n1315_039:0255c18": "那箇是天。若道從地出。喚什麼作地。若更不會。所以",
    "X68n1315_039:0255c19": "古人道。天地之前徑。時人莫強移。箇中生解會。眼上",
    "X68n1315_039:0255c20": "更安錐。　又云。赫日裏我人。雲霧裏慈悲。霜雪裏假褐。",
    "X68n1315_039:0255c21": "雹子裏藏身。還藏得身麼。若藏不得。却被雹子打破",
    "X68n1315_039:0255c22": "你髑髏。",
    "X68n1315_039:0255c23": "上堂云。茫茫宇宙人無數。幾箇男兒是丈夫。且道男",
    "X68n1315_039:0255c24": "兒與丈夫。是同是別。所以古人道。佛法無多子。其中",
    "X68n1315_039:0256a01": "難得人。且道難得什麼人。祇是難得不會佛法底人。",
    "X68n1315_039:0256a02": "眾中還有不會佛法人麼。若有。吐露箇消息來看。所",
    "X68n1315_039:0256a03": "以黃梅七百眾。却被行者傳衣得法去。且道行者還",
    "X68n1315_039:0256a04": "會佛法麼。故知籌盈石室。童子悟道。又何關多口衲",
    "X68n1315_039:0256a05": "僧之事。",
    "X68n1315_039:0256a06": "上堂云。雪峰輥毬。羅漢書字。歸宗斬蛇。大隨燒畬。且",
    "X68n1315_039:0256a07": "道明什麼邊事。還有人明得麼。試道看。若明不得。所",
    "X68n1315_039:0256a08": "以道。斬蛇須是斬蛇手。燒畬須是燒畬人。瞥起情塵",
    "X68n1315_039:0256a09": "生妄見。眼裏無筋一世貧。　問。如何是大通智勝佛。　師",
    "X68n1315_039:0256a10": "云。言無再響。　進云。如何是十劫坐道場。　師云。禍不單",
    "X68n1315_039:0256a11": "行。　進云。如何是佛法不現前。　師云。金屑雖貴。　進云。如",
    "X68n1315_039:0256a12": "何是不得成佛道。　師云。眼裏著不得。　問。久雨不晴時",
    "X68n1315_039:0256a13": "如何。　師云。蘿蔔不生根。　進云。既是久雨。為什麼不生",
    "X68n1315_039:0256a14": "根。　師云。一任叫皇天。　問。如何是形山寶。　師云。你有幾",
    "X68n1315_039:0256a15": "條袈裟。　進云。請師指示。　師云。一任亂走。　問。如何是不",
    "X68n1315_039:0256a16": "變異句。　師云。變也。　進云。畢竟如何。　師云。鳧脚長。鶴脚",
    "X68n1315_039:0256a17": "短。",
    "X68n1315_039:0256a18": "上堂云。若欲多求。恐妨於道。祇如諸上座還得道業",
    "X68n1315_039:0256a19": "成辦也未。若也未辦。千般巧說不益其心。萬種思量",
    "X68n1315_039:0256a20": "是何道理。所以古人道。你若無心我也休。晴乾不肯",
    "X68n1315_039:0256a21": "去。須待雨霖頭。　問。如何是般若體。　師云。蚌含明月。　進",
    "X68n1315_039:0256a22": "云。如何是般若用。　師云。兔子懷胎。　問。三春已去。九夏",
    "X68n1315_039:0256a23": "又臨。學人未明。乞師直指。　師云。打你頭破作七分。　僧",
    "X68n1315_039:0256a24": "云。也知師為迷徒切。爭柰學人未曉何。　師云。非日月",
    "X68n1315_039:0256b01": "咎。　問。經有方便學人情。學人上來。乞師直指。　師云。見",
    "X68n1315_039:0256b02": "成公案。　進云。未審學人過在什麼處。　師云。放你三十",
    "X68n1315_039:0256b03": "棒。　問。未有世界時。還有佛法也無。　師云。少一時不生。",
    "X68n1315_039:0256b04": "剩一時不死。　問。拈槌竪拂。揚眉瞬目即不問。向上一",
    "X68n1315_039:0256b05": "路。請師舉唱。　師云。你為什麼擔枷過狀。　進云。與麼則",
    "X68n1315_039:0256b06": "謝師方便。　師云。罪不重科。　問。師唱誰家曲。宗風嗣阿",
    "X68n1315_039:0256b07": "誰。　師云。重疊關山路。　進云。今日一會又奚為。　師云。對",
    "X68n1315_039:0256b08": "牛彈琴。　問。真源無眹兆。如何話祖宗。　師云。句裏明人。",
    "X68n1315_039:0256b09": "　進云。漝麼則南山起雲。北山下雨。　師云。楊花得暖風。",
    "X68n1315_039:0256b10": "　問。如何是透法身句。　師云。猢猻繫露柱。",
    "X68n1315_039:0256b11": "上堂云。千人排門。不如一人拔關。　僧便問。如何是千",
    "X68n1315_039:0256b12": "人排門。　師云。守株待兔。　進云。如何是一人拔關。　師云。",
    "X68n1315_039:0256b13": "你不是者手脚。　問。如何是禪。　師云。最苦是黃連。　進云。",
    "X68n1315_039:0256b14": "如何是道。　師云。甜底是甘草。",
    "X68n1315_039:0256b15": "上堂云。皷聲纔罷。罕遇作家。僧出禮拜。　師云。打鼓為",
    "X68n1315_039:0256b16": "三軍。　僧云。長蛇偃月休施展。匹馬單鎗謾立功。　師云。",
    "X68n1315_039:0256b17": "氷消瓦解。　僧云。諾。　師云。蘇嚕蘇嚕。　問。空王殿中以何",
    "X68n1315_039:0256b18": "為侍者。　師云。樓至佛。",
    "X68n1315_039:0256b19": "上堂云。南泉道。自小養一頭水牯牛。擬向谿東放。不",
    "X68n1315_039:0256b20": "免食他國王水草。擬向谿西放。不免食他國王水草。",
    "X68n1315_039:0256b21": "不如隨處納些些。他總不見。所以雲門大師道。平地",
    "X68n1315_039:0256b22": "上死人無數。過得荊棘林是好手。只饒你截斷凡聖。",
    "X68n1315_039:0256b23": "及盡有無。也祇是老鼠入飯甕。未知有向上一竅在。",
    "X68n1315_039:0256b24": "　便有僧問。如何是向上一竅。　師便打云。我早是將一",
    "X68n1315_039:0256c01": "塊屎驀口抹了。你更來咬我手作麼。僧擬議。師便趂。",
    "X68n1315_039:0256c02": "上堂云。神方祕術。子父不傳。山僧有箇藥方。黑豆好",
    "X68n1315_039:0256c03": "合醬。便下座。　問。如何是清淨法身。　師云。滿眼是埃塵。",
    "X68n1315_039:0256c04": "　問。如何是色空。　師云。薤園裏賣[葸-十+夕]。　問。應化非真佛。亦",
    "X68n1315_039:0256c05": "非說法者。未審是什麼人說。　師云。露柱口脣缺。　問。如",
    "X68n1315_039:0256c06": "何是無底鉢盂。　師云。挂向壁上。　進云。未審將何齋粥。",
    "X68n1315_039:0256c07": "　師云。瓦椀竹筯。　問。如何是佛。　師云。抱贓叫屈。　問。如何",
    "X68n1315_039:0256c08": "是祖師西來意。　師云。山雲野雉。　問。如何是然燈前。　師",
    "X68n1315_039:0256c09": "云。空劫無閒人。　僧云。如何是正然燈。　師云。火星入牛",
    "X68n1315_039:0256c10": "斗。　進云。如何是然燈後。　師云。衲僧天下走。　問。古鏡未",
    "X68n1315_039:0256c11": "磨時如何。　師云。也祇是箇銅片。　進云。磨後如何。　師云。",
    "X68n1315_039:0256c12": "且收取。　問。學人有一問。未審師還答也無。　師云。南地",
    "X68n1315_039:0256c13": "鵠。北地狐。　進云。意旨如何。　師云。三月裏看。　問。善財入",
    "X68n1315_039:0256c14": "樓閣是何時節。　師云。末後殷勤。　進云。畢竟如何折倒。",
    "X68n1315_039:0256c15": "　師云。不如退後三步。　僧云。恁麼則古人不先。今人不",
    "X68n1315_039:0256c16": "後。　師云。秦王擊缶。　問。終日切切。祇為庭前殘雪。如何",
    "X68n1315_039:0256c17": "得雪消去。　師云。相次春來。　進云。恁麼則紅輪起處。底",
    "X68n1315_039:0256c18": "穿盪盡。　師云。雪上更加霜。　問。閉門造車時如何。　師云。",
    "X68n1315_039:0256c19": "還得成就也未。　進云。出門合轍時如何。　師云。魯般門",
    "X68n1315_039:0256c20": "下。　問。承教有言。一人發真歸源。十方虗空悉皆銷殞。",
    "X68n1315_039:0256c21": "既是虗空。云何銷殞。　師云。歸源者合知。　進云。恁麼則",
    "X68n1315_039:0256c22": "一漚生處眾波同。　師云。細看前話。",
    "X68n1315_039:0256c23": "因李都尉奏師紫衣到日上堂。僧問。皇恩遠降。紫服",
    "X68n1315_039:0256c24": "新披。未審師今將何報答。　師云。頭戴天。脚踏地。　進云。",
    "X68n1315_039:0257a01": "恁麼則知恩報恩也。　師云。你也是老鼠喫鹽。　問。照日",
    "X68n1315_039:0257a02": "絲綸。自天而降。皇恩極大。師將何報。　師云。大好天涼。",
    "X68n1315_039:0257a03": "　進云。與麼則雲龍會合。日月重明。　師云。閑言語。　師乃",
    "X68n1315_039:0257a04": "云。問話且止。斯日皇恩。且道自何而降。老僧本志弊",
    "X68n1315_039:0257a05": "衣遮幻質。糲食補飢瘡。無何都尉聞天榮頒紫服。著",
    "X68n1315_039:0257a06": "即又違本志。不著又負天心。挂不挂且致。你道祖師",
    "X68n1315_039:0257a07": "挂什麼衣。若也委悉。許上座終日著衣。未曾挂著一",
    "X68n1315_039:0257a08": "縷絲。終日喫飯。未曾咬著一粒米。若不委悉。看老僧",
    "X68n1315_039:0257a09": "今日披衣去也。遂乃披衣。",
    "X68n1315_039:0257a10": "師示眾云。智門記得在母胎中時有一則語。今日舉",
    "X68n1315_039:0257a11": "似大眾。諸人又不得作道理商量。還有人商量得麼。",
    "X68n1315_039:0257a12": "若商量不得。三十年後不得錯舉。　或云。登天不假梯。",
    "X68n1315_039:0257a13": "徧地無行路。正當漝麼時。向什麼處安身立命。　或云。",
    "X68n1315_039:0257a14": "千人排門。不如一人拔關。還有人拔得關麼。試對眾",
    "X68n1315_039:0257a15": "道看。若道不得。且在門外。　或云。日來月往。瘡痍轉多。",
    "X68n1315_039:0257a16": "你將什麼醫得。你若醫不得。作麼生柰者瘡痍何。　或",
    "X68n1315_039:0257a17": "云。三十年前即不問你。三十年後不用將來。正當即",
    "X68n1315_039:0257a18": "今。還道得麼。若道不得。一處不通。兩處失功。　或云。荊",
    "X68n1315_039:0257a19": "棘叢林則不問你。出身一句作麼生道。　或云。頭上霹",
    "X68n1315_039:0257a20": "靂則不問你。雲開雨散道將一句來。　或云。天下行脚。",
    "X68n1315_039:0257a21": "道我參禪。你道禪是什麼義。　或云。日裏來往。總不疑",
    "X68n1315_039:0257a22": "著。半夜裏道將一句來。　或云。橫擔拄杖則不問你。針",
    "X68n1315_039:0257a23": "箇鼻孔裏道將一句來。　或云。鉢盂無底。成得箇什麼。",
    "X68n1315_039:0257a24": "　或云。狂象無鉤。將何制勒。若制勒不住。莫教犯他苗",
    "X68n1315_039:0257b01": "稼。　或云。天降時雨。為什麼枯木不生花。　或云。天地及",
    "X68n1315_039:0257b02": "日月。時至皆歸盡。作麼生是透脫一句。　或云。出身一",
    "X68n1315_039:0257b03": "句則不問你。三家村裏道將一句來。　或云。衲僧須是",
    "X68n1315_039:0257b04": "透得名身句身。方可具得衲僧一隻眼。還有道得底",
    "X68n1315_039:0257b05": "麼。　或云。滿口道不著底句。還道得麼。　或云。仰面看天。",
    "X68n1315_039:0257b06": "為什麼不識月。　或云。低頭拾芥。為什麼不見地。　或云。",
    "X68n1315_039:0257b07": "初秋夏末。遊山翫水且從你。驀劄一問。快道將來。　或",
    "X68n1315_039:0257b08": "云。出門一句不問你。萬里無雲道將一句來。　或云。險",
    "X68n1315_039:0257b09": "峻路上則不問你。平田莊裏道將一句來。　或云。黃卷",
    "X68n1315_039:0257b10": "赤軸則不問你。衲僧分上一句作麼生道。　或云。直得",
    "X68n1315_039:0257b11": "凡聖情盡。未是衲僧本分事。且作麼生是衲僧本分",
    "X68n1315_039:0257b12": "事。試通箇洎息來。若也道不得。莫道龍居相埋沒好。",
    "X68n1315_039:0257b13": "綱宗歌",
    "X68n1315_039:0257b14": "昆明池裏失却劒。曲江池內撈得鋸。[齒*(虎-儿+且)][齒*(虎-儿+且)]齖齖且過",
    "X68n1315_039:0257b15": "時。莽莽鹵鹵河沙數。糲竭節。拽路布。刢利衲僧通一",
    "X68n1315_039:0257b16": "路。師子不捉麒麟兒。猛獸那堪牀下顧。摩斯吒。入水",
    "X68n1315_039:0257b17": "去。者回休吐黑雲霧。俊鷹俊鷂摶天飛。鈍鳥籬根捱",
    "X68n1315_039:0257b18": "不去。佛祖言。休更舉。直饒格外猶未許。見成公案早",
    "X68n1315_039:0257b19": "多端。那堪更涉他門戶。夜烏雞。誰捉去。天明戴雪遭",
    "X68n1315_039:0257b20": "指注。胡蜂不戀舊時窠。猛將那肯家中死。",
    "X68n1315_039:0257b21": "三巴鼻",
    "X68n1315_039:0257b22": "座主巴鼻。休誇不二。維摩一默。文殊失利。",
    "X68n1315_039:0257b23": "衲僧巴鼻。高原陸地。不生蓮華。豈容香氣。",
    "X68n1315_039:0257b24": "禪師巴鼻。師子遊戲。水漲船高。蒱牢贔屓。",
    "X68n1315_039:0257c01": "示眾",
    "X68n1315_039:0257c02": "何物苦求而不得。何物不求而自來。何物鐵槌打不",
    "X68n1315_039:0257c03": "破。何物夜合而晝開。若人不會山僧意。琉璃寶殿生",
    "X68n1315_039:0257c04": "青苔。",
    "X68n1315_039:0257c05": "因事二首",
    "X68n1315_039:0257c06": "左轉復右轉。身被摩訶衍。放下搆深泉。不論深與淺。",
    "X68n1315_039:0257c07": "猛燄爐中看月輪。急須著眼莫因循。若未垂得勞生",
    "X68n1315_039:0257c08": "手。如何出得燄光身。",
    "X68n1315_039:0257c09": "世尊一日陞座。大眾雲集。文殊從座而起",
    "X68n1315_039:0257c10": "白槌云。諦觀法王法。法王法如是。世尊便",
    "X68n1315_039:0257c11": "下座",
    "X68n1315_039:0257c12": "文殊白槌報眾知。法王法令合如斯。會中若有仙陀",
    "X68n1315_039:0257c13": "客。不待眉間毫相輝。",
    "X68n1315_039:0257c14": "汾州莫妄想頌",
    "X68n1315_039:0257c15": "馬祖出得一汾州。妄想如雷播九州。參禪若無衲子",
    "X68n1315_039:0257c16": "眼。多於海上覓浮漚。",
    "X68n1315_039:0257c17": "雪峰示眾云。南山有一條鼈鼻蛇。你等諸",
    "X68n1315_039:0257c18": "人切須好看",
    "X68n1315_039:0257c19": "鼈鼻事難提。當陽薦者迷。舉頭錯入草。嶺上鷓鴣啼。",
    "X68n1315_039:0257c20": "雪峰輥毬頌",
    "X68n1315_039:0257c21": "象骨輥毬孰辨機。一千五百幾人知。眨起眉毛千萬",
    "X68n1315_039:0257c22": "里。須是吾門師子兒。",
    "X68n1315_039:0257c23": "僧問雲門。如何是吹毛劒。門云。祖。頌",
    "X68n1315_039:0257c24": "吹毛寶劒問雲門。來者投機豈更存。路逢劒客如何",
    "X68n1315_039:0258a01": "也。甑人攜首向南奔。",
    "X68n1315_039:0258a02": "僧問雲門。如何是和尚家風。門云。有讀書",
    "X68n1315_039:0258a03": "人來報",
    "X68n1315_039:0258a04": "在處叢林有家風。且與雲門事不同。門外若有讀書",
    "X68n1315_039:0258a05": "者。任是顏回亦不通。",
    "X68n1315_039:0258a06": "僧問雲門。如何是祖師西來意。門云。日裏",
    "X68n1315_039:0258a07": "看山。頌",
    "X68n1315_039:0258a08": "日裏看山也是常。西來祖意謾商量。金毛師子稀逢",
    "X68n1315_039:0258a09": "有。多是狐狸喚作狼。",
    "X68n1315_039:0258a10": "雲門抽顧頌",
    "X68n1315_039:0258a11": "雲門抽顧笑咦咦。擬議遭他顧鑑咦。任是張良多計",
    "X68n1315_039:0258a12": "策。到頭於此亦難施。",
    "X68n1315_039:0258a13": "僧問大隨。劫火洞然。大千俱壞。未審者箇",
    "X68n1315_039:0258a14": "還壞也無。隨云。壞。僧云。與麼則隨他去也。",
    "X68n1315_039:0258a15": "隨云。隨他去。頌",
    "X68n1315_039:0258a16": "切忌隨他不會他。大隨此語播天涯。真淨性中纔一",
    "X68n1315_039:0258a17": "念。早是千差與萬差。",
    "X68n1315_039:0258a18": "大隨和尚看烏龜在陸地。僧便問。一切眾",
    "X68n1315_039:0258a19": "生皮裏骨。者箇眾生為什麼骨裹皮。隨脫",
    "X68n1315_039:0258a20": "一隻鞋蓋却烏龜便去",
    "X68n1315_039:0258a21": "如龜藏六已彰名。休向人前弄眼睛。一隻皮鞋都蓋",
    "X68n1315_039:0258a22": "却。直至如今猶未惺。",
    "X68n1315_039:0258a23": "僧問洞山。如何是佛。山云。麻三斤",
    "X68n1315_039:0258a24": "麻皮三斤不用秤。秤頭那肯坐於蠅。一念纔生筋骨",
    "X68n1315_039:0258b01": "露。徒勞更覓定盤星。",
    "X68n1315_039:0258b02": "僧問雲門。如何是沙門行。門云。會不得。僧",
    "X68n1315_039:0258b03": "云。為什麼會不得。門云。祇守會不得",
    "X68n1315_039:0258b04": "君問沙門行。沙門行最高。若教人會得。業性卒難逃。",
    "X68n1315_039:0258b05": "僧問趙州。久嚮趙州石橋。到來祇見掠犳。",
    "X68n1315_039:0258b06": "不見你祇見掠犳。不見石橋。僧云。如何是",
    "X68n1315_039:0258b07": "石橋。州云。渡驢渡馬",
    "X68n1315_039:0258b08": "趙州石橋本無星。水急游魚不易停。橋上祇觀驢馬",
    "X68n1315_039:0258b09": "跡。誰人敢向御街行。",
    "X68n1315_039:0258b10": "趙州問南泉。離四句。絕百非。請師道。泉便",
    "X68n1315_039:0258b11": "歸方丈。州云。者老漢尋常口吧吧地。不消",
    "X68n1315_039:0258b12": "一問",
    "X68n1315_039:0258b13": "離却四句絕百非。作者相諳識得伊。跳下禪牀便歸",
    "X68n1315_039:0258b14": "去。從他鷂子摶天飛。",
    "X68n1315_039:0258b15": "同光帝命諸禪師坐次。云。朕收得中原之",
    "X68n1315_039:0258b16": "寶。祇是無人酬價。興化云。如何是陛下中",
    "X68n1315_039:0258b17": "原之寶。帝以兩手展幞頭脚。化云。君王之",
    "X68n1315_039:0258b18": "寶。誰敢酬價",
    "X68n1315_039:0258b19": "君王之寶實難酬。興化形言下一籌。兩手展開幞頭",
    "X68n1315_039:0258b20": "脚。敕書挂在鳳皇樓。",
    "X68n1315_039:0258b21": "南泉齋次。自將生盤去首座前云。出生。杉",
    "X68n1315_039:0258b22": "山時為首座云。無生。泉云。無生猶是未。便",
    "X68n1315_039:0258b23": "過。杉山乃召。長老。長老。泉回首云。作麼。杉",
    "X68n1315_039:0258b24": "云。莫道是未。頌",
    "X68n1315_039:0258c01": "古老巡堂親掠生。渡水行舟不易耕。莫道無生猶是",
    "X68n1315_039:0258c02": "未。纖毫不了亂縱橫。",
    "X68n1315_039:0258c03": "僧問長慶。有問有答。賓主歷然。不問不答",
    "X68n1315_039:0258c04": "時如何。慶云。相逢盡道休官去。林下何曾",
    "X68n1315_039:0258c05": "見一人。頌",
    "X68n1315_039:0258c06": "人人盡道我心休。問著何曾有地頭。口說心違瞞自",
    "X68n1315_039:0258c07": "己。業河迅速任漂流。",
    "X68n1315_039:0258c08": "僧問長慶。眾手淘金。誰是得者。慶云。有伎",
    "X68n1315_039:0258c09": "倆者得。僧云。學人還得也無。慶云。大遠在。",
    "X68n1315_039:0258c10": "頌",
    "X68n1315_039:0258c11": "眾手淘金得者誰。纖塵窒礙豈能為。洪波浩渺黃金",
    "X68n1315_039:0258c12": "遠。一事無成空手歸。",
    "X68n1315_039:0258c14": "古尊宿語錄卷之三十九",
    "X68n1315_039:0258c16": "智門祚禪師語錄序",
    "X68n1315_039:0258c17": "利生機要。捨悲智無以立言。暢道軌圍。存中下無以",
    "X68n1315_039:0258c18": "臻極。苟非曠發羣動。越絕孤應。則何以燄續千燈。芳",
    "X68n1315_039:0258c19": "騰五葉。　師韶陽的孫。香林嗣子。闢天人之深域。振今",
    "X68n1315_039:0258c20": "古之洪謨。建化度門。高運寰海。既編聯而互出。致流",
    "X68n1315_039:0258c21": "落以交參。敢議窺班。輒形刪定。但貴其簡略而已。於",
    "X68n1315_039:0258c22": "戲。祖胄之來。星布攸廣。或局一方一師之解。玷瀆先",
    "X68n1315_039:0258c23": "知。蘊半禪半律之宜。加諸後進。起異端於筆舌。固狂",
    "X68n1315_039:0258c24": "狷於辭鋒。譏圓明有三句接人。指淨慧列三聚之語。",
    "X68n1315_039:0259a01": "既非摭實。頗共傳虗。衒惑見聞。盜求聲利。蓋叢室之",
    "X68n1315_039:0259a02": "巨蠧也。豈堪忍乎。　夫欲抑其宗。必先入其奧。儻未甄",
    "X68n1315_039:0259a03": "別。徒自傷殘。魯語所謂。君子非詩書不言。非禮樂不",
    "X68n1315_039:0259a04": "動。故昔賢人。三緘其口。以誡于心。況吾徒萌一意。立",
    "X68n1315_039:0259a05": "一事。得不務於弘濟。而恣銷金銷骨之毀說。寧不畏",
    "X68n1315_039:0259a06": "慎滅身之斧耶。可為龜鑑矣。庶知我者。觀斯文而絕",
    "X68n1315_039:0259a07": "其謗。閱于集而味其道。則凜凜慧風。無遠不及。時辛",
    "X68n1315_039:0259a08": "未歲蕤賓月之五日。門人住明州雪竇山資聖寺明",
    "X68n1315_039:0259a09": "覺大師賜紫重顯序。"
}