{
    "T24n1500_001:1107a02": "No. 1500",
    "T24n1500_001:1107a03": "菩薩戒本一卷出〈地持戒品〉中",
    "T24n1500_001:1107a05": "慈氏菩薩說",
    "T24n1500_001:1107a06": "北涼天竺三藏曇無讖於姑臧譯",
    "T24n1500_001:1107a07": "歸命盧舍那，　　十方金剛佛；",
    "T24n1500_001:1107a08": "亦禮前論主，　　當覺慈氏尊。",
    "T24n1500_001:1107a09": "今說三聚戒，　　菩薩咸共聽；",
    "T24n1500_001:1107a10": "戒如大明燈，　　能消長夜闇；",
    "T24n1500_001:1107a11": "戒如真寶鏡，　　照法盡無遺；",
    "T24n1500_001:1107a12": "戒如摩尼珠，　　雨物濟貧窮。",
    "T24n1500_001:1107a13": "離世速成佛，　　唯此法為最！",
    "T24n1500_001:1107a14": "是故諸菩薩，　　應當勤護持。",
    "T24n1500_001:1107a15": "「諸大士！此四波羅夷法，是菩薩摩得勒伽，和",
    "T24n1500_001:1107a16": "合說。",
    "T24n1500_001:1107a17": "「若菩薩，為貪利故，自歎己德，毀呰他人，是名",
    "T24n1500_001:1107a18": "第一波羅夷處法。",
    "T24n1500_001:1107a19": "「若菩薩，自有財物，性慳惜故，貧苦眾生，無所",
    "T24n1500_001:1107a20": "依怙，來求索者，不起悲心，給施所求；有欲聞",
    "T24n1500_001:1107a21": "法，悋惜不說，是名第二波羅夷處法。",
    "T24n1500_001:1107a22": "「若菩薩，瞋恚，出麁惡言，意猶不息，復以手打，",
    "T24n1500_001:1107a23": "或加杖、石，殘害恐怖，瞋恨增上；犯者求悔，不",
    "T24n1500_001:1107a24": "受其懺，結恨不捨，是名第三波羅夷處法。",
    "T24n1500_001:1107a25": "「若菩薩，謗菩薩藏，說相似法，熾然建立於相",
    "T24n1500_001:1107a26": "似法，若心自解，或從他受，是名第四波羅夷",
    "T24n1500_001:1107a27": "處法。",
    "T24n1500_001:1107a28": "「諸大士！已說四波羅夷法。若菩薩，起增上煩",
    "T24n1500_001:1107a29": "惱，犯一一犯，失菩薩戒，應當更受。「今問諸",
    "T24n1500_001:1107b01": "大士：是中清淨不？三說。",
    "T24n1500_001:1107b02": "「諸大士！是中清淨，默然故。是事如是持！",
    "T24n1500_001:1107b03": "「諸大士！此菩薩眾多突吉羅法，是菩薩摩得",
    "T24n1500_001:1107b04": "勒伽，和合說。",
    "T24n1500_001:1107b05": "「若菩薩，住律儀戒，於一日一夜中，若佛在世，",
    "T24n1500_001:1107b06": "若佛塔廟，若法，若經卷，若菩薩修多羅藏，若",
    "T24n1500_001:1107b07": "菩薩摩得勒伽藏，若比丘僧，若十方世界",
    "T24n1500_001:1107b08": "大菩薩眾；若不少多供養，乃至一禮，乃至不",
    "T24n1500_001:1107b09": "以一偈，讚歎三寶功德，乃至不能一念淨心",
    "T24n1500_001:1107b10": "者，是名為犯眾多犯；若不恭敬，若󰝬墮，若懈",
    "T24n1500_001:1107b11": "怠犯，是犯染污起；若忘誤，犯非染污起。不",
    "T24n1500_001:1107b12": "犯者：入淨心地菩薩，如得不壞淨比丘，常法",
    "T24n1500_001:1107b13": "供養佛法僧寶。",
    "T24n1500_001:1107b14": "「若菩薩，多欲不知足，貪著財物，是名為犯眾",
    "T24n1500_001:1107b15": "多犯，是犯染污起。不犯者：為斷彼故，起欲方",
    "T24n1500_001:1107b16": "便，攝受對治；性利煩惱，更數數起。",
    "T24n1500_001:1107b17": "「若菩薩，見上座有德，應敬同法者。憍慢、瞋恨，",
    "T24n1500_001:1107b18": "不起恭敬，不讓其座；問訊、請法，悉不酬答，是",
    "T24n1500_001:1107b19": "名為犯眾多犯，是犯染污起。若󰝬墮懈怠，若",
    "T24n1500_001:1107b20": "無記心，若忘誤，犯非染污起。不犯者：若重",
    "T24n1500_001:1107b21": "病，若亂心，若眠作覺想，問訊請法，悉不答",
    "T24n1500_001:1107b22": "者，是名不犯。若上座說法，及決定論時；若自",
    "T24n1500_001:1107b23": "說法，若聽法，若自決定論時；若說法眾中，若",
    "T24n1500_001:1107b24": "決定論眾中，不禮不犯。若護說者心；若以方",
    "T24n1500_001:1107b25": "便令彼調伏，捨離不善，修習善法；若護僧制；",
    "T24n1500_001:1107b26": "若護多人意。",
    "T24n1500_001:1107b27": "「若菩薩，檀越來請，若至自舍，若至寺內，若至",
    "T24n1500_001:1107b28": "餘家，若施衣、食、種種眾具，菩薩以瞋慢心，不",
    "T24n1500_001:1107b29": "受、不往，是名為犯眾多犯，是犯染污起。不犯",
    "T24n1500_001:1107c01": "者：若病，若無力，若狂；若遠處，若道路恐怖難；",
    "T24n1500_001:1107c02": "若知不受，令彼調伏，捨惡住善；若先受請；若",
    "T24n1500_001:1107c03": "修善法不欲暫廢，為欲得聞未曾有法，饒益",
    "T24n1500_001:1107c04": "之義，及決定論；若知請者，為欺惱故；若護多",
    "T24n1500_001:1107c05": "人，嫌恨心故；若護僧制。",
    "T24n1500_001:1107c06": "「若菩薩，有壇越以金、銀、真珠、摩尼、琉璃，種種",
    "T24n1500_001:1107c07": "寶物，奉施菩薩；菩薩以瞋、慢心，違逆不受，是",
    "T24n1500_001:1107c08": "名為犯眾多犯，是犯染污起。捨眾生故。若󰝬",
    "T24n1500_001:1107c09": "墮懈怠，犯非染污起。不犯者：若狂；若知受已，",
    "T24n1500_001:1107c10": "必生貪著；若知受已，施主生悔；若知受已，施",
    "T24n1500_001:1107c11": "主生惑；若知受已，施主貧惱；若知是物，是三",
    "T24n1500_001:1107c12": "寶許；若知是物，是劫盜得；若知受已，多得苦",
    "T24n1500_001:1107c13": "惱，所謂殺、縛、讁、罰、奪財、呵責。",
    "T24n1500_001:1107c14": "「若菩薩，眾生往至其所，欲得聞法；若菩薩，瞋",
    "T24n1500_001:1107c15": "恨性嫉，不為說者，是名為犯眾多犯，是犯",
    "T24n1500_001:1107c16": "染污起。若󰝬墮懈怠，犯非染污起。不犯者：若",
    "T24n1500_001:1107c17": "外道求短；若重病，若狂；若知不說，令彼調伏；",
    "T24n1500_001:1107c18": "若所修法，未善通利；若知前人，不能敬順；威",
    "T24n1500_001:1107c19": "儀不整；若彼鈍根，聞深妙法，生怖畏心；若知",
    "T24n1500_001:1107c20": "聞已，增長邪見；若知聞已，毀呰退沒；若彼聞",
    "T24n1500_001:1107c21": "已，向惡人說。",
    "T24n1500_001:1107c22": "「若菩薩，於凶惡犯戒眾生，以瞋恨心，若自捨，",
    "T24n1500_001:1107c23": "若遮他令捨，不教化者，是名為犯眾多犯，是",
    "T24n1500_001:1107c24": "犯染污起。若󰝬墮懈怠，若忘遮他，犯非染污",
    "T24n1500_001:1107c25": "起。何以故？菩薩於惡人所起慈悲心，深於善",
    "T24n1500_001:1107c26": "人。不犯者：若狂；若知不說，令彼調伏，如前說；",
    "T24n1500_001:1107c27": "若護他心；若護僧制。",
    "T24n1500_001:1107c28": "「若菩薩，於如來波羅提木叉中，毘尼建立遮",
    "T24n1500_001:1107c29": "罪，護眾生故，令不信者信，信者增廣，同聲聞",
    "T24n1500_001:1108a01": "學。何以故？聲聞者，乃至自度，乃至不離護他，",
    "T24n1500_001:1108a02": "令不信者信；信者增廣、學戒，何況菩薩第一",
    "T24n1500_001:1108a03": "義度？又復遮罪，住少利少作少方便，世尊為",
    "T24n1500_001:1108a04": "聲聞建立者，菩薩不同學此戒。何以故？聲聞",
    "T24n1500_001:1108a05": "自度捨他，應住少利少作少方便，非菩薩自",
    "T24n1500_001:1108a06": "度度他，應住少利少作少方便。菩薩為眾生",
    "T24n1500_001:1108a07": "故，從非親里婆羅門、居士所，求百千衣，及自",
    "T24n1500_001:1108a08": "恣與，當觀施主堪與不堪，隨施應受。如衣，鉢",
    "T24n1500_001:1108a09": "亦如是。如衣、鉢，如是自乞縷，令非親里織師",
    "T24n1500_001:1108a10": "織；為眾生故，應蓄積憍奢耶臥具、坐具，乃至",
    "T24n1500_001:1108a11": "百千。乃至金銀百千，亦應受之。如是等，住少",
    "T24n1500_001:1108a12": "利少作少方便，聲聞遮罪，菩薩不共學住。菩",
    "T24n1500_001:1108a13": "薩律儀戒，為諸眾生，若嫌恨心，住少利少作",
    "T24n1500_001:1108a14": "少方便者，是名為犯眾多犯，是犯染污起。若",
    "T24n1500_001:1108a15": "󰝬墮懈怠，住少利少作少方便，犯非染污起。",
    "T24n1500_001:1108a16": "「若菩薩，身口諂曲，若現相，若毀呰，若因利求",
    "T24n1500_001:1108a17": "利，住邪命法，無慚愧心，不能捨離，是名為犯",
    "T24n1500_001:1108a18": "眾多犯，是犯染污起。不犯者：若斷彼故，起欲",
    "T24n1500_001:1108a19": "方便，煩惱增上，更數數起。",
    "T24n1500_001:1108a20": "「若菩薩，掉動，心不樂靜，高聲嬉戲，令他喜樂，",
    "T24n1500_001:1108a21": "作是因緣，是名為犯眾多犯，是犯染污起。若",
    "T24n1500_001:1108a22": "忘誤，犯非染污起。不犯者：為斷彼故，起欲",
    "T24n1500_001:1108a23": "方便，如前說。又，不犯者：他起慊恨，欲令止故；",
    "T24n1500_001:1108a24": "若他愁憂，欲令息故；若他性好戲，為攝彼故，",
    "T24n1500_001:1108a25": "欲斷彼故，為將護故；若他疑菩薩，慊恨違背，",
    "T24n1500_001:1108a26": "和顏戲笑，現心淨故。",
    "T24n1500_001:1108a27": "「若菩薩，作如是見，如是說言：『菩薩不應樂涅",
    "T24n1500_001:1108a28": "槃，應背涅槃；不應怖畏煩惱，不應一向厭離。",
    "T24n1500_001:1108a29": "何以故？菩薩應於三阿僧祇劫，久受生死，求",
    "T24n1500_001:1108b01": "大菩提。』作如是說者，是名為犯眾多犯，是犯",
    "T24n1500_001:1108b02": "染污起。何以故？聲聞深樂涅槃，畏厭煩惱，百",
    "T24n1500_001:1108b03": "千萬倍，不及菩薩深樂涅槃，畏厭煩惱。謂諸",
    "T24n1500_001:1108b04": "聲聞但為自利，菩薩不爾，普為眾生。彼習不",
    "T24n1500_001:1108b05": "染污心，勝阿羅漢；成就有漏，離諸煩惱。",
    "T24n1500_001:1108b06": "「若菩薩，不護不信之言，不護譏毀，亦不除滅。",
    "T24n1500_001:1108b07": "若實有過惡不除滅者，是名為犯眾多犯，是",
    "T24n1500_001:1108b08": "犯染污起。實無過惡而不除滅，非染污起。不",
    "T24n1500_001:1108b09": "犯者：若外道誹謗，及餘惡人；若出家乞食，修",
    "T24n1500_001:1108b10": "善因緣，生他譏毀；若前人若瞋、若狂，而生譏",
    "T24n1500_001:1108b11": "毀。「若菩薩，觀眾生應以苦切之言，方便利益；",
    "T24n1500_001:1108b12": "恐其憂惱而不為者，是名為犯眾多犯，是犯",
    "T24n1500_001:1108b13": "非染污起。不犯者：觀彼現在少所利益，多起",
    "T24n1500_001:1108b14": "憂惱。",
    "T24n1500_001:1108b15": "「若菩薩，罵者報罵，瞋者報瞋，打者報打，毀者",
    "T24n1500_001:1108b16": "報毀，是名為犯眾多犯，是犯染污起。",
    "T24n1500_001:1108b17": "「若菩薩，侵犯他人，或雖不犯，令他疑者，即應",
    "T24n1500_001:1108b18": "懺謝，嫌恨輕慢，不如法懺謝，是名為犯眾多",
    "T24n1500_001:1108b19": "犯，是犯染污起，若󰝬墮懈怠，犯非染污起。不",
    "T24n1500_001:1108b20": "犯者：若以方便令彼調伏；若彼欲令作不淨",
    "T24n1500_001:1108b21": "業然後受者，不謝無罪。若知彼人性好鬪訟，",
    "T24n1500_001:1108b22": "若悔謝者，增其瞋怒；若知彼和忍，無嫌恨心，",
    "T24n1500_001:1108b23": "恐彼慚恥，不謝無罪。",
    "T24n1500_001:1108b24": "「若菩薩，他人來犯，如法悔謝，以嫌恨心，欲惱",
    "T24n1500_001:1108b25": "彼故，不受其懺，是名為犯眾多犯，是犯染污",
    "T24n1500_001:1108b26": "起。若不嫌恨，性不受懺，是犯非染污起。不犯",
    "T24n1500_001:1108b27": "者：若以方便令彼調伏，如前說。若彼不如法",
    "T24n1500_001:1108b28": "悔，其心不平，不受其懺，無罪。",
    "T24n1500_001:1108b29": "「若菩薩，於他起嫌恨心，執持不捨，是名為犯",
    "T24n1500_001:1108c01": "眾多犯，是犯染污起。不犯者：為斷彼故，起欲",
    "T24n1500_001:1108c02": "方便，如前說。",
    "T24n1500_001:1108c03": "「若菩薩，為貪奉事，畜養眷屬者，是名為犯眾",
    "T24n1500_001:1108c04": "多犯，是犯染污起。不犯者：無貪心畜。「若菩薩，",
    "T24n1500_001:1108c05": "󰝬墮懈怠，耽樂睡眠，若非時，不知量，是名為",
    "T24n1500_001:1108c06": "犯眾多犯，是犯染污起。不犯者：若病，若無力，",
    "T24n1500_001:1108c07": "若遠行疲極；若為斷彼故，起欲方便，如前說。",
    "T24n1500_001:1108c08": "「若菩薩，以染污心，論說世事經時者，是名為",
    "T24n1500_001:1108c09": "犯眾多犯，是犯染污起。若忘誤經時，犯非染",
    "T24n1500_001:1108c10": "污起。不犯者：見他聚話，護彼意故，須臾暫聽；",
    "T24n1500_001:1108c11": "若暫答他問未曾聞事。",
    "T24n1500_001:1108c12": "「若菩薩，欲求定心，嫌恨憍慢，不受師教，是名",
    "T24n1500_001:1108c13": "為犯眾多犯，是犯染污起。若󰝬墮懈怠，犯非",
    "T24n1500_001:1108c14": "染污起。不犯者：若病，若無力；若知彼人作顛",
    "T24n1500_001:1108c15": "倒說；若自多聞有力；若先已受法。",
    "T24n1500_001:1108c16": "「若菩薩，起五蓋心，不開覺者，是名為犯眾多",
    "T24n1500_001:1108c17": "犯，是犯染污起。不犯者：為斷彼故，起欲方便，",
    "T24n1500_001:1108c18": "如前說。",
    "T24n1500_001:1108c19": "「若菩薩，見味禪以為功德，是名為犯眾多",
    "T24n1500_001:1108c20": "犯，是犯染污起。不犯者：為斷彼故，起欲方便，",
    "T24n1500_001:1108c21": "如前說。",
    "T24n1500_001:1108c22": "「若菩薩，如是見，如是說言：『菩薩不應聽聲聞",
    "T24n1500_001:1108c23": "經法，不應受，不應學。菩薩何用聲聞法為？』是",
    "T24n1500_001:1108c24": "名為犯眾多犯，是犯染污起。何以故？菩薩尚",
    "T24n1500_001:1108c25": "聽外道異論，況復佛語？不犯者：專學菩薩藏，",
    "T24n1500_001:1108c26": "未能周及。",
    "T24n1500_001:1108c27": "「若菩薩，於菩薩藏不作方便，棄捨不學，一向",
    "T24n1500_001:1108c28": "修習聲聞經法，是名為犯眾多犯，是犯非染",
    "T24n1500_001:1108c29": "污起。",
    "T24n1500_001:1109a01": "「若菩薩，於佛所說，棄捨不學，反習外道邪論、",
    "T24n1500_001:1109a02": "世俗經典，是名為犯眾多犯，是犯染污起。不",
    "T24n1500_001:1109a03": "犯者：若上聰明，能速受學；若久學不忘；若思",
    "T24n1500_001:1109a04": "惟知義；若於佛法具足觀察，得不動智；若於",
    "T24n1500_001:1109a05": "日日常以二分受學佛經，一分外典；是名不",
    "T24n1500_001:1109a06": "犯。如是菩薩善於世典、外道邪論，愛樂不",
    "T24n1500_001:1109a07": "捨，不作毒想，是名為犯眾多犯，是犯染污起。",
    "T24n1500_001:1109a08": "「若菩薩，聞菩薩法藏甚深義，真實義，諸佛菩",
    "T24n1500_001:1109a09": "薩無量神力，誹謗不受，言：『非利益，非如來說，",
    "T24n1500_001:1109a10": "是亦不能安樂眾生。』是名為犯眾多犯，是犯",
    "T24n1500_001:1109a11": "染污起。或自心不正思惟故謗，或隨順他故",
    "T24n1500_001:1109a12": "謗。是菩薩聞第一甚深義，不生解心。是菩薩，",
    "T24n1500_001:1109a13": "應起信心，不諂曲心，作是學：『我大不是、盲無",
    "T24n1500_001:1109a14": "慧目；如來慧眼，如是隨順說；如來有餘說，云",
    "T24n1500_001:1109a15": "何起謗？』是菩薩，自處無知處。如是如來現知",
    "T24n1500_001:1109a16": "見法，正觀，正向，不犯，非不解謗。",
    "T24n1500_001:1109a17": "「若菩薩，以貪、恚心，自歎己德，毀呰他人，是名",
    "T24n1500_001:1109a18": "為犯眾多犯，是犯染污起。不犯者：若輕毀外",
    "T24n1500_001:1109a19": "道，稱揚佛法；若以方便令彼調伏，如前說。又",
    "T24n1500_001:1109a20": "不犯者：令不信者信，信者增廣。",
    "T24n1500_001:1109a21": "「若菩薩，聞說法處，若決定論處，以憍慢心、瞋",
    "T24n1500_001:1109a22": "恨心，不往聽者，是名為犯眾多犯，是犯染污",
    "T24n1500_001:1109a23": "起。若󰝬墮懈怠，犯非染污起。不犯者：若不解，",
    "T24n1500_001:1109a24": "若病，若無力，若彼顛倒說法，若護說者心；若",
    "T24n1500_001:1109a25": "數數聞，已受持，已知義；若多聞，若聞持，若如",
    "T24n1500_001:1109a26": "說行；若修禪定不欲暫廢；若鈍根，難悟、難受、",
    "T24n1500_001:1109a27": "難持；不往者，皆不犯。",
    "T24n1500_001:1109a28": "「若菩薩，輕說法者，不生恭敬，嗤笑、毀呰，但著",
    "T24n1500_001:1109a29": "文字，不依實義，是名為犯眾多犯，是犯染污",
    "T24n1500_001:1109b01": "起。「若菩薩，住律儀戒，見眾生所作，以瞋恨心，",
    "T24n1500_001:1109b02": "不與同事，所謂：思量諸事，若行路，若如法興",
    "T24n1500_001:1109b03": "利，若田業，若牧牛，若和諍，若吉會，若福業。不",
    "T24n1500_001:1109b04": "與同者，是名為犯眾多犯，是犯染污起。若󰝬",
    "T24n1500_001:1109b05": "墮懈怠，犯非染污起。不犯者：若病，若無力；若",
    "T24n1500_001:1109b06": "彼自能辦，若彼自有多伴，若彼所作事非法，",
    "T24n1500_001:1109b07": "非義；若以方便令彼調伏，如前說；若先許他，",
    "T24n1500_001:1109b08": "若彼有怨；若自修善業不欲暫廢，若性闇鈍，",
    "T24n1500_001:1109b09": "若護多人意，若護僧制；不與同者，皆不犯。",
    "T24n1500_001:1109b10": "「若菩薩，見羸病人，以瞋恨心，不往瞻視，是名",
    "T24n1500_001:1109b11": "為犯眾多犯，是犯染污起。若󰝬墮懈怠，犯非",
    "T24n1500_001:1109b12": "染污起。不犯者：若自病，若無力，若教有力隨",
    "T24n1500_001:1109b13": "順病者；若知彼人自有眷屬，若彼有力，自能",
    "T24n1500_001:1109b14": "經理；若病數發，若長病；若修勝業不欲暫廢；",
    "T24n1500_001:1109b15": "若闇鈍，難悟、難受、難持，難緣中住；若先看他",
    "T24n1500_001:1109b16": "病。如病，窮苦亦爾。",
    "T24n1500_001:1109b17": "「若菩薩，見眾生造今世後世惡業，以嫌恨心，",
    "T24n1500_001:1109b18": "不為正說，是名為犯眾多犯，是犯染污起。",
    "T24n1500_001:1109b19": "不犯者：若自無智，若無力，若使有力者說；若",
    "T24n1500_001:1109b20": "彼自有力，若彼自有善知識；若以方便令彼",
    "T24n1500_001:1109b21": "調伏，如前說；若為正說，於我憎恨；若出惡言，",
    "T24n1500_001:1109b22": "若顛倒受，若無愛敬，若復彼人性弊𢤱戾。",
    "T24n1500_001:1109b23": "「若菩薩，受他恩惠，以嫌恨心，不以答謝，若等、",
    "T24n1500_001:1109b24": "若增酬報彼者，是名為犯眾多犯，是犯染污",
    "T24n1500_001:1109b25": "起。若󰝬墮懈怠，犯非染污起。不犯者：若作方",
    "T24n1500_001:1109b26": "便而無力，若以方便令彼調伏，如前說；若欲",
    "T24n1500_001:1109b27": "報恩而彼不受。",
    "T24n1500_001:1109b28": "「若菩薩，見諸眾生，有親屬難、財物難，以嫌恨",
    "T24n1500_001:1109b29": "心，不為開解，除其憂惱，是名為犯眾多犯，是",
    "T24n1500_001:1109c01": "犯染污起。若󰝬墮懈怠，犯非染污起。不犯者：",
    "T24n1500_001:1109c02": "如前不同事中說。",
    "T24n1500_001:1109c03": "「若菩薩，有求飲食、衣服，以瞋恨心，不能給施，",
    "T24n1500_001:1109c04": "是名為犯眾多犯，是犯染污起。若󰝬墮懈怠，",
    "T24n1500_001:1109c05": "犯非染污起。不犯者：若自無，若求非法物，若",
    "T24n1500_001:1109c06": "不益彼物；若以方便令彼調伏，如前說；若彼",
    "T24n1500_001:1109c07": "犯王法，護王意故；若護僧制。",
    "T24n1500_001:1109c08": "「若菩薩，攝受徒眾，以瞋恨心，不如法教授，不",
    "T24n1500_001:1109c09": "能隨時從婆羅門、居士所，求衣、食、臥具、醫藥、",
    "T24n1500_001:1109c10": "房舍，隨時供給，是名為犯眾多犯，是犯染污",
    "T24n1500_001:1109c11": "起。若󰝬墮懈怠放逸，犯非染污起。不犯者：若",
    "T24n1500_001:1109c12": "以方便令彼調伏，如前說；若護僧制，若病，若",
    "T24n1500_001:1109c13": "無力，若使有力者說；若彼有力，多知識大德，",
    "T24n1500_001:1109c14": "自求眾具；若曾受教，自已知法；若外道竊法，",
    "T24n1500_001:1109c15": "不能調伏。",
    "T24n1500_001:1109c16": "「若菩薩，以嫌恨心，不隨他者，是名為犯眾多",
    "T24n1500_001:1109c17": "犯，是犯染污起。若󰝬墮懈怠，犯非染污起。不",
    "T24n1500_001:1109c18": "犯者：若彼欲為不如法事；若病、若無力，若護",
    "T24n1500_001:1109c19": "僧制；若彼雖如法，能令多人起非法事；若伏",
    "T24n1500_001:1109c20": "外道故，若以方便令彼調伏。",
    "T24n1500_001:1109c21": "「若菩薩，知他眾生有實功德，以嫌恨心，不向",
    "T24n1500_001:1109c22": "人說，亦不讚歎；有讚歎者，不唱善哉；是名為",
    "T24n1500_001:1109c23": "犯眾多犯，是犯染污起。若󰝬墮懈怠放逸，犯",
    "T24n1500_001:1109c24": "非染污起。不犯者：知彼少欲，護彼意故；若病，",
    "T24n1500_001:1109c25": "若無力；若以方便令彼調伏；若護僧制；若令",
    "T24n1500_001:1109c26": "彼人起煩惱，起溢喜，起慢，起非義，除此諸患",
    "T24n1500_001:1109c27": "故；若實功德，似非功德；若實善說，似非實",
    "T24n1500_001:1109c28": "說；若為摧伏外道邪見；若待說竟。",
    "T24n1500_001:1109c29": "「若菩薩，見有眾生應呵責者，應折伏者，應罰",
    "T24n1500_001:1110a01": "黜者，以染污心，不呵責；若呵責，不折伏；若折",
    "T24n1500_001:1110a02": "伏，不罰黜；是名為犯眾多犯，是犯染污起。若",
    "T24n1500_001:1110a03": "󰝬墮懈怠放逸，犯非染污起。不犯者：彼不可",
    "T24n1500_001:1110a04": "治，不可與語，難可教誨，多起慊恨；若觀時；若",
    "T24n1500_001:1110a05": "恐因彼起鬪諍相違，若相言訟；若僧諍，若壞",
    "T24n1500_001:1110a06": "僧；若彼不諂曲，有慚愧心，漸自改悔。",
    "T24n1500_001:1110a07": "「若菩薩，成就種種神力，應恐怖者，而恐怖之；",
    "T24n1500_001:1110a08": "應引接者，而引接之；欲令眾生消信施故。不",
    "T24n1500_001:1110a09": "以神力恐怖，引接者，是名為犯眾多犯，是犯",
    "T24n1500_001:1110a10": "非染污起。不犯者：若彼眾生更起染著，外道",
    "T24n1500_001:1110a11": "謗聖，成就邪見，一切不犯。若彼發狂，若增苦",
    "T24n1500_001:1110a12": "受。「諸大士！已說眾多突吉羅法，若菩薩，犯一",
    "T24n1500_001:1110a13": "一法，應作突吉羅懺。若不懺者，障菩薩戒。「今",
    "T24n1500_001:1110a14": "問諸大士：是中清淨不？三說。",
    "T24n1500_001:1110a15": "「諸大士！是中清淨，默然故，是事如是持。",
    "T24n1500_001:1110a16": "「諸大士！我已說菩薩四波羅夷法，眾多突吉",
    "T24n1500_001:1110a17": "羅法，此是彌勒世尊摩得勒伽和合說，律儀",
    "T24n1500_001:1110a18": "戒，攝善法戒，攝眾生戒。此諸戒法，能起菩薩",
    "T24n1500_001:1110a19": "行，能成菩薩道。「諸大士！欲發心求阿耨多羅",
    "T24n1500_001:1110a20": "三藐三菩提者，當善護持。若護持者，不起像",
    "T24n1500_001:1110a21": "法法滅盡想，能令像法實義熾然，能令正法",
    "T24n1500_001:1110a22": "永不滅盡；心得正住，自成佛法；教化眾生，常",
    "T24n1500_001:1110a23": "無勞倦；善業畢竟，速成佛道！」",
    "T24n1500_001:1110a24": "菩薩戒本"
}