{
    "X53n0841_017:0466b06": "俱舍頌疏記　論本第十七",
    "X53n0841_017:0466b07": "富春沙門　遁麟　述",
    "X53n0841_017:0466b08": "貪等三與思為道者以思依貪等轉故如人依道此",
    "X53n0841_017:0466b09": "貪等體雖非業是業之道具顯業道業業道義者諸",
    "X53n0841_017:0466b10": "貪等唯名業道身語等七名業復名業道故名業道",
    "X53n0841_017:0466b11": "業業道義雖不同類者謂前七業業道類及貪等三",
    "X53n0841_017:0466b12": "業之道類雖復不同而一業道名通兩處故此兩類",
    "X53n0841_017:0466b13": "總得名為業道故論云類雖不同而一為餘於世典",
    "X53n0841_017:0466b14": "中俱極成故正理云世記論中亦不同類而一為餘",
    "X53n0841_017:0466b15": "得通名故如世天地類別同名形等新解亦同離殺",
    "X53n0841_017:0466b16": "生等七至類前應釋者前釋不善業道今善業道與",
    "X53n0841_017:0466b17": "上是同故類前釋問加行後起何緣非業道答有三",
    "X53n0841_017:0466b18": "解一為根本方起加行依根本有後起故非業道二",
    "X53n0841_017:0466b19": "云根本麤顯說麤品為業道三云令內外物有減有",
    "X53n0841_017:0466b20": "增故如殺盜等令物增減前後二分不爾故非業道。",
    "X53n0841_017:0466b21": "斷善時色無色善先不成者謂斷善人必具欲染故",
    "X53n0841_017:0466b22": "不成上善然色無色善得令更遠亦得名斷施設論",
    "X53n0841_017:0466b23": "說斷三界善也正理論云此斷善根何因何位謂有",
    "X53n0841_017:0466b24": "一類先成暴惡意樂隨眠後逢惡友緣力所資轉復",
    "X53n0841_017:0466c01": "增盛故善根減不善根增後起撥無因果邪見令一",
    "X53n0841_017:0466c02": "切善皆悉隱沒由此相續離善而住此因此位斷諸",
    "X53n0841_017:0466c03": "善根撥因果邪見者有餘師說此二邪見者猶如無",
    "X53n0841_017:0466c04": "間解脫道別有餘師說唯自界緣及有漏緣方能斷",
    "X53n0841_017:0466c05": "善者此師意以無漏緣及他界緣隨眠由彼唯作相",
    "X53n0841_017:0466c06": "應隨增境不隨增勢力劣故不能斷善正義以一切",
    "X53n0841_017:0466c07": "邪見皆能斷善者謂煩惱不定有唯因中增者即至",
    "X53n0841_017:0466c08": "上品強力故無漏緣他界緣亦至上品能斷善根言",
    "X53n0841_017:0466c09": "漸斷者是正義如修道斷修惑能有師云九品善根",
    "X53n0841_017:0466c10": "由一剎那邪見頓斷如見道斷見惑有說斷九品善",
    "X53n0841_017:0466c11": "然無中出如見道中正義云通出不出加行善所生",
    "X53n0841_017:0466c12": "律儀者即從聞思等慧所生也生得善者即生得慧",
    "X53n0841_017:0466c13": "也有云自然得戒是從生得善生餘從他受是從加",
    "X53n0841_017:0466c14": "行此謂不然有師說先捨律儀後斷善根末易捨故",
    "X53n0841_017:0466c15": "此非正義人趣三州皆能斷善以本論云瞻部州人",
    "X53n0841_017:0466c16": "極少成八根東西二州亦爾故通三州也女身皆能",
    "X53n0841_017:0466c17": "斷善此是正義以本論云若成女根定成八根故知",
    "X53n0841_017:0466c18": "通女有師唯男非女欲勤慧皆昧鈍故違本論非正",
    "X53n0841_017:0466c19": "此斷字通上下用者向上謂見行斷向下謂斷非得",
    "X53n0841_017:0466c20": "為體也此或應有者謂是先執為無後或應有也正",
    "X53n0841_017:0466c21": "理云續善根位或由因力或依善友於因果欻復生",
    "X53n0841_017:0466c22": "疑所招後世為無為有有於因果歘生正見定有後",
    "X53n0841_017:0466c23": "世先執是邪爾時善根得還續起言或發正見者婆",
    "X53n0841_017:0466c24": "沙云誰住疑心續誰住正見續有作是說轉身續者",
    "X53n0841_017:0467a01": "住疑心續現法續者住正見續評曰此不決定疑無",
    "X53n0841_017:0467a02": "斷善者謂於因果中有生疑心此或應無從此生於",
    "X53n0841_017:0467a03": "邪見謂定無便斷善根也九品頓續者餘師云九品",
    "X53n0841_017:0467a04": "漸續非正婆沙云如是說者九品頓續漸次現行乃",
    "X53n0841_017:0467a05": "至應從地獄死當生地獄者三品善根得亦在身成",
    "X53n0841_017:0467a06": "就亦現在前當生傍生鬼趣六品當生人天九品邪",
    "X53n0841_017:0467a07": "見為因力堅牢故將死續。意樂壞非加行壞者正理",
    "X53n0841_017:0467a08": "有云謂世有人撥無後世名意樂壞而不隨彼意樂",
    "X53n0841_017:0467a09": "所作非加行壞。有斷善根非墮邪定者義便對邪定",
    "X53n0841_017:0467a10": "為四句布賴那昔云富樓那是訛也邪定謂造逆入",
    "X53n0841_017:0467a11": "無間是邪定聚攝未生怨者謂阿闍世未生之時預",
    "X53n0841_017:0467a12": "記是男能害父王是王之怨以未生時記故名未生",
    "X53n0841_017:0467a13": "怨天授造三逆者謂破僧出血害羅漢亦斷善根故",
    "X53n0841_017:0467a14": "成俱句施設論說若害蟻卵無少悔心應說是人斷",
    "X53n0841_017:0467a15": "三界善。",
    "X53n0841_017:0467a16": "已乘義便明斷善根者謂前明十惡業道皆與善法",
    "X53n0841_017:0467a17": "現起相違於中何業道能斷善故便明之貪等三中",
    "X53n0841_017:0467a18": "隨一究竟者正理云貪等餘染及不染心現在前時",
    "X53n0841_017:0467a19": "隨一究竟此頌略故不說貪等餘染遣使造六惡色",
    "X53n0841_017:0467a20": "者謂身二業語四除邪婬以無此遣使義或時起貪",
    "X53n0841_017:0467a21": "成雜穢語者正理彈云此言缺減容成三故若先加",
    "X53n0841_017:0467a22": "行於究竟時一一應言貪等隨一問何不說誑語等",
    "X53n0841_017:0467a23": "三答誑等染言必兼雜穢三俱轉故不言也嗔殺盜",
    "X53n0841_017:0467a24": "三與思俱轉者謂屬他生正盜離本處命即斷故殺",
    "X53n0841_017:0467b01": "與盜同剎那嗔心可知問前說殺生由嗔究竟盜由",
    "X53n0841_017:0467b02": "貪究竟今以何言盜但由嗔心答依不異心究竟故",
    "X53n0841_017:0467b03": "作是判謂依不異心造殺盜二業若異心自作兩業",
    "X53n0841_017:0467b04": "究竟必異則殺由嗔盜定由貪便成四俱轉也又先",
    "X53n0841_017:0467b05": "加行遣殺等者論文但言加行造惡色業不言遣使",
    "X53n0841_017:0467b06": "理實若加行定非唯遣使自作亦得如先作殺加行",
    "X53n0841_017:0467b07": "後方死等或先燃火後燒物等或先發言後方解等",
    "X53n0841_017:0467b08": "如是等類並是自業相成無分別故無正見一者正",
    "X53n0841_017:0467b09": "見是推度性五識無分別故非正見以息求故無正",
    "X53n0841_017:0467b10": "見者謂推求名見盡無生智息推求故不名正見也",
    "X53n0841_017:0467b11": "以正見故有無貪等者此除盡無生外餘位有正見",
    "X53n0841_017:0467b12": "時也不受戒者無散善七不入定者善七無故唯三",
    "X53n0841_017:0467b13": "也惡無記心得戒者此宗許故如沙彌本是善心來",
    "X53n0841_017:0467b14": "至壇場禮僧求戒至第二羯磨忽起惡心及無記心",
    "X53n0841_017:0467b15": "亦爾前勢力發戒也理實有無心得戒此不論者論",
    "X53n0841_017:0467b16": "明思俱轉故無心得戒非與思俱故不明身三語一",
    "X53n0841_017:0467b17": "謂誑語故也依無色盡無生智現前等者謂沙彌正",
    "X53n0841_017:0467b18": "受戒時入無色定得無學果也得一支遠離者謂有",
    "X53n0841_017:0467b19": "人不能具受五戒但受一支得五支者謂身三語二",
    "X53n0841_017:0467b20": "此亦非近事勤策苾蒭等諸律儀支但成處中妙行",
    "X53n0841_017:0467b21": "或善五識現前得三支遠離為五得六支者即身三",
    "X53n0841_017:0467b22": "語三也此上所明皆是同時俱非前後俱也。",
    "X53n0841_017:0467b23": "地獄中定成就貪者謂地獄中無能離欲雖不現行",
    "X53n0841_017:0467b24": "定成就也身心柔耎無惱害事者謂若身心剛強欲",
    "X53n0841_017:0467c01": "惱害他故名為嗔恚即身心柔耎故無嗔也不信因",
    "X53n0841_017:0467c02": "果作惡意樂名為邪見無惡意樂無邪見也此三離",
    "X53n0841_017:0467c03": "欲捨故北州無離欲故定有成就壽量定故者謂北",
    "X53n0841_017:0467c04": "州定壽千歲不可中夭也無攝女人者謂彼無我所",
    "X53n0841_017:0467c05": "心故女人無有主屬攝為己也。身心柔耎故無麤語",
    "X53n0841_017:0467c06": "者正理云無誑心故無虗誑或無用故常和穆故無",
    "X53n0841_017:0467c07": "離間語言清美故無麤惡語北州總有三例一意三",
    "X53n0841_017:0467c08": "業道唯成就不現行二雜穢語通成就現行三身三",
    "X53n0841_017:0467c09": "業道語三業道不成就亦不現行天中有殺者論云",
    "X53n0841_017:0467c10": "雖諸天眾無有殺天而或有時殺害餘趣有餘師說",
    "X53n0841_017:0467c11": "天亦有殺天雖天身支斷已還生斬首截腰其命方",
    "X53n0841_017:0467c12": "斷無想天無心故亦不現行者准此無想天定不入",
    "X53n0841_017:0467c13": "有心定以七善業定不現故聖人成過未無漏不同",
    "X53n0841_017:0467c14": "過去唯成曾起者未來五地皆得成就於色界唯有",
    "X53n0841_017:0467c15": "律儀者謂色界唯有道定律儀所起身語業不成業",
    "X53n0841_017:0467c16": "道三州有起三律儀及處中欲天有道定律儀處中",
    "X53n0841_017:0467c17": "三種。",
    "X53n0841_017:0467c18": "來生人中受等流果者謂從地獄出已乘宿善業來",
    "X53n0841_017:0467c19": "生人中受等流果等流果是相似義如斷他命令壽",
    "X53n0841_017:0467c20": "短促今時壽命必還短促盜等准說論云人中短壽",
    "X53n0841_017:0467c21": "亦善業果如何可說是殺等流不言人壽即殺業果",
    "X53n0841_017:0467c22": "但言由殺人故壽還短應知殺業與人命根作障礙",
    "X53n0841_017:0467c23": "因令不久住又此等流果言非越異熟及增上果以",
    "X53n0841_017:0467c24": "人中短壽若望善業是異熟果若望殺業是增上果",
    "X53n0841_017:0468a01": "其等流果非越此二於上據少相似假立等流光澤",
    "X53n0841_017:0468a02": "鮮少者謂壞他光澤故多遭霜雹者謂損他物故邪",
    "X53n0841_017:0468a03": "行多塵埃者謂汙他名故誑多臰穢者謂誑人不欲",
    "X53n0841_017:0468a04": "聞故。離間故所居險曲者親友往來難故麤惡語故",
    "X53n0841_017:0468a05": "曰多荊棘者謂語傷人故雜穢語故時候變改者是",
    "X53n0841_017:0468a06": "說非故不順寒暑故名變改貪故果少者欲減他物",
    "X53n0841_017:0468a07": "故。嗔故果辣者辛辣如嗔故邪見果少或無者輕即",
    "X53n0841_017:0468a08": "少重即無。令他受苦者且約顯說理實不善業皆感",
    "X53n0841_017:0468a09": "異熟等流增上亦准此說問為一殺業感地獄果已",
    "X53n0841_017:0468a10": "後感人間等流果耶有說同業有說異業謂先是加",
    "X53n0841_017:0468a11": "行後是根本果正理亦同又云根本近分俱名殺生",
    "X53n0841_017:0468a12": "由壞威光感惡外具是故殺業得三種故善業道中",
    "X53n0841_017:0468a13": "且約離殺生故言得長壽正理云且依離殺若習若",
    "X53n0841_017:0468a14": "修若多所作由此力故生於天中乃至即後由此感",
    "X53n0841_017:0468a15": "諸外具有大威光遠增上果餘善等三翻惡應說。",
    "X53n0841_017:0468a16": "八邪支者翻八正支以翻正見立邪見故言邪語業",
    "X53n0841_017:0468a17": "命者以語即業故但言語身非即業故不言身下引",
    "X53n0841_017:0468a18": "頌文意取下二句為證又正理云諸在家人邪見難",
    "X53n0841_017:0468a19": "斷以多妄執吉祥等故諸出家者邪命難除所有命",
    "X53n0841_017:0468a20": "緣皆屬他故。",
    "X53n0841_017:0468a21": "言無間道至得斷道名者釋四道中唯有無間道具",
    "X53n0841_017:0468a22": "有二義獨名斷道其解脫道但能證滅不斷惑故非",
    "X53n0841_017:0468a23": "斷道加行勝進二義俱缺並不得名斷言證無為斷",
    "X53n0841_017:0468a24": "者無為非斷由斷煩惱所顯之故言能招自地可愛",
    "X53n0841_017:0468b01": "異熟果者如初禪近分斷欲界惑感初禪異熟為自",
    "X53n0841_017:0468b02": "地餘地亦爾以是斷道故除欲界是有漏故不通根",
    "X53n0841_017:0468b03": "本無漏不招異熟所以復言既是有漏言後等若勝",
    "X53n0841_017:0468b04": "者約九品論之同品為等增品為勝果非因前故復",
    "X53n0841_017:0468b05": "言後言道所牽俱有士用者斷道俱時諸法由道力",
    "X53n0841_017:0468b06": "起故曰所牽等也言道所修至隔越士用者以道斷",
    "X53n0841_017:0468b07": "惑盡時並能頓證一切功德雖不頓起並在未來由",
    "X53n0841_017:0468b08": "隔越多念故隔越言所證無為不生士用者以無為",
    "X53n0841_017:0468b09": "無生故名不生由道力證故名士用言離自性餘有",
    "X53n0841_017:0468b10": "為法者此言猶總應知餘法又須除前以其前法非",
    "X53n0841_017:0468b11": "後果故後因不能取與前法為其果故無漏有四果",
    "X53n0841_017:0468b12": "者謂道前後相似若等若勝是等流果餘三同前。言",
    "X53n0841_017:0468b13": "餘有漏者即無間道外餘之三道及餘一切善惡等",
    "X53n0841_017:0468b14": "業感非斷道並除離繫善惡性故有異熟果相似生",
    "X53n0841_017:0468b15": "義是等流果由彼力能是士用果不障義故是增上",
    "X53n0841_017:0468b16": "果言餘無漏者即除無間道外餘解脫等道及餘一",
    "X53n0841_017:0468b17": "切無漏業。",
    "X53n0841_017:0468b18": "三性門言善等三業色行二蘊少分為體者色蘊中",
    "X53n0841_017:0468b19": "唯取身語二業除色香等非業性故行蘊唯取思一",
    "X53n0841_017:0468b20": "餘觸欲等非業性故皆不取之故言少分餘蘊非業",
    "X53n0841_017:0468b21": "故亦不取法通五蘊者以諸非業性亦是法法通五",
    "X53n0841_017:0468b22": "蘊理實善法亦通無為以餘二性唯有為故故約總",
    "X53n0841_017:0468b23": "相但言五蘊也言善業望善法為四果者同類因生",
    "X53n0841_017:0468b24": "是等流果牽引義邊是士用果斷道所得是離繫果",
    "X53n0841_017:0468c01": "增上可知言除異熟者善法非異熟性故善望不善",
    "X53n0841_017:0468c02": "無三果者類不同故無等流果不善非無為故無離",
    "X53n0841_017:0468c03": "繫果非無記故非異熟果以無記法為三果者於前",
    "X53n0841_017:0468c04": "二上加異熟果以善業能招無記異熟果故餘二可",
    "X53n0841_017:0468c05": "知不善望善除三果者不善業非能斷道故無離繫",
    "X53n0841_017:0468c06": "果善法非異熟性故無異熟果類不同故無等流果",
    "X53n0841_017:0468c07": "不善望無記法有異熟果者以不善之業能感異熟",
    "X53n0841_017:0468c08": "無記之法體是異熟故有此果言遍行不善及見苦",
    "X53n0841_017:0468c09": "所斷餘不善等者遍行不善即苦諦下邪見等三及",
    "X53n0841_017:0468c10": "疑無明并集諦下二見疑無明相應惑業是謂遍行",
    "X53n0841_017:0468c11": "不善以言不善故不得總言十一遍使及見苦所斷",
    "X53n0841_017:0468c12": "餘不善業者即遍行外苦下貪嗔慢等非遍行相應",
    "X53n0841_017:0468c13": "惑業為同類因此等皆能引生身邊二見二見望彼",
    "X53n0841_017:0468c14": "雖性不同以同染汙故與不善為等流果身邊二見",
    "X53n0841_017:0468c15": "內門轉故故是無記如品初釋言無記望善法但二",
    "X53n0841_017:0468c16": "果者以無記非斷道故無離繫果無記與善類不同",
    "X53n0841_017:0468c17": "故無等流果無記不招異熟及善法非異熟性故無",
    "X53n0841_017:0468c18": "異熟果故但二果望不善除異熟者亦如望善說言",
    "X53n0841_017:0468c19": "身邊二見為同類因者且望當諦諸不善法故言同",
    "X53n0841_017:0468c20": "類理實二見能遍取五部不善法若望他部應言為",
    "X53n0841_017:0468c21": "遍行因以此二見是遍行惑故言無記為三果者但",
    "X53n0841_017:0468c22": "有等流士用增上三果以無記不能招異熟故無異",
    "X53n0841_017:0468c23": "熟果無記之業非斷道故無記之法非無為故故除",
    "X53n0841_017:0468c24": "離繫果。",
    "X53n0841_017:0469a01": "三世門　過去業望三世法唯除離繫者離繫是無",
    "X53n0841_017:0469a02": "為無為體非三世攝故故除之有餘四者以相應俱",
    "X53n0841_017:0469a03": "有能作等因通三世攝所以有士用增上有異熟者",
    "X53n0841_017:0469a04": "謂過去善惡為因感異熟果今時同在過去也等流",
    "X53n0841_017:0469a05": "果者後似於前故亦有之望於現未准過去說現在",
    "X53n0841_017:0469a06": "但二無三者唯一念故無異熟果無前後故無等流",
    "X53n0841_017:0469a07": "果俱有相應因故有士用增上可知言未來業以未",
    "X53n0841_017:0469a08": "來業以未來法唯三果者俱有相應因通未來故有",
    "X53n0841_017:0469a09": "士用果有異熟果者未來雖無前後其異熟因約體",
    "X53n0841_017:0469a10": "建立以善惡性為因無記性為果故得有也無等流",
    "X53n0841_017:0469a11": "者以同類因就位建立未來無前後故無等流也新",
    "X53n0841_017:0469a12": "云異熟等流必前後故者若爾未來無前後應無異",
    "X53n0841_017:0469a13": "熟不說後業有前果者謂頌不約現未之業望過現",
    "X53n0841_017:0469a14": "等法也前法定非後業果者因果之法法爾因前果",
    "X53n0841_017:0469a15": "後或俱終無果前因後也。",
    "X53n0841_017:0469a16": "諸地門言除離繫者以離繫無為非地攝果故有四",
    "X53n0841_017:0469a17": "可知異地有二果者如欲界加行善心入初禪定有",
    "X53n0841_017:0469a18": "引起力是士用果增上可知無欲界業感初禪異熟",
    "X53n0841_017:0469a19": "故無異熟果有漏異地無同類因故無等流果。",
    "X53n0841_017:0469a20": "三學門　言學等三業者即三學人之業名三業非",
    "X53n0841_017:0469a21": "身口意為三業也色蘊是無漏戒行蘊少分唯無漏",
    "X53n0841_017:0469a22": "思學業以學法為三果者同無漏故是等流果引起",
    "X53n0841_017:0469a23": "力故有士用果增上可知除異熟者以無漏法非異",
    "X53n0841_017:0469a24": "熟故除離繫者以離繫是無為故以無學法無二准",
    "X53n0841_017:0469b01": "說可知有士用謂金剛喻定引起盡智是士用果以",
    "X53n0841_017:0469b02": "非學法有三果者斷惑證滅是離繫果故從無漏觀",
    "X53n0841_017:0469b03": "出時引起有漏善心是士用果增上可知除異熟者",
    "X53n0841_017:0469b04": "無漏不招異熟故除等流者類不同故次辨無學業",
    "X53n0841_017:0469b05": "望於三法且初望學法但一果俱無漏故無異熟果",
    "X53n0841_017:0469b06": "學法劣故無等流果非無為無離繫果無有無學引",
    "X53n0841_017:0469b07": "起學心故無士用果然羅漢退者謂有漏心中起煩",
    "X53n0841_017:0469b08": "惱退亦非學非無學法也若准正理鈍根無學望未",
    "X53n0841_017:0469b09": "來利根學道為同類因加行等流果此約現起故無",
    "X53n0841_017:0469b10": "等流不相違也次望無學有三果者無間引起有士",
    "X53n0841_017:0469b11": "用果同類義故是等流果增上可知除二果者如學",
    "X53n0841_017:0469b12": "中說次望非學有士用果者謂羅漢從無漏觀出引",
    "X53n0841_017:0469b13": "有漏心生是士用果無異熟等流如學業說無離繫",
    "X53n0841_017:0469b14": "果者謂無學人不更斷惑證擇滅故次辨非學業望",
    "X53n0841_017:0469b15": "三法且初望學法為二果有士用者謂從世第一心",
    "X53n0841_017:0469b16": "入見道位及餘一切學人從有漏心入無漏觀並約",
    "X53n0841_017:0469b17": "引生之力是士用果無異熟果者學法是無漏故故",
    "X53n0841_017:0469b18": "非異熟類不同故無等流果以無學法為士用果者",
    "X53n0841_017:0469b19": "謂非學非無學人入無漏觀餘同學說以非學法為",
    "X53n0841_017:0469b20": "五果者以業道科道法通無為故有離繫果約有漏",
    "X53n0841_017:0469b21": "邊有異熟果同類所生是等流果士用增上二果可",
    "X53n0841_017:0469b22": "知。",
    "X53n0841_017:0469b23": "三斷門　見所斷業唯思為體者以諸色法非見所",
    "X53n0841_017:0469b24": "斷故如前界品以廣分別餘受想等非是業性故唯",
    "X53n0841_017:0469c01": "一是見惑相應思也法非業性故受想等四蘊為體",
    "X53n0841_017:0469c02": "但除色也修非二斷俱色行二蘊少分者且修斷色",
    "X53n0841_017:0469c03": "蘊謂一切有漏身語業色非所斷業色謂無漏七支",
    "X53n0841_017:0469c04": "修斷思者謂除見道惑相應思外餘一切有漏思業",
    "X53n0841_017:0469c05": "非斷思者即無漏相應思業二蘊俱非全故並言少",
    "X53n0841_017:0469c06": "分法非唯業性故通五蘊初約見斷業唯三法且准",
    "X53n0841_017:0469c07": "見斷除離繫者謂業非斷道法非無為故無此果次",
    "X53n0841_017:0469c08": "望修斷有四果者謂見斷業通不善修斷法通無記",
    "X53n0841_017:0469c09": "故有異熟果遍行因所生故有等流果引起力故有",
    "X53n0841_017:0469c10": "士用果非無為故無離繫果次望非斷唯一果者法",
    "X53n0841_017:0469c11": "非無記故無異熟果類不同故無等流果無引生義",
    "X53n0841_017:0469c12": "無士用果業非斷道故無離繫果故但一果次辨修",
    "X53n0841_017:0469c13": "斷業望三法初望見斷但二果者見斷唯染汙性故",
    "X53n0841_017:0469c14": "非異熟果修部無遍行惑取他部界故無等流果非",
    "X53n0841_017:0469c15": "法無為故無離繫果無間生義有士用果除離繫是",
    "X53n0841_017:0469c16": "非斷故次望非斷有三果者以有漏道斷惑證滅得",
    "X53n0841_017:0469c17": "離繫果有漏善心無間引生無漏心故有士用果言",
    "X53n0841_017:0469c18": "除異熟者無漏非異熟故除等流者類不同故次非",
    "X53n0841_017:0469c19": "斷業望三法初望見斷唯一果者非斷業是無漏故",
    "X53n0841_017:0469c20": "見斷法是染汙故無異熟果類不同故無等流果法",
    "X53n0841_017:0469c21": "非無為無離繫果無引生義無士用果故但增上次",
    "X53n0841_017:0469c22": "至修斷有二果者從無漏觀出入有漏心有引生義",
    "X53n0841_017:0469c23": "有士用果餘義同前次至斷有四果者同無漏故有",
    "X53n0841_017:0469c24": "等流果無間生義是士用果斷惑證滅是離繫果非",
    "X53n0841_017:0470a01": "有漏唯除異熟果。",
    "X53n0841_017:0470a02": "言釋本論業者即發智論也言染汙三業者即不善",
    "X53n0841_017:0470a03": "及有覆無記身語意業皆是染汙故並不應作第二",
    "X53n0841_017:0470a04": "師說壞軌則業者即兼無覆無記三業亦不應作正",
    "X53n0841_017:0470a05": "理評曰若依世俗後亦可然若就勝義前說為善。",
    "X53n0841_017:0470a06": "言時分定業應作雜亂者謂順現順生順後三時定",
    "X53n0841_017:0470a07": "果各由一業所引今若一業能引多分生則順現業",
    "X53n0841_017:0470a08": "又招生報此業為名何等故成雜亂也經部難云若",
    "X53n0841_017:0470a09": "爾何緣尊者無滅(梵云阿尼律陀昔云阿那律者訛)自言我憶昔於",
    "X53n0841_017:0470a10": "一時於殊勝福田一施食異熟便得七返生三十三",
    "X53n0841_017:0470a11": "天七生人中為轉輪聖帝最後生在大釋迦家豐足",
    "X53n0841_017:0470a12": "珍財多受快樂有部通云彼由一業感一生中大富",
    "X53n0841_017:0470a13": "貴多財及宿生智乘斯更造感餘生福如是展轉至",
    "X53n0841_017:0470a14": "最後身生富貴家得究竟果顯由初力故作是言譬",
    "X53n0841_017:0470a15": "如有人持一金錢展轉貨易得千金錢唱如是言我",
    "X53n0841_017:0470a16": "本由有一金錢故獲大富樂復有說者彼於昔時一",
    "X53n0841_017:0470a17": "施食為依起多勝思願有感天上有感人中剎那不",
    "X53n0841_017:0470a18": "同熟有前後故非一業能引多生言眾同分差別者",
    "X53n0841_017:0470a19": "謂前後因別故果應隨因分分有殊言一色圖形喻",
    "X53n0841_017:0470a20": "一引業者此言意顯一類業中唯一剎那引眾同分",
    "X53n0841_017:0470a21": "同類異類多剎那能為圓滿故說多故如一色先圖",
    "X53n0841_017:0470a22": "形狀後填眾彩此言應理。",
    "X53n0841_017:0470a23": "言二無心定不能為引者論云二定雖有異熟而無",
    "X53n0841_017:0470a24": "勢力引眾同分以與業非一果故(二定有異熟者謂無想定招無想天",
    "X53n0841_017:0470b01": "五蘊之果若滅盡定招有頂天四蘊異熟果也)問二定既不能引感何滿果",
    "X53n0841_017:0470b02": "答婆沙評云應作是說無想異熟唯是無想定果彼",
    "X53n0841_017:0470b03": "命根眾同分及五色根異熟是第四靜慮有心業果",
    "X53n0841_017:0470b04": "彼餘蘊異熟是共果若滅定受非想非非想處四蘊",
    "X53n0841_017:0470b05": "異熟果除命根眾同分以彼唯是業果故而得與諸",
    "X53n0841_017:0470b06": "業非一果者謂得與業或前或後非定俱故非一果",
    "X53n0841_017:0470b07": "論云得亦無力引眾同分問得受色心心所法者謂",
    "X53n0841_017:0470b08": "諸苦樂等受及相應法心不相應行者謂諸得生老",
    "X53n0841_017:0470b09": "住無常又問諸造業為先造引眾同分為造滿眾同",
    "X53n0841_017:0470b10": "分耶答如是說者此則不定或有先造引業後造滿",
    "X53n0841_017:0470b11": "業或有先造滿業後造引業隨造業者意樂起故。",
    "X53n0841_017:0470b12": "言通上下者理亦中品而言上下者影取中故言數",
    "X53n0841_017:0470b13": "行難可伏除者以煩惱數起故今對治道無由得生",
    "X53n0841_017:0470b14": "故云難可伏除也報障中間梵王非聖所生起戒取",
    "X53n0841_017:0470b15": "處不起聖道及道加行因何不立為異熟障答以能",
    "X53n0841_017:0470b16": "離染故非障也非如北州無想三惡趣中不能離染",
    "X53n0841_017:0470b17": "故婆沙云問餘州亦有異熟障如扇[打-丁+虎]等此中何故",
    "X53n0841_017:0470b18": "不說答此中應說而不說者當知此是有餘之說是",
    "X53n0841_017:0470b19": "故前說三障皆是有餘有說此中但約決定為障者",
    "X53n0841_017:0470b20": "彼非決定由彼有情所有異熟或有為障或不為障",
    "X53n0841_017:0470b21": "是以不說言第二生亦不得聖者由造重業必生地",
    "X53n0841_017:0470b22": "獄或煩惱障定墮惡趣故第二生亦不得聖若其報",
    "X53n0841_017:0470b23": "障現身雖不得聖其第二生即容得也約異熟果決",
    "X53n0841_017:0470b24": "定者釋無間名論先問云此無間名為自何義故有",
    "X53n0841_017:0470c01": "此答兩說中前約業招其果無有間隔後就假者從",
    "X53n0841_017:0470c02": "於此生無間定生地獄俱是中間無間隔故故名無",
    "X53n0841_017:0470c03": "間又論云彼有無間得無間名與無間法合故名無",
    "X53n0841_017:0470c04": "間如與沙門法合故名沙門(解云由此道有滅惡故與滅惡法合名沙門此",
    "X53n0841_017:0470c05": "業有無間果故與無間法合名無間也)。",
    "X53n0841_017:0470c06": "言扇[打-丁+虎]等者等取半擇迦無形二形等也婆沙云若",
    "X53n0841_017:0470c07": "扇[打-丁+虎]等殺父母得無間不答不得所以者何即前所",
    "X53n0841_017:0470c08": "說彼扇[打-丁+虎]等無有斷善根不律因緣即是此中無逆",
    "X53n0841_017:0470c09": "所以此論亦同章中但有第二少恩義等舊云若生",
    "X53n0841_017:0470c10": "黃門少恩為彼缺身增上緣故及少愛念若損黃門",
    "X53n0841_017:0470c11": "以身缺故父母於彼少愛念故問若生黃門父母於",
    "X53n0841_017:0470c12": "彼缺身緣故可言慚愧心微損黃門非缺身緣如何",
    "X53n0841_017:0470c13": "父母於彼少愛念故所以彼於父母慙愧亦微言鬼",
    "X53n0841_017:0470c14": "及傍生無無間罪者亦同扇[打-丁+虎]等慙愧微故諸天地",
    "X53n0841_017:0470c15": "獄一向化生無父母故不須料簡。",
    "X53n0841_017:0470c17": "俱舍頌疏記"
}