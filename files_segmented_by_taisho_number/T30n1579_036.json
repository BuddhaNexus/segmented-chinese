{
    "T30n1579_036:0484b02": "2瑜伽師地論卷第三十六",
    "T30n1579_036:0484b04": "彌勒菩薩說",
    "T30n1579_036:0484b05": "三藏法師玄奘奉　詔譯",
    "T30n1579_036:0484b06": "本地分中菩薩地第十五初持瑜伽處",
    "T30n1579_036:0484b07": "自他利品第三之餘",
    "T30n1579_036:0484b08": "云何菩薩因攝果攝自利利他。略說應知三",
    "T30n1579_036:0484b09": "因三果。何等為三。一者異熟因異熟果。二",
    "T30n1579_036:0484b10": "者福因福果。三者智因智果。云何異熟。謂略",
    "T30n1579_036:0484b11": "有八。一者壽量具足。二者形色具足。三者",
    "T30n1579_036:0484b12": "族姓具足。四者自在具足。五者信言具足。六",
    "T30n1579_036:0484b13": "者大勢具足。七者人性具足。八者大力具",
    "T30n1579_036:0484b14": "足。若諸菩薩長壽久住。是名菩薩壽量具",
    "T30n1579_036:0484b15": "足。形色端嚴眾所樂見顏容殊妙。是名菩",
    "T30n1579_036:0484b16": "薩形色具足。生豪貴家。是名菩薩族姓具",
    "T30n1579_036:0484b17": "足。得大財位有大朋翼具大僚屬。是名菩",
    "T30n1579_036:0484b18": "薩自在具足。眾所信奉斷訟取則。不行諂",
    "T30n1579_036:0484b19": "誑偽斗秤等。所受寄物終不差違。於諸",
    "T30n1579_036:0484b20": "有情言無虛妄。以是緣故凡有所說無",
    "T30n1579_036:0484b21": "不信受。是名菩薩信言具足。有大名稱流",
    "T30n1579_036:0484b22": "聞世間。所謂具足勇健精進剛毅敏捷。審悉",
    "T30n1579_036:0484b23": "善戒。種種伎藝工巧業處展轉妙解出過餘",
    "T30n1579_036:0484b24": "人。由此因緣世所珍敬。為諸大眾供養恭",
    "T30n1579_036:0484b25": "敬尊重讚歎。是名菩薩大勢具足。具丈夫",
    "T30n1579_036:0484b26": "分成就男根。是名菩薩人性具足。為性少",
    "T30n1579_036:0484b27": "疾或全無病有大堪能。是名菩薩大力具",
    "T30n1579_036:0484b28": "足。云何異熟因。謂諸菩薩於諸眾生不加",
    "T30n1579_036:0484b29": "傷害。遠離一切傷害意樂。是名菩薩壽量具",
    "T30n1579_036:0484c01": "足因。惠施光明鮮淨衣物。是名菩薩形色具",
    "T30n1579_036:0484c02": "足因。於諸眾生捨離憍慢。是名菩薩族姓",
    "T30n1579_036:0484c03": "具足因。於資生具有所匱乏遊行乞匃諸",
    "T30n1579_036:0484c04": "眾生所。隨欲惠施。是名菩薩自在具足因。所",
    "T30n1579_036:0484c05": "言誠諦亦不好習乖離麁獷不相應語。是",
    "T30n1579_036:0484c06": "名菩薩信言具足因。攝持當來種種功德。",
    "T30n1579_036:0484c07": "於自身中發弘誓願。供養三寶及諸尊長。",
    "T30n1579_036:0484c08": "是名菩薩大勢具足因。樂丈夫體厭婦女",
    "T30n1579_036:0484c09": "身深見過患。由二因緣施他人性。一者女",
    "T30n1579_036:0484c10": "人樂女身者。勸令厭離解脫女身。二者丈",
    "T30n1579_036:0484c11": "夫將失男根。方便護攝令不失壞。及說正",
    "T30n1579_036:0484c12": "法令得男身。是名菩薩人性具足因。於諸",
    "T30n1579_036:0484c13": "眾生以身供事。隨其所作如法事業皆往",
    "T30n1579_036:0484c14": "營助。如己力能以其正法不以卒暴。用",
    "T30n1579_036:0484c15": "能增長身心勢力餅飯糜等種種飲食。施諸",
    "T30n1579_036:0484c16": "眾生。是名菩薩大力具足因。當知前說八種",
    "T30n1579_036:0484c17": "異熟。以此所說八種為因。又此諸因略由",
    "T30n1579_036:0484c18": "三緣而得增長。能感圓滿增上廣大異熟",
    "T30n1579_036:0484c19": "令起。何等三緣。一心清淨。二加行清淨。三",
    "T30n1579_036:0484c20": "田清淨。若於無上正等菩提清淨意樂。用彼",
    "T30n1579_036:0484c21": "善根決定迴向。猛利意樂純厚廣大淨信修",
    "T30n1579_036:0484c22": "行。見同法者深生歡喜。日夜剎那於多隨",
    "T30n1579_036:0484c23": "法隨尋隨伺。名心清淨。即於其中長時數",
    "T30n1579_036:0484c24": "習。無間所作常委所作。他於此善若未受",
    "T30n1579_036:0484c25": "行讚美令受。若已受行讚美令喜。即於如",
    "T30n1579_036:0484c26": "是所有善根安處建立。名加行清淨。當知",
    "T30n1579_036:0484c27": "略說能正發起如是加行。及正安住此加行",
    "T30n1579_036:0484c28": "果。名田清淨。云何異熟果。謂諸菩薩壽量具",
    "T30n1579_036:0484c29": "足故。能於長時修習善品。依自他利積",
    "T30n1579_036:0485a01": "集增長無量善根。是名菩薩壽量具足果。",
    "T30n1579_036:0485a02": "若諸菩薩形色具足故。大眾愛樂。眾愛樂故",
    "T30n1579_036:0485a03": "咸共歸仰。如是形色可愛樂故。一切大眾",
    "T30n1579_036:0485a04": "咸歸仰。故凡所發言無不聽用。是名菩薩",
    "T30n1579_036:0485a05": "形色具足果。若諸菩薩族姓具足故。大眾",
    "T30n1579_036:0485a06": "尊敬供養稱讚。眾所尊敬供養稱讚故。於",
    "T30n1579_036:0485a07": "彼彼事勸諸眾生。精勤修學無不敬用速",
    "T30n1579_036:0485a08": "疾修行無違無犯。是名菩薩族姓具足果。",
    "T30n1579_036:0485a09": "若諸菩薩自在具足故。能以布施攝諸眾",
    "T30n1579_036:0485a10": "生速令成熟。是名菩薩自在具足果。若諸",
    "T30n1579_036:0485a11": "菩薩信言具足故。能以愛語利行同事。攝諸",
    "T30n1579_036:0485a12": "眾生速令成熟。是名菩薩信言具足果。若",
    "T30n1579_036:0485a13": "諸菩薩大勢具足故。於諸眾生種種事業。",
    "T30n1579_036:0485a14": "皆能營助施布恩德。由此恩德感眾生心。",
    "T30n1579_036:0485a15": "彼知恩故咸來歸仰。所出言教速疾隨轉恭",
    "T30n1579_036:0485a16": "敬信用。是名菩薩大勢具足果。若諸菩薩人",
    "T30n1579_036:0485a17": "性具足故成就男根。堪為一切勝功德器。",
    "T30n1579_036:0485a18": "能於一切所作事業。思擇一切所知境界。",
    "T30n1579_036:0485a19": "都無所畏無礙而行。一切有情於一切時。",
    "T30n1579_036:0485a20": "皆來臻赴同共集會。屏處露處言論同止受",
    "T30n1579_036:0485a21": "用飲食皆無嫌礙。是名菩薩人性具足果。",
    "T30n1579_036:0485a22": "若諸菩薩大力具足故。於能引攝善法加行",
    "T30n1579_036:0485a23": "及能饒益有情加行。皆無厭倦。勇猛精進",
    "T30n1579_036:0485a24": "堅固精進速證通慧。是名菩薩大力具足果。",
    "T30n1579_036:0485a25": "若諸菩薩成就如是八種異熟。具八種果。",
    "T30n1579_036:0485a26": "能善饒益一切有情。隨順生起一切佛法。菩",
    "T30n1579_036:0485a27": "薩安住異熟果中。於諸有情種種眾多利益",
    "T30n1579_036:0485a28": "事業自有力能。及善安處所化有情。彼於",
    "T30n1579_036:0485a29": "自事隨順而作。如是乃名隨其所欲所作",
    "T30n1579_036:0485b01": "成辦。若諸菩薩自有力能。不善安處所化",
    "T30n1579_036:0485b02": "有情。彼於自事不隨順作。如是於他所",
    "T30n1579_036:0485b03": "作利益。不名熾盛不名隨順。由是因緣",
    "T30n1579_036:0485b04": "不名能作他利益事。若諸菩薩自無力能。",
    "T30n1579_036:0485b05": "而善安處所化有情。彼於自事隨順而作。如",
    "T30n1579_036:0485b06": "是於他所作利益。不名熾盛不名隨順。",
    "T30n1579_036:0485b07": "由是因緣不名能作他利益事。是故菩薩",
    "T30n1579_036:0485b08": "要具二事。方於有情所作利益。名為熾盛",
    "T30n1579_036:0485b09": "名為隨順。由是因緣乃名能作他利益事。",
    "T30n1579_036:0485b10": "如是菩薩住異熟果。自能成熟一切佛法。",
    "T30n1579_036:0485b11": "亦能令他於三乘道隨其所應速得成熟。",
    "T30n1579_036:0485b12": "又能令自速證無上正等菩提。亦能令他",
    "T30n1579_036:0485b13": "已成熟者速得解脫。由諸菩薩安住八種異",
    "T30n1579_036:0485b14": "熟果中。能使有情利益安樂。是故一切有情",
    "T30n1579_036:0485b15": "所處空無義利無始生死。菩薩處之能令",
    "T30n1579_036:0485b16": "不空有大義利。",
    "T30n1579_036:0485b17": "云何為福。云何為智。謂略說福即是三種波",
    "T30n1579_036:0485b18": "羅蜜多。一施波羅蜜多。二戒波羅蜜多。三",
    "T30n1579_036:0485b19": "忍波羅蜜多。智唯一種波羅蜜多。謂慧波羅",
    "T30n1579_036:0485b20": "蜜多。精進靜慮波羅蜜多應知通二分。一",
    "T30n1579_036:0485b21": "者福分。二者智分。若依精進修行布施。受",
    "T30n1579_036:0485b22": "護淨戒。及修慈等四種無量。如是等類所",
    "T30n1579_036:0485b23": "有精進名為福分。若依精進習聞思修所",
    "T30n1579_036:0485b24": "成三慧。修蘊善巧修界善巧。修處善巧修",
    "T30n1579_036:0485b25": "緣起善巧。修處非處善巧。修能觀察。苦為",
    "T30n1579_036:0485b26": "真苦集為真集。滅為真滅道為真道。及於",
    "T30n1579_036:0485b27": "一切善不善法有罪無罪。若劣若勝。若黑",
    "T30n1579_036:0485b28": "若白。并廣分別緣生法中。皆能如實思擇",
    "T30n1579_036:0485b29": "觀察。如是等類所有精進名為智分。若依",
    "T30n1579_036:0485c01": "靜慮修習慈等四種無量。如是等類所有靜",
    "T30n1579_036:0485c02": "慮名為福分。若依靜慮能修如前精進中",
    "T30n1579_036:0485c03": "說蘊善巧等。如是等類所有靜慮名為智",
    "T30n1579_036:0485c04": "分。如是福智略有六種。一一分別應知無",
    "T30n1579_036:0485c05": "量。云何福因。云何智因。略說應知福因智",
    "T30n1579_036:0485c06": "因總有三種。一者於福於智能得能住能增",
    "T30n1579_036:0485c07": "長欲。二者於福於智善能隨順無違背緣。",
    "T30n1579_036:0485c08": "三者於福於智先已串習。此中隨順無違背",
    "T30n1579_036:0485c09": "緣者。謂顛倒緣不現在前不會遇性。不顛",
    "T30n1579_036:0485c10": "倒緣正現在前正會遇性。若遇惡友倒說福",
    "T30n1579_036:0485c11": "智。或倒作意顛倒而取。名顛倒緣現前會遇。",
    "T30n1579_036:0485c12": "與此相違所有白品當知名為不顛倒緣現",
    "T30n1579_036:0485c13": "前會遇。若於福智能得能住。及能增長勤修",
    "T30n1579_036:0485c14": "習障遠離不起。當知是名無違背緣。若諸",
    "T30n1579_036:0485c15": "菩薩於此三種福智因中。隨有所闕當知",
    "T30n1579_036:0485c16": "不能生福生智。云何福果。云何智果。謂諸",
    "T30n1579_036:0485c17": "菩薩依止福故雖復長時流轉生死。不為",
    "T30n1579_036:0485c18": "極苦之所損惱。又隨所欲能攝眾生為作",
    "T30n1579_036:0485c19": "義利。依止智故所攝受福是正非邪。又能",
    "T30n1579_036:0485c20": "起作種種無量善巧事業。乃至究竟當證無",
    "T30n1579_036:0485c21": "上正等菩提。如是略說福果智果。如其所",
    "T30n1579_036:0485c22": "應當知四種品類差別復有無量。",
    "T30n1579_036:0485c23": "應知此中若異熟體。若異熟因。若異熟果。如",
    "T30n1579_036:0485c24": "是一切皆依於福從福所生。福復依智從",
    "T30n1579_036:0485c25": "智所起。是故二種於證無上正等菩提雖",
    "T30n1579_036:0485c26": "俱是勝。而於其中福為最勝智為無上。若",
    "T30n1579_036:0485c27": "諸菩薩於福於智隨闕一種。決定不能證",
    "T30n1579_036:0485c28": "於無上正等菩提。是名菩薩因攝果攝自利",
    "T30n1579_036:0485c29": "利他。",
    "T30n1579_036:0486a01": "云何菩薩現法後法自利利他。謂諸菩薩以",
    "T30n1579_036:0486a02": "如正理工巧業處士夫作用。積集財物。即",
    "T30n1579_036:0486a03": "於如是所集財物知量受用。又先所造可",
    "T30n1579_036:0486a04": "愛果業異熟果熟。於現法中受用彼果。又",
    "T30n1579_036:0486a05": "諸菩薩於諸靜慮善迴轉者。為欲獲得現",
    "T30n1579_036:0486a06": "法樂住。於現法中依此靜慮。不為成立利",
    "T30n1579_036:0486a07": "他事故依此靜慮。又諸如來現法涅槃所有",
    "T30n1579_036:0486a08": "世間。及出世間一切能得現法涅槃諸有為",
    "T30n1579_036:0486a09": "法。是名菩薩現法自利。如諸菩薩現法自",
    "T30n1579_036:0486a10": "利。如是菩薩所化有情。由此獲得現法利",
    "T30n1579_036:0486a11": "益。當知即是現法利他。若於欲界能獲他",
    "T30n1579_036:0486a12": "世財寶具足自體具足。及能當生靜慮無色。",
    "T30n1579_036:0486a13": "若生靜慮及無色中。能獲他世財寶具足自",
    "T30n1579_036:0486a14": "體具足。若現法中與憂苦俱數數思擇修習",
    "T30n1579_036:0486a15": "善因。是名菩薩修習後法自利利他。若諸",
    "T30n1579_036:0486a16": "菩薩於現法中與喜樂俱修習當來財寶具",
    "T30n1579_036:0486a17": "足自體具足所有善因。及非退分靜慮無色",
    "T30n1579_036:0486a18": "一切等至。是名菩薩現法後法自利利他。",
    "T30n1579_036:0486a19": "云何畢竟及不畢竟自利利他。謂於欲界財",
    "T30n1579_036:0486a20": "寶具足自體具足。若因若果。及諸異生世",
    "T30n1579_036:0486a21": "間清淨若因若果。是不畢竟自利利他。若",
    "T30n1579_036:0486a22": "諸煩惱一切永斷。若諸所有八支聖道。若此",
    "T30n1579_036:0486a23": "為依獲得一切世間善法。是名畢竟自利利",
    "T30n1579_036:0486a24": "他。由三因緣應知畢竟及不畢竟。一由自",
    "T30n1579_036:0486a25": "性故。二由退不退故。三由受用果有盡無",
    "T30n1579_036:0486a26": "盡故。由自性故者。究竟涅槃名為畢竟。一",
    "T30n1579_036:0486a27": "切有為名不畢竟。由退不退及受用果有盡",
    "T30n1579_036:0486a28": "無盡故者。八支聖道無有退故。及受用果",
    "T30n1579_036:0486a29": "無有盡故。名為畢竟。其餘一切善有漏法。",
    "T30n1579_036:0486b01": "由有退故。及受用果有終盡故。名不畢竟。",
    "T30n1579_036:0486b02": "如是菩薩十種自利利他。若略若廣。菩薩隨",
    "T30n1579_036:0486b03": "力隨能當勤修學。除此無有若過若增。過",
    "T30n1579_036:0486b04": "去未來所有一切已學當學自利利他。亦皆",
    "T30n1579_036:0486b05": "唯有如此十種自利利他。除此無有若過",
    "T30n1579_036:0486b06": "若增。",
    "T30n1579_036:0486b07": "4真實義品本地分中菩薩地第十五初持瑜伽處",
    "T30n1579_036:0486b08": "真實義品第四",
    "T30n1579_036:0486b09": "云何真實義。謂略有二種。一者依如所有",
    "T30n1579_036:0486b10": "性諸法真實性。二者依盡所有性諸法一切",
    "T30n1579_036:0486b11": "性。如是諸法真實性一切性。應知總名真",
    "T30n1579_036:0486b12": "實義。此真實義品類差別復有四種。一者",
    "T30n1579_036:0486b13": "世間極成真實。二者道理極成真實。三者",
    "T30n1579_036:0486b14": "煩惱障淨智所行真實。四者所知障淨智",
    "T30n1579_036:0486b15": "所行真實。",
    "T30n1579_036:0486b16": "云何世間極成真實。謂一切世間於彼彼事",
    "T30n1579_036:0486b17": "隨順假立。世俗串習悟入覺慧所見同性。謂",
    "T30n1579_036:0486b18": "地唯是地非是火等。如地如是。水火風。色",
    "T30n1579_036:0486b19": "聲香味觸。飲食衣乘。諸莊嚴具。資產什物。塗",
    "T30n1579_036:0486b20": "香華鬘歌舞伎樂種種光明。男女承事。田園",
    "T30n1579_036:0486b21": "邸店宅舍等事當知亦爾。苦唯是苦非是樂",
    "T30n1579_036:0486b22": "等。樂唯是樂非是苦等。以要言之。此即如",
    "T30n1579_036:0486b23": "此非不如此。是即如是非不如是。決定",
    "T30n1579_036:0486b24": "勝解所行境事。一切世間從其本際展轉傳",
    "T30n1579_036:0486b25": "來。想自分別共所成立。不由思惟籌量觀",
    "T30n1579_036:0486b26": "察然後方取。是名世間極成真實。",
    "T30n1579_036:0486b27": "云何道理極成真實。謂諸智者有道理義。",
    "T30n1579_036:0486b28": "諸聰叡者諸黠慧者。能尋思者能伺察者。住",
    "T30n1579_036:0486b29": "尋伺地者具自辯才者。居異生位者隨觀",
    "T30n1579_036:0486c01": "察行者。依止現比及至教量極善思擇決定",
    "T30n1579_036:0486c02": "智所行所知事。由證成道理所建立所施",
    "T30n1579_036:0486c03": "設義。是名道理極成真實。",
    "T30n1579_036:0486c04": "云何煩惱障淨智所行真實。謂一切聲聞獨",
    "T30n1579_036:0486c05": "覺。若無漏智。若能引無漏智。若無漏後得",
    "T30n1579_036:0486c06": "世間智所行境界。是名煩惱障淨智所行真",
    "T30n1579_036:0486c07": "實。由緣此為境。從煩惱障智得清淨。於",
    "T30n1579_036:0486c08": "當來世無障礙住。是故說名煩惱障淨智所",
    "T30n1579_036:0486c09": "行真實。此復云何。謂四聖諦。一苦聖諦。二",
    "T30n1579_036:0486c10": "集聖諦。三滅聖諦。四道聖諦。即於如是四",
    "T30n1579_036:0486c11": "聖諦義。極善思擇證入現觀。入現觀已如",
    "T30n1579_036:0486c12": "實智生。此諦現觀。聲聞獨覺能觀唯有諸蘊",
    "T30n1579_036:0486c13": "可得。除諸蘊外我不可得。數習緣生諸行",
    "T30n1579_036:0486c14": "生滅相應慧故。數習異蘊補特伽羅無性",
    "T30n1579_036:0486c15": "見故。發生如是聖諦現觀。",
    "T30n1579_036:0486c16": "云何所知障淨智所行真實。謂於所知能礙",
    "T30n1579_036:0486c17": "智故名所知障。從所知障得解脫智所行",
    "T30n1579_036:0486c18": "境界。當知是名所知障淨智所行真實。此",
    "T30n1579_036:0486c19": "復云何。謂諸菩薩諸佛世尊入法無我。入",
    "T30n1579_036:0486c20": "已善淨於一切法離言自性假說自性。平",
    "T30n1579_036:0486c21": "等平等無分別智所行境界。如是境界為最",
    "T30n1579_036:0486c22": "第一真如無上所知邊際。齊此一切正法思",
    "T30n1579_036:0486c23": "擇皆悉退還不能越度。",
    "T30n1579_036:0486c24": "又安立此真實義相。當知即是無二所顯。",
    "T30n1579_036:0486c25": "所言二者。謂有非有。此中有者。謂所安",
    "T30n1579_036:0486c26": "立假說自性。即是世間長時所執。亦是世間",
    "T30n1579_036:0486c27": "一切分別戲論根本。或謂為色受想行識。",
    "T30n1579_036:0486c28": "或謂眼耳鼻舌身意。或復謂為地水火風。",
    "T30n1579_036:0486c29": "或謂色聲香味觸法。或謂為善不善無記。",
    "T30n1579_036:0487a01": "或謂生滅。或謂緣生。或謂過去未來現",
    "T30n1579_036:0487a02": "在。或謂有為或謂無為。或謂此世或",
    "T30n1579_036:0487a03": "謂他世。或謂日月。或復謂為所見所聞",
    "T30n1579_036:0487a04": "所覺所知。所求所得意隨尋伺。最後乃",
    "T30n1579_036:0487a05": "至或謂涅槃。如是等類是諸世間共了諸",
    "T30n1579_036:0487a06": "法假說自性。是名為有。言非有者。謂即諸",
    "T30n1579_036:0487a07": "色假說自性。乃至涅槃假說自性。無事無",
    "T30n1579_036:0487a08": "相假說所依。一切都無假立言說。依彼轉",
    "T30n1579_036:0487a09": "者皆無所有。是名非有。先所說有今說非",
    "T30n1579_036:0487a10": "有。有及非有二俱遠離法相所攝真實性事。",
    "T30n1579_036:0487a11": "是名無二。由無二故說名中道。遠離二",
    "T30n1579_036:0487a12": "邊亦名無上。佛世尊智於此真實已善清",
    "T30n1579_036:0487a13": "淨。諸菩薩智於此真實學道所顯。又即此",
    "T30n1579_036:0487a14": "慧是諸菩薩能得無上正等菩提廣大方便。",
    "T30n1579_036:0487a15": "何以故。以諸菩薩處於生死。彼彼生中修",
    "T30n1579_036:0487a16": "空勝解。善能成熟一切佛法及諸有情。又",
    "T30n1579_036:0487a17": "能如實了知生死。不於生死以無常等行",
    "T30n1579_036:0487a18": "深心厭離。若諸菩薩不能如實了知生死。",
    "T30n1579_036:0487a19": "則不能於貪瞋癡等一切煩惱深心棄捨。",
    "T30n1579_036:0487a20": "不能棄捨諸煩惱故。便雜染心受諸生死。",
    "T30n1579_036:0487a21": "由雜染心受生死故。不能成熟一切佛法",
    "T30n1579_036:0487a22": "及諸有情。若諸菩薩於其生死以無常等",
    "T30n1579_036:0487a23": "行深心厭離。是則速疾入般涅槃。彼若速疾",
    "T30n1579_036:0487a24": "入般涅槃。尚不能成熟一切佛法及諸有",
    "T30n1579_036:0487a25": "情。況能證無上正等菩提。又諸菩薩由習",
    "T30n1579_036:0487a26": "如是空勝解故。則於涅槃不深怖畏。亦於",
    "T30n1579_036:0487a27": "涅槃不多願樂。若諸菩薩深怖涅槃。即便",
    "T30n1579_036:0487a28": "於彼涅槃資糧不能圓滿。由於涅槃深怖",
    "T30n1579_036:0487a29": "畏故不見涅槃勝利功德。由不見故便於",
    "T30n1579_036:0487b01": "涅槃遠離一切清淨勝解。若諸菩薩於其涅",
    "T30n1579_036:0487b02": "槃多住願樂。是則速疾入般涅槃。彼若速",
    "T30n1579_036:0487b03": "疾入般涅槃。則便不能成熟佛法及諸有",
    "T30n1579_036:0487b04": "情。",
    "T30n1579_036:0487b05": "心流轉生死。若於生死深心厭離。即便速疾",
    "T30n1579_036:0487b06": "入般涅槃。若於涅槃深心怖畏即於能證",
    "T30n1579_036:0487b07": "涅槃資糧不能圓滿。若於涅槃多住願",
    "T30n1579_036:0487b08": "樂。即便速疾入般涅槃。是諸菩薩於證無",
    "T30n1579_036:0487b09": "上正等菩提無大方便。若能如實了知生",
    "T30n1579_036:0487b10": "死。即無染心流轉生死。若於生死不以無",
    "T30n1579_036:0487b11": "常等行深心厭離。即不速疾入般涅槃。若",
    "T30n1579_036:0487b12": "於涅槃不深怖畏。即能圓滿涅槃資糧。雖",
    "T30n1579_036:0487b13": "於涅槃見有微妙勝利功德。而不深願速",
    "T30n1579_036:0487b14": "證涅槃。是諸菩薩於證無上正等菩提有",
    "T30n1579_036:0487b15": "大方便。是大方便依止最勝空性勝解。是故",
    "T30n1579_036:0487b16": "菩薩修習學道所攝最勝空性勝解。名為能",
    "T30n1579_036:0487b17": "證如來妙智廣大方便。",
    "T30n1579_036:0487b18": "又諸菩薩由能深入法無我智。於一切法",
    "T30n1579_036:0487b19": "離言自性。如實知已達無少法及少品類",
    "T30n1579_036:0487b20": "可起分別。唯取其事唯取真如。不作是",
    "T30n1579_036:0487b21": "念。此是唯事是唯真如。但行於義。如是菩",
    "T30n1579_036:0487b22": "薩行勝義故。於一切法平等。平等以真如",
    "T30n1579_036:0487b23": "慧如實觀察。於一切處具平等見具平",
    "T30n1579_036:0487b24": "等心得最勝捨。依止此捨於諸明處一",
    "T30n1579_036:0487b25": "切善巧勤修習時。雖復遭遇一切劬勞一切",
    "T30n1579_036:0487b26": "苦難。而不退轉。速疾能令身無勞倦。心無",
    "T30n1579_036:0487b27": "勞倦。於諸善巧速能成辦得大念力。不",
    "T30n1579_036:0487b28": "因善巧而自貢高。亦於他所無有祕吝。",
    "T30n1579_036:0487b29": "於諸善巧心無怯弱。有所堪能所行無",
    "T30n1579_036:0487c01": "礙。具足堅固甲冑加行。是諸菩薩於生死",
    "T30n1579_036:0487c02": "中如如流轉遭大苦難。如是如是於其無",
    "T30n1579_036:0487c03": "上正等菩提堪能增長。如如獲得尊貴殊",
    "T30n1579_036:0487c04": "勝。如是如是於諸有情憍慢漸減。如如",
    "T30n1579_036:0487c05": "證得智慧殊勝。如是如是倍於他所難詰",
    "T30n1579_036:0487c06": "諍訟諠雜語論本惑隨惑犯禁現行。能數觀",
    "T30n1579_036:0487c07": "察深心棄捨。如如功德展轉增長。如是如是",
    "T30n1579_036:0487c08": "轉覆自善不求他知。亦不希求利養恭敬。",
    "T30n1579_036:0487c09": "如是等類菩薩所有眾多勝利。是菩提分隨",
    "T30n1579_036:0487c10": "順菩提皆依彼智。是故一切已得菩提當",
    "T30n1579_036:0487c11": "得今得。皆依彼智。除此更無若劣若勝。",
    "T30n1579_036:0487c12": "諸菩薩乘御如是無戲論理。獲得如是眾",
    "T30n1579_036:0487c13": "多勝利。為自成熟諸佛法故。為成熟他三",
    "T30n1579_036:0487c14": "乘法故。修行正行。彼於如是修正行時。",
    "T30n1579_036:0487c15": "於自身財遠離貪愛。於諸眾生學離貪",
    "T30n1579_036:0487c16": "愛能捨身財。唯為利益諸眾生故。又能防",
    "T30n1579_036:0487c17": "護極善防護。由身語等修學律儀。性不樂",
    "T30n1579_036:0487c18": "惡性極賢善。又能忍他一切侵惱。於行惡",
    "T30n1579_036:0487c19": "者能學堪忍性薄瞋忿不侵惱他。又能勤",
    "T30n1579_036:0487c20": "修一切明處令其善巧。為斷眾生一切疑",
    "T30n1579_036:0487c21": "難。為惠眾生諸饒益事。為自攝受一切智",
    "T30n1579_036:0487c22": "因。又能於內安住其心令心善定。於心安",
    "T30n1579_036:0487c23": "住常勤修學。為淨修治四種梵住。為能遊",
    "T30n1579_036:0487c24": "戲五種神通。為能成立利眾生事。為欲",
    "T30n1579_036:0487c25": "除遣精勤修學一切善巧所生勞倦。又性",
    "T30n1579_036:0487c26": "黠慧成極真智。為極真智常勤修學。為自",
    "T30n1579_036:0487c27": "當來般涅槃故修習大乘。又諸菩薩即於",
    "T30n1579_036:0487c28": "如是修正行時。於具功德諸有情所。常",
    "T30n1579_036:0487c29": "樂現前供養恭敬。於具過失諸有情所。常",
    "T30n1579_036:0488a01": "樂現前發起最勝悲心愍心。隨能隨力令",
    "T30n1579_036:0488a02": "彼除斷所有過失。於己有怨諸有情所常",
    "T30n1579_036:0488a03": "起慈心。隨能隨力無諂無誑。作彼種種利",
    "T30n1579_036:0488a04": "益安樂。令彼怨者意樂加行所有過失及怨",
    "T30n1579_036:0488a05": "嫌心自然除斷。於己有恩諸有情所。善知",
    "T30n1579_036:0488a06": "恩故若等若增現前酬報。隨能隨力如法",
    "T30n1579_036:0488a07": "令其意望滿足。雖無力能彼若求請。即於",
    "T30n1579_036:0488a08": "彼彼所作事業。示現殷重精勤營務。終不",
    "T30n1579_036:0488a09": "頓止彼所希求。云何令彼知我無力非無",
    "T30n1579_036:0488a10": "欲樂。如是等類當知名為菩薩乘御無戲",
    "T30n1579_036:0488a11": "論理。依極真智修正加行。",
    "T30n1579_036:0488a12": "以何道理應知諸法離言自性。謂一切法假",
    "T30n1579_036:0488a13": "立自相。或說為色或說為受。如前廣說。乃",
    "T30n1579_036:0488a14": "至涅槃當知一切唯假建立非有自性。亦",
    "T30n1579_036:0488a15": "非離彼別有自性。是言所行是言境界。如",
    "T30n1579_036:0488a16": "是諸法非有自性如言所說。亦非一切都",
    "T30n1579_036:0488a17": "無所有。如是非有。亦非一切都無所有。云",
    "T30n1579_036:0488a18": "何而有。謂離增益實無妄執。及離損減實",
    "T30n1579_036:0488a19": "有妄執。如是而有。即是諸法勝義自性。當",
    "T30n1579_036:0488a20": "知唯是無分別智所行境界。若於諸法諸事",
    "T30n1579_036:0488a21": "隨起言說。即於彼法彼事有自性者。如",
    "T30n1579_036:0488a22": "是一法一事應有眾多自性。何以故。以於",
    "T30n1579_036:0488a23": "一法一事制立眾多假說而詮表故。亦非",
    "T30n1579_036:0488a24": "眾多假說詮表決定可得。謂隨一假說於",
    "T30n1579_036:0488a25": "彼法彼事有體有分有其自性。非餘假說。",
    "T30n1579_036:0488a26": "是故一切假說若具不具。於一切法於一切",
    "T30n1579_036:0488a27": "事皆非有體有分有其自性。又如前說色",
    "T30n1579_036:0488a28": "等諸法。若隨假說有自性者。要先有事然",
    "T30n1579_036:0488a29": "後隨欲制立假說。先未制立彼假說時。彼",
    "T30n1579_036:0488b01": "法彼事應無自性。若無自性無事制立假",
    "T30n1579_036:0488b02": "說詮表。不應道理假說詮表既無所有。",
    "T30n1579_036:0488b03": "彼法彼事隨其假說而有自性。不應道",
    "T30n1579_036:0488b04": "理。又若諸色未立假說詮表。已前先有",
    "T30n1579_036:0488b05": "色性。後依色性制立假說攝取色者。是",
    "T30n1579_036:0488b06": "則離色假說詮表。於色想法於色想事應",
    "T30n1579_036:0488b07": "起色覺。而實不起。由此因緣由此道理。",
    "T30n1579_036:0488b08": "當知諸法離言自性。如說其色。如是受等",
    "T30n1579_036:0488b09": "如前所說。乃至涅槃應知亦爾。有二種人。",
    "T30n1579_036:0488b10": "於佛所說法毘奈耶。俱為失壞。一者於色",
    "T30n1579_036:0488b11": "等法於色等事。謂有假說自性自相。於",
    "T30n1579_036:0488b12": "實無事起增益執。二者於假說相處於假",
    "T30n1579_036:0488b13": "說相依離言自性勝義法性。謂一切種皆",
    "T30n1579_036:0488b14": "無所有。於實有事起損減執。於實無事",
    "T30n1579_036:0488b15": "起增益執。妄立法者所有過失已具如前顯",
    "T30n1579_036:0488b16": "了開示。於色等法實無事中。起增益執有",
    "T30n1579_036:0488b17": "過失故。於佛所說法毘奈耶甚為失壞。",
    "T30n1579_036:0488b18": "於色等法實有唯事起損減執。壞諸法者",
    "T30n1579_036:0488b19": "所有過失。由是過失。於佛所說法毘奈耶",
    "T30n1579_036:0488b20": "甚為失壞。我今當說。謂若於彼色等諸法",
    "T30n1579_036:0488b21": "實有唯事起損減執。即無真實亦無虛假。",
    "T30n1579_036:0488b22": "如是二種皆不應理。譬如要有色等諸蘊",
    "T30n1579_036:0488b23": "方有假立補特伽羅。非無實事而有假立",
    "T30n1579_036:0488b24": "補特伽羅。如是要有色等諸法實有唯事。方",
    "T30n1579_036:0488b25": "可得有色等諸法假說所表。非無唯事而",
    "T30n1579_036:0488b26": "有色等假說所表。若唯有假無有實事。既",
    "T30n1579_036:0488b27": "無依處假亦無有。是則名為壞諸法者。",
    "T30n1579_036:0488b28": "如有一類聞說難解大乘相應空性相應",
    "T30n1579_036:0488b29": "未極顯了密意趣義甚深經典。不能如實",
    "T30n1579_036:0488c01": "解所說義。起不如理虛妄分別。由不巧便",
    "T30n1579_036:0488c02": "所引尋思。起如是見立如是論。一切唯假",
    "T30n1579_036:0488c03": "是為真實。若作是觀名為正觀。彼於虛假",
    "T30n1579_036:0488c04": "所依處所實有唯事。撥為非有。是則一切虛",
    "T30n1579_036:0488c05": "假皆無。何當得有一切唯假是為真實。由",
    "T30n1579_036:0488c06": "此道理彼於真實及以虛假二種俱謗都",
    "T30n1579_036:0488c07": "無所有。由謗真實及虛假故。當知是名最",
    "T30n1579_036:0488c08": "極無者。如是無者一切有智同梵行者不",
    "T30n1579_036:0488c09": "應共語不應共住。如是無者能自敗壞。亦",
    "T30n1579_036:0488c10": "壞世間隨彼見者。世尊依彼密意說言。寧",
    "T30n1579_036:0488c11": "如一類起我見者。不如一類惡取空者。何",
    "T30n1579_036:0488c12": "以故。起我見者。唯於所知境界迷惑。不",
    "T30n1579_036:0488c13": "謗一切所知境界。不由此因墮諸惡趣。於",
    "T30n1579_036:0488c14": "他求法求苦解脫。不為虛誑不作稽留。",
    "T30n1579_036:0488c15": "於法於諦亦能建立。於諸學處不生慢緩。",
    "T30n1579_036:0488c16": "惡取空者亦於所知境界迷惑。亦謗一切",
    "T30n1579_036:0488c17": "所知境界。由此因故墮諸惡趣。於他求法",
    "T30n1579_036:0488c18": "求苦解脫。能為虛誑亦作稽留。於法於諦",
    "T30n1579_036:0488c19": "不能建立。於諸學處極生慢緩。如是損",
    "T30n1579_036:0488c20": "減實有事者。於佛所說法毘奈耶甚為失",
    "T30n1579_036:0488c21": "壞。",
    "T30n1579_036:0488c22": "云何名為惡取空者。謂有沙門或婆羅門。由",
    "T30n1579_036:0488c23": "彼故空亦不信受。於此而空亦不信受。如",
    "T30n1579_036:0488c24": "是名為惡取空者。何以故。由彼故空彼實是",
    "T30n1579_036:0488c25": "無。於此而空此實是有。由此道理可說為",
    "T30n1579_036:0488c26": "空。若說一切都無所有。何處何者何故名",
    "T30n1579_036:0488c27": "空。亦不應言由此於此即說為空。是故",
    "T30n1579_036:0488c28": "名為惡取空者。云何復名善取空者。謂由",
    "T30n1579_036:0488c29": "於此彼無所有。即由彼故正觀為空。復由",
    "T30n1579_036:0489a01": "於此餘實是有。即由餘故如實知有。如是",
    "T30n1579_036:0489a02": "名為悟入空性如實無倒。謂於如前所",
    "T30n1579_036:0489a03": "說一切色等想事。所說色等假說性法。都",
    "T30n1579_036:0489a04": "無所有。是故於此色等想事。由彼色等假",
    "T30n1579_036:0489a05": "說性法。說之為空。於此一切色等想事何",
    "T30n1579_036:0489a06": "者為餘。謂即色等假說所依。如是二種皆如",
    "T30n1579_036:0489a07": "實知。謂於此中實有唯事。於唯事中亦",
    "T30n1579_036:0489a08": "有唯假。不於實無起增益執。不於實有",
    "T30n1579_036:0489a09": "起損減執。不增不減不取不捨。如實了",
    "T30n1579_036:0489a10": "知如實真如離言自性。如是名為善取空",
    "T30n1579_036:0489a11": "者。於空法性能以正慧妙善通達。如是隨",
    "T30n1579_036:0489a12": "順證成道理。應知諸法離言自性。",
    "T30n1579_036:0489a13": "復由至教。應知諸法離言自性。如佛世尊",
    "T30n1579_036:0489a14": "轉有經中為顯此義而說頌曰。",
    "T30n1579_036:0489a15": "以彼彼諸名　　詮彼彼諸法",
    "T30n1579_036:0489a16": "此中無有彼　　是諸法法性",
    "T30n1579_036:0489a17": "云何此頌顯如是義。謂於色等想法。建立",
    "T30n1579_036:0489a18": "色等法名。即以如是色等法名詮表。隨說",
    "T30n1579_036:0489a19": "色等想法。或說為色或說為受或說為想。",
    "T30n1579_036:0489a20": "廣說乃至說為涅槃。於此一切色等想法色",
    "T30n1579_036:0489a21": "等自性。都無所有。亦無有餘色等性法。而",
    "T30n1579_036:0489a22": "於其中色等想法離言義性。真實是有。當",
    "T30n1579_036:0489a23": "知即是勝義自性亦是法性。又佛世尊義品",
    "T30n1579_036:0489a24": "中說。",
    "T30n1579_036:0489a25": "世間諸世俗　　牟尼皆不著",
    "T30n1579_036:0489a26": "無著孰能取　　見聞而不愛",
    "T30n1579_036:0489a27": "云何此頌顯如是義。謂於世間色等想事所",
    "T30n1579_036:0489a28": "有色等種種假說。名諸世俗。如彼假說於",
    "T30n1579_036:0489a29": "此想事有其自性。如是世俗牟尼不著。何",
    "T30n1579_036:0489b01": "以故。以無增益損減見故。無有現前顛倒",
    "T30n1579_036:0489b02": "見故。由此道理名為不著。如是無著誰復",
    "T30n1579_036:0489b03": "能取。由無見故於事不取增益損減。於",
    "T30n1579_036:0489b04": "所知境能正觀察。故名為見。聽聞所知境",
    "T30n1579_036:0489b05": "界言說。故名為聞。依此見聞貪愛不生亦",
    "T30n1579_036:0489b06": "不增長。唯於彼緣畢竟斷滅。安住上捨故",
    "T30n1579_036:0489b07": "名不愛。又佛世尊為彼散他迦多衍那",
    "T30n1579_036:0489b08": "作如是說。散他苾芻。不依於地而修",
    "T30n1579_036:0489b09": "靜慮。不依於水不依於火不依於風。不",
    "T30n1579_036:0489b10": "依空處不依識處。不依無所有處不依",
    "T30n1579_036:0489b11": "非想非非想處。不依此世他世。不依日月",
    "T30n1579_036:0489b12": "光輪。不依見聞覺知。不依所求所得。不",
    "T30n1579_036:0489b13": "依意隨尋伺。不依一切而修靜慮。云何修",
    "T30n1579_036:0489b14": "習靜慮苾芻。不依於地而修靜慮。廣說乃",
    "T30n1579_036:0489b15": "至不依一切而修靜慮。散他苾芻。或有",
    "T30n1579_036:0489b16": "於地除遣地想。或有於水除遣水想。廣說",
    "T30n1579_036:0489b17": "乃至或於一切除一切想。如是修習靜慮",
    "T30n1579_036:0489b18": "苾芻。不依於地而修靜慮。廣說乃至不",
    "T30n1579_036:0489b19": "依一切而修靜慮。如是修習靜慮苾芻。",
    "T30n1579_036:0489b20": "為因陀羅為伊舍那。為諸世主并諸天",
    "T30n1579_036:0489b21": "眾。遙為作禮而讚頌曰。",
    "T30n1579_036:0489b22": "敬禮吉祥士　　敬禮士中尊",
    "T30n1579_036:0489b23": "我今不知汝　　依何修靜慮",
    "T30n1579_036:0489b24": "云何此經顯如是義。謂於一切地等想事。",
    "T30n1579_036:0489b25": "諸地等名施設假立。名地等想。即此諸想於",
    "T30n1579_036:0489b26": "彼所有色等想事。或起增益或起損減。若",
    "T30n1579_036:0489b27": "於彼事起能增益有體自性執。名增益想。",
    "T30n1579_036:0489b28": "起能損減唯事勝義執。名損減想。彼於此",
    "T30n1579_036:0489b29": "想能正除遣能斷能捨。故名除遣。如是等",
    "T30n1579_036:0489c01": "類無量聖言。名為至教。由此如來最勝至",
    "T30n1579_036:0489c02": "教。應知諸法離言自性。",
    "T30n1579_036:0489c03": "問若如是者。何因緣故於一切法離言自性",
    "T30n1579_036:0489c04": "而起言說。答若不起言說。則不能為他",
    "T30n1579_036:0489c05": "說一切法離言自性。他亦不能聞如是義。",
    "T30n1579_036:0489c06": "若無有聞則不能知此一切法離言自性。",
    "T30n1579_036:0489c07": "為欲令他聞知諸法離言自性。是故於此",
    "T30n1579_036:0489c08": "離言自性而起言說。",
    "T30n1579_036:0489c09": "又諸愚夫由於如是所顯真如不了知故。",
    "T30n1579_036:0489c10": "從是因緣八分別轉能生三事。能起一切",
    "T30n1579_036:0489c11": "有情世間及器世間。云何名為八種分別。一",
    "T30n1579_036:0489c12": "者自性分別。二者差別分別。三者總執分",
    "T30n1579_036:0489c13": "別。四者我分別。五者我所分別。六者愛",
    "T30n1579_036:0489c14": "分別。七者非愛分別。八者彼俱相違分別。",
    "T30n1579_036:0489c15": "云何如是八種分別能生三事。謂若自性分",
    "T30n1579_036:0489c16": "別。若差別分別。若總執分別。此三分別能生",
    "T30n1579_036:0489c17": "分別戲論所依分別戲論所緣事。謂色等想",
    "T30n1579_036:0489c18": "事為依緣故。名想言說所攝。名想言說所顯",
    "T30n1579_036:0489c19": "分別戲論。即於此事分別計度。非一眾多",
    "T30n1579_036:0489c20": "品類差別。若我分別若我所分別。此二分別",
    "T30n1579_036:0489c21": "能生一切餘見根本。及慢根本薩迦耶見。",
    "T30n1579_036:0489c22": "及能生一切餘慢根本所有我慢。若愛分別。",
    "T30n1579_036:0489c23": "若非愛分別。若彼俱相違分別。如其所應",
    "T30n1579_036:0489c24": "能生貪欲瞋恚愚癡。是名八種分別能生",
    "T30n1579_036:0489c25": "如是三事。謂分別戲論所依緣事。見我慢",
    "T30n1579_036:0489c26": "事。貪瞋癡事。當知此中分別戲論所依緣",
    "T30n1579_036:0489c27": "事為所依止。生薩迦耶見及以我慢。薩迦",
    "T30n1579_036:0489c28": "耶見我慢為依生貪瞋癡。由此三事普能",
    "T30n1579_036:0489c29": "顯現一切世間流轉品法。云何名為自性分",
    "T30n1579_036:0490a01": "別。謂於一切色等想事。分別色等種種自",
    "T30n1579_036:0490a02": "性所有尋思。如是名為自性分別。云何名",
    "T30n1579_036:0490a03": "為差別分別。謂即於彼色等想事。謂此有",
    "T30n1579_036:0490a04": "色謂此無色。謂此有見謂此無見。謂此",
    "T30n1579_036:0490a05": "有對謂此無對謂此有漏謂此無漏。謂",
    "T30n1579_036:0490a06": "此有為謂此無為。謂此是善謂此不善。謂",
    "T30n1579_036:0490a07": "此無記。謂此過去謂此未來謂此現在。",
    "T30n1579_036:0490a08": "由如是等無量品類差別道理。即於自性",
    "T30n1579_036:0490a09": "分別依處。分別種種彼差別義。如是名為",
    "T30n1579_036:0490a10": "差別分別。云何名為總執分別。謂即於彼",
    "T30n1579_036:0490a11": "色等想事我及有情命者生者等。假想",
    "T30n1579_036:0490a12": "施設所引分別。於總多法總執為因分別",
    "T30n1579_036:0490a13": "而轉。於舍軍林飲食衣乘等。假想",
    "T30n1579_036:0490a14": "施設所引分別。如是名為總執分別。云何",
    "T30n1579_036:0490a15": "名為我我所分別。謂若諸事有漏有取。長",
    "T30n1579_036:0490a16": "時數習我我所執之所積聚。由宿串習",
    "T30n1579_036:0490a17": "彼邪執故。自見處事為緣所生虛妄分別。",
    "T30n1579_036:0490a18": "如是名為我我所分別。云何名為愛分別。",
    "T30n1579_036:0490a19": "謂緣淨妙可意事境所生分別。云何名為",
    "T30n1579_036:0490a20": "非愛分別。謂緣不淨妙不可意事境所生分",
    "T30n1579_036:0490a21": "別。云何名為彼俱相違分別。謂緣淨妙不",
    "T30n1579_036:0490a22": "淨妙可意不可意俱離事境。所生分別。此中",
    "T30n1579_036:0490a23": "所說略有二種。一者分別自性。二者分別所",
    "T30n1579_036:0490a24": "依分別所緣事。如是二種無始世來應知展",
    "T30n1579_036:0490a25": "轉更互為因。謂過去世分別為因。能生現在",
    "T30n1579_036:0490a26": "分別所依及所緣事。現在分別所依緣事既",
    "T30n1579_036:0490a27": "得生已。復能為因生現在世由彼依緣",
    "T30n1579_036:0490a28": "所起分別。於今分別不了知故。復生當",
    "T30n1579_036:0490a29": "來所依緣事。彼當生故決定當生依彼",
    "T30n1579_036:0490b01": "緣彼所起分別。",
    "T30n1579_036:0490b02": "云何了知如是分別。謂由四種尋思四種",
    "T30n1579_036:0490b03": "如實智故。云何名為四種尋思。一者名尋",
    "T30n1579_036:0490b04": "思。二者事尋思。三者自性假立尋思。四者",
    "T30n1579_036:0490b05": "差別假立尋思。名尋思者。謂諸菩薩於名",
    "T30n1579_036:0490b06": "唯見名。是名名尋思。事尋思者。謂諸菩薩",
    "T30n1579_036:0490b07": "於事唯見事。是名事尋思。自性假立尋思",
    "T30n1579_036:0490b08": "者。謂諸菩薩於自性假立唯見自性假立。",
    "T30n1579_036:0490b09": "是名自性假立尋思。差別假立尋思者謂諸",
    "T30n1579_036:0490b10": "菩薩於差別假立唯見差別假立。是名差",
    "T30n1579_036:0490b11": "別假立尋思。此諸菩薩於彼名事。或離相觀",
    "T30n1579_036:0490b12": "或合相觀。依止名事合相觀故。通達二種",
    "T30n1579_036:0490b13": "自性假立差別假立。云何名為四如實智。一",
    "T30n1579_036:0490b14": "者名尋思所引如實智。二者事尋思所引如",
    "T30n1579_036:0490b15": "實智。三者自性假立尋思所引如實智。四者",
    "T30n1579_036:0490b16": "差別假立尋思所引如實智。云何名尋思所",
    "T30n1579_036:0490b17": "引如實智。謂諸菩薩於名尋思唯有名已。",
    "T30n1579_036:0490b18": "即於此名如實了知。謂如是名為如是義",
    "T30n1579_036:0490b19": "於事假立。為令世間起想起見起言說故。",
    "T30n1579_036:0490b20": "若於一切色等想事不假建立色等名者。",
    "T30n1579_036:0490b21": "無有能於色等想事起色等想。若無有想",
    "T30n1579_036:0490b22": "則無有能起增益執。若無有執則無言說。",
    "T30n1579_036:0490b23": "若能如是如實了知。是名名尋思所引如實",
    "T30n1579_036:0490b24": "智。云何事尋思所引如實智。謂諸菩薩於事",
    "T30n1579_036:0490b25": "尋思唯有事已。觀見一切色等想事。性離",
    "T30n1579_036:0490b26": "言說不可言說。若能如是如實了知。是名",
    "T30n1579_036:0490b27": "事尋思所引如實智。云何自性假立尋思所",
    "T30n1579_036:0490b28": "引如實智。謂諸菩薩於自性假立尋思。唯有",
    "T30n1579_036:0490b29": "自性假立已。如實通達了知色等想事中",
    "T30n1579_036:0490c01": "所有自性假立。非彼事自性而似彼事自",
    "T30n1579_036:0490c02": "性顯現。又能了知彼事自性猶如變化影",
    "T30n1579_036:0490c03": "像。嚮應光影。水月焰水夢幻。相似顯現而",
    "T30n1579_036:0490c04": "非彼體。若能如是如實了知最甚深義所",
    "T30n1579_036:0490c05": "行境界。是名自性假立尋思所引如實智。云",
    "T30n1579_036:0490c06": "何差別假立尋思所引如實智。謂諸菩薩於",
    "T30n1579_036:0490c07": "差別假立尋思。唯有差別假立已。如實通",
    "T30n1579_036:0490c08": "達了知色等想事中差別假立不二之義。謂",
    "T30n1579_036:0490c09": "彼諸事非有性非無性。可言說性不成實",
    "T30n1579_036:0490c10": "故非有性。離言說性實成立故非無性。如",
    "T30n1579_036:0490c11": "是由勝義諦故非有色。於中無有諸色",
    "T30n1579_036:0490c12": "法故由世俗諦故非無色。於中說有諸色",
    "T30n1579_036:0490c13": "法故。如有性無性有色無色。如是有見無",
    "T30n1579_036:0490c14": "見等差別假立門。由如是道理一切皆應",
    "T30n1579_036:0490c15": "了知。若能如是如實了知差別假立不二之",
    "T30n1579_036:0490c16": "義。是名差別假立尋思所引如實智。愚夫",
    "T30n1579_036:0490c17": "於此四如實智有所闕故不現前故。便",
    "T30n1579_036:0490c18": "有八種邪分別轉。能生三事。能起一切有",
    "T30n1579_036:0490c19": "情世間及器世間。謂由如是邪分別故起諸",
    "T30n1579_036:0490c20": "雜染。起雜染故流轉生死。於生死中常流",
    "T30n1579_036:0490c21": "轉故。恒有無量隨逐生死種種生老病死等",
    "T30n1579_036:0490c22": "苦流轉不息。",
    "T30n1579_036:0490c23": "菩薩依此四如實智。能正了知八種分別。",
    "T30n1579_036:0490c24": "於現法中正了知故。令當來世戲論所攝所",
    "T30n1579_036:0490c25": "依緣事不復生起。不生起故於當來世從",
    "T30n1579_036:0490c26": "彼依緣所起分別亦不復生。如是分別及",
    "T30n1579_036:0490c27": "依緣事二俱滅故。當知一切戲論皆滅。菩",
    "T30n1579_036:0490c28": "薩如是戲論滅故。能證大乘大般涅槃。於",
    "T30n1579_036:0490c29": "現法中勝真實義所行處智極清淨故。普能",
    "T30n1579_036:0491a01": "獲得一切自在。謂諸菩薩於種種化獲得",
    "T30n1579_036:0491a02": "能化神通自在。於種種變獲得能變神通",
    "T30n1579_036:0491a03": "自在。普於一切所知境智皆得自在。若欲",
    "T30n1579_036:0491a04": "久住隨其所樂自在能住。若欲終歿不待",
    "T30n1579_036:0491a05": "害緣自在能歿。由諸菩薩得如是等無量",
    "T30n1579_036:0491a06": "自在。於諸有情最勝無上。菩薩如是普於",
    "T30n1579_036:0491a07": "一切得自在故。獲得五種最上勝利。一者",
    "T30n1579_036:0491a08": "獲得心極寂靜。由住最靜故不由煩惱",
    "T30n1579_036:0491a09": "寂靜故。二者能於一切明處無所罣礙。清",
    "T30n1579_036:0491a10": "淨鮮白妙智見轉。三者為利諸有情故。流",
    "T30n1579_036:0491a11": "轉生死無有厭倦。四者善入一切如來密",
    "T30n1579_036:0491a12": "意言義。五者所得大乘勝解。不可引奪不",
    "T30n1579_036:0491a13": "從他緣。當知如是五種勝利有五種業。一",
    "T30n1579_036:0491a14": "者菩薩成就最勝現法樂住。能滅一切為",
    "T30n1579_036:0491a15": "趣菩提精勤加行所生身心種種勞倦。當",
    "T30n1579_036:0491a16": "知是名心極寂靜勝利之業。二者菩薩普能",
    "T30n1579_036:0491a17": "成熟一切佛法。當知是名於諸明處無礙",
    "T30n1579_036:0491a18": "清白微妙智見勝利之業。三者菩薩普能成",
    "T30n1579_036:0491a19": "熟一切有情。當知是名流轉生死無有厭",
    "T30n1579_036:0491a20": "倦勝利之業。四者菩薩能正除遣所化有情",
    "T30n1579_036:0491a21": "隨所生起一切疑惑。護持如來妙正法眼",
    "T30n1579_036:0491a22": "令得久住。於能隱沒如來聖教像似正法。",
    "T30n1579_036:0491a23": "能知能顯能正除滅。當知是名善入如來密",
    "T30n1579_036:0491a24": "意言義勝利之業。五者菩薩能摧一切外道",
    "T30n1579_036:0491a25": "異論。精進堅牢正願無動。當知是名大乘",
    "T30n1579_036:0491a26": "勝解不可引奪不從他緣勝利之業。如是",
    "T30n1579_036:0491a27": "菩薩所有一切菩薩所作。皆為如是五勝利",
    "T30n1579_036:0491a28": "業之所攝受。",
    "T30n1579_036:0491a29": "而無雜染。普能成熟一切佛法。普能成熟",
    "T30n1579_036:0491b01": "一切有情。護持如來無上正法摧伏他論。",
    "T30n1579_036:0491b02": "精進勇猛正願無動。",
    "T30n1579_036:0491b03": "當知如是四真實義。初二下劣。第三處中。",
    "T30n1579_036:0491b04": "第四最勝。",
    "T30n1579_036:0491b05": "瑜伽師地論卷第三十六"
}