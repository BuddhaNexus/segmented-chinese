{
    "T01n0026_027:0596c19": "中阿含經卷第二十七",
    "T01n0026_027:0596c21": "東晉罽賓三藏瞿曇僧伽提婆譯",
    "T01n0026_027:0596c22": "5 林品林品第五有十經第二小土城誦",
    "T01n0026_027:0596c23": "二林、觀心二　　達、奴波、法本",
    "T01n0026_027:0596c24": "優陀羅、蜜丸　　瞿曇彌在後",
    "T01n0026_027:0596c25": "107 林經（一〇七）中阿含林品林經第一",
    "T01n0026_027:0596c26": "我聞如是：一時，佛遊舍衛國，在勝林給孤",
    "T01n0026_027:0596c27": "獨園。爾時，世尊告諸比丘：「比丘者，依一林",
    "T01n0026_027:0596c28": "住，我依此林住，或無正念便得正念，其心",
    "T01n0026_027:0596c29": "不定而得定心，若不解脫便得解脫，諸漏",
    "T01n0026_027:0597a01": "不盡而得漏盡，不得無上安隱涅槃則得",
    "T01n0026_027:0597a02": "涅槃；學道者所須衣被、飲食、床榻、湯藥、諸生活",
    "T01n0026_027:0597a03": "具，彼一切求索，易不難得。彼比丘依此林",
    "T01n0026_027:0597a04": "住，依此林住已，若無正念不得正念，其心",
    "T01n0026_027:0597a05": "不定不得定心，若不解脫不得解脫，諸漏",
    "T01n0026_027:0597a06": "不盡不得漏盡，不得無上安隱涅槃，然不",
    "T01n0026_027:0597a07": "得涅槃；學道者所須衣被、飲食、床榻、湯藥、諸",
    "T01n0026_027:0597a08": "生活具，彼一切求索，易不難得。彼比丘應作",
    "T01n0026_027:0597a09": "是觀：『我出家學道，不為衣被故，不為飲食、",
    "T01n0026_027:0597a10": "床榻、湯藥故，亦不為諸生活具故。然我依",
    "T01n0026_027:0597a11": "此林住，或無正念不得正念，其心不定不",
    "T01n0026_027:0597a12": "得定心，若不解脫不得解脫，諸漏不盡不",
    "T01n0026_027:0597a13": "得漏盡，不得無上安隱涅槃，然不得涅槃；",
    "T01n0026_027:0597a14": "學道者所須衣被、飲食、床榻、湯藥、諸生活具，",
    "T01n0026_027:0597a15": "彼一切求索，易不難得。』彼比丘如是觀已，可",
    "T01n0026_027:0597a16": "捨此林去。「比丘者，依一林住，我依此林住，",
    "T01n0026_027:0597a17": "或無正念便得正念，其心不定而得定心，",
    "T01n0026_027:0597a18": "若不解脫便得解脫，諸漏不盡而得漏盡，不",
    "T01n0026_027:0597a19": "得無上安隱涅槃則得涅槃；學道者所須衣",
    "T01n0026_027:0597a20": "被、飲食、床榻、湯藥、諸生活具，彼一切求索，易",
    "T01n0026_027:0597a21": "不難得。彼比丘依此林住，依此林住已，或",
    "T01n0026_027:0597a22": "無正念便得正念，其心不定而得定心，若不",
    "T01n0026_027:0597a23": "得解脫便得解脫，諸漏不盡而得漏盡，不",
    "T01n0026_027:0597a24": "得無上安隱涅槃則得涅槃；學道者所須衣",
    "T01n0026_027:0597a25": "被、飲食、床榻、湯藥、諸生活具，彼一切求索，甚",
    "T01n0026_027:0597a26": "難可得。彼比丘應作是觀：『我出家學道，不",
    "T01n0026_027:0597a27": "為衣被故，不為飲食、床榻、湯藥故，亦不",
    "T01n0026_027:0597a28": "為諸生活具故。然依此林住，或無正念便",
    "T01n0026_027:0597a29": "得正念，其心不定而得定心，若不解脫便",
    "T01n0026_027:0597b01": "得解脫，諸漏不盡而得漏盡，不得無上安隱",
    "T01n0026_027:0597b02": "涅槃則得涅槃；學道者所須衣被、飲食、床榻、",
    "T01n0026_027:0597b03": "湯藥、諸生活具，彼一切求索，甚難可得。』彼比",
    "T01n0026_027:0597b04": "丘如是觀已，可住此林。「比丘者，依一林住，",
    "T01n0026_027:0597b05": "我依此林住，或無正念便得正念，其心不定",
    "T01n0026_027:0597b06": "而得定心，若不解脫便得解脫，諸漏不盡而",
    "T01n0026_027:0597b07": "得漏盡，不得無上安隱涅槃則得涅槃；學道",
    "T01n0026_027:0597b08": "者所須衣被、飲食、床榻、湯藥、諸生活具，彼一",
    "T01n0026_027:0597b09": "切求索，易不難得。彼比丘依此林住，依",
    "T01n0026_027:0597b10": "此林住已，或無正念不得正念，其心不定",
    "T01n0026_027:0597b11": "不得定心，若不解脫不得解脫，諸漏不盡",
    "T01n0026_027:0597b12": "不得漏盡，不得無上安隱涅槃。然不得",
    "T01n0026_027:0597b13": "涅槃；學道者所須衣被、飲食、床榻、湯藥、諸生",
    "T01n0026_027:0597b14": "活具，彼一切求索，甚難可得。彼比丘應作",
    "T01n0026_027:0597b15": "是觀：『我依此林住，或無正念不得正念，其",
    "T01n0026_027:0597b16": "心不定不得定心，若不解脫不得解脫，諸",
    "T01n0026_027:0597b17": "漏不盡不得漏盡，不得無上安隱涅槃；然",
    "T01n0026_027:0597b18": "不得涅槃，學道者所須衣被、飲食、床榻、湯藥、",
    "T01n0026_027:0597b19": "諸生活具，彼一切求索，甚難可得。』彼比丘如",
    "T01n0026_027:0597b20": "是觀已，即捨此林，夜半而去，莫與彼別。「比",
    "T01n0026_027:0597b21": "丘者，依一林住，我依此林住，或無正念便",
    "T01n0026_027:0597b22": "得正念，其心不定而得定心，若不解脫便",
    "T01n0026_027:0597b23": "得解脫，諸漏不盡而得漏盡，不得無上安隱",
    "T01n0026_027:0597b24": "涅槃則得涅槃；學道者所須衣被、飲食、床榻、",
    "T01n0026_027:0597b25": "湯藥、諸生活具，彼一切求索，易不難得。彼比",
    "T01n0026_027:0597b26": "丘依此林住，依此林住已，或無正念便得",
    "T01n0026_027:0597b27": "正念，其心不定而得定心，若不解脫便得解",
    "T01n0026_027:0597b28": "脫，諸漏不盡而得漏盡，不得無上安隱涅槃",
    "T01n0026_027:0597b29": "則得涅槃；學道者所須衣被、飲食、床榻、湯藥、",
    "T01n0026_027:0597c01": "諸生活具，彼一切求索，易不難得。彼比丘應",
    "T01n0026_027:0597c02": "作是觀：『我依此林住，或無正念便得正念，",
    "T01n0026_027:0597c03": "其心不定而得定心，若不解脫便得解脫，",
    "T01n0026_027:0597c04": "諸漏不盡而得漏盡，不得無上安隱涅槃則",
    "T01n0026_027:0597c05": "得涅槃；學道者所須衣被、飲食、床榻、湯藥、諸",
    "T01n0026_027:0597c06": "生活具，彼一切求索，易不難得。』彼比丘如",
    "T01n0026_027:0597c07": "是觀已，依此林住，乃可終身至其命盡，如",
    "T01n0026_027:0597c08": "依林住，塜間、村邑、依於人住亦復如是。」",
    "T01n0026_027:0597c09": "佛說如是。彼諸比丘聞佛所說，歡喜奉行。",
    "T01n0026_027:0597c10": "林經第一竟千一百六十五字",
    "T01n0026_027:0597c11": "108 林經（一〇八）中阿含林品林經第二第二小土城誦",
    "T01n0026_027:0597c12": "我聞如是：一時，佛遊舍衛國，在勝林給孤",
    "T01n0026_027:0597c13": "獨園。爾時，世尊告諸比丘：「比丘者，依一林",
    "T01n0026_027:0597c14": "住，我依此林住，或所為出家學道，欲得沙",
    "T01n0026_027:0597c15": "門義，此義於我得，學道者所須衣被、飲食、床",
    "T01n0026_027:0597c16": "榻、湯藥、諸生活具，彼一切求索，易不難得。",
    "T01n0026_027:0597c17": "彼比丘依此林住，依此林住已，所為出家",
    "T01n0026_027:0597c18": "學道，欲得沙門義，此義於我不得，學道者",
    "T01n0026_027:0597c19": "所須衣被、飲食、床榻、湯藥、諸生活具，彼一切求",
    "T01n0026_027:0597c20": "索，易不難得。彼比丘應作是觀：『我出家學",
    "T01n0026_027:0597c21": "道，不為衣被故，不為飲食、床榻、湯藥故，",
    "T01n0026_027:0597c22": "亦不為諸生活具故。然我依此林住，所為",
    "T01n0026_027:0597c23": "出家學道，欲得沙門義，此義於我不得，",
    "T01n0026_027:0597c24": "學道者所須衣被、飲食、床榻、湯藥、諸生活具，",
    "T01n0026_027:0597c25": "彼一切求索，易不難得。』彼比丘如是觀已，",
    "T01n0026_027:0597c26": "可捨此林去。「比丘者，依一林住，我依",
    "T01n0026_027:0597c27": "此林住，或所為出家學道，欲得沙門義，此",
    "T01n0026_027:0597c28": "義於我得，學道者所須衣被、飲食、床榻、湯藥、",
    "T01n0026_027:0597c29": "諸生活具，彼一切求索，易不難得。彼比丘",
    "T01n0026_027:0598a01": "依此林住，依此林住已，所為出家學道，欲",
    "T01n0026_027:0598a02": "得沙門義，此義於我得，學道者所須衣被、飲",
    "T01n0026_027:0598a03": "食、床榻、湯藥、諸生活具，彼一切求索，甚難可",
    "T01n0026_027:0598a04": "得。彼比丘應作是觀：『我出家學道，不為衣",
    "T01n0026_027:0598a05": "被故，不為飲食、床榻、湯藥故，亦不為諸生",
    "T01n0026_027:0598a06": "活具故。然我依此林住，所為出家學道，欲",
    "T01n0026_027:0598a07": "得沙門義，此義於我得，學道者所須衣被、飲",
    "T01n0026_027:0598a08": "食、床榻、湯藥、諸生活具，彼一切求索，甚難可",
    "T01n0026_027:0598a09": "得。』彼比丘如是觀已，可住此林。「比丘者，依",
    "T01n0026_027:0598a10": "一林住，我依此林住，或所為出家學道，欲",
    "T01n0026_027:0598a11": "得沙門義，此義於我得，學道者所須衣被、飲",
    "T01n0026_027:0598a12": "食、床榻、湯藥、諸生活具，彼一切求索，易不難",
    "T01n0026_027:0598a13": "得。彼比丘依此林住，依此林住已，所為出",
    "T01n0026_027:0598a14": "家學道，欲得沙門義，此義於我不得，學道",
    "T01n0026_027:0598a15": "者所須衣被、飲食、床榻、湯藥、諸生活具，彼一",
    "T01n0026_027:0598a16": "切求索，甚難可得。彼比丘應作是觀：『我依",
    "T01n0026_027:0598a17": "此林住，所為出家學道，欲得沙門義，此義",
    "T01n0026_027:0598a18": "於我不得，學道者所須衣被、飲食、床榻、湯藥、",
    "T01n0026_027:0598a19": "諸生活具，彼一切求索，甚難可得。』彼比丘如",
    "T01n0026_027:0598a20": "是觀已，即捨此林，夜半而去，莫與彼別。「比",
    "T01n0026_027:0598a21": "丘者，依一林住，我依此林住，或所為出家",
    "T01n0026_027:0598a22": "學道，欲得沙門義，此義於我得，學道者所",
    "T01n0026_027:0598a23": "須衣被、飲食、床榻、湯藥、諸生活具，彼一切求",
    "T01n0026_027:0598a24": "索，易不難得。彼比丘依此林住，依此林住",
    "T01n0026_027:0598a25": "已，所為出家學道，欲得沙門義，此義於我",
    "T01n0026_027:0598a26": "得，學道者所須衣被、飲食、床榻、湯藥、諸生活",
    "T01n0026_027:0598a27": "具，彼一切求索，易不難得。彼比丘應作是",
    "T01n0026_027:0598a28": "觀：『我依此林住，所為出家學道，欲得沙門",
    "T01n0026_027:0598a29": "義，此義於我得，學道者所須衣被、飲食、床榻、",
    "T01n0026_027:0598b01": "湯藥、諸生活具，彼一切求索，易不難得。』彼比",
    "T01n0026_027:0598b02": "丘作是觀已，依此林住，乃可終身至其",
    "T01n0026_027:0598b03": "命盡，如依林住，塚間、村邑、依於人住亦",
    "T01n0026_027:0598b04": "復如是。」佛說如是。彼諸比丘聞佛所說，歡",
    "T01n0026_027:0598b05": "喜奉行。",
    "T01n0026_027:0598b06": "林經第二竟八百三十一字",
    "T01n0026_027:0598b07": "109 自觀心經（一〇九）中阿含林品自觀心經第三第二",
    "T01n0026_027:0598b08": "小土城誦",
    "T01n0026_027:0598b09": "我聞如是：一時，佛遊舍衛國，在勝林給孤",
    "T01n0026_027:0598b10": "獨園。爾時，世尊告諸比丘：「若有比丘不能",
    "T01n0026_027:0598b11": "善觀於他心者，當自善觀察於己心，應",
    "T01n0026_027:0598b12": "學如是。云何比丘善自觀心？比丘者，若有",
    "T01n0026_027:0598b13": "此觀，必多所饒益：我為得內止，不得最",
    "T01n0026_027:0598b14": "上慧觀法耶？我為得最上慧觀法，不得內",
    "T01n0026_027:0598b15": "止耶？我為不得內止，亦不得最上慧觀",
    "T01n0026_027:0598b16": "法耶？我為得內止，亦得最上慧觀法耶？「若",
    "T01n0026_027:0598b17": "比丘觀已，則知我得內止，不得最上慧觀",
    "T01n0026_027:0598b18": "法者，彼比丘得內止已，當求最上慧觀法，",
    "T01n0026_027:0598b19": "彼於後時得內止，亦得最上慧觀法。若比",
    "T01n0026_027:0598b20": "丘觀已，則知我得最上慧觀法，不得內止",
    "T01n0026_027:0598b21": "者，彼比丘住最上慧觀法已，當求內止，彼",
    "T01n0026_027:0598b22": "於後時得最上慧觀法，亦得內止。若比丘",
    "T01n0026_027:0598b23": "觀已，則知我不得內止，亦不得最上慧觀",
    "T01n0026_027:0598b24": "法者，如是比丘不得此善法，為欲得故，",
    "T01n0026_027:0598b25": "便以速求方便，學極精勤，正念正智，忍不令",
    "T01n0026_027:0598b26": "退。猶人為火燒頭、燒衣，急求方便救頭、",
    "T01n0026_027:0598b27": "救衣。如是，比丘不得此善法，為欲得故，",
    "T01n0026_027:0598b28": "便以速求方便，學極精勤，正念正智，忍不令",
    "T01n0026_027:0598b29": "退，彼於後時即得內止，亦得最上慧觀法。",
    "T01n0026_027:0598c01": "若比丘觀已，則知我得內止，亦得最上慧",
    "T01n0026_027:0598c02": "觀法。彼比丘住此善法已，當求漏盡智通",
    "T01n0026_027:0598c03": "作證。所以者何？我說不得畜一切衣，亦說",
    "T01n0026_027:0598c04": "得畜一切衣。云何衣我說不得畜？若畜衣",
    "T01n0026_027:0598c05": "便增長惡不善法、衰退善法者，如是衣我",
    "T01n0026_027:0598c06": "說不得畜。云何衣我說得畜？若畜衣便",
    "T01n0026_027:0598c07": "增長善法、衰退惡不善法者，如是衣我說",
    "T01n0026_027:0598c08": "得畜。如衣、飲食、床榻村邑亦復如是，我說",
    "T01n0026_027:0598c09": "不得狎習一切人，亦說得狎習一切人。云",
    "T01n0026_027:0598c10": "何人我說不得狎習？若狎習人便增長惡",
    "T01n0026_027:0598c11": "不善法、衰退善法者，如是人我說不得狎",
    "T01n0026_027:0598c12": "習。云何人我說得與狎習？若狎習人便增",
    "T01n0026_027:0598c13": "長善法、衰退惡不善法者，如是人我說得",
    "T01n0026_027:0598c14": "與狎習。「彼可習法知如真、不可習法亦知如",
    "T01n0026_027:0598c15": "真。彼可習法、不可習法知如真已，不可習法",
    "T01n0026_027:0598c16": "便不習，可習法便習，彼不可習不習，可習",
    "T01n0026_027:0598c17": "法習已，便增長善法，衰退惡不善法。是謂",
    "T01n0026_027:0598c18": "比丘善自觀心，善自知心，善取善捨。」佛說如",
    "T01n0026_027:0598c19": "是。彼諸比丘聞佛所說，歡喜奉行。",
    "T01n0026_027:0598c20": "自觀心經第三竟六百三十五字",
    "T01n0026_027:0598c21": "110 自觀心經（一一〇）中阿含林品自觀心經第四第二",
    "T01n0026_027:0598c22": "小土城誦",
    "T01n0026_027:0598c23": "我聞如是：一時，佛遊舍衛國，在勝林給孤",
    "T01n0026_027:0598c24": "獨園。爾時，世尊告諸比丘：「若有比丘不能",
    "T01n0026_027:0598c25": "善觀於他心者，當自善觀察於己心，應學",
    "T01n0026_027:0598c26": "如是。云何比丘善自觀心？比丘者，若有此",
    "T01n0026_027:0598c27": "觀，必多所饒益：我為多行增伺，為多行無",
    "T01n0026_027:0598c28": "增伺？我為多行瞋恚心，為多行無瞋恚心？",
    "T01n0026_027:0598c29": "我為多行睡眠纏，為多行無睡眠纏？我為",
    "T01n0026_027:0599a01": "多行調貢高，為多行無調貢高？我為多行",
    "T01n0026_027:0599a02": "疑惑，為多行無疑惑？我為多行身諍，為多",
    "T01n0026_027:0599a03": "行無身諍？我為多行穢污心，為多行無穢汙",
    "T01n0026_027:0599a04": "心？我為多行信，為多行不信？我為多行精",
    "T01n0026_027:0599a05": "進，為多行懈怠？我為多行念，為多行無念？",
    "T01n0026_027:0599a06": "我為多行定，為多行無定？我為多行惡慧，",
    "T01n0026_027:0599a07": "為多行無惡慧？「若比丘觀時，則知我多行",
    "T01n0026_027:0599a08": "增伺、瞋恚心、睡眠纏、調貢高、疑惑、身諍、穢",
    "T01n0026_027:0599a09": "汙心、不信、懈怠、無念、無定、多行惡慧者，彼",
    "T01n0026_027:0599a10": "比丘欲滅此惡不善法故，便以速求方便，",
    "T01n0026_027:0599a11": "學極精勤，正念正智，忍不令退。猶人為火",
    "T01n0026_027:0599a12": "燒頭、燒衣、急求方便救頭、救衣。如是，比",
    "T01n0026_027:0599a13": "丘欲滅此惡不善法故，便以速求方便，學",
    "T01n0026_027:0599a14": "極精勤，正念正智，忍不令退。若比丘觀時，",
    "T01n0026_027:0599a15": "則知我多行無增伺、無瞋恚心、無睡眠纏、",
    "T01n0026_027:0599a16": "無調貢高、無疑惑、無身諍、無穢污心、有信、",
    "T01n0026_027:0599a17": "有進、有念、有定、多行無惡慧者。彼比丘住",
    "T01n0026_027:0599a18": "此善法已，當求漏盡智通作證。所以者何？",
    "T01n0026_027:0599a19": "我說不得畜一切衣，亦說得畜一切衣。",
    "T01n0026_027:0599a20": "云何衣我說不得畜？若畜衣便增長惡不",
    "T01n0026_027:0599a21": "善法、衰退善法者，如是衣我說不得畜。",
    "T01n0026_027:0599a22": "云何衣我說得畜？若畜衣便增長善法、",
    "T01n0026_027:0599a23": "衰退惡不善法者，如是衣我說得畜。如衣，",
    "T01n0026_027:0599a24": "飲食、床榻村邑亦復如是，我說不得狎習",
    "T01n0026_027:0599a25": "一切人，亦說得狎習一切人。云何人我說",
    "T01n0026_027:0599a26": "不得狎習？若狎習人便增長惡不善法、",
    "T01n0026_027:0599a27": "衰退善法者，如是人我說不得狎習。云何",
    "T01n0026_027:0599a28": "人我說得與狎習？若狎習人便增長善法、",
    "T01n0026_027:0599a29": "衰退惡不善法者，如是人我說得與狎習。",
    "T01n0026_027:0599b01": "「彼可習法知如真，不可習法亦知如真。彼可",
    "T01n0026_027:0599b02": "習法、不可習法知如真已，不可習法便不習，",
    "T01n0026_027:0599b03": "可習法便習，彼不可習法不習，可習法習已，",
    "T01n0026_027:0599b04": "便增長善法，衰退惡不善法。是謂比丘善",
    "T01n0026_027:0599b05": "自觀心，善自知心，善取善捨。」佛說如是。彼諸",
    "T01n0026_027:0599b06": "比丘聞佛所說，歡喜奉行。",
    "T01n0026_027:0599b07": "自觀心經第四竟六百六十字",
    "T01n0026_027:0599b08": "111 達梵行經（一一一）中阿含林品達梵行經第五第二小",
    "T01n0026_027:0599b09": "土城誦",
    "T01n0026_027:0599b10": "我聞如是：一時，佛遊拘樓瘦，在劍磨瑟曇",
    "T01n0026_027:0599b11": "拘樓都邑。爾時，世尊告諸比丘：「我當為汝",
    "T01n0026_027:0599b12": "說法，初妙、中妙、竟亦妙，有文有義，具足清淨，",
    "T01n0026_027:0599b13": "顯現梵行，謂名達梵行，能盡諸漏。汝等諦",
    "T01n0026_027:0599b14": "聽，善思念之。」時，諸比丘受教而聽。世尊告曰：",
    "T01n0026_027:0599b15": "「汝等當知漏，知漏所因生，知漏有報，知",
    "T01n0026_027:0599b16": "漏勝如，知漏滅盡，知漏滅道。汝等當知",
    "T01n0026_027:0599b17": "覺，知覺所因生，知覺有報，知覺勝如，知",
    "T01n0026_027:0599b18": "覺滅盡，知覺滅道。汝等當知想，知想所",
    "T01n0026_027:0599b19": "因生，知想有報，知想勝如，知想滅盡，知想",
    "T01n0026_027:0599b20": "滅道。汝等當知欲，知欲所因生，知欲有",
    "T01n0026_027:0599b21": "報，知欲勝如，知欲滅盡，知欲滅道。汝等當",
    "T01n0026_027:0599b22": "知業，知業所因生，知業有報，知業勝如，",
    "T01n0026_027:0599b23": "知業滅盡，知業滅道。汝等當知苦，知苦所",
    "T01n0026_027:0599b24": "因生，知苦有報，知苦勝如，知苦滅盡，知苦",
    "T01n0026_027:0599b25": "滅道。「云何知漏？謂有三漏：欲漏、有漏、無明",
    "T01n0026_027:0599b26": "漏，是謂知漏。云何知漏所因生？謂無明也。",
    "T01n0026_027:0599b27": "因無明則便有漏，是謂知漏所因生。云何",
    "T01n0026_027:0599b28": "知漏有報？謂無明纏者，為諸漏所漬，彼因",
    "T01n0026_027:0599b29": "此受報，或得善處，或得惡處，是謂知漏",
    "T01n0026_027:0599c01": "有報。云何知漏勝如？謂或有漏生地獄中，",
    "T01n0026_027:0599c02": "或有漏生畜生中，或有漏生餓鬼中，或有",
    "T01n0026_027:0599c03": "漏生天上，或有漏生人間，是謂知漏勝",
    "T01n0026_027:0599c04": "如。云何知漏滅盡？謂無明滅，漏便滅，是謂",
    "T01n0026_027:0599c05": "知漏滅盡。云何知漏滅道？謂八支聖道，",
    "T01n0026_027:0599c06": "正見乃至正定為八，是謂知漏滅道。若比",
    "T01n0026_027:0599c07": "丘如是知漏，知漏所因生，知漏受報，知",
    "T01n0026_027:0599c08": "漏勝如，知漏滅盡，知漏滅道者，是謂達梵",
    "T01n0026_027:0599c09": "行，能盡一切漏。「云何知覺？謂有三覺：樂覺、",
    "T01n0026_027:0599c10": "苦覺、不苦不樂覺，是謂知覺。云何知覺所",
    "T01n0026_027:0599c11": "因生？謂更樂也。因更樂則便有覺，是謂",
    "T01n0026_027:0599c12": "知覺所因生。云何知覺有報？謂愛也。愛為",
    "T01n0026_027:0599c13": "覺報，是謂知覺有報。云何知覺勝如？謂比",
    "T01n0026_027:0599c14": "丘者，覺樂覺時便知覺樂覺，覺苦覺時便",
    "T01n0026_027:0599c15": "知覺苦覺，覺不苦不樂覺時便知覺不苦",
    "T01n0026_027:0599c16": "不樂覺，樂身、苦身、不苦不樂身，樂心、苦心、不",
    "T01n0026_027:0599c17": "苦不樂心，樂食、苦食、不苦不樂食，樂無食、苦",
    "T01n0026_027:0599c18": "無食、不苦不樂無食，樂欲、苦欲、不苦不樂欲，",
    "T01n0026_027:0599c19": "樂無欲、苦無欲覺、不苦不樂無欲覺時，便知",
    "T01n0026_027:0599c20": "覺不苦不樂無欲覺，是謂知覺勝如。云何",
    "T01n0026_027:0599c21": "知覺滅盡？謂更樂滅，覺便滅，是謂知覺滅",
    "T01n0026_027:0599c22": "盡。云何知覺滅道？謂八支聖道，正見乃至正",
    "T01n0026_027:0599c23": "定為八，是謂知覺滅道。若比丘如是知覺，",
    "T01n0026_027:0599c24": "知覺所因生，知覺有報，知覺勝如，知覺滅",
    "T01n0026_027:0599c25": "盡，知覺滅道者，是謂達梵行，能盡一切覺。",
    "T01n0026_027:0599c26": "「云何知想？謂有四想。比丘者，小想亦知，大",
    "T01n0026_027:0599c27": "想亦知，無量想亦知，無所有處想亦知，是謂",
    "T01n0026_027:0599c28": "知想。云何知想所因生？謂更樂也。因更樂",
    "T01n0026_027:0599c29": "則便有想，是謂知想所因生。云何知想有",
    "T01n0026_027:0600a01": "報？謂說也。隨其想便說，是謂知想有報。云",
    "T01n0026_027:0600a02": "何知想勝如？謂或有想想色，或有想想聲，",
    "T01n0026_027:0600a03": "或有想想香，或有想想味，或有想想觸，",
    "T01n0026_027:0600a04": "是謂知想勝如。云何知想滅盡？謂更樂滅",
    "T01n0026_027:0600a05": "想便滅，是謂知想滅盡。云何知想滅道？謂",
    "T01n0026_027:0600a06": "八支聖道，正見乃至正定為八，是謂知想",
    "T01n0026_027:0600a07": "滅道。若比丘如是知想，知想所因生，知想",
    "T01n0026_027:0600a08": "有報，知想勝如，知想滅盡，知想滅道者，是",
    "T01n0026_027:0600a09": "謂達梵行，能盡一切想。「云何知欲？謂有五",
    "T01n0026_027:0600a10": "欲功德，可愛、可喜、美色、欲想應、甚可樂。云",
    "T01n0026_027:0600a11": "何為五？眼知色，耳知聲，鼻知香，舌知味，",
    "T01n0026_027:0600a12": "身知觸，是謂知欲。云何知欲所因生？謂更",
    "T01n0026_027:0600a13": "樂也。因更樂則便有欲，是謂知欲所因生。",
    "T01n0026_027:0600a14": "云何知欲有報？謂隨欲種愛樂著而住彼，",
    "T01n0026_027:0600a15": "因此受報有福處、無福處、不動處，是謂知",
    "T01n0026_027:0600a16": "欲有報。云何知欲勝如？謂或有欲欲色，或",
    "T01n0026_027:0600a17": "有欲欲聲，或有欲欲香，或有欲欲味，或",
    "T01n0026_027:0600a18": "有欲欲觸，是謂知欲勝如。云何知欲滅盡？",
    "T01n0026_027:0600a19": "謂更樂滅欲便滅，是謂知欲滅盡。云何知",
    "T01n0026_027:0600a20": "欲滅道？謂八支聖道，正見乃至正定為八，是",
    "T01n0026_027:0600a21": "謂知欲滅道。若比丘如是知欲，知欲所因",
    "T01n0026_027:0600a22": "生，知欲受報，知欲勝如，知欲滅盡，知欲滅",
    "T01n0026_027:0600a23": "道者，是謂達梵行，能盡一切欲。「云何知業？",
    "T01n0026_027:0600a24": "謂有二業：思、已思業，是謂知業。云何知業",
    "T01n0026_027:0600a25": "所因生？謂更樂也。因更樂則便有業，是謂",
    "T01n0026_027:0600a26": "知業所因生。云何知業有報？謂或有業黑、",
    "T01n0026_027:0600a27": "有黑報，或有業白、有白報，或有業黑白、黑",
    "T01n0026_027:0600a28": "白報，或有業不黑不白、無報，業業盡，是謂",
    "T01n0026_027:0600a29": "知業有報。云何知業勝如？謂或有業生地",
    "T01n0026_027:0600b01": "獄中，或有業生畜生中，或有業生餓鬼中，",
    "T01n0026_027:0600b02": "或有業生天上，或有業生人間，是謂知業",
    "T01n0026_027:0600b03": "勝如。云何知業滅盡？謂更樂滅業便滅，是",
    "T01n0026_027:0600b04": "謂知業滅盡。云何知業滅道？謂八支聖道，",
    "T01n0026_027:0600b05": "正見乃至正定為八，是謂知業滅道。若比",
    "T01n0026_027:0600b06": "丘如是知業，知業所因生，知業有報，知業",
    "T01n0026_027:0600b07": "勝如，知業滅盡，知業滅道者，是謂達梵行，",
    "T01n0026_027:0600b08": "能盡一切業。「云何知苦？謂生苦、老苦、病苦、死",
    "T01n0026_027:0600b09": "苦、怨憎會苦、愛別離苦、所求不得苦、略五",
    "T01n0026_027:0600b10": "盛陰苦，是謂知苦。云何知苦所因生？謂",
    "T01n0026_027:0600b11": "愛也。因愛生苦，是謂知苦所因生。云何",
    "T01n0026_027:0600b12": "知苦有報？謂或有苦微遲滅，或有苦微疾",
    "T01n0026_027:0600b13": "滅，或有苦盛遲滅，或有苦盛疾滅，苦苦盡，",
    "T01n0026_027:0600b14": "是謂知苦有報。云何知苦勝如？謂不多聞",
    "T01n0026_027:0600b15": "愚癡凡夫，不遇善知識，不御聖法法，身",
    "T01n0026_027:0600b16": "生覺極苦甚重苦，命將欲絕，出此從外，更",
    "T01n0026_027:0600b17": "求於彼。或有沙門、梵志，持一句呪，或二、",
    "T01n0026_027:0600b18": "三、四、多句呪，或持百句呪，彼治我苦，如",
    "T01n0026_027:0600b19": "是因求生苦，因習生苦，苦滅，是謂知苦",
    "T01n0026_027:0600b20": "勝如。云何知苦滅盡？謂愛滅苦便滅，是謂",
    "T01n0026_027:0600b21": "知苦滅盡。云何知苦滅道？謂八支聖道，正",
    "T01n0026_027:0600b22": "見乃至正定為八，是謂知苦滅道。若比丘",
    "T01n0026_027:0600b23": "如是知苦，知苦所因生，知苦有報，知苦",
    "T01n0026_027:0600b24": "勝如，知苦滅盡。知苦滅道者，是謂達梵",
    "T01n0026_027:0600b25": "行，能盡一切苦。」佛說如是。彼諸比丘聞佛",
    "T01n0026_027:0600b26": "所說，歡喜奉行。",
    "T01n0026_027:0600b27": "達梵行經第五竟一千六百四十二字",
    "T01n0026_027:0600b28": "112 阿奴波經（一一二）中阿含林品阿奴波經第六第二",
    "T01n0026_027:0600b29": "小土城誦",
    "T01n0026_027:0600c01": "我聞如是：一時，佛遊跋耆瘦，在阿奴波󰍑",
    "T01n0026_027:0600c02": "耆都邑。爾時，世尊則於晡時從宴坐起，堂",
    "T01n0026_027:0600c03": "上來下，告曰：「阿難！共汝往至阿夷羅惒帝",
    "T01n0026_027:0600c04": "河浴。」尊者阿難白曰：「唯然。」於是，世尊將尊",
    "T01n0026_027:0600c05": "者阿難往至阿夷羅惒帝河，脫衣岸上，便",
    "T01n0026_027:0600c06": "入水浴，浴已還出，拭體著衣。爾時，尊者阿",
    "T01n0026_027:0600c07": "難執扇扇佛。於是，世尊迴顧告曰：「阿難！提",
    "T01n0026_027:0600c08": "惒達哆以放逸故，墮極苦難，必至惡處，",
    "T01n0026_027:0600c09": "生地獄中，住至一劫不可救濟。阿難！汝不",
    "T01n0026_027:0600c10": "曾從諸比丘聞，謂我一向記提惒達哆必",
    "T01n0026_027:0600c11": "至惡處，生地獄中，住至一劫不可救濟",
    "T01n0026_027:0600c12": "耶？」尊者阿難白曰：「唯然。」爾時，有一比丘語",
    "T01n0026_027:0600c13": "尊者阿難：「世尊以他心智知提惒達哆心",
    "T01n0026_027:0600c14": "故，一向記提惒達哆必至惡處，生地獄中，",
    "T01n0026_027:0600c15": "住至一劫不可救濟耶？」世尊告曰：「阿難！彼",
    "T01n0026_027:0600c16": "比丘或有小，或有中，或有大，或年少不自",
    "T01n0026_027:0600c17": "知。所以者何？如來已一向記彼故有疑惑。",
    "T01n0026_027:0600c18": "阿難！我不見此世，天及魔、梵、沙門、梵志，從人",
    "T01n0026_027:0600c19": "至天，謂我一向記如提惒達哆。所以者何？",
    "T01n0026_027:0600c20": "阿難！我一向記提惒達哆必至惡處，生地",
    "T01n0026_027:0600c21": "獄中，住至一劫不可救濟。阿難！若我見提",
    "T01n0026_027:0600c22": "惒達哆有白淨法如一毛許，我便不一向",
    "T01n0026_027:0600c23": "記提惒達哆必至惡處，生地獄中，住至",
    "T01n0026_027:0600c24": "一劫不可救濟。阿難！我以不見提惒達",
    "T01n0026_027:0600c25": "哆有白淨法如一毛許，是故我一向記提",
    "T01n0026_027:0600c26": "惒達哆必至惡處，生地獄中，住至一劫不",
    "T01n0026_027:0600c27": "可救濟。「阿難！猶去村不遠有大深廁，或人",
    "T01n0026_027:0600c28": "墮中，沒在其底。若人來，為起大慈哀，憐念",
    "T01n0026_027:0600c29": "愍傷，求義及饒益，求安隱快樂，彼人來已，",
    "T01n0026_027:0601a01": "旋轉視之而作是說：『此人可得一處如毛",
    "T01n0026_027:0601a02": "髮許，糞所不污，令我得捉挽出之耶？』彼遍",
    "T01n0026_027:0601a03": "觀視，不見此人有一淨處如毛髮許，糞所",
    "T01n0026_027:0601a04": "不污，可得手捉挽出之也。如是，阿難！若",
    "T01n0026_027:0601a05": "我見提惒達哆有白淨法如一毛者，我不",
    "T01n0026_027:0601a06": "一向記提惒達哆必至惡處，生地獄中，住",
    "T01n0026_027:0601a07": "至一劫不可救濟。阿難！以我不見提惒",
    "T01n0026_027:0601a08": "達哆有白淨法如一毛許，是故我一向記提",
    "T01n0026_027:0601a09": "惒達哆必至惡處，生地獄中，住至一劫不",
    "T01n0026_027:0601a10": "可救濟。」於是，尊者阿難啼泣，以手抆淚，白",
    "T01n0026_027:0601a11": "曰：「世尊！甚奇！甚特！謂世尊一向記提惒達哆",
    "T01n0026_027:0601a12": "必至惡處，生地獄中，住至一劫不可救",
    "T01n0026_027:0601a13": "濟。」世尊告曰：「如是。阿難！如是。阿難！我一向",
    "T01n0026_027:0601a14": "記提惒達哆必至惡處，生地獄中，住至一",
    "T01n0026_027:0601a15": "劫不可救濟。阿難！若汝從如來聞大人",
    "T01n0026_027:0601a16": "根智分別者，必得上信如來而懷歡喜。」於",
    "T01n0026_027:0601a17": "是，尊者阿難叉手向佛，白曰：「世尊！今正是時。",
    "T01n0026_027:0601a18": "善逝！今正是時。若世尊為諸比丘說大人",
    "T01n0026_027:0601a19": "根智分別者，諸比丘從世尊聞，當善受持。」",
    "T01n0026_027:0601a20": "世尊告曰：「阿難！諦聽，善思念之，我今為汝",
    "T01n0026_027:0601a21": "說大人根智分別。」尊者阿難受教而聽。世尊",
    "T01n0026_027:0601a22": "告曰：「阿難！如來以他心智觀他人心，知此",
    "T01n0026_027:0601a23": "人成就善法，亦成就不善法。如來後時以",
    "T01n0026_027:0601a24": "他心智復觀此人心，知此人滅善法，生不",
    "T01n0026_027:0601a25": "善法。此人善法已滅，不善法已生，餘有善根",
    "T01n0026_027:0601a26": "而不斷絕，從此善根當復更生善，如是此",
    "T01n0026_027:0601a27": "人得清淨法。阿難！猶如平旦日初出時，闇滅",
    "T01n0026_027:0601a28": "明生。阿難！於意云何？日轉昇上，至于食時，",
    "T01n0026_027:0601a29": "闇已滅，明已生耶？」尊者阿難白曰：「爾也。世尊！」",
    "T01n0026_027:0601b01": "「如是。阿難！如來以他心智觀他人心，知此",
    "T01n0026_027:0601b02": "人成就善法，亦成就不善法。如來後時以",
    "T01n0026_027:0601b03": "他心智復觀此人心，知此人滅善法，生不",
    "T01n0026_027:0601b04": "善法。此人善法已滅，不善法已生，餘有善根",
    "T01n0026_027:0601b05": "而不斷絕，從是善根當復更生善，如是此",
    "T01n0026_027:0601b06": "人得清淨法。阿難！猶如穀種，不壞不破，不",
    "T01n0026_027:0601b07": "腐不剖，不為風熱所傷，秋時密藏，若彼居",
    "T01n0026_027:0601b08": "士善治良田，以種灑中，隨時雨溉。阿難！於",
    "T01n0026_027:0601b09": "意云何？此種寧得轉增長不？」尊者阿難白",
    "T01n0026_027:0601b10": "曰：「爾也。世尊！」「如是。阿難！如來以他心智觀",
    "T01n0026_027:0601b11": "他人心，知此人成就善法，亦成就不善法。",
    "T01n0026_027:0601b12": "如來後時以他心智復觀此人心，知此人",
    "T01n0026_027:0601b13": "滅善法，生不善法。此人善法已滅，不善法已",
    "T01n0026_027:0601b14": "生，餘有善根而不斷絕，從是善根當復更",
    "T01n0026_027:0601b15": "生善，如是此人得清淨法。阿難！是謂如來",
    "T01n0026_027:0601b16": "大人根智，如是如來正知諸法本。「復次，阿",
    "T01n0026_027:0601b17": "難！如來以他心智觀他人心，知此人成就",
    "T01n0026_027:0601b18": "善法，亦成就不善法。如來後時以他心智",
    "T01n0026_027:0601b19": "復觀此人心，知此人滅善法，生不善法。此",
    "T01n0026_027:0601b20": "人善法已滅，不善法已生，餘有善根而未",
    "T01n0026_027:0601b21": "斷絕，必當斷絕，如是此人得衰退法。阿難！",
    "T01n0026_027:0601b22": "猶如下晡日垂沒時，明滅闇生。阿難！於意云",
    "T01n0026_027:0601b23": "何？彼日已沒，明已滅，闇已生耶？」尊者阿難白",
    "T01n0026_027:0601b24": "曰：「爾也。世尊！」「如是。阿難！如來以他心智觀",
    "T01n0026_027:0601b25": "他人心，知此人成就善法，亦成就不善法。",
    "T01n0026_027:0601b26": "如來後時以他心智復觀此人心，知此人",
    "T01n0026_027:0601b27": "滅善法，生不善法。此人善法已滅，不善法已",
    "T01n0026_027:0601b28": "生，餘有善根而未斷絕，必當斷絕，如是此",
    "T01n0026_027:0601b29": "人得衰退法。阿難！猶如穀種，不壞不破，不",
    "T01n0026_027:0601c01": "腐不剖，不為風熱所傷，秋時密藏。若彼居",
    "T01n0026_027:0601c02": "士善治良田，以種灑中，雨不隨時。阿難！於",
    "T01n0026_027:0601c03": "意云何？此種寧得轉增長耶？」尊者阿難白",
    "T01n0026_027:0601c04": "曰：「不也。世尊！」「如是。阿難！如來以他心智觀",
    "T01n0026_027:0601c05": "他人心，知此人成就善法，亦成就不善法。",
    "T01n0026_027:0601c06": "如來後時以他心智復觀此人心，知此人",
    "T01n0026_027:0601c07": "滅善法，生不善法。此人善法已滅，不善法已",
    "T01n0026_027:0601c08": "生，餘有善根而未斷絕，必當斷絕，如是此",
    "T01n0026_027:0601c09": "人得衰退法。阿難！是謂如來大人根智，如",
    "T01n0026_027:0601c10": "是如來正知諸法本。「復次，阿難！如來以他",
    "T01n0026_027:0601c11": "心智觀他人心，我不見此人有白淨法如",
    "T01n0026_027:0601c12": "一毛許，此人惡不善法一向充滿穢污，為當",
    "T01n0026_027:0601c13": "來有本煩熱苦報、生老病死因，如是此人身",
    "T01n0026_027:0601c14": "壞命終，必至惡處，生地獄中。阿難！猶如種",
    "T01n0026_027:0601c15": "子，腐壞破剖，為風熱所傷，秋時不密藏，若",
    "T01n0026_027:0601c16": "彼居士，非是良田，又不善治，便下種子，雨",
    "T01n0026_027:0601c17": "不隨時。阿難！於意云何？此種寧得轉增長",
    "T01n0026_027:0601c18": "耶？」尊者阿難白曰：「不也。世尊！」「如是。阿難！如來",
    "T01n0026_027:0601c19": "以他心智觀他人心，我不見此人有白淨",
    "T01n0026_027:0601c20": "法如一毛許，此人惡不善法一向充滿穢污，",
    "T01n0026_027:0601c21": "為當來有本煩熱苦報、生老病死因，如是此",
    "T01n0026_027:0601c22": "人身壞命終，必至惡處，生地獄中。阿難！是",
    "T01n0026_027:0601c23": "謂如來大人根智，如是如來正知諸法本。」",
    "T01n0026_027:0601c24": "於是，尊者阿難叉手向佛，白曰：「世尊已說",
    "T01n0026_027:0601c25": "如此三種之人，寧可更說異三種人耶？」世",
    "T01n0026_027:0601c26": "尊告曰：「可說也。阿難！如來以他心智觀他",
    "T01n0026_027:0601c27": "人心，知此人成就不善法，亦成就善法。如",
    "T01n0026_027:0601c28": "來後時以他心智復觀此人心，知此人滅",
    "T01n0026_027:0601c29": "不善法而生善法。此人不善法已滅，善法已",
    "T01n0026_027:0602a01": "生，餘有不善根而不斷絕，從是不善根",
    "T01n0026_027:0602a02": "當復更生不善，如是此人得衰退法。阿難！",
    "T01n0026_027:0602a03": "猶如燃火，始然之時，盡然一㷿，彼或有人",
    "T01n0026_027:0602a04": "益以燥草，足以槁木。阿難！於意云何？彼火",
    "T01n0026_027:0602a05": "寧轉增熾盛耶？」尊者阿難白曰：「爾也。世尊！」「如",
    "T01n0026_027:0602a06": "是。阿難！如來以他心智觀他人心，知此人",
    "T01n0026_027:0602a07": "成就不善法，亦成就善法。如來後時以他",
    "T01n0026_027:0602a08": "心智復觀此人心，知此人滅不善法而生",
    "T01n0026_027:0602a09": "善法，此人不善法已滅，善法已生，餘有不",
    "T01n0026_027:0602a10": "善根而不斷絕，從是不善根當復更生不",
    "T01n0026_027:0602a11": "善，如是此人得衰退法。阿難！是謂如來大",
    "T01n0026_027:0602a12": "人根智，如是如來正知諸法本。「復次，阿難！",
    "T01n0026_027:0602a13": "如來以他心智觀他人心，成就不善法，亦",
    "T01n0026_027:0602a14": "成就善法。如來後時以他心智復觀此人",
    "T01n0026_027:0602a15": "心，知此人滅不善法而生善法，此人不善",
    "T01n0026_027:0602a16": "法已滅，善法已生，餘有不善根而未斷絕，必",
    "T01n0026_027:0602a17": "當斷絕，如是此人得清淨法。阿難！猶如然",
    "T01n0026_027:0602a18": "火熾然之時，盡然一㷿，彼或有人從此盛",
    "T01n0026_027:0602a19": "火，置平淨地，或著石上。阿難！於意云何？彼",
    "T01n0026_027:0602a20": "火寧轉增熾盛耶？」尊者阿難白曰：「不也。世尊！」",
    "T01n0026_027:0602a21": "「如是。阿難！如來以他心智觀他人心，知此",
    "T01n0026_027:0602a22": "人成就不善法，亦成就善法。如來後時以",
    "T01n0026_027:0602a23": "他心智復觀此人心，知此人滅不善法而",
    "T01n0026_027:0602a24": "生善法，此人不善法已滅，善法已生，餘有不",
    "T01n0026_027:0602a25": "善根而未斷絕，必當斷絕，如是此人得清",
    "T01n0026_027:0602a26": "淨法。阿難！是謂如來大人根智，如是如來",
    "T01n0026_027:0602a27": "正知諸法本。「復次，阿難！如來以他心智觀",
    "T01n0026_027:0602a28": "他人心，我不見此人有黑業如一毛許，此",
    "T01n0026_027:0602a29": "人善法一向充滿與樂樂報，必生樂處而",
    "T01n0026_027:0602b01": "得長壽，如是此人即於現世必得般涅槃。",
    "T01n0026_027:0602b02": "阿難！猶如火炭，久滅已冷，彼或有人雖益",
    "T01n0026_027:0602b03": "以燥草，足以槁木。阿難！於意云何？彼死火",
    "T01n0026_027:0602b04": "炭寧可復得熾然之耶？」尊者阿難白曰：「不",
    "T01n0026_027:0602b05": "也。世尊！」「如是。阿難！如來以他心智觀他人",
    "T01n0026_027:0602b06": "心，我不見此人有黑業如一毛許，此人善",
    "T01n0026_027:0602b07": "法一向充滿與樂樂報，必生樂處而得長",
    "T01n0026_027:0602b08": "壽，如是此人即於現世必得般涅槃。阿難！",
    "T01n0026_027:0602b09": "是謂如來大人根智，如是如來正知諸法",
    "T01n0026_027:0602b10": "本。「阿難！前說三人者，第一人得清淨法，第",
    "T01n0026_027:0602b11": "二人得衰退法，第三人身壞命終，必至惡處，",
    "T01n0026_027:0602b12": "生地獄中。後說三人者，第一人得衰退法，",
    "T01n0026_027:0602b13": "第二人得清淨法，第三人即於現世得般",
    "T01n0026_027:0602b14": "涅槃。阿難！我已為汝說大人根智，如尊師",
    "T01n0026_027:0602b15": "所為弟子起大慈哀，憐念愍傷，求義及饒",
    "T01n0026_027:0602b16": "益，求安隱快樂，我今已作。汝等當復自作，",
    "T01n0026_027:0602b17": "至無事處、山林樹下、空安靜處，宴坐思惟，勿",
    "T01n0026_027:0602b18": "得放逸，勤加精進，莫令後悔。此是我之教",
    "T01n0026_027:0602b19": "勅，是我訓誨。」佛說如是。彼諸比丘聞佛所",
    "T01n0026_027:0602b20": "說，歡喜奉行。",
    "T01n0026_027:0602b21": "阿奴波經第六竟二千六百四十六字",
    "T01n0026_027:0602b22": "中阿含經卷第二十七七千五百八十二字"
}