{
    "T18n0890_004:0574b19": "佛說瑜伽大教王經卷第四",
    "T18n0890_004:0574b21": "西天譯經三藏朝散大夫試光祿卿",
    "T18n0890_004:0574b22": "明教大師臣法賢奉　詔譯",
    "T18n0890_004:0574b23": "6 印相大供養儀品印相大供養儀品第六",
    "T18n0890_004:0574b24": "爾時，世尊大遍照金剛如來告金剛手菩薩",
    "T18n0890_004:0574b25": "言：「汝今諦聽，當為汝說三金剛大智所生祕",
    "T18n0890_004:0574b26": "密印相法。若持誦者依法結印，能滅一切罪",
    "T18n0890_004:0574b27": "業，復能觀想真理，即得證於無上菩提，何況",
    "T18n0890_004:0574b28": "別求成就之事。",
    "T18n0890_004:0574b29": "「復次作印相法。先以二手作拳，二拇指平竪",
    "T18n0890_004:0574c01": "立，此是大遍照如來安身印。「不改前印，以左",
    "T18n0890_004:0574c02": "手拇指入掌內，右手拇指竪立，此是無量壽",
    "T18n0890_004:0574c03": "佛安語印。",
    "T18n0890_004:0574c04": "「不改前印，以右手拇指入於掌內，左手拇指",
    "T18n0890_004:0574c05": "竪立，此是阿閦佛安心印。",
    "T18n0890_004:0574c06": "「復以二手作拳，左手頭指竪立入右拳內，此",
    "T18n0890_004:0574c07": "是大遍照金剛如來根本印。",
    "T18n0890_004:0574c08": "「復次，半跏趺坐垂左足，左手安臍輪，垂右手",
    "T18n0890_004:0574c09": "觸地，此是阿閦佛根本印。",
    "T18n0890_004:0574c10": "「不改前印，以右手作施願相，此是寶生佛根",
    "T18n0890_004:0574c11": "本印。",
    "T18n0890_004:0574c12": "「不改前印，以二手安臍輪如禪定相，此是無",
    "T18n0890_004:0574c13": "量壽佛根本印。",
    "T18n0890_004:0574c14": "「不改前印，以右手作無畏相，此是不空成就",
    "T18n0890_004:0574c15": "佛根本印。",
    "T18n0890_004:0574c16": "「復次，以二手作金剛縛，二中指竪立如針，此",
    "T18n0890_004:0574c17": "是薩埵金剛菩薩印。",
    "T18n0890_004:0574c18": "「不改前印，二中指微屈頭節如寶形，此是寶",
    "T18n0890_004:0574c19": "金剛菩薩印。",
    "T18n0890_004:0574c20": "「不改前印，二中指作環如蓮花形，此是法金",
    "T18n0890_004:0574c21": "剛菩薩印。",
    "T18n0890_004:0574c22": "「不改前印，二中指如羯磨杵，此是羯磨金剛",
    "T18n0890_004:0574c23": "菩薩印。",
    "T18n0890_004:0574c24": "「復次，以二手作合掌，二頭指捻二拇指頭如",
    "T18n0890_004:0574c25": "目形，此是佛眼菩薩印。",
    "T18n0890_004:0574c26": "「復次，以二手作金剛縛，二中指展舒，二頭指",
    "T18n0890_004:0574c27": "捻中指第三節如金剛形，此是摩摩枳菩薩",
    "T18n0890_004:0574c28": "印。",
    "T18n0890_004:0574c29": "「復次，以二手合掌令十指頭各不相著，微屈",
    "T18n0890_004:0575a01": "如蓮花形，此是白衣菩薩印。",
    "T18n0890_004:0575a02": "「復次，以二手作合掌，二頭指捻中指甲，二拇",
    "T18n0890_004:0575a03": "指入掌內如優鉢羅花形，此是多羅菩薩印。",
    "T18n0890_004:0575a04": "「復次，以二手作合掌，二頭指捻於中指中節",
    "T18n0890_004:0575a05": "如環，二拇指安二邊，此是尊那菩薩印。",
    "T18n0890_004:0575a06": "「復次，以二手作金剛縛，二頭指與拇指各頭",
    "T18n0890_004:0575a07": "節微屈，此是寶光菩薩印。",
    "T18n0890_004:0575a08": "「復次，以二手展舒，二拇指捏小指甲，餘指不",
    "T18n0890_004:0575a09": "相著如金剛形，此是顰眉菩薩印。",
    "T18n0890_004:0575a10": "「復次，以二手作金剛拳，小指與頭指相交如",
    "T18n0890_004:0575a11": "鎖，此是金剛鎖菩薩印。",
    "T18n0890_004:0575a12": "「復次，以二手作拳，二拇指與小指如針，二中",
    "T18n0890_004:0575a13": "指與無名指相背，二頭指屈向拇指如環，拇",
    "T18n0890_004:0575a14": "指亦微屈如輪，此是焰鬘得迦明王印。",
    "T18n0890_004:0575a15": "「復次，以左手作金剛拳安心，頭指竪立，右手",
    "T18n0890_004:0575a16": "如𢼛勢，此是鉢囉研得迦明王印。",
    "T18n0890_004:0575a17": "「復次，以二手作金剛拳，二小指相交如鎖，二",
    "T18n0890_004:0575a18": "頭指相背如針安於額上，此是鉢納鬘得迦",
    "T18n0890_004:0575a19": "明王印。",
    "T18n0890_004:0575a20": "「復次，以二手拇指捏小指甲，餘指如金剛形，",
    "T18n0890_004:0575a21": "二手相交安於髆上，此是尾覲難得迦明王",
    "T18n0890_004:0575a22": "印。",
    "T18n0890_004:0575a23": "「復次，以左手拇指、無名指與小指相捻指甲",
    "T18n0890_004:0575a24": "如劍鞘，右手如取劍勢，此是不動尊明王印。",
    "T18n0890_004:0575a25": "「復次，二手作金剛拳，右手在上二拳相背，二",
    "T18n0890_004:0575a26": "小指相交如鎖，二頭指竪立如降伏勢，此是",
    "T18n0890_004:0575a27": "吒枳明王印。",
    "T18n0890_004:0575a28": "「復次，以左手作金剛拳安心，頭指竪立，右手",
    "T18n0890_004:0575a29": "展舒頭指亦竪立如杖勢，此是儞羅難拏明",
    "T18n0890_004:0575b01": "王印。",
    "T18n0890_004:0575b02": "「復次，以左手安心，右手作拳如揮拳勢，此是",
    "T18n0890_004:0575b03": "大力明王印。",
    "T18n0890_004:0575b04": "「復次，以二手各作拳，頭指、拇指、中指微展舒",
    "T18n0890_004:0575b05": "如開花勢，此是慈氏菩薩印。",
    "T18n0890_004:0575b06": "「復次，以二手作合掌，頭指捻無名指甲如優",
    "T18n0890_004:0575b07": "鉢羅花勢，此是妙吉祥菩薩印。",
    "T18n0890_004:0575b08": "「復次，以左手安臍輪，右手如象勢，此是香象",
    "T18n0890_004:0575b09": "菩薩印。",
    "T18n0890_004:0575b10": "「復次，以左手作拳竪立如幢，右手如幡勢，此",
    "T18n0890_004:0575b11": "是智幢菩薩印。",
    "T18n0890_004:0575b12": "「復次，處於賢座，二手合掌安心，此是賢護菩",
    "T18n0890_004:0575b13": "薩印。",
    "T18n0890_004:0575b14": "「復次，以二手展舒如龜行勢，指鉤於掌內，此",
    "T18n0890_004:0575b15": "是海意菩薩印。",
    "T18n0890_004:0575b16": "「復次，以左手作金剛拳安心，右手作施願相，",
    "T18n0890_004:0575b17": "此是無盡意菩薩印。",
    "T18n0890_004:0575b18": "「復次，以左手作拳安於臍輪，右手作彈指，此",
    "T18n0890_004:0575b19": "是辯積菩薩印。",
    "T18n0890_004:0575b20": "「復次，以二手如圓滿蓮花形，此是得大勢至",
    "T18n0890_004:0575b21": "菩薩印。",
    "T18n0890_004:0575b22": "「復次，以二手作磔散勢，此是除一切罪障菩",
    "T18n0890_004:0575b23": "薩印。",
    "T18n0890_004:0575b24": "「復次，以二手作合掌如打擲勢，此是破一切",
    "T18n0890_004:0575b25": "憂闇菩薩印。",
    "T18n0890_004:0575b26": "「復次，以二手指展舒如熾焰勢，此是熾盛光",
    "T18n0890_004:0575b27": "菩薩印。",
    "T18n0890_004:0575b28": "「復次，以右手作施願相，左手如月輪勢，此是",
    "T18n0890_004:0575b29": "月光菩薩印。",
    "T18n0890_004:0575c01": "「復次，以二手如持閼伽瓶作灌頂勢，此是甘",
    "T18n0890_004:0575c02": "露光菩薩印。",
    "T18n0890_004:0575c03": "「復次，以左手作金剛拳安臍輪，右手亦作拳",
    "T18n0890_004:0575c04": "旋轉捫摸虛空勢，此是虛空藏菩薩印。",
    "T18n0890_004:0575c05": "「復次，以左手展舒，右手頭指、拇指安左掌中，",
    "T18n0890_004:0575c06": "此是除蓋障菩薩印。",
    "T18n0890_004:0575c07": "「復次，以左手作金剛拳安心，竪立頭指，右手",
    "T18n0890_004:0575c08": "亦作金剛拳，如揮拳勢現忿怒相，此是鉢蘭",
    "T18n0890_004:0575c09": "那舍嚩哩菩薩印。",
    "T18n0890_004:0575c10": "「復次，以左手拇指與頭指如持物勢，右手如",
    "T18n0890_004:0575c11": "持針勢，此是日前菩薩印。",
    "T18n0890_004:0575c12": "「復次，以二手如蛇頭形，安頂上如繖蓋勢，微",
    "T18n0890_004:0575c13": "現忿怒相，此是穰虞梨菩薩印，能除一切毒。",
    "T18n0890_004:0575c14": "「復次，如前吒枳明王印，以二頭指竪立，此是",
    "T18n0890_004:0575c15": "降三界明王印。",
    "T18n0890_004:0575c16": "「不改前印，右頭指如鉤現忿怒相，此是金剛",
    "T18n0890_004:0575c17": "明王鉤印，用此印法可請召一切如來。",
    "T18n0890_004:0575c18": "「復次，以二手作金剛拳，小指屈如牙，二手相",
    "T18n0890_004:0575c19": "交安口門，如牙及出舌現忿怒顧視，此是金",
    "T18n0890_004:0575c20": "剛牙明王印。",
    "T18n0890_004:0575c21": "「不改前印，屈二小指、二頭指如鉤勢，現忿怒",
    "T18n0890_004:0575c22": "顧視，此是金剛拏吉儞印。",
    "T18n0890_004:0575c23": "「復次，以二手作金剛拳，二頭指展舒，二手相",
    "T18n0890_004:0575c24": "交於頭上磔散，此是曼拏羅印。",
    "T18n0890_004:0575c25": "「不改前印，良久之間亦磔散手，此是開門印。",
    "T18n0890_004:0575c26": "「復次，以二手作拳，二拳相交以脇挾之，現忿",
    "T18n0890_004:0575c27": "怒顧視右繞而行，此是破一切惡曜印。",
    "T18n0890_004:0575c28": "「復次，以左手覆舒，右手覆安左手背，二拇指",
    "T18n0890_004:0575c29": "動搖，此是破阿修羅呪法及降伏阿修羅女",
    "T18n0890_004:0576a01": "印。",
    "T18n0890_004:0576a02": "「復次，以二手拇指與小指相交如鎖，餘指如",
    "T18n0890_004:0576a03": "幡勢，現大忿怒相，此是嚩日囉二合播多羅明",
    "T18n0890_004:0576a04": "王印。",
    "T18n0890_004:0576a05": "「復次，以左手作金剛拳頭指展舒，此是金剛",
    "T18n0890_004:0576a06": "橛印。",
    "T18n0890_004:0576a07": "「復次，以二手作金剛縛，二頭指展舒如釘橛",
    "T18n0890_004:0576a08": "勢，此亦是金剛橛印。",
    "T18n0890_004:0576a09": "「復次，以右手作金剛拳如釘椎勢，此是椎印",
    "T18n0890_004:0576a10": "亦成骨朵印。",
    "T18n0890_004:0576a11": "「復次，以二手作金剛拳，二頭指展舒復如金",
    "T18n0890_004:0576a12": "剛縛勢，此是一切如來金剛縛印。",
    "T18n0890_004:0576a13": "「復次，以二手作金剛拳，復作揮拳勢，此是金",
    "T18n0890_004:0576a14": "剛訖囉二合哥左印。",
    "T18n0890_004:0576a15": "「復次，以二手如持月勢，捫摸於面，復展舒，現",
    "T18n0890_004:0576a16": "忿怒顧視，此是閃電熾盛羅剎女印。",
    "T18n0890_004:0576a17": "「復次，以二手相交如鎖，頭指與拇指竪立如",
    "T18n0890_004:0576a18": "持刀勢，此是金剛刀印，此印能止風雨。",
    "T18n0890_004:0576a19": "「復次，以二手作拳，二頭指屈如環，現大忿怒",
    "T18n0890_004:0576a20": "相，復展舒二手，此是破壞他呪法印。",
    "T18n0890_004:0576a21": "「復次，以二手覆拇指入掌內，餘指動搖如翅",
    "T18n0890_004:0576a22": "翼，翹一足而立，出舌現忿怒顧視，連誦吽字，",
    "T18n0890_004:0576a23": "依法行步，此是金翅鳥印，結此印時能解三",
    "T18n0890_004:0576a24": "界毒。",
    "T18n0890_004:0576a25": "「復次，以二手作金剛拳，復如四方射箭勢，此",
    "T18n0890_004:0576a26": "是金剛箭印，此印能破壞他軍。",
    "T18n0890_004:0576a27": "「復次，以二手作拳，二中指如針，復屈如寶形，",
    "T18n0890_004:0576a28": "二拇指展舒捻二頭指甲如環，此是佛輪印，",
    "T18n0890_004:0576a29": "此印能救軍陣之難。",
    "T18n0890_004:0576b01": "「復次，以左手作拳中指如針，右手如開敷蓮",
    "T18n0890_004:0576b02": "花，此是訶邏曷羅菩薩印。",
    "T18n0890_004:0576b03": "「復次，以二手作拳，二小指相交，二頭指如針，",
    "T18n0890_004:0576b04": "相背安於額上，此是呬嚕哥明王印，此入尸",
    "T18n0890_004:0576b05": "陀林能破諸鬼神。",
    "T18n0890_004:0576b06": "「復次，以左手如持髑髏勢，右手如持三叉勢，",
    "T18n0890_004:0576b07": "此是自在天印。",
    "T18n0890_004:0576b08": "「復次，以左手展舒，指不相著如無畏勢，拇指",
    "T18n0890_004:0576b09": "入掌內，右手作拳竪立，如持寶棒勢，此是那",
    "T18n0890_004:0576b10": "羅延天印。",
    "T18n0890_004:0576b11": "「復次，以二手作展舒，如蓮花形，此是大梵天",
    "T18n0890_004:0576b12": "印。",
    "T18n0890_004:0576b13": "「復次，以二手作花合掌，此是一切族母印。",
    "T18n0890_004:0576b14": "「如是薩埵金剛等四親近菩薩所結印相，當",
    "T18n0890_004:0576b15": "與灌頂印同。「如是阿闍梨隨曼拏羅諸賢聖",
    "T18n0890_004:0576b16": "印法一一了知已，復於曼拏羅祕密供養圓",
    "T18n0890_004:0576b17": "滿了知。",
    "T18n0890_004:0576b18": "「所有戲鬘歌舞、香花燈塗，隨彼菩薩各各供",
    "T18n0890_004:0576b19": "養，作獻物勢，如是種種裝嚴及種種殊妙衣",
    "T18n0890_004:0576b20": "服、幢幡、繖蓋閼伽水等，悉皆各作獻物勢已，",
    "T18n0890_004:0576b21": "手持鈴杵即振鈴，而開曼拏羅門誦此真言",
    "T18n0890_004:0576b22": "曰：",
    "T18n0890_004:0576b23": "「『唵引嚩日囉二合健致引羅拏一　鉢囉二合囉拏",
    "T18n0890_004:0576b24": "二　三鉢囉二合囉拏三　沒馱叱怛囉二合左引里儞",
    "T18n0890_004:0576b25": "引四　鉢囉二合倪也二合引播引囉彌多引五　那引捺",
    "T18n0890_004:0576b26": "莎婆引吠引六　嚩日囉二合達囉紇哩二合那野",
    "T18n0890_004:0576b27": "七　散都殺尼引八　吽引吽引吽引九』",
    "T18n0890_004:0576b28": "「時，阿闍梨誦此真言已，以右手擲金剛杵，左",
    "T18n0890_004:0576b29": "手振金剛鈴，即以歌讚供養賢聖。如是依金",
    "T18n0890_004:0576c01": "剛大乘，作最上真實供養已，諸佛賢聖悉",
    "T18n0890_004:0576c02": "皆歡喜。」彼諸如來即說頌曰：",
    "T18n0890_004:0576c03": "「若人斷除諸疑惑，　　常作菩提觀想行，",
    "T18n0890_004:0576c04": "恒以清淨身口意，　　供養聖賢為最上。",
    "T18n0890_004:0576c05": "若人不斷諸疑惑，　　而復信重緣覺乘，",
    "T18n0890_004:0576c06": "修習小乘聲聞教，　　彼人供養非最上；",
    "T18n0890_004:0576c07": "依法供養諸如來，　　聖賢歡喜歎希有。」",
    "T18n0890_004:0576c08": "爾時，諸佛如來讚遍照佛言：「善哉，善哉！能為",
    "T18n0890_004:0576c09": "眾生分別顯示瑜伽大教菩提之法。」而說頌",
    "T18n0890_004:0576c10": "曰：",
    "T18n0890_004:0576c11": "「金剛遍照圓明智，　　隨機開演大乘門，",
    "T18n0890_004:0576c12": "能令除斷貪瞋癡，　　觀想菩提微妙理。",
    "T18n0890_004:0576c13": "善哉無上大乘法，　　甚深方廣濟群生，",
    "T18n0890_004:0576c14": "如是真實法寶藏，　　彼佛大覺能宣演。」",
    "T18n0890_004:0576c15": "爾時，諸菩薩聞諸如來出微妙音頌讚佛已，",
    "T18n0890_004:0576c16": "皆大歡喜，亦以伽陀讚遍照佛曰：",
    "T18n0890_004:0576c17": "「佛身無邊無生滅，　　無住無說無文字，",
    "T18n0890_004:0576c18": "寂滅離相如虛空，　　有相是佛方便說。",
    "T18n0890_004:0576c19": "所說教相福含生，　　引導令登菩薩位，",
    "T18n0890_004:0576c20": "菩薩獲居佛剎中，　　皆因祕密三摩地。」",
    "T18n0890_004:0576c21": "時，諸佛及大菩薩各以伽陀讚歎佛已。",
    "T18n0890_004:0576c22": "爾時，大遍照金剛如來說妙歌讚：",
    "T18n0890_004:0576c23": "「嚩惹虎惹引拏壹一　穌訶烏鉢帝引二　婆引嚩",
    "T18n0890_004:0576c24": "尾婆引網三　末虎烏鉢帝引四　惹馨吠武母切嚕阿",
    "T18n0890_004:0576c25": "努五　鉢茶謨剛㘑引六　戌駄尾戌提引七　𩕳彌阿",
    "T18n0890_004:0576c26": "沒提引八　末虎尾訶嚕微孕二合九　滿駄呼摩引朗",
    "T18n0890_004:0576c27": "十　鉢那摩訶當當十一　摩引野惹引朗十二　嚩引仵",
    "T18n0890_004:0576c28": "鉢半際引十三　恥烏路伊薩嚕十四　薩哩微引二合遏",
    "T18n0890_004:0576c29": "朅哩引盤引妮烏輸薩嚕十五　禰拏阿努捺彌",
    "T18n0890_004:0577a01": "遏烏十六　薩呬烏摩引儞引微引十七　末虎尾訶哩",
    "T18n0890_004:0577a02": "提十八　伊拏呬阿酤引微引十九　穰呬遏拏囉引",
    "T18n0890_004:0577a03": "阿努二十　穌囉遏薩訶引吠引二十一　入舞二合引尾壹",
    "T18n0890_004:0577a04": "遏薩體引二十二　薩󰂛提遏烏婆引吠引二十三　那引呬拏",
    "T18n0890_004:0577a05": "喝體二十四　羯哩洗嚩儒仁祖切二十五　嚩引彌引健吒引囉",
    "T18n0890_004:0577a06": "尼阿穌薩儒上同二十六　薩阿邏儞引微引二十七　彌里",
    "T18n0890_004:0577a07": "阿引嚩儒引三摩夜引播引微引二十八　割哩阿引割",
    "T18n0890_004:0577a08": "儒引二十九　伊哥引陵誐拏三十　嚩引嚩拏喝他引三十一　微",
    "T18n0890_004:0577a09": "引阿努囉引阿拏三十二　穌囉阿薩末他三十三　帝引",
    "T18n0890_004:0577a10": "阿引酤引吠引三十四　潑羅虎摩引隷引三十五　怛馨左烏",
    "T18n0890_004:0577a11": "提引吻微引切達壹三十六　蘇囉阿引嚩拏引三十七　儒伊",
    "T18n0890_004:0577a12": "馨倪引三十八　伊馨儒引婆引晚帝引三十九　穌囉阿嚩惹",
    "T18n0890_004:0577a13": "引虎四十　帝引窣虎播引晚帝引四十一」",
    "T18n0890_004:0577a14": "爾時，大遍照金剛如來說此妙歌讚已，復說",
    "T18n0890_004:0577a15": "供養真言曰：",
    "T18n0890_004:0577a16": "「唵引阿耨怛囉一　薩哩嚩二合布引惹引彌引",
    "T18n0890_004:0577a17": "伽二　烏訥誐二合帝引塞頗二合囉呬𤚥引三　誐誐",
    "T18n0890_004:0577a18": "那剛吽引四　發吒半音娑嚩二合引賀引五」",
    "T18n0890_004:0577a19": "「時，持誦者誦此真言三遍已，想此供養遍滿虛",
    "T18n0890_004:0577a20": "空，即成一切供養，獻於一切賢聖皆大歡喜。」",
    "T18n0890_004:0577a21": "7 觀想菩提心大智品佛說瑜伽大教王經觀想菩提心大智品第",
    "T18n0890_004:0577a22": "七",
    "T18n0890_004:0577a23": "爾時，一切如來及諸菩薩異口同音勸請世",
    "T18n0890_004:0577a24": "尊大遍照金剛如來：「唯願慈悲演說甚深無",
    "T18n0890_004:0577a25": "上大覺菩提心法。」",
    "T18n0890_004:0577a26": "爾時，世尊受彼請已，而告眾言：「諦聽，諦聽！我",
    "T18n0890_004:0577a27": "今說之。」",
    "T18n0890_004:0577a28": "佛言：「此菩提心即是身相，身相性空即真菩",
    "T18n0890_004:0577b01": "提，身既無別，語相亦然。」爾時，諸佛如來聞佛",
    "T18n0890_004:0577b02": "說已，住一切如來身、口、意三密相中，心離取",
    "T18n0890_004:0577b03": "捨而說頌曰：",
    "T18n0890_004:0577b04": "「希有普賢身語心，　　本無生滅亦無著，",
    "T18n0890_004:0577b05": "體無文字及諸相，　　遠離戲論絕分別。」",
    "T18n0890_004:0577b06": "爾時，諸佛說此頌已，時世尊阿閦如來入語",
    "T18n0890_004:0577b07": "相金剛三摩地，從定出已，說：「菩提心本離生",
    "T18n0890_004:0577b08": "滅，湛然清淨如虛空故。」而說頌曰：",
    "T18n0890_004:0577b09": "「菩提心本無生滅，　　性淨無法無所受，",
    "T18n0890_004:0577b10": "無著無染如虛空，　　是即堅固菩提心。」",
    "T18n0890_004:0577b11": "如是阿閦如來說此頌已。",
    "T18n0890_004:0577b12": "爾時，寶生如來入一切如來無相金剛三摩",
    "T18n0890_004:0577b13": "地，從定出已，說菩提心，頌曰：",
    "T18n0890_004:0577b14": "「此性本來無有性，　　無相無為體凝寂，",
    "T18n0890_004:0577b15": "此法源從無我生，　　是即堅固菩提心。」",
    "T18n0890_004:0577b16": "如是寶生如來說此頌已。",
    "T18n0890_004:0577b17": "爾時，無量壽如來入最勝熾盛金剛三摩地，",
    "T18n0890_004:0577b18": "從定出已，說菩提心，頌曰：",
    "T18n0890_004:0577b19": "「法界本來無所生，　　寂然無性亦無相，",
    "T18n0890_004:0577b20": "洞達空理無邊際，　　此即菩提真實心。」",
    "T18n0890_004:0577b21": "如是無量壽如來說此頌已。",
    "T18n0890_004:0577b22": "爾時，不空成就如來入無上智金剛三摩地，",
    "T18n0890_004:0577b23": "從定出已，說菩提心，頌曰：",
    "T18n0890_004:0577b24": "「諸法自性皆清淨，　　本來寂靜無所有，",
    "T18n0890_004:0577b25": "亦無菩提亦無佛，　　及彼眾生并壽者。",
    "T18n0890_004:0577b26": "有見如夢如幻化，　　無見之見亦復然，",
    "T18n0890_004:0577b27": "離有離無取捨亡，　　是即堅固菩提心。」",
    "T18n0890_004:0577b28": "如是不空成就如來說此頌已。",
    "T18n0890_004:0577b29": "爾時，慈氏菩薩等諸大菩薩聞諸如來以金",
    "T18n0890_004:0577c01": "剛身語心說清淨菩提心法，歎未曾有，而說",
    "T18n0890_004:0577c02": "頌曰：",
    "T18n0890_004:0577c03": "「唯佛最上尊，　　善說微妙法，",
    "T18n0890_004:0577c04": "法從無我生，　　稽首菩提心。",
    "T18n0890_004:0577c05": "字從無字生，　　佛從無相顯，",
    "T18n0890_004:0577c06": "一切如幻夢，　　稽首金剛心。」",
    "T18n0890_004:0577c07": "如是慈氏菩薩等說此頌已。",
    "T18n0890_004:0577c08": "爾時，大遍照金剛如來復說觀想法：「持誦者",
    "T18n0890_004:0577c09": "先跏趺坐，觀想五趣處與非處，以淨三業真",
    "T18n0890_004:0577c10": "言普皆清淨令住淨法，然後想自本心為其",
    "T18n0890_004:0577c11": "吽字，吽字變成佛身，佛身即自身，現貢高勢，",
    "T18n0890_004:0577c12": "以金剛鉤請召賢聖已，而現三昧作結界法，",
    "T18n0890_004:0577c13": "然後依法獻座及獻閼伽等種種供養，令一",
    "T18n0890_004:0577c14": "切賢聖生大歡喜，然後自作相應法。此有三",
    "T18n0890_004:0577c15": "種：一、祈求諸佛慈悲加護，想微妙字化成佛",
    "T18n0890_004:0577c16": "相；二、起自本身清淨菩提心成大智佛；三、所",
    "T18n0890_004:0577c17": "成佛相及菩薩等，依法了知印相圓滿。如是",
    "T18n0890_004:0577c18": "三種相應儀法具足，剎那之間神通變化成",
    "T18n0890_004:0577c19": "畢竟大智。",
    "T18n0890_004:0577c20": "「復次，持誦者先安住三昧已，發大菩提心，洗",
    "T18n0890_004:0577c21": "除心垢，誦淨三業真言，一剎那中心垢清淨，",
    "T18n0890_004:0577c22": "以真言威力開發菩提心，觀一切法如幻如",
    "T18n0890_004:0577c23": "化，本自性空無有堅實。依此菩提心想為月",
    "T18n0890_004:0577c24": "輪，於月輪上想有唵字為身金剛，次想",
    "T18n0890_004:0577c25": "阿字成語金剛，吽字成心金剛。如是三字",
    "T18n0890_004:0577c26": "成金剛身、語、心已，想",
    "T18n0890_004:0577c27": "鉢字化成蓮花，乘此蓮花相好具足，想於佛",
    "T18n0890_004:0577c28": "身色相執捉儀法已，想自身作貢高勢，我身",
    "T18n0890_004:0577c29": "即是金剛如來，一切裝嚴圓光照曜，如是本",
    "T18n0890_004:0578a01": "身即是畢竟菩提大智，然後依五如來法，以",
    "T18n0890_004:0578a02": "真言印相為弟子甲冑器仗，即與授於灌頂。",
    "T18n0890_004:0578a03": "是時，阿闍梨觀想諸佛遍滿虛空作大神變，",
    "T18n0890_004:0578a04": "復想十方各有明王部領四兵，一切諸佛及大",
    "T18n0890_004:0578a05": "明王各結本印，手持器仗，遍滿十方作種種",
    "T18n0890_004:0578a06": "神變。此是五如來演暢瑜伽真理，四諦六度",
    "T18n0890_004:0578a07": "諸波羅蜜等如羯磨金剛，作大利樂救濟眾",
    "T18n0890_004:0578a08": "生。",
    "T18n0890_004:0578a09": "「時，阿闍梨觀想諸佛遍滿虛空，各坐蓮花，諸",
    "T18n0890_004:0578a10": "相圓滿一切裝嚴，復想諸佛及彼花座相合",
    "T18n0890_004:0578a11": "為一，此則佛身一多無二，理事無礙，法界同",
    "T18n0890_004:0578a12": "體，然後依法儀則，獻戲鬘歌舞、香花燈塗等",
    "T18n0890_004:0578a13": "種種供養，或作於觀想，心有疲倦當即持誦，",
    "T18n0890_004:0578a14": "須正定身心離諸散亂，不急不緩文句周正。",
    "T18n0890_004:0578a15": "或持誦疲倦，即持鈴杵，依法擲杵振鈴而",
    "T18n0890_004:0578a16": "作供養已，發送賢聖，乃至作己身擁護隨意",
    "T18n0890_004:0578a17": "行住，或復再欲請召賢聖當用百字真言。時，",
    "T18n0890_004:0578a18": "阿闍梨如是依法觀想持誦，如天滿月無有",
    "T18n0890_004:0578a19": "虧盈，不久之間證大菩提，此人圓滿金剛乘",
    "T18n0890_004:0578a20": "成就羯磨法，亦如寶生佛等五部如來為一",
    "T18n0890_004:0578a21": "切明主。」",
    "T18n0890_004:0578a22": "佛說瑜伽大教王經卷第四"
}