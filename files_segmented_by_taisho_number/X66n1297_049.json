{
    "X66n1297_049:0572b03": "宗鑑法林卷四十九",
    "X66n1297_049:0572b05": "集雲堂　編",
    "X66n1297_049:0572b06": "　　大鑒下七世",
    "X66n1297_049:0572b07": "雲門因僧問如何是道。師曰透出一字。",
    "X66n1297_049:0572b08": "天寧琦云。天寧作麼生。拈拄杖擊禪牀云。洎合停囚",
    "X66n1297_049:0572b09": "長智。",
    "X66n1297_049:0572b10": "透出一字。却不相似。急轉頭來。張三李四。(徑山杲)",
    "X66n1297_049:0572b11": "雲門因僧問如何是吹毛劍。師曰骼。又曰胔。",
    "X66n1297_049:0572b12": "誰謂吹毛劍。雲門骼可知。一朝權在手。方見令行時。",
    "X66n1297_049:0572b13": "(真淨文)",
    "X66n1297_049:0572b14": "雲門問僧看什麼經。曰瑜伽論。師曰義墮也。曰甚",
    "X66n1297_049:0572b15": "麼處義墮。師曰自領出去。",
    "X66n1297_049:0572b16": "中峰本云。雪上霜。枷上杻。覿面無私。移星換斗。要識",
    "X66n1297_049:0572b17": "者僧話墮處麼。且待三十年後。",
    "X66n1297_049:0572b18": "雲門因僧問和尚壽年多少。師曰七九六十八。曰",
    "X66n1297_049:0572b19": "學人不會。師曰。不會。為汝減却五年。",
    "X66n1297_049:0572b20": "佛日晳云。雲門大師一期演唱宗乘。美則美矣。未免",
    "X66n1297_049:0572b21": "翫人喪德。山僧則不然。若有人問和尚壽年多少。但",
    "X66n1297_049:0572b22": "向道拄杖子同年。倘若問拄杖子年多少。便與劈脊",
    "X66n1297_049:0572b23": "一棒。管取慶快平生。雖然。也是寒山道底。",
    "X66n1297_049:0572b24": "雲門因僧問久雨不晴時如何。師曰劄。",
    "X66n1297_049:0572c01": "天童傑云。雲門一劄。乾坤匌帀。海水騰波。須彌岌嶪。",
    "X66n1297_049:0572c02": "驀拈拄杖卓一下云。雲門大師向者裏無出氣處。且",
    "X66n1297_049:0572c03": "道烏巨活人眼在甚麼處。復卓拄杖云。久雨忽晴。天",
    "X66n1297_049:0572c04": "清地寧。寒山撫掌。拾得忻忻。恁麼會得。旱地遭釘。",
    "X66n1297_049:0572c05": "久雨不晴。雲門道劄。陽烏奮羽翰。蛟龍縮鱗鬣。為是",
    "X66n1297_049:0572c06": "時節。為是佛法。一箭兩垛謾猜量。眼裏瞳人眉搭颯。",
    "X66n1297_049:0572c07": "(佛智裕)",
    "X66n1297_049:0572c08": "雲門一箇劄。吹毛光透匣。若不是張華。徒勞眼眨眨。",
    "X66n1297_049:0572c09": "(月波明)",
    "X66n1297_049:0572c10": "泥人斬怒蛟。雪刃倚天高。山頭翻白浪。海底紅塵飄。",
    "X66n1297_049:0572c11": "(尊嚳鰲)",
    "X66n1297_049:0572c12": "雲門問僧。江西湖南還聞長[此/束]鳥說禪麼。曰不聞。",
    "X66n1297_049:0572c13": "師拈拄杖曰。禪。",
    "X66n1297_049:0572c14": "鴉鳴鴉。鵲鳴鵲。天然自會。不從人學。跛脚阿師。放過",
    "X66n1297_049:0572c15": "一著。拈起拄杖口邊吹。[口*官][口*官]猶勝鷓鴣嗁。三月提壺",
    "X66n1297_049:0572c16": "沽美酒。杜鵑相勉不如歸。",
    "X66n1297_049:0572c17": "雲門因僧問佛法如水中月是否。師曰清波無透",
    "X66n1297_049:0572c18": "路。曰和尚從何得。師曰再問復何來。曰正與麼時",
    "X66n1297_049:0572c19": "如何。師曰重疊關山路。",
    "X66n1297_049:0572c20": "昭覺勤云。者僧泛一隻船入雲門法海裏。引得一陣",
    "X66n1297_049:0572c21": "猛風。看它把舵張帆也不易抵當。及至下梢。可惜輸",
    "X66n1297_049:0572c22": "它一籌。且道什麼處是輸處。　笑巖寶拈拄杖云。諸",
    "X66n1297_049:0572c23": "人若會得者三轉語。豈止丹霄獨步。可作天下人師。",
    "X66n1297_049:0572c24": "其或未然。略為註破。一語真風壁立。一語截斷舌頭。",
    "X66n1297_049:0573a01": "一語黃梁授枕。註已註了。說已說破。還識得韶陽老",
    "X66n1297_049:0573a02": "漢麼。妙握司南造化柄。旋乾倒嶽許誰同。　磬山修",
    "X66n1297_049:0573a03": "云。者僧向萬古碧潭再三撈摝。爭奈雲門有翻天覆",
    "X66n1297_049:0573a04": "地之能。",
    "X66n1297_049:0573a05": "灼然水月非難取。自是時人手不親。韶石老師拈出",
    "X66n1297_049:0573a06": "了。關山重疊越光新。(白雲端)",
    "X66n1297_049:0573a07": "清波無透路。轉處少人知。斫却月中桂。清光付與誰。",
    "X66n1297_049:0573a08": "(湛堂凖)",
    "X66n1297_049:0573a09": "徧界不藏。清波澄寂。互換投機。箭鋒相直。拈起向上",
    "X66n1297_049:0573a10": "鉗錘。石火電光莫及。便恁麼。隔關山。碧潭雲外不相",
    "X66n1297_049:0573a11": "關。(圓悟勤)",
    "X66n1297_049:0573a12": "雲門示眾。藥病相治。盡大地是藥。那箇是自己。",
    "X66n1297_049:0573a13": "盡大地是藥。古今何太錯。閉門不造車。通途自寥廓。",
    "X66n1297_049:0573a14": "錯錯。鼻孔遼天亦穿却。(翠峯顯)",
    "X66n1297_049:0573a15": "左眼不見山河。右眼不見日月。直得百花開時。一一",
    "X66n1297_049:0573a16": "為君分別。(白雲端)",
    "X66n1297_049:0573a17": "藥病不相治。何須盡大地。反笑老雲門。失却孃生鼻。",
    "X66n1297_049:0573a18": "(月堂昌)",
    "X66n1297_049:0573a19": "雲門問閩中順維那。古人豎起拂子。放下拂子。意",
    "X66n1297_049:0573a20": "旨如何。順曰拂前見拂後見。師曰如是如是。後却",
    "X66n1297_049:0573a21": "舉問僧。汝道當初諾伊不諾伊。僧無對。師曰可知",
    "X66n1297_049:0573a22": "禮也。",
    "X66n1297_049:0573a23": "愚菴盂代云。和尚也須防護口業好。",
    "X66n1297_049:0573a24": "含血噴人先污口。那堪箇裏覓波查。就中若有知音",
    "X66n1297_049:0573b01": "者。豈肯風前顯齒牙。(粟菴鼎)",
    "X66n1297_049:0573b02": "雲門問僧。光明寂照徧河沙。豈不是張拙秀才語。",
    "X66n1297_049:0573b03": "曰是。師曰話墮也。",
    "X66n1297_049:0573b04": "叶路縱橫得自由。牢關捩轉妙全收。箇中密意人難",
    "X66n1297_049:0573b05": "會。喝下須教水倒流。(禾山方)",
    "X66n1297_049:0573b06": "萬丈龍門勢倚空。懸巖攃手辨魚龍。時人祇看絲綸",
    "X66n1297_049:0573b07": "上。不見蘆花對蓼紅。(月菴果)",
    "X66n1297_049:0573b08": "問來答去無偏黨。鐵壁銀山作麼通。縱奪臨機言語",
    "X66n1297_049:0573b09": "墮。遂令千古動悲風。(疎山如)",
    "X66n1297_049:0573b10": "與奪雙行定是非。韶陽用處太孤危。者僧若具金剛",
    "X66n1297_049:0573b11": "眼。趙璧連城一道歸。(旻古佛)",
    "X66n1297_049:0573b12": "分明寫出與君看。意在鉤頭不在盤。縱使石人開得",
    "X66n1297_049:0573b13": "口。不知猶被舌頭瞞。(松源岳)",
    "X66n1297_049:0573b14": "電光石火兩交馳。眨上眉毛早已遲。死却偷心明底",
    "X66n1297_049:0573b15": "事。韶陽也落第三機。(珙堂樹)",
    "X66n1297_049:0573b16": "當的帝都丁。伊憂乙噎嚶。若教呼吸正。誤殺世間人。",
    "X66n1297_049:0573b17": "(石鼓夷)",
    "X66n1297_049:0573b18": "雲門曰。一任橫說豎說。未是宗門苗裔。若據宗門",
    "X66n1297_049:0573b19": "苗裔。是什麼熱盌鳴。三乘十二分教說夢。達摩西",
    "X66n1297_049:0573b20": "來說夢。若有老宿開堂為人說法。將利刀殺却百",
    "X66n1297_049:0573b21": "千萬箇。有甚麼過。",
    "X66n1297_049:0573b22": "平陽忞云。眼蓋諸方。氣淩一世。許它雲門老子。當時",
    "X66n1297_049:0573b23": "山僧若在。直出眾前扼腕立地向它道。和尚項上三",
    "X66n1297_049:0573b24": "百斤鐵枷何不卸却。待它動靜。便與掀倒禪牀。",
    "X66n1297_049:0573c01": "雲門曰。衲僧家須有巴鼻。方識得天下人。如何是",
    "X66n1297_049:0573c02": "衲僧巴鼻。代曰德山。",
    "X66n1297_049:0573c03": "雲門舌上有龍泉。愛把金鍼黑地穿。要會衲僧巴鼻",
    "X66n1297_049:0573c04": "子。一條紅線兩人牽。(慈受深)",
    "X66n1297_049:0573c05": "雲門因僧問。十二時中作麼生得不空過。師曰你",
    "X66n1297_049:0573c06": "向甚麼處著此一問。曰學人不會請和尚舉。師曰。",
    "X66n1297_049:0573c07": "舉不顧。即差互。擬思量。何劫悟。",
    "X66n1297_049:0573c08": "夾山豫云。雲門恁麼為人。正是前頭打得著。後頭打",
    "X66n1297_049:0573c09": "不著。若是山僧。待道學人不會請和尚舉。劈頭一棒。",
    "X66n1297_049:0573c10": "向伊道逢人切莫錯舉。",
    "X66n1297_049:0573c11": "雲門到灌溪。有僧舉溪上堂語曰。十方無壁落。四",
    "X66n1297_049:0573c12": "面亦無門。淨躶躶。赤灑灑。沒可把。上座作麼生會。",
    "X66n1297_049:0573c13": "師曰。舉即易。出也大難。曰上座不肯和尚與麼道",
    "X66n1297_049:0573c14": "那。師曰你適來恁麼舉那。曰是。師曰你驢年夢見",
    "X66n1297_049:0573c15": "灌溪。曰某甲話在。師曰。十方無壁落。四面亦無門。",
    "X66n1297_049:0573c16": "你道大梵天王與帝釋商量甚麼事。曰豈干它事。",
    "X66n1297_049:0573c17": "師喚曰逐隊喫飯漢。",
    "X66n1297_049:0573c18": "平陽忞云。大凡舉話須知話之起倒。者僧既不是弄",
    "X66n1297_049:0573c19": "潮手。空將鼻孔與人扭揑。廣潤見處也要諸人共知。",
    "X66n1297_049:0573c20": "拈拄杖云。看看。望海尖動也。[跳-兆+孛]跳上瑞雲峰頂。壓著",
    "X66n1297_049:0573c21": "諸人頂門。是你還解迴避也無。良久云。十方無壁落。",
    "X66n1297_049:0573c22": "四面亦無門。淨躶躶。赤灑灑。沒可把。甚處去也。拈拄",
    "X66n1297_049:0573c23": "杖一時打散。",
    "X66n1297_049:0573c24": "雲門因僧問生死到來如何排遣。師展兩手曰還",
    "X66n1297_049:0574a01": "我生死來。",
    "X66n1297_049:0574a02": "鍼眼魚吞大千界。蟭螟蟲吐妙高山。太虗包括無遺",
    "X66n1297_049:0574a03": "漏。萬彚全歸指掌間。起復滅。去還來。石橋蹋斷通身",
    "X66n1297_049:0574a04": "黑。那識華頂是天台。(圓悟勤)",
    "X66n1297_049:0574a05": "饑便喫飯。困來打眠。長安城外。一望平田。絕中邊。離",
    "X66n1297_049:0574a06": "言詮。將軍不識烏騅馬。海底犀牛把角鞭。(獃堂定)",
    "X66n1297_049:0574a07": "雲門示眾。盡大地是箇解脫門。枉作佛法會却。何",
    "X66n1297_049:0574a08": "不見山是山。見水是水。",
    "X66n1297_049:0574a09": "獅林則云。潦倒雲門前言不應後語。如今盡大地人",
    "X66n1297_049:0574a10": "見山何曾喚作水。見水何曾喚作山。既不作佛法會。",
    "X66n1297_049:0574a11": "又喚什麼作解脫門。我眼本正。因師故邪。邪師過謬。",
    "X66n1297_049:0574a12": "非眾生咎。喝一喝。",
    "X66n1297_049:0574a13": "雲門問新到汝是甚處人。曰新羅。師曰將甚麼過",
    "X66n1297_049:0574a14": "海。曰艸賊大敗。師曰為甚麼在我手裏。曰恰是師。",
    "X66n1297_049:0574a15": "曰一任[跳-兆+孛]跳。僧無對。",
    "X66n1297_049:0574a16": "翠峰顯別雲門後語云。噓噓。又云。雲門老漢龍頭蛇",
    "X66n1297_049:0574a17": "尾。放過者僧。為什麼在我手裏。恰是劈脊便。打　溈",
    "X66n1297_049:0574a18": "山喆云。雲門翠峰祇知步步登高。大溈即不然。恰是",
    "X66n1297_049:0574a19": "便乃呵呵大笑。不見道殺人刀活人劍。　南堂欲云。",
    "X66n1297_049:0574a20": "者僧過得海來。恰值落在雲門手裏。翠峰推波肋瀾。",
    "X66n1297_049:0574a21": "可謂小出大遇。　本覺一云。者兩箇有頭無尾漢。復",
    "X66n1297_049:0574a22": "頌。",
    "X66n1297_049:0574a23": "新羅衲子罕曾逢。風月詢來也略同。可惜為山爭一",
    "X66n1297_049:0574a24": "簣。徒勞賓主各無功。",
    "X66n1297_049:0574b01": "雲門曰。三家村裏賣卜。東卜西卜。忽然卜著也不",
    "X66n1297_049:0574b02": "定。僧便問忽然卜著時如何。師曰伏惟伏惟。",
    "X66n1297_049:0574b03": "賣卜三家村裏頭。吉凶禍福辨端由。忽然卜著僧來",
    "X66n1297_049:0574b04": "問。生死惟將一句酬。(本覺一)",
    "X66n1297_049:0574b05": "雲門因僧問。秋初夏末。前程若有人問。作麼生抵",
    "X66n1297_049:0574b06": "對。師曰大眾退後。曰過在甚麼處。師曰還我九十",
    "X66n1297_049:0574b07": "日飯錢來。",
    "X66n1297_049:0574b08": "溈山喆云。者僧貪程太速。致使雲門隨索飯錢。而今",
    "X66n1297_049:0574b09": "還有識雲門者麼。出來與大溈相見。良久云。不是弄",
    "X66n1297_049:0574b10": "潮手。休入洪波裏。　昭覺勤云。者僧貪觀白浪。雲門",
    "X66n1297_049:0574b11": "見機而作。雖然斬釘截鐵。未是本分艸料。有問崇寧。",
    "X66n1297_049:0574b12": "祇向它道。驢事未去。馬事到來。待伊如之若何。劈脊",
    "X66n1297_049:0574b13": "便打。　護國元云。據虎頭收虎尾則不無。斬釘截鐵",
    "X66n1297_049:0574b14": "猶欠一著。忽有人問護國。劈脊便打。待伊道過在甚",
    "X66n1297_049:0574b15": "麼處。向它道我不似雲門索飯錢。　天童華云。者僧",
    "X66n1297_049:0574b16": "有迎刃謀略。雲門具殺活手段。雖然如是。應菴門下",
    "X66n1297_049:0574b17": "更須勘過了打。　天童傑云。平如鏡面。險似刀山。者",
    "X66n1297_049:0574b18": "僧有破關底機謀。雲門善用不戰屈人兵底手段。雖",
    "X66n1297_049:0574b19": "然如是。鼻孔在靈隱手裏。　天寧琦云。放過即不可。",
    "X66n1297_049:0574b20": "作麼生抵對。但向它道七十二棒翻成一百五十。過",
    "X66n1297_049:0574b21": "在什麼處。更道你但喫棒。我要者話行。　理安問云。",
    "X66n1297_049:0574b22": "雲門可謂知機觀變。善為切蹉。檢點將來。亦是慈悲",
    "X66n1297_049:0574b23": "之故。有落艸之談。諸人且如何委悉。去路一身輕似",
    "X66n1297_049:0574b24": "葉。高名千古重如山。",
    "X66n1297_049:0574c01": "大眾退後。衲僧去就。豈用機關。那容體究。蓑翁老熟",
    "X66n1297_049:0574c02": "慣波瀾。橈棹不施船放溜。(天童覺)",
    "X66n1297_049:0574c03": "夏末秋初萬萬千。石頭路滑脚皮穿。者僧劍刃翻身",
    "X66n1297_049:0574c04": "疾。也被雲門索飯錢。(石田薰)",
    "X66n1297_049:0574c05": "蚌含明月。為君直剖。如何若何。秋蟲開口。久經行陣",
    "X66n1297_049:0574c06": "老將軍。不施寸刃取人首。行路難。行路難。愁腸一片。",
    "X66n1297_049:0574c07": "滿目江山。(山茨際)",
    "X66n1297_049:0574c08": "雲門因僧問如何是法身向上事。師曰向上與汝",
    "X66n1297_049:0574c09": "道即不難。作麼生會法身。曰請和尚鑒。師曰鑒即",
    "X66n1297_049:0574c10": "且置。作麼生會法身。曰與麼與麼。師曰者箇是長",
    "X66n1297_049:0574c11": "連牀上學得底。我且問你法身還解喫飯麼。僧無",
    "X66n1297_049:0574c12": "對。",
    "X66n1297_049:0574c13": "保福展代云。欠它一粒也不得。　翠峰顯云。者僧將",
    "X66n1297_049:0574c14": "成九仞之山。不進一簣之土。過在什麼處。　積翠永",
    "X66n1297_049:0574c15": "云。雲門直得入泥入水。　昭覺勤云。雲門可謂驅畊",
    "X66n1297_049:0574c16": "夫之牛。奪饑人之食。權衡佛祖。龜鑒宗乘。所以後來",
    "X66n1297_049:0574c17": "尊宿各出眼目互相扶豎。雖然如是。祇明得法身邊",
    "X66n1297_049:0574c18": "事。未明得法身向上事。且如何是法身向上事。域中",
    "X66n1297_049:0574c19": "無背向。閫外有威權。　南堂靜云。者僧敢將遊艇子",
    "X66n1297_049:0574c20": "撩撥洞庭湖。殊不知雲門金鏃慣調曾百戰。鐵鞭多",
    "X66n1297_049:0574c21": "力恨無讐。若是大隨又且不然。者僧也拈却。雲門也",
    "X66n1297_049:0574c22": "架閣。且作麼生會法身。良久云。任它滄海變。終不為",
    "X66n1297_049:0574c23": "君通。　天童傑云。雲門渾鋼打就生鐵鑄成。不動鉗",
    "X66n1297_049:0574c24": "錘火星迸散。永菴主冷處著把火。義出豐年。保福閙",
    "X66n1297_049:0575a01": "處愛入頭。未免旁觀者哂。天童據款結案。也要諸方",
    "X66n1297_049:0575a02": "檢點。若檢點得出。生陷無間地獄。　南堂欲云。若論",
    "X66n1297_049:0575a03": "戰也箇箇立在轉處。者僧眨得眼來。槍頭早在雲門",
    "X66n1297_049:0575a04": "手裏。直得上天無路入地無門。翠峰更要進土在。還",
    "X66n1297_049:0575a05": "委悉麼。箭穿紅日影。須是射鵰人。　古南門云。者僧",
    "X66n1297_049:0575a06": "喫飯不知下落。便問法身向上事。自非雲門明鑒秋",
    "X66n1297_049:0575a07": "毫。焉到水窮山盡。翠峰云將成九仞之山不進一簣",
    "X66n1297_049:0575a08": "之土。祇恐不是玉。是玉也大奇。",
    "X66n1297_049:0575a09": "西江一吹竟無痕。三世如來一口吞。鳳隨龍肝香積",
    "X66n1297_049:0575a10": "飯。萬般嘗過不須論。(南堂靜)",
    "X66n1297_049:0575a11": "未識雲門向上機。祇尋向下轉生疑。通身是飯如何",
    "X66n1297_049:0575a12": "喫。無口從來亦不饑。",
    "X66n1297_049:0575a13": "一覺開眸見月光。披衣起坐倚南牕。細聽隔水笙歌",
    "X66n1297_049:0575a14": "響。祇為吹聲不按腔。(海舟慈)",
    "X66n1297_049:0575a15": "香滿羅衣腹滿策。渾身綽約無縫隙。無端拭著潘郎",
    "X66n1297_049:0575a16": "顏。罵殺緣鬟紅粉客。(浹水洽)",
    "X66n1297_049:0575a17": "雲門曰。平地上死人無數。過得荊棘林是好手。時",
    "X66n1297_049:0575a18": "有僧出曰。與麼則堂中第一座有長處也。師曰蘇",
    "X66n1297_049:0575a19": "嚕蘇嚕。",
    "X66n1297_049:0575a20": "溈山喆云。若不是雲門。被者僧一問。幾乎將南作北。",
    "X66n1297_049:0575a21": "大溈即不然。與麼則堂中第一座有長處也。拈起拄",
    "X66n1297_049:0575a22": "杖問。你喚者箇作什麼。若喚作拄杖子。眉鬚墮落。",
    "X66n1297_049:0575a23": "　黃龍南拈拂子云。若喚作拂子。是平地上死人。不喚",
    "X66n1297_049:0575a24": "作拂子。未透荊棘林在。　五祖演云。太平即不然。平",
    "X66n1297_049:0575b01": "地上箇箇丈夫。荊棘林裏坐得是好手。何故。格。　泐",
    "X66n1297_049:0575b02": "潭清云。祇者拂子是荊棘林。諸人作麼生過。直饒過",
    "X66n1297_049:0575b03": "得。也是猢孫繫露柱。　雲居莊云。平地上活人無數。",
    "X66n1297_049:0575b04": "入得荊棘林是好手。或有出來說長說短。拈拄杖便",
    "X66n1297_049:0575b05": "打。何故。水流溼。火就燥。禍福無門。惟人自召。",
    "X66n1297_049:0575b06": "舉手攀南斗。移身倚北辰。出頭天外看。誰是箇般人。",
    "X66n1297_049:0575b07": "(水菴一)",
    "X66n1297_049:0575b08": "聲如鳴玉靜邊門。誰信幽人不見君。花到海棠將寂",
    "X66n1297_049:0575b09": "寞。繡衣猶把麝香熏。(虗堂愚)",
    "X66n1297_049:0575b10": "將軍令下閃旌旗。邊騎紛紛頓失威。縱有突然饒驟",
    "X66n1297_049:0575b11": "者。不知身已陷重圍。(斷橋倫)",
    "X66n1297_049:0575b12": "龍蟠虎踞樹層層。勢入浮雲亦自崩。一種青山秋艸",
    "X66n1297_049:0575b13": "裏。路人誰拜漢文陵。(鐵容玄)",
    "X66n1297_049:0575b14": "雲門示眾。古佛與露柱相交是第幾機。僧無語。師",
    "X66n1297_049:0575b15": "曰你問我與你道。僧遂問。師曰一條絛三十文。又",
    "X66n1297_049:0575b16": "代前語曰。南山起雲。北山下雨。",
    "X66n1297_049:0575b17": "博山來云。古佛在眾生肚裏結冬。眾生在古佛肚裏",
    "X66n1297_049:0575b18": "度夏。眾生不識古佛。古佛不識眾生。且道南山起雲",
    "X66n1297_049:0575b19": "北山下雨是甚麼節文。拈拄杖云。向下文長。",
    "X66n1297_049:0575b20": "南山雲。北山雨。四七二三面相覩。新羅國裏曾上堂。",
    "X66n1297_049:0575b21": "大唐國裏未打鼓。苦中樂。樂中苦。誰道黃金如糞土。",
    "X66n1297_049:0575b22": "(翠峰顯)",
    "X66n1297_049:0575b23": "一道神光。初不覆藏。超見緣也。是而無是。出情量也。",
    "X66n1297_049:0575b24": "當而無當。巖花之粉兮蜂房成蜜。野艸之滋兮麝臍",
    "X66n1297_049:0575c01": "作香。隨類三尺一丈六。明明觸處露堂堂。(天童覺)",
    "X66n1297_049:0575c02": "指上一輪明月。眉間萬里清光。誰家玉笛吹深夜。片",
    "X66n1297_049:0575c03": "片梅花透紙牕。(盟石息)",
    "X66n1297_049:0575c04": "瘂兒得夢向誰說。眼目動搖還吐舌。捉得海門千丈",
    "X66n1297_049:0575c05": "龍。有時放出翻成鼈。(鼎新翠)",
    "X66n1297_049:0575c06": "雲門曰。鐙籠是你自己。把盋盂鐘飯底不是你自",
    "X66n1297_049:0575c07": "己。有僧問飯是自己時如何。師曰。者野狐精。三家",
    "X66n1297_049:0575c08": "村裏漢。又曰。來來。不是你道飯是自己。曰是。師曰",
    "X66n1297_049:0575c09": "驢年夢見三家村裏漢。",
    "X66n1297_049:0575c10": "終朝[飢-几+童]飯費工夫。不識鐙籠是盋盂。多少三家村裏",
    "X66n1297_049:0575c11": "漢。忙忙樹上捉鮎魚。(慈受深)",
    "X66n1297_049:0575c12": "雲門到鵝湖。聞上堂曰。莫道未了底人長時浮逼",
    "X66n1297_049:0575c13": "逼地。設使了得底。明明知得有去處。尚乃浮逼逼",
    "X66n1297_049:0575c14": "地。師下堂問首座。適來和尚意作麼生。座曰浮逼",
    "X66n1297_049:0575c15": "逼地。師曰首座久在此住。頭白齒黃作者箇語話。",
    "X66n1297_049:0575c16": "曰上座又作麼生。師曰要道即道。見即便見。若不",
    "X66n1297_049:0575c17": "見莫亂道。曰祇如道浮逼逼地又作麼生。師曰。頭",
    "X66n1297_049:0575c18": "上著枷。脚下著杻。曰與麼則無佛法也。師曰此是",
    "X66n1297_049:0575c19": "文殊普賢大人境界。",
    "X66n1297_049:0575c20": "溈山喆云。大凡撥艸瞻風須是其人。雲門可謂青天",
    "X66n1297_049:0575c21": "霹靂。旱地震雷。直得百里魂慮變懾。不見道驚羣須",
    "X66n1297_049:0575c22": "是英靈漢。敵勝還他獅子兒。　黃龍新云。雲門似錐",
    "X66n1297_049:0575c23": "錐地。首座以刀剜空。直饒齊下錐刀。未免頭上著枷",
    "X66n1297_049:0575c24": "脚下著杻。　寶掌白云。雲門大似按劍鴻門。氣沖牛",
    "X66n1297_049:0576a01": "斗。其時雖有猛將如雲謀臣如雨。也祇得斂袵有分。",
    "X66n1297_049:0576a02": "何故。眼空宇宙誰當敵。三尺龍泉照膽寒。",
    "X66n1297_049:0576a03": "雲門示眾。折半裂三鍼筒。鼻孔在什麼處。為我一",
    "X66n1297_049:0576a04": "一拈出來看。自代曰。上中下。",
    "X66n1297_049:0576a05": "徑山杲云。倚門傍戶弄精魂。",
    "X66n1297_049:0576a06": "昔年曾扣睦州關。負義忘恩當等閒。見說吳音俱變",
    "X66n1297_049:0576a07": "盡。語言渾是廣南蠻。(虗堂愚)",
    "X66n1297_049:0576a08": "雲門問僧什麼處來。曰禮塔來。師曰謔我。曰某甲",
    "X66n1297_049:0576a09": "實禮塔來。師曰五戒也不持。",
    "X66n1297_049:0576a10": "保福展云。智不責愚。　汾陽昭云。彼此相鈍置。",
    "X66n1297_049:0576a11": "雲門示眾。拄杖化為龍。吞却乾坤了也。山河大地",
    "X66n1297_049:0576a12": "甚處得來。",
    "X66n1297_049:0576a13": "通玄奇云。雲門一期施設不妨新鮮。斟酌將來。也是",
    "X66n1297_049:0576a14": "抱贓叫屈。　靈隱禮云。雲門大似藏盡楚天月。猶存",
    "X66n1297_049:0576a15": "漢地星。者裏則不然。拈拄杖云。拄杖子把定乾坤了",
    "X66n1297_049:0576a16": "也。山河大地分付阿誰。卓一下云。一人有慶。兆民賴",
    "X66n1297_049:0576a17": "之。",
    "X66n1297_049:0576a18": "拄杖子吞却乾坤。徒說桃花浪裏奔。燒尾者不在拏",
    "X66n1297_049:0576a19": "雲攫霧。曝顋者何必喪膽亡魂。拈了也。聞不聞。直須",
    "X66n1297_049:0576a20": "灑灑落落。休更紛紛紜紜。七十二棒且輕恕。一百五",
    "X66n1297_049:0576a21": "十難放君。(翠峰顯)",
    "X66n1297_049:0576a22": "養就黃龍變化材。驀然平地一聲雷。比圖對面教人",
    "X66n1297_049:0576a23": "見。吞却乾坤吐出來。(佛鑑懃)",
    "X66n1297_049:0576a24": "衲僧拄杖子。為龍却不尊。橫拈吞佛祖。倒握撼乾坤。",
    "X66n1297_049:0576b01": "眼裏有睛皮有血。直須一棒一條痕。狸奴白牯休相",
    "X66n1297_049:0576b02": "笑。祇今親侍絕兒孫。(投子舒)",
    "X66n1297_049:0576b03": "雲門舉馬大師道。一切語言是提婆宗。以此箇為",
    "X66n1297_049:0576b04": "主。乃曰。好語。祇是無人問我。有僧便問。如何是提",
    "X66n1297_049:0576b05": "婆宗。師曰。西天九十六種。你是最下種。",
    "X66n1297_049:0576b06": "翠峰顯云。赤幡被者僧奪了也。　資福玉云。馬大師",
    "X66n1297_049:0576b07": "以此箇為主。錯過提婆宗。雲門恁麼答話。還契馬大",
    "X66n1297_049:0576b08": "師也無。只如者僧。末後因甚不禮拜。",
    "X66n1297_049:0576b09": "雲門問僧近離甚處。曰西禪。師曰西禪有何言句。",
    "X66n1297_049:0576b10": "僧展兩手。師與掌。僧曰某甲話在。師却展兩手。僧",
    "X66n1297_049:0576b11": "無語。師便打。",
    "X66n1297_049:0576b12": "虎頭虎尾一時收。凜凜威風四百州。却問不知何太",
    "X66n1297_049:0576b13": "險。復云。放過一著。(翠峰顯)",
    "X66n1297_049:0576b14": "將成之山不進一簣。老倒雲門坐而獲利。釣鰲釣鯨",
    "X66n1297_049:0576b15": "手段高。慣曾下海涉波濤。緩放急收自得便。浮家泛",
    "X66n1297_049:0576b16": "宅何飄飄。(月堂昌)",
    "X66n1297_049:0576b17": "雲門問直歲甚處來。曰刈茅來。師曰刈得幾箇祖",
    "X66n1297_049:0576b18": "師。曰三百箇。師曰。朝打三千。暮打八百。東家杓柄",
    "X66n1297_049:0576b19": "長。西家杓柄短。又作麼生。歲無語。師便打。",
    "X66n1297_049:0576b20": "溈山喆云。直歲為眾竭力。到雲門面前力盡神疲。何",
    "X66n1297_049:0576b21": "故。棋逢敵手難藏興。水到滄溟始是波。　徑山杲云。",
    "X66n1297_049:0576b22": "直歲無語。有三百箇祖師證明。雲門令雖行。要且棒",
    "X66n1297_049:0576b23": "頭無眼。　溈山果云。者僧若具眼。見雲門恁麼道。但",
    "X66n1297_049:0576b24": "云和尚休要把髻投衙。擬議之間。隨手便摵。不惟慶",
    "X66n1297_049:0576c01": "快平生。亦乃參學眼正。　天寧琦云。大小雲門却被",
    "X66n1297_049:0576c02": "直歲勘破。　法林音云。相罵饒你接[此/束]。相唾饒你潑",
    "X66n1297_049:0576c03": "水。",
    "X66n1297_049:0576c04": "雲門因僧問。一切智通無障礙時如何。師曰埽地",
    "X66n1297_049:0576c05": "潑水相公來。",
    "X66n1297_049:0576c06": "埽地潑水相公來。人人明鏡挂高臺。碧油幢下呵呵",
    "X66n1297_049:0576c07": "笑。青眼何妨特地開。(慈受深)",
    "X66n1297_049:0576c08": "埽地潑水相公來。聲高隘喝繡旗開。天上玉麟來瑞",
    "X66n1297_049:0576c09": "世。堪作人間將相才。(水菴一)",
    "X66n1297_049:0576c10": "一切智通無障礙。埽地潑水相公來。覿面當機如激",
    "X66n1297_049:0576c11": "電。寒山撫掌笑咍咍。(拙菴光)",
    "X66n1297_049:0576c12": "雲門因僧問如何是教外別傳一句。師曰對眾將",
    "X66n1297_049:0576c13": "來。曰直得恁麼時如何。師曰照從何立。",
    "X66n1297_049:0576c14": "萬峰蔚云。雲門大師一收一放。累及學人分疎不下。",
    "X66n1297_049:0576c15": "若問嵩山如何是教外別傳一句。當時震聲一喝。直",
    "X66n1297_049:0576c16": "教學人悟去。乃頌。",
    "X66n1297_049:0576c17": "教外無言號別傳。別傳心印訥無言。馬師一喝輕拈",
    "X66n1297_049:0576c18": "出。不屬瞿曇話正偏。",
    "X66n1297_049:0576c19": "雲門因有講僧參。經時乃曰。未到雲門時。恰似初",
    "X66n1297_049:0576c20": "生月。及乎到後。曲彎彎地。師得知乃召問。是你道",
    "X66n1297_049:0576c21": "否。曰是。師曰。甚好。吾問汝作麼生是初生月。僧乃",
    "X66n1297_049:0576c22": "斫額作望月勢。師曰。你如此。已後失却目在。僧旬",
    "X66n1297_049:0576c23": "日復來。師又問你還會也無。曰未會。師曰你問我。",
    "X66n1297_049:0576c24": "僧便問如何是初生月。師曰曲彎彎地。僧罔措。後",
    "X66n1297_049:0577a01": "果然失目。",
    "X66n1297_049:0577a02": "瑯琊覺云。且道佛法還有靈驗麼。如今若有人問如",
    "X66n1297_049:0577a03": "何是初生月。向道經堂前打板聲。　白雲端云。者僧",
    "X66n1297_049:0577a04": "失却目。雲門和鼻孔不見。雖然如是。家住州西。　黃",
    "X66n1297_049:0577a05": "龍新云。語驚時聽。得無動機。若謂者僧失雙目。入地",
    "X66n1297_049:0577a06": "獄如箭射。　東禪觀云。者僧雙目雖失。光射九天。雲",
    "X66n1297_049:0577a07": "門兩眼雖存。前明後暗。",
    "X66n1297_049:0577a08": "雲門新月曲彎彎。管見初明豹一斑。點鐵化為金玉",
    "X66n1297_049:0577a09": "易。勸人除却是非難。(慈受深)",
    "X66n1297_049:0577a10": "恰似初生月。兩口無一舌。到了曲彎彎。把火入牛欄。",
    "X66n1297_049:0577a11": "問它以手便斫額。猴黑誰知有猴白。向後失目果然",
    "X66n1297_049:0577a12": "是。要見長人過深水。(月堂昌)",
    "X66n1297_049:0577a13": "不惜渾身入虎穴。顋邊直欲將鬚捋。擬思回首隔雲",
    "X66n1297_049:0577a14": "泥。謾道恰似初生月。初生月。曲彎彎。一重金鎖兩重",
    "X66n1297_049:0577a15": "關。腦後雙瞳何得失。寒光直射斗牛間。(百愚斯)",
    "X66n1297_049:0577a16": "雲門因僧問死向甚麼處去。師曰在甚麼處。",
    "X66n1297_049:0577a17": "天童傑云。雲門秉殺人刀活人劍。檢點將來。要且不",
    "X66n1297_049:0577a18": "知去處。忽有問華藏死向甚麼處去。祇向它道。薰風",
    "X66n1297_049:0577a19": "自南來。殿閣生微凉。　蔗菴範云。韶陽老漢望尊寰",
    "X66n1297_049:0577a20": "宇。氣挺神州。具定今古之眼。有定古今之辨。被人問",
    "X66n1297_049:0577a21": "箇去處。總屬茫然。或有問顯聖死向甚麼處去。祇向",
    "X66n1297_049:0577a22": "它道。門前綠水潺潺急。屋後春山疊亂青。",
    "X66n1297_049:0577a23": "雲門示眾。直得觸目無滯達。得名身句身。一切法",
    "X66n1297_049:0577a24": "空。山河大地是名身。亦不可得。喚作三昧。性海俱",
    "X66n1297_049:0577b01": "備。猶是無風帀帀之波。直得忘知於覺。覺即佛性。",
    "X66n1297_049:0577b02": "喚作無事人。更須知有向上一竅在。",
    "X66n1297_049:0577b03": "天童覺云。賓主不諳。二俱有過。各與二十棒。祇如向",
    "X66n1297_049:0577b04": "上一竅又作麼生。犀因玩月紋生角。象被雷驚花入",
    "X66n1297_049:0577b05": "牙。　徑山杲云。潑油救火渾閒事。雪上加霜愁殺人。",
    "X66n1297_049:0577b06": "　平陽忞云。收拾詩書歸舊隱。鳥嗁花笑一般春。",
    "X66n1297_049:0577b07": "　報恩琇云。雲門慈悲之故。而有落艸之談。",
    "X66n1297_049:0577b08": "雲門因僧問不起一念還有過也無。師曰須彌山。",
    "X66n1297_049:0577b09": "圓通善云。此公案或云纔擬問早是須彌山。或云如",
    "X66n1297_049:0577b10": "須彌山。八風吹不動。千古鎮長安。或云為人難透如",
    "X66n1297_049:0577b11": "須彌山。要且未夢見雲門在。除是桶子底脫。紅絲線",
    "X66n1297_049:0577b12": "斷。方知總不恁麼。不見道。三句明一句。一句明三句。",
    "X66n1297_049:0577b13": "三一不相涉。分明向上路。　天童傑云。大小雲門話",
    "X66n1297_049:0577b14": "頭也不識。　徑山琇云。者僧無量劫來著此貼肉汗",
    "X66n1297_049:0577b15": "衫。若不遇雲門作家。難為脫却。",
    "X66n1297_049:0577b16": "不生一念豈通宗。真偽分於一句中。築著眼花兼杜",
    "X66n1297_049:0577b17": "口。須彌當面作屏風。(洞山聰)",
    "X66n1297_049:0577b18": "一念不起須彌山。就中崎嶇路行難。競向海門遙仰",
    "X66n1297_049:0577b19": "望。四溟浩渺七金寒。(正覺逸)",
    "X66n1297_049:0577b20": "作者縱橫終不虗。應機湧出須彌盧。人窮不到金剛",
    "X66n1297_049:0577b21": "際。相逐年年役路途。(黃龍南)",
    "X66n1297_049:0577b22": "不起一念須彌山。逐語隨言會轉難。錦鱗赬尾平生",
    "X66n1297_049:0577b23": "事。剛被平人把釣竿。(楊無為)",
    "X66n1297_049:0577b24": "石笋抽條。泥牛吼月。誰料同舟自吳越。應機湧出須",
    "X66n1297_049:0577c01": "彌山。一念不起何處雪。金剛寶劍當頭截。(昭覺勤)",
    "X66n1297_049:0577c02": "須彌山聳見還難。烟水茫茫萬仞攢。欲覓雲門端的",
    "X66n1297_049:0577c03": "處。把住清風一問看。(地藏恩)",
    "X66n1297_049:0577c04": "明鏡當臺湛如水。無端特地起塵埃。積成山嶽面前",
    "X66n1297_049:0577c05": "立。千手大悲擘不開。(佛性泰)",
    "X66n1297_049:0577c06": "不起一念須彌山。韶陽法施意非慳。肯來兩手相分",
    "X66n1297_049:0577c07": "付。擬去千尋不可攀。滄海濶。白雲閒。莫將毫髮著其",
    "X66n1297_049:0577c08": "間。假雞聲韻難瞞我。未肯糢糊放過關。(天童覺)",
    "X66n1297_049:0577c09": "一波纔動眾波隨。汩沒塵寰幾箇知。突兀須彌橫宇",
    "X66n1297_049:0577c10": "宙。縱橫妙用更由誰。(疎山如)",
    "X66n1297_049:0577c11": "天寒霜落月沉西。清夜迢迢鶴夢迷。海底日輪紅似",
    "X66n1297_049:0577c12": "火。行人猶聽五更雞。(憨山清)",
    "X66n1297_049:0577c13": "玉勒青驄控早春。金裝寶劍耀龍文。幾多失意沙場",
    "X66n1297_049:0577c14": "士。日望樓蘭起暮雲。(天章玉)",
    "X66n1297_049:0577c15": "焦桐歷歷自悠揚。一曲梅花五月香。何事當人猶不",
    "X66n1297_049:0577c16": "薦。徒勞指上聽宮商。(法林音)",
    "X66n1297_049:0577c18": "宗鑑法林卷四十九"
}