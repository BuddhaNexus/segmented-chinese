{
    "X75n1512_022:0216a03": "隆興佛教編年通論卷第二十二",
    "X75n1512_022:0216a05": "隆興府石室沙門　祖琇　撰",
    "X75n1512_022:0216a06": "　　唐",
    "X75n1512_022:0216a07": "元和十一年。臺山隱峰禪師自衡嶽之五臺。道由淮",
    "X75n1512_022:0216a08": "右。屬吳元濟阻兵蔡州違拒王命。官軍與賊交鋒未",
    "X75n1512_022:0216a09": "決勝負。師曰。吾當少解其患。乃震錫空中飛身而過。",
    "X75n1512_022:0216a10": "兩軍將士仰觀歎異。鬪心頓息。以是官軍得成其功",
    "X75n1512_022:0216a11": "焉。師姓鄧氏。幼若不慧。父母聽其出家。既具戒。參馬",
    "X75n1512_022:0216a12": "祖。言下契旨。一日推車次。祖展脚在路上。師曰請收",
    "X75n1512_022:0216a13": "足。祖曰已展不收。師曰已進不退。遂推車碾過。祖脚",
    "X75n1512_022:0216a14": "損。歸法堂執斧子曰。適來碾損老僧脚底出來。師便",
    "X75n1512_022:0216a15": "出於祖前引頸就之。祖乃置斧。其後遍歷諸方。所至",
    "X75n1512_022:0216a16": "輙有奇詭。久之以神異頗顯恐成惑眾。乃入臺山金",
    "X75n1512_022:0216a17": "剛窟前。將示寂問於眾曰。諸方遷化。坐去臥去。吾皆",
    "X75n1512_022:0216a18": "見之。還有立化者否。眾曰有之。師曰還有倒化者否。",
    "X75n1512_022:0216a19": "眾曰未甞有也。師乃倒殖而化。亭亭然其衣亦皆順",
    "X75n1512_022:0216a20": "體。眾為舁尸荼毗屹然不動。遠近瞻禮歎異。師有妹",
    "X75n1512_022:0216a21": "為尼。時亦在彼。乃附近而咄之曰。老兄平日惱亂諸",
    "X75n1512_022:0216a22": "方不循法律。死更熒惑於人。乃以手推之。僨然而踣。",
    "X75n1512_022:0216a23": "於是闍維收舍利。塔于五臺云。",
    "X75n1512_022:0216a24": "歸宗智常禪師。目有重瞳。遂用藥手按摩。久而目眥",
    "X75n1512_022:0216b01": "俱赤。世號拭眼歸宗。江州刺史李渤問曰。教中謂須",
    "X75n1512_022:0216b02": "彌納芥子渤則不疑。芥子納須彌莫是妄談否。師云",
    "X75n1512_022:0216b03": "人傳史君讀萬卷書是否。渤曰然。師曰。摩頂至踵如",
    "X75n1512_022:0216b04": "椰子大。萬卷書向什麼處著。渤俛首而已。又問一大",
    "X75n1512_022:0216b05": "藏教明得什麼邊事。師舉拳示之云會麼。渤云不會。",
    "X75n1512_022:0216b06": "師云。這箇措大。拳頭也不識。渤云請師指示。師曰。會",
    "X75n1512_022:0216b07": "則途中受用。不會則世諦流布。師甞示眾曰。從上古",
    "X75n1512_022:0216b08": "德不是無知解。他高尚之士不同常流。今時不能自",
    "X75n1512_022:0216b09": "成自立空度時光。諸子莫錯用心。無人替汝。亦無汝",
    "X75n1512_022:0216b10": "用心處。莫就他覔。從前只是依他作解。發言皆滯。光",
    "X75n1512_022:0216b11": "不透脫。只為目前有物。僧問如何是玄旨。師云無人",
    "X75n1512_022:0216b12": "能解。僧云向者如何。師云有向即乖。僧云豈無方便",
    "X75n1512_022:0216b13": "令學人得入。師云觀音妙智力能救世間苦。僧云如",
    "X75n1512_022:0216b14": "何是觀音妙智力。師敲頂蓋三下云還聞麼。僧云聞。",
    "X75n1512_022:0216b15": "師云我何不聞。僧無語。師以棒趁下。復一日上堂云。",
    "X75n1512_022:0216b16": "吾今欲說禪。諸子總近前。大眾近前。師云。汝聽觀音",
    "X75n1512_022:0216b17": "行。善應諸方所。僧云如何是觀音行。師乃彈指云諸",
    "X75n1512_022:0216b18": "人還聞否。僧云聞。師云一隊漢向這裏覓箇什麼。以",
    "X75n1512_022:0216b19": "棒趁下。大笑歸方丈。師沒。有賢者贊其像曰。知見一",
    "X75n1512_022:0216b20": "何高。拭眼避天位。回觀洗耳人。千古未為愧。",
    "X75n1512_022:0216b21": "供奉吳元卿者。敏悟絕人。憲宗殊喜之。一日在昭陽",
    "X75n1512_022:0216b22": "宮見群芳敷榮。賞玩徘徊。倐聞空中有聲曰。虗幻之",
    "X75n1512_022:0216b23": "相開謝不停。能壞善根。仁者安可嗜之。元卿猛省。志",
    "X75n1512_022:0216b24": "脫塵俗。帝一日淤宮問曰卿何不樂。對曰臣幼不食",
    "X75n1512_022:0216c01": "葷。志願從釋。帝曰朕視卿若昆弟。但富貴欲出人表",
    "X75n1512_022:0216c02": "者不違卿。唯出家不可。既浹旬而容貌瘦顇。帝憫而",
    "X75n1512_022:0216c03": "詔曰。如卿願。任選日遠近奏來。元卿荷恩致謝。尋得",
    "X75n1512_022:0216c04": "卿報母患乞歸寧。帝厚賜津遣。元卿至家。會韜光法",
    "X75n1512_022:0216c05": "師勉之謁鳥窠禪師。啟曰。弟子七歲蔬食。十一受五",
    "X75n1512_022:0216c06": "戒。今年二十有二。為出家故休官。願和尚授與僧相。",
    "X75n1512_022:0216c07": "鳥窠曰。今時為僧鮮有精苦者。行多浮濫。元卿曰。本",
    "X75n1512_022:0216c08": "淨非琢磨。元明不隨照。曰汝若了淨智妙圓體自空",
    "X75n1512_022:0216c09": "寂即真出家。何假外相。汝當為在家菩薩。戒施俱修",
    "X75n1512_022:0216c10": "如孫許之流也。元卿曰。理雖如此。然非本志。儻蒙攝",
    "X75n1512_022:0216c11": "受則誓遵師教。如是三請皆不諾。韜光為勸請曰。宮",
    "X75n1512_022:0216c12": "使未甞娶亦不畜侍女。禪師若不攝受。其誰能度之。",
    "X75n1512_022:0216c13": "鳥窠乃與披剃具戒。法號會通。晝夜精進誦大乘經",
    "X75n1512_022:0216c14": "習安般三昧。忽一日固辭遊方。鳥窠汝將何往。曰會",
    "X75n1512_022:0216c15": "通為法出家。以和尚不垂慈誨。今往諸方學佛法去。",
    "X75n1512_022:0216c16": "窠曰。若是佛法。吾此間亦有少許。曰如何是和尚佛",
    "X75n1512_022:0216c17": "法。窠於身上拈起布毛吹之。通遂悟玄旨。時號布毛",
    "X75n1512_022:0216c18": "侍者云。",
    "X75n1512_022:0216c19": "是歲章敬寺栢巖禪師卒。相國權德輿製其碑曰。禪",
    "X75n1512_022:0216c20": "宗長老栢巖大師之師曰大寂禪師。傳佛語心始自",
    "X75n1512_022:0216c21": "達磨至于慧能。能化行於南服流於天下。大抵以五",
    "X75n1512_022:0216c22": "蘊九識十八界皆空猶鏡之明也。雖萬象畢呈而光",
    "X75n1512_022:0216c23": "性無累心之虗也。雖三際不住而覺觀湛然。得於此",
    "X75n1512_022:0216c24": "者即凡成聖。不然則一塵瞥起六入膠固。循環回復",
    "X75n1512_022:0217a01": "於生死之中。風濤火輪迷妄不息。授受脗合。大師得",
    "X75n1512_022:0217a02": "之。一言宗通深入無礙。師諱懷惲。姓謝氏。東晉流亂。",
    "X75n1512_022:0217a03": "慨然曰。我之祖先令安在哉。四肢百骸視聽動使。孰",
    "X75n1512_022:0217a04": "使之然耶。漼然雨泣誓服緇褐。志在楞伽。行在曹溪。",
    "X75n1512_022:0217a05": "得圓明清淨之本。去妄想攀緣之習。百八句義照其",
    "X75n1512_022:0217a06": "身心。心離文字化無方所。於是抵清涼。下幽都。登徂",
    "X75n1512_022:0217a07": "徠。入太行。所至之那蒙被法味。止於太行栢巖寺。門",
    "X75n1512_022:0217a08": "人因以栢巖號焉。元和三年有詔徵至京師。宴坐于",
    "X75n1512_022:0217a09": "章敬寺。每歲詔入麟德殿講論。後以疾固辭。十年十",
    "X75n1512_022:0217a10": "二月怡然示寂。其年六十。其夏三十五。弟子智朗．智",
    "X75n1512_022:0217a11": "操以明年正月起塔于灞陵原。凡一燈所傳一雨所",
    "X75n1512_022:0217a12": "潤入法界者不可勝書。著師資傳一編。自鷄足山大",
    "X75n1512_022:0217a13": "迦葉而下至于能秀。論次詳實。或問心要者。答曰。心",
    "X75n1512_022:0217a14": "本清淨而無境者也。非遣境以會心。非去垢以取淨。",
    "X75n1512_022:0217a15": "神妙獨立不與物俱。能悟斯者不為習氣生死幻蘊",
    "X75n1512_022:0217a16": "之所累也。故薦紳先生知道入理者多游焉。甞試言",
    "X75n1512_022:0217a17": "之。以中庸之自誠而明以盡萬物之性。以大易之寂",
    "X75n1512_022:0217a18": "然不動感而遂通。則方袍褒衣其極一致也。嚮使師",
    "X75n1512_022:0217a19": "與孔聖同時。其顏生閔損之列歟。釋尊在代。其大慧",
    "X75n1512_022:0217a20": "綱明之倫歟。至若從師受具之次第。宰官大臣之尊",
    "X75n1512_022:0217a21": "信。誕生入滅之感異。今皆不書。德輿三十年前甞聞",
    "X75n1512_022:0217a22": "道于大寂。聿來京下時款師言。頃因哀傷以獲悟入。",
    "X75n1512_022:0217a23": "則知煩惱不違菩提。雖聚散生死無期。會歸於彼岸。",
    "X75n1512_022:0217a24": "銘曰。西方之教。南宗之妙。與日並照。柏巖得之。為大",
    "X75n1512_022:0217b01": "導師。頴若琉璃。結火燔性。愛流溺正。癡冥奔命。即心",
    "X75n1512_022:0217b02": "是佛。即色是空。師之通兮。無去無來。無縳無解。師之",
    "X75n1512_022:0217b03": "化兮。揭茲靈塔。丹素周匝。示塵劫兮。",
    "X75n1512_022:0217b04": "論曰。相國權文公章敬寺碑辭理深玅玄旨通暢。",
    "X75n1512_022:0217b05": "及自謂頃因哀傷以獲悟入。斯言誠無所欺也。竊",
    "X75n1512_022:0217b06": "觀　本朝太師富鄭公甞寓書洛陽留守。訪求荷",
    "X75n1512_022:0217b07": "澤禪師[書-曰+皿]像。守答以偈。公復之曰。承以偈見警。美",
    "X75n1512_022:0217b08": "則美矣。理則未默也。所謂無可無不可者。[書-曰+皿]也得",
    "X75n1512_022:0217b09": "不[書-曰+皿]也得。就中觀像為不得。不觀像者落在什麼",
    "X75n1512_022:0217b10": "處。似不以有無為礙者近乎通矣。因有頌曰。執相",
    "X75n1512_022:0217b11": "誠非。破相亦妄。不執不破。是名實相。噫。二公相去",
    "X75n1512_022:0217b12": "垂二百年。而文章道德各為一時縉紳儀表。至於",
    "X75n1512_022:0217b13": "入不二門。了第一義。廓然自在受用。暉光日新。是",
    "X75n1512_022:0217b14": "以唐宋明道碩德大臣獨二公為稱首云。",
    "X75n1512_022:0217b15": "十一年。重巽法師自湘西赴其叔父中丞之請。柳子",
    "X75n1512_022:0217b16": "厚贈之以序曰。或問宗元曰。悉矣子之得於巽上人",
    "X75n1512_022:0217b17": "也。其道果何如哉。對曰。吾自幼學佛。求其道積三十",
    "X75n1512_022:0217b18": "年。世之言者罕能通其說。於零陵吾獨有得焉。且佛",
    "X75n1512_022:0217b19": "之言吾不可得而聞之矣。其存於世者獨遺其書。不",
    "X75n1512_022:0217b20": "於其書而求之則無以得其言。言且不可得。況其意",
    "X75n1512_022:0217b21": "乎。今是上人窮其書。得其言。諭其意。推而大之逾萬",
    "X75n1512_022:0217b22": "言而不煩。總而括之立片詞而不遺。與夫世之析章",
    "X75n1512_022:0217b23": "句徵文字。言至虗之極則蕩而失守。辨群有之夥則",
    "X75n1512_022:0217b24": "泥而皆存者。其不以遠乎。以吾所聞。知凡世之善言",
    "X75n1512_022:0217c01": "佛者。於吳則慧誠師。荊則海雲師。楚之南則重巽師。",
    "X75n1512_022:0217c02": "師之言存則佛之道不遠矣。慧誠師已死。今之言佛",
    "X75n1512_022:0217c03": "者加少。其由儒而通者鄭中書。洎孟常州中書見上",
    "X75n1512_022:0217c04": "人執經而師受且曰。於中道吾得以益達。常州之言",
    "X75n1512_022:0217c05": "曰。從佛法生。得佛法分。皆以師友命之。今連帥中丞",
    "X75n1512_022:0217c06": "公具舟來迎。飾館而候。欲其道之行於遠也。夫豈徒",
    "X75n1512_022:0217c07": "然哉。以中丞公之直清嚴重。中書之辨博。常州之敏",
    "X75n1512_022:0217c08": "達。且猶宗重其道。況若吾之昧昧者乎。夫眾人之和",
    "X75n1512_022:0217c09": "由大人之唱洞庭之南。竟南海其士汪汪也。求道者",
    "X75n1512_022:0217c10": "之多半天下。一唱而大行於遠焉。是行有之則和焉",
    "X75n1512_022:0217c11": "者將若居蟄之有雷不可止也。於是書以為巽上人",
    "X75n1512_022:0217c12": "赴中丞叔父召序。",
    "X75n1512_022:0217c13": "馬郎婦。不知出處。方唐隆盛佛教大行。而陝右俗習",
    "X75n1512_022:0217c14": "騎射。人性沉鷙樂於格鬪。蔑聞三寶之名。不識為善",
    "X75n1512_022:0217c15": "儀則。婦憐其憨乃之其所。人見少婦單子。風韵超然。",
    "X75n1512_022:0217c16": "姿貌都雅。幸其無侍衛。無羈屬。欲求為眷。曰。我無父",
    "X75n1512_022:0217c17": "母。又鮮兄弟。亦欲有歸。然不好世財。但有聦明賢善",
    "X75n1512_022:0217c18": "男子能誦得我所持經。則吾願事之。男子眾爭求觀",
    "X75n1512_022:0217c19": "之。婦授以普聞品曰。能一夕通此則歸之。至明發誦",
    "X75n1512_022:0217c20": "徹者二十餘輩。婦曰。女子一身家世貞潔。豈以一人",
    "X75n1512_022:0217c21": "而配若等耶。可更別誦。因授以金剛般若。所約如故。",
    "X75n1512_022:0217c22": "至且通者猶十數。婦更授以法華經七軸。約三日通",
    "X75n1512_022:0217c23": "徹此者定配之。至期獨馬氏子得通。婦曰。君既能過",
    "X75n1512_022:0217c24": "眾人。可白汝父母。具媒妁娉禮。然後可以姻。蓋生人",
    "X75n1512_022:0218a01": "之大節豈同猥巷不檢者乎。馬氏如約具禮迎之。方",
    "X75n1512_022:0218a02": "至而婦謂曰。適以應接體中不且住別室。候少安與",
    "X75n1512_022:0218a03": "君相見未脫也。馬氏子喜。頓之他房。客未散而婦命",
    "X75n1512_022:0218a04": "終。已而壞爛。顧無如之何。遂卜地葬之。未數日有老",
    "X75n1512_022:0218a05": "僧紫伽黎娑皃古野仗錫來儀。自謂向女子之親。詣",
    "X75n1512_022:0218a06": "馬氏問其所由。馬氏引至葬所。隨觀者甚眾。僧以錫",
    "X75n1512_022:0218a07": "撥開。見其尸已化。唯金鎖子骨。僧就河浴之。挑於錫",
    "X75n1512_022:0218a08": "上謂眾曰。此聖者憫汝等障重纏愛。故垂方便化汝。",
    "X75n1512_022:0218a09": "宜思善因。免墮苦海。忽然飛空而去。眾見悲泣瞻拜。",
    "X75n1512_022:0218a10": "自是陝右奉佛者眾。由婦之化也。",
    "X75n1512_022:0218a11": "是歲撫州景雲寺律師上弘卒。江州司馬白居易製",
    "X75n1512_022:0218a12": "碑曰。元和十一年春。廬山東林寺僧道深．懷縱．如建．",
    "X75n1512_022:0218a13": "冲契等凡二十輩。與白黑眾千餘人俱實。持故景雲",
    "X75n1512_022:0218a14": "大德弘公行狀一通。贄錢十萬。來詣尋陽。請司馬白",
    "X75n1512_022:0218a15": "居易作先師碑。會有故不果。十二年夏作石墳成。復",
    "X75n1512_022:0218a16": "來請。會有病不果。十三年冬作石塔成。又來請。始從",
    "X75n1512_022:0218a17": "之。既而僧返山。眾返聚落。錢返寺府。翌月而文成。明",
    "X75n1512_022:0218a18": "年而碑立。其詞云。我聞乾竺古先生出世法。法要有",
    "X75n1512_022:0218a19": "三曰戒定慧。戒生定。定生慧。慧生八萬四千法門。是",
    "X75n1512_022:0218a20": "三者迭相為用。若次第言則定為慧因。戒為定根。根",
    "X75n1512_022:0218a21": "植則苗茂。因樹則果滿。無因未滿猶夢果也。無根求",
    "X75n1512_022:0218a22": "茂猶揠苗也。佛雖以一切種智攝三果必先用戒菩",
    "X75n1512_022:0218a23": "薩以六波羅蜜化四生不能捨律。律之用可思量不",
    "X75n1512_022:0218a24": "可思量。如來十弟子中稱優波離善持律。波離滅有",
    "X75n1512_022:0218b01": "南山大師得之。南山滅有景雲大師得之。師諱上弘。",
    "X75n1512_022:0218b02": "生饒氏。曾祖君雅。祖公悅。父知恭。臨川城南人。童而",
    "X75n1512_022:0218b03": "有知。故生十五歲發出家心。始從舅氏剃落。壯而有",
    "X75n1512_022:0218b04": "立。故生二十五歲立菩提願。從南岳大圓律師具戒。",
    "X75n1512_022:0218b05": "樂所由生故。大曆中不去父母之邦。隸于本州景雲",
    "X75n1512_022:0218b06": "寺修道。德應無所住故。貞元中離我我所。徙居洪州",
    "X75n1512_022:0218b07": "龍興寺說法。親近善知識故。與匡山法真．天台靈祐．",
    "X75n1512_022:0218b08": "荊門法裔．興果神湊．建昌慧進等五長老交游。佛法",
    "X75n1512_022:0218b09": "囑王臣故。與姜相國公輔．顏太師真卿．洎本道廉訪",
    "X75n1512_022:0218b10": "使楊君憑．韋君丹四君子友善。提振禁戒故講四分",
    "X75n1512_022:0218b11": "律。而從善遠罪者無其數。隨順化緣故。坐甘露戒壇。",
    "X75n1512_022:0218b12": "而誓眾生盟者二十年。荷擔大事故。前後登方等施",
    "X75n1512_022:0218b13": "尸羅者十有八會。救拔眾生故。娑婆男女由我得度",
    "X75n1512_022:0218b14": "者萬五千五百七十二人。示生無常故。元和十年十",
    "X75n1512_022:0218b15": "一月己亥遷化于東林精舍。示滅有所故。是月丙寅",
    "X75n1512_022:0218b16": "歸全于南崗石墳。住世七十七歲。安居六十五夏。自",
    "X75n1512_022:0218b17": "生至滅隨迹示教。行止語默無非佛事。夫施於人也",
    "X75n1512_022:0218b18": "愽則反諸己也厚。故門人卿人報之如不及。繇是藝",
    "X75n1512_022:0218b19": "松成林琢石為塔。塔有碑碑有銘。銘曰。佛滅度後。薝",
    "X75n1512_022:0218b20": "蔔香衰。醍醐味漓。孰反是香。孰復是味。景雲大師。景",
    "X75n1512_022:0218b21": "雲之生。一匡苾蒭。中興毗尼。景雲之滅。眾將安仰。法",
    "X75n1512_022:0218b22": "將疇依。昔景雲來。行道者隨。入室者歸。今景雲去。升",
    "X75n1512_022:0218b23": "堂者思。入室者悲。廬峰之西。虎溪之南。石塔巍巍。有",
    "X75n1512_022:0218b24": "紀事者。以真實辭。書于塔碑。",
    "X75n1512_022:0218c01": "是歲高僧靈澈卒。文集二十卷。尚書劉禹錫製序曰。",
    "X75n1512_022:0218c02": "釋子工為詩尚矣。休上人賦別怨。約法師哭范尚書。",
    "X75n1512_022:0218c03": "咸為當時才士之所傾歎。厥後比比有之。上人生于",
    "X75n1512_022:0218c04": "會稽。本湯氏子。聦[宋-木+(癸-天+言)]嗜學。不肯為凡夫。因辭父兄出",
    "X75n1512_022:0218c05": "家。號靈澈。字源澄。雖受經論。一心偏好篇章。從越客",
    "X75n1512_022:0218c06": "維學為詩。遂籍籍有聞。維卒。乃抵吳興。與長老詩僧",
    "X75n1512_022:0218c07": "皎然游講益至。皎然以書薦于詞人包侍郎佶。包得",
    "X75n1512_022:0218c08": "之大喜。又以書致于李侍郎紓。是時以文章風韵主",
    "X75n1512_022:0218c09": "盟于世者包李。以是上人之名由二公而颺。如雲得",
    "X75n1512_022:0218c10": "風柯少葉張。以文章接才子。以禪理悅高人。風儀甚",
    "X75n1512_022:0218c11": "雅談笑多味。貞元中西游京師名振輦下。緇徒嫉之",
    "X75n1512_022:0218c12": "造飛語激動中貴人。浸誣得罪徙汀州。入會稽。歸東",
    "X75n1512_022:0218c13": "越。時吳楚間諸侯多賓體招迓之。元和十一年終于",
    "X75n1512_022:0218c14": "宣州開元寺。壽七十有一。門人遷座建塔于越之山",
    "X75n1512_022:0218c15": "陰天柱峰之陲。初上人在吳興居。柯山與晝公為侶。",
    "X75n1512_022:0218c16": "時子方以兩髦執筆硯陪其吟詠。皆曰孺子可教。後",
    "X75n1512_022:0218c17": "相遇于京洛。與支許之契焉。上人歿後十七年。予為",
    "X75n1512_022:0218c18": "吳郡。其門人秀峰捧先師之文來乞辭以志。且曰。師",
    "X75n1512_022:0218c19": "甞在吳賦僅二千首。今刪取三百篇勒為十卷。自大",
    "X75n1512_022:0218c20": "曆至元和凡五十年間接詞客文人酧唱別為十卷。",
    "X75n1512_022:0218c21": "今也思行乎昭世。求一言羽翼之。因為許之曰。世之",
    "X75n1512_022:0218c22": "言詩僧多出江右。靈一導其源。護國襲之。清江揚其",
    "X75n1512_022:0218c23": "波。法振沿之。如幺絃孤韵[敞/貝]入人耳。非大雅之音。獨",
    "X75n1512_022:0218c24": "吳興晝服備眾體。晝公之後澈公承之。至如芙蓉園",
    "X75n1512_022:0219a01": "新寺詩云。經來白馬寺。僧到赤烏年。謫汀州詩云。青",
    "X75n1512_022:0219a02": "蠅為吊客。黃犬寄家書。可謂入作者閫城。豈獨雄於",
    "X75n1512_022:0219a03": "詩僧間邪。",
    "X75n1512_022:0219a04": "初澈亡。韓漳州以書報柳州刺史柳子厚。子厚以詩",
    "X75n1512_022:0219a05": "寄韓。其一曰。早歲京華聽越吟。聞君江海分逾深。他",
    "X75n1512_022:0219a06": "時若寫蘭亭會。莫畫高僧支道林。其二曰。頻把瓊書",
    "X75n1512_022:0219a07": "出袖中。獨吟遺句立秋風。桂江日夜流千里。揮淚何",
    "X75n1512_022:0219a08": "時到甬東。子厚又以詩寄楊侍郎悼澈曰。東越為僧",
    "X75n1512_022:0219a09": "還姓湯。幾時瓊珮觸鳴璫。空華一散不知處。誰采金",
    "X75n1512_022:0219a10": "英與侍郎。",
    "X75n1512_022:0219a11": "十二年。岳州無姓和尚卒。刺史柳宗元為之碑曰。維",
    "X75n1512_022:0219a12": "某年月日岳州大和尚終于聖安寺。凡為僧若干年。",
    "X75n1512_022:0219a13": "年若干。有名無姓。世莫知其閭里宗族。所施設者有",
    "X75n1512_022:0219a14": "問焉而以告曰。性吾姓也。其源無初。其胄無終。承姓",
    "X75n1512_022:0219a15": "于釋。師以系道。本吾無姓也。法釰云者。我名也。實且",
    "X75n1512_022:0219a16": "不有名。惡乎存吾有名耶。性海吾卿也。法界吾字也。",
    "X75n1512_022:0219a17": "戒為之墉。慧為之戶。以守則固。以居則安。吾閭里不",
    "X75n1512_022:0219a18": "具乎度門。道品其數無極。菩薩大士其眾無涯。吾與",
    "X75n1512_022:0219a19": "之戚而不吾異也。吾宗族不大乎。其道可聞者如此",
    "X75n1512_022:0219a20": "而止。讀法華．金剛般若經數逾千萬。或譏以有為。曰",
    "X75n1512_022:0219a21": "吾未甞作。嗚呼。佛道逾遠。異端競起。唯天台大師為",
    "X75n1512_022:0219a22": "得其說。和尚紹承本統以順中道。凡受教者不失其",
    "X75n1512_022:0219a23": "宗。生物流動趣向混亂。唯極樂正路為得其歸。和尚",
    "X75n1512_022:0219a24": "勤求端懿以成志願。凡聽信者不惑其道。或譏以有",
    "X75n1512_022:0219b01": "跡曰吾未甞行。始居房州龍興寺。中徙居是州。作道",
    "X75n1512_022:0219b02": "場于楞伽北峰。不越閫者五十祀。和尚凡所嚴事皆",
    "X75n1512_022:0219b03": "世高德。始出家事而依者曰卓然師。居南陽立山。葬",
    "X75n1512_022:0219b04": "岳州。就受戒者曰道頴師。居荊州。弟子之首曰懷遠",
    "X75n1512_022:0219b05": "師。居長沙安國寺。為南岳戒法。歲來侍師。會其終遂",
    "X75n1512_022:0219b06": "以某月日葬于卓然師塔東若干步。銘曰。道本於一。",
    "X75n1512_022:0219b07": "離為異門。以性為姓。乃歸其根。無名而名。師教是尊。",
    "X75n1512_022:0219b08": "假以示物。非吾所存。大卿不居。大族不親。淵懿內朗。",
    "X75n1512_022:0219b09": "冲虗外仁。聖有遺言。是究是勤。惟動惟默。逝如浮雲。",
    "X75n1512_022:0219b10": "教久益微。世宰究陳。爰有大智。出其真門。師以顯示。",
    "X75n1512_022:0219b11": "俾民惟新。情動生變。物由湮淪。爰授樂國。參乎化源。",
    "X75n1512_022:0219b12": "師以誘道。俾民不昏。道用不作。神行無迹。晦明俱如。",
    "X75n1512_022:0219b13": "生死偕寂。法付後學。施之無斁。葬從我師。無忘真宅。",
    "X75n1512_022:0219b14": "薦是昭銘。刻茲貞石。",
    "X75n1512_022:0219b15": "子厚復題其碑陰曰。無姓和尚既居是山。曰凡吾之",
    "X75n1512_022:0219b16": "求非在外也。吾不動矣。弘農楊公炎自道州。以宰相",
    "X75n1512_022:0219b17": "徵過焉。以為宜居京師。強以行不可。將以聞曰。願間",
    "X75n1512_022:0219b18": "歲乃往。明年楊去相位。竄謫南海上。終如其志。趙郡",
    "X75n1512_022:0219b19": "李蕚辯博人也。為岳州。盛氣欲屈其道。聞一言。服為",
    "X75n1512_022:0219b20": "弟子。河東裴藏之舉族受教。京兆尹宏農楊公某以",
    "X75n1512_022:0219b21": "其隱地為道場奉。和州刺史張惟儉買西峰廣其居。",
    "X75n1512_022:0219b22": "凡以貨具利委堂下者不可選紀。受之亦無言。將終",
    "X75n1512_022:0219b23": "命其大弟子懷遠授以道妙。終不告其姓。或曰周人",
    "X75n1512_022:0219b24": "也。信州刺史李某為之傳。長沙謝楚為行狀。博陵崔",
    "X75n1512_022:0219c01": "行儉為性守一篇。凡以文辭道和尚功德者不可悉",
    "X75n1512_022:0219c02": "數。宏農公自餘杭命以行狀來。懷遠師自長沙以傳",
    "X75n1512_022:0219c03": "來使余為碑。既書其辭。故又假其陰以記。",
    "X75n1512_022:0219c04": "是歲柳州復大雲寺。子厚為之記曰。越人信祥而易",
    "X75n1512_022:0219c05": "殺。傲化而偭仁。病且憂則聚巫師用鷄卜。始則殺小",
    "X75n1512_022:0219c06": "牲。不可則殺中牲。又不可則殺大牲。而又不可則訣",
    "X75n1512_022:0219c07": "親戚飾死事。曰神不可置我矣。因不食蔽面死。以故",
    "X75n1512_022:0219c08": "戶易耗田易荒。而蓄字不孳。董之禮則頑。束之刑則",
    "X75n1512_022:0219c09": "逃。唯浮圖事神而語大可。因而入焉。有以佐教化。柳",
    "X75n1512_022:0219c10": "州始以邦命置四寺。其三在水北。而大雲寺在水南。",
    "X75n1512_022:0219c11": "水北環治城六百室。水南三百室。俄而水南火。大雲",
    "X75n1512_022:0219c12": "寺焚而不復且百年。三百室之人失其所依歸。復立",
    "X75n1512_022:0219c13": "神而殺焉。元和十年刺史柳宗元始至。遂神于隱遠",
    "X75n1512_022:0219c14": "而取其地。其傍有小僧舍。闢之廣大逵達橫術。北屬",
    "X75n1512_022:0219c15": "之江。告于大府取寺之故名。作大門以字揭之。立東",
    "X75n1512_022:0219c16": "西序。崇佛庿為學者居。會其徒而委之食。使擊磬鼓",
    "X75n1512_022:0219c17": "鐘以嚴其道而傳其言。而人始復去鬼息殺而務趣",
    "X75n1512_022:0219c18": "於仁愛。病且憂其有告焉而順之。庶乎教夷之宜也。",
    "X75n1512_022:0219c19": "凡立屋大小若干楹。凡闢地南北東西若干畝。凡樹",
    "X75n1512_022:0219c20": "木若干本。竹三萬竿。圃百畦田。若干塍治事僧曰退",
    "X75n1512_022:0219c21": "思．曰令環．曰道堅。後二年十月某日寺皆復就。",
    "X75n1512_022:0219c22": "十三年禪師元浩卒。浩弘台教。翰林梁肅甞請撰涅",
    "X75n1512_022:0219c23": "槃經疏。浩許之。是夕感異夢。喜以為瑞應。即下筆自",
    "X75n1512_022:0219c24": "述所證。其略曰。予聞先覺云。大寶流輝之不變曰常。",
    "X75n1512_022:0220a01": "在宥布和之盛典曰教。率土知化之歸宗曰行。交感",
    "X75n1512_022:0220a02": "人心之至極曰證。然則以道行御其時。以法性合其",
    "X75n1512_022:0220a03": "運。當應物之際。與顯晦同其光。恢揚至化自他昭著",
    "X75n1512_022:0220a04": "者實播厥鴻名。欽恭文思協和至極四德克彰者實",
    "X75n1512_022:0220a05": "存乎妙體。格變群家歷觀諸行至典克修庶績有成",
    "X75n1512_022:0220a06": "者實賴乎本宗。信以授人大明宗極厥旨厥幾有補",
    "X75n1512_022:0220a07": "于將來者實存乎妙用。綜愽群玄以立誠訓。風行十",
    "X75n1512_022:0220a08": "方率用歸順者實存乎妙教矣。議者以浩疏比王輔",
    "X75n1512_022:0220a09": "嗣易。而與清涼華嚴疏抗衡焉。",
    "X75n1512_022:0220a10": "論曰。唐劉軻紀黃石巖。僧權相國記草衣師。皆稱",
    "X75n1512_022:0220a11": "之若不及。以予考之。盖貧釋子所當然也。託以二",
    "X75n1512_022:0220a12": "公之文遂為不朽。至若重巽之弘教。景雲之秉律。",
    "X75n1512_022:0220a13": "靈徹之才章。無姓之卓行。元浩之製作。皆吾宗一",
    "X75n1512_022:0220a14": "代之偉人。而僧傳殘闕不足光明于世。故備諸賢",
    "X75n1512_022:0220a15": "之文著之。以期後來之希驥者云。",
    "X75n1512_022:0220a16": "十四年正月丁亥。詔迎鳳翔法門寺佛骨入于京師。",
    "X75n1512_022:0220a17": "帝御安福門迎拜。留禁中供養三日乃送諸寺。王公",
    "X75n1512_022:0220a18": "士庶奔走暯拜。具釋部威儀及太常長安萬年音樂。",
    "X75n1512_022:0220a19": "旌幢皷吹騰沓係路。刑部侍郎韓愈上表曰。佛者夷",
    "X75n1512_022:0220a20": "狄之一法耳。自後漢時流入中國。上古未甞有也。昔",
    "X75n1512_022:0220a21": "黃帝在位百年。年百一十歲。少昊在位八十年。年一",
    "X75n1512_022:0220a22": "百歲。顓現在位七十九年。年九十八歲。帝嚳在位七",
    "X75n1512_022:0220a23": "十年。年一百五歲。帝堯在位九十八年。年一百一十",
    "X75n1512_022:0220a24": "八歲。帝舜及禹年皆百歲。此時天下太平百姓安樂",
    "X75n1512_022:0220b01": "壽考。然而中國未有佛也。其後湯亦百歲。湯孫大戊",
    "X75n1512_022:0220b02": "在位七十五年。武丁在位五十九年。書史不言其壽。",
    "X75n1512_022:0220b03": "推其年數蓋不減百歲。周文王年九十七歲。武王年",
    "X75n1512_022:0220b04": "九十三歲。穆王在位百年。此時佛法亦未至中國。非",
    "X75n1512_022:0220b05": "因事佛而致然也。漢明帝時始有佛法。明帝在位才",
    "X75n1512_022:0220b06": "十八年。其後亂亡相繼運祚不長。宋齊梁陳元魏已",
    "X75n1512_022:0220b07": "下事佛漸謹。年代尤促。惟梁武在位四十八年。前後",
    "X75n1512_022:0220b08": "三捨身事佛。宗庿之祭不用牲牢。盡日一食止於菜",
    "X75n1512_022:0220b09": "菓。後為侯景所逼餓死臺城。國亦尋滅。事佛求福反",
    "X75n1512_022:0220b10": "更得[咼*(丐@口)]。由此觀之。佛不足信亦可知矣。高祖始受隋",
    "X75n1512_022:0220b11": "禪則議除之。當時群臣識見不遠。不能深知先王之",
    "X75n1512_022:0220b12": "道。古今之宜。推闡聖明以救其弊。其事遂止。臣常恨",
    "X75n1512_022:0220b13": "焉。伏惟睿聖文武皇帝陛下神聖英武。數百千年已",
    "X75n1512_022:0220b14": "來未有倫比。即位之初不許度人為僧尼道士。不許",
    "X75n1512_022:0220b15": "別立寺觀。臣當時以為高祖之志必行於陛下。今縱",
    "X75n1512_022:0220b16": "未能即行。豈可縱之令盛也。今陛下令群僧迎佛骨",
    "X75n1512_022:0220b17": "於鳳翔。御樓以觀舁。入大內又令諸寺迭加供養。臣",
    "X75n1512_022:0220b18": "雖至愚。必知陛下不惑於佛作此崇奉而祈福祥也。",
    "X75n1512_022:0220b19": "直以豐年人樂徇人之心。為京都士庶設詭異之觀。",
    "X75n1512_022:0220b20": "戲玩之具耳。安有聖明若此而肯信此等事哉。然百",
    "X75n1512_022:0220b21": "姓愚冥易惑難曉。苟見陛下如此。將謂真心信佛。皆",
    "X75n1512_022:0220b22": "云天子大聖尚一心信向。百姓微賤。於佛豈合更惜",
    "X75n1512_022:0220b23": "身命。以至灼頂燔指十百為群。解衣散錢自朝至莫。",
    "X75n1512_022:0220b24": "更相放効。唯恐後時老幼奔波棄其生業。若不即加",
    "X75n1512_022:0220c01": "禁遏。更歷諸寺必有斷臂臠身以為供養者。傷風敗",
    "X75n1512_022:0220c02": "俗傳笈四方。非細事也。佛本夷狄之人。與中國語言",
    "X75n1512_022:0220c03": "不通衣服殊制。口不道先王之法言。身不服先王之",
    "X75n1512_022:0220c04": "法服。不知君臣之義父子之情。假如其身尚在。奉其",
    "X75n1512_022:0220c05": "國命來朝京師。陛下容而接之。不過宣政一見。禮賓",
    "X75n1512_022:0220c06": "一設。賜衣一襲。衛而出之於境。不令惑於眾也。況其",
    "X75n1512_022:0220c07": "身死已久。枯朽之骨凶穢之餘。豈宜以入宮禁。孔子",
    "X75n1512_022:0220c08": "曰。敬鬼神而遠之。古之諸侯吊於其國。必令巫祝先",
    "X75n1512_022:0220c09": "以桃茢袚除不祥。然後進吊。今無故取朽穢之物親",
    "X75n1512_022:0220c10": "臨觀之。巫祝不先桃茢不用。群臣不言其非。御史不",
    "X75n1512_022:0220c11": "舉其失。臣實耻之。乞以此骨付之水火。永絕根本。斷",
    "X75n1512_022:0220c12": "天下之疑。絕後代之惑。使天下之人知大聖人之所",
    "X75n1512_022:0220c13": "作為出於尋常萬萬也。佛如有靈能作禍咎。凡有殃",
    "X75n1512_022:0220c14": "咎宜加臣身。上天鑑臨臣不怨悔。表入。帝大怒。持以",
    "X75n1512_022:0220c15": "示宰相。將抵以死。裴度．崔群曰。愈言訐啎。罪之誠宜。",
    "X75n1512_022:0220c16": "然非內懷至忠。安能及此。願少寬假以來諫諍。帝曰。",
    "X75n1512_022:0220c17": "愈言我奉佛太過猶可容。至謂東漢奉佛已後天子",
    "X75n1512_022:0220c18": "咸夭促。言何乖剌耶。愈人臣狂妄敢爾於是。戚里諸",
    "X75n1512_022:0220c19": "王舊臣皆為愈哀。請逐貶潮州刺史。",
    "X75n1512_022:0220c21": "隆興佛教編年通論卷第二十二"
}