{
    "X43n0737_002:0022b12": "四分律鈔簡正記卷第二(釋鈔題目一十一字)",
    "X43n0737_002:0022b14": "吳越國長講律臨壇賜紫清凉大師景霄纂",
    "X43n0737_002:0022b15": "第二判釋科條。廣辨教之文義。於中分二。初略辨科",
    "X43n0737_002:0022b16": "分。二依文廣解。初中大凡一切聖教。大科有三。謂序",
    "X43n0737_002:0022b17": "正流通。諸餘小科。皆從此出。若據西域。親光菩薩。造",
    "X43n0737_002:0022b18": "佛地論。解佛地經。已科三分。若論此土。從後漢佛法",
    "X43n0737_002:0022b19": "初來。未有科要。因秦王請。講楞伽經義。諸德促平甲",
    "X43n0737_002:0022b20": "解判。王乃問言。朕聞佛教幽微。至理玄奧。適觀所講",
    "X43n0737_002:0022b21": "科目全無者何。諸德遭問。各鄙耻龍顏。時東晉道安",
    "X43n0737_002:0022b22": "法師。遙聞此言。憤悱心口。遂科一切教文。總為三段。",
    "X43n0737_002:0022b23": "即序正流通也。其時雖即懸科。未有憑准。後因佛地",
    "X43n0737_002:0022b24": "論流至此方。彼論之中。果有斯說。故彼云。於此經中",
    "X43n0737_002:0022c01": "總有三分。一者教起因緣分(即序分也)。二聖教所說分(御正",
    "X43n0737_002:0022c02": "宗也)。三依教奉行分(即流通也)。語別意同。故知安法師。冥狀",
    "X43n0737_002:0022c03": "聖旨。故青龍疏歎云。妙理潛通。慧心懸合。彌天之構。",
    "X43n0737_002:0022c04": "豈虗言哉。所言教起因緣分者。謂明教起。及教起處",
    "X43n0737_002:0022c05": "說教因由。即是教起所因所緣。二正顯聖教所說法",
    "X43n0737_002:0022c06": "門品類差別。名聖教所說分。三者顯彼時眾聞法獲",
    "X43n0737_002:0022c07": "益歡喜奉行。名依教奉行分。自後凡是教文。皆依此",
    "X43n0737_002:0022c08": "判也(已上略述科判因由)。今則正明科判者。先科律本。後科鈔",
    "X43n0737_002:0022c09": "文。就律本中。初聖科後凡科。且聖科者。謂部主分宗",
    "X43n0737_002:0022c10": "時科有四大段。即大僧戒本為初分。尼律下為第二",
    "X43n0737_002:0022c11": "分。安居犍度下為第三分。房舍犍度下為第四分(此且",
    "X43n0737_002:0022c12": "據四分所宗律本以科分。若約大藏毗尼。佛在日及結集時所非承也)。二約凡判者。謂",
    "X43n0737_002:0022c13": "安法師科也。先科律文。後科鈔文。且律本者。初從稽",
    "X43n0737_002:0022c14": "首乃至知時已來。為序分。二從世尊在毗舍離。一為",
    "X43n0737_002:0022c15": "正宗。三從五百結集下至末文。為流通分。所言序分",
    "X43n0737_002:0022c16": "者。顯宗由致發起之端。稱為序分也。正宗者。正明犯",
    "X43n0737_002:0022c17": "不犯輕重等相被時之益救。流通者。法傳季世流而",
    "X43n0737_002:0022c18": "不壅故(科律文○)。次科鈔文者。右今章記所判不同。若准",
    "X43n0737_002:0022c19": "後堂順正等記。以總別兩序。為序分。標宗已下二十",
    "X43n0737_002:0022c20": "九篇為正宗。諸部別行一篇。為勸學流通。其理不然。",
    "X43n0737_002:0022c21": "廣如別破。或依搜玄將三十篇為正宗。即無流通。今",
    "X43n0737_002:0022c22": "依顯正科為三段。前二與玄同。第三將後批文。為付",
    "X43n0737_002:0022c23": "囑流通分。此准法華慈恩玄贊。亦將後批文。為流通",
    "X43n0737_002:0022c24": "也。故彼云。基以譚遊之際。途次博陵道俗課靈命講",
    "X43n0737_002:0023a01": "斯曲等足為高例(云云)。問此後批如何得流通。答夫",
    "X43n0737_002:0023a02": "流通有二。一者勸學流通。隱在諸篇之中。不別科出。",
    "X43n0737_002:0023a03": "促隨明行事之處。策勵後人。令其習學。如下文方幸",
    "X43n0737_002:0023a04": "敬而行之。或云違法毗尼。當如是學。又云。不知鏡不",
    "X43n0737_002:0023a05": "思之等。此皆勸學之意也。二付屬流通者。述其製作",
    "X43n0737_002:0023a06": "時處因由。令後人披覽時代顯然。今此流通乃當付",
    "X43n0737_002:0023a07": "囑也。問總序自題云序。此則有憑。十問既不題序名。",
    "X43n0737_002:0023a08": "阿得亦科為序。答前是別題。通收兩序故。皆得名序",
    "X43n0737_002:0023a09": "分(不同顯正解所)。問律教唯被具戒。是其正修。沙彌既非具",
    "X43n0737_002:0023a10": "位。何故沙彌篇。在正宗中攝。答有說。一者如來所制",
    "X43n0737_002:0023a11": "皆通五眾戒。下文皆結三眾罪。又沙彌得聞吉羅之",
    "X43n0737_002:0023a12": "名。二者此篇廣明大僧攝受方法。是以亦得在正宗",
    "X43n0737_002:0023a13": "中攝也。問道俗一篇所明既非內眾。如何得入正宗。",
    "X43n0737_002:0023a14": "答若望所化境非正宗。然僧為能化之人故。得入正",
    "X43n0737_002:0023a15": "宗攝。故下文云。幸細覽而告傳等(云云)。問諸部別行",
    "X43n0737_002:0023a16": "篇。既與四分全別。如何得在正宗所收。答雖不同於",
    "X43n0737_002:0023a17": "四分。乃是他部正宗。彼此雖殊。行事正宗是一。或有",
    "X43n0737_002:0023a18": "他宗事起請我四分律師處判須善他宗。故下文云。",
    "X43n0737_002:0023a19": "博學為濟貧。此言誠驗等。又別序第三門中。不得輙",
    "X43n0737_002:0023a20": "將己所學者。判他持犯。又輕重儀云。約之受體。紛諍",
    "X43n0737_002:0023a21": "自銷。今既判三十篇。齊號正宗。須分兩意。前二十九",
    "X43n0737_002:0023a22": "篇是四分律師行四分之事正宗。第三十篇是四分",
    "X43n0737_002:0023a23": "律師行他部之事正宗。賓主二途條然分曉也。問夫",
    "X43n0737_002:0023a24": "講解者。先合釋於名題然後科判。今題名未解。何故",
    "X43n0737_002:0023b01": "直爾分科。答科之由著前著述文勢。若著述是通。題",
    "X43n0737_002:0023b02": "下自注云并序。此通一部之文。便須先釋題後科判",
    "X43n0737_002:0023b03": "今緣。此鈔是別題。准收二序故。先分科後向序中。始",
    "X43n0737_002:0023b04": "釋題目。又於正宗之首。更有名題故。此先科然後解",
    "X43n0737_002:0023b05": "釋(上來略辨科分因便問答分別)。",
    "X43n0737_002:0023b06": "次依文廣解。即分為三(云云)。就序中分二。初釋序之",
    "X43n0737_002:0023b07": "通題。二依序別釋。前二。初正釋所撰之法題。二京地",
    "X43n0737_002:0023b08": "下辨能作人之名號。前二。初正釋法題。二注簡異。初",
    "X43n0737_002:0023b09": "法題有十一字分二。初解四分律三字。舉本宗之都",
    "X43n0737_002:0023b10": "目。次解刪繁下八字。標今作者之別名。今且解都目",
    "X43n0737_002:0023b11": "三字者。以三問料簡。初總別相對與科簡。二離開別",
    "X43n0737_002:0023b12": "釋。三結歸六釋。初門總別料簡者。四分二字是別。五",
    "X43n0737_002:0023b13": "部中之一名也。律之一字是總。五部之都目。如是兩",
    "X43n0737_002:0023b14": "名不可闕一。若無四分別名。難以顯其通科故。初開",
    "X43n0737_002:0023b15": "標四分。開卷識宗。便知是四分家之律。非餘五分十",
    "X43n0737_002:0023b16": "誦等。若闕律之總號。無以收其別名故。後標律字。若",
    "X43n0737_002:0023b17": "促云四分。即四分之名。隨轉不定。為四分。經論紀傳",
    "X43n0737_002:0023b18": "等。令向下標其律字。即簡非餘也。又若據次第先後。",
    "X43n0737_002:0023b19": "律合居先。佛在之時便有四分。理合居後百載方興。",
    "X43n0737_002:0023b20": "今迴四分在先。唯為簡異他部也(上來惣別料簡竟)。二離開",
    "X43n0737_002:0023b21": "別分二。初解四分二字。次解律之一字。初言四分者。",
    "X43n0737_002:0023b22": "梵語折埵理。或云只埵理。此云四者分四者數也。分",
    "X43n0737_002:0023b23": "者段也因也。因部主支離大藏毗尼以為四段。故云",
    "X43n0737_002:0023b24": "四分。即大僧戒本二十卷為初分。尼律下十五卷為",
    "X43n0737_002:0023c01": "第二分。安居下一十四卷為第三分。房舍下一十一",
    "X43n0737_002:0023c02": "卷為第四分。問此之四分名目。起自何時。答有兩解。",
    "X43n0737_002:0023c03": "一正釋。二辨非。且正釋者。遠自如來金口懸記近因",
    "X43n0737_002:0023c04": "部主分宗。且遠自如來金口者。准大集經聲聞品。佛",
    "X43n0737_002:0023c05": "告憍陳如。我滅度後。有諸弟子。受持如來十二部經。",
    "X43n0737_002:0023c06": "書寫讀誦。顛倒解義。顛倒說法。以倒說故。覆隱法藏。",
    "X43n0737_002:0023c07": "名曇摩鞠多(已上經文)。此是佛在日。懸記已後。合有此律。",
    "X43n0737_002:0023c08": "流行於世。佛既滅後。迦葉結集。五聖任持。如水傳器。",
    "X43n0737_002:0023c09": "過百年末。第五師鞠多傳法之日。正當育王化世大",
    "X43n0737_002:0023c10": "集商量佛法因有乖諍。遂分大藏毗尼為五典。其中",
    "X43n0737_002:0023c11": "一部。名曇摩鞠多。遠想如來懸記之言。乃執四分之",
    "X43n0737_002:0023c12": "號。部主自言。我欲說無先說有欲談有先即是顛倒",
    "X43n0737_002:0023c13": "解義。況我復號曇摩鞠多。名字既同。我所執法。合明",
    "X43n0737_002:0023c14": "四分。遂即四度傳文。盡所詮相。念出四段之文。應彼",
    "X43n0737_002:0023c15": "四分之說(已上略申正解)。次敘非者。按南海寄歸內法傳。義",
    "X43n0737_002:0023c16": "靜三藏。作如是說。四分之名。因梵筴立號。謂梵筴有",
    "X43n0737_002:0023c17": "四。每筴翻出一分。四筴翻成四分。彼却難前解云。若",
    "X43n0737_002:0023c18": "言因誦立名者。其理不然。且波離大羅漢。當初結集。",
    "X43n0737_002:0023c19": "尚八十度。昇座誦終不可。曇無德四度傳文。念終律",
    "X43n0737_002:0023c20": "藏。今依發正記破云。縱使梵筴有四。每筴翻云一分",
    "X43n0737_002:0023c21": "因。得四分之名。若爾四分之秤無來。起自此方未審。",
    "X43n0737_002:0023c22": "在西土之時。一千年中。以何標目。次奪破者。謂此律",
    "X43n0737_002:0023c23": "文。元無梵筴。至此其時。覺明三藏。促口誦筴文。秦主",
    "X43n0737_002:0023c24": "恐誦文訛濫。遂將羗(於羊反)籍藥。五萬餘言。以誠之二",
    "X43n0737_002:0024a01": "日念終。執文覆之。不遺一字。秦主深信方許翻。初當",
    "X43n0737_002:0024a02": "既梵筴到於此方。何故解云因筴立號(前言差藉者。秦主姚萇本",
    "X43n0737_002:0024a03": "是西羗人領軍降前符堅為龍襲將軍後都長安為後秦。其部類多是羗人。故云籍也。藥方即易知。云云)。彼",
    "X43n0737_002:0024a04": "適難云。波離尚八十度誦。曇無德豈四度念終者。初",
    "X43n0737_002:0024a05": "結集時。文句散落。故難致八十度。分部時已詮上文",
    "X43n0737_002:0024a06": "墨竟易故。所以四度誦也。故智論云。摩偷羅國毗尼。",
    "X43n0737_002:0024a07": "有八十部。罽賓毗尼。促取要用者作十部。言八十部",
    "X43n0737_002:0024a08": "者。彼自解云。八十誦也。十部者。謂十誦也。至於五分",
    "X43n0737_002:0024a09": "亦然。引此證之故。知因筴立名全成靈委(上來四分兩字竟)。",
    "X43n0737_002:0024a10": "次釋律之一字分二。初翻名。次釋義。且翻名者。戒疏",
    "X43n0737_002:0024a11": "云。據其能所。都有三名。一梵語毗奈耶。毗那耶。鞞泥",
    "X43n0737_002:0024a12": "迦。並翻為律。即能詮教也。二梵語尸羅。此翻為戒。謂",
    "X43n0737_002:0024a13": "所詮行也。三梵語波羅提木叉。此云別解脫。所感果",
    "X43n0737_002:0024a14": "也。因教起行。行不徒然。必有感果。故解脫絕縛。最在",
    "X43n0737_002:0024a15": "其終。戒疏又問。既有三名。何故前標律秤。答律則據",
    "X43n0737_002:0024a16": "教能生行解。五眾依茲奉持德故。名為戒因。戒尅剪",
    "X43n0737_002:0024a17": "業。或斯亡故名解脫。是則果兩行。皆由教生。故先舉",
    "X43n0737_002:0024a18": "教用攝斯二。或可三皆一化。始終不可具須。故具標",
    "X43n0737_002:0024a19": "律。今云四分律。不云四分戒解脫也。問毗尼翻律。為",
    "X43n0737_002:0024a20": "正翻義翻耶。答乃是義翻非正譯。故諸家相承。引唐",
    "X43n0737_002:0024a21": "三藏譯經。有翻者有不翻者。且不翻有五。一生善故",
    "X43n0737_002:0024a22": "不翻。如佛陀云覺。菩提薩埵此云道有情等。今皆存",
    "X43n0737_002:0024a23": "梵名。意在生善故。二秘密不翻。如陀羅尼等。總持之",
    "X43n0737_002:0024a24": "教。若依梵語諷念加持。即有感微。若翻此土之言。全",
    "X43n0737_002:0024b01": "無靈驗故。三含多義故不翻。如薄伽梵。一名具含六",
    "X43n0737_002:0024b02": "義。一自在(不永繫屬二種生死故)。二熾盛(智火猛熖燒煩惱薪)。三端嚴(相好",
    "X43n0737_002:0024b03": "具足所莊嚴故)。四名稱(有大名聞遍十方故)。五吉祥(一切時中常吉利故。如二龍主水七",
    "X43n0737_002:0024b04": "步生蓮也)。六尊貴(出世間所尊重故)。今若翻一。便失餘五。故存梵",
    "X43n0737_002:0024b05": "名。四順古不翻。如阿耨菩提。從漢至唐。例皆不譯。五",
    "X43n0737_002:0024b06": "無故不翻。如閻浮樹影透月中生子八斛瓮大。此間",
    "X43n0737_002:0024b07": "既無。不可翻也。除茲已外並皆翻譯。就翻譯中。復有",
    "X43n0737_002:0024b08": "二種。一正翻。二義翻。若東西兩土。俱有促呼喚不同。",
    "X43n0737_002:0024b09": "即將此言用翻彼語梵。如梵語莽茶利迦。此云白蓮",
    "X43n0737_002:0024b10": "華。又如梵語斫摳。此翻為眼等。皆號正翻也。若有一",
    "X43n0737_002:0024b11": "物西土即有。此土全無。然有一類之物。微似彼物。即",
    "X43n0737_002:0024b12": "將此者用譯彼言。如梵云尼拘律陀樹。此樹西土其",
    "X43n0737_002:0024b13": "形絕大。能蔭五百乘車。其子如油麻。四分之一。此間",
    "X43n0737_002:0024b14": "雖無其樹。然柳樹稍積似。故以翻之。又如三衣翻臥",
    "X43n0737_002:0024b15": "具等並是(云云)。今此毗尼翻彼律。蓋是義翻。以佛在",
    "X43n0737_002:0024b16": "西土出興。說此毗尼之典。此方本無佛化世。故無正",
    "X43n0737_002:0024b17": "翻。然後彼佛說毗尼。詮五犯聚。禁約五眾。不許有違。",
    "X43n0737_002:0024b18": "此方俗詮於五形。亦為制御萬民。令無全起過。義類",
    "X43n0737_002:0024b19": "相似。防非又同。故將此土律名。翻彼毗尼之號。古來",
    "X43n0737_002:0024b20": "更有多般。慮煩不敘(上翻名竟)。次釋義者分三。初律。二戒。",
    "X43n0737_002:0024b21": "三解脫令。初釋律義。如下文。律者法也。詮量輕重犯",
    "X43n0737_002:0024b22": "不犯法。並律所明。即律詮也。又戒疏云。律者法也。從",
    "X43n0737_002:0024b23": "教立名。斷割輕重。開遮持犯。非法不定。故俗有九添。",
    "X43n0737_002:0024b24": "法居其一。故世付法皆約形科。道與俗違。形名乃異。",
    "X43n0737_002:0024c01": "至於處斷。並依常法(已上疏文)謂道俗居處。刑法相貌。各",
    "X43n0737_002:0024c02": "各不同。然其有犯之徒。處形法斷須依常法。又律者",
    "X43n0737_002:0024c03": "筆也。此律字彳旁從聿。聿者取筆聲。亦訓於筆也。如",
    "X43n0737_002:0024c04": "此方本是秦蒙恬所造。說文中用以文也。楚時謂之",
    "X43n0737_002:0024c05": "聿。吳時謂之律。燕時謂之弗。秦時謂之筆。令律害訓",
    "X43n0737_002:0024c06": "筆者。取割裁量之義也。戒疏云處効(胡德反唐韵云推勘罪人之貌",
    "X43n0737_002:0024c07": "也)。決正非筆不定。筆不定筆即法家之眾也。又律者",
    "X43n0737_002:0024c08": "分也。如律呂之分氣。又俗中有三種律。一者陰律。二",
    "X43n0737_002:0024c09": "應律。三格律後一如下自明。今且明上二者。謂十二",
    "X43n0737_002:0024c10": "月中隻為律屬陽。偶為呂屬陰。正月姑洗太蔟。三月",
    "X43n0737_002:0024c11": "姑洗(蘇曲反)。五月[卄/(麩-夫+生)]賓。七月夷則。九月無射。十一月黃",
    "X43n0737_002:0024c12": "(此六名律也)。二月夾鐘。四月仲呂。六月林鐘。八月南呂。十",
    "X43n0737_002:0024c13": "月應鐘。十二月大呂(此六名呂也)。即陰陽呂之二應律者。",
    "X43n0737_002:0024c14": "月令云。用斤為律管。其管各有寸數。恐繁不引(云云)。",
    "X43n0737_002:0024c15": "即用葭(音加)灰(即慮花灰)實之於管十二月中。氣至灰動。應",
    "X43n0737_002:0024c16": "於節候。軌尅不改。故云應律。故戒疏云。陰陽雖無形。",
    "X43n0737_002:0024c17": "假以律管。籚灰用分節候。藉此分之令。內教亦然。順",
    "X43n0737_002:0024c18": "體分成二持。違體分成二犯。非律不明。亦同律呂之",
    "X43n0737_002:0024c19": "氣也。戒疏又問。律以法訓。施造有儀。與餘兩藏復有",
    "X43n0737_002:0024c20": "何別。答不同也。餘藏明理之在靈通。隨達一門皆符",
    "X43n0737_002:0024c21": "道觀。五百身因。無非正說。商那定現。鞠多不測其涯。",
    "X43n0737_002:0024c22": "意在去滯。何局文言。律則不爾。輕重開遮。楷摸不定。",
    "X43n0737_002:0024c23": "亂常敗續(功業也)。必據科治。由此而言法義彌顯(已上疏文)。",
    "X43n0737_002:0024c24": "准斯意道律教偏有裁斷揩定之功。餘二無功能。故",
    "X43n0737_002:0025a01": "偏訓法也。疏又云律雖義約形斷。全乖科據有方呂",
    "X43n0737_002:0025a02": "斥相似。故且當譯見意便上(已上疏文)。言呂斥相似者。約",
    "X43n0737_002:0025a03": "五種治罸。階降不殊。重者重治。輕者輕罸。即無別也。",
    "X43n0737_002:0025a04": "疏又云。律者法也。始終有儀。於佛教可成此義。故篇",
    "X43n0737_002:0025a05": "聚之設。三世同遵。乃適化殊。性戒常定。律則不爾。代",
    "X43n0737_002:0025a06": "有沿革。古用肉形。形者戒也。一毀其肉。終身永定。不",
    "X43n0737_002:0025a07": "可復也。准斯意者。如俗格律有其新舊準。或有於格",
    "X43n0737_002:0025a08": "品故也。舊五刑者。是秦相公孫鞅(於兩反)。封為商君。所",
    "X43n0737_002:0025a09": "制也。一墨。謂以刀鑿額作賊字。後以墨染使青也。",
    "X43n0737_002:0025a10": "二劓(魚器反)。截鼻也。三躬。男女不以禮交者。男則去勢",
    "X43n0737_002:0025a11": "分。女則填宮也。四割謂耳也。五則則足也。其過最重。",
    "X43n0737_002:0025a12": "蓋隨前犯。准上治定。後漢相蕭何。尅為[邱-丘+替](昨何反)。信。製",
    "X43n0737_002:0025a13": "新五形。以定三千。金科玉條。代於古法。一笞(刃之反)者。",
    "X43n0737_002:0025a14": "小杖曰笞。笞耻也。如[卄/補]鞭等耻。此有五等(一十二十三十四十",
    "X43n0737_002:0025a15": "五十)。笞令青色以像東方甲乙木屬青。二杖者。大笞曰",
    "X43n0737_002:0025a16": "杖。杖者長木也。亦五等(六十七十八十九十一百)杖令見面其色",
    "X43n0737_002:0025a17": "赤。以像南方丙丁火屬赤。三徒者奴也。苦處駈使夜",
    "X43n0737_002:0025a18": "即禁白日。徒有日暮之功。其色白。以像西方庚辛金",
    "X43n0737_002:0025a19": "屬白。四流者散也。三等(二千里二千五百里三千里)似水之東流。",
    "X43n0737_002:0025a20": "更無西返。其色黑以像北方壬癸水屬黑。五死者盡",
    "X43n0737_002:0025a21": "也。二等(一絞二斬)人死魂魄歸於上天。骨肉下埋於土。以",
    "X43n0737_002:0025a22": "像中方戊己土屬黃。已新舊五刑雖別莫不背。為控",
    "X43n0737_002:0025a23": "制萬民。不令起過。懼於刑罸也。西土法王之律。亦復",
    "X43n0737_002:0025a24": "如然。常作堤防。令非不起故(已上釋律義竟)。",
    "X43n0737_002:0025b01": "二釋戒義者。戒疏云。戒警也。警策三業。遠離緣非明",
    "X43n0737_002:0025b02": "其因也。又戒者禁也。以善禁惡等(云云)。三釋解脫義",
    "X43n0737_002:0025b03": "者。已離障染。永出塵勞。業惑期云。故云解脫。解脫不",
    "X43n0737_002:0025b04": "同。有二種。一因時解脫。二果時解脫。言因時解脫者。",
    "X43n0737_002:0025b05": "對境防惡。暫伏過非。望不起染邊得解脫。二果時解",
    "X43n0737_002:0025b06": "脫亦有二。一別解脫。二究竟解脫。言別解脫者。人天",
    "X43n0737_002:0025b07": "果是若約人天果。未免輪迴。未令得彰解脫。今且望",
    "X43n0737_002:0025b08": "不入三途中。得名解脫也。二究竟解脫者因。謂或淨",
    "X43n0737_002:0025b09": "定慧發生故。經云。或淨有智慧。便得第一道。又或疏",
    "X43n0737_002:0025b10": "云。道或名解脫。事戒名別解脫。又云或鄣有二。初則",
    "X43n0737_002:0025b11": "業非。二則煩或。淨鄣業或待智云。分望斷除。故名解",
    "X43n0737_002:0025b12": "脫。後智除或。乃稱究竟(上解脫義竟)。",
    "X43n0737_002:0025b13": "上來正辨能詮律義因。便明所詮戒。及解脫義。總是",
    "X43n0737_002:0025b14": "翻釋義竟。上來有二收科(云云)。第三結歸唯釋者。問",
    "X43n0737_002:0025b15": "何故有此問來。答上之所明。四分是四段之文。律是",
    "X43n0737_002:0025b16": "儀。從四段文下而出。於中體用。能依所依。勝劣異同。",
    "X43n0737_002:0025b17": "無想濫。故須簡異。是以須明也。又西天凡是文字有",
    "X43n0737_002:0025b18": "兩字。已上有體用者。皆須約釋簡之時。或雖有兩字。",
    "X43n0737_002:0025b19": "且無體用。不可一例也。就引文中。便分為二。初汎明。",
    "X43n0737_002:0025b20": "二結歸所屬。初中梵語沙吒多(此云六)。煞三摩娑(此云離合",
    "X43n0737_002:0025b21": "釋)六謂舉數。先離後合。釋者解釋(已上通名)。次別列者。頌",
    "X43n0737_002:0025b22": "曰持業依主。并有財。隣近。相違。及帶數。初持業者。寶",
    "X43n0737_002:0025b23": "法師云。持謂任持。業謂業用。體能持用故。如云眼根",
    "X43n0737_002:0025b24": "是清淨。四大所造之色是體。根者有增上發識之能",
    "X43n0737_002:0025c01": "名用。此眼即根。又如藏識。識即是體。藏即含藏是用。",
    "X43n0737_002:0025c02": "先用後體。攝用歸體。此藏即識。所以不云識藏者。恐",
    "X43n0737_002:0025c03": "濫前諸識。不能含藏故(上且約單持業)。更有同依持業。謂約",
    "X43n0737_002:0025c04": "多用同一體故。如言分段生死身。生與死是二。同依",
    "X43n0737_002:0025c05": "一體。又如變化身。身是體。變化是用。於此身上。有能",
    "X43n0737_002:0025c06": "轉換。本質并無。而歘有之用。故變化即身。亦有四用。",
    "X43n0737_002:0025c07": "同依一體。如云變易生死身。變麤身為細色。易短命",
    "X43n0737_002:0025c08": "為長年。無漏力初資曰生。勢分將盡時名死。此之四",
    "X43n0737_002:0025c09": "用。俱依一身也。二依主釋者。依謂憑依。主謂主宰。寶",
    "X43n0737_002:0025c10": "法師云。能依所依俱。於中有二。一依主。二依士。若舉",
    "X43n0737_002:0025c11": "勝顯劣名依主。如云眼識。眼謂眼根。是所依勝。識謂",
    "X43n0737_002:0025c12": "了別。是能依即劣。今云眼之識(依主也)。或舉劣顯勝。如",
    "X43n0737_002:0025c13": "云擇滅無為。本是有為因。此擇所證故。今云擇滅之",
    "X43n0737_002:0025c14": "無為。是依士釋(又云倒令依主者非也)。三有財者。謂對無立名",
    "X43n0737_002:0025c15": "財。謂世間財寶有。故曰有財。寶法師云。能有所有俱。",
    "X43n0737_002:0025c16": "於中有二。一全有財。如呼護法神為金剛。金剛本是",
    "X43n0737_002:0025c17": "杵號。梵語跋折羅。此云金剛。狀有三陵。如喬麥子。能",
    "X43n0737_002:0025c18": "摧萬物。取此杵名。以彰神號。又如菩提薩埵。上求菩",
    "X43n0737_002:0025c19": "提下化薩埵。故離此聖人體外。有彼菩提薩埵也。二",
    "X43n0737_002:0025c20": "分有財者。如云金神或云富兒。半月於人名故。四隣",
    "X43n0737_002:0025c21": "近者。寶法師云。竪隣橫並。俱以多法相近一處。促舉",
    "X43n0737_002:0025c22": "一近者立名。如云四念住。謂觀身受心法時。雖是慧",
    "X43n0737_002:0025c23": "力簡擇。又須假念力明記。今慧隣近於念。故云念住",
    "X43n0737_002:0025c24": "也。五相違者。寶法師云。諸法名等殊。如云持犯。上作",
    "X43n0737_002:0026a01": "大小等(云云)。六帶數者。寶法師云。謂諸法名等數。如",
    "X43n0737_002:0026a02": "云一乘二諦三身四智五眼六通七覺八正道九有",
    "X43n0737_002:0026a03": "情居十遍一切處等(上來汎相王竟)。次結所屬者。問今四分",
    "X43n0737_002:0026a04": "律之三字於上只釋中具幾釋。答若依諸記具二釋。",
    "X43n0737_002:0026a05": "一帶數持業。二帶數依主。今准承稟云具三釋。一帶",
    "X43n0737_002:0026a06": "數。謂律是法。法上有四分之數。豈非帶數(有云。若准明四分二",
    "X43n0737_002:0026a07": "字。即成帶數者。未詳也)。二持業。謂四分是四段能證詮之文。以",
    "X43n0737_002:0026a08": "聲聞句文為體。即是體。律是律儀。即所詮之行。有斷",
    "X43n0737_002:0026a09": "割持犯揩摸輕重之功用。今四分之體。能持此用。攝",
    "X43n0737_002:0026a10": "體歸用。四分即律。三依主。律是能依。四分是所依。四",
    "X43n0737_002:0026a11": "段能詮文是色。唯有漏即劣。所詮律儀通漏無即勝。",
    "X43n0737_002:0026a12": "今舉上劣四分。顯下之勝律。即四分之律。依士釋(不湏",
    "X43n0737_002:0026a13": "云倒合依主)。已上三門。總是釋初三字都目竟。",
    "X43n0737_002:0026a14": "二刪繁下八字標今作者之別。名之此對昔來未曾",
    "X43n0737_002:0026a15": "有也。釋此八字分五。初釋刪繁二字。二辨補闕二字。",
    "X43n0737_002:0026a16": "三明行事二字。四辨鈔之一字。五解序之一字。今且",
    "X43n0737_002:0026a17": "釋刪繁二字者。刪者聲類云定也。廣雅云削也。三蒼",
    "X43n0737_002:0026a18": "云除也。仲尼刪詩定禮。今師刪定。或律此之刪字冊",
    "X43n0737_002:0026a19": "旁刀。乃會意字也。如俗中通明文字有六。一像形。像",
    "X43n0737_002:0026a20": "物之形。如日月等字。二會意。如止戈為武人言為信",
    "X43n0737_002:0026a21": "等。三形聲。或左形右聲。或如補闕律等字。四指事。如",
    "X43n0737_002:0026a22": "上下字等。五假借。如長乞樂(皆去聲呼)。六轉注。如老可叵",
    "X43n0737_002:0026a23": "孝等。今刪字。上六中是會意字也。良以古來無紙。凡",
    "X43n0737_002:0026a24": "綴文章。皆書簡牘。以熟韋編之。故夫子讀易韋編三",
    "X43n0737_002:0026b01": "絕。即其意也。故刪字堅之四盡。表於簡牘。橫之兩盡。",
    "X43n0737_002:0026b02": "以像熟韋古來刀筆。當者留之。不當以刀削去。故刪",
    "X43n0737_002:0026b03": "字安刀。即除段之貌也。後漢蔡倫。造紙以替簡牘之",
    "X43n0737_002:0026b04": "文。亦今者從冊安刀。猶是會古之意也。長也。濫也。惡",
    "X43n0737_002:0026b05": "也。敏下安系(覔音)。亦會意也。字上略訓釋。今廣解者。東",
    "X43n0737_002:0026b06": "吳所立。非正不敘。西明新規。有其四種。唯據當宗以",
    "X43n0737_002:0026b07": "說。一繁廣。繁如律中僧尼二部。戒本緣起。六百餘條。",
    "X43n0737_002:0026b08": "廣明國土犯。有人呵責等事皆是當初一期制戒。□",
    "X43n0737_002:0026b09": "□翻譯依其本有六。錄在文中。至于末代所准。要知",
    "X43n0737_002:0026b10": "其持犯故。於釋相篇中。唯明滿足戒本。尺持犯兩相。",
    "X43n0737_002:0026b11": "其餘閑後。皆悉不明。故下文云。貴在得其本詮誠難",
    "X43n0737_002:0026b12": "竅其條緒等。又如長衣戒得不得章。都有八門。各有",
    "X43n0737_002:0026b13": "轉降十章四十六句。甚為繁廣。今鈔侶云一日得衣",
    "X43n0737_002:0026b14": "二日不得乃至十一日。通皆不犯。唯有一行來鈔文",
    "X43n0737_002:0026b15": "攝得數行律文也。又如滅諍事律自一犍度今鈔但",
    "X43n0737_002:0026b16": "云。七滅諍中罪亦滅有但為竟。於四諍彼此未知。乃",
    "X43n0737_002:0026b17": "至徒勞宣釋。終未窮盡。故略不述等。律文既繁。古人",
    "X43n0737_002:0026b18": "章疏亦廣。今於此中。一時刪削。故下文云。常恨前代",
    "X43n0737_002:0026b19": "諸師所留遺記等。二繁長。繁者此全非今所要名長。",
    "X43n0737_002:0026b20": "如律明。善來等四受並是。往前之事鈔中。皆略不明。",
    "X43n0737_002:0026b21": "唯存羯磨一途。當世盛行之法。更有破僧和僧等事。",
    "X43n0737_002:0026b22": "悉是剩長之文兼章疏。解律繁辭。亦同刪削。三繁濫。",
    "X43n0737_002:0026b23": "繁者是非相混曰濫。如律結界法中。東方有山稱山",
    "X43n0737_002:0026b24": "等。是一期出法之語。今若立標相。須知限齊。又須委",
    "X43n0737_002:0026c01": "標相及體。三種分齊。分明方可加法。不同一席之法。",
    "X43n0737_002:0026c02": "聊知空礙兩分等。又古人見律有知淨之言濫引向",
    "X43n0737_002:0026c03": "打鐘上用。又古見律結界云。各一拘盧舍字。便執自",
    "X43n0737_002:0026c04": "然。界體定方七十三步。集僧一夏。唯開三度受日等。",
    "X43n0737_002:0026c05": "皆是蕪穢。濫於真宗。純金雜於砂礫。今並刪之。故下",
    "X43n0737_002:0026c06": "文云。濫述必剪用成通意等。四繁惡。繁此非律有促。",
    "X43n0737_002:0026c07": "從濫中流出。如古人見律文治罸。弟子斷食奪衣。日",
    "X43n0737_002:0026c08": "中五等。倣此遂行鞭杖。以作訓治。委引偽經。三百福",
    "X43n0737_002:0026c09": "罸。及真經三字之喻。或立非法。制限罸錢及米。伏地",
    "X43n0737_002:0026c10": "吹灰。有過之徒罸令除草等。悉為鄙惡。惡並刪之。故",
    "X43n0737_002:0026c11": "下文云。今故刪其繁惡等。除此四繁之外。其餘要當",
    "X43n0737_002:0026c12": "皆列文中。如下諸篇所引律云。四分文云。等並是(上釋",
    "X43n0737_002:0026c13": "刪繁)。二字竟。",
    "X43n0737_002:0026c14": "二辨補闕者。補謂裨補。左形右聲也。闕者謂欠闕。闕",
    "X43n0737_002:0026c15": "少上形下聲。謂全約佗部三藏之文以說。謂上既於",
    "X43n0737_002:0026c16": "四分刪除四繁。餘有的當之文。其文絕少。對教行事",
    "X43n0737_002:0026c17": "實。未周旋故。引佗部流類之文。鴻稗未足。故云補闕。",
    "X43n0737_002:0026c18": "於中有二。若事法全無名闕。分無名缺。今舉全無之",
    "X43n0737_002:0026c19": "闕。以攝分無之缺。下諸部別行篇云。若四分缺於事",
    "X43n0737_002:0026c20": "法等。即舉分無之缺攝金。全無之闕也。今依西明。大",
    "X43n0737_002:0026c21": "要有二。謂文補及義補也。展聞即成五補。經律論記",
    "X43n0737_002:0026c22": "傳并義補也。若處中唯三。三合為一補。記傳為義補",
    "X43n0737_002:0026c23": "為三。今引且明三補。初三藏補。就三中從親至疎。且",
    "X43n0737_002:0026c24": "引佗部律流類相似者。如下所引僧祇十誦五分等",
    "X43n0737_002:0027a01": "若律部無文。即大小乘經有者須引。如下引華嚴。涅",
    "X43n0737_002:0027a02": "槃。楞伽。思益。阿含。遺教。目連。善生等。或經中無文論",
    "X43n0737_002:0027a03": "中有者。亦須引用。即下引瑜伽。唯識。智證論。莊嚴。成",
    "X43n0737_002:0027a04": "實。婆沙。明了。多新等是(已上三藏為一補竟)。若三中有闕。記傳",
    "X43n0737_002:0027a05": "有文。流類相當。亦須引用。如下引高僧名僧僧史錄。",
    "X43n0737_002:0027a06": "凡聖行集。布薩軌儀。法苑未林。師資傳等(為第二文記補也。若",
    "X43n0737_002:0027a07": "作玄記將古人章疏。意文補者非也)。已上諸文有則可引。或時有事復",
    "X43n0737_002:0027a08": "是現世。惡行三藏。記傳之中全無。說處不可。無文便",
    "X43n0737_002:0027a09": "止。今師以義決通。如下第五門中四句。以為唯的。若",
    "X43n0737_002:0027a10": "文義俱闕。舉一例諸等知(上來解闕補二字已竟)。",
    "X43n0737_002:0027a11": "三明行事二字者。行者左彳(刃戟反)右于(玉刃反)左右足",
    "X43n0737_002:0027a12": "遞進之貌。今促取流行義也。事者一云人法事也。二",
    "X43n0737_002:0027a13": "云眾自共三行之事也。於三中。自有人法事三故(此釋",
    "X43n0737_002:0027a14": "勝前)。謂上既已刪補鈔體周圓究竟理之由但為流行",
    "X43n0737_002:0027a15": "律文三行之事。故云行事即鈔文之用也。",
    "X43n0737_002:0027a16": "四辨鈔之一字。此有二種。若從手作但訓略。即文約",
    "X43n0737_002:0027a17": "義豐。今從金者便具三義。略義如前。准下文云。固令",
    "X43n0737_002:0027a18": "撮略。正文包括諸意也。二久固義。如世真金促革不",
    "X43n0737_002:0027a19": "改百練不變。久埋不生。又如世中於國有功之臣。賜",
    "X43n0737_002:0027a20": "以鐵券。以表其人子子孫孫榮不絕。此鈔亦爾。永用",
    "X43n0737_002:0027a21": "無其廢時也。三利用義。如金有濟貧之用。此鈔亦然。",
    "X43n0737_002:0027a22": "對事施行濟機斯是。故下文云。庶令臨機有用即事",
    "X43n0737_002:0027a23": "即行等是。",
    "X43n0737_002:0027a24": "五解序之一字。考功記云舒也。舒展一部文之大意。",
    "X43n0737_002:0027b01": "又毛詩云述一部之由致。廣雅云。次明一部文之次",
    "X43n0737_002:0027b02": "第。又禮云。東庠西序。郭璞云。注序別內外。即東西墻",
    "X43n0737_002:0027b03": "謂之序。此墻居中門內。客欲入時。先於此處。整歛冠",
    "X43n0737_002:0027b04": "排地儀禮後。方入見尊主故。詺此墻為序。今於卷首",
    "X43n0737_002:0027b05": "置序意在披尋者。不失文中之意故。故序也。又序者",
    "X43n0737_002:0027b06": "緒也。即頭緒如答然頭曰緒。今此在一部文之首故。",
    "X43n0737_002:0027b07": "又序者敘也。敘一部之文。由致發起之端。名序也(上來",
    "X43n0737_002:0027b08": "三字。都目八字別名惣是正釋法題竟)。",
    "X43n0737_002:0027b09": "次注文簡異。云作者無。標名顯別有兩釋。此一一。簡",
    "X43n0737_002:0027b10": "上法題。欲釋此文。應先問我起。今師依於所學。撰四",
    "X43n0737_002:0027b11": "分律鈔即得。何要標那補之名。所以注文。答云作者",
    "X43n0737_002:0027b12": "(云云)。意道於所學自宗。古制作鈔疏蓋多。故云作者",
    "X43n0737_002:0027b13": "非無。今標刪補之名簡異。古來未曾有也。故云標名",
    "X43n0737_002:0027b14": "顯別。中卷注云。著述者名立多名。立名標異。下卷云。",
    "X43n0737_002:0027b15": "注撰非少立名標顯三卷之昔。注語雖殊。義意無別",
    "X43n0737_002:0027b16": "(據斯處解。即三卷之首注文。並是今師自注)。第二解云。簡異名題。是相部",
    "X43n0737_002:0027b17": "疏讚述之語也。此鈔初時著述。並不顯制作人名。後",
    "X43n0737_002:0027b18": "有一本。流到相□疏主得之實惜用為的當。促不委",
    "X43n0737_002:0027b19": "誰人所造。至貞觀年中。鈔主四出求異行到相□疏",
    "X43n0737_002:0027b20": "主相見。因敘問律宗之事。乃云。近收得本一行事鈔",
    "X43n0737_002:0027b21": "甚被時機。即未審何人制作。南山云。餘之所作。疏主",
    "X43n0737_002:0027b22": "驚異。遂請題名。鈔主乃於三卷首。皆書京兆崇義寺",
    "X43n0737_002:0027b23": "等(云云)。疏主遂於法題之下。名題之上。中間空處。背",
    "X43n0737_002:0027b24": "洷八字讚美之詞。三卷之初。並如是也。上之兩釋。各",
    "X43n0737_002:0027c01": "是一途。今據稟承決取初[米*　]解。縱蒿本無作者名。亦",
    "X43n0737_002:0027c02": "未可為良證(思之)。",
    "X43n0737_002:0027c03": "次辨能作人號名。言京兆至述者。初略明。次廣解。初",
    "X43n0737_002:0027c04": "中京兆者。天子所部之處也。崇義寺。乃僧坊之別名。",
    "X43n0737_002:0027c05": "沙門者。出家人之通秤。釋者能人之性族。某甲者鈔",
    "X43n0737_002:0027c06": "之別法名。撰即撰古遺文。述謂述而不作。",
    "X43n0737_002:0027c07": "次廣解分六。初言京兆者。京者大也。兆者城也。又積",
    "X43n0737_002:0027c08": "數之多。十億曰兆。十兆曰京。數之名也。今云京兆者。",
    "X43n0737_002:0027c09": "乃天子所都之地也。亦云京師。師者眾也。白虎通云。",
    "X43n0737_002:0027c10": "千里之色四方千里。如是眾名不出。天子所都。大眾",
    "X43n0737_002:0027c11": "所聚之處。史記云。漢祖都於長安人民眾多。秦地廣",
    "X43n0737_002:0027c12": "遠。乃立三部。以輔京師名扶風(即鳳朝在長安城西也)。右[(冰-水+王)/鳥]翊",
    "X43n0737_002:0027c13": "即同氵在長安城東中京兆(即雍洲。今云長安者。取地名也)。問今云",
    "X43n0737_002:0027c14": "府字題中何無。答史記云。開元元年。改雍州為京兆",
    "X43n0737_002:0027c15": "府。洛州為河南府。開元十一年。改并州為太原府。鈔",
    "X43n0737_002:0027c16": "夫是武德年中制故。不合有府字也。",
    "X43n0737_002:0027c17": "二崇義寺者。鈔主本住旦日寺。隋朝改觀為玄壇。",
    "X43n0737_002:0027c18": "改寺為道場。故鈔主神州記自序云。余本住日道",
    "X43n0737_002:0027c19": "場。此是煬帝。取長于瑞像。及育王舍利。入京造此寺。",
    "X43n0737_002:0027c20": "安置舍利。鈔主初在此寺。依慧顧和尚出家。至唐初",
    "X43n0737_002:0027c21": "武德七年。高祖廢之。僧徒散亂配餘寺。鈔主與師徺",
    "X43n0737_002:0027c22": "七人。同[(匕/示)*余]崇義寺。此寺在左衛長壽坊。又准西京塔",
    "X43n0737_002:0027c23": "寺記云。此寺本隋朝延壽公子詮宅。唐武德二秊高",
    "X43n0737_002:0027c24": "祖賜與桂陽公主。駙馬趙慈景為宅。趙景已後。公主",
    "X43n0737_002:0028a01": "捨宅為寺。以妻為夫造恩深義。重勑名崇義。鈔主七",
    "X43n0737_002:0028a02": "年配住。九秊入終南製作。今取本係名寺以標名。故",
    "X43n0737_002:0028a03": "云崇義也。寺者梵云僧伽摩藍。略云言伽藍。此翻眾",
    "X43n0737_002:0028a04": "園。五眾所居之園也。義云精舍。新梵云毗訶羅。此云",
    "X43n0737_002:0028a05": "遊止。或云遊履處也。今云寺者。乃此方之號也。寺者",
    "X43n0737_002:0028a06": "司也。司由嗣讀不絕之義。寺下安寸。即士人方寸之",
    "X43n0737_002:0028a07": "理也。如國家九司名九寺。一太常(主禮樂郊廣也)。二光祿(主御",
    "X43n0737_002:0028a08": "厨)。三衛尉(主器械惟幕也)。四宗正(主皇家枝葉九挨也)。五太僕(主馬駕監收等)。",
    "X43n0737_002:0028a09": "六太理(主天下利法)。七鴻臚(主外國賓客)。八司農(主食餚斛斗也)。九太",
    "X43n0737_002:0028a10": "府(主貢員獻兩市也)。後漢騰膝蘭到此。既是外國之僧。且今",
    "X43n0737_002:0028a11": "在鴻臚寺安下。後於壅門外。別造僧坊。取駄經白馬",
    "X43n0737_002:0028a12": "名。從鴻臚司分出。故云白馬寺。即漢地寺之祖也。故",
    "X43n0737_002:0028a13": "今僧尼住處。皆名為寺。",
    "X43n0737_002:0028a14": "三辨沙門二字者。亦云桑門。皆存略也。具合沙門那。",
    "X43n0737_002:0028a15": "此云息心。故瑞應經云。三等介號擾。六趣號昏。息心",
    "X43n0737_002:0028a16": "達本原。故號為沙彌門。或云息惡能息生空智。所息",
    "X43n0737_002:0028a17": "是煩惱。故論云。福積聚捨諸非。此世他世智無惱。一",
    "X43n0737_002:0028a18": "切生死除滅故。證得此者名沙門。釋曰生空理智。名",
    "X43n0737_002:0028a19": "為福德。此之理智。非少時之間。極速三生。遲即六十",
    "X43n0737_002:0028a20": "劫。彼名積聚也。捨者棄背義。諸非即根隨煩惱也。此",
    "X43n0737_002:0028a21": "世者。即分段生死身。他世者。變易生死身也。一切生",
    "X43n0737_002:0028a22": "死除滅者。且約分段中。一切未論變易。證得此者。名",
    "X43n0737_002:0028a23": "沙門者結示也(上略釋名字已竟)。問未審沙門以何為性。果",
    "X43n0737_002:0028a24": "體是何。果位差別復有幾種。答俱舍頌。淨道沙門性",
    "X43n0737_002:0028b01": "有為無為果。此有八十九。解脫道及滅。釋曰。諸無漏",
    "X43n0737_002:0028b02": "道。生空理智。離染煩惱。名為淨道。此之淨道。是沙門",
    "X43n0737_002:0028b03": "之體性。懷此道者。名曰沙門。有為無為果者。謂有為",
    "X43n0737_002:0028b04": "無為。是沙門果體。有為即解脫。無為即擇滅。此有八",
    "X43n0737_002:0028b05": "十九。解脫道及滅者。斯約斷惑品位以列數也。此有",
    "X43n0737_002:0028b06": "八十九解脫道。是有為果。復有八十九品所證擇滅。",
    "X43n0737_002:0028b07": "是無為果。謂斷見惑有八無間(即八思)。八解脫(即八智)。斷",
    "X43n0737_002:0028b08": "九地修惑有八十一無間道。八十一解脫道。見修合",
    "X43n0737_002:0028b09": "說有八十九。又無間道。唯沙門性。解脫道亦性亦果。",
    "X43n0737_002:0028b10": "息惡義邊。是沙門性。與無間道。為等流果邊。是沙門",
    "X43n0737_002:0028b11": "果。一擇滅唯是無為。沙門果體。謂無道是沙門性。擇",
    "X43n0737_002:0028b12": "滅是彼證。名沙門果。離繫士用果(外主士用也)。若准斯解。",
    "X43n0737_002:0028b13": "理實證聖。號曰沙門。今唐凡位煩惱具全。未合標沙",
    "X43n0737_002:0028b14": "門字。然具約因中談果。故亦得也。又古來更有通相",
    "X43n0737_002:0028b15": "(通凡人也)。今此是通相沙門也。",
    "X43n0737_002:0028b16": "四辨釋釋一字。具足合云釋迦出家人性族也。今存",
    "X43n0737_002:0028b17": "略故。但釋標字。問上言沙門。下復揀釋。豈不重耶。答",
    "X43n0737_002:0028b18": "為簡濫故。亦有出家人性是沙門非釋種。故以性簡",
    "X43n0737_002:0028b19": "之。唯大乘基法師。以四句料簡。一是沙門非釋。謂西",
    "X43n0737_002:0028b20": "域外道是。律云。沙門施食時等。二是釋非沙門。即西",
    "X43n0737_002:0028b21": "域諸釋種是。三亦沙門亦釋。即今出家者是。四俱非。",
    "X43n0737_002:0028b22": "即俗流是。又仙教傳此之後。過秦晉之前。皆稱俗姓。",
    "X43n0737_002:0028b23": "或依師姓。如生法師本姓魏。出家後隨師性。竺法護",
    "X43n0737_002:0028b24": "本姓支。木竺法師。乃依師姓等。從東晉安大師方可",
    "X43n0737_002:0028c01": "改轍也。安云。我曾無尊釋氏。皆合與釋姓命之。後增",
    "X43n0737_002:0028c02": "一阿含經西來。果然契合。故彼云。四河歸海。無復本",
    "X43n0737_002:0028c03": "名。四姓出家咸稱釋氏。又四分說戒揵度云。猶如四",
    "X43n0737_002:0028c04": "河悉歸於海。如是目連。於我法中。出家學道。咸稱釋",
    "X43n0737_002:0028c05": "子。此皆今從佛姓也。我今僧尼既尊釋氏。須知得性",
    "X43n0737_002:0028c06": "無由。若不委之。如孫不識祖名。似子不知諱。此亦道",
    "X43n0737_002:0028c07": "俗同耻。此約此方。南朝四姓。未張顧陸。北朝四姓。季",
    "X43n0737_002:0028c08": "鄭崔盧。更有諸多。或因處或因封爵等得姓。廣開元",
    "X43n0737_002:0028c09": "定譜錄中。慮繁不引也。今准西土四姓亦殊。故西域",
    "X43n0737_002:0028c10": "記云。夫種族殊異有四流焉。一剎那帝利。即王種。弈",
    "X43n0737_002:0028c11": "世君臨。仁恕為志。二婆羅門。此云淨志。守道堅唄。潔",
    "X43n0737_002:0028c12": "白其操。三吠舍。此云商賈。貿遷有無。逐利遠近。四首",
    "X43n0737_002:0028c13": "陀。或云戍達。此云農夫。肆力疇隴勤勞稼穡斯之四",
    "X43n0737_002:0028c14": "姓。清濁殊途。婚娶不通。飛伏異路餘之三姓。如別所",
    "X43n0737_002:0028c15": "論。今但敘剎帝利性者。以釋迦姓。從其流出。是故此",
    "X43n0737_002:0028c16": "姓最為高貴。故俱舍論云。劫初如色天。後漸增貪味。",
    "X43n0737_002:0028c17": "猶惰貯賊起。雇之令守田。釋論曰。劫初時。此南剡部",
    "X43n0737_002:0028c18": "洲人民皆如色界諸天缺。形色端嚴。身帶光明。騰空",
    "X43n0737_002:0028c19": "自在。飲食喜樂。長命久住。如是類地味倮便生甘美。",
    "X43n0737_002:0028c20": "其香郁馥。時有一人。稟性躭味。遂取食之。諸人効彼。",
    "X43n0737_002:0028c21": "竟皆取食(此名劫初段食)。既食其故。身遂堅重。光明隱沒黑",
    "X43n0737_002:0028c22": "闇便生。日月眾星。從茲出現。由漸躭味。地味便隱沒。",
    "X43n0737_002:0028c23": "從茲便有地餅而生。競躭食之。地餅又隱。遂有林騰。",
    "X43n0737_002:0028c24": "林騰又隱。香稻自生。眾共取之。以竟取食。前三是細",
    "X43n0737_002:0029a01": "段食。遍入支體。如油沃沙。但有垢汗。第四麤故。殘穢",
    "X43n0737_002:0029a02": "在身。意欲蠲除。便分二道。因茲便有男女根生。由二",
    "X43n0737_002:0029a03": "根殊。形相亦別。宿習力故。便相瞻視。因此遂生非理",
    "X43n0737_002:0029a04": "作意。欲貪鬼魅惑亂身心。失意猖狂。行非梵行(人中欲見",
    "X43n0737_002:0029a05": "初發此時)。爾時諸人遂取香稻。初無貯積。後有一人。稟性",
    "X43n0737_002:0029a06": "懶惰。長(去聲)取香稻。貯擬後食。餘人効之。漸多停貯。由",
    "X43n0737_002:0029a07": "斯稻生我所心。多收無厭。後隨收處。不復再出。遂共",
    "X43n0737_002:0029a08": "分田。慮防遠畫。各自興功。耕犁種殖。於己田分生護",
    "X43n0737_002:0029a09": "惜心。於他田分有懷侵奪(劫盜過始於此時)。為欲遮妨。共取",
    "X43n0737_002:0029a10": "詳議。僉置□內。一有德人。各以所收六分之一。雇令",
    "X43n0737_002:0029a11": "防護。封為田主。由斯故立剎帝利名。大眾欽□恩流",
    "X43n0737_002:0029a12": "率土。故復名為大三末多。此云共許。自後諸王。此王",
    "X43n0737_002:0029a13": "為首。後時有王。貪恡財寶。不能均給。國土人民。貧有",
    "X43n0737_002:0029a14": "乏者。多行賊盜王為禁止。行輕重罸(殺害之業起自此時)。後有",
    "X43n0737_002:0029a15": "罪人心怖形。隱藏其罪。勘窮取實。異想發言(盧誑之詞此時",
    "X43n0737_002:0029a16": "為首)。其大三末多王。子孫相承。有十九轉輪王。最後名",
    "X43n0737_002:0029a17": "大須彌王。此王子孫相承。有一十七萬三千二百八",
    "X43n0737_002:0029a18": "十四小轉輪王。其中粟散王。不知數也。最後名魚王。",
    "X43n0737_002:0029a19": "此王子孫相承。一百四十三粟散王。最後名大茆草",
    "X43n0737_002:0029a20": "王。其王無子。乃將國位。委付大臣。西國之法。繼於二",
    "X43n0737_002:0029a21": "種。二者仙種。此王念曰。我既無子。乍令王種斷。不令",
    "X43n0737_002:0029a22": "佛種絕。逐入山修道。時有侍者。從王到山。欲求所學。",
    "X43n0737_002:0029a23": "要恐吉後。有人侵陵。乃以竹籠盛之。掛於樹上。有獵",
    "X43n0737_002:0029a24": "者觀之。見籠謂菓見王。頓見王頭白在中謂鶴。遂彎",
    "X43n0737_002:0029b01": "弧審射。箭中王心。命從茲殞。射時有二渧血隨地。生",
    "X43n0737_002:0029b02": "二莖甘蔗。日炙割開。左生。同童男。右生童女。男名善",
    "X43n0737_002:0029b03": "生。女名善賢。耆舊大臣。乃立善生為王。善賢為妃。却",
    "X43n0737_002:0029b04": "治國位(西土不昏異姓也)。善生王有子。名鬱摩王(五分云。皷摩王也)。",
    "X43n0737_002:0029b05": "有二夫人。第一夫人有一子。名曰長生。頑愚醜陋。人",
    "X43n0737_002:0029b06": "皆惡(污音)之。第二夫人有四子。一名照目。二名聽目。三",
    "X43n0737_002:0029b07": "名調伏象。四名尼樓。此四子聰明神武。有大威德。其",
    "X43n0737_002:0029b08": "夫人竊作是念。我子雖長大不及物。承繼大業。必為",
    "X43n0737_002:0029b09": "陵奪。彼之四子。並有威德。國祚所歸。必種彼子。當設",
    "X43n0737_002:0029b10": "何計固子基業。遂初以情求次理感。於後一時。王至",
    "X43n0737_002:0029b11": "夫人處。夫人白王。我有除愛等(云云)。願王殯黜。我情",
    "X43n0737_002:0029b12": "乃安。王曰四子孝友。於國無愆。云何殯棄。夫人情求",
    "X43n0737_002:0029b13": "既不遂。以次理感(有作感字呼即或亂也亦得)。夫人曰。我今除愛。",
    "X43n0737_002:0029b14": "實兼家國。非為此子。彼之四子。悉皆神武。民各懷歸。",
    "X43n0737_002:0029b15": "王萬歲之後。皆欲為君。誰肯為臣。必互相殄滅大國。",
    "X43n0737_002:0029b16": "所歸飜為佗有。願今從之。勿思一子。徵言若元戒有",
    "X43n0737_002:0029b17": "餘歡如不見。從今當盡矣。王曰汝言是也。我自知時。",
    "X43n0737_002:0029b18": "後於一日勑四子曰。汝得罪於吾。不忍汝死。今可出",
    "X43n0737_002:0029b19": "國。尅己圖生。慎勿窺瑜。難懲後悔。四子自知無咎。遂",
    "X43n0737_002:0029b20": "結束行裝。與所生母。同生姉妹。耆舊大臣咸願隨從。",
    "X43n0737_002:0029b21": "王悉聽之。於是出城北門而去。路徑險阻。度婆耆河。",
    "X43n0737_002:0029b22": "至雪山北。近念舍夷林。乃見其地。東西遐迫。南北廣",
    "X43n0737_002:0029b23": "長。眾鳥名云地多全壤。遂止息其中。即於此處。築營",
    "X43n0737_002:0029b24": "城邑歸者如雲。從者如市。不久之間。鬱為大國。立最",
    "X43n0737_002:0029c01": "小尼樓為王。三兄為臣。佐元追念。問諸大臣。有知者",
    "X43n0737_002:0029c02": "奏王。具陳上事。王召彼子歸宮。四子確不從命。父王",
    "X43n0737_002:0029c03": "遂遙三歎曰。我子釋迦。我子釋迦。因立釋姓(此翻能人)。尼",
    "X43n0737_002:0029c04": "樓有子。名為馬頭羅。馬頭羅有子。名名尼休羅。尼休",
    "X43n0737_002:0029c05": "羅有四子。一名淨飯。二名白飯。三名斛飯。四名甘露",
    "X43n0737_002:0029c06": "飯。淨飯王有一子。名悉達。白飯王有二子。一名阿難",
    "X43n0737_002:0029c07": "二名調達。斛飯王有二子。一名摩訶男。二名阿那律。",
    "X43n0737_002:0029c08": "甘露飯王有二子。一名跋提。二名婆敷。悉達有子。名",
    "X43n0737_002:0029c09": "羅云。從尼樓王至佛身。得引姓來。凡經六代。今之僧",
    "X43n0737_002:0029c10": "尼是羅云同學。尼當樓王第七代孫也(已上解釋字已竟)。",
    "X43n0737_002:0029c11": "五解名諱者。講解相承。有釋不釋。若依俗禮諱之然。",
    "X43n0737_002:0029c12": "亦有開處。臨文不諱。詩書不諱。廟中不諱等。若准內",
    "X43n0737_002:0029c13": "教。過去諸佛名字。勸人稱念。今須効之。鈔主法名道",
    "X43n0737_002:0029c14": "宣也。道者法也。宣者遍也。顯揚弘演遍示有情也。大",
    "X43n0737_002:0029c15": "師三生。持律第一。生在齊朝。法名僧護。住越洲剡懸",
    "X43n0737_002:0029c16": "石城山隱樂寺。其山石壁峭峻高數十丈。中有似佛",
    "X43n0737_002:0029c17": "焰光之形。每於經行。常聞天樂。異香之瑞。遂發願造",
    "X43n0737_002:0029c18": "十丈彌勒。以擬當來千尺之身。使凡厥有緣並願。同",
    "X43n0737_002:0029c19": "登三會。建武年中起手。僅至一年方成。向獲過疾而",
    "X43n0737_002:0029c20": "終。春秋一百二十。臨終誓曰。本不期一生。願第二生",
    "X43n0737_002:0029c21": "必就。至梁天監六年。有台洲始豐縣令(今改為唐興也)。陸咸",
    "X43n0737_002:0029c22": "罷邑皈京。路經剡漢止宿。夜夢見三梵僧。語云。建安",
    "X43n0737_002:0029c23": "殿下。感患未瘳。若能修聖石城。聖像成就。□獲痊差。",
    "X43n0737_002:0029c24": "陸令歸京。並忘此事。後經歲年。有一僧來宅寄宿。因",
    "X43n0737_002:0030a01": "話云。剡後所囑。何不施行。陸令既戀前夢。此僧去後",
    "X43n0737_002:0030a02": "思審。方乃語之。此僧正是夢處中。見第三之者。即以",
    "X43n0737_002:0030a03": "事啟建安王。以事聞奏。勅下修之。諂僧祐律師。專任",
    "X43n0737_002:0030a04": "修像也。天監十二年興功。過十五年畢。坐軀高五丈。",
    "X43n0737_002:0030a05": "立形十丈。改為石城寺也。僧祐律師即第二生身。俗",
    "X43n0737_002:0030a06": "姓俞氏。其先祖彭城下[邱-丘+匠]人也(皮音)。又因官唐於建業。",
    "X43n0737_002:0030a07": "祐年七歲。因入建初寺。不肯還家。至年長大。欲為婚",
    "X43n0737_002:0030a08": "娶。遂即迴避投鐘山定林寺。法達和尚。求受具戒。學",
    "X43n0737_002:0030a09": "精律部。祐為姓巧麗。國內凡有修飾。皆蒙勑委王持。",
    "X43n0737_002:0030a10": "梁天監十七年。終於本寺。廣如僧傳中(云云)。第三生",
    "X43n0737_002:0030a11": "即今身也。生隋朝。俗始錢氏。諸記中。皆云胡州長城",
    "X43n0737_002:0030a12": "人(行狀碑文亦同)。表云。准錢氏譜說。祖父即長城人。大師在",
    "X43n0737_002:0030a13": "京兆生也。彼云。曾祖是陳朝駙馬都尉。祖為陳留太",
    "X43n0737_002:0030a14": "守。父名士申(有作由字者錯也)。即吏部尚書。陳被隋所收。其",
    "X43n0737_002:0030a15": "錢申。此時與陳後主。一時收獲入長安。陳王後遭隋",
    "X43n0737_002:0030a16": "賊車。却免傷害過。隋開皇十六年。方產大師。大師即",
    "X43n0737_002:0030a17": "申二息之長(據此所說。即大師是京兆生長明矣)。母性姚氏。夢見有月",
    "X43n0737_002:0030a18": "貫懷。又夢梵僧語云。仁者所懷。即梁朝僧祐律師。宜",
    "X43n0737_002:0030a19": "縱出家。大弘佛教。凡在胎十二月。隋開皇十六年丙",
    "X43n0737_002:0030a20": "辰四月八日誕生。齠生之日。使異常童。十歲遍覽群",
    "X43n0737_002:0030a21": "書。十二善閑文藻。十五喟然歎曰。世間榮祿。難可常。",
    "X43n0737_002:0030a22": "保。於是弃竹馬臥竜釰。歸心於釋門。事日嚴寺慧頵",
    "X43n0737_002:0030a23": "法師。十六念經。兩旬之間。念花經部。一十七落鬘。至",
    "X43n0737_002:0030a24": "大業十一年。年滿二十。天降鴻恩。依首和尚受具。頂",
    "X43n0737_002:0030b01": "戴寶函。遶塔行道。感舍利降函。方崇法事。受具已後。",
    "X43n0737_002:0030b02": "依首律大師。聽習律藏。一遍入神俗。便欲歸山宴寂。",
    "X43n0737_002:0030b03": "被受業師呵曰。夫適遐自爾。因徵知章。修捨有期。功",
    "X43n0737_002:0030b04": "□須滿。不宜去律。抑令更聽。其間僧事。自代為之。依",
    "X43n0737_002:0030b05": "位披尋滿二十遍。時值隋唐交禪講歸權停。武德四",
    "X43n0737_002:0030b06": "年。方遂再聽。首大師令命覆講。自知文句缺然。未是",
    "X43n0737_002:0030b07": "心證。遂不取受。辭不獲已。方乃覆文。至武德九年。過",
    "X43n0737_002:0030b08": "唐高祖。沙汰僧尼。遂遁跡終南。製此事鈔。貞觀八年。",
    "X43n0737_002:0030b09": "顯於洲益。詞谷重修。并製羯磨戒心兩疏。莫不龍天",
    "X43n0737_002:0030b10": "歸敬。奉獻香花。或緇素諮詞。皆蒙預記。三衣准布。繒",
    "X43n0737_002:0030b11": "纊不兼。常坐一食。始終無改。行□促涉蚤虱任遊。德",
    "X43n0737_002:0030b12": "望既高。名振天竺。故得賓頭羅漢。語話周施。長眉梵",
    "X43n0737_002:0030b13": "僧讚述增壇事。唐朝三藏。翻譯眾經。即命大師。親同",
    "X43n0737_002:0030b14": "典教。而著迷法門文記。凡二百三十餘卷。並行於代。",
    "X43n0737_002:0030b15": "至高宗乾封二年仲春月。冥感天人。與師言論云。今",
    "X43n0737_002:0030b16": "歲當遷神。生彌勒宮。并留香一褁云。是棘林香。天眾",
    "X43n0737_002:0030b17": "常燒者。言說而去。至十月三日。設無遮大會。午時道",
    "X43n0737_002:0030b18": "俗咸聞天樂異香。於是歛容而化。春秋七十二。僧臈",
    "X43n0737_002:0030b19": "五十二。初定於擅谷。至三年。勅問所右。時有豐德寺。",
    "X43n0737_002:0030b20": "寺主僧正倫。具事奏聞。請依西國法。荼毗得舍利。立",
    "X43n0737_002:0030b21": "塔三所。一在豐德寺。一在安豐坊。一在靈感寺。咸通",
    "X43n0737_002:0030b22": "四年。并安豐坊舍利。入靈感寺。同起一塔。雖年代遷",
    "X43n0737_002:0030b23": "移。而遺風不墜去。咸通十五年。諮宗皇帝。思諮下臨。",
    "X43n0737_002:0030b24": "追曩日之嘉猷。諡名澄照。記平生之德行。塔號淨光。",
    "X43n0737_002:0030c01": "澄照彰律鏡不昏。淨光顯戒殊不耀。教宗興盛。良在",
    "X43n0737_002:0030c02": "於茲(上解名諱二字已竟)。",
    "X43n0737_002:0030c03": "六解撰述二字者。諸釋盖多。今存正解。撰者錄也。即",
    "X43n0737_002:0030c04": "撰云遺文。屬於布置。二序三十篇。行事次第國文等。",
    "X43n0737_002:0030c05": "述者屬在引用三藏教文。非師心自說。如夫子述而",
    "X43n0737_002:0030c06": "不作。但述古事。今此亦然。但述古來文章。及諸聖教",
    "X43n0737_002:0030c07": "等。問述與作何別。答真諦云。如佛經是作。菩薩造論。",
    "X43n0737_002:0030c08": "直述佛意。但得稱述。若爾何故。前來注云作者非無。",
    "X43n0737_002:0030c09": "答菩薩造論。解釋佛語。次比成於論文。亦得稱作。今",
    "X43n0737_002:0030c10": "古疏鈔撰錄聖教。次比成文例此。何妨亦得稱作。問",
    "X43n0737_002:0030c11": "何故撰述双標。答若述而不撰。謂鈔無才。若撰而不",
    "X43n0737_002:0030c12": "述。即類師心無於稽古。故仲尼云。太夫則史。太質則",
    "X43n0737_002:0030c13": "野。文質彬彬。然後君子。准此意云著述。若絕文筆。即",
    "X43n0737_002:0030c14": "同史體。飾說事意。若太質又成朴野。不堪披尋。今則",
    "X43n0737_002:0030c15": "半質半文。彬和暢不史。君子之風。是以撰述質標。闕",
    "X43n0737_002:0030c16": "一不可。上辨能作人名號竟。上來收科(云云)總釋序",
    "X43n0737_002:0030c17": "通題已竟。",
    "X43n0737_002:0030c19": "四分律鈔簡正記卷第二",
    "X43n0737_002:0030c21": "吳越真身寺傳律沙門　靖安照遠丁巳歲重終",
    "X43n0737_002:0030c22": "天福三年歲次戊戌四月二十八日於湖洲資聖",
    "X43n0737_002:0030c23": "寺聽過比丘[邁-禺+(口/口)]故記"
}