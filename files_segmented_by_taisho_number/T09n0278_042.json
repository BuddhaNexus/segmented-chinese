{
    "T09n0278_042:0661a22": "大方廣佛華嚴經卷第四十二",
    "T09n0278_042:0661a24": "東晉天竺三藏佛馱跋陀羅譯",
    "T09n0278_042:0661a25": "之七離世間品第三十三之七",
    "T09n0278_042:0661a26": "「佛子！菩薩摩訶薩有十種淨喜。何等為",
    "T09n0278_042:0661a27": "十？所謂：發菩提心淨喜；捨一切所有淨喜；",
    "T09n0278_042:0661a28": "於犯戒人不生惡心，教化成就淨喜；於一",
    "T09n0278_042:0661a29": "切諍訟眾生，悉令和合得無上智淨喜；不",
    "T09n0278_042:0661b01": "惜身命守護正法淨喜；遠離五欲常樂",
    "T09n0278_042:0661b02": "正法淨喜；令一切眾生不著資生之具，常",
    "T09n0278_042:0661b03": "樂正法淨喜；見一切佛恭敬供養無有厭",
    "T09n0278_042:0661b04": "足，而不壞法界淨喜；令一切眾生常樂禪",
    "T09n0278_042:0661b05": "定解脫三昧相續淨喜；令一切眾生專求寂",
    "T09n0278_042:0661b06": "靜，除滅亂想得無上慧，遠離邪見滿足諸",
    "T09n0278_042:0661b07": "願，究竟菩薩苦行淨喜。佛子！是為菩薩摩",
    "T09n0278_042:0661b08": "訶薩十種淨喜；若菩薩摩訶薩安住此喜，則",
    "T09n0278_042:0661b09": "得一切諸佛無上清淨大喜。「佛子！菩薩摩訶",
    "T09n0278_042:0661b10": "薩有十種淨捨。何等為十？所謂：一切眾生",
    "T09n0278_042:0661b11": "恭敬供養不生愛著，一切眾生輕慢毀辱，不",
    "T09n0278_042:0661b12": "生瞋恚淨捨；常行世間，不為八法之所",
    "T09n0278_042:0661b13": "染污淨捨；於器知時，於非器不生惡心淨",
    "T09n0278_042:0661b14": "捨；不求聲聞、緣覺、學、無學淨捨；遠離五欲",
    "T09n0278_042:0661b15": "一切煩惱，乃至不生一念惡心淨捨；不歎",
    "T09n0278_042:0661b16": "修行二乘及厭生死淨捨；遠離世間語、非",
    "T09n0278_042:0661b17": "涅槃語、非離欲語、戲笑語、惱他語、聲聞緣覺語、",
    "T09n0278_042:0661b18": "乃至一切障菩提語淨捨；若有眾生待時",
    "T09n0278_042:0661b19": "受化，菩薩淨捨；若有眾生應受佛化，菩薩",
    "T09n0278_042:0661b20": "淨捨；菩薩摩訶薩遠離二法，無上、無下、無取、",
    "T09n0278_042:0661b21": "無捨、無虛、無實，觀察平等安住真實得忍淨",
    "T09n0278_042:0661b22": "捨。佛子！是為菩薩摩訶薩十種淨捨；若菩",
    "T09n0278_042:0661b23": "薩摩訶薩安住此捨，則得一切諸佛無上清",
    "T09n0278_042:0661b24": "淨大捨。「佛子！菩薩摩訶薩有十種義。何等",
    "T09n0278_042:0661b25": "為十？所謂：多聞義，如說修行故；法義，善巧",
    "T09n0278_042:0661b26": "方便分別解故；空義，解第一空故；寂滅義，",
    "T09n0278_042:0661b27": "令一切眾生離生死故；不可說義，一切語",
    "T09n0278_042:0661b28": "言無所著故；如義，一切三世等觀察故；入",
    "T09n0278_042:0661b29": "法義，悉一味故；如來義，順如來故；實際",
    "T09n0278_042:0661c01": "義，覺真實故；大般涅槃義，滅一切苦，不",
    "T09n0278_042:0661c02": "斷菩薩行故。佛子！是為菩薩摩訶薩十種",
    "T09n0278_042:0661c03": "義；若菩薩摩訶薩安住此義，則得一切諸",
    "T09n0278_042:0661c04": "佛無上一切智義。「佛子！菩薩摩訶薩有十",
    "T09n0278_042:0661c05": "種法。何等為十？所謂：真實法，如說修行故；",
    "T09n0278_042:0661c06": "無害法，遠離瞋恚故；無諍法，除滅一切諸",
    "T09n0278_042:0661c07": "煩惱故；寂滅法，離熾然故；離欲法，永離",
    "T09n0278_042:0661c08": "欲垢諸煩惱故；不虛法，離虛妄故；不生",
    "T09n0278_042:0661c09": "法，一切諸法悉虛空故；無為法，離三相故；",
    "T09n0278_042:0661c10": "性淨法，自然清淨故；報身煩惱滅無餘涅槃",
    "T09n0278_042:0661c11": "法，行菩薩行受持不捨故。佛子！是為菩",
    "T09n0278_042:0661c12": "薩摩訶薩十種法；若菩薩摩訶薩安住此法，",
    "T09n0278_042:0661c13": "則得一切諸佛無上之法。「佛子！菩薩摩訶薩",
    "T09n0278_042:0661c14": "有十種功德具。何等為十？所謂：勸發眾生",
    "T09n0278_042:0661c15": "起菩提心是功德具，不斷三寶故；隨順十",
    "T09n0278_042:0661c16": "種迴向是功德具，斷一切不善法，集一切",
    "T09n0278_042:0661c17": "善法故；智慧正教是功德具，於三界功德",
    "T09n0278_042:0661c18": "最殊勝故；心無疲厭是功德具，度脫一切",
    "T09n0278_042:0661c19": "眾生到彼岸故；悉能捨離內外所有是功",
    "T09n0278_042:0661c20": "德具，於一切物悉無著故；相好滿足，精進",
    "T09n0278_042:0661c21": "不退是功德具，止心馳騁故；不輕三品善",
    "T09n0278_042:0661c22": "根是功德具，善巧方便迴向菩提故；於邪",
    "T09n0278_042:0661c23": "定犯戒眾生不起輕慢，增長大悲是功德",
    "T09n0278_042:0661c24": "具，顯現大人法故；恭敬供養一切如來，",
    "T09n0278_042:0661c25": "於一切菩薩起如來想，於一切眾生所作",
    "T09n0278_042:0661c26": "究竟是功德具，長養守護正直心故；菩薩",
    "T09n0278_042:0661c27": "摩訶薩於阿僧祇劫，具足修習一切善根，",
    "T09n0278_042:0661c28": "皆悉能捨，與一眾生，心無憂悔，如一眾生，",
    "T09n0278_042:0661c29": "一切眾生亦復如是，是為第十虛空界等大",
    "T09n0278_042:0662a01": "功德具，具足成就廣大智慧故。佛子！是",
    "T09n0278_042:0662a02": "為菩薩摩訶薩十種功德具；若菩薩摩訶薩",
    "T09n0278_042:0662a03": "安住此法，則得一切諸佛無上大功德具。「佛",
    "T09n0278_042:0662a04": "子！菩薩摩訶薩有十種智具。何等為十？所",
    "T09n0278_042:0662a05": "謂：親近真實多聞善知識，恭敬、尊重、禮拜、供",
    "T09n0278_042:0662a06": "養、奉給、隨順，不違其教，是第一智具，遠離",
    "T09n0278_042:0662a07": "諂曲故。離慢下意，心無放逸，身、口及意皆",
    "T09n0278_042:0662a08": "悉柔軟，無有輕躁，心常歡喜，護持淨戒，和",
    "T09n0278_042:0662a09": "顏愛語，先意問訊，遠離邪偽，是第二智具，",
    "T09n0278_042:0662a10": "自然成就佛法器故。安住念慧，不捨正",
    "T09n0278_042:0662a11": "覺，除滅亂想，修習六念，行六和敬，不求",
    "T09n0278_042:0662a12": "其報，是第三智具，出生長養十種智故。",
    "T09n0278_042:0662a13": "樂法樂義，勤修正法，學無厭足，遠離世",
    "T09n0278_042:0662a14": "論及世間語，樂聞離世間語，遠離小乘，樂",
    "T09n0278_042:0662a15": "求大乘，是第四智具，修習正念，不可思議故。",
    "T09n0278_042:0662a16": "正求六波羅蜜，受持修習，具足成就四種梵",
    "T09n0278_042:0662a17": "住，順諸明法，能問智人；遠離惡趣，專向",
    "T09n0278_042:0662a18": "善趣，慈心調伏，離訶責譏論，防護他心，是",
    "T09n0278_042:0662a19": "第五智具，如說修行諸佛真實法故。常樂",
    "T09n0278_042:0662a20": "出家，不樂三界，守護自心，遠離三覺，不",
    "T09n0278_042:0662a21": "生惡心，身、口及意，皆悉柔軟，善知心性，是",
    "T09n0278_042:0662a22": "第六智具，令自、他心俱清淨故。觀陰如幻",
    "T09n0278_042:0662a23": "界、如毒蛇入、如空聚，觀一切法如化如",
    "T09n0278_042:0662a24": "焰、水月鏡像、如夢、如電、如呼聲響、如旋",
    "T09n0278_042:0662a25": "火輪、如空中字、如因陀羅陣、如日月光、",
    "T09n0278_042:0662a26": "非常非斷、無來、無去、無住，深心信解，不起誹",
    "T09n0278_042:0662a27": "謗，是無生住滅第七智具，具足成就一切",
    "T09n0278_042:0662a28": "法空淨智慧故。無我、無眾生、無福伽羅、無",
    "T09n0278_042:0662a29": "思、無義、無貪恚癡、無所有、無毀、無譽、無取、",
    "T09n0278_042:0662b01": "無捨、無主、無行，究竟涅槃，若菩薩摩訶薩",
    "T09n0278_042:0662b02": "聞此深法，能信能解，除滅疑惑，是第八智",
    "T09n0278_042:0662b03": "具，究竟具足深解脫故。以正方便思惟",
    "T09n0278_042:0662b04": "止觀，調伏諸根，一切諸法無所造作；無生",
    "T09n0278_042:0662b05": "無為，皆悉寂滅，眾生計我者，究竟無所有、無",
    "T09n0278_042:0662b06": "縛、無脫、無身口心、亦無精進，觀察一切眾",
    "T09n0278_042:0662b07": "生、一切法、一切心、一切行，無前無後，皆悉平",
    "T09n0278_042:0662b08": "等，是第九智具，遠離一切相，究竟到彼岸",
    "T09n0278_042:0662b09": "故。菩薩摩訶薩善知緣起故，見法清淨；見",
    "T09n0278_042:0662b10": "法清淨故，見剎清淨；見剎清淨故，見虛空",
    "T09n0278_042:0662b11": "清淨；見虛空清淨故，見法界清淨；見法界",
    "T09n0278_042:0662b12": "清淨故，則見智慧；是第十智具，積集一切",
    "T09n0278_042:0662b13": "智故。佛子！是為菩薩摩訶薩十種智具；若",
    "T09n0278_042:0662b14": "菩薩摩訶薩安住此法，則得一切諸佛，一切",
    "T09n0278_042:0662b15": "法中，無上無礙清淨大智。",
    "T09n0278_042:0662b16": "「佛子！菩薩摩訶薩有十種明足。何等",
    "T09n0278_042:0662b17": "為十？所謂：深知佛法明足；一切法中除癡",
    "T09n0278_042:0662b18": "闇明足；遠離邪見明足；慧光清淨普照",
    "T09n0278_042:0662b19": "諸根明足；正方便勤修精進明足；深入菩",
    "T09n0278_042:0662b20": "薩真諦，正趣離生明足；滅煩惱業，成就",
    "T09n0278_042:0662b21": "盡智、無生智明足；思惟淨慧清淨天眼明",
    "T09n0278_042:0662b22": "足；清淨憶念，念宿命明足；具足淨地清淨",
    "T09n0278_042:0662b23": "諸明，除滅諸漏，漏盡智明足。佛子！是為菩",
    "T09n0278_042:0662b24": "薩摩訶薩十種明足；若菩薩摩訶薩安住",
    "T09n0278_042:0662b25": "此法，則得一切諸佛，一切法中，無上大明。",
    "T09n0278_042:0662b26": "「佛子！菩薩摩訶薩有十種求法。何等為十？",
    "T09n0278_042:0662b27": "所謂：直心求法，離於諂曲虛偽心故；精勤",
    "T09n0278_042:0662b28": "求法，離懈怠故；一向求法，不惜身命故；",
    "T09n0278_042:0662b29": "為斷一切眾生煩惱求法，不求資生具故；",
    "T09n0278_042:0662b30": "為饒益一切眾生求法，不自利故；為深",
    "T09n0278_042:0662c01": "入智慧求法，不輕彼故；欲令正法常堅固",
    "T09n0278_042:0662c02": "求法，不樂世間故；為愍悼眾生求法，不",
    "T09n0278_042:0662c03": "捨菩提心故；為隨一切眾生所問能答求",
    "T09n0278_042:0662c04": "法，悉能除滅諸疑惑故；為具滿佛法求法，",
    "T09n0278_042:0662c05": "不樂餘乘故。佛子！是為菩薩摩訶薩十種",
    "T09n0278_042:0662c06": "求法；若菩薩摩訶薩安住此法，則得一切",
    "T09n0278_042:0662c07": "諸佛法中無上無礙智，不由他悟。「佛子！菩",
    "T09n0278_042:0662c08": "薩摩訶薩有十種明了法。何等為十？所謂：",
    "T09n0278_042:0662c09": "隨順世間明了法，為欲長養一切世間凡",
    "T09n0278_042:0662c10": "夫善根故；無礙不壞信明了法，解法真性，信",
    "T09n0278_042:0662c11": "行人故；安住法界明了法，解法行人故；遠",
    "T09n0278_042:0662c12": "離八邪，向八正道明了法，解八人故；除滅",
    "T09n0278_042:0662c13": "眾結，斷生死漏，見真實諦明了法，解須陀",
    "T09n0278_042:0662c14": "洹故；觀味是患，還來受生明了法，解斯陀含",
    "T09n0278_042:0662c15": "故；乃至須臾不樂三界，不著受生，專求盡",
    "T09n0278_042:0662c16": "漏明了法，解阿那含故；六通自在，遊八解",
    "T09n0278_042:0662c17": "脫，隨意正受九次第定諸辯明了法，解阿羅",
    "T09n0278_042:0662c18": "漢故；常樂寂靜，因外緣解知足少事，不由",
    "T09n0278_042:0662c19": "他悟，成就智慧明了法，解緣覺故；成就勝",
    "T09n0278_042:0662c20": "智，諸根明利，心常解脫，長養無量功德智",
    "T09n0278_042:0662c21": "慧，滿足諸佛十力、四無所畏，一切佛法明了",
    "T09n0278_042:0662c22": "法，解菩薩故。佛子！是為菩薩摩訶薩十種",
    "T09n0278_042:0662c23": "明了法；若菩薩摩訶薩安住此法，則得一",
    "T09n0278_042:0662c24": "切諸佛無上大智慧明了法。「佛子！菩薩摩訶",
    "T09n0278_042:0662c25": "薩有十種向法。何等為十？所謂：隨順恭",
    "T09n0278_042:0662c26": "敬善知識向法；覺悟諸天向法；於一切",
    "T09n0278_042:0662c27": "佛常懷慚愧向法；哀念眾生不斷生死",
    "T09n0278_042:0662c28": "向法；究竟一切事，不起虛妄心向法；遠離",
    "T09n0278_042:0662c29": "餘乘，專修菩薩大乘向法；遠離邪道，專求",
    "T09n0278_042:0663a01": "正道向法；降伏眾魔，滅除煩惱向法；安住",
    "T09n0278_042:0663a02": "佛地，知一切眾生諸根，隨應聞法，廣為演",
    "T09n0278_042:0663a03": "說向法；安住無量無邊清淨法界向法。佛",
    "T09n0278_042:0663a04": "子！是為菩薩摩訶薩十種向法；若菩薩摩訶",
    "T09n0278_042:0663a05": "薩安住此法，則得一切諸佛無上向法。",
    "T09n0278_042:0663a06": "「佛子！菩薩摩訶薩有十種魔。何等為十？所",
    "T09n0278_042:0663a07": "謂：五陰魔，貪著五陰故；煩惱魔，煩惱染故；業",
    "T09n0278_042:0663a08": "魔，能障礙故；心魔，自憍慢故；死魔，離受生",
    "T09n0278_042:0663a09": "故；天魔，起憍慢放逸故；失善根魔，心不悔",
    "T09n0278_042:0663a10": "故；三昧魔，味著故；善知識魔，於彼生著心",
    "T09n0278_042:0663a11": "故；不知菩提正法魔，不能出生諸大願故。",
    "T09n0278_042:0663a12": "佛子！是為菩薩摩訶薩十種魔；應作方便，",
    "T09n0278_042:0663a13": "速遠離之。「佛子！菩薩摩訶薩有十種魔業。",
    "T09n0278_042:0663a14": "何等為十？所謂：忘失菩提心，修諸善根，是",
    "T09n0278_042:0663a15": "為魔業；惡心布施，瞋持戒者，是為魔業；棄",
    "T09n0278_042:0663a16": "捨惡性懈怠眾生，輕慢厭惡亂心無智眾生，",
    "T09n0278_042:0663a17": "是為魔業；慳惜正法，訶責法器眾生，貪",
    "T09n0278_042:0663a18": "求利養，為人說法，為非器人說深妙法，是",
    "T09n0278_042:0663a19": "為魔業；不聞波羅蜜，雖聞不修行，生懈",
    "T09n0278_042:0663a20": "怠心，不求深妙無上菩提，是為魔業；遠離",
    "T09n0278_042:0663a21": "善知識，親近惡知識，樂求二乘，於受生處，",
    "T09n0278_042:0663a22": "起離欲、寂靜、除滅之心，是為魔業；於菩薩",
    "T09n0278_042:0663a23": "所起瞋恚心，說其過惡，斷彼利養，常求罪",
    "T09n0278_042:0663a24": "釁，惡眼視之，是為魔業；誹謗正法，不聞",
    "T09n0278_042:0663a25": "契經，聞不讚歎，若有法師說法，不能恭敬、",
    "T09n0278_042:0663a26": "下意、自謙，我說是義，彼說非義，是為魔",
    "T09n0278_042:0663a27": "業；學世間論，巧於文字，善於句味，手筆文",
    "T09n0278_042:0663a28": "誦，樂說二乘，隱覆深法，開演雜語，於非",
    "T09n0278_042:0663a29": "器所說甚深法，遠離菩提，安住邪道，是為",
    "T09n0278_042:0663b01": "魔業；已度已安者，親近恭敬而供養之，未度",
    "T09n0278_042:0663b02": "未安者，永不親近恭敬供養，亦不教化，是",
    "T09n0278_042:0663b03": "為魔業；墮增上慢，增長諸慢，輕蔑眾生，",
    "T09n0278_042:0663b04": "不求正法真實智慧，諸根散亂，難可化度，",
    "T09n0278_042:0663b05": "是為魔業。佛子！是為菩薩摩訶薩十種魔",
    "T09n0278_042:0663b06": "業；菩薩摩訶薩應速遠離，正求佛業。「佛子！",
    "T09n0278_042:0663b07": "菩薩摩訶薩有十種捨離魔業。何等為十？",
    "T09n0278_042:0663b08": "所謂：親近善知識捨離魔業；不自尊舉、不",
    "T09n0278_042:0663b09": "自讚歎捨離魔業；信佛深法，不生誹謗，捨",
    "T09n0278_042:0663b10": "離魔業；未曾忘失一切智心捨離魔業；安",
    "T09n0278_042:0663b11": "住不放逸，修習甚深法捨離魔業；安住菩",
    "T09n0278_042:0663b12": "薩藏，正求一切法捨離魔業；常欲聽法，樂",
    "T09n0278_042:0663b13": "聞深義，心無疲倦捨離魔業；歸依十方一",
    "T09n0278_042:0663b14": "切諸佛捨離魔業；信心正念一切諸佛菩提",
    "T09n0278_042:0663b15": "樹捨離魔業；一切菩薩出生善根，皆悉不",
    "T09n0278_042:0663b16": "二，捨離魔業。佛子！是為菩薩摩訶薩十種",
    "T09n0278_042:0663b17": "捨離魔業；若菩薩摩訶薩安住此業，則離",
    "T09n0278_042:0663b18": "一切諸魔業道。「佛子！菩薩摩訶薩有十種見",
    "T09n0278_042:0663b19": "佛。何等為十？所謂：無著佛，安住世間成正",
    "T09n0278_042:0663b20": "覺故；願佛，出生故；業報佛，信故；持佛，隨順",
    "T09n0278_042:0663b21": "故；涅槃佛，永度故；法界佛，無處不至故；心",
    "T09n0278_042:0663b22": "佛，安住故；三昧佛，無量無著故；性佛，決定故；",
    "T09n0278_042:0663b23": "如意佛，普覆故。佛子！是為菩薩摩訶薩十種",
    "T09n0278_042:0663b24": "見佛；若菩薩摩訶薩安住此法，則能覩見",
    "T09n0278_042:0663b25": "無上如來。「佛子！菩薩摩訶薩有十種佛業。",
    "T09n0278_042:0663b26": "何等為十？所謂：勸化眾生是第一佛業，隨",
    "T09n0278_042:0663b27": "順長養諸佛法故；夢中見佛是第二佛業，發",
    "T09n0278_042:0663b28": "起過去諸善根故；多聞是第三佛業，逮得",
    "T09n0278_042:0663b29": "無疑決定智故；為悔纏所纏者，善巧方便",
    "T09n0278_042:0663c01": "說悔過法，是第四佛業，除滅一切諸疑悔",
    "T09n0278_042:0663c02": "故；若有眾生起慳心、無智心、聲聞心、緣覺心、",
    "T09n0278_042:0663c03": "害心、疑心、憍慢心者，現如來身相好莊嚴，",
    "T09n0278_042:0663c04": "化斯等類，是第五佛業，出生長養過去諸善",
    "T09n0278_042:0663c05": "根故；正法難時，廣為眾生說淨妙法，眾生",
    "T09n0278_042:0663c06": "聞已，便得具足陀羅尼智慧神通，如應示現，",
    "T09n0278_042:0663c07": "饒益眾生，是第六佛業，心力清淨故；若魔事",
    "T09n0278_042:0663c08": "起，種種方便速遠離之，以虛空界等微妙",
    "T09n0278_042:0663c09": "音聲，亦不輕蔑他人，除滅一切魔業，具足",
    "T09n0278_042:0663c10": "忍辱，是第七佛業，正直功德故；行無量行，",
    "T09n0278_042:0663c11": "不證聲聞、緣覺，離生聖行，諸根未熟者，不",
    "T09n0278_042:0663c12": "為彼人說解脫果，但除愛本，是第八佛業，",
    "T09n0278_042:0663c13": "出生本願故；斷除一切生死漏縛，一切諸",
    "T09n0278_042:0663c14": "結，出生菩薩行，於一切眾生，長養大悲，深",
    "T09n0278_042:0663c15": "心信解菩薩所行，究竟涅槃，是第九佛業，不",
    "T09n0278_042:0663c16": "斷菩薩行故。菩薩摩訶薩為自他故，求",
    "T09n0278_042:0663c17": "解脫道而無厭足，離一切行及一切法，於",
    "T09n0278_042:0663c18": "如來色身無所染著，精勤專求無礙智慧，",
    "T09n0278_042:0663c19": "不由他悟，令一切佛剎嚴飾清淨，決定了",
    "T09n0278_042:0663c20": "知皆悉虛空，教化成熟一切眾生，而不捨",
    "T09n0278_042:0663c21": "無我性；安住法界，諸通自在，具足成就一",
    "T09n0278_042:0663c22": "切種智而不捨菩薩行；轉淨法輪，令一切",
    "T09n0278_042:0663c23": "眾生皆得歡喜，廣為眾生說甚深法；示現",
    "T09n0278_042:0663c24": "如來無量自在而不捨菩薩身，現大涅槃",
    "T09n0278_042:0663c25": "而不捨離一切處生。佛子！菩薩摩訶薩出",
    "T09n0278_042:0663c26": "生如是等，乃至翻覆三昧，是第十佛業。佛",
    "T09n0278_042:0663c27": "子！是為菩薩摩訶薩十種佛業；若菩薩摩訶",
    "T09n0278_042:0663c28": "薩安住此業，則得一切諸佛無上無師大",
    "T09n0278_042:0663c29": "業，不由他悟。「佛子！菩薩摩訶薩有十種慢",
    "T09n0278_042:0664a01": "業。何等為十？所謂：於尊重福田、和尚、阿闍",
    "T09n0278_042:0664a02": "梨、父母、沙門、婆羅門所，而不尊重恭敬供",
    "T09n0278_042:0664a03": "養，是為慢業。有諸法師得勝妙法乘，於",
    "T09n0278_042:0664a04": "大乘深知，出生死道，得陀羅尼；成就多聞，",
    "T09n0278_042:0664a05": "具智慧藏，善能說法，而不信受恭敬供養，",
    "T09n0278_042:0664a06": "是為慢業。聽受法時，若聞深法，發離欲",
    "T09n0278_042:0664a07": "心，歡喜無量而不讚法師，令眾歡喜，是為",
    "T09n0278_042:0664a08": "慢業。起憍慢心，自高降彼，不省己實，不",
    "T09n0278_042:0664a09": "調自心，是為慢業。起計我心，見有功德",
    "T09n0278_042:0664a10": "智慧者，不讚其美，見無德者，反說其善；",
    "T09n0278_042:0664a11": "若聞讚他，於彼人所起嫉妒心，是為",
    "T09n0278_042:0664a12": "慢業。若有法師，知是法、是律、是實、是佛語，",
    "T09n0278_042:0664a13": "以憎嫉故，說言非法、非律、非實、非佛語，欲",
    "T09n0278_042:0664a14": "壞他信心故，是為慢業。自敷高座，我為",
    "T09n0278_042:0664a15": "法師，不應執事，不應宗敬，供養餘人；諸",
    "T09n0278_042:0664a16": "修、梵行、尊長、有德，悉應恭敬供養於我，是",
    "T09n0278_042:0664a17": "為慢業。遠離嚬蹙、惡眼視彼；常以和顏，",
    "T09n0278_042:0664a18": "等觀眾生，言常柔軟，無有麁獷，離恚恨",
    "T09n0278_042:0664a19": "心；而於彼法師，求其過惡，是為慢業。以我",
    "T09n0278_042:0664a20": "慢心，於多聞者，不往恭敬，起聞法留難；亦",
    "T09n0278_042:0664a21": "不諮問何等為善，何等不善，何等應作，何",
    "T09n0278_042:0664a22": "等不應作，作何等業，長夜饒益一切眾生；",
    "T09n0278_042:0664a23": "作何等行，不益眾生；作何等行，從明入",
    "T09n0278_042:0664a24": "明；作何等行，從冥入冥；如是人輩，為我",
    "T09n0278_042:0664a25": "心漂沒，不能得見出要正道，是為慢業。",
    "T09n0278_042:0664a26": "起慢心故，不值諸佛難得之法，消盡宿世",
    "T09n0278_042:0664a27": "所種善根，不應說而說，起訶責心，更相譏",
    "T09n0278_042:0664a28": "論，住如是法；應入邪道，但菩提心力故，而",
    "T09n0278_042:0664a29": "不永捨菩薩所行，雖不捨菩薩道，而於無",
    "T09n0278_042:0664b01": "量百千萬劫，尚不值佛，何況聞法，是為慢",
    "T09n0278_042:0664b02": "業。佛子！是為菩薩摩訶薩十種慢業；若菩薩",
    "T09n0278_042:0664b03": "摩訶薩離此慢業，則得一切諸佛十種無上",
    "T09n0278_042:0664b04": "清淨意業。",
    "T09n0278_042:0664b05": "「佛子！菩薩摩訶薩有十種智業。何等為",
    "T09n0278_042:0664b06": "十？所謂：信解因緣，不壞因果，是為智業；",
    "T09n0278_042:0664b07": "不捨菩提心，常念一切佛，是為智業；親近",
    "T09n0278_042:0664b08": "一切諸善知識，恭敬供養，心無懈怠，是為智",
    "T09n0278_042:0664b09": "業；樂法樂義，多聞無厭，專求正法，遠離邪",
    "T09n0278_042:0664b10": "念，修習正念，是為智業；於一切眾生，不",
    "T09n0278_042:0664b11": "起我心，於一切菩薩，起如來想，愛樂菩",
    "T09n0278_042:0664b12": "薩猶如己身，愛重正法如惜己命，愛敬",
    "T09n0278_042:0664b13": "如來如護己目，於持戒者，生諸佛想，是",
    "T09n0278_042:0664b14": "為智業；離身、口、意諸不善業，修行清淨身、",
    "T09n0278_042:0664b15": "口、意業，歎諸賢聖隨順菩提，是為智業；不",
    "T09n0278_042:0664b16": "違緣起，離諸邪見，除滅癡闇，照一切法，",
    "T09n0278_042:0664b17": "是為智業；於十迴向起慈母想，於諸波羅",
    "T09n0278_042:0664b18": "蜜起慈父想，於巧方便起菩提想，是為智",
    "T09n0278_042:0664b19": "業；於布施、淨戒、多聞，專求止觀、功德、智慧，",
    "T09n0278_042:0664b20": "心無疲厭，是為智業；若業，諸佛所讚，能降",
    "T09n0278_042:0664b21": "眾魔，滅除煩惱、諸纏、障礙，教化眾生，順智",
    "T09n0278_042:0664b22": "律儀，攝取正法，嚴淨佛剎，正向通明，是為",
    "T09n0278_042:0664b23": "智業。佛子！是為菩薩摩訶薩十種智業；若菩",
    "T09n0278_042:0664b24": "薩摩訶薩安住此業，則得一切諸佛出生",
    "T09n0278_042:0664b25": "巧妙、方便、無上智業。「佛子！菩薩摩訶薩有十",
    "T09n0278_042:0664b26": "種魔所攝持。何等為十？所謂：懈怠心魔所",
    "T09n0278_042:0664b27": "攝持、捨佛正法魔所攝持、貪求無厭魔所",
    "T09n0278_042:0664b28": "攝持、專念自度魔所攝持、不發大願魔",
    "T09n0278_042:0664b29": "所攝持、遠離煩惱常樂寂靜魔所攝持、",
    "T09n0278_042:0664c01": "斷生死漏魔所攝持、捨菩薩行魔所攝持、",
    "T09n0278_042:0664c02": "捨教化成熟一切眾生心魔所攝持、於正",
    "T09n0278_042:0664c03": "法中生疑惑心誹謗佛法魔所攝持。佛子！",
    "T09n0278_042:0664c04": "是為菩薩摩訶薩十種魔所攝持，應速遠離。",
    "T09n0278_042:0664c05": "若菩薩摩訶薩能棄捨此魔所攝持，則得一",
    "T09n0278_042:0664c06": "切諸佛十種攝持。何等為十？所謂：佛攝持故，",
    "T09n0278_042:0664c07": "初發菩提心；佛攝持故，常於生生未曾忘",
    "T09n0278_042:0664c08": "失菩提之心；佛攝持故，覺一切魔事能悉遠",
    "T09n0278_042:0664c09": "離；佛攝持故，聞六波羅蜜如說修行；佛攝",
    "T09n0278_042:0664c10": "持故，知生死苦而不厭惡；佛攝持故，觀甚",
    "T09n0278_042:0664c11": "深法得解脫果；佛攝持故，為眾生說聲聞、",
    "T09n0278_042:0664c12": "緣覺、解脫，而不樂彼乘；佛攝持故，觀無為",
    "T09n0278_042:0664c13": "性，心不樂住，於有為法，不生二相；佛攝",
    "T09n0278_042:0664c14": "持故，令不相續，得寂滅相續；佛攝持故，得",
    "T09n0278_042:0664c15": "一切智自在，而不捨眾生種姓、所行。佛子！",
    "T09n0278_042:0664c16": "是為菩薩摩訶薩十種佛攝持；若菩薩摩訶",
    "T09n0278_042:0664c17": "薩安住此持，則得一切諸佛十力所持。「佛",
    "T09n0278_042:0664c18": "子！菩薩摩訶薩有十種法攝持。何等為十？",
    "T09n0278_042:0664c19": "所謂：一切行無常法所攝持；一切行苦法所",
    "T09n0278_042:0664c20": "攝持；一切法無我法所攝持；寂滅涅槃法所",
    "T09n0278_042:0664c21": "攝持；法從緣起，無緣則不起法所攝持；不",
    "T09n0278_042:0664c22": "正思惟故，起無明行乃至老死，不正思惟滅",
    "T09n0278_042:0664c23": "故，則無明滅，無明滅故，乃至老死滅法所攝",
    "T09n0278_042:0664c24": "持；三解脫門，出生聲聞乘，決定無諍法，出生",
    "T09n0278_042:0664c25": "緣覺乘法所攝持；六波羅蜜、四攝法，出生大",
    "T09n0278_042:0664c26": "乘法所攝持；知一切剎、一切法、一切眾生、一",
    "T09n0278_042:0664c27": "切世間，是佛境界法所攝持；斷一切念，捨",
    "T09n0278_042:0664c28": "一切取，離過去、未來、隨順涅槃法所攝持。",
    "T09n0278_042:0664c29": "佛子！是為菩薩摩訶薩十種法攝持；若菩薩",
    "T09n0278_042:0665a01": "摩訶薩安住此持，則得一切諸佛無上法",
    "T09n0278_042:0665a02": "持。",
    "T09n0278_042:0665a03": "「佛子！菩薩摩訶薩住兜率天有十種業。",
    "T09n0278_042:0665a04": "何等為十？所謂：菩薩摩訶薩為欲界諸天",
    "T09n0278_042:0665a05": "說離欲法，縱逸自在皆悉無常，一切快樂皆",
    "T09n0278_042:0665a06": "悉苦惱，勸發開導彼諸天子發菩提心，是",
    "T09n0278_042:0665a07": "為住兜率天第一所行事業。菩薩摩訶薩為",
    "T09n0278_042:0665a08": "色界諸天，說諸禪解脫三昧相續，起彼諸禪",
    "T09n0278_042:0665a09": "支有味著者，因味起身見、邪見、無明煩",
    "T09n0278_042:0665a10": "惱，為說實智，於一切妙色起顛倒心，妄想",
    "T09n0278_042:0665a11": "取淨，為說不淨，觀察無常，勸發開導彼諸",
    "T09n0278_042:0665a12": "天子發菩提心，是為住兜率天第二所行事",
    "T09n0278_042:0665a13": "業。菩薩摩訶薩住兜率天，正受三昧，名光",
    "T09n0278_042:0665a14": "明莊嚴，於自身中放大光明，普照一切三",
    "T09n0278_042:0665a15": "千大千世界，隨其所應，以種種音聲而為",
    "T09n0278_042:0665a16": "說法；彼諸眾生聞說法已，皆大歡喜，起恭",
    "T09n0278_042:0665a17": "敬心，命終之後生兜率天，復為說法，皆悉令",
    "T09n0278_042:0665a18": "發菩提之心，是為住兜率天第三所行事",
    "T09n0278_042:0665a19": "業。菩薩摩訶薩以無礙淨眼，普觀十方一切",
    "T09n0278_042:0665a20": "兜率天菩薩摩訶薩；彼諸菩薩亦見此菩薩",
    "T09n0278_042:0665a21": "摩訶薩，各相見已，為彼菩薩廣說正法；謂：",
    "T09n0278_042:0665a22": "降神母胎，出生世間，捨家求道，往詣道場，",
    "T09n0278_042:0665a23": "以大莊嚴而自莊嚴，發起過去所行，憶過",
    "T09n0278_042:0665a24": "去行，成就功德，不離此座；現如是等一切",
    "T09n0278_042:0665a25": "諸事，是為住兜率天第四所行事業。菩薩摩",
    "T09n0278_042:0665a26": "訶薩住兜率天，十方一切兜率天菩薩欲",
    "T09n0278_042:0665a27": "見此菩薩摩訶薩，恭敬、供養、禮拜故，皆來",
    "T09n0278_042:0665a28": "詣此；爾時，菩薩摩訶薩欲令彼諸菩薩皆",
    "T09n0278_042:0665a29": "悉歡喜，滿其願故，說大法門，隨彼菩薩所",
    "T09n0278_042:0665b01": "住之地，所行、所斷、所修、所證，具足廣說；彼諸",
    "T09n0278_042:0665b02": "菩薩聞說法已，皆大歡喜，各還本剎所住宮",
    "T09n0278_042:0665b03": "殿，是為住兜率天第五所行事業。菩薩摩訶",
    "T09n0278_042:0665b04": "薩住兜率天，講說正法時，欲界主天魔波",
    "T09n0278_042:0665b05": "旬眷屬圍遶，詣菩薩所，壞亂說法；爾時，菩",
    "T09n0278_042:0665b06": "薩住金剛智所，攝般若波羅蜜巧妙方便深",
    "T09n0278_042:0665b07": "入智門，說甘露法，承佛神力說如來法，皆",
    "T09n0278_042:0665b08": "悉降伏彼諸魔眾；時，彼魔眾見菩薩如是自",
    "T09n0278_042:0665b09": "在神力，又聞說法，皆發阿耨多羅三藐三菩",
    "T09n0278_042:0665b10": "提心，是為住兜率天第六所行事業。菩薩摩",
    "T09n0278_042:0665b11": "訶薩住兜率天，知欲界天子不識苦故，不",
    "T09n0278_042:0665b12": "樂聞法；爾時，菩薩摩訶薩放大音聲，告諸",
    "T09n0278_042:0665b13": "天子：『今日菩薩摩訶薩出內眷屬，若欲見者",
    "T09n0278_042:0665b14": "應速詣此。』聞是音已，無量億那由他天子",
    "T09n0278_042:0665b15": "悉往詣彼；爾時，菩薩摩訶薩普現宮內一切",
    "T09n0278_042:0665b16": "眷屬，彼諸天子未曾聞見；見已，皆大歡喜。",
    "T09n0278_042:0665b17": "此菩薩眷屬音樂之中出如是聲而告之",
    "T09n0278_042:0665b18": "言：『諸天子！一切眾行皆悉無常，一切眾行",
    "T09n0278_042:0665b19": "皆悉大苦，一切諸法皆悉無我、寂滅、涅槃。』",
    "T09n0278_042:0665b20": "又復告言：『汝等皆應修菩薩行，究竟菩提，",
    "T09n0278_042:0665b21": "具一切智。』時，諸天子聞是音已，心大恐怖，",
    "T09n0278_042:0665b22": "一向正求無上菩提，是為住兜率天第七所",
    "T09n0278_042:0665b23": "行事業。菩薩摩訶薩住兜率天，不捨兜率",
    "T09n0278_042:0665b24": "天所坐之處，悉能往詣一切佛所，見諸如",
    "T09n0278_042:0665b25": "來，恭敬禮拜、供養、聽法；爾時，諸佛為菩薩",
    "T09n0278_042:0665b26": "說甘露灌頂授記之法，一切諸明菩薩行地，",
    "T09n0278_042:0665b27": "欲令菩薩以一念相應慧，具足一切枝、一",
    "T09n0278_042:0665b28": "切種，深入一切智，是為住兜率天第八所行",
    "T09n0278_042:0665b29": "事業。菩薩摩訶薩住兜率天，以法界、虛空",
    "T09n0278_042:0665c01": "界等一切供養，恭敬供養一切世界諸佛，",
    "T09n0278_042:0665c02": "見此供養時，無量無邊眾生發菩提心，是",
    "T09n0278_042:0665c03": "為住兜率天第九所行事業。菩薩摩訶薩住",
    "T09n0278_042:0665c04": "兜率天，出生無量無邊法門，示現一切世界",
    "T09n0278_042:0665c05": "中，種種色、種種形、種種威儀、種種方便，隨其",
    "T09n0278_042:0665c06": "所應而為說法；欲令一切眾生悉歡喜故，",
    "T09n0278_042:0665c07": "是為住兜率天第十所行事業。佛子！是為菩",
    "T09n0278_042:0665c08": "薩摩訶薩住兜率天十種所行事業。若菩薩",
    "T09n0278_042:0665c09": "摩訶薩具足此業，則能下生人間。「佛子！菩",
    "T09n0278_042:0665c10": "薩摩訶薩於兜率天臨命終時有十種示",
    "T09n0278_042:0665c11": "現事。何等為十？所謂：菩薩於兜率天，臨",
    "T09n0278_042:0665c12": "命終時，於足下相輪放大光明，名安樂莊",
    "T09n0278_042:0665c13": "嚴，普照三千大千世界一切諸難惡道眾",
    "T09n0278_042:0665c14": "生，觸斯光者，滅一切苦，皆得安樂；爾時，",
    "T09n0278_042:0665c15": "眾生咸作是念：『今日忽有奇特大人出現于",
    "T09n0278_042:0665c16": "世。』是為第一所示現事。菩薩摩訶薩於兜",
    "T09n0278_042:0665c17": "率天，臨命終時放眉間白毫相光，名曰覺",
    "T09n0278_042:0665c18": "悟；普照三千大千世界，觸彼宿世同行菩",
    "T09n0278_042:0665c19": "薩摩訶薩身。觸已，咸作是念：『彼菩薩摩訶",
    "T09n0278_042:0665c20": "薩於兜率天，今將命終。』時，諸菩薩即化作",
    "T09n0278_042:0665c21": "無量無邊供養之具，疾往詣彼菩薩摩訶薩",
    "T09n0278_042:0665c22": "所，是為第二所示現事。菩薩摩訶薩臨命",
    "T09n0278_042:0665c23": "終時，於右掌中出大光明，名淨境界；悉能",
    "T09n0278_042:0665c24": "嚴淨三千大千世界，此世界中，若有無漏諸",
    "T09n0278_042:0665c25": "辟支佛，覺斯光者，即捨壽命，若不覺者，光",
    "T09n0278_042:0665c26": "明力故，徙置他方餘世界中，一切諸魔及眾",
    "T09n0278_042:0665c27": "外道，有見眾生悉皆徙置他方世界，除如來",
    "T09n0278_042:0665c28": "住持所化眾生，是為第三所示現事。菩薩摩",
    "T09n0278_042:0666a01": "訶薩從其兩膝放大光明，名曰離垢清淨",
    "T09n0278_042:0666a02": "莊嚴，普照最下諸天宮殿；上至淨居諸天",
    "T09n0278_042:0666a03": "宮殿，無不明了；時，諸天子咸作是念：『今此",
    "T09n0278_042:0666a04": "菩薩摩訶薩於兜率天將捨壽命。』時，諸天",
    "T09n0278_042:0666a05": "子疾辦供具、香華、瓔珞、塗香、末香、衣蓋、幢幡、",
    "T09n0278_042:0666a06": "及諸音樂，詣菩薩所，恭敬供養，我等咸皆",
    "T09n0278_042:0666a07": "隨侍守護，從此命終乃至示現大般涅槃，是",
    "T09n0278_042:0666a08": "為第四所示現事。菩薩摩訶薩於兜率天",
    "T09n0278_042:0666a09": "臨命終時，從其心中放大光明，名曰金剛",
    "T09n0278_042:0666a10": "淨妙莊嚴，普照一切世界金剛力士；爾時，百",
    "T09n0278_042:0666a11": "億金剛力士咸作是念：『此是菩薩摩訶薩於",
    "T09n0278_042:0666a12": "兜率天將欲命終故，以此相示現我等，",
    "T09n0278_042:0666a13": "我等咸當隨侍守護。』乃至示現大般涅槃，",
    "T09n0278_042:0666a14": "是為第五所示現事。菩薩摩訶薩於兜率",
    "T09n0278_042:0666a15": "天臨命終時，從一切毛孔放大光明，名曰",
    "T09n0278_042:0666a16": "分別一切眾生，普照三千大千世界，遍觸一",
    "T09n0278_042:0666a17": "切諸菩薩身，觸已，復觸一切諸天世人；時，諸",
    "T09n0278_042:0666a18": "菩薩咸作是念：『我等當往詣彼，恭敬供養",
    "T09n0278_042:0666a19": "如來，并復教化彼諸眾生。』是為第六所示",
    "T09n0278_042:0666a20": "現事。菩薩摩訶薩於兜率天臨命終時，於",
    "T09n0278_042:0666a21": "摩尼寶藏正法堂中放大光明，名善調伏；",
    "T09n0278_042:0666a22": "隨彼菩薩所降神處，普照王宮，彼諸菩薩",
    "T09n0278_042:0666a23": "各作是念：『隨此菩薩所生之處，若於其家、",
    "T09n0278_042:0666a24": "若於聚落、若於城邑，若閻浮提內受生之",
    "T09n0278_042:0666a25": "處，我當生彼，為欲教化諸眾生故。』是為",
    "T09n0278_042:0666a26": "第七所示現事。菩薩摩訶薩於兜率天臨",
    "T09n0278_042:0666a27": "命終時，天樓閣中放大光明，名淨莊嚴一切",
    "T09n0278_042:0666a28": "宮殿；放斯光明照所生母，照已，彼菩薩母",
    "T09n0278_042:0666a29": "安隱快樂，具足成就一切功德，其母身內自",
    "T09n0278_042:0666b01": "然樓閣七寶莊嚴，為欲安處菩薩身故，是",
    "T09n0278_042:0666b02": "為第八所示現事。菩薩摩訶薩於兜率天",
    "T09n0278_042:0666b03": "臨命終時，放足下光明，名曰安住；若諸天",
    "T09n0278_042:0666b04": "子及諸梵天其命將終，蒙斯光故，皆得住",
    "T09n0278_042:0666b05": "壽供養菩薩；從此命終，乃至示現大般涅",
    "T09n0278_042:0666b06": "槃，是為第九所示現事。菩薩摩訶薩於兜",
    "T09n0278_042:0666b07": "率天，從其小相放大光明，名嚴淨日眼，示",
    "T09n0278_042:0666b08": "現菩薩種種諸業。時，有人天或見菩薩在",
    "T09n0278_042:0666b09": "兜率天，或見命終、或見處胎、或見出生、或",
    "T09n0278_042:0666b10": "見捨家、或見成佛、或見轉法輪、或見如來",
    "T09n0278_042:0666b11": "大般涅槃，是為第十所示現事。佛子！菩薩摩",
    "T09n0278_042:0666b12": "訶薩或於坐處、或於樓閣、或於宮殿，放",
    "T09n0278_042:0666b13": "如是等百萬阿僧祇光，放斯光時，顯現無",
    "T09n0278_042:0666b14": "量諸菩薩業。佛子！菩薩摩訶薩具足如是",
    "T09n0278_042:0666b15": "等一切淨業故，從兜率天下生世間。「佛子！",
    "T09n0278_042:0666b16": "菩薩摩訶薩有十種事故降神母胎。何等",
    "T09n0278_042:0666b17": "為十？所謂：為教化成熟小心眾生故，示現",
    "T09n0278_042:0666b18": "處胎；不令小心眾生作如是念：『菩薩自然",
    "T09n0278_042:0666b19": "化生，善根智慧不從行得。』是為第一事示",
    "T09n0278_042:0666b20": "現處胎。又復欲令父母諸親長養宿世同",
    "T09n0278_042:0666b21": "行善根故，是為第二事示現處胎。菩薩摩訶",
    "T09n0278_042:0666b22": "薩初受胎時，遠離愚癡，正念思惟，除滅亂",
    "T09n0278_042:0666b23": "想，成就念慧，心未曾亂，是為第三事示現",
    "T09n0278_042:0666b24": "處胎。菩薩摩訶薩處母胎時，常講說法，十",
    "T09n0278_042:0666b25": "方世界諸菩薩眾，釋梵四天王，來詣菩薩，菩",
    "T09n0278_042:0666b26": "薩即時廣為說法；示現菩薩自在神力，菩薩",
    "T09n0278_042:0666b27": "摩訶薩具足成就無量無邊諸智慧故，現",
    "T09n0278_042:0666b28": "如是等奇特之事，是為第四事示現處胎。",
    "T09n0278_042:0666b29": "菩薩摩訶薩於母胎中，為化眾生故，令彼",
    "T09n0278_042:0666c01": "眾生本願滿故，是為第五事示現處胎。菩薩",
    "T09n0278_042:0666c02": "摩訶薩於人中成道，應具人法受生故，",
    "T09n0278_042:0666c03": "是為第六事示現處胎。菩薩摩訶薩於母胎",
    "T09n0278_042:0666c04": "中，三千大千世界眾生，普見菩薩處於母胎，",
    "T09n0278_042:0666c05": "如明鏡中見其面像；爾時，大心諸天、龍、夜叉、",
    "T09n0278_042:0666c06": "乾闥婆、阿脩羅、迦樓羅、緊那羅、摩睺羅伽、人、非",
    "T09n0278_042:0666c07": "人等，悉詣菩薩，恭敬供養，是為第七事示",
    "T09n0278_042:0666c08": "現處胎。菩薩摩訶薩處母胎時，餘方世界，",
    "T09n0278_042:0666c09": "一生補處，在母胎者，悉共講說菩薩無盡智",
    "T09n0278_042:0666c10": "慧之藏，是為第八事示現處胎。菩薩摩訶薩",
    "T09n0278_042:0666c11": "初受胎時，正受離垢三昧，一切兜率天宮，",
    "T09n0278_042:0666c12": "一切供養莊嚴之具，悉入母胎三昧力故；令",
    "T09n0278_042:0666c13": "其母身無諸苦患，是為第九事示現處胎。",
    "T09n0278_042:0666c14": "佛子！菩薩摩訶薩處母胎時，具足成就",
    "T09n0278_042:0666c15": "無量無邊功德藏故，十方世界一切供具，悉",
    "T09n0278_042:0666c16": "以供養一切如來，彼諸如來為此菩薩，演",
    "T09n0278_042:0666c17": "說無量無邊法界法門，是為第十事示現處",
    "T09n0278_042:0666c18": "胎。若菩薩摩訶薩住此法門，則能示現菩",
    "T09n0278_042:0666c19": "薩十種微細趣。何等為十？所謂：菩薩摩訶薩",
    "T09n0278_042:0666c20": "處母胎時，示現初發菩提之心，乃至甘露",
    "T09n0278_042:0666c21": "灌頂授記之地；在母胎中，又復現處兜率陀",
    "T09n0278_042:0666c22": "天；在母胎中示現出生；在母胎中示現童",
    "T09n0278_042:0666c23": "子地；在母胎中現在宮殿色味之間；在母",
    "T09n0278_042:0666c24": "胎中示現出家；在母胎中現行苦行，往詣",
    "T09n0278_042:0666c25": "道場成等正覺；在母胎中現轉法輪；在母",
    "T09n0278_042:0666c26": "胎中示現大般涅槃；在母胎中示現微細",
    "T09n0278_042:0666c27": "諸法，一切菩薩行，一切如來自在神力無量",
    "T09n0278_042:0666c28": "行門。佛子！是為菩薩摩訶薩十種微細趣；若",
    "T09n0278_042:0666c29": "菩薩摩訶薩安住此趣，則得一切諸佛無上",
    "T09n0278_042:0667a01": "智慧大微細趣。",
    "T09n0278_042:0667a02": "大方廣佛華嚴經卷第四十二"
}