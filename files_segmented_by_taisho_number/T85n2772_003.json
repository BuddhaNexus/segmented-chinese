{
    "T85n2772_003:0375c15": "維摩經疏卷第三",
    "T85n2772_003:0375c17": "弟子品第三",
    "T85n2772_003:0375c18": "此品之內略以三門分別。一辯來意。二解品",
    "T85n2772_003:0375c19": "名。三釋文義。明來意者。然聖人冥通權道無",
    "T85n2772_003:0375c20": "二居士為眾生而現疾。如來亦懷悲而遣問。",
    "T85n2772_003:0375c21": "因共往來得通化導利益事廣。故此品來。又",
    "T85n2772_003:0375c22": "前所明般若大悲與眾德合行名為方便。此",
    "T85n2772_003:0375c23": "品即彰飛彼二乘諸小菩薩之所能知。今欲",
    "T85n2772_003:0375c24": "對之顯其勝德使其捨劣修勝。故此品來。或",
    "T85n2772_003:0375c25": "可前品之中因凡問疾明化凡法。此品之內",
    "T85n2772_003:0375c26": "因聖問疾明化聖法。教聖之中先教聲聞。故",
    "T85n2772_003:0375c27": "此品也。",
    "T85n2772_003:0375c28": "第二釋名者。佛具勝德名天人師。聲聞等親",
    "T85n2772_003:0375c29": "蒙佛度稱為弟子。此乃師徒弟子相對得名",
    "T85n2772_003:0376a01": "也。又云。學在佛後名之為弟。從法化生稱之",
    "T85n2772_003:0376a02": "為子。所命之人是其弟子。就此題章名弟子",
    "T85n2772_003:0376a03": "品。若依無垢稱經云聲聞品。若言弟子品恐",
    "T85n2772_003:0376a04": "同菩薩也。",
    "T85n2772_003:0376a05": "第三釋文義者。就此文中三門分別。一約相",
    "T85n2772_003:0376a06": "顯失分別。二就行相始終分別。三隨文釋義。",
    "T85n2772_003:0376a07": "初顯失分別者。此中有五百聲聞行。即五百",
    "T85n2772_003:0376a08": "法門。文中略故但明其十。此十即是聲聞之",
    "T85n2772_003:0376a09": "人所得之法。今對大乘並是其失相云何。初",
    "T85n2772_003:0376a10": "舍利弗聲聞人中智惠第一。以其不達常寂",
    "T85n2772_003:0376a11": "三昧。是故致呵。二目揵連神通第一。以其通",
    "T85n2772_003:0376a12": "不現前說法不當故亦被呵。三大迦葉頭陀",
    "T85n2772_003:0376a13": "第一。以無平等大悲所以被呵。四須菩提解",
    "T85n2772_003:0376a14": "空第一。以其不得平等大空故亦被呵也。第",
    "T85n2772_003:0376a15": "五富樓那辯才第一。以其不達深遠根性故",
    "T85n2772_003:0376a16": "亦被呵。六迦旃延解義第一。以其不達實相",
    "T85n2772_003:0376a17": "深義故亦被呵。七阿那律天眼第一。不與無",
    "T85n2772_003:0376a18": "相智惠合行故亦被呵。八優波離持律第一。",
    "T85n2772_003:0376a19": "不能觀空滅罪故亦被呵。九羅持戒第一。以",
    "T85n2772_003:0376a20": "其不達無利出家故亦被呵。第十阿難多聞",
    "T85n2772_003:0376a21": "第一。不了如來法身功德故亦被呵。此十並",
    "T85n2772_003:0376a22": "彰弟子失也。二約行相始終分別者。一舍利",
    "T85n2772_003:0376a23": "弗修不住行。以其此人捨俗歸林除亂取靜。",
    "T85n2772_003:0376a24": "今教不住取捨行會中道。云不住行也。二目",
    "T85n2772_003:0376a25": "連修入證行。以其目連通不現前說法不當。",
    "T85n2772_003:0376a26": "教修二空契證真理。名入證行也。三大迦葉",
    "T85n2772_003:0376a27": "修助道行。以其此人捨富從貧未會平等。教",
    "T85n2772_003:0376a28": "修等觀助成菩薩。云助道行也。四須菩提修",
    "T85n2772_003:0376a29": "大空行。以其善吉見有邪正未解真空。所以",
    "T85n2772_003:0376b01": "教修等觀不取邪正之相。云大空行。五富樓",
    "T85n2772_003:0376b02": "那修說法行。以其此人不觀根欲說法差機。",
    "T85n2772_003:0376b03": "教知根性稱其所宜利無不普。云說法行也。",
    "T85n2772_003:0376b04": "六迦旃延修生解行。以其此人數演五法乖",
    "T85n2772_003:0376b05": "其實相。教離分別之心契會無相之行。名生",
    "T85n2772_003:0376b06": "解行也。七阿那律修起通行。以其那律有相",
    "T85n2772_003:0376b07": "天眼見境未明。教修無相天眼契悟不二。云",
    "T85n2772_003:0376b08": "起通行。八優波離修滅惡行。以其此人不能",
    "T85n2772_003:0376b09": "觀空滅罪教修無相懺悔罪垢不生。名滅惡",
    "T85n2772_003:0376b10": "行也。九羅睺羅修出家行。以其覆障不達即",
    "T85n2772_003:0376b11": "相無相真實出家。教修離相平等真實出家。",
    "T85n2772_003:0376b12": "云出家行也。十阿難修法身行。以其歡喜不",
    "T85n2772_003:0376b13": "了如來法身常住。教修出世無為功德永離",
    "T85n2772_003:0376b14": "生滅之心。云法身行。",
    "T85n2772_003:0376b15": "第三釋文義者。文別有三。初明維摩寢疾之",
    "T85n2772_003:0376b16": "意以為起問由致。二佛知下正命問疾。三如",
    "T85n2772_003:0376b17": "是五百已下總結類顯前中。爾時維摩詰自",
    "T85n2772_003:0376b18": "念寢疾于床者。爾時者生念時也。長者維摩",
    "T85n2772_003:0376b19": "結起念人也。自念寢疾于床者正興念心。然",
    "T85n2772_003:0376b20": "此念意念待聖問非念為病。良以維摩悲物",
    "T85n2772_003:0376b21": "情深待問若渴。故興此念。維摩現病專精為",
    "T85n2772_003:0376b22": "物。心雖為物得佛影響化事方成。故念自已",
    "T85n2772_003:0376b23": "寢疾于床。于者於也。世尊大慈寧不垂愍者。",
    "T85n2772_003:0376b24": "佛具眾德為世欽承。故曰世尊。慈中之極餘",
    "T85n2772_003:0376b25": "莫能加。稱理而成豈非大也。寧者能也。慜者",
    "T85n2772_003:0376b26": "憐也。維摩自云。我之小子悲心尚劣猶為物",
    "T85n2772_003:0376b27": "纏痾。況佛高人能不垂憐而遣問也。佛知其",
    "T85n2772_003:0376b28": "意即告已下第二正命問疾。以其時會得蓋",
    "T85n2772_003:0376b29": "在今故令往問而不可止。然下文中據其正",
    "T85n2772_003:0376c01": "使理歸文殊而命餘者略有三意。一為彰如",
    "T85n2772_003:0376c02": "來心等不偏所以通告。與涅槃中並告大眾",
    "T85n2772_003:0376c03": "令問相似。第二為欲廣寄眾言顯維摩德尊",
    "T85n2772_003:0376c04": "故須通告。命不堪彰其德尊告命堪者顯其",
    "T85n2772_003:0376c05": "德妙。第三為欲廣寄眾言以顯維摩所說之",
    "T85n2772_003:0376c06": "法故須通告。故下文中先告不堪彰昔所說",
    "T85n2772_003:0376c07": "後告堪者明今所說。是以通告就弟子之中",
    "T85n2772_003:0376c08": "人別有十。先命舍利弗者。以其為使不易非",
    "T85n2772_003:0376c09": "通人之不可身子神惠超絕故先命也。智度",
    "T85n2772_003:0376c10": "論云。王舍城內有大論師名摩陀羅王。以聰",
    "T85n2772_003:0376c11": "明封賞一邑。其生一女。眼似舍利鳥。即以為",
    "T85n2772_003:0376c12": "名。亦名鶖鷺子。因鶖鷺鳥以彰其號。時南",
    "T85n2772_003:0376c13": "天竺國有大論師。名優婆提舍。頭戴火盆謂",
    "T85n2772_003:0376c14": "物愚闇銅葉葉腹恐詩書溢出。即打論鼓。國",
    "T85n2772_003:0376c15": "人皆集欲定優劣。摩陀羅路見鬪牛知彼勝",
    "T85n2772_003:0376c16": "我。於是入眾論難便墮負處。群臣共議奪其",
    "T85n2772_003:0376c17": "封邑以賞提舍。摩陀羅語提舍言。王以汝聰",
    "T85n2772_003:0376c18": "明封賞一邑。我以女為妻。後時女有娠忽然",
    "T85n2772_003:0376c19": "夜夢。夢見一人。身被甲冑手執金剛杵摧破",
    "T85n2772_003:0376c20": "一切山。然後在一山邊立。寤已即向夫說。其",
    "T85n2772_003:0376c21": "夫解曰。汝當有娠。所懷必男。身破甲冑者。此",
    "T85n2772_003:0376c22": "兒必有厚德。手執金剛杵者。此兒聰明有大",
    "T85n2772_003:0376c23": "智惠。摧破一切山者。此當作大論師破一切",
    "T85n2772_003:0376c24": "論義師也。然後在一山邊立者。當伏應一人",
    "T85n2772_003:0376c25": "以為弟子。其母從有娠來神智非常。昔與兄",
    "T85n2772_003:0376c26": "論義兄恒得勝。自妹有娠兄便論屈。即知兒",
    "T85n2772_003:0376c27": "智勳母聰叡。年始七歲十六大國中論義第",
    "T85n2772_003:0376c28": "一。從佛出家。弟子之中智惠第一。故餘經",
    "T85n2772_003:0376c29": "論中讚嘆舍利弗。唯除佛如來一切眾生類",
    "T85n2772_003:0377a01": "智慧及多聞欲比舍利弗於十六分中不能及",
    "T85n2772_003:0377a02": "一。即先告之。何故先告。以其惠勝為是先",
    "T85n2772_003:0377a03": "告。問曰。前說聲德劣故佛先告。舍利既是弟",
    "T85n2772_003:0377a04": "子中勝。何故先告。解云。舍利惠行雖上餘行",
    "T85n2772_003:0377a05": "劣他。故得先告。若如此者。餘之九人德有優",
    "T85n2772_003:0377a06": "劣。亦應先告。如此論量理即不通。但是大",
    "T85n2772_003:0377a07": "聖導引多方應告即告。何有先後。文中有四。",
    "T85n2772_003:0377a08": "一命問疾。二辭不堪。三釋所以。四結不堪。下",
    "T85n2772_003:0377a09": "文例爾。初命可知。第二辭不堪者。皆舉往昔",
    "T85n2772_003:0377a10": "屈辱之事彰已不堪。非謂此念以有斯恥也。",
    "T85n2772_003:0377a11": "然佛是大人發言如印而不可違。何故致",
    "T85n2772_003:0377a12": "辭者但為佛使。必須達人。憶昔被呵默不能",
    "T85n2772_003:0377a13": "報。今懼此失。恐有辱尊之醜。故下諸人皆致",
    "T85n2772_003:0377a14": "辭也。",
    "T85n2772_003:0377a15": "第三釋中義別有二。一出昔日被呵之事。二",
    "T85n2772_003:0377a16": "時維摩下明得失教呵之相。呵去其失教修",
    "T85n2772_003:0377a17": "其德。前中所以者何一句總自徵責。佛令問",
    "T85n2772_003:0377a18": "疾者何若作世尊問意。汝是弟子我使汝問",
    "T85n2772_003:0377a19": "疾所以不去者何自徵問。下例皆有二意。憶",
    "T85n2772_003:0377a20": "念已下正出呵事。曾於林中宴坐樹下者。聲",
    "T85n2772_003:0377a21": "聞修定必託靜緣不知寂定離諸緣。故身子",
    "T85n2772_003:0377a22": "雖獲羅漢法執未亡。見有身意患身勞煩故",
    "T85n2772_003:0377a23": "欲隱形於林。見心動亂復欲藏心於定。以",
    "T85n2772_003:0377a24": "有身意取捨未融。所以被呵。良由未悟法空。",
    "T85n2772_003:0377a25": "見外六塵為能擾。執內六根為所擾。故託林",
    "T85n2772_003:0377a26": "取靜避於外塵。宴者默也。默坐樹下安心坐",
    "T85n2772_003:0377a27": "禪故云宴坐。第二教呵義中文分三節。一呵。",
    "T85n2772_003:0377a28": "二教。三詰。不必是坐為宴坐者此呵失也。失",
    "T85n2772_003:0377a29": "有六種下教文中翻成六德。以其身子樹下",
    "T85n2772_003:0377b01": "坐禪得身心相故隱身於林藏心於定。雖欲",
    "T85n2772_003:0377b02": "隱藏翻成顯現也。此未全非故云不必生云",
    "T85n2772_003:0377b03": "不言非。是但不必是不言非是者。二乘坐",
    "T85n2772_003:0377b04": "法乃可體。然但不必是者未是大乘真極坐",
    "T85n2772_003:0377b05": "法也。莊云。必是有所得住著坐也。身子見",
    "T85n2772_003:0377b06": "有散可辨見靜可欣。故今責云不必是坐為",
    "T85n2772_003:0377b07": "宴坐也。若約行辯舍利起不住行。以其此人",
    "T85n2772_003:0377b08": "捨俗歸林以為寂定。今教不住取捨。方為大",
    "T85n2772_003:0377b09": "定。",
    "T85n2772_003:0377b10": "不於三界現身意下第二翻失顯得正明教",
    "T85n2772_003:0377b11": "也。教相有六。一等身心破得身心相。二凝",
    "T85n2772_003:0377b12": "靜亂破取靜亂相。三融真俗破取凡聖相。四",
    "T85n2772_003:0377b13": "亡內外破取內外相。五泯邪正破取邪正相。",
    "T85n2772_003:0377b14": "六齊縛解破取縛解相。前中不於三界現身",
    "T85n2772_003:0377b15": "意者。第一等身心也。遠云。欲色無色界是三",
    "T85n2772_003:0377b16": "界。凡夫於欲色兩界受色形果名為現身。在",
    "T85n2772_003:0377b17": "無色界受心法果稱為現意。菩薩了三界虛",
    "T85n2772_003:0377b18": "妄但是心作證實除捨無處可在。所以不於",
    "T85n2772_003:0377b19": "三界地中而現身意。是為宴坐。滿云。聲聞得",
    "T85n2772_003:0377b20": "身心相。所以隱身林間藏心在定。雖欲隱藏",
    "T85n2772_003:0377b21": "翻成顯現。大士悟三界身意其性本空。不取",
    "T85n2772_003:0377b22": "不捨不現身意。名宴坐也。又云。五根空故意",
    "T85n2772_003:0377b23": "不現也。身意性空。是真坐禪也。肇云。法身",
    "T85n2772_003:0377b24": "宴坐形神俱滅。道絕常境視聽所不及。豈復",
    "T85n2772_003:0377b25": "現身於三界修意而為定哉。身子以猶有世",
    "T85n2772_003:0377b26": "報生身得其身相。以人間為煩擾故隱身於",
    "T85n2772_003:0377b27": "林藏心於定。雖欲隱藏以自顯現。未能形神",
    "T85n2772_003:0377b28": "無迹取捨兩亡。何以走長衢而避影煎流水",
    "T85n2772_003:0377b29": "以求氷。被呵之由良為於此。不起滅定現",
    "T85n2772_003:0377c01": "威儀者。第二凝靜亂。二乘之人患心勞慮。暫",
    "T85n2772_003:0377c02": "止心想名為滅定。由本識持色身不壞。六識",
    "T85n2772_003:0377c03": "滅故不能起動。所以然者。聲聞威儀意識引",
    "T85n2772_003:0377c04": "起。入滅定時意識滅。故於四威儀捨之入定。",
    "T85n2772_003:0377c05": "菩薩不爾。寂而常用。靜亂不殊。何以故。以無",
    "T85n2772_003:0377c06": "心故不起滅定。無心心而現威儀。如如意珠",
    "T85n2772_003:0377c07": "無心分別自然能雨一切寶物。但可以神會。",
    "T85n2772_003:0377c08": "難以事求。出入無二是為宴坐。智度論云。普",
    "T85n2772_003:0377c09": "花言。汝信受一切法常寂滅相否。舍利弗言。",
    "T85n2772_003:0377c10": "我信此事。普花言。諸法常寂無有體也。或可",
    "T85n2772_003:0377c11": "菩薩入滅定。雖無六識有平等性智。引起色",
    "T85n2772_003:0377c12": "身能現威儀。二乘滅定無平等性智不能現",
    "T85n2772_003:0377c13": "威儀也。肇云。小乘入定即形同枯木無運用",
    "T85n2772_003:0377c14": "之能。大士入實相定。心智永寂而形充八極。",
    "T85n2772_003:0377c15": "順機而化應會無方。舉動進止不捨威儀。是",
    "T85n2772_003:0377c16": "真宴坐。不捨道法理凡夫事者。第三融真俗。",
    "T85n2772_003:0377c17": "遠云。戒定惠等是聖道法。貪嗔癡等是凡",
    "T85n2772_003:0377c18": "事。小乘未證法空。見有或業。有而可畏。段",
    "T85n2772_003:0377c19": "已入聖不能現行引導眾生。菩薩了空知有。",
    "T85n2772_003:0377c20": "如幻處而無畏。現行教化。染淨無二。是為宴",
    "T85n2772_003:0377c21": "坐。又由大士具根本智恒觀真如。名不捨道",
    "T85n2772_003:0377c22": "法。後得智中與物和光。教化眾生現凡夫也。",
    "T85n2772_003:0377c23": "又云。後得智中心常入定不捨道法。大悲心",
    "T85n2772_003:0377c24": "中現起煩惱教化眾生。故云現凡夫事也。滿",
    "T85n2772_003:0377c25": "云。聲聞不能即淨有垢。障隔生死不能處中",
    "T85n2772_003:0377c26": "化物。大士善惡齊止真俗同觀。故能處於中",
    "T85n2772_003:0377c27": "道而現凡夫事也。故下經云。示受於五欲明",
    "T85n2772_003:0377c28": "現凡夫事亦復現行禪。名不捨道法。此化用",
    "T85n2772_003:0377c29": "言也。理實大士不見有道法異於凡事。一相",
    "T85n2772_003:0378a01": "無相平等無差別也。心不住內亦不在外者。",
    "T85n2772_003:0378a02": "第四內外。六根是內。六塵為外。聲聞入定心",
    "T85n2772_003:0378a03": "即在內。出即在外。內外未均。體非是定。菩",
    "T85n2772_003:0378a04": "薩悟內外本空相生非有內外平等。是為宴",
    "T85n2772_003:0378a05": "坐。故下經云。不念內外行於平等。或可真",
    "T85n2772_003:0378a06": "諦是內俗諦是外。二乘執有真俗心遊內外。",
    "T85n2772_003:0378a07": "菩薩了真俗俱空故不住內外也。又云。依他",
    "T85n2772_003:0378a08": "是內。遍計是外。小乘不了能所取空心遊內",
    "T85n2772_003:0378a09": "外。大士知內外性空。所以不住內外也。於",
    "T85n2772_003:0378a10": "諸見不動而修行三十七品者。第五泯邪正。",
    "T85n2772_003:0378a11": "遠云。五見非一名為諸見。身見邊見邪見戒",
    "T85n2772_003:0378a12": "取見取。凡夫恒起不能入正。二乘修正不能",
    "T85n2772_003:0378a13": "入邪。菩薩現行教化眾生故無所動。雖現同",
    "T85n2772_003:0378a14": "邪內心恒正平等。是為宴坐。故下經云。八萬",
    "T85n2772_003:0378a15": "四千諸煩惱門而諸眾生為之疲勞。諸佛即",
    "T85n2772_003:0378a16": "以此法而作佛事。肇云。小乘不能即邪為正。",
    "T85n2772_003:0378a17": "要須斷見修道。大士通達諸見。與道品無異。",
    "T85n2772_003:0378a18": "故不離見行於道品。故下經云。住正道者不",
    "T85n2772_003:0378a19": "分別邪正。又云。凡夫滯有。二乘樂空。諸見為",
    "T85n2772_003:0378a20": "纏。捨之方脫。菩薩悟見本無其由。空花水月",
    "T85n2772_003:0378a21": "見體常空。即道品也。不斷煩惱而入涅槃者。",
    "T85n2772_003:0378a22": "第六齊縛解。莊云。二乘要斷煩惱方入涅槃。",
    "T85n2772_003:0378a23": "菩薩了煩惱性空本自不生。今何須斷。既無",
    "T85n2772_003:0378a24": "煩惱可斷亦無涅槃可入。對彼斷入故云不",
    "T85n2772_003:0378a25": "斷而入。是真宴坐。遠云。隨化現起貪嗔癡等",
    "T85n2772_003:0378a26": "故名不斷。內心恒寂名入涅槃。智者云。此有",
    "T85n2772_003:0378a27": "四句。一不斷不入是凡夫人。二斷而入是二",
    "T85n2772_003:0378a28": "乘人。三斷而不入是通教菩薩。四不斷而入",
    "T85n2772_003:0378a29": "是圓教菩薩。今約第四門也。問。不斷煩惱而",
    "T85n2772_003:0378b01": "入涅槃四種涅槃之中是何涅槃。答。入無住",
    "T85n2772_003:0378b02": "處涅槃。所以得知。淨名以二乘人斷煩惱而",
    "T85n2772_003:0378b03": "入涅槃即證有餘無餘二果。今明菩薩不同",
    "T85n2772_003:0378b04": "於此。現起煩惱利益眾生。內證涅槃而無所",
    "T85n2772_003:0378b05": "著。故無垢稱經云。不捨生死而無煩惱。雖",
    "T85n2772_003:0378b06": "證涅槃而無所住。是為宴坐。自性涅槃凡夫",
    "T85n2772_003:0378b07": "亦有。恐同於彼是以不說。有餘無餘。聲聞亦",
    "T85n2772_003:0378b08": "得。恐濫二乘亦不說證。又解。前勝益有三",
    "T85n2772_003:0378b09": "義。一自性涅槃本來清淨。不由斷惑等得。所",
    "T85n2772_003:0378b10": "以不斷而入涅槃。第二是無住處。頓悟菩薩",
    "T85n2772_003:0378b11": "留隨眠或故云不斷。證無住處故云入涅槃。",
    "T85n2772_003:0378b12": "第三入有餘涅槃。二乘入有餘要須斷煩惱。",
    "T85n2772_003:0378b13": "漸悟菩薩了煩惱性空。雖斷煩惱無所斷。不",
    "T85n2772_003:0378b14": "同二乘以斷為斷。證有餘故名入涅槃。若能",
    "T85n2772_003:0378b15": "如是坐者佛所印可者。上來教呵訖。",
    "T85n2772_003:0378b16": "此下第三總結。具上六德平等宴坐聖共同",
    "T85n2772_003:0378b17": "遵稱可佛心。故云印可。此句結德。時我世尊",
    "T85n2772_003:0378b18": "默然不能加報者。上人境界非己所知理出",
    "T85n2772_003:0378b19": "情外故云不能報也。此句結失良由。向來教",
    "T85n2772_003:0378b20": "呵並明得失俱說。故今雙結者。欲令時眾同",
    "T85n2772_003:0378b21": "其得也。故我不堪下第四結不堪也。",
    "T85n2772_003:0378b22": "佛告目連者。目連是姓字。拘律陀父為無子",
    "T85n2772_003:0378b23": "因求拘律陀樹得生此兒。因以為名。依問疾",
    "T85n2772_003:0378b24": "經。目連翻為菜菽其父好食此物。故以為名。",
    "T85n2772_003:0378b25": "依部執論翻為胡豆。是王舍城輔相之子。先",
    "T85n2772_003:0378b26": "與舍利弗同事那若。心專求道而無所得。疑",
    "T85n2772_003:0378b27": "謂無法。那若臨終病臥微笑。二人請問。師",
    "T85n2772_003:0378b28": "何笑也。那若答曰。五念世人恩愛所縛。其南",
    "T85n2772_003:0378b29": "天竺國金地國王身死火殯。夫人戀憶投火",
    "T85n2772_003:0378c01": "而死。吾為是笑之。二人私記。那若死後有商",
    "T85n2772_003:0378c02": "人人從金地國來。二人訪問如那若。語二人",
    "T85n2772_003:0378c03": "便云。師定得道。但我非是法器。遂共立契。",
    "T85n2772_003:0378c04": "若有所得必相告語為要。後佛初出世。頞鞞",
    "T85n2772_003:0378c05": "比丘入城乞食。舍利弗見之進止異常知有",
    "T85n2772_003:0378c06": "勝師。舍利便問言。汝師是誰。頞鞞答言。是",
    "T85n2772_003:0378c07": "大沙門。舍利重問。汝大沙門。何所宣說。頞鞞",
    "T85n2772_003:0378c08": "答言。諸法因緣生是大沙門說。諸法因緣滅",
    "T85n2772_003:0378c09": "是大沙門說。舍利聞之豁然悟解。即於言下",
    "T85n2772_003:0378c10": "道證初果。迴至本處。目連聞之亦悟初果。二",
    "T85n2772_003:0378c11": "人各將二百五十弟子投佛出家並得羅漢。",
    "T85n2772_003:0378c12": "弟子之中神通第一。使不可廢故命之也。",
    "T85n2772_003:0378c13": "文四同前。第二辭不堪中。以其目連智障未",
    "T85n2772_003:0378c14": "遣不能即事無擁。通不現前。說法不稱。是以",
    "T85n2772_003:0378c15": "被呵。",
    "T85n2772_003:0378c16": "第三釋中所以下總徵。憶念下別。別中有三。",
    "T85n2772_003:0378c17": "一出昔日被呵之事。二時維摩下明其教呵",
    "T85n2772_003:0378c18": "得失之相。三明說益。為諸居士說法者。經雖",
    "T85n2772_003:0378c19": "無文以理言之應說施戒修福等事或說小乘",
    "T85n2772_003:0378c20": "生空法等。小不應大。所以被呵。諺云。白衣",
    "T85n2772_003:0378c21": "居士久發大心。目連不識根機為說小法。法",
    "T85n2772_003:0378c22": "藥差故。故被呵也。就下教訶相中。先訶後",
    "T85n2772_003:0378c23": "教。訶中不當如仁說者。居士應聞大乘實相",
    "T85n2772_003:0378c24": "乃說有相之法。一說不應法。二說不當機。此",
    "T85n2772_003:0378c25": "二不當具有四失。一不知根。二不達深義。三",
    "T85n2772_003:0378c26": "闕於大悲。四不報佛恩。若約行辯目連修入",
    "T85n2772_003:0378c27": "證行。以其此人說施戒等法不隨真法。今教",
    "T85n2772_003:0378c28": "二空也。",
    "T85n2772_003:0378c29": "夫說法者當如法說者。第二以理正教。於中",
    "T85n2772_003:0379a01": "有二。初約所說法體以教。二夫說法者無說",
    "T85n2772_003:0379a02": "無示下約就能說儀式以教。前中有三。初總",
    "T85n2772_003:0379a03": "次別。後以理返責。初云夫說法當如法說者。",
    "T85n2772_003:0379a04": "當如大乘實相法說法。無眾生下第二隨法",
    "T85n2772_003:0379a05": "別教。於中且約五陰十八界門而演說之。餘",
    "T85n2772_003:0379a06": "類可知。先就五陰明法離相。法無我所下就",
    "T85n2772_003:0379a07": "十八界明法離相。眾生起計多執二處。前五",
    "T85n2772_003:0379a08": "陰中句別有十。約義唯二。前之四句明人無",
    "T85n2772_003:0379a09": "我。後之六句明法無我。人無我中四句何別。",
    "T85n2772_003:0379a10": "宣說陰體以為神主。名之為我。和合之中計",
    "T85n2772_003:0379a11": "有定實。以此而生說為眾生。相續之中說有",
    "T85n2772_003:0379a12": "神性。任持不段。名為壽命。作用之中立有主",
    "T85n2772_003:0379a13": "宰說之為人。破相顯實故無我人眾生壽者。",
    "T85n2772_003:0379a14": "故勝鬘經說如來藏者。非我非眾生非壽命",
    "T85n2772_003:0379a15": "非人。法無眾生者。遠云。正明理無。謂於實",
    "T85n2772_003:0379a16": "相法中無有眾生。所無有三。一無橫計神我",
    "T85n2772_003:0379a17": "眾生。二於假名眾生之中無有定性。三無假",
    "T85n2772_003:0379a18": "名眾生之相。此等皆是虛妄分別相有理無",
    "T85n2772_003:0379a19": "餘門類爾。離眾生垢者破情顯理。取我之心",
    "T85n2772_003:0379a20": "名眾生垢。真法之中無此我心名離眾生垢。",
    "T85n2772_003:0379a21": "以無垢心故無眾生也。藏云。眾生者陰界入",
    "T85n2772_003:0379a22": "等諸物和合而生以為主宰。法者實相。實相",
    "T85n2772_003:0379a23": "之法本無眾生。若見有眾生。即乖於實相。故",
    "T85n2772_003:0379a24": "稱為垢。若悟實相。則其垢自離也。若依無垢",
    "T85n2772_003:0379a25": "稱經云。先云。無我。後云無眾生。所以然者。",
    "T85n2772_003:0379a26": "外道凡夫先計身中有我後執有眾生。以此",
    "T85n2772_003:0379a27": "理推無煩致。或廣如無垢稱經說也。法無有",
    "T85n2772_003:0379a28": "我者。遠云。正明理無。亦真法中無三種我。准",
    "T85n2772_003:0379a29": "前可知。離我垢者破情顯理。義同前解。此兩",
    "T85n2772_003:0379b01": "句中破情顯理後兩句中破相顯理也。肇云。",
    "T85n2772_003:0379b02": "欲明無有我。非謂有無我。又云。法無我者。執",
    "T85n2772_003:0379b03": "有主名之有我。然我不同。有其二種。一者分",
    "T85n2772_003:0379b04": "別。二者俱生。分別我見有其二種。一依邪",
    "T85n2772_003:0379b05": "教外道所起。二依邪思惟內道所起。此二我",
    "T85n2772_003:0379b06": "見體性不善。亦通隱沒無記。唯在第六識中",
    "T85n2772_003:0379b07": "有。俱生我見亦有二種。一在意識。性是不",
    "T85n2772_003:0379b08": "善。亦通有覆無記。二在末那。性唯有覆無記。",
    "T85n2772_003:0379b09": "此二種我悟真法時悉皆求離。故云無我也。",
    "T85n2772_003:0379b10": "法無壽命者。遠云。正明理無。亦真法中無三",
    "T85n2772_003:0379b11": "種壽。准前可知。離生死者破相顯理。若真",
    "T85n2772_003:0379b12": "法中有其生死故可就之說有壽命。既無生",
    "T85n2772_003:0379b13": "死。就何說壽也。滿云。生居命前。死居命後。",
    "T85n2772_003:0379b14": "中間相續連持不段。故稱名命。百年之期名",
    "T85n2772_003:0379b15": "之為壽。生死性空則無壽命。法無有人者。遠",
    "T85n2772_003:0379b16": "云。正明理無。亦真法中無三種人。准前可",
    "T85n2772_003:0379b17": "知。前後際段者破相顯理。有為之法前後相",
    "T85n2772_003:0379b18": "起。前為前際後為後際。若真法中有此二際。",
    "T85n2772_003:0379b19": "則可就之以說於人。真中無此。就何說人。於",
    "T85n2772_003:0379b20": "情為有。於理實無。翻情顯理故稱為段。非有",
    "T85n2772_003:0379b21": "所除也。釋論云。不忍作惡行人法。故名之為",
    "T85n2772_003:0379b22": "人。行因得果往來生死永無朽滅。故外道謂",
    "T85n2772_003:0379b23": "之為常。前際既段。無人造因。後際亦段。無",
    "T85n2772_003:0379b24": "人受果。前後既段。中間亦空。何有人也。無垢",
    "T85n2772_003:0379b25": "稱經云。法無補特伽羅。此云。數取趣與人義",
    "T85n2772_003:0379b26": "相似也。",
    "T85n2772_003:0379b27": "法常寂然下第二有六句明其法空。初二離",
    "T85n2772_003:0379b28": "相。次二離名。次有一句結前離相。末後一",
    "T85n2772_003:0379b29": "句結上離名。初兩句中前之一句正明離相。",
    "T85n2772_003:0379c01": "後之一句破去心緣成前離相。就初句中法",
    "T85n2772_003:0379c02": "常寂然者。遠云。真性不動故曰寂然。滅諸相",
    "T85n2772_003:0379c03": "者破相障寂四相五陰等是相也。真中本無",
    "T85n2772_003:0379c04": "名滅。諸相有相即不寂。相滅即寂矣。其由無",
    "T85n2772_003:0379c05": "法可生無法可滅故云寂滅也。諺云。真如佛",
    "T85n2772_003:0379c06": "性如來藏等實相法也。常寂然者。是等諸法",
    "T85n2772_003:0379c07": "性出自古體真無超作故云寂也。滅諸相者。",
    "T85n2772_003:0379c08": "本自無相。滅何所滅。正以非相為相。強稱",
    "T85n2772_003:0379c09": "滅也。亦可法者一切法也。法若有相即非寂",
    "T85n2772_003:0379c10": "滅法。何以寂滅諸相。故法離於相。無所緣",
    "T85n2772_003:0379c11": "故者。緣是心緣。相從心生。心若不緣。即相自",
    "T85n2772_003:0379c12": "空。能所俱寂。故離相也。法離相者。遠云。正",
    "T85n2772_003:0379c13": "明理無。於真法中無五陰相名法離相。無所",
    "T85n2772_003:0379c14": "緣者。破相顯理。若真法中有相可緣不名離",
    "T85n2772_003:0379c15": "相。於真法中無相可緣。故法離相。以無所",
    "T85n2772_003:0379c16": "緣能緣亦無。能所俱寂。所以離相。又云。法無",
    "T85n2772_003:0379c17": "相者無貪著之相。真法之中既無所緣。亦無",
    "T85n2772_003:0379c18": "貪著能緣之相。故無垢稱云。法無貪著無所",
    "T85n2772_003:0379c19": "緣故。次兩句中前一句破名破說。後一句破",
    "T85n2772_003:0379c20": "去心覺成前離說。就初句中法無名字者。遠",
    "T85n2772_003:0379c21": "云。正明理無。謂真法中無有妄想所立名字",
    "T85n2772_003:0379c22": "言語段者。破去言說顯成無名。名是言本。以",
    "T85n2772_003:0379c23": "無名故言語不生。故云言語段。舉言語段成",
    "T85n2772_003:0379c24": "名無也。此解不然。何處名為語本。只可言",
    "T85n2772_003:0379c25": "為名本也。言語是名字之本。真深離言。豈",
    "T85n2772_003:0379c26": "有名字也。法無有說者。正明理無。於真法中",
    "T85n2772_003:0379c27": "言語不生。故無言說。離覺觀者。破情顯理。覺",
    "T85n2772_003:0379c28": "觀言因。以真法中無覺觀故言語不生。故無",
    "T85n2772_003:0379c29": "言說。麁思名覺。細思名觀。此皆情相。真法",
    "T85n2772_003:0380a01": "出情故無覺觀。問。初禪有覺有觀。中間禪無",
    "T85n2772_003:0380a02": "覺有觀。二禪已上無覺無觀。與此真法離於",
    "T85n2772_003:0380a03": "覺觀有何差別。答。真法性滅本自不生。所以",
    "T85n2772_003:0380a04": "云無。二禪已上對治不超云離覺觀也。法無",
    "T85n2772_003:0380a05": "形者正辯理無。謂真法中無陰形相。以此結",
    "T85n2772_003:0380a06": "前離相之義。故說無相。如虛空者類以顯之。",
    "T85n2772_003:0380a07": "真法離相如世虛空故言如空也。法無戲論",
    "T85n2772_003:0380a08": "者正明理無。理外名言悉成戲論。真法離此",
    "T85n2772_003:0380a09": "名無戲論。以此結前離名之義。故說無戲論。",
    "T85n2772_003:0380a10": "畢竟空者釋以顯無。理絕言論云畢竟空也。",
    "T85n2772_003:0380a11": "上來就陰明法離相。",
    "T85n2772_003:0380a12": "自下第二就十八界明法離相。文中一十九",
    "T85n2772_003:0380a13": "句。義分為二。初有一句明人無我。後十八句",
    "T85n2772_003:0380a14": "明法無我。就初句中。法無我所者正辯理無。",
    "T85n2772_003:0380a15": "謂真法中無我及所。義如上解。離我所故釋",
    "T85n2772_003:0380a16": "以顯無。下法空中句雖十八相從為三。初有",
    "T85n2772_003:0380a17": "六句。明六根空。法無動下五句明六識空。法",
    "T85n2772_003:0380a18": "離好醜下七句明六塵空。初六句中。前三破",
    "T85n2772_003:0380a19": "相後三即實。就前三中。初句約識以明根空。",
    "T85n2772_003:0380a20": "第二約塵以彰根空。第三約因以顯根空。",
    "T85n2772_003:0380a21": "就初句中。法無分別者正辯理無。於真法中",
    "T85n2772_003:0380a22": "無有六根。生識了塵名無分別。離諸識故者",
    "T85n2772_003:0380a23": "釋以顯無。於事分齊六根生識。真法之中無",
    "T85n2772_003:0380a24": "此識。故名離諸識。以離諸識故無分別也。又",
    "T85n2772_003:0380a25": "云。無分別者。真法之中無有三種分別。一者",
    "T85n2772_003:0380a26": "自性分別。二者隨念分別。三者計度分別。自",
    "T85n2772_003:0380a27": "性分別者。謂於現世所緣諸行自相行分別。",
    "T85n2772_003:0380a28": "隨念分別。謂於昔曾所受諸行上追念行分",
    "T85n2772_003:0380a29": "別。謂於去來今不現前強思構行分別。八識",
    "T85n2772_003:0380b01": "中唯第六意識具上三分別。自餘七識唯有",
    "T85n2772_003:0380b02": "自性分別。以緣現在故。或可第七末那亦有",
    "T85n2772_003:0380b03": "計度分別。計度執我故。若論體性。依雜心論。",
    "T85n2772_003:0380b04": "計度分別以惠為體。隨念分別以念為性。分",
    "T85n2772_003:0380b05": "別為覺為性。真法之中既無虛妄八識。所以",
    "T85n2772_003:0380b06": "無此分別也。法無有比者正辯理無。相塵並",
    "T85n2772_003:0380b07": "對名之為比。真法無此稱法無比。無相待者",
    "T85n2772_003:0380b08": "釋以顯無。以無根塵相形待故說為無相待",
    "T85n2772_003:0380b09": "也。或可有無相比。萬法無性何得有待。故",
    "T85n2772_003:0380b10": "顯無。有既不有。無何所無有。有無並空故無",
    "T85n2772_003:0380b11": "相待。如無名指。形長為短。望短為長。性非",
    "T85n2772_003:0380b12": "長短。如是真法體性自空有無性離。故無相",
    "T85n2772_003:0380b13": "待。故中論云。若法待因成。是送還成待。今即",
    "T85n2772_003:0380b14": "無因待。亦無所成法也。法不屬因者。正明",
    "T85n2772_003:0380b15": "理無。於事分齊果從因起。以因攝果名為屬",
    "T85n2772_003:0380b16": "因。真法無此名不屬因。不在緣故釋以顯無。",
    "T85n2772_003:0380b17": "親生名因。疎而助發稱緣。如世諦法。種子為",
    "T85n2772_003:0380b18": "因地水為緣。芽果得生。有緣可在。即可對之",
    "T85n2772_003:0380b19": "說其屬因。無緣可在。知復對誰說為屬因。或",
    "T85n2772_003:0380b20": "可。緣者因之別稱。言不在緣。當知猶是不在",
    "T85n2772_003:0380b21": "因也。不能重言彰不在緣。生不離緣目之為",
    "T85n2772_003:0380b22": "在。真不假緣故曰不在緣。故不屬因也。",
    "T85n2772_003:0380b23": "自下三句約真如法性實際三義以顯即實。",
    "T85n2772_003:0380b24": "此三何異。於真法中空名為如。有名法性。非",
    "T85n2772_003:0380b25": "有非無說為實際真。云何空。離相離性。云",
    "T85n2772_003:0380b26": "何不空。具佛法故。起信論云。一如實空以顯",
    "T85n2772_003:0380b27": "法體。空無妄故。二如實不空。次顯法體。具",
    "T85n2772_003:0380b28": "足無漏性功德故。云何復名非有非無。有無",
    "T85n2772_003:0380b29": "同體住真實也。又云。法性真如實際此三皆",
    "T85n2772_003:0380c01": "是實相異名。如實不變名。如是諸法因名為",
    "T85n2772_003:0380c02": "法性。窮其際畔稱實際也。初中法同法性者。",
    "T85n2772_003:0380c03": "當相正辯。如來藏中一切佛法名為法性。所",
    "T85n2772_003:0380c04": "辯真法與彼一體。一而不異故說為同。入諸",
    "T85n2772_003:0380c05": "法故者釋以顯同。入猶順也。由順諸法故同",
    "T85n2772_003:0380c06": "一性。此諸法等即是無漏性功德法。非是五",
    "T85n2772_003:0380c07": "陰事法也。故無垢稱云。法同法性入法界故。",
    "T85n2772_003:0380c08": "問。法體既一。云何名順名入耶。答。體性雖",
    "T85n2772_003:0380c09": "一義門恒別義別體。同得云順入。下皆同爾。",
    "T85n2772_003:0380c10": "法隨於如者。遠云。當相正辯不異真如義也。",
    "T85n2772_003:0380c11": "法界雖別。空理不殊。故說為如。所辯之法順",
    "T85n2772_003:0380c12": "彼如理故名為隨。此與如一。何故言隨。義",
    "T85n2772_003:0380c13": "如前解。門別體同故得說隨。前同此。隨言左",
    "T85n2772_003:0380c14": "右耳也。無所隨者釋成隨義。以於有法無所",
    "T85n2772_003:0380c15": "隨故。故隨如也。或可。非但不隨於有。亦不隨",
    "T85n2772_003:0380c16": "於無。離有離無故隨如也。又云。若便如外",
    "T85n2772_003:0380c17": "有法即有所隨。一切皆如無所隨也。法住實",
    "T85n2772_003:0380c18": "際者當相正辯。際謂際畔處之別稱。窮盡之",
    "T85n2772_003:0380c19": "處名為實際。所辯真法即於實際名之為住。",
    "T85n2772_003:0380c20": "前隨此住亦左右耳。諸邊不動釋成住義。不",
    "T85n2772_003:0380c21": "為有無二邊傾動故住實際也。故智度論云。",
    "T85n2772_003:0380c22": "般若波羅蜜猶如大火聚四邊不可觸。遠離",
    "T85n2772_003:0380c23": "於四句。談云。實外有妄即是邊是動。即妄恒",
    "T85n2772_003:0380c24": "真故無邊可動也。",
    "T85n2772_003:0380c25": "自下五句明識空中。前二破相。後三即實。前",
    "T85n2772_003:0380c26": "兩句中初句約塵以明識空。後句正就識體",
    "T85n2772_003:0380c27": "明空。初句中法無動搖者。正明理無。六識",
    "T85n2772_003:0380c28": "之心往來取塵名為動搖。真法常住不同於",
    "T85n2772_003:0380c29": "彼名不動搖。不依六塵者。類以顯無。不同六",
    "T85n2772_003:0381a01": "識依六塵生故無動搖。或可。妄識取境為塵",
    "T85n2772_003:0381a02": "吹心名為動搖。真心離念雖緣萬品緣無所",
    "T85n2772_003:0381a03": "緣故無動搖也。法無去來者。正明理無。六",
    "T85n2772_003:0381a04": "識之心三世流轉名為去來。去是過去。來是",
    "T85n2772_003:0381a05": "未來。真法離此故無去來。常不住者。釋以顯",
    "T85n2772_003:0381a06": "無。現在名住。若便真法曾住現在故可對之",
    "T85n2772_003:0381a07": "說去說來。法無現住。知復望何說來說去。此",
    "T85n2772_003:0381a08": "二遣相下三即實。法順空者順空門也。隨無",
    "T85n2772_003:0381a09": "相無相門也。應無作無作門也。依中邊論。空",
    "T85n2772_003:0381a10": "有三種。一無體空。即分別性一向無體。二不",
    "T85n2772_003:0381a11": "如空。即依他性緣生不實不同分別一向無",
    "T85n2772_003:0381a12": "也。三自性空。即真實性即上二性無相無生",
    "T85n2772_003:0381a13": "為自性空。無相亦三。一無人相。二無法相。",
    "T85n2772_003:0381a14": "三無執空分別之相。無願亦三。三相空故故",
    "T85n2772_003:0381a15": "無三願。同一無性故名順空。即隨即應綺互",
    "T85n2772_003:0381a16": "言爾。類通萬法悉入三空。",
    "T85n2772_003:0381a17": "自下七句明塵空中。初有四句正就塵體以",
    "T85n2772_003:0381a18": "說其空。次有一句約根辯空。次有一句約就",
    "T85n2772_003:0381a19": "塵體以明其空。末後一句約識彰空。就初句",
    "T85n2772_003:0381a20": "中法離好醜者。遠云。明離相也。於事分齊塵",
    "T85n2772_003:0381a21": "有美惡。美名為好。惡稱為醜。真法離此故無",
    "T85n2772_003:0381a22": "好醜。莊云。善法為好。不善為醜。法無善惡。",
    "T85n2772_003:0381a23": "有何好醜。叡云。實智為好。無明為醜。真法",
    "T85n2772_003:0381a24": "性空。何好何醜也。法無增損者。遠云。明離",
    "T85n2772_003:0381a25": "塵用。順益名增。違情稱損。真法離此名無增",
    "T85n2772_003:0381a26": "損。叡云。若生即增。若滅即損。法無生滅故離",
    "T85n2772_003:0381a27": "增損。莊云。無相真法有佛無佛。其性常住",
    "T85n2772_003:0381a28": "無有二相。如來說法普度眾生。滅盡法亦不",
    "T85n2772_003:0381a29": "減。涅槃亦不增也。法無生滅。法無歸者明",
    "T85n2772_003:0381b01": "離塵體。六塵之體有起有盡。說為生滅。屬",
    "T85n2772_003:0381b02": "人曰歸。真法離此故無生滅亦無所歸。又云。",
    "T85n2772_003:0381b03": "生滅從緣而無體性。雖生不生。雖滅不滅。法",
    "T85n2772_003:0381b04": "若有生即歸於滅。以其無生故無歸滅也。法",
    "T85n2772_003:0381b05": "過眼耳鼻舌身心者。約對六根以明塵空。於",
    "T85n2772_003:0381b06": "事分齊六塵是其六根所行。二乘不名為過。",
    "T85n2772_003:0381b07": "真中無塵。眼等不及故名過。法無高下常住",
    "T85n2772_003:0381b08": "不動者。還就塵體以辯其空。於事分齊塵有",
    "T85n2772_003:0381b09": "勝劣。上地塵勝為高。下地塵劣為下。三界",
    "T85n2772_003:0381b10": "俱空。真法離此故無高下。又在聖不高。居",
    "T85n2772_003:0381b11": "凡不下。以法性平等體無高下也。生死為下。",
    "T85n2772_003:0381b12": "涅槃為高。空法之中無生死故無下。無涅槃",
    "T85n2772_003:0381b13": "故無高也。常住不動釋無高下也。法離觀行",
    "T85n2772_003:0381b14": "者。約識辯空。於事分齊塵為識緣。不離觀行。",
    "T85n2772_003:0381b15": "於真法中無塵可緣。是故名離一切觀行。問。",
    "T85n2772_003:0381b16": "真法既離觀行。無分別智豈不緣如。答言。離",
    "T85n2772_003:0381b17": "觀行者。謂離凡夫二乘有相觀心緣真不及",
    "T85n2772_003:0381b18": "所言離。若望真智緣亦不離行也。或可。無分",
    "T85n2772_003:0381b19": "別智雖復緣如亦離觀行。何以故。智證如時",
    "T85n2772_003:0381b20": "不取如相。所以言離。或可。智雖緣如。緣無",
    "T85n2772_003:0381b21": "所緣。亦離觀行也。上來別教也。法相如是豈",
    "T85n2772_003:0381b22": "可說乎者。以理返責牒前所辯名法也。是名",
    "T85n2772_003:0381b23": "相俱絕心行亦無。豈可宣說。上來約就所說",
    "T85n2772_003:0381b24": "法體以教。",
    "T85n2772_003:0381b25": "自下第二約能說儀式以教。於中有三。一說",
    "T85n2772_003:0381b26": "儀。二離失具德。三勸說。初說儀有二。一法。",
    "T85n2772_003:0381b27": "二喻。法中無說無示者。遠云。明無說人。將",
    "T85n2772_003:0381b28": "言對法名說。宣法對人名示。理中無此名無",
    "T85n2772_003:0381b29": "說示。其聽法者。無聞無得明無聽人。以耳對",
    "T85n2772_003:0381c01": "言名聞。以聞解法名得。理中無此名無聞得。",
    "T85n2772_003:0381c02": "諺云。夫說法者明法非無。無說無示彰法非",
    "T85n2772_003:0381c03": "有。非有故離常。非無故離段。非有非無即離",
    "T85n2772_003:0381c04": "段常。是名正說。其聽法者明法非無。無聞無",
    "T85n2772_003:0381c05": "得彰法非有。非有離常非無段。離段常名曰",
    "T85n2772_003:0381c06": "正聞。又云。說時離言故云無說。以法示人。實",
    "T85n2772_003:0381c07": "法性空。示無所示。故云無示。無聞無得者。常",
    "T85n2772_003:0381c08": "聞正法。以法體空故曰無聞。依聞而證。證得",
    "T85n2772_003:0381c09": "實法。法體性空。得而不得故名不得。測云。實",
    "T85n2772_003:0381c10": "相法體無名故不可說。無相故不可示。不可",
    "T85n2772_003:0381c11": "說故無聞。不可示故無得也。又云。宣說諸法",
    "T85n2772_003:0381c12": "無有實說故稱不說。以法示人無有實示故",
    "T85n2772_003:0381c13": "云無示。耳聞正法無有實聞故名無聞。解心",
    "T85n2772_003:0381c14": "得法無有實得云無得。此離遍計情執也。故",
    "T85n2772_003:0381c15": "無垢稱經云。夫說法者一切皆是增益損減。",
    "T85n2772_003:0381c16": "其聽法者亦復皆是增益損減。莊云。論說法",
    "T85n2772_003:0381c17": "之人多有示之心。聽法之徒並有聞得之相。",
    "T85n2772_003:0381c18": "今言說法之者無說無示。終日談論未曾有",
    "T85n2772_003:0381c19": "說。終日誨導未曾示人。非是杜口不說不示",
    "T85n2772_003:0381c20": "也。其聽法者無聞無得。終日聽法而未曾聞。",
    "T85n2772_003:0381c21": "如海吞流。未曾有得。非是塞耳不聽以為無",
    "T85n2772_003:0381c22": "聞。非是都無所獲以為無得。良由聞者畢竟",
    "T85n2772_003:0381c23": "淨也。故思益經云。若有菩薩於此眾中作是",
    "T85n2772_003:0381c24": "念。今說是法。當知是人即非聽法。所以者",
    "T85n2772_003:0381c25": "何。不聽法者乃為聽法也。譬如幻士為幻人",
    "T85n2772_003:0381c26": "說法。當建是意。說法者此舉喻況譬如幻士",
    "T85n2772_003:0381c27": "明無說人。為幻人說法明無聽者。非謂法無",
    "T85n2772_003:0381c28": "名相即無說。聽之者人我性空。誰為說。聽之",
    "T85n2772_003:0381c29": "者當建是意。如幻士為幻人說也。",
    "T85n2772_003:0382a01": "當了已下第二明其說法之德。翻前四失以",
    "T85n2772_003:0382a02": "明四德。當了根者。第一彰說法人知根之德。",
    "T85n2772_003:0382a03": "明了眾生根利鈍故。善於知見者。二明證法",
    "T85n2772_003:0382a04": "之德。證深法故無所罣礙。大悲心者第三明",
    "T85n2772_003:0382a05": "大悲之德。善為眾生演大乘故。大乘之法拔",
    "T85n2772_003:0382a06": "苦盡原。所以成悲也。報佛恩者。四明報恩之",
    "T85n2772_003:0382a07": "德。善教眾生發菩薩心自致成佛。成佛即有",
    "T85n2772_003:0382a08": "法。有法即化眾生。是其僧寶展轉相教。故",
    "T85n2772_003:0382a09": "名三寶不段即報佛恩也。",
    "T85n2772_003:0382a10": "然後說法者。第三識儀離失勸如法說也。",
    "T85n2772_003:0382a11": "維摩詰說是法時者。上來第二教教呵竟。",
    "T85n2772_003:0382a12": "此下第三明八百居士發心。是其教益我無",
    "T85n2772_003:0382a13": "已下第四結不堪也。",
    "T85n2772_003:0382a14": "佛告迦葉者是性。翻為飲光。飲光是古仙名。",
    "T85n2772_003:0382a15": "此仙身有光明能飲諸光令不現前。故以為",
    "T85n2772_003:0382a16": "名也。其人是飲光仙人種族。即以為名。又",
    "T85n2772_003:0382a17": "自身金色亦有光明。是王舍城婆羅門種。其",
    "T85n2772_003:0382a18": "家巨富。婦名婆仙。其人昔於迦葉佛時作裝",
    "T85n2772_003:0382a19": "像師時。有一女持一金珠寄此像師修營佛",
    "T85n2772_003:0382a20": "像。由斯福善恒相逢遇。今值佛出世還為夫",
    "T85n2772_003:0382a21": "妻。身並金色。在俗無欲。同皆出家齊得羅漢。",
    "T85n2772_003:0382a22": "迦葉在日常與如來對坐說法。佛滅度後所",
    "T85n2772_003:0382a23": "有法藏悉付迦葉。迦葉後時結集三藏竟。至",
    "T85n2772_003:0382a24": "雞足山入滅心定。全身不散。後彌勒佛出世",
    "T85n2772_003:0382a25": "之時以足案山而出。在大眾中作十八變度",
    "T85n2772_003:0382a26": "人無量。然後滅身。未來成佛號曰光明。弟子",
    "T85n2772_003:0382a27": "之中頭陀第一。以無平等大悲具有四失故",
    "T85n2772_003:0382a28": "被呵也。文四同前。",
    "T85n2772_003:0382a29": "就其第三釋所以中。初徵後釋。所以言我不",
    "T85n2772_003:0382b01": "堪問疾者何憶念已下廣釋所以。就中。有二",
    "T85n2772_003:0382b02": "一出昔被呵之事。二時維摩下明其教呵得",
    "T85n2772_003:0382b03": "失之相。前中貧里而行乞者有四義。一者迦",
    "T85n2772_003:0382b04": "葉本為慈心行。於頭陀福利眾生。以其貧者",
    "T85n2772_003:0382b05": "先不殖福招此苦報。今從貧乞令離貧苦。二",
    "T85n2772_003:0382b06": "迦葉是大聲聞得滅盡定。供養之者皆得現",
    "T85n2772_003:0382b07": "報。今愍斯長苦。所以從乞。三富者嫡奢難",
    "T85n2772_003:0382b08": "化。貧者受導易從。四若從富乞即有名利之",
    "T85n2772_003:0382b09": "嫌。今從貧乞即念少欲之行。故從貧乞。",
    "T85n2772_003:0382b10": "第二教呵相中先呵後教。時我世尊已下迦",
    "T85n2772_003:0382b11": "葉聞法發心呵中。有悲心而不普者。捨富從",
    "T85n2772_003:0382b12": "貧。欲使貧者得富。不覺富者還貧。故非普",
    "T85n2772_003:0382b13": "也。就正教中大文有兩。一者正教翻失顯得。",
    "T85n2772_003:0382b14": "二如是食者已下以其德故施受二人俱獲勝",
    "T85n2772_003:0382b15": "益。前中初先翻彼四失即成四得。然後食下",
    "T85n2772_003:0382b16": "一句總結。前中言四失者。一取食相。二畏境",
    "T85n2772_003:0382b17": "界。三見邪正。四心不普。初取食相中自有四",
    "T85n2772_003:0382b18": "失。一不平等。二不為不食。三不為壞和合相。",
    "T85n2772_003:0382b19": "四不為不受。住平等法應行乞食者。翻其初",
    "T85n2772_003:0382b20": "失欲食。令學者為證清淨平等法身而行乞",
    "T85n2772_003:0382b21": "故。然後可食下諸句中類同此釋。或平等有",
    "T85n2772_003:0382b22": "四。一人平等。眾生普視。二法平等。真如佛",
    "T85n2772_003:0382b23": "性。三心平等。須發普心貴賤等觀。四行平等。",
    "T85n2772_003:0382b24": "須發普行貧富同乞。今此文中約行平等也。",
    "T85n2772_003:0382b25": "不食故應行乞食者。談云。翻第二失。真體離",
    "T85n2772_003:0382b26": "緣涅槃平等不假於食。應以此心而行乞食。",
    "T85n2772_003:0382b27": "若然即終日食終日涅槃。其道無二也。莊云。",
    "T85n2772_003:0382b28": "舊諸師解不食即涅槃。為涅槃故行乞食。釋",
    "T85n2772_003:0382b29": "還成他義。小乘人乞食並為求涅槃急如火。",
    "T85n2772_003:0382c01": "若作此呵。未成呵責。今此文意皆以實相平",
    "T85n2772_003:0382c02": "等折彼執心。今明即食為不食。汝若能無所",
    "T85n2772_003:0382c03": "食乃可取食。為壞和合相應取揣食者。談云。",
    "T85n2772_003:0382c04": "翻第三失。陰界入等名和合相。雖取揣食為",
    "T85n2772_003:0382c05": "壞生死五陰身故。唯求離相清淨菩薩故行",
    "T85n2772_003:0382c06": "乞也。莊云。三塵假合成其段食名為和合。汝",
    "T85n2772_003:0382c07": "能了食無所食。即是壞和合也。故無垢稱云。",
    "T85n2772_003:0382c08": "為欲壞彼於食執故應行乞食也。為不受故",
    "T85n2772_003:0382c09": "應受彼食者。談云。翻第四失。法身常住不受",
    "T85n2772_003:0382c10": "生死身也。應以此心而受彼食。若然即終日",
    "T85n2772_003:0382c11": "受食而不曾受也。莊云。如受食時了食性空。",
    "T85n2772_003:0382c12": "受無所受也。故無垢稱云。為欲受他所施食",
    "T85n2772_003:0382c13": "故應從乞食。",
    "T85n2772_003:0382c14": "以空聚想入聚落者。第二呵畏境界相翻失",
    "T85n2772_003:0382c15": "顯得。於中有二。初句總教。所見色下第二別",
    "T85n2772_003:0382c16": "言。聚落者村坊城邑白衣住處名為聚落。迦",
    "T85n2772_003:0382c17": "葉乞食必入聚落。見有貧富即捨富從貧。今",
    "T85n2772_003:0382c18": "觀聚落性空眾生非有。何為捨富從貧畏而",
    "T85n2772_003:0382c19": "不入。若然即終日聚落終日平等也。別中約",
    "T85n2772_003:0382c20": "就根塵等法以理正教。以聲聞人未證法空",
    "T85n2772_003:0382c21": "見塵是有對之起怖故。教令觀空。於乞食時",
    "T85n2772_003:0382c22": "多於六塵而生諸結故須教觀。此文之中於",
    "T85n2772_003:0382c23": "六塵境依法各異。於色塵境教觀根空而為",
    "T85n2772_003:0382c24": "對治。於聲塵境教觀境空而為對治。於香味",
    "T85n2772_003:0382c25": "兩塵教觀識空而為對治。於觸塵境教觀能",
    "T85n2772_003:0382c26": "取所取性空而為對治。於法塵境亦教觀境",
    "T85n2772_003:0382c27": "空而為對治。一相如此互從皆得。所見色與",
    "T85n2772_003:0382c28": "盲等者。夫入聚落必有見聞。凡夫見聞即空",
    "T85n2772_003:0382c29": "諸結。二乘見聽怖以六塵。令雙厈凡小故辯",
    "T85n2772_003:0383a01": "菩薩法也。盲人無根於境不著故不分別色",
    "T85n2772_003:0383a02": "形美惡。故無達順。行者觀眼從因緣生無性",
    "T85n2772_003:0383a03": "故空。即識不生。故無分別。故下經云。若知",
    "T85n2772_003:0383a04": "眼性於色不貪不恚不癡。是即寂滅安住其",
    "T85n2772_003:0383a05": "中。非是閉目不見名為盲人。常對四色而不",
    "T85n2772_003:0383a06": "取相故是如盲。譬如五指塗空。空無像現。眼",
    "T85n2772_003:0383a07": "亦如是。雖對色塵了眼性空見無所見。故如",
    "T85n2772_003:0383a08": "盲也。若約互從因緣和合眼能見色。今觀眼",
    "T85n2772_003:0383a09": "空。識亦非有。識性既空。識即不生。三法體",
    "T85n2772_003:0383a10": "空即無分別。所以如盲也。故法句經云。眼自",
    "T85n2772_003:0383a11": "不見。屬諸因緣緣。非見性眼即是空。色屬",
    "T85n2772_003:0383a12": "眼時名色為色。若眼性空。色亦無實也。所聞",
    "T85n2772_003:0383a13": "聲與響等者。聲從緣生。無有自性。無性即空。",
    "T85n2772_003:0383a14": "與響何異。所嗅香與風等者。香隨風轉。自體",
    "T85n2772_003:0383a15": "不實。既譬如風不空何也。又云。風行香林無",
    "T85n2772_003:0383a16": "心分別。行人亦示了識性空。雖復嗅香竟無",
    "T85n2772_003:0383a17": "別也。遠云。風事浮麁人多不著觀。香似彼故",
    "T85n2772_003:0383a18": "無貪著也。所食味不分別者。六味緣生根非",
    "T85n2772_003:0383a19": "自有。妄識體空何所分別。遠云。瓢杓無心雖",
    "T85n2772_003:0383a20": "在諸味不生分別。行者應爾。當如瓢杓不生",
    "T85n2772_003:0383a21": "分別。受諸觸如智證者。如聖人證果之時理",
    "T85n2772_003:0383a22": "無能所。行者亦爾。觀身空故無其能觸。境空",
    "T85n2772_003:0383a23": "故無其所觸。能所雙亡故如智證也。知諸法",
    "T85n2772_003:0383a24": "如幻相無自性無他性者。陰界入等名為諸",
    "T85n2772_003:0383a25": "法。法體性空故云如幻。從緣而生故無自性。",
    "T85n2772_003:0383a26": "無自性故亦無他性。自他既無即不共生。所",
    "T85n2772_003:0383a27": "以不然。不無因故。故不滅。又云。不無因者。",
    "T85n2772_003:0383a28": "有因當不生。無因依何生也。既無有生亦無",
    "T85n2772_003:0383a29": "有滅。故中論云。諸法不自生亦不從他生不",
    "T85n2772_003:0383b01": "共不無因。是故知無生。又云。無自性者籍緣",
    "T85n2772_003:0383b02": "生也。無他性者自因生也。本自不生者謂無",
    "T85n2772_003:0383b03": "作用也。今即無滅者緣生似有也。對法論云。",
    "T85n2772_003:0383b04": "自種有故不從他生。待緣生故非自作。俱無",
    "T85n2772_003:0383b05": "作用故不共生。有功能故不無因也。又云。釋",
    "T85n2772_003:0383b06": "有三義。一總。二即。三相待。總者諸法當分無",
    "T85n2772_003:0383b07": "不是自。但言無自即以總破諸法使無他也。",
    "T85n2772_003:0383b08": "即者舉他望自。自即為他。今既無自即亦無",
    "T85n2772_003:0383b09": "他也。相待者自他相待。既明無自。更待誰",
    "T85n2772_003:0383b10": "說他。故前明無自。此明無他也。法本不然。",
    "T85n2772_003:0383b11": "今無滅者然猶生也。解有三義。一約圓成。二",
    "T85n2772_003:0383b12": "空真如性無生滅。故云不然不滅。二依他從",
    "T85n2772_003:0383b13": "緣而生。生即不生。從緣而滅。滅無所滅。故稱",
    "T85n2772_003:0383b14": "不然不滅。三約遍計。愚夫橫計當情似有。體",
    "T85n2772_003:0383b15": "性本空實無生滅。故云不然不滅也。",
    "T85n2772_003:0383b16": "若能不捨八邪已下。第三呵取邪正翻失顯",
    "T85n2772_003:0383b17": "得。遠云。聲聞獨善故捨八邪入八解脫。菩薩",
    "T85n2772_003:0383b18": "兼利隨物視同故不捨八邪入八解脫。諺云。",
    "T85n2772_003:0383b19": "言八解者翻八正道以為八邪。謂邪見邪思",
    "T85n2772_003:0383b20": "惟邪語邪業乃至邪定。入八解脫者遂翻八",
    "T85n2772_003:0383b21": "邪以為解脫。謂正見乃至正定。亦可是彼內",
    "T85n2772_003:0383b22": "有色相外觀色等八解脫也。邪正既異。云何",
    "T85n2772_003:0383b23": "不捨於邪而入正也。是大難解。有人云。謂",
    "T85n2772_003:0383b24": "諸佛菩薩雖自正證而以大悲應同於邪故云",
    "T85n2772_003:0383b25": "不捨。如此釋者大成猛狼。既云應同久已捨",
    "T85n2772_003:0383b26": "竟。云何不捨。又此文中呵彼凡小不達法空",
    "T85n2772_003:0383b27": "心有取捨。呵之欲令學於大乘平等真觀。何",
    "T85n2772_003:0383b28": "得乃就應同者釋。都不相應。今解云何。淨名",
    "T85n2772_003:0383b29": "妙契真如體非邪正。妄情分別謬見是非。如",
    "T85n2772_003:0383c01": "此惑與理相違。悲傷不已。今正教之觀。此邪",
    "T85n2772_003:0383c02": "倒從妄心起。心尚非有。妄依何生。達妄體空",
    "T85n2772_003:0383c03": "即真解脫。理既不居邪正。豈有縛脫之名。今",
    "T85n2772_003:0383c04": "已無邪可捨名入解脫也。又云。二乘捨八邪",
    "T85n2772_003:0383c05": "而入八正。大士識邪性空與正無異。所以不",
    "T85n2772_003:0383c06": "捨而入。以無可入對彼捨入故云不捨入也。",
    "T85n2772_003:0383c07": "以邪相入正法者。遠云。前就因此約果以教。",
    "T85n2772_003:0383c08": "邪相世間正法涅槃。聲聞獨善捨邪入正。菩",
    "T85n2772_003:0383c09": "薩兼利隨物現同。故不捨邪入正法也。又云。",
    "T85n2772_003:0383c10": "二乘捨邪入正。大士悟邪正俱空。解空不異",
    "T85n2772_003:0383c11": "故名為入。何為離邪而求正也。若欲除邪別",
    "T85n2772_003:0383c12": "覓正者。如第二頭第三手等。失之遠矣。故下",
    "T85n2772_003:0383c13": "經云。住正道者不分別邪正也。以一食施一",
    "T85n2772_003:0383c14": "切。",
    "T85n2772_003:0383c15": "第四訶心不普翻失顯得。凡小之類闕於大",
    "T85n2772_003:0383c16": "悲。其所得食不能廣濟。但欲自資。無心為物",
    "T85n2772_003:0383c17": "故。今教之食無定相廣狹隨心。心小故但益",
    "T85n2772_003:0383c18": "一身。心大故遍於凡聖。若能普施即福利弘",
    "T85n2772_003:0383c19": "多。豈得限心而獨食也。莊云。法界之食一多",
    "T85n2772_003:0383c20": "無二。知一即多故以一食施一切。然後可食",
    "T85n2772_003:0383c21": "者。此之一句總結。向前具四德者可得食之",
    "T85n2772_003:0383c22": "即顯失者不合食也。上來教呵竟。",
    "T85n2772_003:0383c23": "下次第二以其乞者如法食故能令施受二人",
    "T85n2772_003:0383c24": "各獲勝益。文中有三。一明受者。離六相故行",
    "T85n2772_003:0383c25": "於中道。二其有施下明施人。無四別得平等",
    "T85n2772_003:0383c26": "福。三是為正入已下總結顯勝。前中六相者",
    "T85n2772_003:0383c27": "作三對說。初言非有煩惱非離煩惱。是其初",
    "T85n2772_003:0383c28": "對。凡夫有煩惱。二乘離煩惱。菩薩了煩惱性",
    "T85n2772_003:0383c29": "空。非有煩惱故不同凡夫。非離故不同二乘。",
    "T85n2772_003:0384a01": "故無垢稱云。非有障染非離障染也。又云。頓",
    "T85n2772_003:0384a02": "悟菩薩段分別二障。非有煩惱。留俱生惑助",
    "T85n2772_003:0384a03": "悲願力受生。非離煩惱也。或慚悟菩薩無漏",
    "T85n2772_003:0384a04": "行圓。非有煩惱。隨俗現起。非離煩惱也。若能",
    "T85n2772_003:0384a05": "如上平等食者即法身食也。故下經云。住正",
    "T85n2772_003:0384a06": "道者不見邪正等也。非入定意非起定意者。",
    "T85n2772_003:0384a07": "是第二對。諸聲聞等攝心為定。起心為散。菩",
    "T85n2772_003:0384a08": "薩不爾。行中道故靜亂俱融。於一切時無不",
    "T85n2772_003:0384a09": "定也。又云。外利他事不同二乘。非入定意",
    "T85n2772_003:0384a10": "心常不亂。不同凡夫。非起定意也。滿云。小",
    "T85n2772_003:0384a11": "乘入定即不食。食即不入定。欲食之前要先",
    "T85n2772_003:0384a12": "入定而起方食。食竟還入定生施主福。大士",
    "T85n2772_003:0384a13": "識定亂無二。終日食而終日定。故無出入異",
    "T85n2772_003:0384a14": "也。非住世間非住涅槃者。是第三對。凡夫住",
    "T85n2772_003:0384a15": "世間。二乘住涅槃。法身大士了世間空故不",
    "T85n2772_003:0384a16": "住世間。解涅槃空故不住涅槃。故下經云。我",
    "T85n2772_003:0384a17": "及涅槃此二皆空。又思益經云。諸佛如來不",
    "T85n2772_003:0384a18": "得生死不得涅槃。佛勝弟子得解脫者亦不",
    "T85n2772_003:0384a19": "得生死不得涅槃也。又云。大智成滿得涅槃。",
    "T85n2772_003:0384a20": "非住世間。大悲已滿常利他。故不住涅槃也。",
    "T85n2772_003:0384a21": "第二施者無四別。無大福無小福者。迦葉意",
    "T85n2772_003:0384a22": "謂施聖人得大福施凡夫得小福。福者果也。",
    "T85n2772_003:0384a23": "法身大士不見凡聖有異。不見由之優劣。何",
    "T85n2772_003:0384a24": "有福之大小。故云無大無小。無垢稱經云。無",
    "T85n2772_003:0384a25": "大果無小果也。不為益不為損者。理無增損。",
    "T85n2772_003:0384a26": "無大福故不為益。無小福故不為損也。第三",
    "T85n2772_003:0384a27": "是為正入佛道者。正顯嘆勝。佛道者佛所得",
    "T85n2772_003:0384a28": "道。謂正體後得二智。既知受者無六相。施",
    "T85n2772_003:0384a29": "者無四別。豈非人平等佛道也。不依聲聞者。",
    "T85n2772_003:0384b01": "舉劣辯勝。聲聞分別未亡故不依也。若如是",
    "T85n2772_003:0384b02": "食為不空食者結嘆勸修也。上教訶訖。",
    "T85n2772_003:0384b03": "時我已下是第三迦葉彰已聞法發心捨小乘",
    "T85n2772_003:0384b04": "執。於中四句。一自發大心。二復作是念下彰",
    "T85n2772_003:0384b05": "淨名德。三其誰已下勸他發心。四我從已下",
    "T85n2772_003:0384b06": "彰己及他俱捨小行。是故已下結不堪也。",
    "T85n2772_003:0384b07": "佛告須菩提者。此云空生。亦名善吉。故福德",
    "T85n2772_003:0384b08": "經云。舍衛城中有長者名拘留。父為無子故",
    "T85n2772_003:0384b09": "祠天求子。空聲應言。汝福得多無堪來者。有",
    "T85n2772_003:0384b10": "天王命終應生君家。後便誕身。其人初生舍",
    "T85n2772_003:0384b11": "宅皆空。父母怪之以問相師。相師告云。現空",
    "T85n2772_003:0384b12": "唯善表大。解空第一故曰空生。後長大請父",
    "T85n2772_003:0384b13": "延佛。設食即隨佛還祇洹精舍作沙門。思念",
    "T85n2772_003:0384b14": "人物俱空獲阿羅漢果得無諍三昧。未得大",
    "T85n2772_003:0384b15": "乘究竟平等大空三昧。故今被呵。若就行辯",
    "T85n2772_003:0384b16": "前。大迦葉以無平等大悲捨其大乘樂於小",
    "T85n2772_003:0384b17": "法。不能貧富平等。闕助成之行。所以捨富從",
    "T85n2772_003:0384b18": "貧乞。今須菩提闕平等空智。欲捨小法別求",
    "T85n2772_003:0384b19": "大乘。不能以富等貧。謬見邪正遂捨於貧而",
    "T85n2772_003:0384b20": "從富乞。此並未會不二之真故被呵也。文四",
    "T85n2772_003:0384b21": "同前第三釋中。初徵後釋。釋中有二。一舉昔",
    "T85n2772_003:0384b22": "日被呵之事。二時維摩下辯其得失教呵之",
    "T85n2772_003:0384b23": "相。前中入舍從乞食者。須菩提自念。若從貧",
    "T85n2772_003:0384b24": "乞恐成惱亂令諸眾生得嫌嫉之罪。故須捨",
    "T85n2772_003:0384b25": "貧唯從富乞。故今須入維摩詰舍。",
    "T85n2772_003:0384b26": "時維摩下廣明得失教呵之相。文中有三。一",
    "T85n2772_003:0384b27": "明翻失顯得教呵之相。二時我已下明須菩",
    "T85n2772_003:0384b28": "提自申已屈維摩垂教。三說是法下明教呵",
    "T85n2772_003:0384b29": "益。前中維摩取鉢盛飯者教呵所由。何故淨",
    "T85n2772_003:0384c01": "名取鉢盛飯而不與者。略有三意。一取鉢為",
    "T85n2772_003:0384c02": "盡言論。若不取鉢。彼得切難恐怖捨去。二若",
    "T85n2772_003:0384c03": "不滿施懼招慳過。廣開施門彰己無悋。三寄",
    "T85n2772_003:0384c04": "食以興論端。故先取鉢盛滿飯也。唯須菩提",
    "T85n2772_003:0384c05": "下正明教呵也。文中有四。一呵於食不等。二",
    "T85n2772_003:0384c06": "不段婬下於縛解不等。三不見佛下於師法",
    "T85n2772_003:0384c07": "不等。四入邪見下於一切法不等。翻此四失",
    "T85n2772_003:0384c08": "教成四德。總呵意返責須菩提。",
    "T85n2772_003:0384c09": "汝若實得空無諍三昧者。何不於食法乃至",
    "T85n2772_003:0384c10": "縛解諸法一切皆等。莫生分別。既見汝今捨",
    "T85n2772_003:0384c11": "貧從富除貧取脫。背彼邪師歸佛正法。正是",
    "T85n2772_003:0384c12": "相違。斯則有見不亡取捨未息。云何得稱空",
    "T85n2772_003:0384c13": "三昧。若欲合彼大空平等無諍三昧者。應須",
    "T85n2772_003:0384c14": "不見食之美惡。乃至邪正無二。不生分別。若",
    "T85n2772_003:0384c15": "能如是然可取食也。就初於食不等中句別",
    "T85n2772_003:0384c16": "有三。一將食類法。二以法類食。三結聽取",
    "T85n2772_003:0384c17": "食。唯須菩提於食等諸法亦等者。此即初",
    "T85n2772_003:0384c18": "句。汝今捨貧從富。見食善惡。即知於食不",
    "T85n2772_003:0384c19": "等。萬法同相以法性為實。即知汝於法不等。",
    "T85n2772_003:0384c20": "又將食類法。觀食體空名為食等。以此類餘",
    "T85n2772_003:0384c21": "名為法等也。諸法等者。第二句以法類食。觀",
    "T85n2772_003:0384c22": "法性空無有染淨名為法等。以此類食名食",
    "T85n2772_003:0384c23": "亦等。如是行乞乃可取食者。第三句結聽取",
    "T85n2772_003:0384c24": "食。萬法同相准一可知若於法食平等者。以",
    "T85n2772_003:0384c25": "此行乞即是福田。乃可取食也。可取食等者。",
    "T85n2772_003:0384c26": "取富人之妙食等貧舍之穢飡。若能於此麁",
    "T85n2772_003:0384c27": "妙食等。即能於諸法亦等。若達萬法皆等。即",
    "T85n2772_003:0384c28": "能於食亦等。得此等心是真福田。乃可取食",
    "T85n2772_003:0384c29": "也。",
    "T85n2772_003:0385a01": "不斷婬怒癡亦不與俱者。第二呵須菩提於",
    "T85n2772_003:0385a02": "縛解不等。有其十事。汝若得平等空智者。何",
    "T85n2772_003:0385a03": "故斷三毒懷身見。滅癡愛見惡業存縛解。見",
    "T85n2772_003:0385a04": "四諦執得果。離凡夫取聖人著諸法。有此十",
    "T85n2772_003:0385a05": "事。知汝於一切法不平等也。就此十中前九",
    "T85n2772_003:0385a06": "是別。後一是總。前九中初七約行以徵。後",
    "T85n2772_003:0385a07": "二約人以責。前中初五斷德。後二智德。亦",
    "T85n2772_003:0385a08": "可。前五離染。後二修淨。前五中初三煩惱斷。",
    "T85n2772_003:0385a09": "次一業斷。後一苦斷。煩惱中初二見惑。後一",
    "T85n2772_003:0385a10": "修惑。見惑之中初鈍後利。不斷婬怒癡亦不",
    "T85n2772_003:0385a11": "與俱者。佛無三毒隨化常現。故云不斷。亦不",
    "T85n2772_003:0385a12": "與俱者。證實返望從來非有故無可俱。非見",
    "T85n2772_003:0385a13": "有法捨而不俱。以不俱故不同凡夫。由不斷",
    "T85n2772_003:0385a14": "故不同二乘。餘別類爾。若約三性釋者。遍",
    "T85n2772_003:0385a15": "計煩惱本來性空。無惑可斷。故云不斷。既無",
    "T85n2772_003:0385a16": "可斷。與誰共俱。二依他煩惱斷時不斷。名為",
    "T85n2772_003:0385a17": "不斷。不斷而斷故云不俱。三圓成真性本淨",
    "T85n2772_003:0385a18": "無惑可斷。故云不斷。真外無妄與誰共俱。故",
    "T85n2772_003:0385a19": "云不俱也。若約菩薩。初地已上現起分別三",
    "T85n2772_003:0385a20": "毒化眾生故云不斷。據理實無稱不俱也。不",
    "T85n2772_003:0385a21": "壞於身而隨一相者。遠云。現行身見教化眾",
    "T85n2772_003:0385a22": "生而不捨離名不壞身而隨一相。理如一相",
    "T85n2772_003:0385a23": "行證名隨。身本自空即是一相也。何須壞身",
    "T85n2772_003:0385a24": "見而隨一相也。諺云。真如平等名為一相。陰",
    "T85n2772_003:0385a25": "身體空無法可壞。不壞即真故名一相。何須",
    "T85n2772_003:0385a26": "壞五陰而隨一相。此解不然。身即是身見非",
    "T85n2772_003:0385a27": "五陰也。又云。聲聞滅身而得無相。大士知身",
    "T85n2772_003:0385a28": "見性空即是一相。何須壞身見方隨一相也。",
    "T85n2772_003:0385a29": "故無垢稱云。不壞菩迦耶見而隨一相。不",
    "T85n2772_003:0385b01": "滅癡愛起於明脫者。遠云。修惑謂無明使。起",
    "T85n2772_003:0385b02": "之不了名癡。欲愛色愛有愛住地名愛。隨化",
    "T85n2772_003:0385b03": "現行故曰不滅。起明脫者。明是惠明。脫是心",
    "T85n2772_003:0385b04": "脫。凡夫癡厚故能障惠。二乘分除。癡斷惠明",
    "T85n2772_003:0385b05": "愛滅心脫。菩薩不爾。了癡愛由來無所有。即",
    "T85n2772_003:0385b06": "是明脫也。肇云。聲聞以癡障智。滅癡方明。以",
    "T85n2772_003:0385b07": "愛繫心。除愛方脫。大士達癡愛性空。即是",
    "T85n2772_003:0385b08": "明脫。誰縛於心而滅之也。或可。癡愛即是俱",
    "T85n2772_003:0385b09": "生迷。別事起行相淺近。如來示行名為不滅。",
    "T85n2772_003:0385b10": "起不障智名為明。脫五逆相而得解脫者。次",
    "T85n2772_003:0385b11": "約業辯。殺父害母殺阿羅漢破和合僧出佛",
    "T85n2772_003:0385b12": "身血。是其五逆。此等背恩及逆福田故說為",
    "T85n2772_003:0385b13": "逆。殺父母背恩故逆。後三背於福田故逆。隨",
    "T85n2772_003:0385b14": "化現起名五逆相。而得脫者永絕業羈名得",
    "T85n2772_003:0385b15": "解脫也。又云。小乘人以見惡業為障。要須",
    "T85n2772_003:0385b16": "斷除方得解脫。大乘之士知業從緣生。緣性",
    "T85n2772_003:0385b17": "自空。業云何有。空不為障故稱解脫。此就惡",
    "T85n2772_003:0385b18": "業業空故脫。又約善明五逆者。殺無明父。斷",
    "T85n2772_003:0385b19": "貪愛母。止除覺境妄識之佛。殺結使阿羅漢。",
    "T85n2772_003:0385b20": "破壞陰集和合僧。能行是五逆即真解脫。不",
    "T85n2772_003:0385b21": "縛不解者。此約苦報。遠云。如來不為生死苦",
    "T85n2772_003:0385b22": "報所纓名為不縛。隨化現行稱為不解也。又",
    "T85n2772_003:0385b23": "滿云。二乘人業障以之為縛。除之得脫。菩薩",
    "T85n2772_003:0385b24": "知法性空。本來無縛。既無有縛。即垂稱解。頓",
    "T85n2772_003:0385b25": "悟菩薩七地已前未捨分段名為不解。了法",
    "T85n2772_003:0385b26": "性空稱為不縛。故涅槃經云。菩薩非不有苦。",
    "T85n2772_003:0385b27": "解苦無苦名苦聖諦。又下經云。若本無縛。其",
    "T85n2772_003:0385b28": "誰求解。大品云。空故離故寂滅故不生故無",
    "T85n2772_003:0385b29": "縛解也。或可。漸悟菩薩現起分段化眾生故",
    "T85n2772_003:0385c01": "名為不解。已捨分段稱為不縛。或可。未捨變",
    "T85n2772_003:0385c02": "易名為不解。了法性空云不縛也。上來約染",
    "T85n2772_003:0385c03": "明其斷德責其不等。次下兩句約淨明其智",
    "T85n2772_003:0385c04": "德責其不等。初句約因。第二約果。非見諦非",
    "T85n2772_003:0385c05": "不見諦者此約因也。如來示起見疑不觀諦",
    "T85n2772_003:0385c06": "理名為非見。內實覺了名非不見。斯乃地上",
    "T85n2772_003:0385c07": "通名行相不見諦也。若約漸悟菩薩。初地已",
    "T85n2772_003:0385c08": "上十地已還示起見疑化眾生。故名不見諦。",
    "T85n2772_003:0385c09": "內實覺了名非不見。或可。直往菩薩七地已",
    "T85n2772_003:0385c10": "來留隨眠惑不觀諦理名為不見。內實覺了",
    "T85n2772_003:0385c11": "名非不見。若約智解正體。智離能所分別名",
    "T85n2772_003:0385c12": "為不見。鑒照二空名非不見。或可。正智從",
    "T85n2772_003:0385c13": "緣。緣無性故見無所見。名為不見。無見為見",
    "T85n2772_003:0385c14": "名非不見也。若後得智離執著分別名為不",
    "T85n2772_003:0385c15": "見。鑒照四諦名非不見也。莊云。二乘見諦",
    "T85n2772_003:0385c16": "凡夫不見。菩薩知四諦性空入實相理。所以",
    "T85n2772_003:0385c17": "離見非見也。肇云。非如有心之見。非如無心",
    "T85n2772_003:0385c18": "之不見也。非得果者。此約果說。遠云。此言",
    "T85n2772_003:0385c19": "略少准前應言。非得果。非不得果。且舉一",
    "T85n2772_003:0385c20": "邊。菩提涅槃名之為果。佛證菩提却行因事。",
    "T85n2772_003:0385c21": "不捨一切菩薩所行故云非得果也。實證菩",
    "T85n2772_003:0385c22": "提故非不得。今略不辨。諺云。法離能所故云",
    "T85n2772_003:0385c23": "不得果。人法不同非不得果也。滿云。凡夫不",
    "T85n2772_003:0385c24": "得果。聲聞得果。菩薩善達果體自空由來非",
    "T85n2772_003:0385c25": "有。云何言不得。非得也。或可。初地已上菩薩",
    "T85n2772_003:0385c26": "證無住處涅槃名為得果。證智從緣。緣性自",
    "T85n2772_003:0385c27": "空。證無所證。故云非得果。或可。得時離情不",
    "T85n2772_003:0385c28": "生分別云非得果。非是不得也。古人彰疏皆",
    "T85n2772_003:0385c29": "云譯經人脫略下句。理實合有兩句。勘檢無",
    "T85n2772_003:0386a01": "垢稱云唯有非得果一句縱使脫略。自是結",
    "T85n2772_003:0386a02": "集時也。或可。梵本無下句也。非凡夫離凡夫",
    "T85n2772_003:0386a03": "法者。下兩句約人以責。如采內備聖德故",
    "T85n2772_003:0386a04": "非凡夫。現行凡事化眾生故非離凡夫也。又",
    "T85n2772_003:0386a05": "云。頓悟菩薩初地已上七地已來已獲聖性",
    "T85n2772_003:0386a06": "名非凡夫。由故意力引起煩惱助悲願受生。",
    "T85n2772_003:0386a07": "非離凡法也。若至八地已上留貪等種。非離",
    "T85n2772_003:0386a08": "凡夫法也。若約漸悟菩薩初地已上已證聖",
    "T85n2772_003:0386a09": "性名非凡夫。現起煩惱化眾生故非離凡夫",
    "T85n2772_003:0386a10": "法也。非聖人非不聖人者。如來現為凡愚化",
    "T85n2772_003:0386a11": "眾生故名非聖人。隨俗說有。非不聖人也。又",
    "T85n2772_003:0386a12": "聲聞未能亡懷取聖人相。大乘之士了聖人",
    "T85n2772_003:0386a13": "性空。云何取聖相不取非聖相也。上來別徵",
    "T85n2772_003:0386a14": "竟。雖成就一切法而離諸法相乃可取食者。",
    "T85n2772_003:0386a15": "此之一句總以結勸。明一切法成時即壞故",
    "T85n2772_003:0386a16": "稱離也。若如上來唯得無失者乃可取食也。",
    "T85n2772_003:0386a17": "若須菩提不見佛下第三呵善吉於師法不",
    "T85n2772_003:0386a18": "等。亦云邪正不等。文中有四。一總徵。二六",
    "T85n2772_003:0386a19": "師起見不同。三重徵責。四結聽取食。初不見",
    "T85n2772_003:0386a20": "佛不聞法者總徵也。返責善吉。汝若實得空",
    "T85n2772_003:0386a21": "三昧者。何以不同外道六師不見佛不聞法",
    "T85n2772_003:0386a22": "見。今捨彼外道見佛為師聽佛正法。是則取",
    "T85n2772_003:0386a23": "捨未亡。何得名空三昧也。莊云。二乘人謂捨",
    "T85n2772_003:0386a24": "凡得聖要由見佛聞法故此泯之。善吉自謂",
    "T85n2772_003:0386a25": "見佛聞法而言不見聞者。其言似違其理實",
    "T85n2772_003:0386a26": "相。若有佛可見即是有見故不見佛。若有法",
    "T85n2772_003:0386a27": "可聞即是有聞故非聞法。今明無佛可見乃",
    "T85n2772_003:0386a28": "名見佛。無法可聞是名聞法。蓋是斥二乘之",
    "T85n2772_003:0386a29": "有。是故說無。既知佛非有。即識佛非無。如",
    "T85n2772_003:0386b01": "是五句無所愛著。始是法身如斯而悟名見",
    "T85n2772_003:0386b02": "佛也。故中論云。邪見深厚者即說無如來。如",
    "T85n2772_003:0386b03": "來寂滅相分別有亦非。就下別中初舉外道",
    "T85n2772_003:0386b04": "六師起見不同前。富蘭那是字。迦葉是姓。此",
    "T85n2772_003:0386b05": "人起斷見。言一切法空無君臣父子忠孝之",
    "T85n2772_003:0386b06": "道。末伽梨是字。俱賒梨子母名。此人起常見。",
    "T85n2772_003:0386b07": "言一切苦樂不由行業性自有之。刪闍夜是",
    "T85n2772_003:0386b08": "字。毘羅胝子母名。此人起自然見。執道不須",
    "T85n2772_003:0386b09": "修。八萬劫苦盡即自然解脫。如轉縷丸於高",
    "T85n2772_003:0386b10": "山綖盡自止。非解脫因。謂之為因。非因計因",
    "T85n2772_003:0386b11": "是戒取見。撥道不須修道邪見也。阿耆多字",
    "T85n2772_003:0386b12": "也。翅舍欽婆羅弊惡衣名。是苦行外道。自拔",
    "T85n2772_003:0386b13": "頭髮五熱炙身即得解脫。非道計道亦是戒",
    "T85n2772_003:0386b14": "取也。迦羅鳩馱是字。迦旃延是姓。此人起邊",
    "T85n2772_003:0386b15": "見。執一切法亦有亦無。不同佛法。因緣故有",
    "T85n2772_003:0386b16": "無性故無。此即正見非邊見。由執有即是定",
    "T85n2772_003:0386b17": "性之有。即是常見。言無即是定性之無即是",
    "T85n2772_003:0386b18": "段見。段常乖中。合成邊見也。尼揵陀字也。",
    "T85n2772_003:0386b19": "若提子母名。此人謂一切苦樂果報皆由過",
    "T85n2772_003:0386b20": "去業不藉現緣。前世業盡即苦盡。縱現修道",
    "T85n2772_003:0386b21": "亦不能段。此人信有前世業為因。非邪撥無",
    "T85n2772_003:0386b22": "現緣。即是少分邪見。道能盡苦撥言不能。道",
    "T85n2772_003:0386b23": "計非道亦是邪見。此等六師涅槃經具說。三",
    "T85n2772_003:0386b24": "是汝師下就之重徵翻邪入正。善吉解空平",
    "T85n2772_003:0386b25": "等即無邪正。二相既無。便同外道。不見佛不",
    "T85n2772_003:0386b26": "聞法。即是受道於邪見之師。因其邪出家也。",
    "T85n2772_003:0386b27": "既彼師墮三惡。不得不隨其墮。若能如是方",
    "T85n2772_003:0386b28": "應平等現見。汝今背六師捨邪法。知汝未捨",
    "T85n2772_003:0386b29": "分別不得平等。何名解空。若能不背不捨於",
    "T85n2772_003:0386c01": "法平等。方是解空也。乃可食者四結聽取食。",
    "T85n2772_003:0386c02": "行合平等即是福田。乃可取食也。",
    "T85n2772_003:0386c03": "入諸邪見不到彼岸下第四呵善吉於一切法",
    "T85n2772_003:0386c04": "不等。詰之成德。文中十一句。義分為三。初",
    "T85n2772_003:0386c05": "有一句明同外道。次有五句明同凡夫。後有",
    "T85n2772_003:0386c06": "五句明同眾魔。總呵意者何容得邪正得八",
    "T85n2772_003:0386c07": "難見染淨定不等取田偏見罪福出魔界與魔",
    "T85n2772_003:0386c08": "異悲眾生著三寶乃至第十一證涅槃現見汝",
    "T85n2772_003:0386c09": "今不能入邪住八難同煩惱等無諍乃至不取",
    "T85n2772_003:0386c10": "滅以是義故知汝未得空無諍三昧以未知故",
    "T85n2772_003:0386c11": "返教呵也。初入諸邪見不到彼岸者。第一明",
    "T85n2772_003:0386c12": "同外道。破善吉取邪正相。彼岸者涅槃也。小",
    "T85n2772_003:0386c13": "乘以邪見為邪彼岸為正。故捨此邪見還到",
    "T85n2772_003:0386c14": "彼岸。大乘之士知邪見性空。云何出離涅槃",
    "T85n2772_003:0386c15": "寂滅。云何可到。邪見彼岸本性不殊。何為捨",
    "T85n2772_003:0386c16": "邪而忻彼岸。是以入邪見不到彼岸也。又云。",
    "T85n2772_003:0386c17": "為化眾生入諸邪見不住涅槃不到彼岸也。",
    "T85n2772_003:0386c18": "自下第二明同凡夫文中有五。一破得八難",
    "T85n2772_003:0386c19": "相。二破取垢淨相。三破定心不等。四破福田",
    "T85n2772_003:0386c20": "相。五破取罪福相。住於八難不得無難者。第",
    "T85n2772_003:0386c21": "一破取八難相。夫見難為難者必捨難而求",
    "T85n2772_003:0386c22": "無難。若能不以難為難者。能住於難。不以為",
    "T85n2772_003:0386c23": "難故不得於無難。難性自空。云何捨之方得",
    "T85n2772_003:0386c24": "無難也。又云。為化處之住於八難。不著菩提",
    "T85n2772_003:0386c25": "不住無難也。同於煩惱離清淨法者。第二破",
    "T85n2772_003:0386c26": "取垢淨相。為化眾生同於煩惱。不著涅槃離",
    "T85n2772_003:0386c27": "清淨法也。或云。二乘除垢取淨。淨還成染。",
    "T85n2772_003:0386c28": "菩薩悟垢非垢。即染常淨。是以同於煩惱離",
    "T85n2772_003:0386c29": "清淨也。故思益經云。或垢法說淨淨法說垢。",
    "T85n2772_003:0387a01": "云何淨法說垢。貪著淨法故。云何垢法說淨。",
    "T85n2772_003:0387a02": "不見垢法故。又下經云。見垢實性則無淨相。",
    "T85n2772_003:0387a03": "汝得無諍三昧眾生亦得者。第三破定心不",
    "T85n2772_003:0387a04": "等也。無諍有二。一事無諍。以三昧力將護眾",
    "T85n2772_003:0387a05": "生令不起諍故。善吉云。若有嫌我坐者我即",
    "T85n2772_003:0387a06": "為立。若嫌我在此我即遠去。終無起諍。二理",
    "T85n2772_003:0387a07": "無諍。真如法性無違無諍。由證理故方得事",
    "T85n2772_003:0387a08": "無諍。善吉。與群生空理平等。何為善吉獨得",
    "T85n2772_003:0387a09": "無諍而群生不得乎。此明性本平等。故云眾",
    "T85n2772_003:0387a10": "生亦得也。其施汝者不名福田者。第四破取",
    "T85n2772_003:0387a11": "福相。善吉意謂。我受彼施令彼得大福故名",
    "T85n2772_003:0387a12": "福。凡夫受施不能令彼獲大福非福田也。汝",
    "T85n2772_003:0387a13": "及凡夫平等一空。云何凡夫非福田。汝是福",
    "T85n2772_003:0387a14": "田耶。又觀彼我不殊誰是福者誰為田者。故",
    "T85n2772_003:0387a15": "云其施汝者不名福田也。遠云。無善益他世",
    "T85n2772_003:0387a16": "間罪人供之無福。供汝似彼。不生功德。名非",
    "T85n2772_003:0387a17": "福田耳。諺云。約相行施。不名平等福田也。供",
    "T85n2772_003:0387a18": "養汝墮三惡者。第五破見罪福相。滿云。五逆",
    "T85n2772_003:0387a19": "之損供養之益。善吉意謂。供養我者得生天",
    "T85n2772_003:0387a20": "中。今返呵。彼性空平等善惡無二。云何修善",
    "T85n2772_003:0387a21": "獨得生天作罪入於惡道。若五逆而可墮。供",
    "T85n2772_003:0387a22": "養亦應墮。供養既不墮。五逆亦不墮。可謂善",
    "T85n2772_003:0387a23": "惡兩亡性空平等。故下經云。若達罪性則與",
    "T85n2772_003:0387a24": "福無異。諺云。取相供養雖得少福終必墮惡",
    "T85n2772_003:0387a25": "道也。自下第三明同眾魔文中五句。一破出",
    "T85n2772_003:0387a26": "魔界。二破與魔異。三破悲眾生。四破著三",
    "T85n2772_003:0387a27": "寶。五破得涅槃。前中與魔作侶者。第一破出",
    "T85n2772_003:0387a28": "魔界。善吉意謂。我是聖人出於魔界。今返令",
    "T85n2772_003:0387a29": "同魔業。眾魔者諸魔王也。魔專懷亂。作業",
    "T85n2772_003:0387b01": "同魔名共。一手如似世人作物相似云是一",
    "T85n2772_003:0387b02": "手作也。魔能嬈亂。名之為勞。與彼為伴。名作",
    "T85n2772_003:0387b03": "勞侶。魔性自空。何須捨離而不共住。既得正",
    "T85n2772_003:0387b04": "見。不異於魔所作勞侶也。汝與眾魔塵勞無",
    "T85n2772_003:0387b05": "異者。第二破與魔異。既為其侶。安得有異。",
    "T85n2772_003:0387b06": "汝與眾魔平等一空無有二相。豈不等也。於",
    "T85n2772_003:0387b07": "一切眾生有怨心者。第三破悲眾生。魔能害",
    "T85n2772_003:0387b08": "其惠命。怨中之甚也。起彼慈心。是親友義。眾",
    "T85n2772_003:0387b09": "生性空。怨親平等。汝於等中既能起慈。何",
    "T85n2772_003:0387b10": "不為怨也。又小乘人但說生空。教化眾生。損",
    "T85n2772_003:0387b11": "他大乘。法身惠命名之為怨也。謗佛毀法不",
    "T85n2772_003:0387b12": "入眾者。第四破著三寶。汝須菩提但能讀佛",
    "T85n2772_003:0387b13": "法僧樂在眾數。便是取三寶相。汝於等中既",
    "T85n2772_003:0387b14": "能讀嘆。何不謗也。既不能謗。何能讚嘆也。故",
    "T85n2772_003:0387b15": "無行經云。聞讚佛音聲即喜。聞毀呰佛音聲",
    "T85n2772_003:0387b16": "即礙。當知是人不學佛法。經云。外道音聲與",
    "T85n2772_003:0387b17": "佛音聲等。又云。佛說及邪說是皆無分別。又",
    "T85n2772_003:0387b18": "云。謗佛毀法者以其善吉不達三寶如虛空",
    "T85n2772_003:0387b19": "故取相讚嘆違於真體。正是謗佛毀法不入",
    "T85n2772_003:0387b20": "僧數人也。故般若經云。若以色見我以音聲",
    "T85n2772_003:0387b21": "求我。是人行邪道。不能見如來。終不得滅度",
    "T85n2772_003:0387b22": "者。第五破證涅槃相。眾生性空無滅度者。而",
    "T85n2772_003:0387b23": "今取涅槃。但是有相不得涅槃。故佛藏經云。",
    "T85n2772_003:0387b24": "若人見涅槃決定相者。當知是人名為外道",
    "T85n2772_003:0387b25": "惡邪見者。又下經云。一切眾生即涅槃相。不",
    "T85n2772_003:0387b26": "復更滅。只為眾生性空即是涅槃。豈以涅槃",
    "T85n2772_003:0387b27": "更證涅槃乎。又云。善吉心狹劣故不能證大",
    "T85n2772_003:0387b28": "涅槃。故不得滅度。又云。善吉意謂。我是聖",
    "T85n2772_003:0387b29": "人證得涅槃。今返呵彼。平等空中離得不得",
    "T85n2772_003:0387c01": "若汝得者亦應不得既無不得亦無得者乃可",
    "T85n2772_003:0387c02": "取食者結勸也。汝今若能亡前得失虛通其",
    "T85n2772_003:0387c03": "壞者。即是福田。乃可取食。何者夫捨惡從善",
    "T85n2772_003:0387c04": "人之常情。然即是非經心。猶未兌於累。是以",
    "T85n2772_003:0387c05": "等觀之者。以存善為患故捨善以求宗。以捨",
    "T85n2772_003:0387c06": "惡為累故即惡而返本。然即惡有亡累之功。",
    "T85n2772_003:0387c07": "善有無染之勳。故知同善未為得。同惡未為",
    "T85n2772_003:0387c08": "失。淨名言意似若此乎。",
    "T85n2772_003:0387c09": "時我世尊聞此忙然不知以何答便置鉢欲出",
    "T85n2772_003:0387c10": "其舍者。第二申巳卑屈彰彼難敵。於中有二。",
    "T85n2772_003:0387c11": "一障己屈。二維摩言下淨名就喻以理重教。",
    "T85n2772_003:0387c12": "前中忙然者。內心不明了也。不識是何言不",
    "T85n2772_003:0387c13": "知以何答者。言即返於經理即合於義。返於",
    "T85n2772_003:0387c14": "經故自申不識是何言。合於義故不知以何",
    "T85n2772_003:0387c15": "答。形下有餘。望上不足。進退失據。思對莫",
    "T85n2772_003:0387c16": "由。所以置鉢欲出其舍。置者捨也。第二維摩",
    "T85n2772_003:0387c17": "教中初法次喻後合。法中取鉢勿懼者。以須",
    "T85n2772_003:0387c18": "菩提因呵增愧無答而棄鉢便有著言之失",
    "T85n2772_003:0387c19": "故。今導之令即言而會旨。故云取鉢勿懼也。",
    "T85n2772_003:0387c20": "喻中如來所作化人若是事詰寧有懼不者。",
    "T85n2772_003:0387c21": "化人雖聞無心。於體欲令善吉悟己如化。何",
    "T85n2772_003:0387c22": "有懼也。合喻中有二。初合後釋。一切法如幻",
    "T85n2772_003:0387c23": "化。既無懼。汝亦如幻。何有懼也。所以者何。",
    "T85n2772_003:0387c24": "下別釋有五句。初句一切言說不離是相。明",
    "T85n2772_003:0387c25": "己難辭同幻化相。二明智者知化不實故無",
    "T85n2772_003:0387c26": "所懼也。三何以故下釋前不著不懼所以。由",
    "T85n2772_003:0387c27": "文字體空故云性離。四會文即真解脫。夫名",
    "T85n2772_003:0387c28": "出於不足。足則無名。故無有文字即真解脫",
    "T85n2772_003:0387c29": "也。五類諸法皆解脫相推類。次解內外皆空",
    "T85n2772_003:0388a01": "故無所妄。夫名出於法。法出於名。名既解脫",
    "T85n2772_003:0388a02": "故。諸法自然解脫也。教益可知。故我不堪下",
    "T85n2772_003:0388a03": "結不堪也。",
    "T85n2772_003:0388a04": "佛告富樓那彌多羅尼子。富樓那者字也。此",
    "T85n2772_003:0388a05": "云滿江。故福德經云。王舍城內有婆羅門。夫",
    "T85n2772_003:0388a06": "妻二人大富無兒。二人往滿江邊求祠梵天",
    "T85n2772_003:0388a07": "王乞兒。設諸香花并誦神呪。婦夜感夢。夢見",
    "T85n2772_003:0388a08": "有人器盛滿寶物授與其妻。妻即安置腹前。",
    "T85n2772_003:0388a09": "器遂入腹。寤已說夢。其妻父母為解曰。必是",
    "T85n2772_003:0388a10": "梵王與汝兒也。若生當為寶器。遂因有娠。此",
    "T85n2772_003:0388a11": "兒生後聰明。論義第一能伏外道。佛滅度後",
    "T85n2772_003:0388a12": "誦出阿毘曇藏。從江作名故稱為滿江。亦從",
    "T85n2772_003:0388a13": "願作名。依未曾有因緣經云。富樓那以嫉妬",
    "T85n2772_003:0388a14": "心後割愛入山誦九十種經。滿二十一年還",
    "T85n2772_003:0388a15": "王舍城。頭上然火。以銅鐷鐷腹唱云。我是一",
    "T85n2772_003:0388a16": "切智人後佛降之。即說偈云。若多少有聞自",
    "T85n2772_003:0388a17": "大以憍人。如是盲執燭照彼不自明。以智慧",
    "T85n2772_003:0388a18": "故投地未起得阿羅漢果。彌多羅尼子者。彌",
    "T85n2772_003:0388a19": "多羅是母名。外道四圍陀論中有彌多羅品。",
    "T85n2772_003:0388a20": "其母誦此一品。從所誦為名。此云慈行亦云",
    "T85n2772_003:0388a21": "善知識。尼者女也。同名既多。故以母別標",
    "T85n2772_003:0388a22": "之。富樓那辯才第一不達根性故被呵也。無",
    "T85n2772_003:0388a23": "垢經云。滿慈子也。",
    "T85n2772_003:0388a24": "文四同前。第三先徵後釋。釋中即有四。一舉",
    "T85n2772_003:0388a25": "昔日被呵之事。二出教呵相。三入三昧下明",
    "T85n2772_003:0388a26": "其化巧。四我念下自申卑屈。初中憶念我昔",
    "T85n2772_003:0388a27": "被呵時也。在一樹下者。所呵處此近毘耶離",
    "T85n2772_003:0388a28": "城有園林。林中有水名曰獼猴池。園有僧房。",
    "T85n2772_003:0388a29": "是毘耶離菴羅之側也。為諸新學比丘說法",
    "T85n2772_003:0388b01": "者明所呵事。以說小乘不應大機所以被呵。",
    "T85n2772_003:0388b02": "時維摩詰來謂我言等者。第二出教呵辭。為",
    "T85n2772_003:0388b03": "益新學比丘令捨小求大所以教之。文中有",
    "T85n2772_003:0388b04": "四。一呵不稱欲。二汝不能知下呵不知根。三",
    "T85n2772_003:0388b05": "欲行下重呵不稱欲。四久發下重呵不知根。",
    "T85n2772_003:0388b06": "前中四句。一教。二呵。三重教。四重呵。初入",
    "T85n2772_003:0388b07": "定觀此人心然後說法者。心是樂欲之心。入",
    "T85n2772_003:0388b08": "定者二乘之人。心有限礙故。在定即見。出定",
    "T85n2772_003:0388b09": "不見。設使在定利聲聞見眾生根熟極八萬",
    "T85n2772_003:0388b10": "劫。鈍根定淺少不足言。故今教之。先當入定",
    "T85n2772_003:0388b11": "知人心欲。然後說法也。菩薩定者真心為體。",
    "T85n2772_003:0388b12": "性常寂照未曾不知。不同二乘出入異也。第",
    "T85n2772_003:0388b13": "二呵中。小法如穢食事等稊稗。大心如甘露",
    "T85n2772_003:0388b14": "事同寶器。第三重教。勸知心念。第四重呵。",
    "T85n2772_003:0388b15": "琉璃喻大心。此是大毘琉璃照見萬像。西國",
    "T85n2772_003:0388b16": "所有不同此處凡琉璃也。水精喻小乘法也。",
    "T85n2772_003:0388b17": "第二不知根中文有三句。初句呵不知根。第",
    "T85n2772_003:0388b18": "二句呵其授小。第三句明授小之損。為大說",
    "T85n2772_003:0388b19": "小。恐壞大心。故勿傷也。第三重呵欲中。約",
    "T85n2772_003:0388b20": "喻以呵。於中三句。比丘求大名欲行大道。小",
    "T85n2772_003:0388b21": "法局狹猶如小逕。求大教小理所不應。故云",
    "T85n2772_003:0388b22": "莫示小逕。無以大海內於牛跡者。比丘大心",
    "T85n2772_003:0388b23": "如似大海。小法微淺事同牛跡。安心住法目",
    "T85n2772_003:0388b24": "之為內。此亦不應故云無。以日光等彼螢火",
    "T85n2772_003:0388b25": "者。比丘大心猶如日光。二乘小法事同螢火。",
    "T85n2772_003:0388b26": "將大同小理所不應。故稱無以也。若依無垢",
    "T85n2772_003:0388b27": "稱云。更有兩句。無以妙高山王等于芥子。又",
    "T85n2772_003:0388b28": "以大師子吼同野干鳴。第四重呵根中文有",
    "T85n2772_003:0388b29": "三句。初明比丘久發大心中忘此意。未證法",
    "T85n2772_003:0388c01": "前進退不恒故也。二如何小乘法下呵彼說",
    "T85n2772_003:0388c02": "小有多過失。三我觀小乘下呵不知根。智慧",
    "T85n2772_003:0388c03": "微淺猶如盲人。明智體劣。二乘唯得生空智",
    "T85n2772_003:0388c04": "未悟法空。所以智慧微淺。又不知眾生根機。",
    "T85n2772_003:0388c05": "故云淺也。不能分別諸根利鈍。智用狹也。此",
    "T85n2772_003:0388c06": "明羅漢於大乘法尚似盲人。況我昏昧凡夫",
    "T85n2772_003:0388c07": "妄生分別者哉。問。勝鬘經云。凡夫如生盲不",
    "T85n2772_003:0388c08": "見眾色。聲聞如七日嬰兒不見日輪。如何今",
    "T85n2772_003:0388c09": "說聲聞過生盲也。答。若見諦理凡夫不能故。",
    "T85n2772_003:0388c10": "彼經說猶如盲人聲聞分得故。說如七日嬰",
    "T85n2772_003:0388c11": "兒不見日輪。今說聲聞不識根性故過生盲。",
    "T85n2772_003:0388c12": "非見諦理也。又云。理實二乘分知眾生根性。",
    "T85n2772_003:0388c13": "但為抑挫聲聞故言如盲。故上經云。富樓那",
    "T85n2772_003:0388c14": "先當入定觀此人心然後說法。時維摩詰即",
    "T85n2772_003:0388c15": "入三昧等者。此下第三彰其巧化令悟大捨",
    "T85n2772_003:0388c16": "小。文有六句。一淨名默入三昧。由入三昧令",
    "T85n2772_003:0388c17": "此比丘自識宿命。曾於過去佛所種善發心。",
    "T85n2772_003:0388c18": "依地持論。宿命有五。一自知宿命。二知他。",
    "T85n2772_003:0388c19": "三令他知。四令他自知。五自他展轉互知宿",
    "T85n2772_003:0388c20": "命。今所論者即是第四令他自知宿命也。問。",
    "T85n2772_003:0388c21": "大乘宗過去無法。比丘如何得知。答。由得宿",
    "T85n2772_003:0388c22": "命智觀現在賴耶識中過去世種知過去事",
    "T85n2772_003:0388c23": "也。或可。緣心上影像相得知過去事也。三",
    "T85n2772_003:0388c24": "即時豁然下還得本心。由維摩以宿命通力",
    "T85n2772_003:0388c25": "加彼比丘得見過去所習善根還得本大乘心",
    "T85n2772_003:0388c26": "也。四於是下荷恩致敬得益既深。亡其形相",
    "T85n2772_003:0388c27": "故謂禮也。五因得發心更為說法。六由為說",
    "T85n2772_003:0388c28": "法彼於菩提不復退轉。此諸比丘位在十信。",
    "T85n2772_003:0388c29": "由聞今說進入十住。第七住中住不退也。永",
    "T85n2772_003:0389a01": "不退作二乘故非信不退。久以信故亦非證",
    "T85n2772_003:0389a02": "行二種不退。以初學故。問。五種菩提中此等",
    "T85n2772_003:0389a03": "比丘證何菩提。答。五中但證得伏心菩提。久",
    "T85n2772_003:0389a04": "已信故非發心也。創初證得非明心菩提等",
    "T85n2772_003:0389a05": "三也。我念聲聞不觀人根者。此第四自申卑",
    "T85n2772_003:0389a06": "屈。我念聲聞不觀人根不應說法也。是故已",
    "T85n2772_003:0389a07": "下結不堪也。",
    "T85n2772_003:0389a08": "佛告迦旃延者。此云扇繩。其父早亡。母戀不",
    "T85n2772_003:0389a09": "嫁。如繩連扇風吹不去。因以為名。又云思勝。",
    "T85n2772_003:0389a10": "是古仙人名。由具聞思勝餘人故。今從彼種",
    "T85n2772_003:0389a11": "以為名也。是南天竺國大婆羅門種。善分別",
    "T85n2772_003:0389a12": "義。談論第一。故命問疾。然不達實相。所以致",
    "T85n2772_003:0389a13": "呵。若就行解說法授人不閑法藥。故進之以",
    "T85n2772_003:0389a14": "深法也。",
    "T85n2772_003:0389a15": "文四同前。第三釋中初總徵次別釋。釋中有",
    "T85n2772_003:0389a16": "三。一出昔日被呵之事。二維摩下明教呵相。",
    "T85n2772_003:0389a17": "三說是法下教呵利益。前中兩句。初明佛昔",
    "T85n2772_003:0389a18": "一時為諸比丘略說苦空。次明迦旃延為諸",
    "T85n2772_003:0389a19": "比丘敷演其義。言略說法要者。五句不多故",
    "T85n2772_003:0389a20": "名為略。初四俗諦。後一真諦。攝法周盡故名",
    "T85n2772_003:0389a21": "為要。又通攝有為無二法皆盡故稱為要。演",
    "T85n2772_003:0389a22": "有為作四非常。演無為作一寂滅。故云要也。",
    "T85n2772_003:0389a23": "又要略有四句。一名略義廣。名少義多說也。",
    "T85n2772_003:0389a24": "二名廣義略。名教多說義少也。三名義俱廣。",
    "T85n2772_003:0389a25": "名教多說義復多也。四名義俱略。名教說義",
    "T85n2772_003:0389a26": "並少也。如總相說苦諦不多解釋。即是名略。",
    "T85n2772_003:0389a27": "若具分別是名義得廣。一句既知下三可類",
    "T85n2772_003:0389a28": "今佛略說法要者。多是名義俱略也。我即於",
    "T85n2772_003:0389a29": "後敷演其義至寂滅義者。次明迦旃延為諸",
    "T85n2772_003:0389b01": "比丘敷演妙義。如來了法非常無常。眾生不",
    "T85n2772_003:0389b02": "解橫執為常。乃至妄執以為生滅。佛見此執",
    "T85n2772_003:0389b03": "不稱理故故即破遣。說五陰性法悉是無常。",
    "T85n2772_003:0389b04": "治彼眾生常見等倒。雖說無常。非謂正法是",
    "T85n2772_003:0389b05": "無常。其義何也。遣常情故說無常。非謂是無",
    "T85n2772_003:0389b06": "常。遣樂情故言苦。非謂是苦。遣有情故說空。",
    "T85n2772_003:0389b07": "非謂是空。遣我情故言無我。非謂是無我。遣",
    "T85n2772_003:0389b08": "相情故說寂滅。非謂是寂滅。迦旃延不達教",
    "T85n2772_003:0389b09": "旨。於佛說法之後皆以相說。便謂生滅是無",
    "T85n2772_003:0389b10": "常毀壞是苦。遣有得無是空滅我為無我。滅",
    "T85n2772_003:0389b11": "陰為寂滅。佛既略說於前。迦延敷演於後。取",
    "T85n2772_003:0389b12": "相分別乖佛教旨。故云於後敷演其義也。",
    "T85n2772_003:0389b13": "第二教呵相中有二。初呵其所說。二教實相",
    "T85n2772_003:0389b14": "之法。無以生滅心行說實相法者。正明呵辭。",
    "T85n2772_003:0389b15": "其小乘人聞說無常不達如來治病義故。便",
    "T85n2772_003:0389b16": "謂一切色心等法唯是無常。以此無常生滅",
    "T85n2772_003:0389b17": "之法為實相法。觀之悟道能求聖果。不知實",
    "T85n2772_003:0389b18": "相之理非色非心不生不滅。故今呵云勿以",
    "T85n2772_003:0389b19": "生滅無常之觀為實相也。自下文有五句。教",
    "T85n2772_003:0389b20": "人實相。先教無常諸法畢竟不生不滅是無",
    "T85n2772_003:0389b21": "常者。肇云。畢竟者決定辭也。小乘觀法以生",
    "T85n2772_003:0389b22": "滅為無常義。大乘之士以不生不滅為無常",
    "T85n2772_003:0389b23": "義。無常名同而幽致殊絕其道靈微故非常",
    "T85n2772_003:0389b24": "情之所惻。妙得其旨者其惟淨名乎。遣常情",
    "T85n2772_003:0389b25": "故言無常。非謂有無常。常無常故畢竟不生",
    "T85n2772_003:0389b26": "不滅。是無常實義也。遠云。實相理窮名為畢",
    "T85n2772_003:0389b27": "竟。體寂無為名不生滅。此不生滅是彼無常",
    "T85n2772_003:0389b28": "真實性。名無常義也。基云。小乘以生滅為無",
    "T85n2772_003:0389b29": "常。謂不生不滅為常。上折汝心見有。不生",
    "T85n2772_003:0389c01": "不滅為常者。此常還是無常。故云不生滅是",
    "T85n2772_003:0389c02": "無常也。又依中邊論。釋三種無常。一無物無",
    "T85n2772_003:0389c03": "常。謂分別性本來無故無物可為常。二生滅",
    "T85n2772_003:0389c04": "無常。即依他性因緣有故非是性常。三有垢",
    "T85n2772_003:0389c05": "無垢無常。即真實性染淨不恒亦非是常。今",
    "T85n2772_003:0389c06": "所論者總約三性同一真實是無常義也。五",
    "T85n2772_003:0389c07": "受陰空是苦義者。肇云。有漏五陰受染生死",
    "T85n2772_003:0389c08": "名為受陰。或可。依俱舍論。煩惱業因能招陰",
    "T85n2772_003:0389c09": "報。故云受陰。受者取也。如草康火。或陰屬",
    "T85n2772_003:0389c10": "受。如帝王臣。或陰生受。如花果樹。小乘以",
    "T85n2772_003:0389c11": "受陰起則眾苦生為苦義。大乘之士通達受",
    "T85n2772_003:0389c12": "陰內外常空本自無起。誰生苦者。遣樂情故",
    "T85n2772_003:0389c13": "名苦。非謂有苦義也。遠云。窮苦實性畢竟寂",
    "T85n2772_003:0389c14": "滅無相無為。此之真理。是苦實性名苦義也。",
    "T85n2772_003:0389c15": "基云。小乘人謂。五陰是苦義。滅五陰得涅槃。",
    "T85n2772_003:0389c16": "是樂義。今折彼汝定見。五陰無所有為樂者。",
    "T85n2772_003:0389c17": "此還是苦。故五陰空。是苦義也。依中邊論。苦",
    "T85n2772_003:0389c18": "有三種。一所取苦。即分別性。為執心所取。",
    "T85n2772_003:0389c19": "二相苦。即依他性。三苦八苦為苦相故。三相",
    "T85n2772_003:0389c20": "應苦。即真實性。苦相合故。今推三苦同歸一",
    "T85n2772_003:0389c21": "實故稱苦義也。諸法究竟無所有是空義者。",
    "T85n2772_003:0389c22": "肇云。小乘觀法緣起內無真主為空義。雖復",
    "T85n2772_003:0389c23": "觀空而於空未能都泯。故不畢竟。大乘之士",
    "T85n2772_003:0389c24": "在有不有在空不空。何以故。遣有故言空。非",
    "T85n2772_003:0389c25": "謂有是空。有若是有。何由可空。有若非有。空",
    "T85n2772_003:0389c26": "何所空。故無空無不空。即畢竟是空實義。什",
    "T85n2772_003:0389c27": "云。本言空者。欲以遣有非有去而存空。若",
    "T85n2772_003:0389c28": "有去而存空。非謂之空也。二法俱盡乃是空",
    "T85n2772_003:0389c29": "義。故中論云。大聖說空法為離諸見故。若復",
    "T85n2772_003:0390a01": "著於空諸佛所不化　又云。諸法之中畢竟真",
    "T85n2772_003:0390a02": "如無其所執。因空所顯說為空性非空也。依",
    "T85n2772_003:0390a03": "中邊論。空有三種。一本無空。即分別性。本來",
    "T85n2772_003:0390a04": "無故。二不空。即依他性。有而非實不同分",
    "T85n2772_003:0390a05": "別。一向無故。三自性空。即真實性。二空所",
    "T85n2772_003:0390a06": "顯為自性故。會上三空同一真實。是其空義。",
    "T85n2772_003:0390a07": "起信論云。空有二種。一者如實空。以能究竟",
    "T85n2772_003:0390a08": "顯真實故。二者如實不空。以有自體具足無",
    "T85n2772_003:0390a09": "漏性功德故也。於我無我而不二是無我義",
    "T85n2772_003:0390a10": "者。肇云。小乘對我為累故尊於無我。無我既",
    "T85n2772_003:0390a11": "尊則我無我為二。大乘是非齊旨二者不殊",
    "T85n2772_003:0390a12": "乃為無我義。又云。真如本離言說分別之相。",
    "T85n2772_003:0390a13": "我與無我由來不二。為遮我故因無我顯故",
    "T85n2772_003:0390a14": "云無我。又云。二乘之人知陰無神名為無我。",
    "T85n2772_003:0390a15": "即我無我異。菩薩了我性空即是無我。不見",
    "T85n2772_003:0390a16": "無我異於有我。所以爾者。遣於我故名為無",
    "T85n2772_003:0390a17": "我。非謂有無我。我與無我俱無所有。是無我",
    "T85n2772_003:0390a18": "義。故中論云。或說於有我或說於無我。諸法",
    "T85n2772_003:0390a19": "實相中無我無非我。又依中邊論有三無我。",
    "T85n2772_003:0390a20": "一無相無我。即分別性。我相無故。二異相無",
    "T85n2772_003:0390a21": "我。即依他性。與妄所執我相異故。三自相無",
    "T85n2772_003:0390a22": "我。即真實性。無我所顯為自相故。會上三種",
    "T85n2772_003:0390a23": "同一真是無我義也。法本不然今則無滅是",
    "T85n2772_003:0390a24": "寂滅者。肇云。小乘以三界熾然故滅之以求",
    "T85n2772_003:0390a25": "無為。夫熾然既形滅故名不生。大乘觀法本",
    "T85n2772_003:0390a26": "自不然。今何所滅。陰界空故名為寂滅。非",
    "T85n2772_003:0390a27": "謂有所滅。無生無滅即是寂滅實義也。又云。",
    "T85n2772_003:0390a28": "破彼生滅說不生滅。非謂法性是無生滅。以",
    "T85n2772_003:0390a29": "其生滅及不生滅悉皆離故。方得名為大寂",
    "T85n2772_003:0390b01": "滅也。又云。二乘之人見煩惱生起無漏諦觀",
    "T85n2772_003:0390b02": "段除煩惱顯得擇滅無為以為寂滅。此即有",
    "T85n2772_003:0390b03": "餘涅槃非是真實。大乘之士悟真如法性本",
    "T85n2772_003:0390b04": "來清淨。無惑可生故云不然。無惑可滅故",
    "T85n2772_003:0390b05": "云不滅。不生不滅即寂滅涅槃。此即自性涅",
    "T85n2772_003:0390b06": "槃非有餘果也。依中邊論。滅有三種。一無體",
    "T85n2772_003:0390b07": "滅。即分別性。自體無故。二無二滅。即依他",
    "T85n2772_003:0390b08": "性。二取不生故。三自性滅。即真實性。會上",
    "T85n2772_003:0390b09": "三滅同一體實。是寂滅義也。出體者此五六",
    "T85n2772_003:0390b10": "無為中並以真如無為為體。若約五法依佛",
    "T85n2772_003:0390b11": "地論以清淨法界為體性。若辯離合。開即為",
    "T85n2772_003:0390b12": "五。如此經說以對常樂我三倒故立無常等",
    "T85n2772_003:0390b13": "印。對我所倒故立空印。對妄見生滅等故立",
    "T85n2772_003:0390b14": "寂滅印。若據中論。合為四印。如地持論。雖",
    "T85n2772_003:0390b15": "我與我所分二妄想。約十史論之合為一。我",
    "T85n2772_003:0390b16": "見史。由所對患一故合空無我為一無我印。",
    "T85n2772_003:0390b17": "若略而論即立三印。如涅槃謂一切行無常",
    "T85n2772_003:0390b18": "無我涅槃寂滅。彼經以行苦入無常門攝。同",
    "T85n2772_003:0390b19": "是遷流不住義故。空攝入無我中。義如前辯。",
    "T85n2772_003:0390b20": "第三教可益中彼諸比丘心得解脫者。聞前",
    "T85n2772_003:0390b21": "維摩翻前五非小乘偏執。為說大乘甚深法。",
    "T85n2772_003:0390b22": "故常無常等礙心障累悉滅無餘。是故名為",
    "T85n2772_003:0390b23": "心得解脫。此諸比丘位在十迴向。聞說五法",
    "T85n2772_003:0390b24": "進入初地。或可。此諸比丘是小乘學人。聞說",
    "T85n2772_003:0390b25": "五義實相未能入深遂證羅漢果也。無垢稱",
    "T85n2772_003:0390b26": "經云。說是法時彼諸苾芻諸漏永盡必得解",
    "T85n2772_003:0390b27": "脫。故我下結不堪也。",
    "T85n2772_003:0390b28": "佛告阿那律者。亦名阿泥樓馱。亦名阿泥靈",
    "T85n2772_003:0390b29": "豆。此方言不同故有多號。此云無滅。亦云如",
    "T85n2772_003:0390c01": "意。且言無滅者。由八萬劫前曾供辟支佛所",
    "T85n2772_003:0390c02": "得善根至今不滅。譬喻經云。毘婆尸佛入涅",
    "T85n2772_003:0390c03": "槃後。阿那律曾入佛堂以為劫賊。見燈將滅。",
    "T85n2772_003:0390c04": "遂抽一箭挑燈更明。見佛威光色相。毛竪念",
    "T85n2772_003:0390c05": "言。他尚施物求福。我云何盜。遂捨而去。以此",
    "T85n2772_003:0390c06": "善根九十一劫常生善處。今值佛出家修道",
    "T85n2772_003:0390c07": "得羅漢果。天眼第一。稱其願心云如意也。所",
    "T85n2772_003:0390c08": "獲福德曾無滅盡。故云無滅增益阿含經云。",
    "T85n2772_003:0390c09": "是佛堂第。如來父叔合有四人。各有二子。",
    "T85n2772_003:0390c10": "佛父最大名曰淨飯王。有二子。長者俗名",
    "T85n2772_003:0390c11": "悉達多。此云利成。即如來。小者名難陀。第二",
    "T85n2772_003:0390c12": "叔名斛飯王。長子名提婆達多。小名阿難。第",
    "T85n2772_003:0390c13": "三叔名白飯王。長子名阿那律。小者摩訶男。",
    "T85n2772_003:0390c14": "第四叔名甘露飯王。長子名拔提。小者提沙。",
    "T85n2772_003:0390c15": "佛有一阿姑。名甘露味。有一子名尼陀羅。前",
    "T85n2772_003:0390c16": "諸釋子並皆出家。其那律初生之時周匝其",
    "T85n2772_003:0390c17": "舍寶藏自出。後從佛出家。佛邊聽法不覺眠",
    "T85n2772_003:0390c18": "睡。如來說偈呵之。咄咄乎為寐。[雍/虫]蠡蚌蛤",
    "T85n2772_003:0390c19": "類。一壽百千年。輪轉無窮已。那律被呵心懷",
    "T85n2772_003:0390c20": "慚愧。立誓不睡遂使失眼。後詣耆婆求療。耆",
    "T85n2772_003:0390c21": "婆問其患眼所由。那律具答。耆婆對曰。睡是",
    "T85n2772_003:0390c22": "眼。食少時不睡。眼便餓死。永不可治。那律",
    "T85n2772_003:0390c23": "聞之遂勤修天眼。半頭見物徹見三千世界。",
    "T85n2772_003:0390c24": "如觀掌中菴摩勒果。雖得天眼不與無相智",
    "T85n2772_003:0390c25": "慧合行。故被呵也。若約行辯。此人修起通行。",
    "T85n2772_003:0390c26": "以其那律未悟二空取相分別。所以教修無",
    "T85n2772_003:0390c27": "相天眼。",
    "T85n2772_003:0390c28": "文四同前。第三釋中初總徵次別釋。於中有",
    "T85n2772_003:0390c29": "二。一舉昔日被呵之事。二時維摩下明教呵",
    "T85n2772_003:0391a01": "相。前中有三。一明那律經行之相。二時有",
    "T85n2772_003:0391a02": "梵天王下彰彼梵王與諸梵眾問見多少。三",
    "T85n2772_003:0391a03": "我即答下那律以己所見正答。初中憶念我",
    "T85n2772_003:0391a04": "昔一處經行者。第一明經行相。外國之法坐",
    "T85n2772_003:0391a05": "禪誦經皆名經行。今那律在一靜處坐禪默",
    "T85n2772_003:0391a06": "念名曰經行。非謂誦經等也。增一經云。若誦",
    "T85n2772_003:0391a07": "若念經遊而行故曰經行。有五功德。一除睡",
    "T85n2772_003:0391a08": "眠。二除勞氣。三除宿食。四除風壅。五令身",
    "T85n2772_003:0391a09": "心和識。時有梵王等者。第二明梵王問天眼",
    "T85n2772_003:0391a10": "如那律天眼所見幾何道理問見遠近。以諸",
    "T85n2772_003:0391a11": "梵眾報得天眼不及那律修得者勝。心生慕",
    "T85n2772_003:0391a12": "仰故來請問。此語順西方故問幾何阿那律",
    "T85n2772_003:0391a13": "天眼所見。若順此方應言那律天眼所見幾",
    "T85n2772_003:0391a14": "何也。我即答言等第三明那律正答。吾見此",
    "T85n2772_003:0391a15": "三千大千世界如菴摩勒果者。小乘所見局",
    "T85n2772_003:0391a16": "在一界故以界別之。如來得遍頭天眼徹見",
    "T85n2772_003:0391a17": "十方。那律雖不及佛。聲聞中修得半頭天眼",
    "T85n2772_003:0391a18": "能見三千界也。菴摩菓者。其形似桃而非桃。",
    "T85n2772_003:0391a19": "能除風氣。那律于時手執此菓因以為喻也。",
    "T85n2772_003:0391a20": "第二教呵中文開六節。一呵那律所見之相。",
    "T85n2772_003:0391a21": "二我默下那律被呵愧恥而默。三彼諸梵讚",
    "T85n2772_003:0391a22": "嘆淨名問真天眼。四維摩下為說。五於是下",
    "T85n2772_003:0391a23": "諸梵眷屬聞法發心。六禮敬而退。就前呵中",
    "T85n2772_003:0391a24": "文自有三。一定。二相。二假使下送其兩難。",
    "T85n2772_003:0391a25": "外道之人修得五通。以分別故是有作相。汝",
    "T85n2772_003:0391a26": "今見境有色相者便同外道。云何名內。若無",
    "T85n2772_003:0391a27": "作相即是無為法中即無見相。云何復言見",
    "T85n2772_003:0391a28": "三千也。如此並難實亦難通故。下第二那律",
    "T85n2772_003:0391a29": "聞之無答而默。第三諸梵讚問可知。第四維",
    "T85n2772_003:0391b01": "摩為說有佛世尊得真天眼。不以二相者。莊",
    "T85n2772_003:0391b02": "云。空心常寂雖復遍緣。無有二相。不見能所",
    "T85n2772_003:0391b03": "差別相也。故思益經云。悉見十方界一切群",
    "T85n2772_003:0391b04": "生類而於眼色中終不生二相。諸佛所說法",
    "T85n2772_003:0391b05": "一切能聽受而於耳聲中亦不生二相。又云。",
    "T85n2772_003:0391b06": "二乘天眼在定不見出定即見。雖見界而取",
    "T85n2772_003:0391b07": "相分別未能即見無見。如來天眼定惠平等",
    "T85n2772_003:0391b08": "而不妨照用。雖見世界而不分別。何以故。了",
    "T85n2772_003:0391b09": "色性空見無所見故。無有二相差別也。",
    "T85n2772_003:0391b10": "五眼義略以七門分別。一釋名得名。二辯體",
    "T85n2772_003:0391b11": "性。三修成次第。四五類差別。五見境不同。",
    "T85n2772_003:0391b12": "六約人辯異。七問答分別。",
    "T85n2772_003:0391b13": "第一釋名得名者。初通次別。通者。五即是數。",
    "T85n2772_003:0391b14": "眼即是用。照導前境稱之為眼。此即從數及",
    "T85n2772_003:0391b15": "用為名也。或可。六釋之中帶數釋也。次別",
    "T85n2772_003:0391b16": "者。一者肉眼。血變凝成名之為肉。依肉得眼",
    "T85n2772_003:0391b17": "故名肉眼。以眼根無血肉故清淨。四大所成",
    "T85n2772_003:0391b18": "故。此即從所依得名也。又人云。肉即是眼當",
    "T85n2772_003:0391b19": "體為名。此釋非也。二天眼天眼有二。一修得。",
    "T85n2772_003:0391b20": "二報得。修得天眼者。一切禪定名之為天。依",
    "T85n2772_003:0391b21": "天得眼故名天眼。從所依得名。報得天眼者。",
    "T85n2772_003:0391b22": "報得有二。一約菩薩。二約諸天。約菩薩者。諸",
    "T85n2772_003:0391b23": "菩薩等名為淨天。生在天中報得眼根。從彼",
    "T85n2772_003:0391b24": "淨天以立其名。此即淨天之眼故名天眼。從",
    "T85n2772_003:0391b25": "生為名也。約諸天者。一切天趣光淨皎潔。名",
    "T85n2772_003:0391b26": "之為天。天趣之眼名為天眼。從趣得名也。三",
    "T85n2772_003:0391b27": "惠眼。入理般若推求諦理名之為惠。以惠為",
    "T85n2772_003:0391b28": "眼名為惠眼。當體得名。或可。六釋中持業釋",
    "T85n2772_003:0391b29": "也。四法眼。一切法有所軌持。名之為法。或",
    "T85n2772_003:0391c01": "可。根欲性等名之為法。照法之眼名為法眼。",
    "T85n2772_003:0391c02": "從境為名也。五佛眼。前之四眼流至佛果。總",
    "T85n2772_003:0391c03": "名佛眼。此即佛身之眼。名為佛眼。從主為",
    "T85n2772_003:0391c04": "名。或可。佛是覺義。覺即是眼。名為佛眼。當",
    "T85n2772_003:0391c05": "體為名。亦可。照達佛性名為佛眼。從境受稱。",
    "T85n2772_003:0391c06": "第二出體者。肉眼即以人中淨根四大所造",
    "T85n2772_003:0391c07": "不可見有對淨色為性。惠眼法眼佛眼此之",
    "T85n2772_003:0391c08": "三眼心所出體。初通次別。通者三眼總以別",
    "T85n2772_003:0391c09": "境中惠數為體。別者惠眼即以正體智為性。",
    "T85n2772_003:0391c10": "法眼即以後得智為性。或可。法眼通以正體",
    "T85n2772_003:0391c11": "智為性。緣真理法名法眼故。若如此者與惠",
    "T85n2772_003:0391c12": "眼何別。釋云。得名不同。惠即為眼。當體得",
    "T85n2772_003:0391c13": "名。照法稱眼。從境受稱也。佛眼即以無功用",
    "T85n2772_003:0391c14": "智為性。或可。以圓鏡等四智為體也。",
    "T85n2772_003:0391c15": "第三修成次第者。為導養色身先修肉眼。雖",
    "T85n2772_003:0391c16": "見麁色不見細色。見近不見遠。見明不見暗。",
    "T85n2772_003:0391c17": "見前不見後。見障內不見障外。有如是等眾",
    "T85n2772_003:0391c18": "多障礙。次修天眼。雖見色境未見真境。次",
    "T85n2772_003:0391c19": "修惠眼。雖見真境未達俗境。次修法眼。雖照",
    "T85n2772_003:0391c20": "四境而未圓滿。次修佛眼也。",
    "T85n2772_003:0391c21": "第四五類差別者。俱舍論云。內五有熟養聲",
    "T85n2772_003:0391c22": "無異熟生。八無礙等流亦異熟生性。餘三實",
    "T85n2772_003:0391c23": "唯法。剎那唯後三。肉天二眼以色為性。有其",
    "T85n2772_003:0391c24": "二類。一是異熟。以從異熟因所生故。二是長",
    "T85n2772_003:0391c25": "養。飯食資助睡眠等持勝緣所益故。修得天",
    "T85n2772_003:0391c26": "眼既非宿業所招。但由定力引起。唯有長養",
    "T85n2772_003:0391c27": "非異熟也。離二性外無別等流故無等流。非",
    "T85n2772_003:0391c28": "苦忍故無剎那性。非無為故無實事也。惠眼",
    "T85n2772_003:0391c29": "若約二乘。苦法忍位初得生故有剎那。若約",
    "T85n2772_003:0392a01": "菩薩初地引起亦有剎那。非無記故無異熟。",
    "T85n2772_003:0392a02": "非色故無長養。前無無漏故無等流。若約本",
    "T85n2772_003:0392a03": "有種子亦有等流。非無為故無實也。法眼從",
    "T85n2772_003:0392a04": "前無漏生故有等流非無記。故無異熟非色",
    "T85n2772_003:0392a05": "故無長養。非初起故無剎那。非無為無實事",
    "T85n2772_003:0392a06": "也。佛眼報化二眼。從前無漏所生起故有等",
    "T85n2772_003:0392a07": "流亦有長養。定力引起故法身佛眼性。是無",
    "T85n2772_003:0392a08": "為得有實事也。自餘不具。已同前釋也。",
    "T85n2772_003:0392a09": "第五見境不同者。其中有四。一事。二法。三",
    "T85n2772_003:0392a10": "理。四實。陰界入等差別是事。苦無常等眾生",
    "T85n2772_003:0392a11": "根性是法。二空真如是理。如來藏中真常佛",
    "T85n2772_003:0392a12": "性是實。此之四法五眼所見。肉眼唯見障肉",
    "T85n2772_003:0392a13": "一色塵事。凡夫肉眼見百由旬。二乘肉眼同",
    "T85n2772_003:0392a14": "凡夫所見。菩薩肉眼如大品說。極遠見三千",
    "T85n2772_003:0392a15": "世界。如來肉眼與菩薩同。見境分別。天眼有",
    "T85n2772_003:0392a16": "二。報得修得。此二天眼通見障外一切色事。",
    "T85n2772_003:0392a17": "報得者隨報強弱見境不定。隨身在處唯見",
    "T85n2772_003:0392a18": "自地。及下不見上地。若約修得者。凡夫天眼",
    "T85n2772_003:0392a19": "依智度論見一四天下。聲聞天眼小聲聞見",
    "T85n2772_003:0392a20": "小千世界。大聲聞見中千世界。阿那律修勝",
    "T85n2772_003:0392a21": "故見三千界也。緣覺天眼小者見中千。大者",
    "T85n2772_003:0392a22": "見大千界。菩薩天眼有二。一修得。二報得。",
    "T85n2772_003:0392a23": "修得者隨人大小所見不定。遠者見一切世",
    "T85n2772_003:0392a24": "界。故地持云。菩薩以一切世界為天眼境也。",
    "T85n2772_003:0392a25": "報得者。大品經說。極遠見三千世界。如來天",
    "T85n2772_003:0392a26": "眼見一切無量世界。後之三眼不可以方便",
    "T85n2772_003:0392a27": "所論。唯得約法深淺分別。二乘惠眼唯見生",
    "T85n2772_003:0392a28": "空。菩薩惠眼具見二空。而不窮盡。如來惠眼",
    "T85n2772_003:0392a29": "見空畢竟。二乘法眼但見苦無常等諸法總",
    "T85n2772_003:0392b01": "相。麁觀不能微細。若約不知根欲即無法眼。",
    "T85n2772_003:0392b02": "菩薩法眼了根欲性及一切法。若總若別麁",
    "T85n2772_003:0392b03": "細悉知而不窮盡。如來法眼與菩薩同皆悉",
    "T85n2772_003:0392b04": "窮盡佛眼。二乘全無。菩薩人中進退不定。地",
    "T85n2772_003:0392b05": "前菩薩聞見。佛性以聞見故未有佛眼。地上",
    "T85n2772_003:0392b06": "菩薩眼見佛性。以眼見故說之為有。若依涅",
    "T85n2772_003:0392b07": "槃經。九地已還聞見佛性。十地眼見而未明",
    "T85n2772_003:0392b08": "了。但見自身所有佛性。不見眾生所有佛性。",
    "T85n2772_003:0392b09": "於自身中十分見一。如來佛眼見性窮盡。此",
    "T85n2772_003:0392b10": "明見實也。",
    "T85n2772_003:0392b11": "第六約人辯異者。初凡夫生在人中未離欲",
    "T85n2772_003:0392b12": "者但有肉眼。若修得上界定者有修得天眼",
    "T85n2772_003:0392b13": "也。若生天中未離欲者但有肉眼。報得天眼",
    "T85n2772_003:0392b14": "如欲界天等已離欲者具肉眼。報得天眼修",
    "T85n2772_003:0392b15": "得天眼也。須斯二果天中生者具肉眼。報得",
    "T85n2772_003:0392b16": "天眼未得。根本禪定無修得天眼。若約大乘",
    "T85n2772_003:0392b17": "佛地論。須斯二果以有漏惠伏欲界修。或得",
    "T85n2772_003:0392b18": "根本禪亦得修天眼。悟生空故有惠眼。不",
    "T85n2772_003:0392b19": "知根欲無法眼。若約知苦無常法通有法眼。",
    "T85n2772_003:0392b20": "非佛故無佛眼也。若那含人中生者有肉眼。",
    "T85n2772_003:0392b21": "有修得天眼。有惠眼。若生天中得報得天眼。",
    "T85n2772_003:0392b22": "無餘二眼。如前應知羅漢辟支有肉眼。具修",
    "T85n2772_003:0392b23": "報二種天眼。悟生空故有惠眼。無餘二眼。如",
    "T85n2772_003:0392b24": "前應知。菩薩位中地前頓悟菩薩有肉眼天",
    "T85n2772_003:0392b25": "眼及以法眼。未得無漏。無惠眼。非佛故無",
    "T85n2772_003:0392b26": "佛眼也。若至初地已上七地已來猶未捨分",
    "T85n2772_003:0392b27": "段身故有肉眼。修定故有天眼。得無漏智故",
    "T85n2772_003:0392b28": "具惠法二眼。佛眼可知。若至八地已上但具",
    "T85n2772_003:0392b29": "三眼。以捨分段故無肉眼。非佛故無佛眼也。",
    "T85n2772_003:0392c01": "若是地前無學迴心漸悟菩薩具天眼及以惠",
    "T85n2772_003:0392c02": "眼法眼。已捨分段故無肉眼。佛眼可知。若是",
    "T85n2772_003:0392c03": "有學迴心具有四眼。未捨分段故有肉眼。餘",
    "T85n2772_003:0392c04": "三如前所辯。若至八地已上十地已來但具",
    "T85n2772_003:0392c05": "三眼。所謂天眼惠眼法眼。無二可知。若至佛",
    "T85n2772_003:0392c06": "位。三身有具不具。化身具五眼。報身具四",
    "T85n2772_003:0392c07": "眼。以無肉眼故。法身體是真如。不具五眼。",
    "T85n2772_003:0392c08": "若約法性之眼亦具五眼。",
    "T85n2772_003:0392c09": "第七問答分別者。問。肉天二眼陰界入中何",
    "T85n2772_003:0392c10": "法所攝。答。二眼並以不可見有對淨色為體。",
    "T85n2772_003:0392c11": "即以色入色界色陰所收也。問。惠眼五根五",
    "T85n2772_003:0392c12": "力七覺八正門中何法所攝。答。五根中惠眼",
    "T85n2772_003:0392c13": "五力中惠力七覺中擇法覺分八正中正見所",
    "T85n2772_003:0392c14": "攝也。問。法眼三智四智十智中何法所攝。答。",
    "T85n2772_003:0392c15": "三智之中入加行後得二智。四智緣俗並通",
    "T85n2772_003:0392c16": "四智。十智之中以等智法智比智道智他心",
    "T85n2772_003:0392c17": "智五智所攝也。問。肉眼不見障外。何故見三",
    "T85n2772_003:0392c18": "千界耶。答。菩薩肉眼以天眼導引得見三千",
    "T85n2772_003:0392c19": "世界。難肉眼見障內天眼引故見障外。肉眼",
    "T85n2772_003:0392c20": "見明色。天眼導故見暗色。答。障外有明緣。",
    "T85n2772_003:0392c21": "天眼導故見障外。暗中無明緣。天眼雖引不",
    "T85n2772_003:0392c22": "能見(云云)問。五眼十眼如何相攝。答。依花嚴",
    "T85n2772_003:0392c23": "經說有十眼。一是肉眼。見一切色。二是天眼。",
    "T85n2772_003:0392c24": "見諸眾生死此生彼。三是惠眼。見一切諸根",
    "T85n2772_003:0392c25": "差別。四是法眼。見一切真實之相。五是佛眼。",
    "T85n2772_003:0392c26": "見佛十力。六是智眼分別。了知一切種法。七",
    "T85n2772_003:0392c27": "是明眼。謂見一切諸佛光明。八出生死眼。見",
    "T85n2772_003:0392c28": "涅槃法故。九無礙眼。見一切無障礙故。十是",
    "T85n2772_003:0392c29": "普眼。見法界平等法門。故十中初一是前肉",
    "T85n2772_003:0393a01": "眼亦兼天眼。見細遠近是天眼故。第二天眼",
    "T85n2772_003:0393a02": "是前天眼。第三惠眼。第五佛眼。第六智眼。第",
    "T85n2772_003:0393a03": "七明眼。第八出生死眼。第九無礙眼。此之六",
    "T85n2772_003:0393a04": "眼。是前法眼第四法眼。是前惠眼見真諦故",
    "T85n2772_003:0393a05": "第十普眼。是前佛眼普見平等真法界。故第",
    "T85n2772_003:0393a06": "五諸梵皆發心者。聞前佛眼在定常明不生",
    "T85n2772_003:0393a07": "分別知己所見。於彼非分咸生慕仰。盡欲勤",
    "T85n2772_003:0393a08": "修。先發菩提心後起勝行。斯則教呵之勝益",
    "T85n2772_003:0393a09": "也。第六禮敬可知。故我已下結不堪也。",
    "T85n2772_003:0393a10": "佛告優波離者。天竺正音。此云上首。持律中",
    "T85n2772_003:0393a11": "上。本在家時是諸釋子剃髮之人後諸釋子",
    "T85n2772_003:0393a12": "出家之時波離送去。諸釋子等欲至佛所脫",
    "T85n2772_003:0393a13": "所著衣寶冠瓔珞并所乘象與優波離。釋子",
    "T85n2772_003:0393a14": "去後波離思念。諸釋子等果報如此尚捨出",
    "T85n2772_003:0393a15": "家。我住何益。若彼有得。我亦應然。以所得物",
    "T85n2772_003:0393a16": "安置樹上。象繫樹下。作如是言。諸有取者吾",
    "T85n2772_003:0393a17": "悉施之。後往佛所。諸釋子見問其來意。波",
    "T85n2772_003:0393a18": "離具答。釋子大喜。即便請佛。此人先來為我",
    "T85n2772_003:0393a19": "作使。若後出家我即輕慢。願佛先度我當敬",
    "T85n2772_003:0393a20": "事。佛先度之即為受戒。諸釋子等同為禮敬",
    "T85n2772_003:0393a21": "是時大地為之震動。空聲讚言。諸釋子等我",
    "T85n2772_003:0393a22": "憍慢山崩。出家已後持律第一。以其不能觀",
    "T85n2772_003:0393a23": "空滅罪所以致呵。就行之義已如前釋。眾共",
    "T85n2772_003:0393a24": "同遵故須命也。",
    "T85n2772_003:0393a25": "文四同前。第三釋中初總徵次別釋後結釋。",
    "T85n2772_003:0393a26": "中文開五節。一舉昔日被呵之事。二時維摩",
    "T85n2772_003:0393a27": "下明教呵相。三於是二比丘言上智哉下彰",
    "T85n2772_003:0393a28": "二比丘稱讚維摩。四我答下明已述嘆。五時",
    "T85n2772_003:0393a29": "二比丘疑悔即除下明比丘聞法獲益。前中",
    "T85n2772_003:0393b01": "憶念我昔有二比丘犯律行以為恥不敢問佛",
    "T85n2772_003:0393b02": "來問我者。此即第一呵事也。有二。初問後",
    "T85n2772_003:0393b03": "答。此初問中。明比丘所犯恥愧情深不敢問",
    "T85n2772_003:0393b04": "佛。以優波離持律第一故來問決。不知輕重",
    "T85n2772_003:0393b05": "以釋本疑。律云。有一比丘。在阿蘭若眠。有採",
    "T85n2772_003:0393b06": "薪女。見之慾心盛發。盜行非法。比丘寤已疑",
    "T85n2772_003:0393b07": "犯初偏。後一比丘見此女人嗔心欲打。女人",
    "T85n2772_003:0393b08": "怖走墮坑而死。比丘懼犯殺人重戒為此每",
    "T85n2772_003:0393b09": "懷恥媿不敢問佛。向波離處請決所疑得免",
    "T85n2772_003:0393b10": "斯咎。我即為其如法解說者。第二答。波離依",
    "T85n2772_003:0393b11": "律教相判決輕重。故云為其如法解說也。",
    "T85n2772_003:0393b12": "第二教呵相中先呵後教。前中唯優波離無重",
    "T85n2772_003:0393b13": "增此二比丘罪者。諺云。懺悔之法以滅罪為",
    "T85n2772_003:0393b14": "義。今此何故乃云增也。比丘起過元由取相",
    "T85n2772_003:0393b15": "之心。覺已生悔深懷悕懼。波離為懺還說有",
    "T85n2772_003:0393b16": "相之法。聞其罪名更生熱惱。如是懺者。麁罪",
    "T85n2772_003:0393b17": "雖滅細想更興。於念念中薰成識種相資尤",
    "T85n2772_003:0393b18": "甚。豈非增也。遠云。比丘造罪元由取相故生。",
    "T85n2772_003:0393b19": "波離為懺還說罪相增其情取。故曰重增也。",
    "T85n2772_003:0393b20": "若約行辯。此人起滅惡行。以其不能即相無",
    "T85n2772_003:0393b21": "相觀罪性空。所以教修無相懺悔也。當直除",
    "T85n2772_003:0393b22": "滅下第二正教。就中初總。所以下別。其智此",
    "T85n2772_003:0393b23": "下結嘆勸學。總中兩句。初一句就理正教。第",
    "T85n2772_003:0393b24": "二句舉過教離。前中所言當直除滅者。云何",
    "T85n2772_003:0393b25": "曲滅。而復云。直說有罪相。方教懺悔名為曲",
    "T85n2772_003:0393b26": "滅。觀罪性空。罪垢不生。破離罪相名為直滅。",
    "T85n2772_003:0393b27": "勿擾其心者教離過也。若依向前取捨心中",
    "T85n2772_003:0393b28": "有相懺者。諸見踰增。罪體不滅。徒自紛擾亂",
    "T85n2772_003:0393b29": "其心耳。就下第二別教中。初徵後釋。釋中有",
    "T85n2772_003:0393c01": "四。一就罪性以教。二如佛說下就心以教。三",
    "T85n2772_003:0393c02": "唯優波離下釋疑以教。四優波離一切下總",
    "T85n2772_003:0393c03": "就一切法以教。正觀前罪性不在內外中間",
    "T85n2772_003:0393c04": "者。凡夫由見彼此自他別故造諸罪業。今教",
    "T85n2772_003:0393c05": "觀自身無我無人。即是內空。觀他亦然。復是",
    "T85n2772_003:0393c06": "外空。既非自他。中間亦空。三處俱空。即無我",
    "T85n2772_003:0393c07": "所。我所既離。無罪可作。罪尚不作。何有性",
    "T85n2772_003:0393c08": "也。又云。不在內者六根性空。不在外者六塵",
    "T85n2772_003:0393c09": "相空。不在中間者六識體空。三處既空。罪從",
    "T85n2772_003:0393c10": "何起也。又不在內者不在我。若在我心不應",
    "T85n2772_003:0393c11": "待。別不在彼事者。若在彼事不應罪。我不在",
    "T85n2772_003:0393c12": "中間者。合我與事以為中間。既離於內外更",
    "T85n2772_003:0393c13": "無有法。故不在中間也。又依他無生故不在",
    "T85n2772_003:0393c14": "內。分別無相故不在外。真實無性故不在中",
    "T85n2772_003:0393c15": "間。迷此三處故有其罪。三性既空。罪自非有。",
    "T85n2772_003:0393c16": "從何生也。第二就心教中有二。初舉佛說。垢",
    "T85n2772_003:0393c17": "淨由心。以心空故罪性亦空。如優波離下第",
    "T85n2772_003:0393c18": "二就優波離證時以教。前中間有四。一明眾",
    "T85n2772_003:0393c19": "生空引佛為證。二明心相體空。三舉心類罪。",
    "T85n2772_003:0393c20": "四明諸法亦空。初中如佛所說聞前罪空猶",
    "T85n2772_003:0393c21": "未能解。現見眾生修善造惡。云何空也。故舉",
    "T85n2772_003:0393c22": "佛說為證。垢淨隨心古來相傳。心是六識。由",
    "T85n2772_003:0393c23": "識心分別起染淨二業。隨業勢力感苦樂兩",
    "T85n2772_003:0393c24": "報。報起由心。故知無有實眾生也。又云。心者",
    "T85n2772_003:0393c25": "即是第八阿賴耶識。由其識內持染淨種子。",
    "T85n2772_003:0393c26": "種子遇緣即能招苦樂二果。果起由心。故知",
    "T85n2772_003:0393c27": "無眾生也。心亦不在內外者。第二破心空也。",
    "T85n2772_003:0393c28": "向前疑有眾生。今乃云無。復謂。彼罪繫屬",
    "T85n2772_003:0393c29": "於心。故今釋云。心亦不在內外中間。三處既",
    "T85n2772_003:0394a01": "無。何有心也。如其心然者第三類也。以心空",
    "T85n2772_003:0394a02": "故類罪亦空。夫執本以知末。守母以見子。佛",
    "T85n2772_003:0394a03": "言。眾生垢淨皆由心起。求之不在三處。心既",
    "T85n2772_003:0394a04": "無在。罪垢安寄。故普賢觀經云。我心自空罪",
    "T85n2772_003:0394a05": "無福生。如空中風無依止處也。不出如者",
    "T85n2772_003:0394a06": "第四明法空也。何以前來罪與眾生乃至心",
    "T85n2772_003:0394a07": "性不住三處皆悉空者。正由諸法不出如故。",
    "T85n2772_003:0394a08": "如之體性空寂無為。如外無法。寧非空也。波",
    "T85n2772_003:0394a09": "離下第二就彼證時以教。欲令波離自悟故",
    "T85n2772_003:0394a10": "也。文中有三。初淨名問。次波離答。三維摩",
    "T85n2772_003:0394a11": "言下將凡類聖。問中心相得解脫時有垢不",
    "T85n2772_003:0394a12": "者。問彼第九解脫道中正入證時見自性淨心",
    "T85n2772_003:0394a13": "有垢染不。或可。是因緣心緣生之心性非煩",
    "T85n2772_003:0394a14": "惱名本性淨。今但問彼得解脫時本性淨心",
    "T85n2772_003:0394a15": "曾有染不答言不也者。證時心冥一境。不言",
    "T85n2772_003:0394a16": "有垢染也。大小雖異無垢是同。故於證時不",
    "T85n2772_003:0394a17": "見垢染。一切眾生心相無垢亦復如是。將凡",
    "T85n2772_003:0394a18": "類聖。若隨相釋。凡聖兩分。以理而論。凡聖",
    "T85n2772_003:0394a19": "常一。以其一故本性淨心同無垢也。第三釋",
    "T85n2772_003:0394a20": "疑以教。疑云。波離聖人心淨可爾。眾生具足",
    "T85n2772_003:0394a21": "一切煩惱。云何亦言心相無垢也。經即釋云。",
    "T85n2772_003:0394a22": "妄想是垢無妄想是淨等也。此明心性本淨。",
    "T85n2772_003:0394a23": "妄為客塵隱覆於真。達悟者元來本淨。迷悟",
    "T85n2772_003:0394a24": "雖異性體常同。故與聖人將為類也。雖復不",
    "T85n2772_003:0394a25": "異約相恒分。欲使學人體茲深意。就中三句。",
    "T85n2772_003:0394a26": "即是想心見等三倒也。妄想垢者。此則想倒。",
    "T85n2772_003:0394a27": "想心計法虛妄不實。名為妄想。妄想不同。依",
    "T85n2772_003:0394a28": "地持論有其八種。一自性妄想。即執色等法",
    "T85n2772_003:0394a29": "各有自體。二差別妄想。即執色等有可見不",
    "T85n2772_003:0394b01": "可見有對無對等差別。三攝受積聚妄想。即",
    "T85n2772_003:0394b02": "於陰中執我眾生。於軍林等中起定執實。此",
    "T85n2772_003:0394b03": "一分別即前執於人後執於法。四我見妄想。",
    "T85n2772_003:0394b04": "無我執我也。五我所妄想。即執我有用。六",
    "T85n2772_003:0394b05": "念妄想。即緣可愛淨境分別。七不念妄想。即",
    "T85n2772_003:0394b06": "緣可增不淨境分別。八俱相違妄想。即緣中",
    "T85n2772_003:0394b07": "融境分別。此八妄想前二後三法執所攝。第",
    "T85n2772_003:0394b08": "三積聚通其二執。第四第五唯是人執。此之",
    "T85n2772_003:0394b09": "八種隱覆淨心故名為垢。即以遍行中想數",
    "T85n2772_003:0394b10": "為體也。無妄想是淨者。無即悟真。所以是",
    "T85n2772_003:0394b11": "淨。顛倒是垢者即是心倒。妄心執法背於真",
    "T85n2772_003:0394b12": "實。名為顛倒。即以第六意識為體。無顛倒是",
    "T85n2772_003:0394b13": "淨者。無即達悟。所以是淨也。取我是垢者。是",
    "T85n2772_003:0394b14": "其見倒。邪惠執我計我乖於正理。名之為垢。",
    "T85n2772_003:0394b15": "即以根本煩惱中我見為體。問。見倒一種體",
    "T85n2772_003:0394b16": "是邪惠。性能堅執可名為倒。心想二法性非",
    "T85n2772_003:0394b17": "邪惠。如何成倒。答。隨見倒力亦立倒名。與倒",
    "T85n2772_003:0394b18": "相應行想同故。或可。於非常等起常等見時。",
    "T85n2772_003:0394b19": "必由境中取常等相。能取相者。是想非餘故",
    "T85n2772_003:0394b20": "立倒名。心倒即是見倒所依。心王增見亦名",
    "T85n2772_003:0394b21": "為倒也。不取我是淨。解空離染所以是淨也。",
    "T85n2772_003:0394b22": "一切法下第四總就諸法以教。文中有二。初",
    "T85n2772_003:0394b23": "觀法生滅類顯性空。二法皆妄見下觀法無",
    "T85n2772_003:0394b24": "相類罪相空。前中有三。初法次喻後合。初法",
    "T85n2772_003:0394b25": "中生滅不住者。妄法虛空忽有名生。謝往稱",
    "T85n2772_003:0394b26": "滅。不住者妄法虛空忽有名生。謝往稱滅。生",
    "T85n2772_003:0394b27": "滅推遷時無暫住。何以故。諸法體空故。如幻",
    "T85n2772_003:0394b28": "如電者。第二舉喻。如幻者顯自性無常。如電",
    "T85n2772_003:0394b29": "者顯念念無常。以幻塵似有而無故喻無住。",
    "T85n2772_003:0394c01": "電轉忽有忽無故。譬如念無常也。諸法不相",
    "T85n2772_003:0394c02": "待乃至一念不住者。第三舉法合喻。由前念",
    "T85n2772_003:0394c03": "無常不待後念。後念無常不赴前念。剎那不",
    "T85n2772_003:0394c04": "住。故知無常也。諸法皆妄見下第二此明相",
    "T85n2772_003:0394c05": "空。還有法喻合三。以意思之。此中應問。若",
    "T85n2772_003:0394c06": "使諸法悉非有者。現見眾生苦樂不同見聞",
    "T85n2772_003:0394c07": "等異。此義何也。經即答云。諸法皆妄見。此明",
    "T85n2772_003:0394c08": "向前垢淨等法隨想而說說相差別。就實以",
    "T85n2772_003:0394c09": "論皆是妄見。悟其真理由來平等。何有染淨",
    "T85n2772_003:0394c10": "之異。凡所見聞皆是妄有非真實也。此云何",
    "T85n2772_003:0394c11": "知。經云。如夢無憂喜妄見有之現無憂喜亦",
    "T85n2772_003:0394c12": "復如是。炎者炎中無水妄謂有之。現見男女",
    "T85n2772_003:0394c13": "等相亦如是也。水中月者。水實無月。妄見有",
    "T85n2772_003:0394c14": "之。觀陰無我亦如是也。鏡中像者。像無去來。",
    "T85n2772_003:0394c15": "妄謂有之。現無生滅亦如是也。當知皆是妄",
    "T85n2772_003:0394c16": "見故非有似有。實無體。住無住即空。何有罪",
    "T85n2772_003:0394c17": "垢也。是名奉下結嘆勸學。行順法律達罪非",
    "T85n2772_003:0394c18": "有。即無犯律之咎。名為奉律。之解相非相",
    "T85n2772_003:0394c19": "即無取相之失。故稱善解。如來是奉律。行",
    "T85n2772_003:0394c20": "無不妙。如是解法智無不真。欲使學者慕彼",
    "T85n2772_003:0394c21": "高風故。今淨名示茲教也。",
    "T85n2772_003:0394c22": "於是二比丘言上智哉等者。第三稱讚維摩",
    "T85n2772_003:0394c23": "解勝波離。故云上智哉。所不及者。明下劣上",
    "T85n2772_003:0394c24": "顯智不及。持律之上而不能說。明說不及也。",
    "T85n2772_003:0394c25": "答言自捨如來未有聲聞及菩薩能制樂說辯",
    "T85n2772_003:0394c26": "者。第四障己述嘆。自申己屈。自捨如來未",
    "T85n2772_003:0394c27": "有二乘及菩薩能勝淨名辯者。嘆其辯勝。智",
    "T85n2772_003:0394c28": "慧若此。嘆其智勝也。時二比丘疑悔即除作",
    "T85n2772_003:0394c29": "是願言令一切眾生皆得是辯者。第五聞說",
    "T85n2772_003:0395a01": "獲益。益中有三。一疑悔罪障消除。二發大心",
    "T85n2772_003:0395a02": "誓當作佛。三興廣願願眾生智辯同已。故我",
    "T85n2772_003:0395a03": "下結不堪也。",
    "T85n2772_003:0395a04": "佛告羅睺羅者。此云覆障亦名不放。昔曾為",
    "T85n2772_003:0395a05": "王。沙門欲見。貪著樂故六日不看。又塞鼠穴",
    "T85n2772_003:0395a06": "六日不出故。在胎內六年方生。故就此義名",
    "T85n2772_003:0395a07": "為覆障及不放也。又云。宮生太子。出家之日",
    "T85n2772_003:0395a08": "父王恐泯國嗣段絕留連不聽。太子于時手",
    "T85n2772_003:0395a09": "指妃腹而語之言。却後六年汝當生男。即如",
    "T85n2772_003:0395a10": "其言。佛出家後六年方生。國人及釋種族皆",
    "T85n2772_003:0395a11": "疑。太子既自出家厭捨五欲。妃在宮內何得",
    "T85n2772_003:0395a12": "有娠。將不犯邪。淨飯王與諸親屬共相議言。",
    "T85n2772_003:0395a13": "謂非太子遺體。王及釋種皆懷愧恥。遂生嗔",
    "T85n2772_003:0395a14": "心以大火坑欲燒。耶輸陀羅耶輸對諸釋種",
    "T85n2772_003:0395a15": "自立誓云。若非太子遺體。願我抱兒投火而",
    "T85n2772_003:0395a16": "滅。若不爾者願示清白。於是立誓竟抱兒入",
    "T85n2772_003:0395a17": "火。於時母子俱存。火變涼池。蓮花捧出。王",
    "T85n2772_003:0395a18": "與親族臣寮方信是太子兒。故號宮生。佛成",
    "T85n2772_003:0395a19": "道已還宮之時。羅睺始年五六歲。如來將至",
    "T85n2772_003:0395a20": "寺變千比丘悉如佛形。羅睺直爾往至佛邊。",
    "T85n2772_003:0395a21": "佛以手摩頭將還精舍。勅告舍利弗目連度",
    "T85n2772_003:0395a22": "之。雖得出家。以恃貴族慠慢不樂聽法。兼多",
    "T85n2772_003:0395a23": "惡口形名他人。佛於一時以法制約。於斯永",
    "T85n2772_003:0395a24": "段打辱不嗔。佛嘆其人忍辱持戒密行第一。",
    "T85n2772_003:0395a25": "不達無利出家故破呵也。若約行辯。修出家",
    "T85n2772_003:0395a26": "行。羅睺不了即相無相。真實出家不稱如來",
    "T85n2772_003:0395a27": "無為功德。所以教修無相出家行也。",
    "T85n2772_003:0395a28": "文四同前。第三先徵後釋。釋中文分為兩。一",
    "T85n2772_003:0395a29": "出昔日被呵事。二時維摩下明教呵相。前中",
    "T85n2772_003:0395b01": "憶念我昔至羅睺汝佛之子捨輪王位出家為",
    "T85n2772_003:0395b02": "道有何等利者。此第一舉昔呵事。先問後答。",
    "T85n2772_003:0395b03": "毘耶離城諸長者子等摽舉問人。來至我所",
    "T85n2772_003:0395b04": "明請方便。問我等請問辭也。汝佛之子所承",
    "T85n2772_003:0395b05": "至高既捨王位所捨極重佛不出家為金輪王",
    "T85n2772_003:0395b06": "王四天下羅睺在家為鐵輪王王一天下諸長",
    "T85n2772_003:0395b07": "者子見捨重位所希必大捨素從緇名為出家",
    "T85n2772_003:0395b08": "安心慕法名之為道其出家者有何等利者。",
    "T85n2772_003:0395b09": "問其所得也。我即為說出家功德之利者。第",
    "T85n2772_003:0395b10": "二答其所問。因行道品名為功德。涅槃果為",
    "T85n2772_003:0395b11": "大利。或可。善為功德。樂名為利。又云。出家",
    "T85n2772_003:0395b12": "功德經云。若放男女奴婢出家其德利益不",
    "T85n2772_003:0395b13": "可思議最為第一。膝造寶塔高至梵天。譬如",
    "T85n2772_003:0395b14": "有人殺三千世界一切眾生或挑其目得罪無",
    "T85n2772_003:0395b15": "量。若能救得福亦無量。放人出家能自出家。",
    "T85n2772_003:0395b16": "福多於彼。應說此利。又分別功德經云。若一",
    "T85n2772_003:0395b17": "日一夜出家除六十劫生死重罪。如是廣引",
    "T85n2772_003:0395b18": "諸經嘆說出家功德之利不可思議。是名如",
    "T85n2772_003:0395b19": "法為說出家功德之利也。",
    "T85n2772_003:0395b20": "時維摩下第二明教呵相。先呵後教。呵中唯",
    "T85n2772_003:0395b21": "羅睺羅不應說出家功德之利者。夫涅槃道",
    "T85n2772_003:0395b22": "品無為無相。作有為有相說故言不應也。所",
    "T85n2772_003:0395b23": "以者何下釋也。先徵後釋。無利無功德是出",
    "T85n2772_003:0395b24": "家者。舉是顯非出家求滅修行道品。離相出",
    "T85n2772_003:0395b25": "家即捨世報利及有相功德。故云無利無功",
    "T85n2772_003:0395b26": "德也。或可。樂之與苦因緣相對。利與功德皆",
    "T85n2772_003:0395b27": "藉因緣。因緣無自性。畢竟體空。利即非利。德",
    "T85n2772_003:0395b28": "即非德。是為出家有為法者可說有利有功",
    "T85n2772_003:0395b29": "德下。明非異是在家生死繫縛心有分別見",
    "T85n2772_003:0395c01": "有報利及諸功德。出家離相云何乃說俗利",
    "T85n2772_003:0395c02": "功德也。上來呵說。夫出家者為無為法下。第",
    "T85n2772_003:0395c03": "二廣明教相。文中有二。一教羅睺出家之法。",
    "T85n2772_003:0395c04": "此則體出家。非相出家也。二維摩詰語諸長",
    "T85n2772_003:0395c05": "者下。教諸長者出家儀式。前中有三。初總略",
    "T85n2772_003:0395c06": "以摽舉勸應識知。第二彼無此下二十三句",
    "T85n2772_003:0395c07": "廣明出家之法。第三若能如是下總以結成。",
    "T85n2772_003:0395c08": "初中夫出家者總以摽舉。為無為法無利無",
    "T85n2772_003:0395c09": "功德者。無為是涅槃果德之名。為涅槃修行",
    "T85n2772_003:0395c10": "道品。果既無為。因離諸相。無為無相即絕報",
    "T85n2772_003:0395c11": "利及有相功德也。莊云。又存利者必見有不",
    "T85n2772_003:0395c12": "利。存德者必見有不德。苦法性空。何有捨苦",
    "T85n2772_003:0395c13": "以求樂利。不善體空。何有亡不善以求善德",
    "T85n2772_003:0395c14": "也。自下二十三句廣明教之文。分為二。初五",
    "T85n2772_003:0395c15": "句修自利。降魔以下十八句次明利他。自利",
    "T85n2772_003:0395c16": "中文有五句。初有兩句明其所離。次有三句",
    "T85n2772_003:0395c17": "明其所證。所離中無彼無此中間者明離三",
    "T85n2772_003:0395c18": "相也。六根為此六塵為彼六識為中間三處",
    "T85n2772_003:0395c19": "體空故無彼此中間也。又云。在家為此出家",
    "T85n2772_003:0395c20": "為彼。方便求度為中間。三事緣生無有自性。",
    "T85n2772_003:0395c21": "無性即空。道俗無二。是真出家也。又云。此",
    "T85n2772_003:0395c22": "為生死。彼是涅槃。中間為道品。為出家者惡",
    "T85n2772_003:0395c23": "此生死遵彼涅槃。故有三處之異。真出家者。",
    "T85n2772_003:0395c24": "解生死非生死故無此。了涅槃非涅槃故無",
    "T85n2772_003:0395c25": "彼。既無彼此。中間安在。離此三處則無繫著。",
    "T85n2772_003:0395c26": "是真出家。故思益經云。諸佛如來不得生死",
    "T85n2772_003:0395c27": "不得涅槃。佛聖弟子得解脫者亦不得生死",
    "T85n2772_003:0395c28": "不得涅槃也。離六十二見者。教離情想。執取",
    "T85n2772_003:0395c29": "之心名之為見。見別不同。有六十二。大士了",
    "T85n2772_003:0396a01": "見性空不生分別。故稱為離。非謂有所離也。",
    "T85n2772_003:0396a02": "故無行經云。若有所盡不名漏盡。知諸漏空",
    "T85n2772_003:0396a03": "相名為漏盡。盡之與離其義相似。處涅槃者。",
    "T85n2772_003:0396a04": "教其所證。此即總明處。處之言證。謂證法",
    "T85n2772_003:0396a05": "性無為寂滅。遠離一切戲論動念分別。名處",
    "T85n2772_003:0396a06": "涅槃也。智者所受聖所行處者。別明所證。會",
    "T85n2772_003:0396a07": "法界真如。得無分別智。名為智者。證遍滿如",
    "T85n2772_003:0396a08": "名為所受。聖心遊履名行處。亦可。地前菩薩",
    "T85n2772_003:0396a09": "依教生解。名為智者。信順此法。是名為受。",
    "T85n2772_003:0396a10": "初地已上會於正理。稱之為聖。聖心遊履故",
    "T85n2772_003:0396a11": "云行也。上明自利訖。下教利他。於中初教。",
    "T85n2772_003:0396a12": "降魔下教伏外道。前中七句。初句降魔人也。",
    "T85n2772_003:0396a13": "度五道等六句降魔法也。於中有三。初有一",
    "T85n2772_003:0396a14": "句。明其所出教。度五道者。所謂地獄畜生餓",
    "T85n2772_003:0396a15": "鬼人天是五道。道者以到為義。謂眾生業所",
    "T85n2772_003:0396a16": "感到處。總以異熟無記五陰或四陰為體。欲",
    "T85n2772_003:0396a17": "色界者五陰性。無色界者四陰為性。唯生本",
    "T85n2772_003:0396a18": "死三有所攝。非中有攝。以中有未到故。除因",
    "T85n2772_003:0396a19": "離果稱之為度。五道是生死之處。所以度之。",
    "T85n2772_003:0396a20": "問。五道中四生內何生所攝。答。依智度論。諸",
    "T85n2772_003:0396a21": "天地獄一向化生。以諸根頓起故。鬼道二種",
    "T85n2772_003:0396a22": "所謂胎化。人畜兩道通其四生。卵生人者。如",
    "T85n2772_003:0396a23": "毘舍佉母生三十卵也。濕生人者。菴羅女頂",
    "T85n2772_003:0396a24": "生輪王等。化生人者。如劫初生時人皆化生",
    "T85n2772_003:0396a25": "也。胎生人者。常人也。畜生四生者。人情易",
    "T85n2772_003:0396a26": "知。莊云。運大慈悲濟度五道四生悉令解脫。",
    "T85n2772_003:0396a27": "而常不得眾生之相。故稱度五道。故般若經",
    "T85n2772_003:0396a28": "云。我皆令入無餘涅槃實無眾生得滅度者。",
    "T85n2772_003:0396a29": "二有三句。明其所修。淨五眼得五力。立根",
    "T85n2772_003:0396b01": "者。一者肉眼。以人中淨色為體。緣障內色為",
    "T85n2772_003:0396b02": "所觀境。二者天眼。即以天中淨色為體。緣障",
    "T85n2772_003:0396b03": "外色為所觀境。三者惠眼。以如理智為體。緣",
    "T85n2772_003:0396b04": "真如為所觀境。四者法眼。以如量智為體。緣",
    "T85n2772_003:0396b05": "俗諦為所觀境。五者佛眼。以恒沙功德為",
    "T85n2772_003:0396b06": "體。緣一切法為境。或可。緣佛性為佛眼。菩",
    "T85n2772_003:0396b07": "薩先有四眼。佛眼分得。以結使覆故不得言",
    "T85n2772_003:0396b08": "淨。今明八地以上菩薩正智現前滅諸結使",
    "T85n2772_003:0396b09": "眼得清淨也。又依無垢稱經云。淨修五眼行",
    "T85n2772_003:0396b10": "人因中施財修定惠等感得五眼清淨。如施",
    "T85n2772_003:0396b11": "燈明肉眼得淨。如修禪定天眼淨也。若修智",
    "T85n2772_003:0396b12": "慧餘三眼清淨也。得五力立五根者。所謂信",
    "T85n2772_003:0396b13": "進念定惠也。五眼既淨能破煩惱。名得五力。",
    "T85n2772_003:0396b14": "力成由根故立五根。始起曰根。終成名力。三",
    "T85n2772_003:0396b15": "有二句。明教所離教遠魔業。不惱於波離眾",
    "T85n2772_003:0396b16": "雜惡者。若菩薩者慈悲為源憐愍眾生與物",
    "T85n2772_003:0396b17": "無違故曰不惱於彼。止惡生善不雜漏過心",
    "T85n2772_003:0396b18": "行純淨故稱離惡也。伏外道中文有十一句。",
    "T85n2772_003:0396b19": "初句摧邪人。摧諸外道者伏邪人也。超越假",
    "T85n2772_003:0396b20": "名等十句破邪法。前外道中佛法之外別立",
    "T85n2772_003:0396b21": "道理名為外道。以彼邪智邪辯抗敵。菩薩大",
    "T85n2772_003:0396b22": "士以四辯而令摧伏。云伏外道也。又云。心外",
    "T85n2772_003:0396b23": "見法理外妄計。皆名外道。出家修習無念。但",
    "T85n2772_003:0396b24": "念令不起則邪法自息。故上經云。以無心意",
    "T85n2772_003:0396b25": "無受行而悉摧伏諸外道也。破邪法中亦有",
    "T85n2772_003:0396b26": "其三。初有六句。明其所出。二內懷喜下三",
    "T85n2772_003:0396b27": "句次明所修。三離眾過下一句還彰所離也。",
    "T85n2772_003:0396b28": "前中明出煩惱業句。超越假名者生死苦報",
    "T85n2772_003:0396b29": "虛假之有稱曰假名。證實除捨故超越也。藏",
    "T85n2772_003:0396c01": "云。假名者經說有四。一生死是假名。涅槃非",
    "T85n2772_003:0396c02": "假名。生死是浮虛幻為。所以是假名。涅槃真",
    "T85n2772_003:0396c03": "實。故非假名。二者涅槃是假生死非假。涅槃",
    "T85n2772_003:0396c04": "無名強為立名。所以是假。生死本是名相之",
    "T85n2772_003:0396c05": "法。非強立名。是故非假。三者二俱是假。以生",
    "T85n2772_003:0396c06": "死涅槃是因緣相待故是假也。四者二俱非",
    "T85n2772_003:0396c07": "假。廢名就法。法體皆如。如內絕言。所以非",
    "T85n2772_003:0396c08": "假。今就初門明生死。是假名得涅槃。故超出",
    "T85n2772_003:0396c09": "也。明出苦也。次出煩惱。於中四句。初出淤",
    "T85n2772_003:0396c10": "泥教斷愛也。淤泥者。愛見煩惱愛染生死名",
    "T85n2772_003:0396c11": "曰淤泥。了之性空稱之曰出也。無繫著者。心",
    "T85n2772_003:0396c12": "無所愛不著五塵。若有所著不名出家。乃至",
    "T85n2772_003:0396c13": "不為愛道。不繫不著名為出家。故思益經云。",
    "T85n2772_003:0396c14": "乃至如來尚不貪愛。何況餘法也。無我所著",
    "T85n2772_003:0396c15": "者明修除見也。出家之道本亡我人故。於我",
    "T85n2772_003:0396c16": "所法中一切捨離。故下經云。因有我故便有",
    "T85n2772_003:0396c17": "我所。若無有我亦無我所也。無所受者。不受",
    "T85n2772_003:0396c18": "邪法。或可。不受一切法。故花手經云。眼不",
    "T85n2772_003:0396c19": "受色乃至意不受法。名無所受也。下教出業。",
    "T85n2772_003:0396c20": "摧諸外道等。邪法教人名為擾亂。除滅稱無。",
    "T85n2772_003:0396c21": "次明所修。內懷喜護彼意。修利他行。於他所",
    "T85n2772_003:0396c22": "為心無疾惡。名內懷喜。內心清淨外能隨順",
    "T85n2772_003:0396c23": "眾生不逆其心。名護彼意。隨禪定者。修自利",
    "T85n2772_003:0396c24": "行。隨者順也。不見定亂相其心常不動。故曰",
    "T85n2772_003:0396c25": "隨也。此定學離眾過者。還明所離。離於一切",
    "T85n2772_003:0396c26": "犯戒之垢。此戒學也。若能以下第三結。以其",
    "T85n2772_003:0396c27": "真實出家之法一如上故。依此出家名真實",
    "T85n2772_003:0396c28": "也。",
    "T85n2772_003:0396c29": "就下第二教彼長者子等出家儀式。文別有",
    "T85n2772_003:0397a01": "四。一維摩詰勸諸長者真實出家。二諸長者",
    "T85n2772_003:0397a02": "不達真實出家意故以父母致辭。三明維摩",
    "T85n2772_003:0397a03": "教令發心即真實出家亦名具足。四諸長者",
    "T85n2772_003:0397a04": "得真出家。前中先勸所以下釋。法身如來無",
    "T85n2772_003:0397a05": "處不在。對目不見故難墮也。父母不聽不得",
    "T85n2772_003:0397a06": "出家者。唯依戒律出家要須父母開許。若其",
    "T85n2772_003:0397a07": "違命。不合出家。或可。無明父貪愛之母障蔽",
    "T85n2772_003:0397a08": "真相令不顯現。名曰不聽。隱在三界諸煩惱",
    "T85n2772_003:0397a09": "中。名不得出家。維摩詰言汝等發菩提心則",
    "T85n2772_003:0397a10": "出家者。真心既朗。勝相亦彰。無明貪愛既",
    "T85n2772_003:0397a11": "除。法身獨出無礙。此則名為真出家也。名具",
    "T85n2772_003:0397a12": "足者。眾德圓滿性戒自成。不假師資。畢竟無",
    "T85n2772_003:0397a13": "染。此豈不名具淨戒也。故無垢稱云。是則出",
    "T85n2772_003:0397a14": "家。是即受具戒苾芻性。問。俗人發心即得具",
    "T85n2772_003:0397a15": "足戒。與比丘何別。答。前戒有二種。一制行。",
    "T85n2772_003:0397a16": "論其制法如須羯磨方得論其制行。離過是",
    "T85n2772_003:0397a17": "同故與俗人同法事。四明長者得真出家。故",
    "T85n2772_003:0397a18": "我下結不堪也。",
    "T85n2772_003:0397a19": "佛告阿難者。此云歡喜。依智度論。有三因緣",
    "T85n2772_003:0397a20": "立名。一從本願得名。二父母立名。三人見得",
    "T85n2772_003:0397a21": "名。第一從本願得名者。即是釋迦牟尼佛因",
    "T85n2772_003:0397a22": "地作窯師時值遇去本師釋迦牟尼。佛有聞",
    "T85n2772_003:0397a23": "持傳者名曰阿難。即發誓願。願我於未來得",
    "T85n2772_003:0397a24": "佛之時還名釋迦。所有聞持侍者還同今日",
    "T85n2772_003:0397a25": "阿難。亦由世世已來發願為佛侍者。以宿因",
    "T85n2772_003:0397a26": "故今得為佛侍者。故名阿難為歡喜也。第二",
    "T85n2772_003:0397a27": "父母立名者。如來將欲成道。魔王忿怒與十",
    "T85n2772_003:0397a28": "八億鬼兵來惱菩薩。菩薩心正魔皆退散。便",
    "T85n2772_003:0397a29": "至淨飯王所說言。汝子昨夜將欲成道。為魔",
    "T85n2772_003:0397b01": "所壞今已死沒。王與眷屬皆生愁苦不能自",
    "T85n2772_003:0397b02": "勝。淨居天子即報王言。不須懊惱。汝子已成",
    "T85n2772_003:0397b03": "正覺。不須憂苦。王猶疑惑。即遣使訪問。使",
    "T85n2772_003:0397b04": "還啟王。太子已成正覺。王及眷屬國內臣民",
    "T85n2772_003:0397b05": "皆大歡喜。須臾之傾斛飯王復更報淨飯王",
    "T85n2772_003:0397b06": "云。夫人生男。王重歡喜。世間欣慶豈過我等。",
    "T85n2772_003:0397b07": "既值歡喜時生。為立其名名之歡喜也。第三",
    "T85n2772_003:0397b08": "人見得名者。由阿難世世已來慈忍行成報",
    "T85n2772_003:0397b09": "得相好端嚴色像第一。見者悅神無不愛敬。",
    "T85n2772_003:0397b10": "故名歡喜。故淨法師云。阿難者是佛昆季宿",
    "T85n2772_003:0397b11": "著因緣。名標起願之初。生居得道之末。面如",
    "T85n2772_003:0397b12": "滿月。目類青蓮。能令見悅神亦使父王慶。集",
    "T85n2772_003:0397b13": "具斯三義故稱歡喜。弟子中多聞第一。不知",
    "T85n2772_003:0397b14": "如來法身常身體性無假故亦被呵。",
    "T85n2772_003:0397b15": "文四同前。第三釋中初總徵次別釋。別中有",
    "T85n2772_003:0397b16": "五。一出昔日被呵之事。二維摩言止止下明",
    "T85n2772_003:0397b17": "教呵相。三時我世尊實懷慚下自彰己屈。四",
    "T85n2772_003:0397b18": "即聞下空聲導引和諧兩家。五世尊維摩詰",
    "T85n2772_003:0397b19": "下阿難比丘嘆維摩德。前中三句。初明阿難",
    "T85n2772_003:0397b20": "為佛乞乳。時維摩下淨名怪問。我言已下阿",
    "T85n2772_003:0397b21": "難正答。前初句中世尊身少有疾者。患風病",
    "T85n2772_003:0397b22": "也。牛乳治風故須乞也。維摩問者。非時而乞",
    "T85n2772_003:0397b23": "其必有由。故須問也。答中小乘教內言佛實",
    "T85n2772_003:0397b24": "有生老病死故。故作斯答。如是道理阿難是",
    "T85n2772_003:0397b25": "大菩薩知佛無病。應同聲聞起化故也。",
    "T85n2772_003:0397b26": "就下第二教呵相中文開四節。初句略呵。二",
    "T85n2772_003:0397b27": "如來身下顯佛真身金剛不壞。三默往下重",
    "T85n2772_003:0397b28": "明呵相。四當知阿難如來乘下重明佛身體",
    "T85n2772_003:0397b29": "常不墮諸數。前略呵中。止止莫作是語者。執",
    "T85n2772_003:0397c01": "應迷真所傷之甚重言呵責故云止止也。如",
    "T85n2772_003:0397c02": "來身金剛體者。第二顯佛真身。佛身無為物",
    "T85n2772_003:0397c03": "不能壞如金剛也。惡盡善滿。何有病也。又云。",
    "T85n2772_003:0397c04": "金剛之體明佛體堅難壞也。事同金剛。諸惡",
    "T85n2772_003:0397c05": "已斷眾善普會。彰佛德滿。眾惡已斷斷德圓",
    "T85n2772_003:0397c06": "滿。是攝律儀戒也。眾善普會行德具足。是攝",
    "T85n2772_003:0397c07": "善法戒饒蓋眾生戒也。此明所有何病何惱",
    "T85n2772_003:0397c08": "彰其所無。當有何疾內無疾苦。當有何惱外",
    "T85n2772_003:0397c09": "無衰損也。默往已下第三重呵。就中有三。一",
    "T85n2772_003:0397c10": "呵心其言。二行矣已下呵去其身。三可密",
    "T85n2772_003:0397c11": "去下雙呵形言。欲令永息無常之念。前中有",
    "T85n2772_003:0397c12": "三。一遣默往。二呵誡不聽謗佛。三以理教示。",
    "T85n2772_003:0397c13": "默往阿難是初遣也。口病言是以須默。身遠",
    "T85n2772_003:0397c14": "乞所為是須往。諺云。阿難小智不了佛身真",
    "T85n2772_003:0397c15": "常無待。妄言有疾。違失處深。故須默往。自",
    "T85n2772_003:0397c16": "此已後不得更言佛無常也。勿謗已下第二",
    "T85n2772_003:0397c17": "呵也。如來無病而言有病。是則為謗。又垢執",
    "T85n2772_003:0397c18": "實無亦為謗佛。莫使異人聞者。異學精返難",
    "T85n2772_003:0397c19": "與理親脫。聞斯語謂佛實病即輕佛也。無令",
    "T85n2772_003:0397c20": "大威德諸天者。五淨居天名世界頂。十住菩",
    "T85n2772_003:0397c21": "薩多生是處也。若聞此言則知人者不達如",
    "T85n2772_003:0397c22": "來方便之意於汝而生劣想。他方菩薩知佛",
    "T85n2772_003:0397c23": "無病復輕汝矣。轉輪王下第三以理正教。轉",
    "T85n2772_003:0397c24": "輪聖王以少福故尚得無病。舉劣況勝。豈況",
    "T85n2772_003:0397c25": "如來無量福德普勝三界而有病也。辯勝過",
    "T85n2772_003:0397c26": "劣。第二呵去其身。於中有二。初呵令去身。",
    "T85n2772_003:0397c27": "二明須去所以。行矣阿難者。速捨此去名為",
    "T85n2772_003:0397c28": "行矣。佛為世師。舉世共尊。說病他譏。彼此",
    "T85n2772_003:0397c29": "同著。故云勿使我等受斯恥也。外道聞等者。",
    "T85n2772_003:0398a01": "明可去所由。外道梵志舉毀謗人。佛法之外",
    "T85n2772_003:0398a02": "別立道理。名為外道。心外別求。理外妄計。",
    "T85n2772_003:0398a03": "生心動念。名為外道。法外求淨名梵志。若聞",
    "T85n2772_003:0398a04": "此語。明謗所由。當作是念何名為師者。明輕",
    "T85n2772_003:0398a05": "謗心。自疾不能救而能救諸疾者。明出謗語",
    "T85n2772_003:0398a06": "也。第三雙呵中可密者止其言。速去者摧其",
    "T85n2772_003:0398a07": "身。不密他聞不速他見。故須密速。勿使人",
    "T85n2772_003:0398a08": "聞。或可。速密去者。摧其身勿使人聞。止其",
    "T85n2772_003:0398a09": "言也。第四重明佛身性常成其無病。何須重",
    "T85n2772_003:0398a10": "明者。前雖明佛是金剛身。惡盡善滿猶濫生",
    "T85n2772_003:0398a11": "身無常。",
    "T85n2772_003:0398a12": "此下四句明佛惟以法性為身不墮諸數。以",
    "T85n2772_003:0398a13": "證如來畢竟無病。文中有三。第一告語令知。",
    "T85n2772_003:0398a14": "第二非思下正明四德。第三此身當有何病",
    "T85n2772_003:0398a15": "下明了知無病。初告語令知阿難諸如來身",
    "T85n2772_003:0398a16": "即是法身者。明佛化身即是法性之身。以化",
    "T85n2772_003:0398a17": "用法為體故。或可。化身性空即是法身也。第",
    "T85n2772_003:0398a18": "二正明四德。非思欲身者。法身不從思欲結",
    "T85n2772_003:0398a19": "業而生故非思欲身也。業繫既段自在無礙。",
    "T85n2772_003:0398a20": "即是我義。過三界者。生死報土無復諸苦。即",
    "T85n2772_003:0398a21": "是樂義。諸漏已盡更無垢染。即是淨義。不墮",
    "T85n2772_003:0398a22": "諸數者。佛身無為不墮生住滅等四相數中。",
    "T85n2772_003:0398a23": "即是常義。或可。不墮數者出過一切有為諸",
    "T85n2772_003:0398a24": "數。故無垢稱經云。是身無為離諸有為出過",
    "T85n2772_003:0398a25": "眾數也。莊云。不墮數者不墮眾生數也。遠云。",
    "T85n2772_003:0398a26": "非思欲身者離分段因。過三界者離分段果。",
    "T85n2772_003:0398a27": "諸漏盡者離變易因。不墮諸數離變易果(云云)",
    "T85n2772_003:0398a28": "如此之身當有何病者。第三結成無病。既具",
    "T85n2772_003:0398a29": "常樂四德。寧有病也。第三自障己屈。實懷慚",
    "T85n2772_003:0398b01": "恥者。阿難聞上佛身常而無病。自恥愚暗。終",
    "T85n2772_003:0398b02": "日侍佛不知佛常。妄見有病乃為乞乳。非謬",
    "T85n2772_003:0398b03": "何也。第四空聲導引者。阿難執應迷真。居士",
    "T85n2772_003:0398b04": "論真失應。今以平等空中出聲導之。和諧兩",
    "T85n2772_003:0398b05": "家不許偏執。就實以論勸彼阿難如居士言",
    "T85n2772_003:0398b06": "了佛無病。但為佛出五濁惡已下隨化。不違",
    "T85n2772_003:0398b07": "阿難乞乳。故須同病以止病也。五濁者。一命",
    "T85n2772_003:0398b08": "濁。二劫濁。三見濁。四煩惱濁。五眾生。下劫",
    "T85n2772_003:0398b09": "將末命等五法以成滓。故如油將盡名濁也。",
    "T85n2772_003:0398b10": "命濁者。謂短壽年十歲。以惡劫時命根為體。",
    "T85n2772_003:0398b11": "劫濁者。謂兵刃疾病飢饉劫起時以不相應",
    "T85n2772_003:0398b12": "法為體。或以內外有漏五陰為體。見濁者。三",
    "T85n2772_003:0398b13": "惡劫時五見為體。煩惱者。三惡劫時陰五見",
    "T85n2772_003:0398b14": "餘鈍央煩惱為體。眾生濁者。三惡劫時無有",
    "T85n2772_003:0398b15": "正念。眾生以第八識為體。或通取五陰為性。",
    "T85n2772_003:0398b16": "此五惟在欲界非上二界也。此五成時名為",
    "T85n2772_003:0398b17": "惡世。現行斯法度眾生者。如來一代行乞食",
    "T85n2772_003:0398b18": "法度脫眾生。依乳光經云。佛在世時毘耶離",
    "T85n2772_003:0398b19": "城樂樹下四眾圍繞共會說法。時佛中風。當",
    "T85n2772_003:0398b20": "須牛乳。毘耶離有梵志名摩耶利。為五百弟",
    "T85n2772_003:0398b21": "子作師。以慳悋故常持羅網覆其舍宅及以",
    "T85n2772_003:0398b22": "庭中。不令飛鳥侵食米穀。邪見不信。家有乳",
    "T85n2772_003:0398b23": "牛。惡抵踏人無敢近者。佛為度此梵志故示",
    "T85n2772_003:0398b24": "言。有疾須乳為治風故。遂遣阿難持鉢往乞",
    "T85n2772_003:0398b25": "至其門下。梵志見怒而問曰。汝何所須。阿難",
    "T85n2772_003:0398b26": "對曰。佛病須乳故來乞求。彼聞作念。可令自",
    "T85n2772_003:0398b27": "取使牛踏殺。即語阿難。若須攝取。阿難即往",
    "T85n2772_003:0398b28": "牛所。牛自開脚任其攝乳。時牛靜住不復敢",
    "T85n2772_003:0398b29": "動。時諸人眾咸生驚怪。爾時牛母而說偈言。",
    "T85n2772_003:0398c01": "　此手捫摸我　　一何使乃爾　　取我兩乳去",
    "T85n2772_003:0398c02": "　餘留興我子",
    "T85n2772_003:0398c03": "爾時犢子復白母說偈言。",
    "T85n2772_003:0398c04": "　我乃前身時　　生慳貪恒突　　復隨惡知識",
    "T85n2772_003:0398c05": "　不信佛經戒　　使我作牛身　　受苦不可繫",
    "T85n2772_003:0398c06": "　都緣貪嗔癡　　至於六十劫　　今乃得值佛",
    "T85n2772_003:0398c07": "　如病遇良醫　　持我飲乳分　　盡用奉上佛",
    "T85n2772_003:0398c08": "　我食草飲水　　自可充今日　　令我後智慧",
    "T85n2772_003:0398c09": "　得道願如佛",
    "T85n2772_003:0398c10": "于時梵志在傍具見即自悔責。我不及牛。不",
    "T85n2772_003:0398c11": "識福田生此惡心。梵志門徒數百人見此事",
    "T85n2772_003:0398c12": "已皆得法眼淨。梵志復說偈言。",
    "T85n2772_003:0398c13": "　我是人頭畜　　汝是畜頭人　　汝見生歡喜",
    "T85n2772_003:0398c14": "　我見劫生嗔　　共汝諸等輩　　相將見世尊",
    "T85n2772_003:0398c15": "爾時阿難持乳奉佛。具述上事。佛即記曰。此",
    "T85n2772_003:0398c16": "牛母子却後命終人間天上七返往來終更不",
    "T85n2772_003:0398c17": "生三惡道中。牛母後值彌勒佛得阿羅漢果。",
    "T85n2772_003:0398c18": "犢子亦爾。過二十劫後當得成佛。號曰乳光",
    "T85n2772_003:0398c19": "如來。因此事故摩耶利等即於佛所深生敬",
    "T85n2772_003:0398c20": "信。故曰現行斯法度脫也。取乳勿慚者。為化",
    "T85n2772_003:0398c21": "必然故無慚也。第五嘆維摩。可知。是故已下",
    "T85n2772_003:0398c22": "結不堪也。如是五百已下第三總結。類顯餘",
    "T85n2772_003:0398c23": "文可解也。",
    "T85n2772_003:0398c24": "維摩經疏卷第三"
}