{
    "X66n1296_028:0160a06": "宗門拈古彚集卷第二十八",
    "X66n1296_028:0160a08": "古杭白巖嗣祖沙門　淨符　彚集",
    "X66n1296_028:0160a09": "　　△青五",
    "X66n1296_028:0160a10": "洛京韶山寰普禪師(青五夾山會嗣)白頭因參。山曰莫是多",
    "X66n1296_028:0160a11": "口白頭因麼。因曰不敢。山曰有多少口。曰通身是。山",
    "X66n1296_028:0160a12": "曰尋常向甚麼處屙。曰向韶山口裏屙。山曰有韶山",
    "X66n1296_028:0160a13": "口即得。無韶山口向甚麼處屙。因無語。山便打。",
    "X66n1296_028:0160a14": "雲門偃云。者話墮阿師。放你三十棒。又云。將謂是",
    "X66n1296_028:0160a15": "師子兒。又云。韶山今日瓦解氷消。",
    "X66n1296_028:0160a16": "雪竇顯云。從來疑著韶山。",
    "X66n1296_028:0160a17": "愚菴盂云。撥草傷蛇。惹火燒身。恁麼人在在有之。",
    "X66n1296_028:0160a18": "因禪多口。直得閉殺。韶山無口。直得屙殺。",
    "X66n1296_028:0160a19": "清化嶾云。因白頭徧身是口。不奈韶山一屙何。",
    "X66n1296_028:0160a20": "慧雲盛云。盡道因白頭多口。忽被把住咽喉。無能",
    "X66n1296_028:0160a21": "出氣。徧身是的甚處去了。設向眼睫裏識些機宜",
    "X66n1296_028:0160a22": "知些進退。三十棒韶山合當自喫。",
    "X66n1296_028:0160a23": "白巖符云。者多口阿師浪有其名。當時待問有多",
    "X66n1296_028:0160a24": "少口。何不向前劈面便掌。",
    "X66n1296_028:0160b01": "韶山因僧問。是非不到處。還有句也無。山曰有。曰是",
    "X66n1296_028:0160b02": "什麼句。山曰一片白雲不露醜。",
    "X66n1296_028:0160b03": "天童覺云。通身回互不觸尊嚴。退位傍提要當宛",
    "X66n1296_028:0160b04": "轉。還見韶山相為處麼。盡力推爺向裏頭。",
    "X66n1296_028:0160b05": "東山澓云。韶山可謂打落楚天月。摘去漢地星。等",
    "X66n1296_028:0160b06": "閒道出一句。藏鋒不露。撿點將來。猶未勦絕。今日",
    "X66n1296_028:0160b07": "有問顯聖。是非不到處還有句也無。直云無。他若",
    "X66n1296_028:0160b08": "道為甚麼無。但云秋水長天一色。落霞孤鶩齊飛。",
    "X66n1296_028:0160b09": "韶山有僧到參。禮拜起立。山曰大材藏拙戶。僧過一",
    "X66n1296_028:0160b10": "邊立。山曰喪却棟梁材。",
    "X66n1296_028:0160b11": "城山洽云。前箭猶自可。後箭射人深。",
    "X66n1296_028:0160b12": "韶山因遵布衲訪。值山在山下。遵問韶山路向甚麼",
    "X66n1296_028:0160b13": "處去。山以手指曰。嗚。那青青點黯處去。遵近前把住",
    "X66n1296_028:0160b14": "曰。久嚮韶山莫便是否。山曰。是即是。闍黎有什麼事。",
    "X66n1296_028:0160b15": "遵曰擬伸一問師還答否。山曰。看君不是金牙作。怎",
    "X66n1296_028:0160b16": "解彎弓射尉遲。遵曰。鳳凰直入烟霄去。惟怕林問野",
    "X66n1296_028:0160b17": "雀兒。山曰。當軒布皷從君擊。試展家風似老僧。遵曰。",
    "X66n1296_028:0160b18": "一句逈超千聖外。松蘿不與月輪齊。山曰。饒君直出",
    "X66n1296_028:0160b19": "威音外。猶較韶山半月程。遵曰過在甚處。山曰個儻",
    "X66n1296_028:0160b20": "之辭時人知有。遵曰。恁麼則真玉泥中異。不撥萬機",
    "X66n1296_028:0160b21": "塵。山曰魯班門下徒施巧妙。遵曰。學人即恁麼。未審",
    "X66n1296_028:0160b22": "師意如何。山曰。玉女夜拋梭。織錦於西舍。遵曰莫便",
    "X66n1296_028:0160b23": "是和尚家風也無。山曰。耕夫製玉漏。不是行家作。遵",
    "X66n1296_028:0160b24": "曰。此猶是文言。如何是和尚家風。山曰。橫身當宇宙。",
    "X66n1296_028:0160c01": "誰是出頭人。遵無語。山遂同歸至方丈。人事了。山遽",
    "X66n1296_028:0160c02": "召近前曰。闍黎有衝天之氣。老僧有入地之謀。闍黎",
    "X66n1296_028:0160c03": "橫吞巨海。老僧背負須彌。闍黎按劍上來。老僧掗鎗",
    "X66n1296_028:0160c04": "相待。向上一路速道速道。遵曰。明鏡當臺。請師一鑑。",
    "X66n1296_028:0160c05": "山曰不鑑。遵曰為甚麼不鑑。山曰水淺無魚徒勞下",
    "X66n1296_028:0160c06": "釣。遵無語。山便打。",
    "X66n1296_028:0160c07": "黃龍新云。好打者般漢。打殺百千萬個有甚麼過。",
    "X66n1296_028:0160c08": "當時若在黃龍手裏。棒折也未放過在。",
    "X66n1296_028:0160c09": "何山珣云。布縵天網打鳳羅龍。主則琢玉鏤氷。賓",
    "X66n1296_028:0160c10": "則攢花簇錦。當機不讓覿面爭先。結角螺文互存",
    "X66n1296_028:0160c11": "互奪。諸方咸謂好手手中呈好手。還端的也無。若",
    "X66n1296_028:0160c12": "約慧日見處。遵布衲若能慎初護末。待韶山指出",
    "X66n1296_028:0160c13": "路頭。驟步便升堂奧。管取明窓下安排。非唯截斷",
    "X66n1296_028:0160c14": "葛藤。亦免上他鈎線。何也。一著不到處。滿盤空用",
    "X66n1296_028:0160c15": "心。",
    "X66n1296_028:0160c16": "昭覺勤云。遵布衲如虎戴角。凜凜威風。怎奈韶山",
    "X66n1296_028:0160c17": "解踞虎頭收虎尾。直得步步登高聲聲相應。還知",
    "X66n1296_028:0160c18": "二老落處麼。好手手中跨好手。紅心心裏中紅心。",
    "X66n1296_028:0160c19": "天童華云。死心和尚一期大驚小怪。殊不知韶山",
    "X66n1296_028:0160c20": "自遭布衲毒手之後。至今無人撿點得出。且道誵",
    "X66n1296_028:0160c21": "訛在什麼處。",
    "X66n1296_028:0160c22": "龍唐柱云。布衲何用繁辭。烏那青青黯黯處。便作",
    "X66n1296_028:0160c23": "禮云。今日親見作家。縱使韶山有入地之謀。也要",
    "X66n1296_028:0160c24": "把他作撥草瞻風人管待。",
    "X66n1296_028:0161a01": "城山洽云。看者兩員尊宿鎗來劍去勝負難分。正",
    "X66n1296_028:0161a02": "是有意氣時添意氣。不風流處也風流。苐可惜布",
    "X66n1296_028:0161a03": "衲末後落節。還有為伊出一隻手者麼。",
    "X66n1296_028:0161a04": "洪州上藍令超禪師(青五夾山會嗣)僧問。善財見文殊後。因",
    "X66n1296_028:0161a05": "甚却往南方。藍曰。學憑入室。知乃通方。曰為甚麼彌",
    "X66n1296_028:0161a06": "勒却遣見文殊。藍曰。道曠無涯。逢人不盡。",
    "X66n1296_028:0161a07": "天寧琦云。奇特中奇特。玄玅中玄妙。達法源底須",
    "X66n1296_028:0161a08": "是上藍始得。祖師門下直是未在。",
    "X66n1296_028:0161a09": "福州牛頭微禪師(青五投子同嗣)僧問如何是和尚家風。頭",
    "X66n1296_028:0161a10": "曰山畬脫粟飯。野菜澹黃虀。曰忽遇上上客來又作",
    "X66n1296_028:0161a11": "麼生。頭曰。喫即從君喫。不喫任東西。",
    "X66n1296_028:0161a12": "灜山誾云。生鐵鑄心肝。打得丁當響。",
    "X66n1296_028:0161a13": "鄂州巖頭全奯禪師(青五德山鑒嗣)參德山。纔跨門便問是",
    "X66n1296_028:0161a14": "凡是聖。山便喝。巖便禮拜。洞山聞僧舉乃曰。若不是",
    "X66n1296_028:0161a15": "奯公也大難承當。巖曰洞山老漢不識好惡。錯下名",
    "X66n1296_028:0161a16": "言。我當時一手擡一手搦。",
    "X66n1296_028:0161a17": "雪竇顯云。然則德山門下草偃風行。要且不能塞",
    "X66n1296_028:0161a18": "斷天下人口。當時纔拜。劈脊便打。非唯勦絕洞山。",
    "X66n1296_028:0161a19": "亦乃把定奯老。還會麼。李將軍有嘉聲在。不得封",
    "X66n1296_028:0161a20": "侯也是閒。",
    "X66n1296_028:0161a21": "瑯琊覺云。巖頭無人問著不妨奇特。纔被洞山腦",
    "X66n1296_028:0161a22": "後一錐。便乃氷消瓦解。",
    "X66n1296_028:0161a23": "南華昺云。巖頭一期展露。事不徒然。無人讚歎猶",
    "X66n1296_028:0161a24": "較些子。纔被洞山稱提。直得驚羣駭眾。還會麼。無",
    "X66n1296_028:0161b01": "滯自然隨勢去。有聲多為不平來。",
    "X66n1296_028:0161b02": "昭覺勤云。德山據令而行。只得一半。洞山通方有",
    "X66n1296_028:0161b03": "眼。千里同風。巖頭既善據虎頭又能收虎尾。大似",
    "X66n1296_028:0161b04": "作家戰將臨陣扣敵七事俱全。不妨奇特。敢問那",
    "X66n1296_028:0161b05": "裏是一手擡一手搦處。謂言侵早起。更有夜行人。",
    "X66n1296_028:0161b06": "徑山杲云。猛虎不識穽。穽中身死。蛟龍不怖劍。劍",
    "X66n1296_028:0161b07": "下身亡。巖頭雖於虎穽之中自有透脫一路。向劍",
    "X66n1296_028:0161b08": "刃上有翻身之機。若仔細撿點將來。猶欠悟在。即",
    "X66n1296_028:0161b09": "今莫有為巖頭作主底麼。出來與妙喜相見。良久",
    "X66n1296_028:0161b10": "喝一喝拍一拍云。洎各停囚長智。",
    "X66n1296_028:0161b11": "教忠光云。還知三大老落處麼。德山通身放倒。洞",
    "X66n1296_028:0161b12": "山帶水拖泥。若非巖頭具通方眼。有格外機。怎顯",
    "X66n1296_028:0161b13": "功高汗馬。且作麼生是一手擡一手搦處。殺人刀",
    "X66n1296_028:0161b14": "活人劍。",
    "X66n1296_028:0161b15": "天寧琦云。德山具咬猪狗手脚。巖頭是煅了底精",
    "X66n1296_028:0161b16": "金。驀拶相逢。更無回互。將他八兩換他半觔。洞山",
    "X66n1296_028:0161b17": "雖是作家。也只旁觀有分。妙喜費許多氣力作什",
    "X66n1296_028:0161b18": "麼。拈拄杖畫一畫云。一。",
    "X66n1296_028:0161b19": "南堂欲云。家肥生孝子。國霸有謀臣。雪竇云然則",
    "X66n1296_028:0161b20": "德山門下草偃風行。要且不能塞斷天下人口。當",
    "X66n1296_028:0161b21": "時纔禮拜劈脊便打。非唯勦絕德山。亦乃把定奯",
    "X66n1296_028:0161b22": "老。說得道理好。歸依佛法僧。",
    "X66n1296_028:0161b23": "報恩秀云。諸方盡謂巖頭一擡一捺。洞山錯下名",
    "X66n1296_028:0161b24": "言。殊不知洞山一擡一捺更甚。雖然巖頭擡捺洞",
    "X66n1296_028:0161c01": "山。賺出洞山擡捺。萬松說破。忽有個出來禮拜。萬",
    "X66n1296_028:0161c02": "松却放過不打。何也。為伊皮下無血。",
    "X66n1296_028:0161c03": "雲居莊云。德山不無養子之緣。洞山乃是因齋慶",
    "X66n1296_028:0161c04": "讚。作麼生是巖頭一手擡一手搦。不是射鵰手。徒",
    "X66n1296_028:0161c05": "說李將軍。",
    "X66n1296_028:0161c06": "博山來云。問不在意裏。答預於機先。余所謂進得",
    "X66n1296_028:0161c07": "德山門。破得巖頭句。灼然兩彩一賽。洞山雖是善",
    "X66n1296_028:0161c08": "因而招惡果。又安知巖頭子為父隱直在其中耶。",
    "X66n1296_028:0161c09": "鼓吹將來。三人綑作一束始得。",
    "X66n1296_028:0161c10": "古南門云。雪竇恁麼道。雖則看孔著楔。殊不知巖",
    "X66n1296_028:0161c11": "頭歷代簪纓。若不是德山如金博金。大難酬對。洞",
    "X66n1296_028:0161c12": "山向背後叉手道。若不是奯公大難承當。誣人之",
    "X66n1296_028:0161c13": "罪以罪加之。簡點將來。四大老固雖各恃己長。衲",
    "X66n1296_028:0161c14": "僧門下總欠棒在。何故。青山只解磨今古。流水何",
    "X66n1296_028:0161c15": "曾洗是非。忽有個漢出來道。古南也是為他閒事",
    "X66n1296_028:0161c16": "長無明。合掌云。山僧罪過。",
    "X66n1296_028:0161c17": "愚菴盂云。德山是荊山韞玉之石。巖頭是剖玉之",
    "X66n1296_028:0161c18": "良工。始終俱妙。祇不當持一條斷貫索要量無邊",
    "X66n1296_028:0161c19": "身菩薩身才多少長。不免被旁人耻笑。且道笑個",
    "X66n1296_028:0161c20": "什麼。笑他是貴介公子打毆儺沿門乞丐。",
    "X66n1296_028:0161c21": "靈巖儲云。巖頭只知乘長風破萬里浪。不顧黃河",
    "X66n1296_028:0161c22": "無底。德山但解驅泰華塞四滄溟。那識黑山有根。",
    "X66n1296_028:0161c23": "父父子子使盡氣力。至今無出頭分。可笑。又有個",
    "X66n1296_028:0161c24": "弄巧成拙底引鬼入墻。致令者漢棺材裏瞠眼。唬",
    "X66n1296_028:0162a01": "張嚇李。古今無數知識出世。一個個水上描根。空",
    "X66n1296_028:0162a02": "中繪影。喫盡許多生受。終沒交涉。設有僧到靈巖。",
    "X66n1296_028:0162a03": "入門便問是凡是聖。但呵呵冷笑。直教者漢脊背",
    "X66n1296_028:0162a04": "汗出。",
    "X66n1296_028:0162a05": "西遯超舉大慧語畢云。如何是欠悟處。令天下人",
    "X66n1296_028:0162a06": "向巖頭嘴邊東卜西卜無出頭日。試再撿點看。撿",
    "X66n1296_028:0162a07": "點不出。我大禮他九拜。有撿點得出者。九十棒一",
    "X66n1296_028:0162a08": "棒也不饒。",
    "X66n1296_028:0162a09": "演教泐云。德嶠布龍蛇大陣。洞山設陷虎機關。巖",
    "X66n1296_028:0162a10": "頭久經行陣。雖則不為所困。其奈掩耳偷鈴。若放",
    "X66n1296_028:0162a11": "過則彼此無傷。撿點來。三人盡皆是賊。中有一個",
    "X66n1296_028:0162a12": "正賊。一個草賊。且道那一個是正賊。那一個是草",
    "X66n1296_028:0162a13": "賊。",
    "X66n1296_028:0162a14": "白巖符云。德山當堂據令。末上猶欠一籌。巖頭泥",
    "X66n1296_028:0162a15": "裏藏鋒。脚跟終是不穩。并須受罰。若夫洞山老漢",
    "X66n1296_028:0162a16": "且置勿論。為什麼。留與後人撿點。",
    "X66n1296_028:0162a17": "巖頭因辭德山。山曰甚麼處去。頭曰蹔辭和尚下山",
    "X66n1296_028:0162a18": "去。山曰子他後作麼生。頭曰不忘和尚。山曰子憑何",
    "X66n1296_028:0162a19": "有此語。頭曰。豈不聞智與師齊減師半德。智過於師",
    "X66n1296_028:0162a20": "方堪傳授。山曰。如是如是。善自護持。",
    "X66n1296_028:0162a21": "天童覺云。德山尋常棒下不立佛祖。及乎到者時",
    "X66n1296_028:0162a22": "節。得恁麼老婆。雖然。是養子之緣。怎免得後人撿",
    "X66n1296_028:0162a23": "責。待伊道智過於師方堪傳授。拽拄杖驀脊便打。",
    "X66n1296_028:0162a24": "巖頭因僧問三界競起時如何。頭曰坐却著。曰未審",
    "X66n1296_028:0162b01": "師意如何。頭曰移取廬山來即向汝道。",
    "X66n1296_028:0162b02": "徑山杲云。巖頭古佛向萬仞巖頭垂手。鑊湯爐炭",
    "X66n1296_028:0162b03": "裏橫身。葢為慈悲之故。有落草之談。今日若有人",
    "X66n1296_028:0162b04": "問雲門。三界競起時如何。只向道快便難逢。未審",
    "X66n1296_028:0162b05": "師意如何。移取雲門山來即向汝道。",
    "X66n1296_028:0162b06": "天寧琦云。三界競起。巖頭道坐却著。見怪不怪其",
    "X66n1296_028:0162b07": "怪自壞。妙喜道快便難逢。順水流舟更加櫓棹。天",
    "X66n1296_028:0162b08": "寧道在什麼處。長安甚閙我國晏然。未審師意如",
    "X66n1296_028:0162b09": "何。待上山斫棒來却向汝道。三段不同。收歸上科。",
    "X66n1296_028:0162b10": "大珠口云。巖頭古佛答一轉語。如泰華之嶽頓落",
    "X66n1296_028:0162b11": "千峰。似滄溟之海截斷眾流。葢道眼精明有刮膜",
    "X66n1296_028:0162b12": "之手。今日若有問大珠。三界競起時如何。珍重。未",
    "X66n1296_028:0162b13": "審師意如何。移取少微山來即向汝道。",
    "X66n1296_028:0162b14": "眉山霈云。巖頭雖有殺人刀。且無活人劍。",
    "X66n1296_028:0162b15": "巖頭問僧甚處來。曰西京來。巖曰黃巢過後還收得",
    "X66n1296_028:0162b16": "劍麼。曰收得。巖引頸近前曰[囗@力]。曰師頭落也。巖呵呵",
    "X66n1296_028:0162b17": "大笑。僧後到雪峰。峰問甚處來。曰巖頭。峰曰巖頭有",
    "X66n1296_028:0162b18": "何言句。僧舉前話。峰便打三十棒趂出。",
    "X66n1296_028:0162b19": "溈山喆云。者僧黃巢過後曾收得劍。却向巖頭處",
    "X66n1296_028:0162b20": "施設。及至雪峰前鋒鋩不露。何故。為他巖頭大笑",
    "X66n1296_028:0162b21": "一聲。直得天地陡暗四方絕唱。若不得雪峰。幾乎",
    "X66n1296_028:0162b22": "陸地平沉。不見道殺人刀活人劍。",
    "X66n1296_028:0162b23": "承天宗云。可惜許者般漢。只學得勝負之法。殊不",
    "X66n1296_028:0162b24": "知勝負是生滅之因。我當時若見。但向他道作家",
    "X66n1296_028:0162c01": "作家。教他擔板過一生。",
    "X66n1296_028:0162c02": "寶掌白云。者僧既收得劍。因甚殺活威權全在他",
    "X66n1296_028:0162c03": "人手裏。當時待他引頸向前。何不道草賊大敗。他",
    "X66n1296_028:0162c04": "若擬議。呵呵一笑便出。不唯塞斷巖頭咽喉。就是",
    "X66n1296_028:0162c05": "雪峰也只與他平展。如今莫有恁麼人麼。良久云。",
    "X66n1296_028:0162c06": "洎合停囚長智。",
    "X66n1296_028:0162c07": "白巖符云。可惜者僧有劍不善用。動便犯手傷鋒。",
    "X66n1296_028:0162c08": "當時待他引頸。何不道降者不斬。巖頭到者裏不",
    "X66n1296_028:0162c09": "獨有技無所施。就使象骨老漢也只得從旁喝采。",
    "X66n1296_028:0162c10": "巖頭因羅山閑問石霜。起滅不停時如何。霜曰直須",
    "X66n1296_028:0162c11": "寒灰枯木去。一念萬年去。函葢相應去。純清絕點去。",
    "X66n1296_028:0162c12": "山不契。乃造巖頭。問起滅不停時如何。巖喝一喝曰。",
    "X66n1296_028:0162c13": "是誰起滅。山有省。",
    "X66n1296_028:0162c14": "報恩秀云。若是萬松。喝了便休。",
    "X66n1296_028:0162c15": "徑山琇云。殺人須是殺人劍。",
    "X66n1296_028:0162c16": "資福侶云。大海不著死屍。針鋒不留蚊蚋。二大老",
    "X66n1296_028:0162c17": "千古提持。兩兩相照。今人向言句上著倒。那個有",
    "X66n1296_028:0162c18": "活眼那個無活眼。所以不契。所以省去。不惟不識",
    "X66n1296_028:0162c19": "二大老。亦且不識羅山。",
    "X66n1296_028:0162c20": "白巖符云。必大死一回。枯木上別見春光。參取石",
    "X66n1296_028:0162c21": "霜。當下點鐵作金。化鯤鯢而騰高漢。參取巖頭。若",
    "X66n1296_028:0162c22": "夫殺人刀活人劍顛拈倒用。則又於他二老分上",
    "X66n1296_028:0162c23": "豈疎親可得而較哉。如今有問起滅不停時如何。",
    "X66n1296_028:0162c24": "不許循途蹈轍。試別道看。",
    "X66n1296_028:0163a01": "巖頭到百丈。丈曰有事相借問得麼。奯曰。幸自非言。",
    "X66n1296_028:0163a02": "何須譗[言*窒]。丈曰收得安南又憂塞北。奯劈開胸曰。與",
    "X66n1296_028:0163a03": "麼不與麼。丈曰。要且難搆。要且難搆。奯曰。知即得。知",
    "X66n1296_028:0163a04": "即得。",
    "X66n1296_028:0163a05": "仰山寂云。若有人知此二人落處。不妨奇特。若辨",
    "X66n1296_028:0163a06": "不得。大似日中迷路。",
    "X66n1296_028:0163a07": "昭覺勤云。百丈獨坐大雄峰頂。咳[口*敕]風生。四海英",
    "X66n1296_028:0163a08": "靈望崖而退。因甚奯公到來直得弓折箭盡。",
    "X66n1296_028:0163a09": "巖頭再到德山。山見便下繩床作抽坐具勢。奯曰。者",
    "X66n1296_028:0163a10": "個且置。或遇心境一如底人來。向伊道個甚麼免被",
    "X66n1296_028:0163a11": "諸方撿責。山曰。猶較昔日三步在。別作個主人公來。",
    "X66n1296_028:0163a12": "奯便喝。山默然。奯曰塞却者老漢咽喉。拂袖便出。",
    "X66n1296_028:0163a13": "溈山祐云。奯上座雖得便宜。怎奈掩耳偷鈴。",
    "X66n1296_028:0163a14": "昭覺勤云。奯公一喝賓主歷然。德山無語言徧天",
    "X66n1296_028:0163a15": "下。溈山老子雪上加霜。子細撿點將來。總不可放",
    "X66n1296_028:0163a16": "過。乃擲下拄杖。",
    "X66n1296_028:0163a17": "巖頭值沙汰於鄂州渚邊撑渡。兩岸各掛一板。有過",
    "X66n1296_028:0163a18": "渡者擊板一下。巖曰阿誰。或曰要過那邊去。巖乃舞",
    "X66n1296_028:0163a19": "棹迎之。一日有婆抱兒渡。乃問。呈橈舞棹即不問。且",
    "X66n1296_028:0163a20": "道婆手中兒甚處得來。巖便打。婆曰。婆生七子。六個",
    "X66n1296_028:0163a21": "不遇知音。只者一個也不消得。便拋向水中。",
    "X66n1296_028:0163a22": "瑯琊覺云。欺敵者亡。",
    "X66n1296_028:0163a23": "大溈智云。巖頭業在其中。只得通身泥水。老婆雖",
    "X66n1296_028:0163a24": "有丈夫手段。也是家醜外揚。",
    "X66n1296_028:0163b01": "天奇瑞云。綿裏有針。泥裏有刺。者婆子不妨奇怪。",
    "X66n1296_028:0163b02": "若不是巖頭也大難抵對。",
    "X66n1296_028:0163b03": "笑巖寶呵呵笑云。者婆子圖個什麼。巖頭當時待",
    "X66n1296_028:0163b04": "他纔拋。便好連棒打入水中始較些子。何故。不見",
    "X66n1296_028:0163b05": "道只者一個也不消得。",
    "X66n1296_028:0163b06": "寶壽方云。瑯瑘道欺敵者亡。且道在婆子分中。在",
    "X66n1296_028:0163b07": "巖頭分中。",
    "X66n1296_028:0163b08": "天童忞云。奇怪。者婆子雖是女流。却有衲僧氣槩。",
    "X66n1296_028:0163b09": "看他兩兩作家相見。如擊石火閃電光相似。如今",
    "X66n1296_028:0163b10": "衲僧總情解摶量道。拋兒奇特錯過了也。殊不知",
    "X66n1296_028:0163b11": "婆子下水拖人。巖頭逆風把柂。一個滑頭一個。然",
    "X66n1296_028:0163b12": "撿點將來。二俱不了。若是山僧。待他拋兒更與一",
    "X66n1296_028:0163b13": "橈打落。教他母子俱喪。不唯塞斷今時露布。且與",
    "X66n1296_028:0163b14": "者老婆爭氣。",
    "X66n1296_028:0163b15": "崆峒慈云。者婆子抱贓呌屈。著甚來由。奯公令雖",
    "X66n1296_028:0163b16": "行。怎奈猫頭鼠尾。當時待道者個也不消得。何不",
    "X66n1296_028:0163b17": "更與一橈。使伊知有宗門牙爪。不見道。殺人須見",
    "X66n1296_028:0163b18": "血。做鬼也光鮮。",
    "X66n1296_028:0163b19": "菩曇深云。者婆子雖有丈夫氣槩。能提正令。簡點",
    "X66n1296_028:0163b20": "將來。大似徐六擔板。只見一邊。",
    "X66n1296_028:0163b21": "安樂方云。婆子言中有刺。巖頭棒下無情。當時若",
    "X66n1296_028:0163b22": "再與一頓。者臭老婆家私不唯無處賣。弄連性命",
    "X66n1296_028:0163b23": "也須斷送。",
    "X66n1296_028:0163b24": "巖頭因僧問。浩浩塵中如何辨主。巖曰銅砂鑼裏滿",
    "X66n1296_028:0163c01": "盛油。",
    "X66n1296_028:0163c02": "天童傑云。巖頭㧞貧助富未是作家。靈隱者裏則",
    "X66n1296_028:0163c03": "不然。忽有問浩浩塵中如何辨主。向道日輪正當",
    "X66n1296_028:0163c04": "午。喝一喝。",
    "X66n1296_028:0163c05": "石霜尊云。大小巖頭只有定亂之謀。且無出人之",
    "X66n1296_028:0163c06": "眼。若問山僧。浩浩塵中如何辨主。劈脊便棒。為甚",
    "X66n1296_028:0163c07": "如此。驀地喚回秋夜夢。舉頭惟見月當空。",
    "X66n1296_028:0163c08": "巖頭因僧問。古帆未掛時如何。巖曰小魚吞大魚。又",
    "X66n1296_028:0163c09": "僧問。古帆未掛時如何。巖曰後園驢喫草。",
    "X66n1296_028:0163c10": "甌峰承云。一轉語箭鋒相拄。一轉語天地懸殊。有",
    "X66n1296_028:0163c11": "人揀辨得出。許你具一隻眼。",
    "X66n1296_028:0163c12": "巖頭因瑞巖問。如何是本常理。頭曰動也。曰動後如",
    "X66n1296_028:0163c13": "何。巖曰不見本常理。瑞佇思。頭曰肯即迥脫根塵。不",
    "X66n1296_028:0163c14": "肯即永沉生死。瑞乃有省。",
    "X66n1296_028:0163c15": "東塔明云。將金博金。瓦罐不離井上破。以楔出楔。",
    "X66n1296_028:0163c16": "水母何曾離得蝦。縱使瑞巖漆桶子快。也是君子",
    "X66n1296_028:0163c17": "可入。",
    "X66n1296_028:0163c18": "巖頭因德山曰。我者裏有兩僧入山住菴多時。汝去",
    "X66n1296_028:0163c19": "看他怎生。頭遂將一斧去。見兩僧在菴內坐。巖乃拈",
    "X66n1296_028:0163c20": "起斧曰。道得也一下斧。道不得也一下斧。二僧殊不",
    "X66n1296_028:0163c21": "顧。巖擲下斧曰作家作家。歸舉似德山。山曰汝道他",
    "X66n1296_028:0163c22": "如何。巖曰。洞山門下。不道全無。若是德山門下。未夢",
    "X66n1296_028:0163c23": "見在。",
    "X66n1296_028:0163c24": "南澗問云。巖頭大似金翅劈海直取龍吞。二菴主",
    "X66n1296_028:0164a01": "雖則穩坐家堂。到者裏也只得退身三步。敢問諸",
    "X66n1296_028:0164a02": "人。洞山門下且置。作麼生是德山門下事。劍去久",
    "X66n1296_028:0164a03": "矣。徒勞刻舟。",
    "X66n1296_028:0164a04": "雪竇正云。巖頭當場落節。背後揚威。有什麼共語",
    "X66n1296_028:0164a05": "處。若也據令而行。德山合喫拄杖。何也。欲觀前人。",
    "X66n1296_028:0164a06": "先觀所使。",
    "X66n1296_028:0164a07": "眉山霈云。雖然不趂行情。家無滯貨不富。",
    "X66n1296_028:0164a08": "巖頭因僧。問路逢猛虎時如何。巖曰拶。",
    "X66n1296_028:0164a09": "天童傑云。巖頭具殺人不眨眼底手段。被者僧一",
    "X66n1296_028:0164a10": "問却向射垛後嚲避。若也撿點得出。雖是善因而",
    "X66n1296_028:0164a11": "招惡果。又云。巖頭眼觀東南。意在西北。好一拶。性",
    "X66n1296_028:0164a12": "命落在別人手裏。",
    "X66n1296_028:0164a13": "巖頭因羅山問。和尚三十年在洞山又不肯洞山是",
    "X66n1296_028:0164a14": "否。巖曰是。曰。和尚豈不是承嗣德山又不肯德山是",
    "X66n1296_028:0164a15": "否。巖曰是。曰。不肯德山即且置。祇如洞山有甚麼虧",
    "X66n1296_028:0164a16": "欠處。巖良久曰。洞山好佛。只是無光。閑便禮拜。",
    "X66n1296_028:0164a17": "白巖符云。當機覿面提。覿面當機捷。奯公可謂善",
    "X66n1296_028:0164a18": "達其旨。然被羅山奉個三尺帽子。却似不曾知。諸",
    "X66n1296_028:0164a19": "人還辨得出麼。",
    "X66n1296_028:0164a20": "福州雪峰義存禪師(青五德山鑒嗣)上堂曰。南山有一條鱉",
    "X66n1296_028:0164a21": "鼻蛇。汝等諸人切須好看。長慶出曰。今日堂中大有",
    "X66n1296_028:0164a22": "人喪身失命。雲門以拄杖攛向雪峰面前。復作怕勢。",
    "X66n1296_028:0164a23": "有僧舉似玄沙。沙曰須是稜兄始得。雖然。我即不然。",
    "X66n1296_028:0164a24": "僧便問和尚作麼生。沙曰用南山作麼。",
    "X66n1296_028:0164b01": "寶峰文云。雪峰無大人相。然則蛇無頭不行。長慶",
    "X66n1296_028:0164b02": "却似怕阿家相似。便道今日堂中大有人喪身失",
    "X66n1296_028:0164b03": "命。雲門攛拄杖作怕勢。為蛇畵足。玄沙用南山作",
    "X66n1296_028:0164b04": "麼。道我見處親切。不免在窠窟裏。更無一個有些",
    "X66n1296_028:0164b05": "子天然氣槩。報寧門下莫有天然氣槩底麼。不敢",
    "X66n1296_028:0164b06": "望你別懸慧日獨振玄風。且向古人鶻臭布衫上",
    "X66n1296_028:0164b07": "知些氣息也難得。",
    "X66n1296_028:0164b08": "護國元云。雪峰搖頭。雲門擺尾。長慶為蛇添足。玄",
    "X66n1296_028:0164b09": "沙一向插嘴。諸人還知者一隊漢落處麼。妙舞也",
    "X66n1296_028:0164b10": "應誇徧拍。三臺須是大家催。",
    "X66n1296_028:0164b11": "高峰妙云。雪峰和尚雖慣作竊。怎奈諸子不善參",
    "X66n1296_028:0164b12": "隨。未免一場敗露。致令千載之下惡聲猶在。",
    "X66n1296_028:0164b13": "報恩秀云。萬松當時若作雲門。以拄杖攛向雪峰",
    "X66n1296_028:0164b14": "懷裏。他若擬議。隨後教伊自作自受親遭一口。為",
    "X66n1296_028:0164b15": "什麼。今朝二月二。暫放龍擡頭。",
    "X66n1296_028:0164b16": "愚菴盂云。雪峰毒氣薰蒸。長慶拚命挨拶。雲門矢",
    "X66n1296_028:0164b17": "上加尖。堪作甚麼。玄沙用南山作麼。巧不如拙。然",
    "X66n1296_028:0164b18": "雖如是。即今還有不被其所薰蒸者麼。不妨出來",
    "X66n1296_028:0164b19": "與老僧相見。罷罷。救得來已是不堪了也。",
    "X66n1296_028:0164b20": "雪峰問僧甚麼處去。僧曰識得即知去處。峰曰。你是",
    "X66n1296_028:0164b21": "了事人。亂走作麼。曰和尚莫塗污人好。峰曰。我即不",
    "X66n1296_028:0164b22": "塗污你。古人吹布毛作麼生。與我說來看。曰殘羮餿",
    "X66n1296_028:0164b23": "飯已有人喫了也。峰休去。",
    "X66n1296_028:0164b24": "雲門偃別雪峰前語云。築著便屎臭氣。又代後語",
    "X66n1296_028:0164c01": "云。將謂是鑽天鷂子。元來只是死水裏蝦蟆。",
    "X66n1296_028:0164c02": "雪竇顯出雪峰語云。一死更不再活。",
    "X66n1296_028:0164c03": "雪峰住菴時二僧來。峰以手拓菴門放身出曰是什",
    "X66n1296_028:0164c04": "麼。僧亦曰是什麼。峰乃低頭歸菴。後僧到巖頭。頭問",
    "X66n1296_028:0164c05": "甚處來。曰嶺南來。頭曰曾到雪峰否。曰曾到。頭曰有",
    "X66n1296_028:0164c06": "何言句。僧舉前話。頭曰他道甚麼。曰他無語低頭歸",
    "X66n1296_028:0164c07": "菴。頭曰。噫。我當初悔不向伊道末後句。若向伊道。天",
    "X66n1296_028:0164c08": "下人不奈雪老何。僧至夏末再舉前話請益。頭曰何",
    "X66n1296_028:0164c09": "不早問。曰未敢容易。頭曰。雪峰與我同條生。不與我",
    "X66n1296_028:0164c10": "同條死。要識末後句。祇者是。",
    "X66n1296_028:0164c11": "溈山喆云。大小雪峰巖頭。却被者僧勘破。",
    "X66n1296_028:0164c12": "泐潭準云。且道雪峰是會末後句。不會末後句。若",
    "X66n1296_028:0164c13": "道會。巖頭又道當初悔不向伊道末後句。若道不",
    "X66n1296_028:0164c14": "會。因甚如今兒孫徧天徧地。雖與我同條生。不與",
    "X66n1296_028:0164c15": "我同條死。末後巖頭雖與劈頭說破。未免有些誵",
    "X66n1296_028:0164c16": "訛。久參先德一舉便知。後學初機莫道不疑好。",
    "X66n1296_028:0164c17": "徑山杲云。雪峰低頭歸菴。疑殺天下人。巖頭道我",
    "X66n1296_028:0164c18": "當初若向伊道末後句天下人不奈雪老何。若不",
    "X66n1296_028:0164c19": "同床睡。焉知被底穿。又道雪峰與我同條生不與",
    "X66n1296_028:0164c20": "我同條死。要識末後句祇者是。殺人須是殺人刀。",
    "X66n1296_028:0164c21": "活人須是活人劍。",
    "X66n1296_028:0164c22": "博山來云。莫道無語。其聲如雷。佛事門中商量不",
    "X66n1296_028:0164c23": "下。巖頭寶燄吐華。雪峰金針露鼻。固是難兄難弟。",
    "X66n1296_028:0164c24": "若論生死同條。待別時來抹過一著。",
    "X66n1296_028:0165a01": "甌峰承云。大小巖頭龍頭蛇尾。",
    "X66n1296_028:0165a02": "雪峰問僧近離甚處。曰覆船。峰曰。生死海未渡。為什",
    "X66n1296_028:0165a03": "麼便覆却船。僧無語乃回謂覆船。船曰何不道渠無",
    "X66n1296_028:0165a04": "生死。僧再來進其語。峰曰此不是汝語。曰是覆船恁",
    "X66n1296_028:0165a05": "麼道。峰曰。我有二十棒寄打覆船。二十棒老僧自喫。",
    "X66n1296_028:0165a06": "要且不干闍黎事。",
    "X66n1296_028:0165a07": "雪竇顯於為甚麼便覆却船處代僧云。久嚮雪峰。",
    "X66n1296_028:0165a08": "待峰擬議。拂袖便行。又於末後不干闍黎事處云。",
    "X66n1296_028:0165a09": "能區能別。能殺能活。若也辨得。天下橫行。",
    "X66n1296_028:0165a10": "昭覺勤代僧便與掀倒禪床。復云。雪峰有驗人句。",
    "X66n1296_028:0165a11": "覆船有透關眼。雪竇有陷虎機。且道崇寧成得個",
    "X66n1296_028:0165a12": "什麼邊事。",
    "X66n1296_028:0165a13": "徑山杲云。作家宗師天然有在。然雖如是。也是作",
    "X66n1296_028:0165a14": "賊人心虗。是則不干者僧事。二十棒何須自喫。當",
    "X66n1296_028:0165a15": "時但添打覆船便了。且道渠過在什麼處。老老大",
    "X66n1296_028:0165a16": "大不合與人代語。",
    "X66n1296_028:0165a17": "天寧琦云。覆船道渠無生死。還契得雪峰意麼。若",
    "X66n1296_028:0165a18": "契得雪峰意。為什麼道我有二十棒寄打覆船。二",
    "X66n1296_028:0165a19": "十棒老僧自喫。會麼。者裏若會。便見妙喜道作賊",
    "X66n1296_028:0165a20": "人心虗。勘破雪峰了也。是則不干者僧事。二十棒",
    "X66n1296_028:0165a21": "何須自喫。但添打覆船便了。你道妙喜還有過也",
    "X66n1296_028:0165a22": "無。頭上著枷。脚下著杻。",
    "X66n1296_028:0165a23": "古南門云。覆船把髻投衙。遡流尋源。寄打二十棒",
    "X66n1296_028:0165a24": "也得。因甚雪峰却自喫二十棒。還會麼。好事不須",
    "X66n1296_028:0165b01": "頻話會。留將和氣暖丹田。",
    "X66n1296_028:0165b02": "夾山豫代僧云。幸知和尚是作家。",
    "X66n1296_028:0165b03": "龍華宗云。好隻無底船。載得兩個沒巴鼻的老漢。",
    "X66n1296_028:0165b04": "怎奈者僧不解把梢。連累大家通身打濕。當時若",
    "X66n1296_028:0165b05": "是個伶俐衲僧。見雪峰恁麼道。好與震威一喝。見",
    "X66n1296_028:0165b06": "覆船恁麼道。亦好與震威一喝。若下得者兩喝。達",
    "X66n1296_028:0165b07": "磨一宗不致寂寥。山僧者裏還有恁麼人麼。良久",
    "X66n1296_028:0165b08": "云。出頭天外看。誰是者般人。",
    "X66n1296_028:0165b09": "雪峰上堂云。望州亭與汝相見了也。烏石嶺與汝相",
    "X66n1296_028:0165b10": "見了也。僧堂前與汝相見了也。",
    "X66n1296_028:0165b11": "保福展問鵞湖孚云。僧堂前相見即且置。祇如望",
    "X66n1296_028:0165b12": "州亭烏石嶺作麼生相見。鵞湖驟步歸方丈。保福",
    "X66n1296_028:0165b13": "低頭入僧堂。",
    "X66n1296_028:0165b14": "雪竇顯云。二老是即是。只知雪峰放行。不知雪峰",
    "X66n1296_028:0165b15": "把定。",
    "X66n1296_028:0165b16": "雲居齊徵云。此二尊宿且道會得會不得。相見不",
    "X66n1296_028:0165b17": "相見。試斷看。",
    "X66n1296_028:0165b18": "薦福璨云。雪峰老人已是傷鹽費醬。今時師僧入",
    "X66n1296_028:0165b19": "了門陞了堂見了主人。剗地握節當胸。更求指示",
    "X66n1296_028:0165b20": "箇入處。啞黃連和根嚼未是苦。",
    "X66n1296_028:0165b21": "烏石道云。雪峰布箇縵天網子打鳳羅龍。保福鵞",
    "X66n1296_028:0165b22": "湖無端撞入裏許。至今出頭不得。如今還有透得",
    "X66n1296_028:0165b23": "者個縵天網子底麼。卓拄杖云。疎而不漏。",
    "X66n1296_028:0165b24": "愚菴盂云。請和尚下涅槃堂裏去。",
    "X66n1296_028:0165c01": "鼓山霈云。大眾。鵞湖歸方丈。保福入僧堂。什麼處",
    "X66n1296_028:0165c02": "是相見處。良久云。兩箇漆桶相揩著。冷光射破萬",
    "X66n1296_028:0165c03": "重山。",
    "X66n1296_028:0165c04": "大覺昇云。大小雪峰有年無德。屈抑多少人。大覺",
    "X66n1296_028:0165c05": "則不然。望州亭也不須相見。烏石巔也不須相見。",
    "X66n1296_028:0165c06": "僧堂前也不須相見。何故。茫茫宇宙人無數。那個",
    "X66n1296_028:0165c07": "男兒不丈夫。喝一喝下座。",
    "X66n1296_028:0165c08": "雪峰因僧問。聲聞人見性如夜見月。菩薩人見性如",
    "X66n1296_028:0165c09": "晝見日。未審和尚見性如何。峰打三棒。僧復問巖頭。",
    "X66n1296_028:0165c10": "頭打三掌。",
    "X66n1296_028:0165c11": "雪竇顯云。應病設藥。且與三下。若據令而行。合打",
    "X66n1296_028:0165c12": "多少。",
    "X66n1296_028:0165c13": "天童覺舉雪竇語畢云。雪竇一期趂快。往往後人",
    "X66n1296_028:0165c14": "作行令會。殊不知雪峰巖頭是個無固必漢。",
    "X66n1296_028:0165c15": "南堂欲云。前三後三。應病與藥。據令而行。別有一",
    "X66n1296_028:0165c16": "著。顧侍者云。且道是那一著。侍者擬議。便打出。",
    "X66n1296_028:0165c17": "愚菴盂云。雪峰打。巖頭打。若論見性。如隔羅縠在。",
    "X66n1296_028:0165c18": "寶壽新云。者僧大似向班門弄斧。怎怪得二老惡",
    "X66n1296_028:0165c19": "辣鉗錘。然撿點將來。都來只得一橛。且道那裏是",
    "X66n1296_028:0165c20": "他一橛處。試道看。",
    "X66n1296_028:0165c21": "白巖符云。者僧祇有先鋒且無殿後。帶累他雪峰",
    "X66n1296_028:0165c22": "巖頭只作得個齊頭故事。者裏還有能代者僧進",
    "X66n1296_028:0165c23": "一語者麼。山僧當為你結案。",
    "X66n1296_028:0165c24": "雪峰陞座召眾曰。看看東邊的。又曰。看看西邊的。汝",
    "X66n1296_028:0166a01": "若要會。拈拄杖擲下曰。向者裏會取。",
    "X66n1296_028:0166a02": "靈巖儲云。雪峰古佛剖腹露心。將從上來家業盡",
    "X66n1296_028:0166a03": "情分付了也。眾中若有克家之子。便好一肩擔荷",
    "X66n1296_028:0166a04": "去。若無。山僧不妨為伊清理一上。東邊的。玉樹撑",
    "X66n1296_028:0166a05": "天。西邊的。綠陰覆地。擲下拄杖。四止分明。向者裏",
    "X66n1296_028:0166a06": "會。都盧一契。若人於此倜儻分明。正好將三條篾",
    "X66n1296_028:0166a07": "牢束肚皮。拈一柄鈯斧子隨處耕種去。會麼。鐵牛",
    "X66n1296_028:0166a08": "吼處春光滿。木馬嘶時夜浦平。拄杖不知何處去。",
    "X66n1296_028:0166a09": "一雙秋鴈落沙汀。",
    "X66n1296_028:0166a10": "雪峰在洞山作飯頭淘米次。洞問。淘沙去米。淘米去",
    "X66n1296_028:0166a11": "沙。峰曰沙米一時去。洞曰大眾喫個什麼。峰遂覆却",
    "X66n1296_028:0166a12": "盆。洞曰。據子因緣。合在德山。",
    "X66n1296_028:0166a13": "瑯琊覺云。雪峰與麼去。大似拋却甜桃。樹沿山摘",
    "X66n1296_028:0166a14": "醋棃。",
    "X66n1296_028:0166a15": "投子青云。洞山恁麼道。是甚道理。雖然一色乾坤。",
    "X66n1296_028:0166a16": "怎奈山高水濶。所以野人云。工夫不到不方圓。言",
    "X66n1296_028:0166a17": "語不通非眷屬。淘米去沙淘沙去米。乃代峰出語",
    "X66n1296_028:0166a18": "云。無影長生桂。經霜結子頻。大眾喫個什麼。金鳳",
    "X66n1296_028:0166a19": "採香銜不盡。玉雛食蕋葉長新。",
    "X66n1296_028:0166a20": "天童覺云。雪峰步步登高。不覺草鞋跟斷。若也正",
    "X66n1296_028:0166a21": "偏宛轉敲唱雙行。自然言氣相合父子相投。且道",
    "X66n1296_028:0166a22": "洞山不肯雪峰。意在什麼處。萬里無雲天有過。碧",
    "X66n1296_028:0166a23": "潭似鏡月難來。",
    "X66n1296_028:0166a24": "報恩秀云。我者裏又且不然。淘沙去米淘米去沙。",
    "X66n1296_028:0166b01": "向道滌盡塵砂不遺顆粒。大眾喫個什麼。粥將木",
    "X66n1296_028:0166b02": "杓舀。飯用笊篱撈。",
    "X66n1296_028:0166b03": "雪竇宗云。直木不棲鸞鳳。金針已繡鴛鴦。若不是",
    "X66n1296_028:0166b04": "新豐老人。便見氷消瓦解。",
    "X66n1296_028:0166b06": "宗門拈古彚集卷第二十八"
}