{
    "T27n1545_118:0612c02": "阿毘達磨大毘婆沙論卷第一百",
    "T27n1545_118:0612c03": "一十八",
    "T27n1545_118:0612c05": "五百大阿羅漢等造",
    "T27n1545_118:0612c06": "三藏法師玄奘奉　詔譯",
    "T27n1545_118:0612c07": "業蘊第四中邪語納息第二之三",
    "T27n1545_118:0612c08": "諸法由業得。彼法當言是善不善無記耶。",
    "T27n1545_118:0612c09": "乃至廣說。問何故作此論。答為止他宗顯",
    "T27n1545_118:0612c10": "己義故。謂犢子部。分別論者。欲令音聲是",
    "T27n1545_118:0612c11": "異熟果。問彼由何量作如是說。答由聖言",
    "T27n1545_118:0612c12": "故。如施設論說。何緣菩薩感得梵音大士",
    "T27n1545_118:0612c13": "夫相。菩薩昔餘生中。離麁惡語此業究竟",
    "T27n1545_118:0612c14": "得梵音聲。由此說故彼便計聲是異熟果。",
    "T27n1545_118:0612c15": "為遮此意顯一切聲非異熟果故作斯論。",
    "T27n1545_118:0612c16": "諸法由業得。彼法當言是善不善無記耶。",
    "T27n1545_118:0612c17": "答依異熟果諸法由業得彼法是無記。問何",
    "T27n1545_118:0612c18": "故作是說。答或有諸法雖由業得而非無",
    "T27n1545_118:0612c19": "記。如諸律儀不律儀等。為簡彼法故作是",
    "T27n1545_118:0612c20": "說。依異熟果諸法由業得彼法是無記",
    "T27n1545_118:0612c21": "此中犢子部分別論者。問應理論者言。定作",
    "T27n1545_118:0612c22": "是說依異熟果諸法由業得彼法是無記",
    "T27n1545_118:0612c23": "耶。此是審定他宗之言。若不審定他所立",
    "T27n1545_118:0612c24": "宗。便難他者則無有能與他作過。亦是",
    "T27n1545_118:0612c25": "徵難他所不說故審定言。汝今忍可定作",
    "T27n1545_118:0612c26": "是說。依異熟果諸法由業得。彼法是無記",
    "T27n1545_118:0612c27": "耶。應理論者答言如是。彼復問言為何所",
    "T27n1545_118:0612c28": "欲。如來善心說語。妙音美音和雅音悅意音。",
    "T27n1545_118:0612c29": "此語是善耶。應理論者答言如是。彼便難",
    "T27n1545_118:0613a01": "言。聽我說汝負處失處違自言處。若作是",
    "T27n1545_118:0613a02": "說。依異熟果諸法由業得彼法是無記。則",
    "T27n1545_118:0613a03": "不應言如來善心說諸妙音美音和雅音",
    "T27n1545_118:0613a04": "悅意音此語是善。作是說者不應道理。若",
    "T27n1545_118:0613a05": "作是說如來善心說諸妙音美音和雅音",
    "T27n1545_118:0613a06": "悅意音。此語是善則不應言依異熟果諸",
    "T27n1545_118:0613a07": "法由業得彼法是無記。而作是說不應道",
    "T27n1545_118:0613a08": "理。應理論者釋彼難言。應作是說。菩薩",
    "T27n1545_118:0613a09": "昔餘生中。造作增長感異熟果大宗葉業。由",
    "T27n1545_118:0613a10": "是因緣展轉出生如來咽喉微妙大種。從此",
    "T27n1545_118:0613a11": "能生妙語音聲而聲非異熟。",
    "T27n1545_118:0613a12": "問若一切聲非異熟果。施設論說當云何通。",
    "T27n1545_118:0613a13": "答依展轉因作如是說。然一切聲非異熟",
    "T27n1545_118:0613a14": "果。問何故諸聲非異熟果。或有說者。聲屬",
    "T27n1545_118:0613a15": "第三傳。謂最初業生諸大種。大種生聲。聲",
    "T27n1545_118:0613a16": "屬第三故非異熟果。復有說者。聲屬第五",
    "T27n1545_118:0613a17": "傳。謂初業生異熟大種。異熟大種生長養大",
    "T27n1545_118:0613a18": "種。長養大種生等流大種。從此等流大種",
    "T27n1545_118:0613a19": "生聲。聲屬第五故非異熟果。復有說者。聲",
    "T27n1545_118:0613a20": "隨欲轉非異熟法可隨欲轉。復有說者。聲",
    "T27n1545_118:0613a21": "復生聲非從異熟復生異熟。有說。聲是",
    "T27n1545_118:0613a22": "現在加行所發。異熟果是先業所起。復有說",
    "T27n1545_118:0613a23": "者。離初靜慮染時語表便斷。若是異熟者",
    "T27n1545_118:0613a24": "應離三界染時方斷。復有說者。聲有三種。",
    "T27n1545_118:0613a25": "謂善不善無記。異熟果唯無記。有說。若聲",
    "T27n1545_118:0613a26": "是異熟者生可愛趣。應一切時出如意聲。",
    "T27n1545_118:0613a27": "生非可愛趣。應一切時出不如意聲。現見",
    "T27n1545_118:0613a28": "有時與此相違。是故聲非異熟。復有說者。",
    "T27n1545_118:0613a29": "聲有間斷異熟色無間斷。是故聲非異熟。",
    "T27n1545_118:0613b01": "然諸菩薩由二因緣。發願求佛大士夫相微",
    "T27n1545_118:0613b02": "妙梵音。一由曾見。二由曾聞。由曾見者。",
    "T27n1545_118:0613b03": "謂彼菩薩。曾見諸佛處大集會。為諸有情",
    "T27n1545_118:0613b04": "以梵音聲。宣說正法摧伏異論。微妙深遠",
    "T27n1545_118:0613b05": "具丈夫相。由曾聞者。謂彼菩薩。具聞如來",
    "T27n1545_118:0613b06": "以梵音聲。宣說正法乃至具丈夫相。爾時",
    "T27n1545_118:0613b07": "菩薩見聞歡喜深心愛樂。則便誓受順彼正",
    "T27n1545_118:0613b08": "因。我諸禁戒梵行精進。皆當迴向願於未",
    "T27n1545_118:0613b09": "來。得住如是大士行類。由此意樂復以種",
    "T27n1545_118:0613b10": "種上妙香花供具音樂。供養諸佛獨覺聲聞",
    "T27n1545_118:0613b11": "制多形像。承事供養父母師長同梵行者。",
    "T27n1545_118:0613b12": "修如是等殊勝福時。一一迴求此梵聲相。",
    "T27n1545_118:0613b13": "又勤淨除二種業道。謂麁惡語。及雜穢語。",
    "T27n1545_118:0613b14": "由勤淨除麁惡語故。得大士相微妙梵音。",
    "T27n1545_118:0613b15": "由此梵音摧伏一切外道他論。由勤淨除",
    "T27n1545_118:0613b16": "雜穢語故。感得言詞威肅清亮。由此言詞",
    "T27n1545_118:0613b17": "映奪一切世俗異論。譬如有人見他處在",
    "T27n1545_118:0613b18": "華妙堂閣。陳列五樂歡娛自恣。聞他拊奏",
    "T27n1545_118:0613b19": "五樂音聲。作是思惟。我於何時當得如是",
    "T27n1545_118:0613b20": "處妙堂閣。陳列五樂歡娛自適。既思惟已勤",
    "T27n1545_118:0613b21": "加功力。積集財寶如其所願皆能辦之。菩",
    "T27n1545_118:0613b22": "薩亦爾由見及聞。發願求佛梵音聲相諸",
    "T27n1545_118:0613b23": "業。過去乃至廣說。問何故作此論。答諸有",
    "T27n1545_118:0613b24": "不顧去來愚三世者。欲令過去未來是",
    "T27n1545_118:0613b25": "無。唯說現在無為是有。為遮彼執顯過去",
    "T27n1545_118:0613b26": "未來是實有法故作斯論。復次所以作此",
    "T27n1545_118:0613b27": "論者。為欲遮止外道所說故。彼說言一切",
    "T27n1545_118:0613b28": "諸法後為前因。猶如泉水後逼於前令涌",
    "T27n1545_118:0613b29": "令注。如是後水為前水因。諸法亦爾由後",
    "T27n1545_118:0613c01": "念法所推逼故。令從未來起入現在。復",
    "T27n1545_118:0613c02": "從現在滅入過去。是故未來為現在因。現",
    "T27n1545_118:0613c03": "為過因。為遮彼執明一切法。前為後因",
    "T27n1545_118:0613c04": "非後前因。若說後法為前因者。便違內",
    "T27n1545_118:0613c05": "外諸法緣起。違內法緣起者。謂應行緣無",
    "T27n1545_118:0613c06": "明。乃至老死緣生。因於子息而有父母。眼",
    "T27n1545_118:0613c07": "識為緣生於眼色。乃至意識為緣生於意",
    "T27n1545_118:0613c08": "法。從頞部曇生羯邏藍。乃至從老生於中",
    "T27n1545_118:0613c09": "年。違外法緣起者。謂應芽為種因。乃至",
    "T27n1545_118:0613c10": "果為花因如是等若爾則有大過。謂未作",
    "T27n1545_118:0613c11": "應得。應先受善惡異熟。後造善惡業。先",
    "T27n1545_118:0613c12": "墮無間獄。後造五逆罪。先受輪王位。後",
    "T27n1545_118:0613c13": "造輪王業。先證阿耨多羅三藐三菩提。然後",
    "T27n1545_118:0613c14": "修菩薩行。若未作而得。亦應已作而失。如",
    "T27n1545_118:0613c15": "此則無繫縛出離。勿有此過。是故諸法前",
    "T27n1545_118:0613c16": "為後因。非後前因。由是因緣故作斯論。",
    "T27n1545_118:0613c17": "諸業過去彼果過去耶。答彼果或過去。或未",
    "T27n1545_118:0613c18": "來。或現在果。謂異熟果由已滅等差別故。",
    "T27n1545_118:0613c19": "成三種諸業未來彼果未來耶。答如是。以",
    "T27n1545_118:0613c20": "非果先因在後故。諸業現在彼果現在耶。",
    "T27n1545_118:0613c21": "答彼果或現在。或未來。所釋如前。此中有",
    "T27n1545_118:0613c22": "說。依剎那現在作論。依此所說諸業過",
    "T27n1545_118:0613c23": "去。彼果隨在何世。而彼業皆有四種。謂",
    "T27n1545_118:0613c24": "順現法受。乃至順不定受。諸業未來諸業",
    "T27n1545_118:0613c25": "現在。隨所有果彼業亦四。而不應言諸",
    "T27n1545_118:0613c26": "業現在彼果現在。非此剎那造業。即此剎",
    "T27n1545_118:0613c27": "那受異熟果故。或有說者。此中依分位",
    "T27n1545_118:0613c28": "現在而作論。依此所說諸業過去彼果過",
    "T27n1545_118:0613c29": "去。未來現在。諸業未來諸業現在彼果未來。",
    "T27n1545_118:0614a01": "皆如前說。諸業現在彼果現在者。彼業有",
    "T27n1545_118:0614a02": "二。謂順現法受。順不定受。復有說者。此中",
    "T27n1545_118:0614a03": "依一眾同分現在作論。依此所說諸業過",
    "T27n1545_118:0614a04": "去。彼果或過去者如前說。或未來者彼業有",
    "T27n1545_118:0614a05": "二。謂順後次受。及順不定受。或現在者彼",
    "T27n1545_118:0614a06": "業有三。除順現法受。諸業未來亦如前說。",
    "T27n1545_118:0614a07": "諸業現在彼果或現在者。彼業有二。謂順現",
    "T27n1545_118:0614a08": "法受。及順不定受。或未來者彼業有三。除",
    "T27n1545_118:0614a09": "順現法受。問頗有順現法受業。因在過去",
    "T27n1545_118:0614a10": "果在未來耶。答有。謂依剎那分位現在。不",
    "T27n1545_118:0614a11": "依一眾同分現在而說。復有說者。亦依一",
    "T27n1545_118:0614a12": "眾同分現在而說。謂如有人。造作增長順",
    "T27n1545_118:0614a13": "現法受業已。未獲與果率爾命終。爾時即",
    "T27n1545_118:0614a14": "名因在過去果在未來。頗有順現法受業。",
    "T27n1545_118:0614a15": "因在過去果在現在。或因在現在果在未",
    "T27n1545_118:0614a16": "來耶。若依一眾同分現在為問。應答言",
    "T27n1545_118:0614a17": "無。尊者妙音說有。謂如前說。頗有如身",
    "T27n1545_118:0614a18": "業感異熟果。語業意業不爾耶。乃至廣說。",
    "T27n1545_118:0614a19": "今於此中方便顯示三業所感愛非愛果。後",
    "T27n1545_118:0614a20": "見蘊中方便顯示分位差別。此中所問先答",
    "T27n1545_118:0614a21": "黑品。後答白品。是名此處略毘婆沙。頗有",
    "T27n1545_118:0614a22": "如身業感異熟果。語業意業不爾耶。答有。",
    "T27n1545_118:0614a23": "如身不護語護。彼於爾時有善心或無記",
    "T27n1545_118:0614a24": "心。謂於今時起不善身表業。由此發起無",
    "T27n1545_118:0614a25": "表業隨轉。及於今時或先時起善語表業。",
    "T27n1545_118:0614a26": "由此發起無表業隨轉。即於爾時善心現",
    "T27n1545_118:0614a27": "起或無記心。此中身業感非愛異熟。語業感",
    "T27n1545_118:0614a28": "愛異熟。意業若善心起感愛異熟。若無記心",
    "T27n1545_118:0614a29": "起。不感愛非愛異熟。又如身護語不護。彼",
    "T27n1545_118:0614b01": "於爾時有不善心或無記心。謂於今時起",
    "T27n1545_118:0614b02": "善身表業。由此發起無表業隨轉。及於今",
    "T27n1545_118:0614b03": "時或由先時起不善語表業。由此發起無",
    "T27n1545_118:0614b04": "表業隨轉。即於爾時不善心現起或無記心。",
    "T27n1545_118:0614b05": "此中身業感愛異熟。語業感非愛異熟。意",
    "T27n1545_118:0614b06": "業若不善心起。感非愛異熟。若無記心起。不",
    "T27n1545_118:0614b07": "感愛非愛異熟。是名如身業感異熟果。語",
    "T27n1545_118:0614b08": "業意業不爾。",
    "T27n1545_118:0614b09": "頗有如語業感異熟果。身業意業不爾耶。",
    "T27n1545_118:0614b10": "答有。如身護語不護。彼於爾時有善心或",
    "T27n1545_118:0614b11": "無記心。謂於今時或由先時起善身表業。",
    "T27n1545_118:0614b12": "由此發起無表業隨轉。及於今時起不善",
    "T27n1545_118:0614b13": "語表業。由此發起無表業隨轉。即於爾時",
    "T27n1545_118:0614b14": "善心現起或無記心。此中身業感愛異熟。語",
    "T27n1545_118:0614b15": "業感非愛異熟。意業若善心起。感愛異熟。若",
    "T27n1545_118:0614b16": "無記心起。不感愛非愛異熟。如身不護語",
    "T27n1545_118:0614b17": "護。彼於爾時起不善心或無記心。謂於今",
    "T27n1545_118:0614b18": "時或由先時起不善身表業。由此發起無",
    "T27n1545_118:0614b19": "表業隨轉。及於今時起善語表業。由此發",
    "T27n1545_118:0614b20": "起無表業隨轉。即於爾時起不善心或無記",
    "T27n1545_118:0614b21": "心。此中身業感非愛異熟。語業感愛異熟。",
    "T27n1545_118:0614b22": "意業若不善心起。感非愛異熟。若無記心起。",
    "T27n1545_118:0614b23": "不感愛非愛異熟。是名如語業感異熟果。",
    "T27n1545_118:0614b24": "身業意業不爾。",
    "T27n1545_118:0614b25": "諸有欲令有缺減律儀不律儀者。依彼意",
    "T27n1545_118:0614b26": "趣此諸句中。身護語不護。語護身不護。皆",
    "T27n1545_118:0614b27": "得依三種說。謂若住律儀。若住不律儀。若",
    "T27n1545_118:0614b28": "住非律儀非不律儀。諸有欲令無缺減律儀",
    "T27n1545_118:0614b29": "不律儀者。依彼意趣。此等唯依住非律儀",
    "T27n1545_118:0614c01": "非不律儀者說非餘。",
    "T27n1545_118:0614c02": "頗有如意業感異熟果身業語業不爾耶。",
    "T27n1545_118:0614c03": "答有。如身護語護。彼於爾時有不善心此",
    "T27n1545_118:0614c04": "相違說亦爾。此相違等如前准釋此中若意",
    "T27n1545_118:0614c05": "業感非愛異熟身語業便感愛異熟。若意業",
    "T27n1545_118:0614c06": "感愛異熟。身語業便感非愛異熟。是名如",
    "T27n1545_118:0614c07": "意業感異熟果。身業語業不爾。",
    "T27n1545_118:0614c08": "頗有如身業語業感異熟果意業不爾耶。",
    "T27n1545_118:0614c09": "答有。如身不護語不護。彼於爾時有善心",
    "T27n1545_118:0614c10": "或無記心。此相違說亦爾。如前准釋。此中若",
    "T27n1545_118:0614c11": "身語業感非愛異熟。意業便感愛異熟。或",
    "T27n1545_118:0614c12": "都不感。若身語業感愛異熟。意業便感非",
    "T27n1545_118:0614c13": "愛異熟。或都不感。是名如身業語業感異",
    "T27n1545_118:0614c14": "熟果。意業不爾。",
    "T27n1545_118:0614c15": "諸有欲令有缺減律儀不律儀者。及有欲",
    "T27n1545_118:0614c16": "令無缺減律儀不律儀者。依彼意趣此諸",
    "T27n1545_118:0614c17": "句中。身護語護。身不護語不護。皆得依三",
    "T27n1545_118:0614c18": "種說。謂若住律儀若住不律儀。若住非律",
    "T27n1545_118:0614c19": "儀非不律儀。頗有如身業意業感異熟果",
    "T27n1545_118:0614c20": "語業不爾耶。答有。如身不護語護。彼於爾",
    "T27n1545_118:0614c21": "時有不善心此相違說亦爾。如前准釋。",
    "T27n1545_118:0614c22": "頗有如語業意業感異熟果身業不爾耶。",
    "T27n1545_118:0614c23": "答有。如身護語不護。彼於爾時有不善心",
    "T27n1545_118:0614c24": "此相違說亦爾。如前准釋。頗有如身業語",
    "T27n1545_118:0614c25": "業感異熟果。意業亦爾耶。答有。如身不護",
    "T27n1545_118:0614c26": "語不護。彼於爾時有不善心此相違說亦",
    "T27n1545_118:0614c27": "爾。如前准釋。此中或三業皆感非愛異熟。",
    "T27n1545_118:0614c28": "或三業皆感愛異熟。是名如身業語業感異",
    "T27n1545_118:0614c29": "熟果。意業亦爾。",
    "T27n1545_118:0615a01": "頗有非身業語業意業感異熟果。而感異",
    "T27n1545_118:0615a02": "熟果耶。答有。謂心不相應行感異熟果。色",
    "T27n1545_118:0615a03": "心心所法心不相應行此復云何。謂無想定",
    "T27n1545_118:0615a04": "滅盡定。得及彼生老住無常。",
    "T27n1545_118:0615a05": "問無想定感何異熟。或有說者。無想定感",
    "T27n1545_118:0615a06": "無想及色異熟。命根眾同分。是彼有心靜慮。",
    "T27n1545_118:0615a07": "異熟所餘諸蘊是俱異熟。復有說者。無想定",
    "T27n1545_118:0615a08": "感無想及色異熟。命根是彼有心靜慮。異熟",
    "T27n1545_118:0615a09": "所餘諸蘊是俱異熟。復有說者。無想定感無",
    "T27n1545_118:0615a10": "想異熟。所餘諸蘊是俱異熟。問若爾命根便",
    "T27n1545_118:0615a11": "非是業所感異熟。品類足說當云何通。如",
    "T27n1545_118:0615a12": "說一法是業異熟非業。所謂命根。答一切命",
    "T27n1545_118:0615a13": "根是異熟果。諸異熟果多由業感故作是",
    "T27n1545_118:0615a14": "說。然此不無非業感者。復有說者。若有心",
    "T27n1545_118:0615a15": "時亦感無心諸蘊異熟。若無心時亦感有心",
    "T27n1545_118:0615a16": "諸蘊異熟。問若爾應有心因感無心果。應",
    "T27n1545_118:0615a17": "無心因感有心果。答此亦無過。如有色因",
    "T27n1545_118:0615a18": "感無色果。或無色因感有色果。業果差別不",
    "T27n1545_118:0615a19": "違正理此亦如是。評曰應作是說。無想異",
    "T27n1545_118:0615a20": "熟唯無想定感。一切命根及眾同分。眼等色",
    "T27n1545_118:0615a21": "根皆業所感。餘蘊俱感。問滅盡定感何異熟。",
    "T27n1545_118:0615a22": "答感非想非非想處四蘊異熟。問得感何異",
    "T27n1545_118:0615a23": "熟。答感色心心所法心不相應行。問得能感",
    "T27n1545_118:0615a24": "眾同分不。或有說者。不感。所以者何。眾同",
    "T27n1545_118:0615a25": "分者是業所感。此得非業故不能感。諸說",
    "T27n1545_118:0615a26": "得不能感眾同分者。彼說諸得感色異熟",
    "T27n1545_118:0615a27": "者。能感四處。謂色香味觸。亦感心心所法",
    "T27n1545_118:0615a28": "異熟者。謂樂受苦受不苦不樂受。及相應法。",
    "T27n1545_118:0615a29": "感心不相應行異熟者。謂得生住老無常。尊",
    "T27n1545_118:0615b01": "者僧伽伐蘇說曰。得亦能感眾同分果。謂",
    "T27n1545_118:0615b02": "眾多得積集能感一眾同分。所得依身愚鈍",
    "T27n1545_118:0615b03": "羸劣。不明不利。猶如蚯蚓蚖蛇象等。彼眾",
    "T27n1545_118:0615b04": "同分是得所感。諸說得亦能感眾同分者。",
    "T27n1545_118:0615b05": "彼說此得感色異熟者。謂九處除聲處。感",
    "T27n1545_118:0615b06": "心心所法異熟者。謂樂受苦受不苦不樂受。",
    "T27n1545_118:0615b07": "及相應法。感心不相應行異熟者。謂命根眾",
    "T27n1545_118:0615b08": "同分得生住老無常。彼不應作是說。所以",
    "T27n1545_118:0615b09": "者何。得得相望不同一果。假使積集數過俱",
    "T27n1545_118:0615b10": "胝復何所益。若同一果可有是事。是故如",
    "T27n1545_118:0615b11": "前所說者好。尊者妙音作如是說。得不能",
    "T27n1545_118:0615b12": "感眾同分果。餘業感得眾同分時。於其眼",
    "T27n1545_118:0615b13": "處乃至意處。得亦能感相狀異熟。即彼諸法",
    "T27n1545_118:0615b14": "生住老無常此中亦攝依附彼法。不自在",
    "T27n1545_118:0615b15": "故。頗有順現法受等三業。非前非後受異",
    "T27n1545_118:0615b16": "熟果耶。答有。乃至廣說。此中非前者。遮過",
    "T27n1545_118:0615b17": "去。非後者遮未來。受異熟果者。謂三業同",
    "T27n1545_118:0615b18": "於一剎那頃受異熟果。依此立問。是以答",
    "T27n1545_118:0615b19": "言有。謂順現法受業色者。此業能感四處異",
    "T27n1545_118:0615b20": "熟。謂色香味觸。順次生受業心心所法者。此",
    "T27n1545_118:0615b21": "業能感樂受苦受不苦不樂受。及彼相應異",
    "T27n1545_118:0615b22": "熟。順後次受業心不相應行者。此業能感四",
    "T27n1545_118:0615b23": "類異熟。謂命根眾同分得生住老無常。又順",
    "T27n1545_118:0615b24": "現法受業心不相應行者。此業能感二類異",
    "T27n1545_118:0615b25": "熟。謂得生住老無常。順次生受業色者。此",
    "T27n1545_118:0615b26": "業能感九處異熟。除聲處。順後次受業心心",
    "T27n1545_118:0615b27": "所法者。此業能感樂受苦受不苦不樂受。及",
    "T27n1545_118:0615b28": "彼相應異熟。又順現法受業心心所法者。此",
    "T27n1545_118:0615b29": "業能感樂受苦受不苦不樂受。及彼相應異",
    "T27n1545_118:0615c01": "熟。順次生受業心不相應行者。此業能感",
    "T27n1545_118:0615c02": "四類異熟。謂命根眾同分得生住老無常。順",
    "T27n1545_118:0615c03": "後次受業色者。此業能感九處異熟。謂除聲",
    "T27n1545_118:0615c04": "處。頗有順樂受等三業。非前非後。受異熟",
    "T27n1545_118:0615c05": "果耶。答有。謂順樂受業色者。此業能感人",
    "T27n1545_118:0615c06": "天九處異熟。謂除聲處。能感惡趣四處異",
    "T27n1545_118:0615c07": "熟。謂色香味觸。順苦受業心心所法者。此業",
    "T27n1545_118:0615c08": "能感苦受。及彼相應異熟。順不苦不樂受業",
    "T27n1545_118:0615c09": "心不相應行者。此業能感人天四類異熟。謂",
    "T27n1545_118:0615c10": "命根眾同分得生住老無常。能感惡趣二類",
    "T27n1545_118:0615c11": "異熟。謂得生住老無常。又順樂受業心不相",
    "T27n1545_118:0615c12": "應行者。此業能感人天四類異熟。謂命根眾",
    "T27n1545_118:0615c13": "同分得生住老無常。能感惡趣二類異熟。謂",
    "T27n1545_118:0615c14": "得生住老無常。順苦受業色者。此業能感惡",
    "T27n1545_118:0615c15": "趣九處異熟。謂除聲處。能感人天四處異熟。",
    "T27n1545_118:0615c16": "謂色香味觸。順不苦不樂受業心心所法者。",
    "T27n1545_118:0615c17": "此業能感不苦不樂受。及彼相應異熟。又順",
    "T27n1545_118:0615c18": "樂受業心心所法者。此業能感樂受及彼相",
    "T27n1545_118:0615c19": "應異熟。順苦受業心不相應行者。此業能感",
    "T27n1545_118:0615c20": "惡趣四類異熟。謂命根眾同分得生住老無",
    "T27n1545_118:0615c21": "常。能感人天二類異熟。謂得生住老無常。順",
    "T27n1545_118:0615c22": "不苦不樂受業色者。此業能感人天九處異",
    "T27n1545_118:0615c23": "熟。謂除聲處。能感惡趣四處異熟。謂色香",
    "T27n1545_118:0615c24": "味觸。",
    "T27n1545_118:0615c25": "頗有三界業。非前非後受異熟果耶。答有。",
    "T27n1545_118:0615c26": "乃至廣說。此中道理應答言無。以異熟果",
    "T27n1545_118:0615c27": "界地斷故。而言有者。有何理耶。有說。此中",
    "T27n1545_118:0615c28": "以問非理。是故隨彼作非理答。何故須作",
    "T27n1545_118:0615c29": "非理問耶。欲試驗他故為此問。曾聞迦濕",
    "T27n1545_118:0616a01": "彌羅國有一論師。至北印度闇林僧伽藍。知",
    "T27n1545_118:0616a02": "眾事者差為僧使。故不受言我是論師應",
    "T27n1545_118:0616a03": "免斯事。其知事者往白眾首阿羅漢言。迦",
    "T27n1545_118:0616a04": "濕彌羅國有一苾芻。至此僧伽藍次當僧",
    "T27n1545_118:0616a05": "使彼不受言我是論師應免斯事。阿羅漢",
    "T27n1545_118:0616a06": "言汝應往問。頗有三界業。非前非後受異熟",
    "T27n1545_118:0616a07": "果耶。知僧事者便往問之。彼得此問答言",
    "T27n1545_118:0616a08": "無有。知僧事者還往眾首阿羅漢所白言。",
    "T27n1545_118:0616a09": "已問彼答言無。阿羅漢言。定是論師應免",
    "T27n1545_118:0616a10": "僧事。故今於此還述彼問。欲有試驗故亦",
    "T27n1545_118:0616a11": "復作非理而答。復有說者。依增上果為此",
    "T27n1545_118:0616a12": "問答亦不違理。以三界業容有一時受此",
    "T27n1545_118:0616a13": "果故謂欲界繫業色者。此業亦感欲界繫九",
    "T27n1545_118:0616a14": "處異熟。謂除聲處。色界繫業心心所法者。謂",
    "T27n1545_118:0616a15": "婆羅門長者居士諸淨信者。聞有苾芻證得",
    "T27n1545_118:0616a16": "靜慮。便施種種衣服飲食諸資身具。彼受施",
    "T27n1545_118:0616a17": "已發生樂受及相應法。無色界繫業心不相",
    "T27n1545_118:0616a18": "應行者謂婆羅門長者居士諸淨信者。聞有",
    "T27n1545_118:0616a19": "苾芻得無色定。便施種種衣服飲食諸資身",
    "T27n1545_118:0616a20": "具。彼受施已命根不斷。又欲界繫業心不",
    "T27n1545_118:0616a21": "相應行者。此業亦感欲界四類異熟。謂命根",
    "T27n1545_118:0616a22": "眾同分得生住老無常。色界繫業色者。謂婆",
    "T27n1545_118:0616a23": "羅門長者居士諸淨信者。聞有苾芻證得靜",
    "T27n1545_118:0616a24": "慮。便施種種衣服飲食諸資身具。彼受施",
    "T27n1545_118:0616a25": "已長養諸根增益大種。無色界繫業心心所",
    "T27n1545_118:0616a26": "法者。謂婆羅門長者居士諸淨信者。聞有苾",
    "T27n1545_118:0616a27": "芻證無色定。便施種種衣服飲食諸資身",
    "T27n1545_118:0616a28": "具。彼受施已發生樂受及相應法。又欲界繫",
    "T27n1545_118:0616a29": "業心心所法者。此業亦感樂受苦受不苦不",
    "T27n1545_118:0616b01": "樂受。及彼相應法。色界繫業心不相應行者。",
    "T27n1545_118:0616b02": "謂婆羅門長者居士諸淨信者。聞有苾芻證",
    "T27n1545_118:0616b03": "得靜慮。便施種種衣服飲食諸資身具。彼受",
    "T27n1545_118:0616b04": "施已命根不斷。無色界繫業色者。謂婆羅門",
    "T27n1545_118:0616b05": "長者居士諸淨信者。聞有苾芻證無色定。",
    "T27n1545_118:0616b06": "便施種種衣服飲食諸資身具。彼受施已長",
    "T27n1545_118:0616b07": "養諸根增益大種。由此道理今於此中。依",
    "T27n1545_118:0616b08": "增上果作此問答亦不違理。以增上果一",
    "T27n1545_118:0616b09": "切界地無隔斷故。頗有善不善業。非前非",
    "T27n1545_118:0616b10": "後受異熟果耶。答有。乃至廣說。謂善業色",
    "T27n1545_118:0616b11": "者。此業能感人天九處異熟。謂除聲處。能",
    "T27n1545_118:0616b12": "感惡趣四處異熟。謂色香味觸。不善業心心",
    "T27n1545_118:0616b13": "所法者。此業能感苦受及彼相應異熟。心不",
    "T27n1545_118:0616b14": "相應行者。此業能感惡趣四類異熟。謂命根",
    "T27n1545_118:0616b15": "眾同分得生住老無常。能感人天二類異熟。",
    "T27n1545_118:0616b16": "謂得生住老無常。又善業心心所法者。此業",
    "T27n1545_118:0616b17": "能感樂受不苦不樂受。及彼相應異熟。心不",
    "T27n1545_118:0616b18": "相應行者。此業能感人天四類異熟。謂命根",
    "T27n1545_118:0616b19": "眾同分得生住老無常。能感惡趣二類異",
    "T27n1545_118:0616b20": "熟。謂得生住老無常。不善業色者。此業能",
    "T27n1545_118:0616b21": "感惡趣九處異熟。謂除聲處。能感人天四",
    "T27n1545_118:0616b22": "處異熟。謂色香味觸。頗有見修所斷業。非前",
    "T27n1545_118:0616b23": "非後受異熟果耶。答有。乃至廣說。謂見所",
    "T27n1545_118:0616b24": "斷業色者。此業能感惡趣九處異熟。謂除聲",
    "T27n1545_118:0616b25": "處。能感人天四處異熟。謂色香味觸。修所斷",
    "T27n1545_118:0616b26": "業。心心所法。心不相應行者。此業有二種。",
    "T27n1545_118:0616b27": "謂善不善。善業心心所法者。此業能感樂受",
    "T27n1545_118:0616b28": "不苦不樂受。及彼相應異熟。心不相應行者。",
    "T27n1545_118:0616b29": "此業能感人天四類異熟。謂命根眾同分得",
    "T27n1545_118:0616c01": "生住老無常。能感惡趣二類異熟。謂得生住",
    "T27n1545_118:0616c02": "老無常。不善業心心所法者。此業能感苦受",
    "T27n1545_118:0616c03": "及彼相應異熟。心不相應行者。此業能感惡",
    "T27n1545_118:0616c04": "趣四類異熟。謂命根眾同分得生住老無常。",
    "T27n1545_118:0616c05": "能感人天二類異熟。謂得生住老無常。又見",
    "T27n1545_118:0616c06": "所斷業心心所法者。此業能感苦受及彼相",
    "T27n1545_118:0616c07": "應異熟。心不相應行者。此業能感惡趣四類",
    "T27n1545_118:0616c08": "異熟。謂命根眾同分得生住老無常。能感人",
    "T27n1545_118:0616c09": "天二類異熟。謂得生住老無常。修所斷業色",
    "T27n1545_118:0616c10": "者。此業有二種。謂善不善。善業色者。此業",
    "T27n1545_118:0616c11": "能感人天九處異熟。謂除聲處。能感惡趣",
    "T27n1545_118:0616c12": "四處異熟。謂色香味觸。不善業色者。此業能",
    "T27n1545_118:0616c13": "感惡趣九處異熟。謂除聲處。能感人天四",
    "T27n1545_118:0616c14": "處異熟。謂色香味觸。異熟因果如雜蘊智納",
    "T27n1545_118:0616c15": "息中已廣說。",
    "T27n1545_118:0616c16": "業蘊第四中害生納息第三之一",
    "T27n1545_118:0616c17": "頗有已害生殺生未滅耶。如是等章及解章",
    "T27n1545_118:0616c18": "義既領會已。次應廣釋。此中有非殺生以",
    "T27n1545_118:0616c19": "殺生聲說。有非加行以加行聲說。謂殺生",
    "T27n1545_118:0616c20": "加行亦名殺生。殺生後起亦名加行。是謂",
    "T27n1545_118:0616c21": "此處略毘婆沙。頗有已害生殺生未滅耶。答",
    "T27n1545_118:0616c22": "有。如已斷他命彼加行未息。謂如有人",
    "T27n1545_118:0616c23": "為害他命。以刀杖等加害。加行未息而",
    "T27n1545_118:0616c24": "彼命已斷。遣使呪藥廣說亦爾。頗有未害生",
    "T27n1545_118:0616c25": "殺生已滅耶。答有。如未斷他命。彼加行已",
    "T27n1545_118:0616c26": "息。謂如有人為害他命。以刀杖等加害。其",
    "T27n1545_118:0616c27": "命未斷彼謂已斷。不復加害。遣使呪藥廣",
    "T27n1545_118:0616c28": "說亦爾。頗有已害生殺生已滅耶。答有。如",
    "T27n1545_118:0616c29": "已斷他命彼加行已息。謂如有人為害他",
    "T27n1545_118:0617a01": "命。以刀杖等加害。即命斷時加行亦息。遣",
    "T27n1545_118:0617a02": "使呪藥廣說亦爾。頗有未害生殺生未滅耶。",
    "T27n1545_118:0617a03": "答有。如未斷他命。彼加行未息。謂如有",
    "T27n1545_118:0617a04": "人為害他命。以刀杖等加害。其命未斷彼",
    "T27n1545_118:0617a05": "加行亦未息。遣使呪藥廣說亦爾。",
    "T27n1545_118:0617a06": "頗有未害生殺生未滅。此業異熟定生地獄",
    "T27n1545_118:0617a07": "耶。答有。如作無間業加行時命終。其事云",
    "T27n1545_118:0617a08": "何。謂如有人欲害其母適起加行。或為",
    "T27n1545_118:0617a09": "官司所獲。或母有力反害其子。或母福德",
    "T27n1545_118:0617a10": "天神為殺子墮地獄而母猶存。或起加行",
    "T27n1545_118:0617a11": "致母必死。而便中悔自害其命亦生地獄。",
    "T27n1545_118:0617a12": "如害母如是造餘無間應知亦爾。問唯法",
    "T27n1545_118:0617a13": "無眾生云何而有殺罪。尊者世友說曰。如",
    "T27n1545_118:0617a14": "雖無眾生。而有眾生想。如是雖無眾生。",
    "T27n1545_118:0617a15": "而有殺罪。復次此蘊界處。能起我想。有情",
    "T27n1545_118:0617a16": "想。命者。生者。養者。補特伽羅想。是故若斷",
    "T27n1545_118:0617a17": "壞彼得殺生罪。復次蘊界處。能起我想常",
    "T27n1545_118:0617a18": "樂淨想。是以若斷壞之。彼得殺生罪。大德",
    "T27n1545_118:0617a19": "說言。此蘊界處。是有執受起三時覺。謂我",
    "T27n1545_118:0617a20": "當殺正殺已殺。是故若斷壞彼得殺生罪。",
    "T27n1545_118:0617a21": "然眾生是世俗有殺生罪。是勝義有此殺生",
    "T27n1545_118:0617a22": "罪。由二緣得。一起加行。二果究竟。若起加",
    "T27n1545_118:0617a23": "行果不究竟。或果究竟不起加行。皆不得",
    "T27n1545_118:0617a24": "殺罪。若起加行果亦究竟方得殺罪。問頗",
    "T27n1545_118:0617a25": "有亦起加行果亦究竟。而不得殺罪耶。答",
    "T27n1545_118:0617a26": "有。如能殺所殺俱時捨命。或能殺者前死。",
    "T27n1545_118:0617a27": "問殺何蘊名殺生。過去耶。未來耶。現在耶。",
    "T27n1545_118:0617a28": "過去已滅。未來未至。現在不住。悉無殺義",
    "T27n1545_118:0617a29": "云何名殺生耶。答殺未來蘊。非過去現在。",
    "T27n1545_118:0617b01": "問未來未至云何可殺。答彼住現在遮未",
    "T27n1545_118:0617b02": "來世諸蘊和合說名為殺。由遮他蘊和合",
    "T27n1545_118:0617b03": "生緣故得殺罪。有說殺現在未來蘊但非",
    "T27n1545_118:0617b04": "過去。問未來可爾現在不住設彼不殺亦自",
    "T27n1545_118:0617b05": "然滅。云何殺耶。答斷彼勢用說名為殺。所",
    "T27n1545_118:0617b06": "以者何。先現在蘊雖不住而滅。然不能令",
    "T27n1545_118:0617b07": "後蘊不續。今現在蘊不住而滅。則能令其後",
    "T27n1545_118:0617b08": "蘊不續故。於現蘊亦得殺罪。問諸蘊中何",
    "T27n1545_118:0617b09": "蘊可殺。於彼得殺罪。有說色蘊。所以者何。",
    "T27n1545_118:0617b10": "唯色可為刀杖等所觸故。有說五蘊。",
    "T27n1545_118:0617b11": "問四蘊無觸云何可殺。答彼依色轉色蘊",
    "T27n1545_118:0617b12": "壞時。彼便不轉故亦名殺。如缾破時乳等",
    "T27n1545_118:0617b13": "亦失。又彼都於五蘊起惡心。而殺故於彼",
    "T27n1545_118:0617b14": "得殺罪。問為殺無記。於彼得罪為三種",
    "T27n1545_118:0617b15": "耶。有說。無記。所以者何。唯無覆無記。可為",
    "T27n1545_118:0617b16": "刀杖等所觸故。有說三種。問善染污法無",
    "T27n1545_118:0617b17": "觸云何可殺。答善染污法依無記轉。無記",
    "T27n1545_118:0617b18": "壞時彼便不轉故亦名殺。餘廣說如前。問",
    "T27n1545_118:0617b19": "如以一加行俱時殺母及餘女人。彼於母",
    "T27n1545_118:0617b20": "得殺生及無間無表罪。於餘女人唯得殺",
    "T27n1545_118:0617b21": "生無表罪。而此表業為但得一為得二耶。",
    "T27n1545_118:0617b22": "有作是說。但得一表。所以者何。以一加行",
    "T27n1545_118:0617b23": "俱時而殺無差別故。尊者妙音說曰。彼得",
    "T27n1545_118:0617b24": "二表。所以者何。此身表業極微所成。害母",
    "T27n1545_118:0617b25": "及餘極微各異。如無表得二表亦應爾。問",
    "T27n1545_118:0617b26": "如以一加行殺多眾生。隨爾所眾生得爾",
    "T27n1545_118:0617b27": "所無表罪。而此表業為但得一為得多耶。",
    "T27n1545_118:0617b28": "有說得一。所以者何。以一加行俱時而殺",
    "T27n1545_118:0617b29": "無差別故。尊者妙音說曰。彼得多表。廣說",
    "T27n1545_118:0617c01": "如前。",
    "T27n1545_118:0617c02": "問殺壽應盡者得殺罪不。答若此剎那壽",
    "T27n1545_118:0617c03": "應盡。即爾時加害者不得殺罪。若由加害",
    "T27n1545_118:0617c04": "乃至令彼一剎那壽住不生。法皆得殺罪。呪",
    "T27n1545_118:0617c05": "多剎那。問殺斷末摩者。得殺罪不。答若此",
    "T27n1545_118:0617c06": "剎那正應捨命。即爾時加害者不得殺罪。若",
    "T27n1545_118:0617c07": "由加害乃至令彼一剎那命住不生。法皆",
    "T27n1545_118:0617c08": "得殺罪。況多剎那。",
    "T27n1545_118:0617c09": "問若有害他令定當死。便自害命得殺罪",
    "T27n1545_118:0617c10": "不。答不得。所以者何。以彼果未究竟。便",
    "T27n1545_118:0617c11": "自失命無後眾同分。可成就彼罪故。問若",
    "T27n1545_118:0617c12": "戰鬪時互相加害。俱時死者各得殺罪不。答",
    "T27n1545_118:0617c13": "不得。所以者何。以二皆悉果未究竟。便俱",
    "T27n1545_118:0617c14": "失命無後眾同分。可成就彼罪故。問若為",
    "T27n1545_118:0617c15": "王等逼令行殺。得殺罪不。有說不得。",
    "T27n1545_118:0617c16": "所以者何。他力所制非彼意樂故。如是說",
    "T27n1545_118:0617c17": "者。亦得殺罪。除自要心寧捨己命終不害",
    "T27n1545_118:0617c18": "他。如是則無罪。問若依先王所制法。令刑",
    "T27n1545_118:0617c19": "罰有過得殺罪不。答得王及法司。若遣他",
    "T27n1545_118:0617c20": "殺得殺生無表罪。彼所遣人。及若自殺俱",
    "T27n1545_118:0617c21": "得殺生表無表罪。若眾多有情謀害一命。彼",
    "T27n1545_118:0617c22": "起加行親斷命者。得殺生攝表無表罪。餘",
    "T27n1545_118:0617c23": "同謀及作聲援者。但得殺生無表。若彼多",
    "T27n1545_118:0617c24": "人等設加行斷彼一命。當知皆得表無表",
    "T27n1545_118:0617c25": "罪。頗有非身作。而得殺生罪耶。答有。謂",
    "T27n1545_118:0617c26": "語遣殺。頗有不發語而得虛誑語罪耶。答",
    "T27n1545_118:0617c27": "有。謂身表。頗有非身作不發語而得二罪",
    "T27n1545_118:0617c28": "耶。答有。謂仙人意憤。及布灑他時默然表",
    "T27n1545_118:0617c29": "淨。",
    "T27n1545_118:0618a01": "說一切有部發智大毘婆沙論卷第一百一",
    "T27n1545_118:0618a02": "十八"
}