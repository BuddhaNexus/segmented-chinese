{
    "T30n1579_092:0821a11": "瑜伽師地論卷第九十二",
    "T30n1579_092:0821a13": "彌勒菩薩說",
    "T30n1579_092:0821a14": "三藏法師玄奘奉　詔譯",
    "T30n1579_092:0821a15": "攝事分中契經事處擇攝第二之四",
    "T30n1579_092:0821a16": "復次嗢拕南曰。",
    "T30n1579_092:0821a17": "　上貪教授及苦住　　觀察引發不應供",
    "T30n1579_092:0821a18": "　明解脫修無我論　　定法見苦最為後",
    "T30n1579_092:0821a19": "三因緣故。補特伽羅於所緣境。上品貪行。",
    "T30n1579_092:0821a20": "何等為三。一者康強非羸劣。二者端嚴非",
    "T30n1579_092:0821a21": "醜陋。三者習貪非捨貪。復由三種對治。攝",
    "T30n1579_092:0821a22": "受尚令如是懷上品貪補特伽羅。於善說",
    "T30n1579_092:0821a23": "法毘奈耶中。勤修梵行。調伏其心。令得寂",
    "T30n1579_092:0821a24": "靜。何況但懷中軟品貪微薄塵者。何等為",
    "T30n1579_092:0821a25": "三。一者密護根門為所依止。遠離一切欲",
    "T30n1579_092:0821a26": "樂邊故。二者於食知量初夜後夜減省睡",
    "T30n1579_092:0821a27": "眠為所依止。遠離一切自苦邊故。三者最",
    "T30n1579_092:0821a28": "勝正念正知為所依止。行於中道出離行",
    "T30n1579_092:0821a29": "故。當知此中於四念住善住心者。或於行",
    "T30n1579_092:0821b01": "時境界現前。若不取相及與隨好。如實了",
    "T30n1579_092:0821b02": "知受生住滅。若取其相及與隨好。如實了",
    "T30n1579_092:0821b03": "知想生住滅。或於住時如實了知彼因尋",
    "T30n1579_092:0821b04": "思生住與滅。由如是相。正念正知。於一",
    "T30n1579_092:0821b05": "切時。於一切種所緣境界。能如正軌守護",
    "T30n1579_092:0821b06": "其心。是名最勝正念正知。復有最勝正念正",
    "T30n1579_092:0821b07": "知。謂已獲得滅盡定者。或已獲得無想定",
    "T30n1579_092:0821b08": "者。或已獲得無尋伺者。當知依止聖住天",
    "T30n1579_092:0821b09": "住。除此最勝正念知住。更無有餘能過上",
    "T30n1579_092:0821b10": "者。或從滅定起已而住。或將入定。方便而",
    "T30n1579_092:0821b11": "住。如實了知受生住滅。是名最勝正念正",
    "T30n1579_092:0821b12": "知。如依滅定如實知受。依無想定如實",
    "T30n1579_092:0821b13": "知想。無尋伺定如實了知所有尋伺。當知",
    "T30n1579_092:0821b14": "亦爾。由此最勝正念正知。唯取法故。不於",
    "T30n1579_092:0821b15": "如是受想尋伺。起我我所虛妄分別。若諸",
    "T30n1579_092:0821b16": "愚夫受想尋伺差別生時。於受等法不能",
    "T30n1579_092:0821b17": "發起唯有法想。但作是念。我能領受。乃至",
    "T30n1579_092:0821b18": "廣說。由是因緣。彼尚無有正念正知。何況",
    "T30n1579_092:0821b19": "最勝。此中後說正念正知。或不還果或阿羅",
    "T30n1579_092:0821b20": "漢。當知前說正念正知。從得作意無有放",
    "T30n1579_092:0821b21": "逸諸異生位至一來果。",
    "T30n1579_092:0821b22": "復次由二因緣。如來自言。其年衰暮身力疲",
    "T30n1579_092:0821b23": "怠。勸諸聲聞請他說法。一者為令恃其少",
    "T30n1579_092:0821b24": "年專行憍傲。住放逸者自怖厭故。二者",
    "T30n1579_092:0821b25": "為令於當來世諸有苾芻。其年衰老無有",
    "T30n1579_092:0821b26": "勢力。遠離疑悔。勸請少年諸苾芻等。宣說",
    "T30n1579_092:0821b27": "正法。諸有苾芻。其年盛美具足勢力。遠離",
    "T30n1579_092:0821b28": "疑悔。無所恐懼。為他說法。當知此中略有",
    "T30n1579_092:0821b29": "二種處大集會宣說正法。一者決擇說。二",
    "T30n1579_092:0821c01": "者直言說。決擇說者。謂興詰問徵覈方便。說",
    "T30n1579_092:0821c02": "正道理滅除疑惑。直言說者。謂諸聽眾默然",
    "T30n1579_092:0821c03": "而住。如說法師宣說正法。又由四相名",
    "T30n1579_092:0821c04": "能隨順教授教誡。一能分析諸處差別。於",
    "T30n1579_092:0821c05": "諸行中得無我智見清淨故。二於諸受并",
    "T30n1579_092:0821c06": "所依滅離增上慢最極寂靜見清淨故。三能",
    "T30n1579_092:0821c07": "超越未來諸苦見清淨故。四能超越現在諸",
    "T30n1579_092:0821c08": "苦見清淨故。此中分析內外諸處識觸受想",
    "T30n1579_092:0821c09": "思愛眾別。顯示無我。由依緣起方便道",
    "T30n1579_092:0821c10": "理。能引最初正見清淨。如明依燈。如影依",
    "T30n1579_092:0821c11": "樹。彼非有故此亦非有。顯示內外諸處差",
    "T30n1579_092:0821c12": "別為因諸受。由彼諸處無餘滅故。此亦隨",
    "T30n1579_092:0821c13": "滅。離增上慢。於其涅槃如實了知。最勝寂",
    "T30n1579_092:0821c14": "靜。能引第二正見清淨。於現法中以智慧",
    "T30n1579_092:0821c15": "刀。能永斷滅一切煩惱。顯示無餘超越當",
    "T30n1579_092:0821c16": "來所有眾苦。能引第三正見清淨。顯示遍",
    "T30n1579_092:0821c17": "於順苦順樂順非苦樂一切法中。不起貪",
    "T30n1579_092:0821c18": "欲。不起瞋恚。不起愚癡。顯示見道。於其",
    "T30n1579_092:0821c19": "念住善住其心。顯示修道。修諸覺分。謂令",
    "T30n1579_092:0821c20": "諸漏永滅盡故。超越現法雜染苦住。能引",
    "T30n1579_092:0821c21": "第四正見清淨。",
    "T30n1579_092:0821c22": "復次有諸苾芻。不守根住。於諸境界心多",
    "T30n1579_092:0821c23": "愛染。心多散亂。由此因緣受二種苦。一者",
    "T30n1579_092:0821c24": "麁重所作苦。二者於諸法中疑惑所作苦。",
    "T30n1579_092:0821c25": "所以者何。由彼方便應勤修身。勤修身",
    "T30n1579_092:0821c26": "已。應勤修戒奢摩他支。以不修身亦不",
    "T30n1579_092:0821c27": "修戒奢摩他支。為因緣故。身不輕安。心",
    "T30n1579_092:0821c28": "不輕安。是故彼受麁重所作苦。輕安闕故。",
    "T30n1579_092:0821c29": "不能觸證勝三摩地。由是因緣應如實",
    "T30n1579_092:0822a01": "知不如實知多生疑惑。是故彼受於諸法",
    "T30n1579_092:0822a02": "中疑惑所作苦。由此二種苦惱住故。名不",
    "T30n1579_092:0822a03": "守根增上緣力所得眾苦不安隱住。如是",
    "T30n1579_092:0822a04": "名為於現法中不守根者所有過患。與此",
    "T30n1579_092:0822a05": "相違。當知即是守護根者所有功德。",
    "T30n1579_092:0822a06": "復次有諸苾芻。為離欲貪勤修方便。由正",
    "T30n1579_092:0822a07": "修習加行道故。伏諸煩惱。作是思惟。我於",
    "T30n1579_092:0822a08": "諸欲為有欲貪而不覺了。為無有耶。乃",
    "T30n1579_092:0822a09": "以淨相作意思惟。於斷未斷方得決定。觀",
    "T30n1579_092:0822a10": "察作意為依止故。尋求貪欲生起處所。如",
    "T30n1579_092:0822a11": "實了知。憶念分別。是諸煩惱勝安足處。由",
    "T30n1579_092:0822a12": "彼煩惱未永斷故。若為煩惱漂漾心時。",
    "T30n1579_092:0822a13": "了知能趣下劣分故。便即制伏。若不制伏。",
    "T30n1579_092:0822a14": "於先所得少三摩地。尚還退失。況能進趣",
    "T30n1579_092:0822a15": "勝品功德。由整攝故。能不退失。亦能進趣",
    "T30n1579_092:0822a16": "勝品功德。若不觀察復還發起增上慢故。",
    "T30n1579_092:0822a17": "亦有退失。由觀察故。能證決定。若心漂漾",
    "T30n1579_092:0822a18": "能正了知還復整攝。是故不退。如修方便",
    "T30n1579_092:0822a19": "為離欲貪於餘上位隨其所應。當知亦",
    "T30n1579_092:0822a20": "爾。若猛利見審觀察時。而不生起。彼便獲",
    "T30n1579_092:0822a21": "得決定勝解。我於諸處已能勝伏。謂此所",
    "T30n1579_092:0822a22": "緣應生煩惱。我於是處已勝伏故。令不",
    "T30n1579_092:0822a23": "生起。超過學地。猶如大王能隨己心自在",
    "T30n1579_092:0822a24": "而轉。降伏一切魔羅聚落。證得究竟盡無",
    "T30n1579_092:0822a25": "生智。梵行圓滿。復次於其六根如前所說。",
    "T30n1579_092:0822a26": "五寂靜相不寂靜故。當知攝受三種苦果。",
    "T30n1579_092:0822a27": "謂現法中依根增上雜染而住。由諸不善",
    "T30n1579_092:0822a28": "現行為因。或於他所成其退劣。或被譏",
    "T30n1579_092:0822a29": "呵。或被殺害。受如是等現法眾苦。又受",
    "T30n1579_092:0822b01": "當來生老病死種種諸苦。又受當來由先數",
    "T30n1579_092:0822b02": "習所引等流。不護諸根諸雜染故。亦名",
    "T30n1579_092:0822b03": "為苦。與此相違。於其六根由有五種寂靜",
    "T30n1579_092:0822b04": "相故。當知攝受三苦滅果。",
    "T30n1579_092:0822b05": "復次略有二種世俗梵志。實非福田懷增",
    "T30n1579_092:0822b06": "上慢。自謂福田。自稱我是真實福田。當知",
    "T30n1579_092:0822b07": "成就非實福田性及相故。不應供養。一者",
    "T30n1579_092:0822b08": "從他所得利養恭敬現前猛利耽著。諸根饕",
    "T30n1579_092:0822b09": "餮。為性躁擾。詐示現前離欲之行。二者攝",
    "T30n1579_092:0822b10": "受家產。親屬雜居。鄙穢專自修身。凡所行",
    "T30n1579_092:0822b11": "行既非自利。亦非利他。遠離尸羅正法正",
    "T30n1579_092:0822b12": "行。遠離能住善趣善行。遠離能住涅槃妙",
    "T30n1579_092:0822b13": "行。當知彼與一切愚夫異生之類無有差",
    "T30n1579_092:0822b14": "別。住正法者。與此相違。當知是名勝義梵",
    "T30n1579_092:0822b15": "志。",
    "T30n1579_092:0822b16": "復次此正法外有諸沙門婆羅門等。為諸弟",
    "T30n1579_092:0822b17": "子宣說法時。多分為求詰責勝利。及求",
    "T30n1579_092:0822b18": "免脫他難勝利。當知如是宣說法者。就",
    "T30n1579_092:0822b19": "第一義無義無利。非自利益。非利益他。",
    "T30n1579_092:0822b20": "諸佛如來為諸弟子宣說正法。唯為證得",
    "T30n1579_092:0822b21": "明及解脫二果勝利。當知如是說正法者。",
    "T30n1579_092:0822b22": "大果大利自利利他無不圓滿。行於三世",
    "T30n1579_092:0822b23": "無忘失。住最勝義故。三種所緣境差別故。",
    "T30n1579_092:0822b24": "說名三明。若心解脫。若慧解脫。皆名解脫。",
    "T30n1579_092:0822b25": "是愛無明根本雜染勝對治故。為得未得明",
    "T30n1579_092:0822b26": "與解脫。當知略有四種修道。謂修根故能",
    "T30n1579_092:0822b27": "正修身。修身所引善行修故。能正修戒。修",
    "T30n1579_092:0822b28": "戒所引念住覺支無倒修故。能修心慧。此",
    "T30n1579_092:0822b29": "中修根復有三種。一世間修。二有學修。三",
    "T30n1579_092:0822c01": "無學修。若思擇力為所依上。雖取可愛不",
    "T30n1579_092:0822c02": "可愛境不如理相。而不發起煩惱諸纏。設令",
    "T30n1579_092:0822c03": "暫起尋復除遣。是世間修。若於聖諦已得",
    "T30n1579_092:0822c04": "現觀。由失念故或生適意或不適意。或兼",
    "T30n1579_092:0822c05": "二意。而心不為纏縛堅住。速於雜染能得",
    "T30n1579_092:0822c06": "解脫。是有學修。若即此心堅固安住。如前",
    "T30n1579_092:0822c07": "於內無有隘迮。善脫善修。都無一切下至",
    "T30n1579_092:0822c08": "失念。於諸可意不可意等。發心親近。計彼",
    "T30n1579_092:0822c09": "有德而趣向之。是名無學善淨修根。當知",
    "T30n1579_092:0822c10": "修戒修心修慧三種亦爾。此中最初是初",
    "T30n1579_092:0822c11": "修根所引。第二是第二所引。第三是第三",
    "T30n1579_092:0822c12": "所引。修戒修心修慧相望各有三種所引。",
    "T30n1579_092:0822c13": "當知亦爾。此中可意不可意境界差別故。有",
    "T30n1579_092:0822c14": "恩有怨有情差別故。功德過失相應有情差",
    "T30n1579_092:0822c15": "別故。所愛非所愛有情差別故。當知一向",
    "T30n1579_092:0822c16": "適意一向不適意。適意不適意相雜差別。可",
    "T30n1579_092:0822c17": "意不可意境界差別故者。自有境界一向可",
    "T30n1579_092:0822c18": "意。自有境界一向不可意。自有境界其類相",
    "T30n1579_092:0822c19": "雜少分可意少分不可意。如是有情或一向",
    "T30n1579_092:0822c20": "有恩。或一向有怨。或恩怨相雜。或一向有",
    "T30n1579_092:0822c21": "得。或一向有失。或得失俱備。若於有",
    "T30n1579_092:0822c22": "情愛復生愛。當知一向是其所愛。若於有",
    "T30n1579_092:0822c23": "情恚復生恚。當知一向非其所愛。若於有",
    "T30n1579_092:0822c24": "情愛已生恚。或於有情恚已生愛。當知",
    "T30n1579_092:0822c25": "是名所愛非所愛。由如是等差別因緣。適",
    "T30n1579_092:0822c26": "意等三有其差別。又於惡行隨觀現法所",
    "T30n1579_092:0822c27": "有過患。隨觀當來所有過患。是故遠離修習",
    "T30n1579_092:0822c28": "妙行。若於六處由一切門皆被誹毀。是名",
    "T30n1579_092:0822c29": "現法所有過患。由是因緣。墮於惡趣。是名",
    "T30n1579_092:0823a01": "當來所有過患。此中為他所誹毀者。謂為",
    "T30n1579_092:0823a02": "外道及餘世間有聰敏者。聞其鄙惡名稱聲",
    "T30n1579_092:0823a03": "頌。咸共誹毀。當知其餘即如所說。又此中",
    "T30n1579_092:0823a04": "言修念住者。謂念覺分創始發起。在異生",
    "T30n1579_092:0823a05": "地。數修習者。在有學地。修圓滿者。在無學",
    "T30n1579_092:0823a06": "地。修習覺分未得斷界。於其斷界正希求",
    "T30n1579_092:0823a07": "時。名依遠離。未得無欲界。於無欲界正",
    "T30n1579_092:0823a08": "希求時。名依離欲。未得滅界於其滅界",
    "T30n1579_092:0823a09": "正希求時。名依於滅。棄捨下劣修覺分",
    "T30n1579_092:0823a10": "故。迴向勝妙修覺分故。名棄捨迴向。又諸",
    "T30n1579_092:0823a11": "苾芻守護諸根有慚有愧。由是因緣。恥於",
    "T30n1579_092:0823a12": "惡行。修習妙行。修妙行故。無有變悔。無",
    "T30n1579_092:0823a13": "變悔故。發生歡喜。此為先故心得正定。心",
    "T30n1579_092:0823a14": "正定故。能見如實。見如實故。明及解脫皆悉",
    "T30n1579_092:0823a15": "圓滿。當知是名修行次第。",
    "T30n1579_092:0823a16": "復次有一沙門若婆羅門。自既不能善修",
    "T30n1579_092:0823a17": "諸根。而不如理為他施設善修根法。見唯",
    "T30n1579_092:0823a18": "棄背所有境界。名護諸根。然其自於諸弟",
    "T30n1579_092:0823a19": "子眾深生染著。一分起愛。一分生憎。謂於",
    "T30n1579_092:0823a20": "其教順逆因緣適不適意常現行故。於此微",
    "T30n1579_092:0823a21": "細自己雜染。不能以慧如實悟入。而謂自",
    "T30n1579_092:0823a22": "能善修諸根起增上慢。諸有隨順如是見",
    "T30n1579_092:0823a23": "者。彼雖令根離諸境界。獨處空閑。而緣",
    "T30n1579_092:0823a24": "彼境發起種種尋思雜染。然無智慧而自",
    "T30n1579_092:0823a25": "悟入。是亦不名善修諸根。又亦不為善修",
    "T30n1579_092:0823a26": "根故。勤修正行。但信他言起邪勝解及以",
    "T30n1579_092:0823a27": "邪慢。諸佛如來。為諸弟子如理施設煩惱",
    "T30n1579_092:0823a28": "斷故。名善修根。非唯一向背諸境界。又諸",
    "T30n1579_092:0823a29": "如來於其三種不共念住。善住其心故。不",
    "T30n1579_092:0823b01": "染著諸弟子眾。於正行眾悅意現行。於邪",
    "T30n1579_092:0823b02": "行眾行不悅意。由此所生貪欲雜染。瞋恚",
    "T30n1579_092:0823b03": "雜染。都無所有。由是因緣。雖與弟子等煩",
    "T30n1579_092:0823b04": "惱斷。而名無上善修諸根。又此修根依五",
    "T30n1579_092:0823b05": "品眾有差別故。當知亦有五轉差別。謂佛",
    "T30n1579_092:0823b06": "世尊或有弟子一向正行而亦畢竟。或有弟",
    "T30n1579_092:0823b07": "子一向放逸而亦畢竟。或有弟子修行正行",
    "T30n1579_092:0823b08": "而不畢竟。或有弟子行於邪行而不畢竟。",
    "T30n1579_092:0823b09": "或有弟子多種品類一行正行。一行放逸。一",
    "T30n1579_092:0823b10": "行一分或時放逸。或不放逸。如是名為第五",
    "T30n1579_092:0823b11": "品眾。此中如來稱可意者。謂諸弟子於善",
    "T30n1579_092:0823b12": "說法毘柰耶中。為修諸根得圓滿故。修行",
    "T30n1579_092:0823b13": "正行。復有一類不可意者。謂行邪行或不",
    "T30n1579_092:0823b14": "修行。是故如來觀第一眾生。起悅意。觀第",
    "T30n1579_092:0823b15": "二眾生。不悅意。觀第三眾生。起悅意。生不",
    "T30n1579_092:0823b16": "悅意。觀第四眾生。不悅意。生起悅意。觀第",
    "T30n1579_092:0823b17": "五眾生。起悅意。生不悅意。亦復生起悅不",
    "T30n1579_092:0823b18": "悅意。如來雖復於此五眾發起如是五轉",
    "T30n1579_092:0823b19": "差別悅不悅意。然諸如來終不為彼愛恚行",
    "T30n1579_092:0823b20": "相之所染污。由諸煩惱并其習氣永離繫",
    "T30n1579_092:0823b21": "故。善修根故。是故如來一切煩惱并習永斷。",
    "T30n1579_092:0823b22": "為所依止。能善住念。於弟子眾無諸雜染。",
    "T30n1579_092:0823b23": "說名五轉無上修根。又於如是一切五轉。",
    "T30n1579_092:0823b24": "隨其所應。當正思惟三種對治。一無常想。",
    "T30n1579_092:0823b25": "二者慈心。三無想定。如是三種。隨其所應",
    "T30n1579_092:0823b26": "當知其相。又佛世尊所作已辦無學弟子。",
    "T30n1579_092:0823b27": "名已修根。由彼長夜樂涅槃故。雖遇如",
    "T30n1579_092:0823b28": "前諸有情數境相現前。或純可愛。或純非愛。",
    "T30n1579_092:0823b29": "或多雜類通愛非愛。由貪瞋癡永遠離故。",
    "T30n1579_092:0823c01": "由心解脫及慧解脫增上力故。即由無相",
    "T30n1579_092:0823c02": "令心於彼速疾棄捨。由意樂故。於諸境界",
    "T30n1579_092:0823c03": "起厭逆想。又於涅槃見寂靜德。如是速能",
    "T30n1579_092:0823c04": "安住於捨。由此因緣。一剎那頃失念所作",
    "T30n1579_092:0823c05": "雜染污心。亦不得起。當知齊此善修習故。",
    "T30n1579_092:0823c06": "名善修根。若諸有學未能速疾安住於捨。",
    "T30n1579_092:0823c07": "有餘煩惱熏彼相續成雜穢故。又於一切",
    "T30n1579_092:0823c08": "三轉境中。憎惡所起諸煩惱故。現行煩惱所",
    "T30n1579_092:0823c09": "逼迫時。則能方便住厭逆想及過患想。如",
    "T30n1579_092:0823c10": "是修行能令修根速得圓滿。是故說彼名",
    "T30n1579_092:0823c11": "正行者。如是當知於善說法毘柰耶中。大",
    "T30n1579_092:0823c12": "師美妙諸弟子眾。得所得義。能修正行。",
    "T30n1579_092:0823c13": "復次無我論師略有三種正所作事。何等為",
    "T30n1579_092:0823c14": "三。謂於苦集諦所攝行自相共相。應正顯",
    "T30n1579_092:0823c15": "了安立無我。當知此中顯各各別眾多性",
    "T30n1579_092:0823c16": "故。顯了自相。開示生滅相似性故。顯了共",
    "T30n1579_092:0823c17": "相。是名第一正所作事。復於無我唯有因",
    "T30n1579_092:0823c18": "行。如其所有雜染清淨如實顯了。當知此",
    "T30n1579_092:0823c19": "中於三種受緣。生三種煩惱隨眠。未能永",
    "T30n1579_092:0823c20": "斷。於其見道我見隨眠。未能除遣。於其修",
    "T30n1579_092:0823c21": "道我慢隨眠。未能除遣。於見慢品能起無",
    "T30n1579_092:0823c22": "明。亦未永斷。未能生起彼對治明。是故",
    "T30n1579_092:0823c23": "不能作苦邊際。如是名為顯示雜染。與",
    "T30n1579_092:0823c24": "此相違。當知即是顯示清淨。是名第二正",
    "T30n1579_092:0823c25": "所作事。復於諸行斷增益我薩迦耶見。依",
    "T30n1579_092:0823c26": "能取實無我正見。如清淨相應。實顯了此",
    "T30n1579_092:0823c27": "無我見。在異生位。能正攝受聖諦現觀。又",
    "T30n1579_092:0823c28": "能證得諸聖慧眼。在有學位。能得上位盡",
    "T30n1579_092:0823c29": "無生智。在無學位。能令一切學與無學見",
    "T30n1579_092:0824a01": "修所斷所有煩惱無餘永斷。是故當知。此無",
    "T30n1579_092:0824a02": "我見能令清淨故。應顯了。是名第三正所",
    "T30n1579_092:0824a03": "作事。",
    "T30n1579_092:0824a04": "復次於其成就世間正見多聞。不定住正",
    "T30n1579_092:0824a05": "法者。即成就此世間正見多聞。得定住正",
    "T30n1579_092:0824a06": "法者。當知略有五種殊勝正加行果稱讚利",
    "T30n1579_092:0824a07": "益。何等為五。謂彼第一住正法者。先由其",
    "T30n1579_092:0824a08": "心未得定故。奢摩他支戒未清淨。亦未鮮",
    "T30n1579_092:0824a09": "白。即此第二住正法者。心得定故。清淨",
    "T30n1579_092:0824a10": "鮮白。當知是名第一殊勝正加行果稱讚利",
    "T30n1579_092:0824a11": "益。又彼第一心未得定補特伽羅。於一切",
    "T30n1579_092:0824a12": "受。并其所依。并其所緣。并其助伴。并其隨",
    "T30n1579_092:0824a13": "轉。不如實知。由不知故。便為三種無智",
    "T30n1579_092:0824a14": "為因過患所觸。何等為三。一受雜染所作",
    "T30n1579_092:0824a15": "過患。二世雜染所作過患。三現法後法雜染",
    "T30n1579_092:0824a16": "所作過患。當知此中受雜染所作過患者。謂",
    "T30n1579_092:0824a17": "愚癡者於其樂受并彼隨轉并所隨染有貪",
    "T30n1579_092:0824a18": "愛縛。於苦受等。有瞋恚縛。於其不苦不樂",
    "T30n1579_092:0824a19": "受等。有愚愛縛及隨眠縛。由有愚癡所隨",
    "T30n1579_092:0824a20": "眠故。世雜染所作過患者。謂愚癡者於現",
    "T30n1579_092:0824a21": "在世有貪染縛。於過去世有顧戀縛。於未",
    "T30n1579_092:0824a22": "來世有繫心縛。現法後法雜染所作過患者。",
    "T30n1579_092:0824a23": "謂彼如是雜染心者。於世於受有雜染故。",
    "T30n1579_092:0824a24": "便能生長感後有業。由此增益後有諸蘊。",
    "T30n1579_092:0824a25": "令當得生。又能增長所有貪愛。謂後有愛",
    "T30n1579_092:0824a26": "及資財愛。後有愛故。能生當來所有自體。資",
    "T30n1579_092:0824a27": "財愛故。於追求時。極生疲怠。若得境界便",
    "T30n1579_092:0824a28": "生染惱。若不獲得所欲不遂。便自燒然。若",
    "T30n1579_092:0824a29": "得已失便為愁惱之所損害。如是名為現",
    "T30n1579_092:0824b01": "法過患。若即由彼作及增長。能感後有。諸",
    "T30n1579_092:0824b02": "業煩惱增上力故。起於當來生老死等眾",
    "T30n1579_092:0824b03": "苦差別。如是名為後法過患。第二心定補特",
    "T30n1579_092:0824b04": "伽羅。應知一切與上相違。當知是名第二",
    "T30n1579_092:0824b05": "殊勝。餘如前說。又彼第一補特伽羅。心未",
    "T30n1579_092:0824b06": "定故。於其無智所作過患。若自若他不如",
    "T30n1579_092:0824b07": "實知。第二心定補特伽羅。於彼皆能如實了",
    "T30n1579_092:0824b08": "知。當知是名第三殊勝。餘如前說。又彼第",
    "T30n1579_092:0824b09": "二心已得定補特伽羅。於諸過患如實了",
    "T30n1579_092:0824b10": "知。已入修地。即前所得無我相應所有正",
    "T30n1579_092:0824b11": "見。由此修故。於二時中。依其斷界及無欲",
    "T30n1579_092:0824b12": "界與彼一切菩提分法。皆共圓滿。初未得",
    "T30n1579_092:0824b13": "定補特伽羅。心未定故。於彼一切皆未圓",
    "T30n1579_092:0824b14": "滿。當知是名第四殊勝。餘如前說。又彼第",
    "T30n1579_092:0824b15": "二心已得定補特伽羅。所有多聞毘鉢舍那",
    "T30n1579_092:0824b16": "助伴支分。彼能攝受勝三摩地。能淨修治",
    "T30n1579_092:0824b17": "毘鉢舍那。由是因緣。止觀二種平等雙轉。",
    "T30n1579_092:0824b18": "心未得定補特伽羅。應知多聞與彼俱闕。",
    "T30n1579_092:0824b19": "如是於成世間正見多聞。不定住於正法",
    "T30n1579_092:0824b20": "補特伽羅。即此成就世間正見多聞。得定",
    "T30n1579_092:0824b21": "住於正法補特伽羅。當知有此第五殊勝",
    "T30n1579_092:0824b22": "正加行果稱讚利益。如是即彼由已獲得勝",
    "T30n1579_092:0824b23": "奢摩他毘鉢舍那。依於斷界。應遍知者。能",
    "T30n1579_092:0824b24": "正遍知。應永斷者。能正永斷。應作證者。能",
    "T30n1579_092:0824b25": "正作證。應修習者。能正修習。依無欲界於",
    "T30n1579_092:0824b26": "彼一切已知已斷已證已修。於所依色及能",
    "T30n1579_092:0824b27": "依名。正知已知。於所依無明及能依有愛。",
    "T30n1579_092:0824b28": "正斷已斷。於所依明淨智及能依解脫。煩惱",
    "T30n1579_092:0824b29": "斷正證已證。於所依奢摩他及能依毘鉢舍",
    "T30n1579_092:0824c01": "那。正修已修。",
    "T30n1579_092:0824c02": "復次有二法見。一有為法見。二無為法見。有",
    "T30n1579_092:0824c03": "為法見者。謂如有一。於諦依處及諦自性。",
    "T30n1579_092:0824c04": "皆如實知。云何名為諦所依處。謂名色及",
    "T30n1579_092:0824c05": "人天等有情數物。云何為諦。謂世俗諦及勝",
    "T30n1579_092:0824c06": "義諦。云何世俗諦。謂即於彼諦所依處。假",
    "T30n1579_092:0824c07": "想安立我或有情乃至命者及生者等。又自",
    "T30n1579_092:0824c08": "稱言我眼見色乃至我意知法。又起言說。",
    "T30n1579_092:0824c09": "謂如是名乃至如是壽量邊際。廣說如前。",
    "T30n1579_092:0824c10": "當知此中唯有假想。唯假自稱。唯假言說所",
    "T30n1579_092:0824c11": "有性相作用差別。名世俗諦。云何勝義諦。謂",
    "T30n1579_092:0824c12": "即於彼諦所依處。有無常性。廣說乃至。有",
    "T30n1579_092:0824c13": "緣生性。如前廣說。如無常性有苦性等。當",
    "T30n1579_092:0824c14": "知亦爾。若於如是世俗勝義諦所依處。其",
    "T30n1579_092:0824c15": "世俗諦如實了知是世俗諦。其勝義諦如實",
    "T30n1579_092:0824c16": "了知是勝義諦。如是名為有為法見。若",
    "T30n1579_092:0824c17": "有成就有為法見。苾芻齊此言說滿足。云",
    "T30n1579_092:0824c18": "何名為無為法見。謂即於彼諦所依處。已",
    "T30n1579_092:0824c19": "得二種諦善巧者。由此善巧增上力故。於",
    "T30n1579_092:0824c20": "一切依等盡涅槃。深見寂靜。其心趣入。如",
    "T30n1579_092:0824c21": "前廣說。乃至解脫。如是名為無為法見。若",
    "T30n1579_092:0824c22": "有成就無為法見。苾芻齊此言說滿足。又",
    "T30n1579_092:0824c23": "此法見當知三種補特伽羅皆得成就。一者",
    "T30n1579_092:0824c24": "異生法隨法行已得定心。博識聰敏能如正",
    "T30n1579_092:0824c25": "理觀察諸法。二者有學已見諦迹。三者無",
    "T30n1579_092:0824c26": "學諸漏永盡。",
    "T30n1579_092:0824c27": "復次若有希求人天盛事自發誓願行梵",
    "T30n1579_092:0824c28": "行者當知彼為稱讚人天二種過患。何等",
    "T30n1579_092:0824c29": "為二。一者煩惱所生眾苦。二者無常所生",
    "T30n1579_092:0825a01": "眾苦。云何煩惱所生眾苦。謂於人天住境",
    "T30n1579_092:0825a02": "界愛。依現在世故住境界樂。依過去世故",
    "T30n1579_092:0825a03": "住境界欣。於現在世依過去境生愛樂",
    "T30n1579_092:0825a04": "故住境界喜。於未來世依現在境生愛樂",
    "T30n1579_092:0825a05": "故。若於如是三世境中住染污者。當知彼",
    "T30n1579_092:0825a06": "為稱讚所欲有匱乏苦。及生老等所有眾",
    "T30n1579_092:0825a07": "苦。是名生起煩惱所作眾苦過患。云何",
    "T30n1579_092:0825a08": "無常所作眾苦。謂順樂處有背失故。起變",
    "T30n1579_092:0825a09": "壞苦。隨順苦處現在前故。起厭離苦。一切",
    "T30n1579_092:0825a10": "自體於終沒時皆滅壞故。有滅壞苦。當知",
    "T30n1579_092:0825a11": "是名三種無常所作眾苦。此中如來超過如",
    "T30n1579_092:0825a12": "是二種過患。住一向樂。即於此樂應如實",
    "T30n1579_092:0825a13": "知由此故樂。復應如實知樂方便。云何為",
    "T30n1579_092:0825a14": "樂。謂一切境相應永盡無上安隱。即有餘依",
    "T30n1579_092:0825a15": "般涅槃界。云何方便。謂如前說。於五種受",
    "T30n1579_092:0825a16": "發起五轉如實妙智。若諸聲聞棄捨大師所",
    "T30n1579_092:0825a17": "證超過人天妙樂。希求下劣人天樂者。當",
    "T30n1579_092:0825a18": "知彼於諸智者所。多受毀辱。亦自欺誑。",
    "T30n1579_092:0825a19": "復次嗢拕南曰。",
    "T30n1579_092:0825a20": "　一住遠涅槃　　略說內所證",
    "T30n1579_092:0825a21": "　辯一切智相　　捨所學業等",
    "T30n1579_092:0825a22": "　空隨行恒住　　師弟二圓滿",
    "T30n1579_092:0825a23": "由二因緣。當知名為有第二住。謂有愛故。",
    "T30n1579_092:0825a24": "為欲生起第二自體。受習其因。此自體滅",
    "T30n1579_092:0825a25": "第二自體次生起故。云何有愛。謂諸可愛",
    "T30n1579_092:0825a26": "所緣境界將得現前。最初生起染污欣悅。",
    "T30n1579_092:0825a27": "名有憙樂。從此已後乃至未得於彼。多住",
    "T30n1579_092:0825a28": "作意思惟。設復已得而未受用。於其中間。",
    "T30n1579_092:0825a29": "即由憙樂增上力故。住染欣悅。名有歡喜。",
    "T30n1579_092:0825b01": "於受用時多生貪愛。名有染著故名有愛。",
    "T30n1579_092:0825b02": "又於未來起希求故。及於已得生領納",
    "T30n1579_092:0825b03": "故。名有憙樂。於過去世隨憶念故。名有歡",
    "T30n1579_092:0825b04": "喜。於已獲得正受用時。生貪愛故。名有",
    "T30n1579_092:0825b05": "染著。如是名為第二差別。云何生起第二",
    "T30n1579_092:0825b06": "自體。謂憙樂等為集因故。於當來世生老",
    "T30n1579_092:0825b07": "為根眾苦生起。與此相違。當知是名無第",
    "T30n1579_092:0825b08": "二住。",
    "T30n1579_092:0825b09": "復次有二種法。更互相違。一者煩惱。二者涅",
    "T30n1579_092:0825b10": "槃。是故安住雜染法已。即便隨順後有而",
    "T30n1579_092:0825b11": "轉。若於後有隨順轉時。當知說名去涅槃",
    "T30n1579_092:0825b12": "遠。復有六種鄙碎士夫補特伽羅鄙碎行相。",
    "T30n1579_092:0825b13": "一者性多忿恚。二者所作不思。三者樂逼",
    "T30n1579_092:0825b14": "惱他。四者若苦所觸便發不實麁惡語言。五",
    "T30n1579_092:0825b15": "者或發真實能引無義麁惡語言。六者因",
    "T30n1579_092:0825b16": "此展轉發起無量差別惡言。非但少詞而",
    "T30n1579_092:0825b17": "生喜足。由二因緣。諸出家者力勵受行。速",
    "T30n1579_092:0825b18": "疾能證沙門義利。諸未信者令生淨信。其",
    "T30n1579_092:0825b19": "已信者倍令增長。何等為二。一者忍辱。二",
    "T30n1579_092:0825b20": "者柔和。言忍辱者。謂於他怨終無返報。",
    "T30n1579_092:0825b21": "言柔和者。謂心無憤性不惱他。",
    "T30n1579_092:0825b22": "復次以要言之。如來略依二種處所。說無",
    "T30n1579_092:0825b23": "界教。一者說有餘依涅槃界教。二者說無",
    "T30n1579_092:0825b24": "餘依涅槃界教。若由如是煩惱斷故。名成",
    "T30n1579_092:0825b25": "就斷。補特伽羅不成煩惱。即由如是不住",
    "T30n1579_092:0825b26": "彼果後有眾苦。當知是名說有餘依涅槃",
    "T30n1579_092:0825b27": "界教。若由如是不住煩惱後有苦果。即由",
    "T30n1579_092:0825b28": "如是乃至壽盡既滅沒已。一切餘依都無所",
    "T30n1579_092:0825b29": "有。不住此身。不住餘身。不住中有。證得",
    "T30n1579_092:0825c01": "一切眾苦邊際。當知是名說無餘依涅槃界",
    "T30n1579_092:0825c02": "教。略有三種念力強因。一由其年少壯。二",
    "T30n1579_092:0825c03": "由前生串習。三由現法數習。",
    "T30n1579_092:0825c04": "復次由五種相。當知涅槃是內證法。謂離",
    "T30n1579_092:0825c05": "信故。乃至離見審察忍故。如前應知。謂現",
    "T30n1579_092:0825c06": "法中於內各別內外增上所生雜染。如實",
    "T30n1579_092:0825c07": "了知有及非有。",
    "T30n1579_092:0825c08": "復次由三因緣。顯示諸佛無上菩提。一者",
    "T30n1579_092:0825c09": "覺了一切境故。二者覺了有及非有如實",
    "T30n1579_092:0825c10": "事故。三者覺了染淨二品一切法故。是故",
    "T30n1579_092:0825c11": "他於如是三處。請問世尊。",
    "T30n1579_092:0825c12": "復次諸有為法俱有轉時。令心迷亂。能令於",
    "T30n1579_092:0825c13": "相邪取分別。是故如來。為諸弟子分別開",
    "T30n1579_092:0825c14": "示。令於彼相決定悟入。為欲了知真實",
    "T30n1579_092:0825c15": "相故。又為於自無欺誑故。又為於他坦",
    "T30n1579_092:0825c16": "然無畏正記別故。",
    "T30n1579_092:0825c17": "復次諸出家者。棄捨所學增上力故。當知",
    "T30n1579_092:0825c18": "安立顧戀境界。又出家者。毀犯尸羅增上",
    "T30n1579_092:0825c19": "力故。當知安立未出家者棄背趣入心株",
    "T30n1579_092:0825c20": "覆事。遠離慚愧故。一向愛味故。若堅執取",
    "T30n1579_092:0825c21": "所緣境界。當知彼名最極愛味。由是因緣。",
    "T30n1579_092:0825c22": "於修上品諸善業中。為心株杌是不調柔。",
    "T30n1579_092:0825c23": "無堪能義。又即由此增上力故。行諸惡行。",
    "T30n1579_092:0825c24": "內懷隱匿所造眾惡故。生其覆。如是一",
    "T30n1579_092:0825c25": "切略攝為一。說名於境最極愛味心株覆",
    "T30n1579_092:0825c26": "事。",
    "T30n1579_092:0825c27": "復次若於諸根無護行者。由樂聽聞不正",
    "T30n1579_092:0825c28": "法故。便生無明觸所生起染污作意。即此",
    "T30n1579_092:0825c29": "作意增上力故。於當來世諸處生起所有過",
    "T30n1579_092:0826a01": "患。不如實知不如實知彼過患故。便起",
    "T30n1579_092:0826a02": "希求。希求彼故。造作增長彼相應業。造作",
    "T30n1579_092:0826a03": "增長相應業故。於當來世六處生起。如是",
    "T30n1579_092:0826a04": "名為順次道理。逆次第者。謂彼六處以業為",
    "T30n1579_092:0826a05": "因。業愛為因。愛復用彼無明為因。無明復",
    "T30n1579_092:0826a06": "用不如正理作意為因。不正作意復用無",
    "T30n1579_092:0826a07": "明觸為其因。又於此中先所造業。是現法",
    "T30n1579_092:0826a08": "受六處之因。現法造業。是次生受六處之緣。",
    "T30n1579_092:0826a09": "或是後受六處由藉。愛等業等隨其所應。當",
    "T30n1579_092:0826a10": "知亦爾。",
    "T30n1579_092:0826a11": "復次由二因緣。後有生起。一後有業。二後有",
    "T30n1579_092:0826a12": "愛。而但說言諸有情類隨業而行。不言隨",
    "T30n1579_092:0826a13": "愛。何以故。略有三愛。一者欲愛。二者色愛。",
    "T30n1579_092:0826a14": "三無色愛。此中欲愛。是不善者雖有異熟。",
    "T30n1579_092:0826a15": "然若不起惡不善業。終不能與惡趣異熟。",
    "T30n1579_092:0826a16": "若欲界愛。於無明觸所生諸受。起希求時。",
    "T30n1579_092:0826a17": "於可愛境發生貪欲。於可憎境發生瞋",
    "T30n1579_092:0826a18": "恚。於可迷境發生愚癡。由此三種增上力",
    "T30n1579_092:0826a19": "故。行不善業。由此業故。生諸惡趣。非但",
    "T30n1579_092:0826a20": "由彼貪瞋癡纏定墮惡趣。然即此愛於所",
    "T30n1579_092:0826a21": "造業異熟生時。能為助伴。又由希求可愛",
    "T30n1579_092:0826a22": "境界增上力故。修行善行身語意業。由此",
    "T30n1579_092:0826a23": "為因。得生善趣。此中可愛諸異熟果。但應",
    "T30n1579_092:0826a24": "用業為引生因。非染性愛。又若此愛色無",
    "T30n1579_092:0826a25": "色繫。雖非不善。然是染污。一切皆非有異",
    "T30n1579_092:0826a26": "熟果。又即由此色無色愛。名有愛者。彼由",
    "T30n1579_092:0826a27": "聽聞正法因故。於其欲界觀麁鄙相證",
    "T30n1579_092:0826a28": "得明觸而生世間如理作意相應諸受。調",
    "T30n1579_092:0826a29": "伏欲界貪瞋癡等。造修所成善有漏業。由",
    "T30n1579_092:0826b01": "於此間造彼業故。當得生彼。不由於彼",
    "T30n1579_092:0826b02": "染污性愛。然即此愛於所造業。異熟生時。",
    "T30n1579_092:0826b03": "能為助伴。是故但說諸有情類隨業而行。",
    "T30n1579_092:0826b04": "不言隨愛。",
    "T30n1579_092:0826b05": "復次於外事中。世間假名增上力故。亦說有",
    "T30n1579_092:0826b06": "果及有受者。彼或時空世現可得。或時不",
    "T30n1579_092:0826b07": "空。如果受者。因與作者。當知亦爾。如是",
    "T30n1579_092:0826b08": "名為世俗諦空。非勝義空。若說恒時一切",
    "T30n1579_092:0826b09": "諸行唯有因果。都無受者及與作者。當知",
    "T30n1579_092:0826b10": "是名勝義諦空。應知此空復有七種。一後",
    "T30n1579_092:0826b11": "際空。二前際空。三中際空。四常空。五我空。",
    "T30n1579_092:0826b12": "六受者空。七作者空。當知此中無有諸行",
    "T30n1579_092:0826b13": "於未來世。實有行聚自性安立諸行生時從",
    "T30n1579_092:0826b14": "彼而來。若有是事彼不應生。於未來世",
    "T30n1579_092:0826b15": "諸行自性已實有故。又不應有無常可得。",
    "T30n1579_092:0826b16": "既有可得。是故當知。諸行生時。無所從",
    "T30n1579_092:0826b17": "來。本無今有。是名後際空。又無諸行於過",
    "T30n1579_092:0826b18": "去世。有實行聚自性。安立。已生已滅。諸行",
    "T30n1579_092:0826b19": "往彼積集而住。若有是事。不應施設諸行",
    "T30n1579_092:0826b20": "有滅。過去行聚自性儼然常安住故。若無",
    "T30n1579_092:0826b21": "有滅。彼無常性應不可知。既有可知。是",
    "T30n1579_092:0826b22": "故諸行於正滅時。都無所往積集而住。有已",
    "T30n1579_092:0826b23": "散滅不待餘因。自然滅壞。是名前際空。又",
    "T30n1579_092:0826b24": "於剎那生滅行中。唯有諸行暫時可得。其",
    "T30n1579_092:0826b25": "中都無餘行可得。亦無別物。是名中際空。",
    "T30n1579_092:0826b26": "當知亦是常空我空。以無我故。果性諸行",
    "T30n1579_092:0826b27": "空無受者。因性業行空無作者。如是名為",
    "T30n1579_092:0826b28": "受者作者二種皆空。作者受者無所有故。唯",
    "T30n1579_092:0826b29": "有諸行。於前生滅。唯有諸行。於後生生。",
    "T30n1579_092:0826c01": "於中都無捨前生者取後生者。是故說言",
    "T30n1579_092:0826c02": "唯有諸法從眾緣生能生諸法。又一切法",
    "T30n1579_092:0826c03": "都無作用。無有少法能生少法。是故說",
    "T30n1579_092:0826c04": "言此有故彼有。此生故彼生。但唯於彼因果",
    "T30n1579_092:0826c05": "法中。依世俗諦假立作用。宣說此法能生",
    "T30n1579_092:0826c06": "彼法。",
    "T30n1579_092:0826c07": "復次由五種相。於能順喜所緣境界。隨順",
    "T30n1579_092:0826c08": "而行。深心喜樂。不如正理。執取其相。發",
    "T30n1579_092:0826c09": "生貪欲。多起尋思。方便求覓。因此廣行福",
    "T30n1579_092:0826c10": "非福行。如能順喜所緣境界。順憂順捨所",
    "T30n1579_092:0826c11": "緣境界。如其所應當知亦爾。其差別者。於",
    "T30n1579_092:0826c12": "能順憂所緣境界。隨順而行。深心厭惡發",
    "T30n1579_092:0826c13": "生瞋恚。於能順捨所緣境界。隨順而行。深",
    "T30n1579_092:0826c14": "心愚昧發生愚癡。餘如前說。",
    "T30n1579_092:0826c15": "復次有諸苾芻。證阿羅漢諸漏永盡。於一",
    "T30n1579_092:0826c16": "切境隨順而行。恒時不堪。乃至失念生諸",
    "T30n1579_092:0826c17": "煩惱。是故恒住無雜染住。由是因緣。說名",
    "T30n1579_092:0826c18": "恒住。彼隨行品若喜若憂。若欣若慼。諸阿羅",
    "T30n1579_092:0826c19": "漢皆無所有。乃至善中亦無是事。又彼恒住",
    "T30n1579_092:0826c20": "極難行故。及無罪故。名為最勝。能成就者",
    "T30n1579_092:0826c21": "極難得故。說名第一真實福田。應當奉請。",
    "T30n1579_092:0826c22": "乃至廣說。當知如前攝異門分。",
    "T30n1579_092:0826c23": "復次於善說法毘奈耶中。應知大師及弟子",
    "T30n1579_092:0826c24": "眾。各由二相其德圓滿。云何二相應知",
    "T30n1579_092:0826c25": "大師其德圓滿。謂依利他行。欲令悟入諸",
    "T30n1579_092:0826c26": "所有受皆是苦故。說受所依。說彼因緣。說",
    "T30n1579_092:0826c27": "能雜染所有隨行。說所對治及能對治師句",
    "T30n1579_092:0826c28": "安立。說一切種究竟出離是名第一師德圓",
    "T30n1579_092:0826c29": "滿。又依自利行。宣說不共三種念住無雜染",
    "T30n1579_092:0827a01": "住。是名第二師德圓滿。云何二相應知弟",
    "T30n1579_092:0827a02": "子其德圓滿。謂於如來無量法教。能了知已",
    "T30n1579_092:0827a03": "而未得到聞之彼岸。若以得到其彼岸者。",
    "T30n1579_092:0827a04": "要為修行法隨法行。證得出離。非為受持",
    "T30n1579_092:0827a05": "了知是已如理修行法隨法行。非但隨說",
    "T30n1579_092:0827a06": "音聲語言以為究竟。是名第一諸弟子眾其",
    "T30n1579_092:0827a07": "德圓滿。如是修行法隨法行。不以下劣而",
    "T30n1579_092:0827a08": "生喜足。要當往趣賢敏丈夫所趣之地。定",
    "T30n1579_092:0827a09": "當獲得彼所應得。是名第二諸弟子眾其德",
    "T30n1579_092:0827a10": "圓滿。",
    "T30n1579_092:0827a11": "復次於善說法毘柰耶中。復由三相。應知",
    "T30n1579_092:0827a12": "大師其德圓滿。又由二相。應知弟子其德",
    "T30n1579_092:0827a13": "圓滿。云何三相應知大師其德圓滿。謂佛",
    "T30n1579_092:0827a14": "世尊。為諸弟子。最初施設遠離二邊中道",
    "T30n1579_092:0827a15": "正行。是名第一師德圓滿。又於聖教未生",
    "T30n1579_092:0827a16": "信者。有毀犯者。以正方便令入聖教",
    "T30n1579_092:0827a17": "離諸毀犯。是名第二師德圓滿。又於聖教",
    "T30n1579_092:0827a18": "已得入者。由四法攝正攝受之。是名第三",
    "T30n1579_092:0827a19": "師德圓滿。云何名為四種法攝。一於祕密",
    "T30n1579_092:0827a20": "以其如法閑靜教授。而教授之不以非法。",
    "T30n1579_092:0827a21": "二於違犯以其如法苦切語言。現前呵擯。非",
    "T30n1579_092:0827a22": "不如法。三於尋思依止耽嗜。教令於內勤",
    "T30n1579_092:0827a23": "修寂靜。四令時時聽聞正法。常無懈廢。又",
    "T30n1579_092:0827a24": "令遠離相似正法。及令對治棄捨正行。當",
    "T30n1579_092:0827a25": "知即是於其祕密。能引如法閑靜教授。於",
    "T30n1579_092:0827a26": "實毀犯若正了知。要當呵擯。方調伏者。以",
    "T30n1579_092:0827a27": "如法言現前呵擯。心無雜染。於尋思者。方",
    "T30n1579_092:0827a28": "便令其易得決了。於諸流蕩五妙欲者。",
    "T30n1579_092:0827a29": "示其過患令生厭離。漸次修學乃至證入",
    "T30n1579_092:0827b01": "第四靜慮。所有尋思依止耽嗜方能於內究",
    "T30n1579_092:0827b02": "竟寂靜。自令無惱。令他攝取。當知是名",
    "T30n1579_092:0827b03": "於時時間聽聞正法常無懈廢。云何二相",
    "T30n1579_092:0827b04": "諸弟子眾其德圓滿。謂諸弟子最初忍受大",
    "T30n1579_092:0827b05": "師所見。謂諸法中空無我見。由是因緣。於",
    "T30n1579_092:0827b06": "諸法中不增益我起邪執著。亦不毀壞",
    "T30n1579_092:0827b07": "世俗道理。勝意樂故無所隨從。隨言說故",
    "T30n1579_092:0827b08": "亦不遠離。是名第一諸弟子眾其德圓滿。又",
    "T30n1579_092:0827b09": "彼於見既忍受已。能正修行法隨法行。由",
    "T30n1579_092:0827b10": "四法攝所攝受時。若彼諸法有苦有害。如",
    "T30n1579_092:0827b11": "實了知能速斷滅。若彼諸法無苦無害。如",
    "T30n1579_092:0827b12": "實了知能速作證。是名第二諸弟子眾其德",
    "T30n1579_092:0827b13": "圓滿。如是大師及弟子眾之所攝受諸佛聖",
    "T30n1579_092:0827b14": "教。當知一向無染清淨。諸聰慧者之所歸",
    "T30n1579_092:0827b15": "趣。",
    "T30n1579_092:0827b16": "瑜伽師地論卷第九十二"
}