{
    "X60n1122_001:0441b06": "沙彌尼律儀要略",
    "X60n1122_001:0441b08": "華山隆昌寺司律學沙門　讀體　輯集",
    "X60n1122_001:0441b09": "梵語沙彌尼。此翻息慈女。謂息惡行慈。息世染而",
    "X60n1122_001:0441b10": "慈濟眾生也。亦云勤策女。亦云求寂女。律儀者。十",
    "X60n1122_001:0441b11": "戒律諸威儀也。",
    "X60n1122_001:0441b12": "上篇",
    "X60n1122_001:0441b13": "戒律門",
    "X60n1122_001:0441b14": "沙彌尼離戒文中。佛言。十六以上。應作沙彌尼。素",
    "X60n1122_001:0441b15": "無瑕穢。貞良完具。無所毀辱。父母見聽。乃得為道。",
    "X60n1122_001:0441b16": "素不貞良。不應為道。石人[匿/虫]病。不應為道。以女人",
    "X60n1122_001:0441b17": "姿態難保。悅在須臾。復生惡意。譬如水泡。一起一",
    "X60n1122_001:0441b18": "滅。無有常定。須善觀察。乃可度尼。又佛觀見人間。",
    "X60n1122_001:0441b19": "上至二十八天。下至十八地獄。皆苦無樂。故結戒",
    "X60n1122_001:0441b20": "以訓後生。由是信女剃髮出家。先受十支禁戒。名",
    "X60n1122_001:0441b21": "法同沙彌尼。次與二歲驗學六法。為式叉摩那。俟",
    "X60n1122_001:0441b22": "歲滿學淨。堪入亞僧數者。在二部僧中。乞受比丘",
    "X60n1122_001:0441b23": "尼戒。斯誠正制。比來尼律失宗。時風下邁。而沙彌",
    "X60n1122_001:0441b24": "尼本所受戒未諳。憍慢者多輕二部大僧。愚昧者",
    "X60n1122_001:0441c01": "全失諸門細行。欲光道化以攝尼徒。難可冀也。因",
    "X60n1122_001:0441c02": "采十戒。略明制止。俾蒙學知所向方。好心出家者。",
    "X60n1122_001:0441c03": "切意遵行。慎勿違犯。然近為式叉摩那。比丘尼戒",
    "X60n1122_001:0441c04": "之階梯。遠為菩薩戒之根本。因戒生定。因定發慧。",
    "X60n1122_001:0441c05": "庶幾成就聖道。不負初念出家之志矣。若樂廣覽",
    "X60n1122_001:0441c06": "者。自當詳閱律藏全典。",
    "X60n1122_001:0441c07": "以下十戒條章。依律藏隨字函本文錄出。并無",
    "X60n1122_001:0441c08": "增減。",
    "X60n1122_001:0441c09": "第一殺戒",
    "X60n1122_001:0441c10": "沙彌尼初戒。不得殺生。慈愍羣生。如父母念子。加哀",
    "X60n1122_001:0441c11": "蠕動。猶如赤子。何謂不殺。護身口意。身不殺人物蚑",
    "X60n1122_001:0441c12": "行喘息之類。而不手為。亦不教人。見殺不食。聞殺不",
    "X60n1122_001:0441c13": "食。疑殺不食。為我殺不食。口不說言。當殺。當害。報怨。",
    "X60n1122_001:0441c14": "亦不得言。死快。殺快。某肥。某瘦。某肉多好。某肉少也。",
    "X60n1122_001:0441c15": "意亦不念當有所賊殺於某快乎。某畜肥。某瘦。哀諸",
    "X60n1122_001:0441c16": "眾生。如己骨髓。如父如母。如子如身。等無差特。普等",
    "X60n1122_001:0441c17": "一心。常志大乘。是為沙彌尼始學戒也。",
    "X60n1122_001:0441c18": "第二盜戒",
    "X60n1122_001:0441c19": "沙彌尼戒。不得盜竊一錢以上。草葉毛米不得取也。",
    "X60n1122_001:0441c20": "主不手與不得取。口不言取。心不念取。目不愛色。耳",
    "X60n1122_001:0441c21": "不愛聲。鼻不盜香。舌不偷味。身不貪衣。心不竊欲。六",
    "X60n1122_001:0441c22": "情無著。常立權慧。則曰不盜。是為沙彌尼戒也。",
    "X60n1122_001:0441c23": "第三婬戒",
    "X60n1122_001:0441c24": "沙彌尼戒。不得婬妷。何謂不婬。真一清淨。潔身不婬",
    "X60n1122_001:0442a01": "妷。口不說婬。心不念婬。執己鮮明。如虗空風無所倚",
    "X60n1122_001:0442a02": "著。身不行婬。目不婬視。耳不婬聽。鼻不婬香。口不婬",
    "X60n1122_001:0442a03": "言。心不存欲。觀身四大本無所有。計地水火風。無我",
    "X60n1122_001:0442a04": "無人無壽無命。何所婬妷。何所著乎。志空無相願。是",
    "X60n1122_001:0442a05": "為沙彌尼戒也。",
    "X60n1122_001:0442a06": "第四妄語戒",
    "X60n1122_001:0442a07": "沙彌尼戒。不得兩舌惡言。言語安詳。不見莫言見。不",
    "X60n1122_001:0442a08": "聞莫言聞。見惡不傳。聞惡不宣。惡言直避。常行四等。",
    "X60n1122_001:0442a09": "無有非言。言輒說道。不得論說俗事。不講王者臣吏",
    "X60n1122_001:0442a10": "賊事。常歎經法菩薩正戒。志於大乘。不為小學。行四",
    "X60n1122_001:0442a11": "等心。是為沙彌尼戒也(直避別本均作真譬今依高麗古本改正)。",
    "X60n1122_001:0442a12": "第五不飲酒戒",
    "X60n1122_001:0442a13": "沙彌尼戒。不得飲酒。不得嗜酒。不得嘗酒。酒有三十",
    "X60n1122_001:0442a14": "六失。失道破家。危身喪命。皆悉由之。牽東引西。持南",
    "X60n1122_001:0442a15": "著北。不能諷經。不敬三尊。輕易師友。不孝父母。心閉",
    "X60n1122_001:0442a16": "意塞。世世愚癡。不值大道。其心無識。故不飲酒。欲離",
    "X60n1122_001:0442a17": "五陰。五欲。六葢。得五神通。得度五道。是為沙彌尼戒",
    "X60n1122_001:0442a18": "也。",
    "X60n1122_001:0442a19": "第六不著香花瓔珞戒",
    "X60n1122_001:0442a20": "沙彌尼戒。不得持香花自熏飾。衣被履屨不得五色。",
    "X60n1122_001:0442a21": "不得以眾寶自瓔珞。不得著錦繡綾羅綺縠。不得綺",
    "X60n1122_001:0442a22": "視。當著麤服。青。黑。木蘭。及泥洹裏衣。低頭而行。欲除",
    "X60n1122_001:0442a23": "六衰。以戒為香。求誦深法。以為真實。三十二相。以為",
    "X60n1122_001:0442a24": "瓔珞。得植眾好。以為被服。願六神通無礙。六度導人。",
    "X60n1122_001:0442b01": "是為沙彌尼戒也。",
    "X60n1122_001:0442b02": "第七不坐高廣大牀戒",
    "X60n1122_001:0442b03": "沙彌尼戒。不得坐金銀高牀。綺繡錦被。眾寶綩綖。不",
    "X60n1122_001:0442b04": "得念之。不得教求索好牀榻席。五色畫扇。上好捎拂。",
    "X60n1122_001:0442b05": "不得著臂訓指鐶。真信戒。慚愧施。博聞智慧。一心精",
    "X60n1122_001:0442b06": "專。常求三昧。以為牀榻。心不動搖。眾慧自然。以為坐",
    "X60n1122_001:0442b07": "具。七覺不轉。志於道心。是為沙彌尼戒也。",
    "X60n1122_001:0442b08": "第八不歌舞音樂戒",
    "X60n1122_001:0442b09": "沙彌尼戒。不得聽歌舞音樂聲。拍手鼓節。不得自為。",
    "X60n1122_001:0442b10": "亦不教人。常自修身。順行正法。不為邪行。一心歸佛。",
    "X60n1122_001:0442b11": "誦經行正。以為法樂。不為俗樂。聽經思惟。深入大義。",
    "X60n1122_001:0442b12": "自不有疾。不得乘車馬象。當念輕舉。入不思議神通",
    "X60n1122_001:0442b13": "之達。以為車乘。度脫八難。是為沙彌尼戒也。",
    "X60n1122_001:0442b14": "第九不捉持金寶戒",
    "X60n1122_001:0442b15": "沙彌尼戒。不得積聚珍寶。不得手取。不得教人。常自",
    "X60n1122_001:0442b16": "專精。以道為寶。以經為上。以義為妙。解空無相無願",
    "X60n1122_001:0442b17": "為本。至於三脫。不求貪欲。欲離九惱。住道甚久。無窮",
    "X60n1122_001:0442b18": "無極。無有邊際。亦無所住。是為沙彌尼戒也。",
    "X60n1122_001:0442b19": "第十不非時食戒",
    "X60n1122_001:0442b20": "沙彌尼戒。食不失時。常以時食。不得失度。過日中後。",
    "X60n1122_001:0442b21": "不得復食。雖有甘美無極之味。終不復食。亦不教人",
    "X60n1122_001:0442b22": "犯。心亦不念。假使無上自然食來。亦不得食也。若長",
    "X60n1122_001:0442b23": "者國王。過日中後施。亦不食。終死不犯。常思禪定。一",
    "X60n1122_001:0442b24": "切飲食。雖有所食。裁自支命。欲令一切解深遠願。得",
    "X60n1122_001:0442c01": "十種力。以為飲食。是為沙彌尼戒也。",
    "X60n1122_001:0442c02": "下篇",
    "X60n1122_001:0442c03": "威儀門",
    "X60n1122_001:0442c04": "佛制尼眾。律嚴大僧。由其正法係增減故。詳考聖",
    "X60n1122_001:0442c05": "典。其制自明。若沙彌尼。自不知應所施行。不許近",
    "X60n1122_001:0442c06": "圓。以大比丘尼事更難作故。須令熟學知已。乃許",
    "X60n1122_001:0442c07": "受具。如不知。而即為授具戒者。則謂佛法易行。亞",
    "X60n1122_001:0442c08": "僧易作。是故沙彌尼。應先崇訓。",
    "X60n1122_001:0442c09": "以下條則。於大愛道經。沙彌尼離戒文。及第二",
    "X60n1122_001:0442c10": "分比丘尼隨律威儀中節出。又雲棲沙彌要略",
    "X60n1122_001:0442c11": "內。凡沙彌尼可通用者。亦采集之。良以末法尼",
    "X60n1122_001:0442c12": "倫。情多懈怠。聞繁則厭。並恐文字生淺。由得刪",
    "X60n1122_001:0442c13": "繁撮要。仍分類聚。以便讀學。間有未備。從義補",
    "X60n1122_001:0442c14": "入一二。其樂廣覧者。自當檢閱全書。",
    "X60n1122_001:0442c15": "敬三寶第一",
    "X60n1122_001:0442c16": "當敬佛。至心無邪持。頭腦著地。常自懺悔宿世罪惡。",
    "X60n1122_001:0442c17": "○常敬法。心存於道。慈孝於經。○常敬僧。心平不廢。",
    "X60n1122_001:0442c18": "至誠有信。○不得因小事瞋捨三寶。○不得持佛像",
    "X60n1122_001:0442c19": "至大小便處。○不得著不淨履。入佛殿及僧塔中。○",
    "X60n1122_001:0442c20": "始於出家受戒。盡其終身壽命。常當時刻繫憶三寶。",
    "X60n1122_001:0442c21": "○朝暮禮佛發願。願在在生處。具丈夫相。童真出家。",
    "X60n1122_001:0442c22": "即能親近三寶。供養承事。○於近住女。並檀越前。應",
    "X60n1122_001:0442c23": "當讚歎三寶功德。生增人信。○凡著一衣。餐一食。飲",
    "X60n1122_001:0442c24": "一漿。常不忘佛恩。著新衣履時。先當禮佛。受飲食時。",
    "X60n1122_001:0443a01": "先當供佛。恒存慚愧。起知足念。",
    "X60n1122_001:0443a02": "敬大沙門第二(大沙門。即比丘及比丘尼。此總攝二部大僧)",
    "X60n1122_001:0443a03": "不得喚二部大僧字。○不得盜聽二部大僧說戒。○",
    "X60n1122_001:0443a04": "不得轉行說二部大僧過。○不得見二部大僧過不",
    "X60n1122_001:0443a05": "起。除讀經時。病時。剃髮時。飯時。作眾事時。○不得故",
    "X60n1122_001:0443a06": "作異語觸惱二部大僧。○不得無根瞋謗二部大僧。",
    "X60n1122_001:0443a07": "○不得於二部大僧中挑唆彼此。○不得故惱二部",
    "X60n1122_001:0443a08": "大僧假問經律。○不得罵詈二部大僧。○不得於二",
    "X60n1122_001:0443a09": "部大僧前行。○不得輕侮二部大僧。故意於前戲笑。",
    "X60n1122_001:0443a10": "傚其語言形相行步。○不得伺屏處。見二部大僧過",
    "X60n1122_001:0443a11": "指背。○行時若逢二部大僧。當下道低首旁立。恭讓",
    "X60n1122_001:0443a12": "去已。然後方行。",
    "X60n1122_001:0443a13": "事師第三",
    "X60n1122_001:0443a14": "視和尚阿闍黎如視佛。○當敬於師。常附近之。如法",
    "X60n1122_001:0443a15": "律行。○當如師教。常應和順。○常當早起。勿後師次。",
    "X60n1122_001:0443a16": "自警其心。勿令師呼。○早起時。當先清淨著法衣。禮",
    "X60n1122_001:0443a17": "佛法。却禮師。○欲入戶。先當三彈指。○禮師時。去六",
    "X60n1122_001:0443a18": "尺。問訊。却行出戶。○師坐禪。不應作禮。師經行。不應",
    "X60n1122_001:0443a19": "作禮。師受食。師梳齒。師澡浴。師眠息等。不應作禮。○",
    "X60n1122_001:0443a20": "欲禮拜。若師止之。宜順命勿拜。○師閉戶。不應戶外",
    "X60n1122_001:0443a21": "作禮。欲入戶作禮。應彈指三徧。師不應。應去。○若使",
    "X60n1122_001:0443a22": "出不淨器。不得唾。不得瞋恚。○當誠信於師。盡心給",
    "X60n1122_001:0443a23": "侍。○慈孝於師。心存左右。不去食息。○若行國中。見",
    "X60n1122_001:0443a24": "怪異之事。當啟語師。問其變異。○從師受經。當端心",
    "X60n1122_001:0443b01": "至實。身心口意。無差特如毛髮。○師設使行所至。當",
    "X60n1122_001:0443b02": "疾去疾還。設有人問。沙彌尼汝師在不。當默然直去。",
    "X60n1122_001:0443b03": "不得共相應知。○設有過惡。尋當向師首過。言已無",
    "X60n1122_001:0443b04": "狀。○一切當信向於師。若人說師過。即當呵止。○持",
    "X60n1122_001:0443b05": "師飲食。皆當兩手捧。食畢斂器當徐徐。○侍師。不得",
    "X60n1122_001:0443b06": "對面立。不得高處立。不得太遠立。當令師小語得聞。",
    "X60n1122_001:0443b07": "不費尊力。○若請問佛法。當整衣禮拜。合掌諦聽。思",
    "X60n1122_001:0443b08": "惟深入。○若問家常事。不須禮拜。但端立師側。據實",
    "X60n1122_001:0443b09": "申白。○師若身心倦。叫去應去。不得心情不喜。見於",
    "X60n1122_001:0443b10": "顏色。○不得戲坐師座。及臥師牀。著師衣帽等。○師",
    "X60n1122_001:0443b11": "疾病。始終料理。房室。被褥。藥餌。粥食等。一一用心調",
    "X60n1122_001:0443b12": "治。○持衣。授履。洗染。烘曬等。具於律中。茲不煩錄。○",
    "X60n1122_001:0443b13": "凡侍師。不命之座不敢坐。不問不敢對。除自有事欲",
    "X60n1122_001:0443b14": "問。○凡侍立。不得倚壁靠桌。宜端身齊足側立。○師",
    "X60n1122_001:0443b15": "有所使令。宜及時作辦。不得違慢。○凡睡眠。不得先",
    "X60n1122_001:0443b16": "師。除有病緣。白師允憩。○人問師名。當云上某下某。",
    "X60n1122_001:0443b17": "○不得翹足叉腰。安然於師前坐臥。如命坐。師起。即",
    "X60n1122_001:0443b18": "應速起。○守護師物。如己身命。不得私自與人。○不",
    "X60n1122_001:0443b19": "得惡眼視師。○不得離師自住。若師命終。若師有緣",
    "X60n1122_001:0443b20": "遠行。不得隨去。應禮白本師。應依止何人。當如師命。",
    "X60n1122_001:0443b21": "即依止住。一切還同事師法無異。若師不指示便命",
    "X60n1122_001:0443b22": "終。須更擇良導依止而住。若師破戒。破見。被僧如法",
    "X60n1122_001:0443b23": "如律治擯。亦應別覓明師依止而住。不得縱情自用。",
    "X60n1122_001:0443b24": "○不得依止比丘僧住。○不得與沙彌同住。○不得",
    "X60n1122_001:0443c01": "隨師住遊境花園。○不得隨師住神廟墳庵。師若住。",
    "X60n1122_001:0443c02": "當作禮如律諫勸。○夏安居時。當隨師近大比丘界",
    "X60n1122_001:0443c03": "住。不得於無比丘住處夏安居。○師或有所施。當恭",
    "X60n1122_001:0443c04": "敬頂禮乃受。若已有者當云有。不可妄受。",
    "X60n1122_001:0443c05": "隨師出行第四",
    "X60n1122_001:0443c06": "不得過歷人家。○不得止住道邊共人語。○不得左",
    "X60n1122_001:0443c07": "右顧視。當低首平目隨師後。○到檀越家。當住一面。",
    "X60n1122_001:0443c08": "師教坐乃坐。○到他寺。師禮佛。或自禮。不得擅自鳴",
    "X60n1122_001:0443c09": "磬。○師受齋。當立出生。齋畢。復當侍立收嚫。○若緣",
    "X60n1122_001:0443c10": "往。當與三人共行。○當與大尼共行。○若與優婆夷",
    "X60n1122_001:0443c11": "共行。應著法衣行。著衣當齊整。○不得反抄衣行。○",
    "X60n1122_001:0443c12": "不得衣纏頸行。○不得跳行。○不得手叉腰行。○不",
    "X60n1122_001:0443c13": "得搖身行。○不得掉臂行。○不得戲笑行。○隨師後",
    "X60n1122_001:0443c14": "行。不得踐師形影。○道傍遇有花菓。不得擅摘。○隨",
    "X60n1122_001:0443c15": "師遐邇往還。不得怨聲言苦。現疲勞相。○若道逢男",
    "X60n1122_001:0443c16": "子。不得視憶。當觀空作不淨想。○若路見俗奇之事。",
    "X60n1122_001:0443c17": "不得失聲讚美。",
    "X60n1122_001:0443c18": "入眾第五",
    "X60n1122_001:0443c19": "不得爭坐處。○不得於座上遙相呼語笑。○眾中有",
    "X60n1122_001:0443c20": "失儀。當隱惡揚善。不得伐勞顯己之功。○不得與大",
    "X60n1122_001:0443c21": "比丘大比丘尼共坐。○不得相形笑。○不得高聲鼻",
    "X60n1122_001:0443c22": "涕嘔吐。○不得佛塔四邊大小便。使臭氣來入。○不",
    "X60n1122_001:0443c23": "得向佛塔大小便。○不得向佛塔舒脚坐。○喫茶湯",
    "X60n1122_001:0443c24": "時。不得隻手作禮。○不得多言。多笑。及呵欠。當以衣",
    "X60n1122_001:0444a01": "袖掩口。○供佛花。取開圓者。不得先嗅。除萎者。方供",
    "X60n1122_001:0444a02": "新者。萎者不得棄地踐踏。宜著屏處。○應為大比丘",
    "X60n1122_001:0444a03": "尼給楊枝澡水等。隨力能為。即當作之。不得偷安。當",
    "X60n1122_001:0444a04": "求勝福。○若聞呼時。即念佛應之。不得云有云是。○",
    "X60n1122_001:0444a05": "凡拾遺物。當白主事比丘尼。○凡上佛殿。當肅容儀。",
    "X60n1122_001:0444a06": "不得放意自便。○不得惡口相調。不得教人作不善",
    "X60n1122_001:0444a07": "語。○不得坐視大眾勞務。避懶偷安。○不得私取招",
    "X60n1122_001:0444a08": "提竹木花菓蔬菜。一切飲食。及一切器物等。○凡自",
    "X60n1122_001:0444a09": "稱。當舉二字法名。不得云我及某甲。○不得因小事",
    "X60n1122_001:0444a10": "爭執。若大事難忍者。亦須心平氣和。以理論辯。不可。",
    "X60n1122_001:0444a11": "則辭而去。若動氣出麤。即非沙彌尼。○入大僧堂。先",
    "X60n1122_001:0444a12": "禮聖僧像。次行十方禮。○若見式叉摩那及沙彌。亦",
    "X60n1122_001:0444a13": "應作禮。",
    "X60n1122_001:0444a14": "隨眾食第六",
    "X60n1122_001:0444a15": "聞楗椎聲。即當整衣服。○臨食呪願。皆當恭敬。○出",
    "X60n1122_001:0444a16": "生。飯不過七粒。麫不過一寸。饅頭不過指甲許。多則",
    "X60n1122_001:0444a17": "為貪。少則為慳。其餘蔬菜豆腐不出。○凡出生時。默",
    "X60n1122_001:0444a18": "念偈云。汝等鬼神眾。我今施汝供。此食徧十方。一切",
    "X60n1122_001:0444a19": "鬼神共。○凡飲食作五觀想。一計功多少。量彼來處。",
    "X60n1122_001:0444a20": "二忖己德行。全缺應供。三防心離過。貪等為宗。四正",
    "X60n1122_001:0444a21": "事良藥。為療形枯。五為成道故。方受此食。○無呵食",
    "X60n1122_001:0444a22": "好惡。○不得以食私所與。若摘與狗。○來益食。不得",
    "X60n1122_001:0444a23": "言不用。若已飽。當以手讓却之。○不得爪頭。使風屑",
    "X60n1122_001:0444a24": "落鄰鉢中。○不得含食語。○不得笑談雜話。○不得",
    "X60n1122_001:0444b01": "嚼食有聲。○如挑牙。以袖掩口。○食中或有蟲螘。宜",
    "X60n1122_001:0444b02": "密掩藏之。莫令鄰單見生疑心。○當一坐食。不得食",
    "X60n1122_001:0444b03": "訖離座。更坐食。○不得食訖。以手指刮碗鉢食。○凡",
    "X60n1122_001:0444b04": "食不得太速。不得太遲。○行食未至。不得生煩惱。○",
    "X60n1122_001:0444b05": "或有所需。默然指授。不得高聲大喚。○不得碗鉢作",
    "X60n1122_001:0444b06": "聲。○不得食畢先起。○若違僧制。聞白椎。不得抗拒",
    "X60n1122_001:0444b07": "不服。○飯中有穀。去皮食之。○不得見美味。生貪心。",
    "X60n1122_001:0444b08": "恣口食。○不得偏眾食。○受食時。左手持鉢。右手扶",
    "X60n1122_001:0444b09": "緣。○食未畢。不得先起。須俟結齋同眾而起。○午後",
    "X60n1122_001:0444b10": "不得妄憶其食。當止貪念。謹遵法律。寧死不食。○不",
    "X60n1122_001:0444b11": "得自畜宿食。○不得為他人畜宿食。○不得教餘沙",
    "X60n1122_001:0444b12": "彌尼非時食。",
    "X60n1122_001:0444b13": "禮拜第七",
    "X60n1122_001:0444b14": "禮拜不得占殿中央。是住持位。○有人禮佛。不得向",
    "X60n1122_001:0444b15": "彼人頭前徑過。○凡合掌。不得十指參差。不得中虗。",
    "X60n1122_001:0444b16": "不得將指插鼻中。須平胸高低得所。○不得非時禮",
    "X60n1122_001:0444b17": "拜。如欲非時禮。須待人靜時。○師禮佛。不得與師並",
    "X60n1122_001:0444b18": "禪。當隨後遠拜。○師拜人。不得與師同拜。○在師前。",
    "X60n1122_001:0444b19": "不得與同類相禮。○在師前。不得受人禮。○己手持",
    "X60n1122_001:0444b20": "經像。不得為人作禮。○凡禮拜。須精誠作觀。教列七",
    "X60n1122_001:0444b21": "種。不可不知。○粥飯後。齒木清淨。方行禮敬。○不應",
    "X60n1122_001:0444b22": "著褻衣禮他人。亦不得著褻衣受檀越禮。當恒著縵",
    "X60n1122_001:0444b23": "條袈裟。○詣俗省親。不得作禮俗親眷屬。唯至誠合",
    "X60n1122_001:0444b24": "掌問訊。",
    "X60n1122_001:0444c01": "習學經典第八",
    "X60n1122_001:0444c02": "宜先學沙彌尼十戒諸威儀。後學脩多羅。不得違越。",
    "X60n1122_001:0444c03": "○凡學經。先須白師。經完。更白師學某經。○不得汙",
    "X60n1122_001:0444c04": "手持經卷。○不得口吹經上塵。○不得案上狼籍卷",
    "X60n1122_001:0444c05": "帙。○不得經案上包藏茶末雜物。○對經典如對佛。",
    "X60n1122_001:0444c06": "○不得借人經看不還。及不加愛重。以致損壞。○不",
    "X60n1122_001:0444c07": "得笑經語。○凡讀經律時。先禮經律三拜。方雙手請",
    "X60n1122_001:0444c08": "卷於案。將開卷。先必合掌誦開經偈。掩卷已。仍請供",
    "X60n1122_001:0444c09": "佛像前。作禮三拜乃却。○讀經律案。應淨潔焚爐香。",
    "X60n1122_001:0444c10": "○不得沙彌尼律儀放大乘經上。○不得以帽置經",
    "X60n1122_001:0444c11": "律卷上。○不得二人戲笑讀經律。○讀經不得撫案",
    "X60n1122_001:0444c12": "曲身翹足累踝。○不得高聲動眾。○不得臥讀出聲。",
    "X60n1122_001:0444c13": "聽法第九",
    "X60n1122_001:0444c14": "當整理衣服。○平視直進。○坐必端嚴。○不得亂語。",
    "X60n1122_001:0444c15": "○不得咳唾。○凡聽法。須聞而思。思而修。不得專記",
    "X60n1122_001:0444c16": "名言。以資談柄。○不得未會稱會。入耳出口。○至說",
    "X60n1122_001:0444c17": "法處。先禮座三拜。方坐。聽竟起身。仍禮三拜。旁立。候",
    "X60n1122_001:0444c18": "說者下座。方回本所。○不得來去無禮。坐久生厭。",
    "X60n1122_001:0444c19": "入寺院第十",
    "X60n1122_001:0444c20": "凡入寺門。不得行中央。須緣左右邊行。緣左先左足。",
    "X60n1122_001:0444c21": "緣右先右足。○不得無故登大殿遊行。○不得無故",
    "X60n1122_001:0444c22": "登塔。○入殿塔。當右遶。不得左轉。○不得殿塔中涕",
    "X60n1122_001:0444c23": "唾。○遶塔。或三匝七匝。乃至十百。須知徧數。○不得",
    "X60n1122_001:0444c24": "以笠杖等倚殿壁。○不得著木屐。及不淨履。入殿塔",
    "X60n1122_001:0445a01": "中。○不得於佛殿中形相佛像。○不得殿塔中舒脚",
    "X60n1122_001:0445a02": "坐。○不得上塔向窗牗觀望。",
    "X60n1122_001:0445a03": "入禪堂隨眾第十一",
    "X60n1122_001:0445a04": "不得高聲大語。○輕手揭簾須垂後手。○不得拖鞋",
    "X60n1122_001:0445a05": "作聲。○不得大咳嗽作聲。○凡洗面不得多使水。○",
    "X60n1122_001:0445a06": "漱口吐水。須低頭引水下。不得噴水濺人。○不得二",
    "X60n1122_001:0445a07": "衣苟簡。○不得多作衣服。若有餘。當捨。○不得著類",
    "X60n1122_001:0445a08": "俗家婦女衣飾等。○不得以白帶束腰。○不得不淨",
    "X60n1122_001:0445a09": "手搭衣。○不得將佛燈私就己用。○然燈。當以罩密",
    "X60n1122_001:0445a10": "覆。勿令飛蟲投入。○不得閑走。○不得與人結拜親",
    "X60n1122_001:0445a11": "友。○不得於僻處裸形自弄身體。○不得照鏡摩[打-丁+(改-己)]",
    "X60n1122_001:0445a12": "面目畫眉。○上單下單。俱當細行。勿令鄰單動念。○",
    "X60n1122_001:0445a13": "不得單上縫補衣被。",
    "X60n1122_001:0445a14": "執作第十二",
    "X60n1122_001:0445a15": "當惜眾僧物。○當隨知事者教令。不得違戾。○凡洗",
    "X60n1122_001:0445a16": "菜當三易水。○凡汲水先淨手。○凡用水。須諦視有",
    "X60n1122_001:0445a17": "蟲無蟲。若有蟲。以密羅濾過方用。若嚴冬。不得早濾",
    "X60n1122_001:0445a18": "水。須待日出。○凡燒竈。不得然腐薪。○凡作食。不得",
    "X60n1122_001:0445a19": "帶爪甲垢。○凡棄惡水。不得當道。不得高手揚潑。當",
    "X60n1122_001:0445a20": "離地四五寸。徐徐棄之。○凡掃地。不得迎風掃。不得",
    "X60n1122_001:0445a21": "聚灰土安門扇後。○洗內衣。先須拾去蟣蝨。○夏月",
    "X60n1122_001:0445a22": "用水盆了。須覆令乾。若仰即蟲生。○不得熱湯潑地",
    "X60n1122_001:0445a23": "上。",
    "X60n1122_001:0445a24": "入浴第十三",
    "X60n1122_001:0445b01": "不得與優婆夷共洗。○不得與婢使共洗。○不得與",
    "X60n1122_001:0445b02": "小兒共洗。○先以湯洗面。從上至下。徐徐洗之。○不",
    "X60n1122_001:0445b03": "得麤躁。以湯水濺他人。○不得浴堂小遺。○不得自",
    "X60n1122_001:0445b04": "視形體隱處。○不得共人語笑。○凡有瘡癬。宜在後",
    "X60n1122_001:0445b05": "浴。或有可畏者。尤宜迴避。○不得恣意久洗。妨礙後",
    "X60n1122_001:0445b06": "人。○脫衣著衣。安詳自在。○湯冷熱。依例擊梆。不得",
    "X60n1122_001:0445b07": "大喚。",
    "X60n1122_001:0445b08": "入廁第十四",
    "X60n1122_001:0445b09": "欲大小便即行。莫待內逼倉卒。○竹竿上挂直裰。摺",
    "X60n1122_001:0445b10": "令齊整。以手巾或腰絛繫之。一作記認。二防墮地。○",
    "X60n1122_001:0445b11": "須脫換鞋履。不得淨履入廁。○不得與人共廁。○不",
    "X60n1122_001:0445b12": "得上男子廁上。○至當彈指。或謦咳。使內人知。○不",
    "X60n1122_001:0445b13": "得迫促內人使出。○已上。復當彈指作聲。令廁中非",
    "X60n1122_001:0445b14": "人知。○不得低頭視下。○不得持草畫地。○不得努",
    "X60n1122_001:0445b15": "氣作聲。○不得隔壁共人語。○不得唾壁。○便畢。當",
    "X60n1122_001:0445b16": "先洗淨。次洗手。未洗手。不得持物。○未洗淨洗手。逢",
    "X60n1122_001:0445b17": "人不得作禮。宜側身避之。○不得沿路行繫衣帶。",
    "X60n1122_001:0445b18": "眠臥第十五",
    "X60n1122_001:0445b19": "凡處睡不在人前。起不在人後。○不得與大比丘尼",
    "X60n1122_001:0445b20": "同室宿。○不得與同事沙彌尼。及式叉摩那共榻。設",
    "X60n1122_001:0445b21": "無異榻。不得共被。設無異被。須各著襯身衣。○不得",
    "X60n1122_001:0445b22": "入佛塔中止宿。除為守護。○當頭輸佛。○當傴臥。不",
    "X60n1122_001:0445b23": "得伸脚。不得仰向頻伸。○不得裸倮自露。○不得手",
    "X60n1122_001:0445b24": "近不淨處。○凡挂鞋襪小衣等。不得過人頭面。○不",
    "X60n1122_001:0445c01": "得共鄰單說話動眾。○善見律云。臨欲睡時。應先念",
    "X60n1122_001:0445c02": "佛。念法。念僧。念戒。念天。念無常。於六念中。隨一一念。",
    "X60n1122_001:0445c03": "圍爐第十六",
    "X60n1122_001:0445c04": "不得交頭接耳說話。○不得彈垢膩火中。○不得烘",
    "X60n1122_001:0445c05": "焙鞋襪。○不得向火太久。妨後人。稍煖。便宜歸位。",
    "X60n1122_001:0445c06": "在房中住第十七",
    "X60n1122_001:0445c07": "更相問訊。須知大小。○四分律云。沙彌以生年為次",
    "X60n1122_001:0445c08": "第。若生年等者。以出家年月為次第。謙和為高尚。其",
    "X60n1122_001:0445c09": "沙彌尼亦爾。○欲持燈火入。預告房內知。云火入。欲",
    "X60n1122_001:0445c10": "滅燈火。預問同房人。更用燈否。○不得口吹燈火。應",
    "X60n1122_001:0445c11": "徐却炷令熄。○滅燈後。不得高聲念誦。○若有病人。",
    "X60n1122_001:0445c12": "當慈心始終看之。○有人睡。不得打物作響。及高聲",
    "X60n1122_001:0445c13": "語笑。○不得無故入他房院。○不得咳唾室中淨地",
    "X60n1122_001:0445c14": "及四壁。○不得與伴戲論說世間不急之事。",
    "X60n1122_001:0445c15": "止檀越家第十八",
    "X60n1122_001:0445c16": "有異座當坐。不宜雜坐。○不得左右顧視。○不得與",
    "X60n1122_001:0445c17": "婢共私語。○人問經。當知時。慎勿為非時之說。○若",
    "X60n1122_001:0445c18": "與男子說法。不得低聲密語。不得多語。○不得誑說",
    "X60n1122_001:0445c19": "佛法。亂答他問。自賣多聞。求彼恭敬。○不得詐現威",
    "X60n1122_001:0445c20": "儀。假糚禪相。○主人設食。雖非法會。亦勿失儀軌。○",
    "X60n1122_001:0445c21": "不得至竈下坐食。○不得雜坐酒席。○不得空室內。",
    "X60n1122_001:0445c22": "或屏處。與男子共坐共語。○不得書疏往來及假借",
    "X60n1122_001:0445c23": "等。○不得送盒禮。傚白衣往還。○不得結拜白衣人",
    "X60n1122_001:0445c24": "作父母姊妹兄弟。○不得管人家務。○不得說僧中",
    "X60n1122_001:0446a01": "過。○若詣俗省親。當先入堂中禮佛。或家堂聖像前。",
    "X60n1122_001:0446a02": "端莊問訊。次父母眷屬等。一一問訊。○不得向父母",
    "X60n1122_001:0446a03": "說師法嚴。出家難。寂寥淡泊。艱辛苦屈等事。宜為說",
    "X60n1122_001:0446a04": "佛法。令生信增福。○不得與親族小兒等。久坐久立。",
    "X60n1122_001:0446a05": "雜話語笑。○不得與優婆夷相看形體大笑。○不得",
    "X60n1122_001:0446a06": "獨至舍後。○無犯夜行。○若天晚作宿。當獨處一榻。",
    "X60n1122_001:0446a07": "多坐少臥。一心念佛。事訖即還。不得留連。",
    "X60n1122_001:0446a08": "乞食第十九",
    "X60n1122_001:0446a09": "當與老成人俱。若無人俱。當知所可行處。○到人門",
    "X60n1122_001:0446a10": "戶。宜審舉措。不得失威儀。○家無女人。不可入門。○",
    "X60n1122_001:0446a11": "若欲坐。先當瞻視座席。有刀兵不宜坐。有寶物不宜",
    "X60n1122_001:0446a12": "坐。○欲說經。當知所應說時。不應說時。○不得說與",
    "X60n1122_001:0446a13": "我食。令爾得福。○不得哀求苦索。○不得廣談因果。",
    "X60n1122_001:0446a14": "望彼多施。○不得專向熟情施主家。及熟情庵院處",
    "X60n1122_001:0446a15": "索食。",
    "X60n1122_001:0446a16": "入聚落第二十",
    "X60n1122_001:0446a17": "有三寶事。及看病等切緣方入。無切緣不得入。即入。",
    "X60n1122_001:0446a18": "亦覓如法者伴。○不得馳行。○不得搖臂行。○不得",
    "X60n1122_001:0446a19": "旁視人物行。宜端身平目直視而行。○不得共小年",
    "X60n1122_001:0446a20": "談笑行。○不得與男人前後互行。○不得與男僧前",
    "X60n1122_001:0446a21": "後互行。○不得與醉人狂人前後互行。○或逢尊宿",
    "X60n1122_001:0446a22": "親識。俱立下旁。先意問訊。○或逢戲幻奇怪等事。俱",
    "X60n1122_001:0446a23": "不宜看。○或遇官府。不論大小。俱宜迴避。○或遇鬬",
    "X60n1122_001:0446a24": "諍者。亦遠避之。不得住看。○凡遇水坑水缺。不得跳",
    "X60n1122_001:0446b01": "越。有路當遶行。無路。眾皆跳越。則得。○不得回寺誇",
    "X60n1122_001:0446b02": "張所見奇事。",
    "X60n1122_001:0446b03": "市物第二十一",
    "X60n1122_001:0446b04": "勿爭貴賤。○若為人所犯。方便避之。勿從求直。○已",
    "X60n1122_001:0446b05": "許甲物。雖復更賤。勿捨彼取此。令主有恨。○慎勿保",
    "X60n1122_001:0446b06": "任致愆負。",
    "X60n1122_001:0446b07": "凡所施行不得自用第二十二",
    "X60n1122_001:0446b08": "出入行來。當先白師。○作新法衣。當先白師。著新法",
    "X60n1122_001:0446b09": "衣。當先白師。○剃頭當先白師。○疾病服藥。當先白",
    "X60n1122_001:0446b10": "師。○作眾僧事。當先白師。○欲有私具紙筆之類。當",
    "X60n1122_001:0446b11": "先白師。○若諷經起。當先白師。○若人以物惠己。當",
    "X60n1122_001:0446b12": "先白師。師許受方受。己欲以物惠人。當先白師。師聽",
    "X60n1122_001:0446b13": "方送。○人從己借物。當先白師。師聽方與。己欲借人",
    "X60n1122_001:0446b14": "物。當先白師。師聽方借。○白師聽不聽。皆當作禮。不",
    "X60n1122_001:0446b15": "聽。不得有恨意。○不得立門望視。及以指插口中。",
    "X60n1122_001:0446b17": "沙彌尼律儀要略(終)",
    "X60n1122_001:0446b21": "說戒法儀",
    "X60n1122_001:0446b22": "(每至黑白月十五日。清晨知事稟白堂頭。今日誦戒。",
    "X60n1122_001:0446b23": "和尚令侍者命書記書簡輪請闍黎知事送簡入闍",
    "X60n1122_001:0446b24": "黎寮。問訊出命直日者在比丘堂前擊鐘。或擊鼓三",
    "X60n1122_001:0446c01": "下。集諸比丘依戒次列定。輪差二比丘一人執香。一",
    "X60n1122_001:0446c02": "人執磬。入闍黎寮迎闍黎陞座。迎請率諸比丘禮三",
    "X60n1122_001:0446c03": "拜闍黎係是菩薩尊臘不必謝眾。若是比丘。便當謝",
    "X60n1122_001:0446c04": "眾。如菩薩戒本前後同。迎請侍座坐。舉讚)。",
    "X60n1122_001:0446c05": "禪宗正法。非戒無防。堅持潔白。保心王識。相行溫良。",
    "X60n1122_001:0446c06": "儀表堂堂。利濟戒生香。",
    "X60n1122_001:0446c07": "香雲葢菩薩摩訶薩。",
    "X60n1122_001:0446c08": "(稽首禮諸佛。引請擊魚同闍黎梵舉)。",
    "X60n1122_001:0446c09": "(戒序。并問清淨法。闍黎鳴尺白)。",
    "X60n1122_001:0446c10": "(比丘戒相。梵舉逐句同誦)。",
    "X60n1122_001:0446c11": "(誦畢引請送闍黎歸寮。諸比丘入和尚方丈禮拜)。",
    "X60n1122_001:0446c13": "音釋",
    "X60n1122_001:0446c14": "[匿/虫](女力切音匿蟲食病)。態(他代切音貸態度也)。諳(烏含切音庵知也熟聞也)。蠕(音輭同蝡",
    "X60n1122_001:0446c15": "蟲行貌)。蚑(音祇)。髓(悉委切骨中脂也)。蛈(音逸)。輒(音徹每事即然也)。嗜(常利切音",
    "X60n1122_001:0446c16": "視嗜欲喜之也)。縠(胡谷切音斛輕紗細縛也)。綩(委遠切音宛纁色衣)。綖(以然切冕前後垂覆)。",
    "X60n1122_001:0446c17": "捎(所交切音筲)。拂(敷勿切音髴拂去塵埃也)。釧(尺絹切臂環也)。鐶(戶關切音還)。唆",
    "X60n1122_001:0446c18": "(桑何切音梭)。唾(湯臥切口液也)。褥(如欲切音辱坐褥也)。餌(音耳食也)。嚫(初親切音襟嚫",
    "X60n1122_001:0446c19": "錢也)。摘(陟草切音謫手取也)。楗(巨偃切音鍵限門也)。椎(直追切音追擊也)。慳(丘閑切悋",
    "X60n1122_001:0446c20": "也)。麫(莫見切音眄麥末也)。饅(謨官切音瞞麪食也)。療(力弔切音料療治也)。嚼(才爵切齧",
    "X60n1122_001:0446c21": "也)。螘(語綺切與蟻同)。踝(戶瓦切音跨足踝也)。濺(音贊汙洒也)。罩(陟教切籠也)。裸",
    "X60n1122_001:0446c22": "(耶果切赤體也)。濾(音慮)。蟣(音幾蝨子也)。蝨(音瑟齧人蟲也)。瘡(初莊切音倉瘡痍也)。癬",
    "X60n1122_001:0446c23": "(息淺切音鮮乾瘍也)。裰(丁括切音掇補裰破衣也)。摺(質涉切摺疊也)。絛(音韜纓飾也)。襯",
    "X60n1122_001:0446c24": "(初親切音襯近身衣也)。倮(魯果切赤體也)。襪(勿發切音韈足衣也)。糚(音莊粉飾也)。"
}