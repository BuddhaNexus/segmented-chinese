{
    "X13n0285_005:0297b05": "大佛頂如來密因修證了義諸菩薩萬行首楞嚴經",
    "X13n0285_005:0297b06": "卷第五文句",
    "X13n0285_005:0297b07": "唐天竺沙門般剌密諦　譯經",
    "X13n0285_005:0297b08": "明菩薩沙彌古吳智旭　文句",
    "X13n0285_005:0297b09": "明菩薩比丘溫陵道昉　參訂",
    "X13n0285_005:0297b10": "二明結解無二決通次義二初正明結解無二二",
    "X13n0285_005:0297b11": "兼顯六解一亡。初中二初疑請二開示。今初。",
    "X13n0285_005:0297b12": "阿難白佛言世尊如來雖說第二義門今觀世間解",
    "X13n0285_005:0297b13": "結之人若不知其所結之元我信是人終不能解世",
    "X13n0285_005:0297b14": "尊我及會中有學聲聞亦復如是從無始際與諸無",
    "X13n0285_005:0297b15": "明俱滅俱生雖得如是多聞善根名為出家猶隔日",
    "X13n0285_005:0297b16": "瘧惟願大慈哀愍沉溺今日身心云何是結從何名",
    "X13n0285_005:0297b17": "解亦令未來苦難眾生得免輪迴不落三有作是語",
    "X13n0285_005:0297b18": "已普及大眾五體投地雨淚翹誠佇佛如來無上開",
    "X13n0285_005:0297b19": "示。",
    "X13n0285_005:0297b20": "上文所示六根生起之由不惟結相宛然亦且結",
    "X13n0285_005:0297b21": "元斯在但由阿難俱生惑覆不達六根即是結元",
    "X13n0285_005:0297b22": "故重致此請也猶隔日瘧者須陀洹人見惑已斷",
    "X13n0285_005:0297b23": "思惑未除入無漏觀便如健人出觀之時習染仍",
    "X13n0285_005:0297b24": "在故也。二開示二初現瑞二正說。今初。",
    "X13n0285_005:0297c01": "爾時世尊憐愍阿難及諸會中諸有學者亦為未來",
    "X13n0285_005:0297c02": "一切眾生為出世因作將來眼以閻浮檀紫金光手",
    "X13n0285_005:0297c03": "摩阿難頂即時十方普佛世界六種震動微塵如來",
    "X13n0285_005:0297c04": "住世界者各有寶光從其頂出其光同時於彼世界",
    "X13n0285_005:0297c05": "來秪陀林灌如來頂是諸大眾得未曾有。",
    "X13n0285_005:0297c06": "摩阿難頂者欲就阿難現在身中顯出無上大佛",
    "X13n0285_005:0297c07": "頂法也十方如來放頂光同灌佛頂者顯阿難所",
    "X13n0285_005:0297c08": "具大佛頂法即一切佛所證頂法更無差別也。",
    "X13n0285_005:0297c09": "二正說二初諸佛同宜二釋迦親說。今初。",
    "X13n0285_005:0297c10": "於是阿難及諸大眾俱聞十方微塵如來異口同音",
    "X13n0285_005:0297c11": "告阿難言善哉阿難汝欲識知俱生無明使汝輪轉",
    "X13n0285_005:0297c12": "生死結根唯汝六根更無他物汝復欲知無上菩提",
    "X13n0285_005:0297c13": "令汝速證安樂解脫寂靜妙常亦汝六根更非他物。",
    "X13n0285_005:0297c14": "此由阿難別索結元故直指六根為生死結根更",
    "X13n0285_005:0297c15": "非他物也惟其即是生死結根所以即是菩提常",
    "X13n0285_005:0297c16": "樂譬如全水成氷所以全氷是水又如全巾成結",
    "X13n0285_005:0297c17": "所以全結是巾耳又復應知此經阿難輩一類當",
    "X13n0285_005:0297c18": "機積劫多聞不能即於聞中薦取翻咎多聞為失",
    "X13n0285_005:0297c19": "故選觀音耳根圓通以對治之觀音亦是從聞思",
    "X13n0285_005:0297c20": "修入三摩地者何嘗廢聞只不循聲流轉耳既借",
    "X13n0285_005:0297c21": "根性以顯圓通則以根為法界故曰惟汝六根更",
    "X13n0285_005:0297c22": "非他物若尋常言萬法惟識則又可云惟汝六識",
    "X13n0285_005:0297c23": "更非他物或惟汝八識更非他物謂隨八識流轉",
    "X13n0285_005:0297c24": "隨四智成道總無二體故也又約惟色惟香等義",
    "X13n0285_005:0298a01": "亦可云惟此六塵更非他物以貪愛則種種生惱",
    "X13n0285_005:0298a02": "不著則本自太平故也又言根即攝塵識言識即",
    "X13n0285_005:0298a03": "攝根塵言塵即攝根識以三法互為緣起不相離",
    "X13n0285_005:0298a04": "故以三皆同源三皆無性故故曰十方如來於十",
    "X13n0285_005:0298a05": "八界一一修行皆得圓滿無上菩提於其中間亦",
    "X13n0285_005:0298a06": "無優劣故天台於三科中簡去界入於五陰中簡",
    "X13n0285_005:0298a07": "前四陰於識陰中復簡餘七但觀現前六識一念",
    "X13n0285_005:0298a08": "名為灸病得穴今經於三科中簡去塵識於六根",
    "X13n0285_005:0298a09": "中簡去五根但以耳根為所觀境亦可云灸病得",
    "X13n0285_005:0298a10": "穴乃至陳那等六人各以一塵為所觀境即塵塵",
    "X13n0285_005:0298a11": "罔非真穴灸之皆可立愈然則十八界七大皆穴",
    "X13n0285_005:0298a12": "也審得何病應灸何穴得其穴則病愈不得其穴",
    "X13n0285_005:0298a13": "則病莫能愈不可謂此是穴彼非穴也故二十五",
    "X13n0285_005:0298a14": "聖各說圓通之後世尊從其五體同放寶光遠灌",
    "X13n0285_005:0298a15": "佛菩薩頂彼諸如來亦於五體同放寶光來灌佛",
    "X13n0285_005:0298a16": "及眾會之頂豈非顯於通身是穴通身皆可起病",
    "X13n0285_005:0298a17": "二十五門無非大佛頂法也哉。二釋迦親說二",
    "X13n0285_005:0298a18": "初疑問二答釋。今初。",
    "X13n0285_005:0298a19": "阿難雖聞如是法音心猶未明稽首白佛云何令我",
    "X13n0285_005:0298a20": "生死輪迴安樂妙常同是六根更非他物。",
    "X13n0285_005:0298a21": "意謂根塵識三稱十八界迷則皆為生死悟則皆",
    "X13n0285_005:0298a22": "如來藏何故十方如來但言生死安樂惟六根耶。",
    "X13n0285_005:0298a23": "二答釋二初長文二偈頌。今初。",
    "X13n0285_005:0298a24": "佛告阿難根塵同源縛脫無二識性虗妄猶如空華",
    "X13n0285_005:0298b01": "阿難由塵發知因根有相相見無性同於交蘆是故",
    "X13n0285_005:0298b02": "汝今知見立知即無明本知見無見斯即涅槃無漏",
    "X13n0285_005:0298b03": "真淨云何是中更容他物。",
    "X13n0285_005:0298b04": "此中初四句顯示根塵識三本不相離故但言六",
    "X13n0285_005:0298b05": "根便攝塵識也次由塵發知四句即是轉釋根塵",
    "X13n0285_005:0298b06": "同源及識性虗妄猶如空華三是故汝今下即是",
    "X13n0285_005:0298b07": "轉釋縛脫無二初言根塵同源者具足應云根塵",
    "X13n0285_005:0298b08": "識三同源以同是如來藏性不變隨緣舉體而為",
    "X13n0285_005:0298b09": "根塵識三是故根塵識三隨緣不變仍舉體即是",
    "X13n0285_005:0298b10": "如來藏性也縛脫無二者若了達根塵即是藏性",
    "X13n0285_005:0298b11": "不橫計根為能取塵為所取名之曰脫脫時亦未",
    "X13n0285_005:0298b12": "嘗斷滅根塵若不了根塵惟是自心則橫計根為",
    "X13n0285_005:0298b13": "能取塵為所取乃至浮根四塵流逸奔色等名之",
    "X13n0285_005:0298b14": "曰縛縛時亦未嘗實有根塵故無二也識性虗妄",
    "X13n0285_005:0298b15": "者具足應云根塵識性一總虗妄與上文互影略",
    "X13n0285_005:0298b16": "耳葢根塵識之實性即是如來藏性如來藏性不",
    "X13n0285_005:0298b17": "變隨緣舉體作根塵識若離根塵識有為之法別",
    "X13n0285_005:0298b18": "覓如來藏無為之法如離華處別覓虗空故曰猶",
    "X13n0285_005:0298b19": "如空華也次文由塵發知則單根不立因根有相",
    "X13n0285_005:0298b20": "則單塵不立相見既無自性同於交蘆則中間所",
    "X13n0285_005:0298b21": "發之識如交蘆中空又豈有自性哉是故汝今等",
    "X13n0285_005:0298b22": "者知見二字指真體言立知二字顯示妄本所謂",
    "X13n0285_005:0298b23": "妄為明覺因明立所等也即無明本者即是非縛",
    "X13n0285_005:0298b24": "而言縛即是所結即是結元也次知見二字指本",
    "X13n0285_005:0298c01": "性言無見二字顯示妙修所謂不隨分別不循動",
    "X13n0285_005:0298c02": "靜等也斯即涅槃無漏真淨者即是非脫而言脫",
    "X13n0285_005:0298c03": "即是脫其所結也云何是中更容他物結答云何",
    "X13n0285_005:0298c04": "同是六根之問。",
    "X13n0285_005:0298c05": "二偈頌二初頌說法門二頌歎法門。初中二初",
    "X13n0285_005:0298c06": "重頌二孤起頌。初又二初頌近文顯性以為修",
    "X13n0285_005:0298c07": "本二頌前文示修以合妙性。今初。",
    "X13n0285_005:0298c08": "爾時世尊欲重宣此義而說偈言。",
    "X13n0285_005:0298c09": "真性有為空緣生故如幻無為無起滅不實如空華",
    "X13n0285_005:0298c10": "言妄顯諸真妄真同二妄猶非真非真云何見所見",
    "X13n0285_005:0298c11": "中間無實性是故若交蘆結解同所因聖凡無二路",
    "X13n0285_005:0298c12": "汝觀交中性空有二俱非迷晦即無明發明便解脫。",
    "X13n0285_005:0298c13": "此中真性二字先標非真非妄之體即初卷所謂",
    "X13n0285_005:0298c14": "常住真心性淨明體第二三卷所謂如來藏妙真",
    "X13n0285_005:0298c15": "如性第四卷所謂性覺妙明本覺明妙第六卷所",
    "X13n0285_005:0298c16": "謂覺海性澄圓圓澄覺元妙乃至第十卷所謂精",
    "X13n0285_005:0298c17": "真妙明本覺圓淨也有為指根塵識相有為之法",
    "X13n0285_005:0298c18": "其體本空以緣生故喻如幻事無為指根塵識性",
    "X13n0285_005:0298c19": "無為之法亦復不實以元無起滅故喻如空華次",
    "X13n0285_005:0298c20": "轉釋云何故有為無為皆空而不實耶以言妄顯",
    "X13n0285_005:0298c21": "真乃是對待之法故妄既是妄真亦是妄而同為",
    "X13n0285_005:0298c22": "二妄也所以妙明真性猶非真與非真云何可是",
    "X13n0285_005:0298c23": "能見之根及所見之塵耶須知內根外塵及中間",
    "X13n0285_005:0298c24": "之識皆無實性是故但若交蘆而已既無實性故",
    "X13n0285_005:0299a01": "結解同一所因而聖凡總無二路汝試觀彼交蘆",
    "X13n0285_005:0299a02": "中性謂之曰空則蘆相宛然謂之曰有則中無實",
    "X13n0285_005:0299a03": "體故空有二俱非也但迷晦此俱非之理即為無",
    "X13n0285_005:0299a04": "明發明此俱非之理便成解脫矣葢真性本自非",
    "X13n0285_005:0299a05": "凡非聖迷晦即為縛為結為凡發明即為脫為解",
    "X13n0285_005:0299a06": "為聖而凡情不立聖解亦空故上頌云猶非真非",
    "X13n0285_005:0299a07": "真有為既空無為亦不實也。二頌前文示修以",
    "X13n0285_005:0299a08": "合妙性。",
    "X13n0285_005:0299a09": "解結因次第六解一亦亡根選擇圓通入流成正覺。",
    "X13n0285_005:0299a10": "此遠頌前第二決定義中之文以示修行方便也",
    "X13n0285_005:0299a11": "承上縛脫雖唯六根但解結必因次第故須一門",
    "X13n0285_005:0299a12": "深入而六解則一亦亡故得浮塵諸相應念化成",
    "X13n0285_005:0299a13": "無上知覺是以初下手時須於六根之中選擇其",
    "X13n0285_005:0299a14": "圓通者從此入法性流而成正覺便有日劫相倍",
    "X13n0285_005:0299a15": "之殊也。二孤起頌。",
    "X13n0285_005:0299a16": "陀那微細識習氣成暴流真非真恐迷我常不開演",
    "X13n0285_005:0299a17": "自心取自心非幻成幻法不取無非幻非幻尚不生",
    "X13n0285_005:0299a18": "幻法云何立。",
    "X13n0285_005:0299a19": "梵語陀那此云執持上文雖明選根入流但此六",
    "X13n0285_005:0299a20": "根乃根本識之所執持而此陀那微細識其習氣",
    "X13n0285_005:0299a21": "種子能成暴流謂之曰真則是生死根本謂之非",
    "X13n0285_005:0299a22": "真則是離波覓水故說真非真皆恐人迷而執著",
    "X13n0285_005:0299a23": "我所以常不開演也夫一切根塵識等皆是唯心",
    "X13n0285_005:0299a24": "所現若依根取塵捨塵取根乃至捨根塵而取識",
    "X13n0285_005:0299b01": "捨六識而獨取第八識等皆是自心還取自心致",
    "X13n0285_005:0299b02": "使本非幻妄之性全體成幻妄法但使修行之人",
    "X13n0285_005:0299b03": "達一切法即心自性寂然不生取著則不惟無幻",
    "X13n0285_005:0299b04": "併無非幻夫非幻尚自不生幻法復云何立譬如",
    "X13n0285_005:0299b05": "空尚不生華豈有生也哉然自心取自心亦是重",
    "X13n0285_005:0299b06": "頌知見立知非幻成幻法亦是重頌即無明本不",
    "X13n0285_005:0299b07": "取二字亦是重頌知見無見無非幻等十三字亦",
    "X13n0285_005:0299b08": "是重頌斯即涅槃無漏真淨葢無非幻是無真無",
    "X13n0285_005:0299b09": "二乘涅槃也無幻是無妄無凡夫生死也無涅槃",
    "X13n0285_005:0299b10": "無生死是名無住處大涅槃惟其孤起而兼重頌",
    "X13n0285_005:0299b11": "故下歎云雜糅精瑩。二頌歎法門。",
    "X13n0285_005:0299b12": "是名妙蓮華金剛王寶覺如幻三摩提彈指超無學",
    "X13n0285_005:0299b13": "此阿毗達磨十方薄伽梵一路涅槃門。",
    "X13n0285_005:0299b14": "初三句出其三昧名字次一句顯其功能殊勝後",
    "X13n0285_005:0299b15": "三句明其眾聖共遵也初三句須作一氣讀之言",
    "X13n0285_005:0299b16": "此三昧名為何等乃是妙蓮華金剛王寶覺如幻",
    "X13n0285_005:0299b17": "三昧也以真性妙理在有為而非有在無為而不",
    "X13n0285_005:0299b18": "無於淨無著於染無汙故名為妙蓮華以般若妙",
    "X13n0285_005:0299b19": "智觸有有敗觸無無壞二邊叵得中道不居故名",
    "X13n0285_005:0299b20": "金剛王寶覺以解脫妙行有為亦如幻無為亦如",
    "X13n0285_005:0299b21": "幻二邊亦如幻中道亦如幻故名如幻合此不思",
    "X13n0285_005:0299b22": "議三德成一正定故名三摩提也此即大佛頂首",
    "X13n0285_005:0299b23": "楞嚴王三昧亦即金剛王如幻不思議佛母真三",
    "X13n0285_005:0299b24": "昧種種異名種種取義終無二體故也彈指超無",
    "X13n0285_005:0299c01": "學者分證固超破無明故相似亦超伏無明故觀",
    "X13n0285_005:0299c02": "行亦超能圓伏故名字亦超知佛性故阿毗達摩",
    "X13n0285_005:0299c03": "亦云阿毗曇此翻無比法通則小乘論藏亦得此",
    "X13n0285_005:0299c04": "名非世間法所能比故別則一乘了義乃當此名",
    "X13n0285_005:0299c05": "非權乘法所能比故薄伽梵者佛之嘉號具含六",
    "X13n0285_005:0299c06": "義故存本音一自在二熾盛三端嚴四名稱五吉",
    "X13n0285_005:0299c07": "祥六尊貴也初卷云一門超出妙莊嚴路先門而",
    "X13n0285_005:0299c08": "後路先解而後行也此云一路涅槃門先路而後",
    "X13n0285_005:0299c09": "門先行而後入也前是出生死門此是入涅槃門",
    "X13n0285_005:0299c10": "又迷則本鄉皆他國悟則普天皆故鄉迷則出涅",
    "X13n0285_005:0299c11": "槃入生死悟則出生死入涅槃門之與路約義說",
    "X13n0285_005:0299c12": "二體即非二也。二兼顯六解一亡二初疑請二",
    "X13n0285_005:0299c13": "答示。初又二初敘益二請疑。今初。",
    "X13n0285_005:0299c14": "於是阿難及諸大眾聞佛如來無上慈誨祇夜伽陀",
    "X13n0285_005:0299c15": "雜糅精瑩妙理清徹心目開明歎未曾有。",
    "X13n0285_005:0299c16": "祇夜此云重頌伽陀或云偈此翻孤起亦名諷頌",
    "X13n0285_005:0299c17": "言能詮之祇夜伽陀則雜糅而精瑩所詮之妙理",
    "X13n0285_005:0299c18": "則清淨而了徹也。二請疑。",
    "X13n0285_005:0299c19": "阿難合掌頂禮白佛我今聞佛無遮大悲性淨妙常",
    "X13n0285_005:0299c20": "真實法句心猶未達六解一亡舒結倫次惟垂大慈",
    "X13n0285_005:0299c21": "再愍斯會及與將來施以法音洗滌沉垢。",
    "X13n0285_005:0299c22": "此即牒前偈中解結因次第六解一亦亡之義而",
    "X13n0285_005:0299c23": "發問也問端有六一問六解二問一亡三問舒四",
    "X13n0285_005:0299c24": "問結五問舒結各有倫類六問舒結各有次序此",
    "X13n0285_005:0300a01": "隨文便作此列示若據答中先答結中次序倫類",
    "X13n0285_005:0300a02": "次答六解一亡及解中次序倫類至文自見。二",
    "X13n0285_005:0300a03": "答示二初結巾喻迷二解巾喻悟。今初。",
    "X13n0285_005:0300a04": "即時如來於師子座整涅槃僧斂僧伽梨攬七寶几",
    "X13n0285_005:0300a05": "引手於几取劫波羅天所奉華巾於大眾前綰成一",
    "X13n0285_005:0300a06": "結示阿難言此名何等阿難大眾俱白佛言此名為",
    "X13n0285_005:0300a07": "結於是如來綰疊華巾又成一結重問阿難此名何",
    "X13n0285_005:0300a08": "等阿難大眾又白佛言此亦名結如是倫次綰疊華",
    "X13n0285_005:0300a09": "巾總成六結一一結成皆取手中所成之結持問阿",
    "X13n0285_005:0300a10": "難此名何等阿難大眾亦復如是次第詶佛此名為",
    "X13n0285_005:0300a11": "結佛告阿難我初綰巾汝名為結此疊華巾先實一",
    "X13n0285_005:0300a12": "條第二第三云何汝曹復名為結阿難白佛言世尊",
    "X13n0285_005:0300a13": "此寶疊華緝績成巾雖本一體如我思惟如來一綰",
    "X13n0285_005:0300a14": "得一結名若百綰成終名百結何況此巾秪有六結",
    "X13n0285_005:0300a15": "終不至七亦不停五云何如來秪許初時第二第三",
    "X13n0285_005:0300a16": "不名為結佛告阿難此寶華巾汝知此巾元止一條",
    "X13n0285_005:0300a17": "我六綰時名有六結汝審觀察巾體是同因結有異",
    "X13n0285_005:0300a18": "於意云何初綰結成名為第一如是乃至第六結生",
    "X13n0285_005:0300a19": "我今欲將第六結名(還)成第一(如是得)不不也世尊六",
    "X13n0285_005:0300a20": "結若存斯第六名終非第一縱我歷生盡其明辯如",
    "X13n0285_005:0300a21": "何令是六結亂名佛言如是六結不同循顧本因一",
    "X13n0285_005:0300a22": "巾所造令其雜亂終不得成則汝六根亦復如是畢",
    "X13n0285_005:0300a23": "竟同中生畢竟異。",
    "X13n0285_005:0300a24": "此先答其所問結之次序及倫類也涅槃僧此云",
    "X13n0285_005:0300b01": "裏衣即是下裙僧伽梨此云雜碎服即是大衣劫",
    "X13n0285_005:0300b02": "波羅此云時分夫綰結者取其巾而左右交加從",
    "X13n0285_005:0300b03": "本向末以顯次序之義葢巾喻本識綰喻造作名",
    "X13n0285_005:0300b04": "行綰時必具結想以喻想陰綰竟便成一結以喻",
    "X13n0285_005:0300b05": "六根受陰結外必有餘巾以對於結以喻六根必",
    "X13n0285_005:0300b06": "有所對六塵兼彼浮根四塵總名色陰故知一一",
    "X13n0285_005:0300b07": "根中皆具五陰次第重疊而得生起幽溪所謂橫",
    "X13n0285_005:0300b08": "中之豎也總成六結顯倫類義謂結雖有六其類",
    "X13n0285_005:0300b09": "是同一一皆以次第綰成然不取六結先後以喻",
    "X13n0285_005:0300b10": "六根以六根無先後故即是豎中之橫也。二解",
    "X13n0285_005:0300b11": "巾喻悟三初喻六解一亡二喻解結由心三喻解",
    "X13n0285_005:0300b12": "當次第。初中三初立喻二合法。今初。",
    "X13n0285_005:0300b13": "佛告阿難汝必嫌此六結不成願樂一成復云何得",
    "X13n0285_005:0300b14": "阿難言此結若存是非蜂起於中自生此結非彼彼",
    "X13n0285_005:0300b15": "結非此如來今日若總解除結若不生則無彼此尚",
    "X13n0285_005:0300b16": "不名一六云何成。",
    "X13n0285_005:0300b17": "汝必嫌此等者言既嫌此六結而不欲其成願樂",
    "X13n0285_005:0300b18": "還成一巾當設何方便乎餘如文。二合法。",
    "X13n0285_005:0300b19": "佛言六解一亡亦復如是由汝無始心性狂亂知見",
    "X13n0285_005:0300b20": "妄發發妄不息勞見發塵如勞目睛則有狂華於湛",
    "X13n0285_005:0300b21": "精明無因亂起一切世間山河大地生死涅槃皆即",
    "X13n0285_005:0300b22": "狂勞顛倒華相。",
    "X13n0285_005:0300b23": "先因其所明而直以法合之答其六解一亡之問",
    "X13n0285_005:0300b24": "次更出結元而喻以狂華也心性狂亂即所謂性",
    "X13n0285_005:0300c01": "覺必明妄為明覺知見妄發即所謂所妄既立生",
    "X13n0285_005:0300c02": "汝妄能發妄不息勞見發塵即所謂如是擾亂相",
    "X13n0285_005:0300c03": "待生勞乃至引起塵勞煩惱也生死即華相故六",
    "X13n0285_005:0300c04": "宜解涅槃即華相故一宜亡生死即華相故有人",
    "X13n0285_005:0300c05": "空涅槃即華相故有法空。二喻解結由心二初",
    "X13n0285_005:0300c06": "正顯由心二指法興勸。今初。",
    "X13n0285_005:0300c07": "阿難言此勞同結云何解除如來以手將所結巾偏",
    "X13n0285_005:0300c08": "掣其左問阿難言如是解不不也世尊旋復以手偏",
    "X13n0285_005:0300c09": "牽右邊又問阿難如是解不不也世尊佛告阿難我",
    "X13n0285_005:0300c10": "今以手左右各牽竟不能解汝設方便云何解成阿",
    "X13n0285_005:0300c11": "難白佛言世尊當於結心解即分散佛告阿難如是",
    "X13n0285_005:0300c12": "如是若欲除結當於結心。",
    "X13n0285_005:0300c13": "結心者中間空處也妄為明覺所立能生能所相",
    "X13n0285_005:0300c14": "黏結根斯在如綰巾兩頭虗妄成結然雖成結巾",
    "X13n0285_005:0300c15": "體不失觀其所結則知所解葢結雖似實結心仍",
    "X13n0285_005:0300c16": "空向此一隙空中下手結即分散既可分散結非",
    "X13n0285_005:0300c17": "實結是顯人空結既本空解亦非解是顯法空左",
    "X13n0285_005:0300c18": "右二字舊喻兩邊者是有人以喻偏觀根塵殊未",
    "X13n0285_005:0300c19": "圓妙且陳那等偏觀六塵那律等偏觀六根皆可",
    "X13n0285_005:0300c20": "入道何必定觀六識方名結心須知根塵識三法",
    "X13n0285_005:0300c21": "爾相黏皆可稱結而三皆無性皆可稱結心本虗",
    "X13n0285_005:0300c22": "也又結心即表中義若約所觀明中則是顯出根",
    "X13n0285_005:0300c23": "塵識之實性本如來藏如結中虗惟是巾體若約",
    "X13n0285_005:0300c24": "所用明中則是須中道觀如解結者須從中間下",
    "X13n0285_005:0301a01": "手若約所破明中則知根塵識三皆無實法如結",
    "X13n0285_005:0301a02": "無實體故可解除。二指法興勸。",
    "X13n0285_005:0301a03": "阿難我說佛法從因緣生非取世間和合麤相如來",
    "X13n0285_005:0301a04": "發明世出世法知其本因隨所緣出如是乃至恒沙",
    "X13n0285_005:0301a05": "界外一滴之雨亦知頭數現前種種松直棘曲鵠白",
    "X13n0285_005:0301a06": "烏玄皆了元由是故阿難隨汝心中選擇六根根結",
    "X13n0285_005:0301a07": "若除塵相自滅諸妄銷亡不真何待。",
    "X13n0285_005:0301a08": "前文破除世間因緣戲論習氣影子已無不盡今",
    "X13n0285_005:0301a09": "方申示佛法因緣深義亦猶涅槃經中客醫禁乳",
    "X13n0285_005:0301a10": "而後用乳之喻也知其本因者一心具足十界性",
    "X13n0285_005:0301a11": "相為因即如來藏隨緣常不變義隨所緣出者隨",
    "X13n0285_005:0301a12": "染淨緣成十法界所謂隨心應量循業發現即如",
    "X13n0285_005:0301a13": "來藏不變常隨緣義如來所說佛法從因緣生本",
    "X13n0285_005:0301a14": "即指此圓頓妙理無奈眾生根性不等隨類得解",
    "X13n0285_005:0301a15": "故有藏通別教差別是故前文須力破耳界外滴",
    "X13n0285_005:0301a16": "雨知頭數者大圓鏡智所照也松棘鵠烏了元由",
    "X13n0285_005:0301a17": "者十種智力所知也一切依正皆是惟心業力所",
    "X13n0285_005:0301a18": "感舉此二事為顯差別妙智善鑒羣機所說法要",
    "X13n0285_005:0301a19": "應須信受故也言根結若除塵相自滅者亦約阿",
    "X13n0285_005:0301a20": "難須就耳門入道言之若觀塵者亦可云塵結若",
    "X13n0285_005:0301a21": "除根相自滅若觀識者亦可云識結若除根塵自",
    "X13n0285_005:0301a22": "滅矣。三喻解當次第。",
    "X13n0285_005:0301a23": "阿難我今問汝此劫波羅巾六結現前同時解縈得",
    "X13n0285_005:0301a24": "同除不不也世尊是結本以次第綰生今日當須次",
    "X13n0285_005:0301b01": "第而解六結同體結不同時則結解時云何同除佛",
    "X13n0285_005:0301b02": "言六根解除亦復如是此根初解先得人空空性圓",
    "X13n0285_005:0301b03": "明成法解脫解脫法已俱空不生是名菩薩從三摩",
    "X13n0285_005:0301b04": "地得無生忍。",
    "X13n0285_005:0301b05": "是結本以次第綰生者正是片喻不是全喻但取",
    "X13n0285_005:0301b06": "六根不得總觀之意非謂六根成有先後也六根",
    "X13n0285_005:0301b07": "同體者倫類之義惟其同體故入一無妄六同清",
    "X13n0285_005:0301b08": "淨也結不同時者次序之義惟其不同故須向一",
    "X13n0285_005:0301b09": "門深入也分別俱生二種我執皆斷名為人空此",
    "X13n0285_005:0301b10": "根初解則一解一切解知無二體而先得人空如",
    "X13n0285_005:0301b11": "冶鐵者麤垢任運先落也涅槃偏真名為法執空",
    "X13n0285_005:0301b12": "性圓明則不但無六亦且無一而成法解脫解脫",
    "X13n0285_005:0301b13": "法已雖復人法俱空而俱空實本不生非是人法",
    "X13n0285_005:0301b14": "滅而俱空生此則一切法不生不生亦不生名為",
    "X13n0285_005:0301b15": "無生法忍菩薩定境修觀正欲從三昧而得此忍",
    "X13n0285_005:0301b16": "也此中諦理非橫非豎約修證邊雙照橫豎言豎",
    "X13n0285_005:0301b17": "義者人空是真諦現前法空是俗諦現前俱空不",
    "X13n0285_005:0301b18": "生是中諦現前言橫義者知徧計我執即空假中",
    "X13n0285_005:0301b19": "是名人空知依他法執即空假中是名人空知依",
    "X13n0285_005:0301b20": "他法執即空假中是名法空知圓成空理即空假",
    "X13n0285_005:0301b21": "中是名俱空不生也總示因心竟。二別顯修證",
    "X13n0285_005:0301b22": "五初阿難請問圓根二如來垂詢聖眾三眾聖各",
    "X13n0285_005:0301b23": "說證門四放光現瑞總印五佛敕文殊簡擇。今",
    "X13n0285_005:0301b24": "初。",
    "X13n0285_005:0301c01": "阿難及諸大眾蒙佛開示慧覺圓通得無疑惑一時",
    "X13n0285_005:0301c02": "合掌頂禮雙足而白佛言我等今日身心皎然快得",
    "X13n0285_005:0301c03": "無礙雖復悟知一六亡義然猶未達圓通本根世尊",
    "X13n0285_005:0301c04": "我輩飄零積劫孤露何心何慮預佛天倫如失乳兒",
    "X13n0285_005:0301c05": "忽遇慈母若復因此際會道成所得密言還同本悟",
    "X13n0285_005:0301c06": "則與未聞無有差別惟垂大悲惠我祕嚴成就如來",
    "X13n0285_005:0301c07": "最後開示作是語已五體投地退藏密機冀佛冥授。",
    "X13n0285_005:0301c08": "若復因此等者正請示圓通本根也謂若因此師",
    "X13n0285_005:0301c09": "資際會得達圓通本根而菩提道成俾所得前來",
    "X13n0285_005:0301c10": "密言了知的是自心本具而還同本悟則行起解",
    "X13n0285_005:0301c11": "絕方悟神珠非從外得乃與未聞無有差別耳祕",
    "X13n0285_005:0301c12": "嚴者祕密妙莊嚴路也退藏密機者不起一念也",
    "X13n0285_005:0301c13": "冀佛冥授者因佛敕云隨汝心中選擇知佛未必",
    "X13n0285_005:0301c14": "親宣但祈加冥授而已。二如來垂詢聖眾。",
    "X13n0285_005:0301c15": "爾時世尊普告眾中諸大菩薩及諸漏盡大阿羅漢",
    "X13n0285_005:0301c16": "汝等菩薩及阿羅漢生我法中得成無學我今問汝",
    "X13n0285_005:0301c17": "最初發心悟十八界誰為圓通從何方便入三摩地。",
    "X13n0285_005:0301c18": "垂詢聖眾其故有二一者正顯方便多門二者正",
    "X13n0285_005:0301c19": "顯門門各有成驗所謂要知山下路須問過來人",
    "X13n0285_005:0301c20": "也最初發心等者先開解也從何方便入三摩地",
    "X13n0285_005:0301c21": "者依解起行也二十五聖雖未必人人先開圓解",
    "X13n0285_005:0301c22": "而從解起行自是修證通途軌式或見此處有最",
    "X13n0285_005:0301c23": "初字便欲擬答最初方便之問反以第一大科擬",
    "X13n0285_005:0301c24": "答妙奢摩等誤矣誤矣。三眾聖各說證門五初",
    "X13n0285_005:0302a01": "觀六塵二觀五根三觀六識四觀七大五觀耳根。",
    "X13n0285_005:0302a02": "初中六初陳那觀聲(至)六迦葉觀法。今初。",
    "X13n0285_005:0302a03": "憍陳那五比丘即從座起頂禮佛足而白佛言我在",
    "X13n0285_005:0302a04": "鹿苑及於雞園觀見如來最初成道於佛音聲悟明",
    "X13n0285_005:0302a05": "四諦佛問比丘我初稱解如來印我名阿若多妙音",
    "X13n0285_005:0302a06": "密圓我於音聲得阿羅漢佛問圓通如我所證音聲",
    "X13n0285_005:0302a07": "為上。",
    "X13n0285_005:0302a08": "六塵圓通色應居首今先明聲塵者此方真教體",
    "X13n0285_005:0302a09": "清淨在音聞且與耳根圓通一始一終互相映故",
    "X13n0285_005:0302a10": "釋此二十五種圓通各為三意一明境有通別二",
    "X13n0285_005:0302a11": "明觀有盈縮三明證有本迹境通別者十法界依",
    "X13n0285_005:0302a12": "正音聲通得為所觀境今言於佛音聲悟明四諦",
    "X13n0285_005:0302a13": "此境別也觀盈縮者佛說苦諦真實是苦不可令",
    "X13n0285_005:0302a14": "樂集真是因更無異因因若滅者果則必滅滅苦",
    "X13n0285_005:0302a15": "之道實是真道更無異道此是藏教生滅觀門一",
    "X13n0285_005:0302a16": "向是縮若只此四諦音聲迷則苦集浩然而音聲",
    "X13n0285_005:0302a17": "之性本非苦集悟則道滅宛爾而音聲之性亦非",
    "X13n0285_005:0302a18": "道滅所謂音聲性空四諦皆空此是通教無生觀",
    "X13n0285_005:0302a19": "門望藏為盈望別仍縮若只此四諦音聲迷之具",
    "X13n0285_005:0302a20": "成十界苦集悟之具成十界道滅所謂分段苦變",
    "X13n0285_005:0302a21": "易苦見思集塵沙無明集偏真滅真中滅一切智",
    "X13n0285_005:0302a22": "道一切種智道此是別教無量觀門望藏通二教",
    "X13n0285_005:0302a23": "為盈望圓仍縮若只此四諦音聲本如來藏妙真",
    "X13n0285_005:0302a24": "如性了知如來藏中性音真空性空真音清淨本",
    "X13n0285_005:0302b01": "然周徧法界隨眾生心應所知量或有茫然不解",
    "X13n0285_005:0302b02": "或作生滅四諦解或作無生無量無作四諦解皆",
    "X13n0285_005:0302b03": "是循業發現又只此四諦音聲亦即顯示四種十",
    "X13n0285_005:0302b04": "二緣生亦即顯示四種六度乃至亦即顯示世出",
    "X13n0285_005:0302b05": "世間一切諸法如四諦音聲一切佛法音聲亦復",
    "X13n0285_005:0302b06": "如是如佛法音聲一切十法界依正音聲亦復如",
    "X13n0285_005:0302b07": "是一音聲性一切音聲性一切音聲性一音聲性",
    "X13n0285_005:0302b08": "此是圓教無作觀門乃名為盈也證本迹者鹿苑",
    "X13n0285_005:0302b09": "悟道迹是藏教而妙音密圓正是密悟如來藏中",
    "X13n0285_005:0302b10": "性音真空性空真音清淨本然周徧法界之義葢",
    "X13n0285_005:0302b11": "本是圓教大士現作聲聞引物生解今既別為鈍",
    "X13n0285_005:0302b12": "而仍利一類大機不妨稱本直說正不俟法華方",
    "X13n0285_005:0302b13": "開顯也我於音聲得阿羅漢者悟音聲即如來藏",
    "X13n0285_005:0302b14": "本自不生故得證生果下皆倣此。二沙陀觀色。",
    "X13n0285_005:0302b15": "優波尼沙陀即從座起頂禮佛足而白佛言我亦觀",
    "X13n0285_005:0302b16": "佛最初成道觀不淨相生大厭離悟諸色性以從不",
    "X13n0285_005:0302b17": "淨白骨微塵歸於虗空空色二無成無學道如來印",
    "X13n0285_005:0302b18": "我名尼沙陀塵色既盡妙色密圓我從色相得阿羅",
    "X13n0285_005:0302b19": "漢佛問圓通如我所證色因為上。",
    "X13n0285_005:0302b20": "境通別者依正諸塵眼家所對通名為色今觀不",
    "X13n0285_005:0302b21": "淨別在內色悟諸色性以從不淨者所謂五種不",
    "X13n0285_005:0302b22": "淨一生處不淨胎中與糞穢雜處生從尿道而出",
    "X13n0285_005:0302b23": "二種子不淨攬父母精血為體三相不淨從頭至",
    "X13n0285_005:0302b24": "足純是穢物四性不淨根本從穢業生托於穢物",
    "X13n0285_005:0302c01": "長養其性自是不可改變身中共三十六物內有",
    "X13n0285_005:0302c02": "十二名性不淨(皮膚血肉筋脉骨隨肪膏腦膜)外有十二名相不",
    "X13n0285_005:0302c03": "淨(髮毛爪齒眵淚涎唾屎尿垢汗)中有十二通於相性(肝膽腸胃脾腎心肺",
    "X13n0285_005:0302c04": "生藏熟藏赤痰白痰)五究竟不淨業盡報終如朽敗木大小",
    "X13n0285_005:0302c05": "不淨盈流於外體生諸蟲唼食其肉皮肉既盡惟",
    "X13n0285_005:0302c06": "餘白骨等言白骨微塵歸於虗空者明其不淨苦",
    "X13n0285_005:0302c07": "空無常無我耳與外道七分析色之邪計不相侔",
    "X13n0285_005:0302c08": "也空色二無者對色說空色既非真空亦烏有從",
    "X13n0285_005:0302c09": "此會入真諦故成無學也觀盈縮者觀身六分所",
    "X13n0285_005:0302c10": "成所謂地水火風空識無我我所惟是不淨即藏",
    "X13n0285_005:0302c11": "教意觀不淨色如夢如影淨不淨俱不可得即通",
    "X13n0285_005:0302c12": "教意觀此身色能成十法界淨不淨差別因果即",
    "X13n0285_005:0302c13": "別教意觀此身色本如來藏妙真如性如來藏中",
    "X13n0285_005:0302c14": "性色真空性空真色等即圓教意也證本迹者初",
    "X13n0285_005:0302c15": "云觀不淨相生大厭離迹在藏教次云妙色密圓",
    "X13n0285_005:0302c16": "則密入藏性矣。三香嚴觀香。",
    "X13n0285_005:0302c17": "香嚴童子即從座起頂禮佛足而白佛言我聞如來",
    "X13n0285_005:0302c18": "教我諦觀諸有為相我時辭佛宴晦清齋見諸比丘",
    "X13n0285_005:0302c19": "燒沉水香香氣寂然來入鼻中我觀此氣非(生於)木非",
    "X13n0285_005:0302c20": "(生於)空非(生於)煙非(生於)火去無所著來無所從由是意銷",
    "X13n0285_005:0302c21": "發明無漏如來印我得香嚴號塵氣倐滅妙香密圓",
    "X13n0285_005:0302c22": "我從香嚴得阿羅漢佛問圓通如我所證香嚴為上。",
    "X13n0285_005:0302c23": "境通別者一切依正諸香臭氣鼻家所對通名為",
    "X13n0285_005:0302c24": "香今觸境發悟別在沉水香也觀盈縮者觀此香",
    "X13n0285_005:0303a01": "氣苦空無常即藏教意觀香無生即通教意觀此",
    "X13n0285_005:0303a02": "香塵能成十界因果差別即別教意觀此香塵即",
    "X13n0285_005:0303a03": "如來藏乃至如來藏中性香真空性空真香等即",
    "X13n0285_005:0303a04": "圓教意也證本迹者去無所著來無所從得阿羅",
    "X13n0285_005:0303a05": "漢迹在通教妙香密圓悟藏性矣。四藥王觀味。",
    "X13n0285_005:0303a06": "藥王藥上二法王子并在會中五百梵天即從座起",
    "X13n0285_005:0303a07": "頂禮佛足而白佛言我無始劫為世良醫口中嘗此",
    "X13n0285_005:0303a08": "娑婆世界草木金石名數凡有十萬八千如是悉知",
    "X13n0285_005:0303a09": "苦醋醎淡甘辛等味并諸和合俱生變異是冷是熱",
    "X13n0285_005:0303a10": "有毒無毒悉能徧知承事如來了知味性非空非有",
    "X13n0285_005:0303a11": "非即身心非離身心分別味因從是開悟蒙佛如來",
    "X13n0285_005:0303a12": "印我昆季藥王藥上二菩薩名今於會中為法王子",
    "X13n0285_005:0303a13": "因味覺明位登菩薩佛問圓通如我所證味因為上。",
    "X13n0285_005:0303a14": "境通別者隨遇一味其境則別今徧嘗諸味其境",
    "X13n0285_005:0303a15": "則通也諸味宛然故非空無實體性故非有不生",
    "X13n0285_005:0303a16": "於舌故非即身心無舌不知故非離身心味因者",
    "X13n0285_005:0303a17": "藏性是味之本因也觀盈縮者觀此諸味苦空無",
    "X13n0285_005:0303a18": "常即藏教意觀味無生即通教意分別無量諸味",
    "X13n0285_005:0303a19": "乃至具足十界因果即別教意味性即如來藏乃",
    "X13n0285_005:0303a20": "至如來藏中性味真空性空真味等即圓教意也",
    "X13n0285_005:0303a21": "證本迹者初為良醫以此行菩薩道似屬藏教或",
    "X13n0285_005:0303a22": "是別教初心承事如來了知味性非空非有等則",
    "X13n0285_005:0303a23": "本迹俱圓矣。五賢護觀觸。",
    "X13n0285_005:0303a24": "跋陀婆羅并其同伴十六開士即從座起頂禮佛足",
    "X13n0285_005:0303b01": "而白佛言我等先於威音王佛聞法出家於浴僧時",
    "X13n0285_005:0303b02": "隨例入室忽悟水因既不洗塵亦不洗體中間安然",
    "X13n0285_005:0303b03": "得無所有宿習無忘乃至今時從佛出家令得無學",
    "X13n0285_005:0303b04": "彼佛名我跋陀婆羅妙觸宣明成佛子住佛問圓通",
    "X13n0285_005:0303b05": "如我所證觸因為上。",
    "X13n0285_005:0303b06": "跋陀婆羅此云賢護亦云賢首境通別者一切冷",
    "X13n0285_005:0303b07": "煖痛癢諸塵身家所緣通名為觸今於浴室發悟",
    "X13n0285_005:0303b08": "其境則別言水因者即觸塵也因水有觸故名水",
    "X13n0285_005:0303b09": "因又推用水洗身之因名為水因若云洗塵無體",
    "X13n0285_005:0303b10": "則誰知洗者且何不竟洗地水火風若云洗體無",
    "X13n0285_005:0303b11": "塵則安所用洗且何嘗洗得勝義根乎展轉推簡",
    "X13n0285_005:0303b12": "觸塵本空觸既本空欲何分別得此悟門歷劫不",
    "X13n0285_005:0303b13": "昧故云宿習無忘也觀盈縮者觀順觸是壞苦違",
    "X13n0285_005:0303b14": "觸是苦苦非順非違觸是行苦即藏教意能觸如",
    "X13n0285_005:0303b15": "幻所觸亦然即通教意於一觸塵出生十界因果",
    "X13n0285_005:0303b16": "差別即別教意觸性即如來藏乃至如來藏中性",
    "X13n0285_005:0303b17": "觸真空性空真觸等即圓教意也證本迹者初悟",
    "X13n0285_005:0303b18": "水因僅在別教十信已曾仰信中道故佛名為跋",
    "X13n0285_005:0303b19": "陀婆羅出其圓解未開所以謗不輕而久墮今則",
    "X13n0285_005:0303b20": "仍賴本悟門而證果證圓住也。六迦葉觀法。",
    "X13n0285_005:0303b21": "摩訶迦葉及紫金光比丘尼等即從座起頂禮佛足",
    "X13n0285_005:0303b22": "而白佛言我於往劫於此界中有佛出世名日月燈",
    "X13n0285_005:0303b23": "我得親近聞法修學佛滅度後供養舍利然燈續明",
    "X13n0285_005:0303b24": "以紫金光塗佛形像自爾以來世世生生身常圓滿",
    "X13n0285_005:0303c01": "紫金光聚此紫金光比丘尼等即我眷屬同時發心",
    "X13n0285_005:0303c02": "我觀世間六塵變壞唯以空寂修於滅盡身心乃能",
    "X13n0285_005:0303c03": "度百千劫猶如彈指我以空法成阿羅漢世尊說我",
    "X13n0285_005:0303c04": "頭陀為最妙法開明銷滅諸漏佛問圓通如我所證",
    "X13n0285_005:0303c05": "法因為上。",
    "X13n0285_005:0303c06": "摩訶迦葉此云大飲光我於往劫下先敘緣善我",
    "X13n0285_005:0303c07": "觀世間下方說修因也頭陀此云抖擻約理即是",
    "X13n0285_005:0303c08": "迥出法塵應知四教抖擻差別約事則有十二種",
    "X13n0285_005:0303c09": "行一阿蘭若二常乞食三次第乞四一食五節量",
    "X13n0285_005:0303c10": "食六中後不飲漿七糞掃衣八但三衣九塚間十",
    "X13n0285_005:0303c11": "樹下十一露地十二但坐不臥也境通別者通則",
    "X13n0285_005:0303c12": "世出世間一切諸法凡是意家所緣皆名為法別",
    "X13n0285_005:0303c13": "則隨拈一塵生滅影子並得為境今觀六塵變壞",
    "X13n0285_005:0303c14": "唯以空寂修於滅盡即是借通顯別別以空法為",
    "X13n0285_005:0303c15": "所觀也觀盈縮者由塵變壞方知空寂即藏教意",
    "X13n0285_005:0303c16": "六塵本空非滅故空即通教意分別六塵無量差",
    "X13n0285_005:0303c17": "別空亦不同即別教意了知法塵本如來藏乃至",
    "X13n0285_005:0303c18": "如來藏中性法真空性空真法等即圓教意也證",
    "X13n0285_005:0303c19": "本迹者觀塵變壞以空修滅迹在藏教妙法開明",
    "X13n0285_005:0303c20": "知如來藏具一切法則密入圓教矣。二觀五根",
    "X13n0285_005:0303c21": "以耳根為此方當機至後方廣陳之故今略明惟",
    "X13n0285_005:0303c22": "有五人即分為五初阿那律觀眼(至)五須菩提觀",
    "X13n0285_005:0303c23": "意。今初。",
    "X13n0285_005:0303c24": "阿那律陀即從座起頂禮佛足而白佛言我初出家",
    "X13n0285_005:0304a01": "常樂睡眠如來訶我為畜生類我聞佛訶啼泣自責",
    "X13n0285_005:0304a02": "七日不眠失其雙目世尊示我樂見照明金剛三昧",
    "X13n0285_005:0304a03": "我不因眼觀見十方精真洞然如觀掌果如來印我",
    "X13n0285_005:0304a04": "成阿羅漢佛問圓通如我所證旋見循元斯為第一。",
    "X13n0285_005:0304a05": "阿那律陀此云無貧亦云如意境通別者見暗見",
    "X13n0285_005:0304a06": "明見通見塞通名為見今既失目別觀見暗之時",
    "X13n0285_005:0304a07": "見非是暗以達性無虧損也樂見照明者如是見",
    "X13n0285_005:0304a08": "性是心非眼故雖盲而不失也金剛者性不可壞",
    "X13n0285_005:0304a09": "也三昧者依性成修也觀盈縮者緣見因明暗無",
    "X13n0285_005:0304a10": "所見則知眼入無常無我即藏教意明暗如幻能",
    "X13n0285_005:0304a11": "見亦然即通教意五眼差別分對十界即別教意",
    "X13n0285_005:0304a12": "目入即如來藏如來藏中性見覺明覺精明見乃",
    "X13n0285_005:0304a13": "至循業發現即圓教意證本迹者成阿羅漢迹在",
    "X13n0285_005:0304a14": "通教而所示三昧本屬圓宗旋見者不流逸奔色",
    "X13n0285_005:0304a15": "除於根結也循元者悟眼入本如來藏也。二繼",
    "X13n0285_005:0304a16": "道觀鼻。",
    "X13n0285_005:0304a17": "周利槃特迦即從座起頂禮佛足而白佛言我闕誦",
    "X13n0285_005:0304a18": "持無多聞性最初值佛聞法出家憶持如來一句伽",
    "X13n0285_005:0304a19": "陀於一百日得前遺後得後遺前佛愍我愚教我安",
    "X13n0285_005:0304a20": "居調出入息我時觀息微細窮盡生住異滅諸行剎",
    "X13n0285_005:0304a21": "那其心豁然得大無礙乃至漏盡成阿羅漢住佛座",
    "X13n0285_005:0304a22": "下印成無學佛問圓通如我所證反息循空斯為第",
    "X13n0285_005:0304a23": "一。",
    "X13n0285_005:0304a24": "周利槃特迦此云繼道亦云小路無多聞性者往",
    "X13n0285_005:0304b01": "昔曾為三藏法師由慳法故今招此報所誦伽陀",
    "X13n0285_005:0304b02": "根本律中載之偈曰身語意業不造惡不惱世間",
    "X13n0285_005:0304b03": "諸有情正念觀知欲境空無益之苦當遠離調出",
    "X13n0285_005:0304b04": "入息有似□□□□□□十六特勝所謂安那般",
    "X13n0285_005:0304b05": "那三昧息出知出息入知入等出其愚癡無智故",
    "X13n0285_005:0304b06": "令於此鼻息了了常知可以破愚暗也境通別者",
    "X13n0285_005:0304b07": "領納香臭通名鼻入今不取知香知臭但調出入",
    "X13n0285_005:0304b08": "其境則別也觀盈縮者此息無常無我不淨苦空",
    "X13n0285_005:0304b09": "即藏教意此息出無所去入無來處即通教意觀",
    "X13n0285_005:0304b10": "此鼻入具足十界差別因果不同即別教意鼻入",
    "X13n0285_005:0304b11": "即如來藏如來藏中性齅覺明覺精明齅等即圓",
    "X13n0285_005:0304b12": "教意證本迹者觀息微細迹在藏教返息循空悟",
    "X13n0285_005:0304b13": "其本如來藏亦密入圓住矣。三牛呞觀舌。",
    "X13n0285_005:0304b14": "憍梵鉢提即從座起頂禮佛足而白佛言我有口業",
    "X13n0285_005:0304b15": "於過去劫輕弄沙門生生世世有牛呞病如來示我",
    "X13n0285_005:0304b16": "一味清淨心地法門我得滅心入三摩地觀味之知",
    "X13n0285_005:0304b17": "非體非物應念得超世間諸漏內脫身心外遺世界",
    "X13n0285_005:0304b18": "遠離三有如鳥出籠離垢銷塵法眼清淨成阿羅漢",
    "X13n0285_005:0304b19": "如來親印登無學道佛問圓通如我所證還味旋知",
    "X13n0285_005:0304b20": "斯為第一。",
    "X13n0285_005:0304b21": "憍梵鉢提此云牛呞境通別者知淡知甜乃至知",
    "X13n0285_005:0304b22": "苦通名舌根今令返觀知淡之時知非是淡乃至",
    "X13n0285_005:0304b23": "知苦之時知非是苦等所謂無味之味亦是味中",
    "X13n0285_005:0304b24": "上味以其不流逸而奔味故名一味清淨心地法",
    "X13n0285_005:0304c01": "門此境別也我得滅心者滅其知味之心不由前",
    "X13n0285_005:0304c02": "塵起知見也非體者非生於舌非物者非生於物",
    "X13n0285_005:0304c03": "具如第三卷破舌入中廣明由悟非體故內脫身",
    "X13n0285_005:0304c04": "心由悟非物故外遺世界也觀盈縮者觀此舌入",
    "X13n0285_005:0304c05": "無常無我即藏教意舌入即空是通教意舌入出",
    "X13n0285_005:0304c06": "生十界因果是別教意舌入即如來藏如來藏中",
    "X13n0285_005:0304c07": "性甞覺明覺精明甞等是圓教意也證本迹者非",
    "X13n0285_005:0304c08": "體非物迹在通教還味旋知悟入藏性矣。四餘",
    "X13n0285_005:0304c09": "習觀身。",
    "X13n0285_005:0304c10": "畢陵伽婆蹉即從座起頂禮佛足而白佛言我初發",
    "X13n0285_005:0304c11": "心從佛入道數聞如來說諸世間不可樂事乞食城",
    "X13n0285_005:0304c12": "中心思法門不覺路中毒刺傷足舉身疼痛我念有",
    "X13n0285_005:0304c13": "知知此深痛雖覺覺痛覺清淨心無痛痛覺我又思",
    "X13n0285_005:0304c14": "惟如是一身寧有雙覺攝念未久身心忽空三七日",
    "X13n0285_005:0304c15": "中諸漏虗盡成阿羅漢得親印記發明無學佛問圓",
    "X13n0285_005:0304c16": "通如我所證純覺遺身斯為第一。",
    "X13n0285_005:0304c17": "畢陵伽婆蹉此云餘習多慢習故境通別者覺痛",
    "X13n0285_005:0304c18": "覺癢覺寒覺熱等通名身入今因毒刺傷足別以",
    "X13n0285_005:0304c19": "痛覺為境也言雖此知覺能覺於痛而覺清淨心",
    "X13n0285_005:0304c20": "依然如故曾無有痛能痛著此覺者葢設使此覺",
    "X13n0285_005:0304c21": "為痛所痛則覺已成痛誰知痛者今既能覺於痛",
    "X13n0285_005:0304c22": "則覺本未甞痛也如是一身寧有雙覺一受痛一",
    "X13n0285_005:0304c23": "無痛哉故知迷則全覺成痛悟則全痛是覺耳此",
    "X13n0285_005:0304c24": "與第二卷中覺所覺眚覺非眚中一般道理兼證",
    "X13n0285_005:0305a01": "見見非見之性尤為親切若隨痛轉則全真覺為",
    "X13n0285_005:0305a02": "妄覺所謂覺是見分痛是相分二分之外更無真",
    "X13n0285_005:0305a03": "覺可得如二月之外別無真月眚影之外別無清",
    "X13n0285_005:0305a04": "淨目也若知只此能覺痛者從來痛他不著則知",
    "X13n0285_005:0305a05": "終日在妄終日恒真覺既惟心痛亦惟心只此二",
    "X13n0285_005:0305a06": "分元是菩提妙淨明體如即此二月全是月體即",
    "X13n0285_005:0305a07": "此青影全依日體也是則不惟覺本是覺而且痛",
    "X13n0285_005:0305a08": "亦是覺故曰純覺不惟痛本無痛而且身本無身",
    "X13n0285_005:0305a09": "故曰遺身耳觀盈縮者觀覺痛覺癢等覺皆是無",
    "X13n0285_005:0305a10": "常無我即藏教意所覺如幻能覺亦然即通教意",
    "X13n0285_005:0305a11": "出此身入能成十界因果即別教意身入即如來",
    "X13n0285_005:0305a12": "藏如來藏中性覺覺明覺精明覺等即圓教意也",
    "X13n0285_005:0305a13": "證本迹者身心怱空迹在通教純覺遺身悟入藏",
    "X13n0285_005:0305a14": "性矣。五須菩提觀意。",
    "X13n0285_005:0305a15": "須菩提即從座起頂禮佛足而白佛言我曠劫來心",
    "X13n0285_005:0305a16": "得無礙自憶受生如恒河沙初在母胎即知空寂如",
    "X13n0285_005:0305a17": "是乃至十方成空亦令眾生證得空性蒙如來發性",
    "X13n0285_005:0305a18": "覺真空空性圓明得阿羅漢頓入如來寶明空海同",
    "X13n0285_005:0305a19": "佛知見印成無學解脫性空我為無上佛問圓通如",
    "X13n0285_005:0305a20": "我所證諸相入非非所非盡旋法歸無斯為第一。",
    "X13n0285_005:0305a21": "境通別者知善知惡知有知空等別別皆名意入",
    "X13n0285_005:0305a22": "今知空寂即是觀於此覺知性不在內外中間諸",
    "X13n0285_005:0305a23": "處亦復生無所從滅無所去其境通也自憶受生",
    "X13n0285_005:0305a24": "如恒河沙者以生住異滅吸習中歸名意知根久",
    "X13n0285_005:0305b01": "成此觀故多劫受生皆能憶也觀盈縮者此意念",
    "X13n0285_005:0305b02": "念生滅無常無我即藏教意此意即空是通教意",
    "X13n0285_005:0305b03": "此意出生十界因果是別教意意入即如來藏如",
    "X13n0285_005:0305b04": "來藏中性知覺明覺精明知等是圓教意也證本",
    "X13n0285_005:0305b05": "迹者空性圓明得阿羅漢迹在通教同佛知見悟",
    "X13n0285_005:0305b06": "藏性也諸相入非等者了知寤寐生滅等相全體",
    "X13n0285_005:0305b07": "虗妄皆入於非而能非之心與所非之相俱盡旋",
    "X13n0285_005:0305b08": "此心法以歸無性無性之性即是如來藏性也。",
    "X13n0285_005:0305b09": "三觀六識六初舍利觀眼識(至)六目連觀意識",
    "X13n0285_005:0305b10": "今初。",
    "X13n0285_005:0305b11": "舍利弗即從座起頂禮佛足而白佛言我曠劫來心",
    "X13n0285_005:0305b12": "見清淨如是受生如恒河沙世出世間種種變化一",
    "X13n0285_005:0305b13": "見則通獲無障礙我於中路逢迦葉波兄弟相逐宣",
    "X13n0285_005:0305b14": "說因緣悟心無際從佛出家見覺明圓得大無畏成",
    "X13n0285_005:0305b15": "阿羅漢為佛長子從佛口生從法化生佛問圓通如",
    "X13n0285_005:0305b16": "我所證心見發光光極知見斯為第一。",
    "X13n0285_005:0305b17": "境通別者隨其所見而生分別其境則別今世出",
    "X13n0285_005:0305b18": "世間種種變化一見則通其境通也心見即指眼",
    "X13n0285_005:0305b19": "識不於色塵而起惑染故名清淨世出世間即是",
    "X13n0285_005:0305b20": "因緣所生諸法染因緣故則有世間種種變化淨",
    "X13n0285_005:0305b21": "因緣故則有出世種種變化一見則通者出其眼",
    "X13n0285_005:0305b22": "識清淨所以現量而知此其夙習在觀行及相似",
    "X13n0285_005:0305b23": "位也觀盈縮者眼識是因緣所生無常無我即藏",
    "X13n0285_005:0305b24": "教意因緣即空是通教意因緣假名出生十界因",
    "X13n0285_005:0305c01": "果是別教意因緣即中眼識本如來藏如來藏中",
    "X13n0285_005:0305c02": "性識明知覺明真識等是圓教意也證本迹者宣",
    "X13n0285_005:0305c03": "說因緣悟心無際迹是通教見地本乃圓悟藏性",
    "X13n0285_005:0305c04": "也不以眼為界不以色為界非因非緣亦非自然",
    "X13n0285_005:0305c05": "直是如來藏性妙覺湛然徧周法界故云光極知",
    "X13n0285_005:0305c06": "見。二普賢觀耳識。",
    "X13n0285_005:0305c07": "普賢菩薩即從座起頂禮佛足而白佛言我已曾與",
    "X13n0285_005:0305c08": "恒沙如來為法王子十方如來教其弟子菩薩根者",
    "X13n0285_005:0305c09": "修普賢行從我立名世尊我用心聞分別眾生所有",
    "X13n0285_005:0305c10": "知見若於他方恒沙界外有一眾生心中發明普賢",
    "X13n0285_005:0305c11": "行者我於爾時乘六牙象分身百千皆至其處縱彼",
    "X13n0285_005:0305c12": "障深未得見我我與其人暗中摩頂擁護安慰令其",
    "X13n0285_005:0305c13": "成就佛問圓通我說本因心聞發明分別自在斯為",
    "X13n0285_005:0305c14": "第一。",
    "X13n0285_005:0305c15": "我已曾與等文先敘果上大用佛問圓通已下方",
    "X13n0285_005:0305c16": "出修證本因心聞即指耳識由觀耳識發明如來",
    "X13n0285_005:0305c17": "藏性故得大用現前分別自在也境通別者隨其",
    "X13n0285_005:0305c18": "所聞而生分別其境則別觀於心聞其境而通觀",
    "X13n0285_005:0305c19": "盈縮例如眼識中說證則本迹俱圓。三艶喜觀",
    "X13n0285_005:0305c20": "鼻識。",
    "X13n0285_005:0305c21": "孫陀羅難陀即從座起頂禮佛足而白佛言我初出",
    "X13n0285_005:0305c22": "家從佛入道雖具戒律於三摩地心常散動未獲無",
    "X13n0285_005:0305c23": "漏世尊教我及拘絺羅觀鼻端白我初諦觀經三七",
    "X13n0285_005:0305c24": "日見鼻中氣出入如煙身心內明圓洞世界徧成虗",
    "X13n0285_005:0306a01": "淨猶如瑠璃煙相漸消鼻息成白心開漏盡諸出入",
    "X13n0285_005:0306a02": "息化為光明照十方界得阿羅漢世尊記我當得菩",
    "X13n0285_005:0306a03": "提佛問圓通我以消息息久發明明圓滅漏斯為第",
    "X13n0285_005:0306a04": "一。",
    "X13n0285_005:0306a05": "孫陀羅此云艶難陀此云喜以妻彰名也境通別",
    "X13n0285_005:0306a06": "者分別香臭諸氣通名鼻識此識本無色質可見",
    "X13n0285_005:0306a07": "但依鼻識而造諸惡名為黑業攝鼻識而制心一",
    "X13n0285_005:0306a08": "處名為白業故令觀鼻端白以攝散心別是一種",
    "X13n0285_005:0306a09": "權巧法門也此與通明禪觀相似□□□□□□",
    "X13n0285_005:0306a10": "觀之盈縮亦如眼識中說證本迹者出入如煙迹",
    "X13n0285_005:0306a11": "在通教性地鼻息成白迹在見地得阿羅漢是已",
    "X13n0285_005:0306a12": "辦地記得菩提當是方等般若中記息久發明明",
    "X13n0285_005:0306a13": "圓滅漏所謂鼻識即如來藏妙覺湛然等也。四",
    "X13n0285_005:0306a14": "滿慈觀舌識。",
    "X13n0285_005:0306a15": "富樓那彌多羅尼子即從座起頂禮佛足而白佛言",
    "X13n0285_005:0306a16": "我曠劫來辯才無礙宣說苦空深達實相如是乃至",
    "X13n0285_005:0306a17": "恒沙如來祕密法門我於眾中微妙開示得無所畏",
    "X13n0285_005:0306a18": "世尊知我有大辯才以音聲輪教我發揚我於佛前",
    "X13n0285_005:0306a19": "助佛轉輪因師子吼成阿羅漢世尊印我說法無上",
    "X13n0285_005:0306a20": "佛問圓通我以法音降伏魔怨消滅諸漏斯為第一。",
    "X13n0285_005:0306a21": "境通別者舌根有二功能一甞味二語言舌識亦",
    "X13n0285_005:0306a22": "有二種功能一分別諸味二具定四辯所謂法無",
    "X13n0285_005:0306a23": "礙辯義無礙辯辭無礙辯樂說無礙辯皆是清淨",
    "X13n0285_005:0306a24": "舌識與同時意識之力具足種種名句法味今不",
    "X13n0285_005:0306b01": "取分別諸味乃取無礙辯才其境別也觀盈縮者",
    "X13n0285_005:0306b02": "依於舌識四無礙辯宣說苦空即藏教意宣說三",
    "X13n0285_005:0306b03": "乘共實相即通教意宣說出二諦外之實相即別",
    "X13n0285_005:0306b04": "教意深達一切無非實相即圓教意也證本迹者",
    "X13n0285_005:0306b05": "因師子吼成阿羅漢迹是通教以不離文字說解",
    "X13n0285_005:0306b06": "脫故法音降伏魔怨等者以生滅無生二種法音",
    "X13n0285_005:0306b07": "降界內四魔消滅見思諸漏以無量無作二種法",
    "X13n0285_005:0306b08": "音降界外四魔消滅塵沙無明諸漏當知本地甚",
    "X13n0285_005:0306b09": "深遠矣。五波離觀身識。",
    "X13n0285_005:0306b10": "優波離即從座起頂禮佛足而白佛言我親隨佛踰",
    "X13n0285_005:0306b11": "城出家親觀如來六年勤苦親見如來降伏諸魔制",
    "X13n0285_005:0306b12": "諸外道解脫世間貪欲諸漏承佛教戒如是乃至三",
    "X13n0285_005:0306b13": "千威儀八萬微細性業遮業悉皆清淨身心寂滅成",
    "X13n0285_005:0306b14": "阿羅漢我是如來眾中綱紀親印我心持戒修身眾",
    "X13n0285_005:0306b15": "推為上佛問圓通我以執身身得自在次第執心心",
    "X13n0285_005:0306b16": "得通達然後身心一切通利斯為第一。",
    "X13n0285_005:0306b17": "優波離此云上首或云近執隨佛踰城處處說是",
    "X13n0285_005:0306b18": "闡陀今優波離敘此緣起恐是隨機不同示現各",
    "X13n0285_005:0306b19": "別也境通別者分別違順俱非諸觸通名身識今",
    "X13n0285_005:0306b20": "持戒檢身別緣違情之境言三千威儀者行住坐",
    "X13n0285_005:0306b21": "臥各二百五十戒共成一千以對三聚即成三千",
    "X13n0285_005:0306b22": "言八萬微細者以三千威儀歷身口七支共成二",
    "X13n0285_005:0306b23": "萬一千約貪分瞋分癡分等分煩惱以論對治故",
    "X13n0285_005:0306b24": "有八萬四千今特舉大數耳言性業者無論受與",
    "X13n0285_005:0306c01": "不受犯之法爾有罪如殺盜邪婬妄語等是也言",
    "X13n0285_005:0306c02": "遮業者佛為行人既遮制後犯則有罪如飲酒及",
    "X13n0285_005:0306c03": "非時食等是也觀盈縮者通途觀於身識例如眼",
    "X13n0285_005:0306c04": "識中說別就持戒論於觀門若依此戒滅惡生善",
    "X13n0285_005:0306c05": "次第成就定共道共即藏教意惡既性空善亦非",
    "X13n0285_005:0306c06": "有所持如幻能持亦然是通教意於一戒品出生",
    "X13n0285_005:0306c07": "十界種種因果是別教意戒為法界一切法趣戒",
    "X13n0285_005:0306c08": "是趣不過即圓教意也證本迹者執身是律儀戒",
    "X13n0285_005:0306c09": "執心是定共道共戒迹在藏教而身心一切通利",
    "X13n0285_005:0306c10": "則密悟如來藏性所謂清淨法身常住真心矣。",
    "X13n0285_005:0306c11": "六目連觀意識。",
    "X13n0285_005:0306c12": "大目犍連即從座起頂禮佛足而白佛言我初於路",
    "X13n0285_005:0306c13": "乞食逢遇優樓頻螺伽耶那提三迦葉波宣說如來",
    "X13n0285_005:0306c14": "因緣深義我頓發心得大通達如來惠我袈娑著身",
    "X13n0285_005:0306c15": "鬚髮自落我遊十方得無罣礙神通發明推為無上",
    "X13n0285_005:0306c16": "成阿羅漢寧唯世尊十方如來歎我神力圓明清淨",
    "X13n0285_005:0306c17": "自在無畏佛問圓通我以旋湛心光發宣如澄濁流",
    "X13n0285_005:0306c18": "久成清瑩斯為第一。",
    "X13n0285_005:0306c19": "優樓頻螺此云木瓜癃伽耶山名亦城名此云象",
    "X13n0285_005:0306c20": "頭那提河名兄弟三人皆先事火後受佛化為常",
    "X13n0285_005:0306c21": "隨眾者也境通別者善識惡識及無記識或緣過",
    "X13n0285_005:0306c22": "去或緣現在未來或緣現量或緣比量非量隨其",
    "X13n0285_005:0306c23": "所起介爾之心皆得為所觀境是名為別今但云",
    "X13n0285_005:0306c24": "旋湛其境通也觀盈縮者觀此意識是因緣所生",
    "X13n0285_005:0307a01": "無常無我即藏教意觀此意識不自生不他生不",
    "X13n0285_005:0307a02": "共生不無因生因緣即空是通教意觀此意識因",
    "X13n0285_005:0307a03": "緣假名能成十界種種因果是別教意觀此意識",
    "X13n0285_005:0307a04": "本如來藏如來藏中性識明知覺明真識妙覺湛",
    "X13n0285_005:0307a05": "然徧周法界含吐十虗寧有方所循業發現即圓",
    "X13n0285_005:0307a06": "教意也證本迹者我頓發心得大通達謂了知正",
    "X13n0285_005:0307a07": "因緣境不隨分別邪見發得本有無漏真明迹在",
    "X13n0285_005:0307a08": "通教見地神名天心通名慧性天然之性照徹無",
    "X13n0285_005:0307a09": "礙成阿羅漢迹在已辦而圓明清淨自在無畏是",
    "X13n0285_005:0307a10": "密入藏性也如澄濁流久成清瑩者以五疊渾濁",
    "X13n0285_005:0307a11": "唯是五陰五陰根由唯是妄想故此第六意識名",
    "X13n0285_005:0307a12": "為功首罪魁是故二十五種圓通所觀之境雖別",
    "X13n0285_005:0307a13": "能觀之智是同若不依此第六識心以為妙觀察",
    "X13n0285_005:0307a14": "智何由成辦大菩提果當知澄濁成清此為關要",
    "X13n0285_005:0307a15": "所以圓頓止觀立此為境名為去丈就尺去尺就",
    "X13n0285_005:0307a16": "寸譬如伐樹得根灸病得穴也而後世漫言首破",
    "X13n0285_005:0307a17": "六識是誤認緣影以為六識豈知性識明知覺明",
    "X13n0285_005:0307a18": "真識全妄即真者耶。四觀七大為七初火頭觀",
    "X13n0285_005:0307a19": "火大(至)七勢至觀根大。今初。",
    "X13n0285_005:0307a20": "烏芻瑟摩於如來前合掌頂禮佛之雙足而白佛言",
    "X13n0285_005:0307a21": "我常先憶久遠劫前性多貪欲有佛出世名曰空王",
    "X13n0285_005:0307a22": "說多婬人成猛火聚教我徧觀百骸四肢諸冷煖氣",
    "X13n0285_005:0307a23": "神光內凝化多婬心成智慧火從是諸佛皆呼召我",
    "X13n0285_005:0307a24": "名為火頭我以火光三昧力故成阿羅漢心發大願",
    "X13n0285_005:0307b01": "諸佛成道我為力士親伏魔怨佛問圓通我以諦觀",
    "X13n0285_005:0307b02": "身心煖觸無礙流通諸漏既銷生大寶燄登無上覺",
    "X13n0285_005:0307b03": "斯為第一。",
    "X13n0285_005:0307b04": "七大之首應先地大今先火大亦為對治生死根",
    "X13n0285_005:0307b05": "本故也烏芻瑟摩此云火頭境通別者十法界內",
    "X13n0285_005:0307b06": "火外火通名火大今觀凡夫身內婬火此境別也",
    "X13n0285_005:0307b07": "觀盈縮者觀此婬火苦惱不淨是藏教意觀此婬",
    "X13n0285_005:0307b08": "火緣生即空是通教意觀此婬火因緣假名能成",
    "X13n0285_005:0307b09": "十界諸因果法是別教意觀此婬火即如來藏性",
    "X13n0285_005:0307b10": "火真空性空真火隨心應量循業發現是圓教意",
    "X13n0285_005:0307b11": "也證本迹者火光三昧成阿羅漢是通教體法觀",
    "X13n0285_005:0307b12": "門心發大願則接入四教矣。二持地觀地大。",
    "X13n0285_005:0307b13": "持地菩薩即從座起頂禮佛足而白佛言我念往昔",
    "X13n0285_005:0307b14": "普光如來出現於世我為比丘常於一切要路津口",
    "X13n0285_005:0307b15": "田地險隘有不如法妨損車馬我皆平填或作橋梁",
    "X13n0285_005:0307b16": "或負沙土如是勤苦經無量佛出現於世或有眾生",
    "X13n0285_005:0307b17": "於闤闠處要人擎物我先為擎至其所詣放物即行",
    "X13n0285_005:0307b18": "不取其直毗舍浮佛現在世時世多饑荒我為負人",
    "X13n0285_005:0307b19": "無問遠近唯取一錢或有車牛被於泥溺我有神力",
    "X13n0285_005:0307b20": "為其推輪拔其苦惱時國大王延佛設齋我於爾時",
    "X13n0285_005:0307b21": "平地待佛毗舍如來摩頂謂我當平心地則世界地",
    "X13n0285_005:0307b22": "一切皆平我即心開見身微塵與造世界所有微塵",
    "X13n0285_005:0307b23": "等無差別微塵自性不相觸摩乃至刀兵亦無所觸",
    "X13n0285_005:0307b24": "我於法性悟無生忍成阿羅漢迴心今入菩薩位中",
    "X13n0285_005:0307c01": "(但)聞諸(十方)如來(有)宣(說)妙蓮華佛知見地(者)我(即)先",
    "X13n0285_005:0307c02": "(往)證明而為上首佛問圓通我以諦觀身界二塵等",
    "X13n0285_005:0307c03": "無差別本如來藏虗妄發塵塵銷智圓成無上道斯",
    "X13n0285_005:0307c04": "為第一。",
    "X13n0285_005:0307c05": "毗舍浮此云徧一切自在乃莊嚴劫最後佛也境",
    "X13n0285_005:0307c06": "通別者內色外色通名地大今初以平地為行別",
    "X13n0285_005:0307c07": "在外色後悟當平心地則內外不二也觀盈縮者",
    "X13n0285_005:0307c08": "觀地無常無我等是藏教意觀地即空是通教意",
    "X13n0285_005:0307c09": "觀地十界假名無量是別教意觀地即如來藏性",
    "X13n0285_005:0307c10": "色真空性空真色等是圓教意證本迹者初是藏",
    "X13n0285_005:0307c11": "教事度後乃圓悟藏性而云成阿羅漢迴心今入",
    "X13n0285_005:0307c12": "菩薩位者只是麤垢先落心不取證意耳。三月",
    "X13n0285_005:0307c13": "光觀水大。",
    "X13n0285_005:0307c14": "月光童子即從座起頂禮佛足而白佛言我憶往昔",
    "X13n0285_005:0307c15": "恒河沙劫有佛出世名為水天教諸菩薩修習水觀",
    "X13n0285_005:0307c16": "入三摩地觀於身中水性無奪初從涕唾如是窮盡",
    "X13n0285_005:0307c17": "津液精血大小便利身中旋復水性一同見水身中",
    "X13n0285_005:0307c18": "與世界外浮幢王剎諸香水海等無差別我於是時",
    "X13n0285_005:0307c19": "初成此觀但見其水未得無身當為比丘室中安禪",
    "X13n0285_005:0307c20": "我有弟子窺窻觀室唯見清水徧在室中了無所見",
    "X13n0285_005:0307c21": "童稚無知取一瓦礫投於水內激水作聲顧盻而去",
    "X13n0285_005:0307c22": "我出定後頓覺心痛如舍利弗遭違害鬼我自思惟",
    "X13n0285_005:0307c23": "今我已得阿羅漢道久離病緣云何今日忽生心痛",
    "X13n0285_005:0307c24": "將無退失爾時童子捷來我前說如上事我則告言",
    "X13n0285_005:0308a01": "汝更見水可即開門入此水中除去瓦礫童子奉教",
    "X13n0285_005:0308a02": "後入定時還復見水瓦礫宛然開門除去我後出定",
    "X13n0285_005:0308a03": "身質如初逢無量佛如是至於山海自在通王如來",
    "X13n0285_005:0308a04": "方得亡身與十方界諸香水海性合真空無二無別",
    "X13n0285_005:0308a05": "今於如來得童真名預菩薩會佛問圓通我以水性",
    "X13n0285_005:0308a06": "一味流通得無生忍圓滿菩提斯為第一。",
    "X13n0285_005:0308a07": "境通別者內水外水各可別觀今觀身中水性及",
    "X13n0285_005:0308a08": "香水海其境通也觀盈縮如地大中說證本迹者",
    "X13n0285_005:0308a09": "初成此觀即圓初信至七信位或是別七住位所",
    "X13n0285_005:0308a10": "謂但破見思未破無明雖得六銷猶未亡一故云",
    "X13n0285_005:0308a11": "但見其水未得無身此即以彼清水三昧而為其",
    "X13n0285_005:0308a12": "身不同凡夫有我身見也阿羅漢道約圓七信或",
    "X13n0285_005:0308a13": "別七住對藏通而言之羅漢但有四大不調外感",
    "X13n0285_005:0308a14": "之病無有怱然意外之病故云久離病緣方得亡",
    "X13n0285_005:0308a15": "身等者證圓初住了知性水真空性空真水水與",
    "X13n0285_005:0308a16": "瓦礫皆如來藏但發俱現唯海唯山故云一味流",
    "X13n0285_005:0308a17": "通也。四瑠璃光觀風大。",
    "X13n0285_005:0308a18": "瑠離光法王子即從座起頂禮佛足而白佛言我憶",
    "X13n0285_005:0308a19": "往昔經恒沙劫有佛出世名無量聲開示菩薩本覺",
    "X13n0285_005:0308a20": "妙明(元無動靜)觀此世界及眾生身皆(不過)是妄緣風力所",
    "X13n0285_005:0308a21": "轉我於爾時觀界安立觀世動時觀身動止觀心動",
    "X13n0285_005:0308a22": "念諸動無二等無差別我時覺了此羣動性來無所",
    "X13n0285_005:0308a23": "從去無所至十方微塵顛倒眾生同一虗妄如是乃",
    "X13n0285_005:0308a24": "至三千大千一世界內所有眾生如一器中貯百蚊",
    "X13n0285_005:0308b01": "蚋啾啾亂鳴於分寸中鼓發狂閙逢佛未幾得無生",
    "X13n0285_005:0308b02": "忍爾時心開乃見東方不動佛國為法王子事十方",
    "X13n0285_005:0308b03": "佛身心發光洞徹無礙佛問圓通我以觀察風力無",
    "X13n0285_005:0308b04": "依悟菩提心入三摩地合十方佛傳一妙心斯為第",
    "X13n0285_005:0308b05": "一。",
    "X13n0285_005:0308b06": "境通別者內風外風各可別觀今通以諸動為所",
    "X13n0285_005:0308b07": "觀也觀盈縮亦如地大中說證則本迹俱圓言來",
    "X13n0285_005:0308b08": "無所從去無所至者所謂風大即如來藏性真常",
    "X13n0285_005:0308b09": "中求於去來迷悟生死了無所得也東方為羣動",
    "X13n0285_005:0308b10": "之首而有不動佛國正表動即非動此動而常寂",
    "X13n0285_005:0308b11": "之理乃諸佛所傳心法也。五虗空藏觀空大。",
    "X13n0285_005:0308b12": "虗空藏菩薩即從座起頂禮佛足而白佛言我與如",
    "X13n0285_005:0308b13": "來(昔在)定光佛所(即已)得無邊身爾時手執四大寶珠照",
    "X13n0285_005:0308b14": "明十方微塵佛剎化成虗空又於自心現大圓鏡內",
    "X13n0285_005:0308b15": "放十種微妙寶光流灌十方盡虗空際諸幢王剎來",
    "X13n0285_005:0308b16": "入鏡內涉入我身身同虗空不相妨礙身能善入微",
    "X13n0285_005:0308b17": "塵國土廣行佛事得大隨順此大神力由我諦觀四",
    "X13n0285_005:0308b18": "大無依(不過皆是)妄想生滅(均與)虗空無二(而一切)佛國本同",
    "X13n0285_005:0308b19": "於同發明得無生忍佛問圓通我以觀察虗空無邊",
    "X13n0285_005:0308b20": "入三摩地妙力圓明斯為第一。",
    "X13n0285_005:0308b21": "此亦先敘果上勝德次此大神力下方說修證本",
    "X13n0285_005:0308b22": "因也四大寶珠即是觀四大之妙智照明佛剎化",
    "X13n0285_005:0308b23": "戒虗空即是了知性色真空性火真空等也現大",
    "X13n0285_005:0308b24": "圓鏡即是觀空大之妙智放十寶光流灌空際即",
    "X13n0285_005:0308c01": "是了知性空真色性空真火等具足十界隨緣之",
    "X13n0285_005:0308c02": "用也諸幢王剎來入鏡內乃至不相妨礙一含一",
    "X13n0285_005:0308c03": "切一切入一也身能善入乃至得大隨順一切含",
    "X13n0285_005:0308c04": "一一入一切也得無邊身是證法身體大四珠圓",
    "X13n0285_005:0308c05": "鏡是表般若相大身土互入是明解脫用大境通",
    "X13n0285_005:0308c06": "別者內空外空皆可別觀今通觀也觀盈縮者滅",
    "X13n0285_005:0308c07": "色空是藏教意即色空是通教意出二邊空是別",
    "X13n0285_005:0308c08": "教意性覺真空性空真覺是圓教意證則本迹俱",
    "X13n0285_005:0308c09": "圓。六彌勒觀識大。",
    "X13n0285_005:0308c10": "彌勒菩薩即從座起頂禮佛足而白佛言我憶往昔",
    "X13n0285_005:0308c11": "經微塵劫有佛出世名日月燈明我從彼佛而得出",
    "X13n0285_005:0308c12": "家心重世名好遊族姓爾時世尊教我修習唯心識",
    "X13n0285_005:0308c13": "定入三摩地歷劫已來以此三昧事恒沙佛求世名",
    "X13n0285_005:0308c14": "心歇滅無有至然燈佛出現於世我乃得成無上妙",
    "X13n0285_005:0308c15": "圓識心三昧乃至盡空如來國土淨穢有無皆是我",
    "X13n0285_005:0308c16": "心變化所現世尊我了如是唯心識故識性流出無",
    "X13n0285_005:0308c17": "量如來今得授記次補佛處佛問圓通我以諦觀十",
    "X13n0285_005:0308c18": "方唯識識心圓明入圓成實遠離依他及徧計執得",
    "X13n0285_005:0308c19": "無生忍斯為第一。",
    "X13n0285_005:0308c20": "彌勒此云慈氏名阿逸多此云無能勝即當來龍",
    "X13n0285_005:0308c21": "華教主也境通別者六種轉識各可別觀如前六",
    "X13n0285_005:0308c22": "識圓通所明第八藏識初心決不能觀以其行相",
    "X13n0285_005:0308c23": "難了知故今云修習唯心識定通以六識為所觀",
    "X13n0285_005:0308c24": "境兼復進觀八識葢由不達現前所緣六塵唯是",
    "X13n0285_005:0309a01": "六識自家相分妄於心外取境所以心重世名好",
    "X13n0285_005:0309a02": "遊族姓今令諦觀眼所緣緣決定不離眼識乃至",
    "X13n0285_005:0309a03": "意所緣緣決定不離意識次觀根身器界諸本質",
    "X13n0285_005:0309a04": "境亦決不離根本藏識則識心之外更無少許實",
    "X13n0285_005:0309a05": "法可得何所可重何所可好故得求世名心歇滅",
    "X13n0285_005:0309a06": "無有也觀盈縮者觀六種識皆是因緣所生無常",
    "X13n0285_005:0309a07": "無我即藏教意緣生即空是通教意依根本識出",
    "X13n0285_005:0309a08": "生十界染淨因果即別教意六識皆如來藏如來",
    "X13n0285_005:0309a09": "藏中性識明知覺明真識妙覺湛然徧周法界含",
    "X13n0285_005:0309a10": "吐十虗寧有方所循業發現故有十界染淨諸識",
    "X13n0285_005:0309a11": "不同一一識性還復互徧互具不可思識是圓教",
    "X13n0285_005:0309a12": "意也證本迹者初修此定迹在別教得成無上妙",
    "X13n0285_005:0309a13": "圓識心三昧即是初歡喜地通達之位此則證道",
    "X13n0285_005:0309a14": "同圓是故了知一切唯識乃至四土三身皆是識",
    "X13n0285_005:0309a15": "性變化流出所謂心佛眾生三無差別互攝互含",
    "X13n0285_005:0309a16": "不可思議有云只須消歸自己不必以他佛他土",
    "X13n0285_005:0309a17": "為言者未達自他不二之體故也圓成實者了知",
    "X13n0285_005:0309a18": "此見及緣元是菩提妙淨明體如了繩即麻依他",
    "X13n0285_005:0309a19": "執者本是妙明無上菩提淨圓真心妄為色空及",
    "X13n0285_005:0309a20": "與聞見如麻上見繩徧計執者以攀緣心而為自",
    "X13n0285_005:0309a21": "性妄計實我實法如繩上計蛇今既識心圓明入",
    "X13n0285_005:0309a22": "圓成實則依他徧計二執不期遠離而自遠離矣。",
    "X13n0285_005:0309a23": "七勢至觀根大。",
    "X13n0285_005:0309a24": "大勢至法王子與其同倫五十二菩薩即從座起頂",
    "X13n0285_005:0309b01": "禮佛足而白佛言我憶往昔恒河沙劫有佛出世名",
    "X13n0285_005:0309b02": "無量光十二如來相繼一劫其最後佛名超日月光",
    "X13n0285_005:0309b03": "彼佛教我念佛三昧譬如有人一專為憶一人專忘",
    "X13n0285_005:0309b04": "如是二人若逢不逢或見非見二人相憶二憶念深",
    "X13n0285_005:0309b05": "如是乃至從生至生同於形影不相乖異十方如來",
    "X13n0285_005:0309b06": "憐念眾生如母憶子若子逃逝雖憶何為子若憶母",
    "X13n0285_005:0309b07": "如母憶時母子歷生不相違遠若眾生心憶佛念佛",
    "X13n0285_005:0309b08": "現前當來必定見佛去佛不遠不假方便自得心開",
    "X13n0285_005:0309b09": "如染香人身有香氣此則名曰香光莊嚴我本因地",
    "X13n0285_005:0309b10": "以念佛心入無生忍今於此界攝念佛人歸於淨土",
    "X13n0285_005:0309b11": "佛問圓通我無選擇都攝六根淨念相繼得三摩地",
    "X13n0285_005:0309b12": "斯為第一。",
    "X13n0285_005:0309b13": "七大次第先根後識今識大後方明根大者以此",
    "X13n0285_005:0309b14": "念佛三昧亦逗此方機宜末世眾生須依念佛得",
    "X13n0285_005:0309b15": "度又四種三昧同名念佛念佛三昧名為三昧中",
    "X13n0285_005:0309b16": "王能攝一切三昧故也十六觀經云但見此菩薩",
    "X13n0285_005:0309b17": "一毛孔光即見十方無量諸佛淨妙光明是故號",
    "X13n0285_005:0309b18": "此菩薩名無邊光以智慧光普照一切令離三塗",
    "X13n0285_005:0309b19": "得無上力是故號此菩薩名大勢至釋此圓通亦",
    "X13n0285_005:0309b20": "為三意一明境通別者別則隨舉一根皆得為所",
    "X13n0285_005:0309b21": "觀境如那律等五人及下文觀音大士是也今云",
    "X13n0285_005:0309b22": "都攝六根其境則通依此六根而修念佛三昧復",
    "X13n0285_005:0309b23": "有三種不同一者惟念自佛二者惟念他佛三者",
    "X13n0285_005:0309b24": "自他但念若惟念自佛則與二十四種圓通是同",
    "X13n0285_005:0309c01": "惟須一重能所所謂以六根為所觀以妙觀察智",
    "X13n0285_005:0309c02": "相應心品為能觀如央掘經云所謂彼眼根於諸",
    "X13n0285_005:0309c03": "如來常具足無滅修了了分明見乃至彼意根於",
    "X13n0285_005:0309c04": "諸如來常具足無滅修了了分明知等此則該攝",
    "X13n0285_005:0309c05": "一切諸教一切禪宗直指法門罄無不盡也若惟",
    "X13n0285_005:0309c06": "念他佛則與二十四種圓通有別須知兩重能所",
    "X13n0285_005:0309c07": "所謂妙觀察智為能觀六根為所觀六根為能念",
    "X13n0285_005:0309c08": "諸佛果德為所念由第六識夾持六根專注佛境",
    "X13n0285_005:0309c09": "俾眼所見無非佛色耳所聞無非佛聲鼻所嗅無",
    "X13n0285_005:0309c10": "非佛香舌所宣無非佛號身所對無非佛境意所",
    "X13n0285_005:0309c11": "緣無非佛法此則該攝彌陀藥師上生等經及蓮",
    "X13n0285_005:0309c12": "社事想法門罄無不盡也若自他俱念則與二十",
    "X13n0285_005:0309c13": "四聖圓通同而復別先須開圓頓解了知心佛眾",
    "X13n0285_005:0309c14": "生三無差別自他本自不二乃托他佛以顯本性",
    "X13n0285_005:0309c15": "故應佛顯知本性明托外義成唯心觀立此則開",
    "X13n0285_005:0309c16": "圓解處與諸聖同托他佛處與諸聖異十六觀經",
    "X13n0285_005:0309c17": "所謂勝異方便今文所謂不假方便自得心開由",
    "X13n0285_005:0309c18": "其方便最為勝異故更不假餘方便也二明觀盈",
    "X13n0285_005:0309c19": "縮者通途教觀具如前文五根中說今明念佛三",
    "X13n0285_005:0309c20": "昧亦有四教不同一一教中亦復各有念自念他",
    "X13n0285_005:0309c21": "自他俱念三種差別藏教三者觀此六根無我我",
    "X13n0285_005:0309c22": "所證入滅諦涅槃名念自佛以此六根緣佛三十",
    "X13n0285_005:0309c23": "二相八十種好滅罪生福成出世因名念他佛緣",
    "X13n0285_005:0309c24": "想佛境攝我六根為欲淨諸戒品生定發慧現證",
    "X13n0285_005:0310a01": "果故名自他俱念也通教三者觀此六根當體即",
    "X13n0285_005:0310a02": "空非滅故空名念自佛六根如幻佛身亦然以如",
    "X13n0285_005:0310a03": "幻根緣如幻佛滅如幻罪生如幻福乃至得證如",
    "X13n0285_005:0310a04": "幻涅槃名念他佛所念能念無二幻故托如幻境",
    "X13n0285_005:0310a05": "成如幻觀名自他俱念也別教三者觀此六根依",
    "X13n0285_005:0310a06": "無明有斷無明故九界六根得滅佛界六根得成",
    "X13n0285_005:0310a07": "名念自佛正因佛性雖復理同我無緣了諸佛已",
    "X13n0285_005:0310a08": "具緣念諸佛果中勝德不生疲厭名念他佛我與",
    "X13n0285_005:0310a09": "諸佛三因平等諸佛圓證我今在迷先念化身佛",
    "X13n0285_005:0310a10": "助我緣因次念報身佛助我了因後念法身佛顯",
    "X13n0285_005:0310a11": "我正因名自他俱念也圓教三者六根皆如來藏",
    "X13n0285_005:0310a12": "如來藏中性見覺明覺精明見如一見根見周法",
    "X13n0285_005:0310a13": "界聞齅覺知亦復如是妙德瑩然周徧法界是念",
    "X13n0285_005:0310a14": "自佛觀一佛身即是一切諸佛之身觀一相好即",
    "X13n0285_005:0310a15": "是一切相好之海稱一佛名即是一切諸佛之名",
    "X13n0285_005:0310a16": "觀一法門即是一切微妙法門觀於佛土一塵一",
    "X13n0285_005:0310a17": "法即是一切諸塵諸法見一色身即是圓見法報",
    "X13n0285_005:0310a18": "化身瞻一影像即是如來三身實相名念他佛諸",
    "X13n0285_005:0310a19": "佛乃眾生心內之佛眾生乃諸佛心內眾生觀身",
    "X13n0285_005:0310a20": "實相觀佛亦然全繇性具三德成彼諸佛果上三",
    "X13n0285_005:0310a21": "身觀彼諸佛果上三身即發自心本有三智名自",
    "X13n0285_005:0310a22": "他俱念也三明證本迹者自行則本迹俱圓化他",
    "X13n0285_005:0310a23": "則四教俱用還須先約三種念佛以釋今文次明",
    "X13n0285_005:0310a24": "四種淨土以彰能攝約念他佛釋今文者一專為",
    "X13n0285_005:0310b01": "憶即指十方如來一人專忘即指迷倒眾生佛常",
    "X13n0285_005:0310b02": "逢見眾生眾生常不逢見諸佛故云若逢不逢或",
    "X13n0285_005:0310b03": "見非見次喻佛憶眾生更與尋常憶念不同直如",
    "X13n0285_005:0310b04": "慈母憶子子今憶母亦須如母憶子方得歷生不",
    "X13n0285_005:0310b05": "相違遠憶者恒審思量念者注心一境憶念若深",
    "X13n0285_005:0310b06": "則有現前即見佛者如遠公三見聖相之類是也",
    "X13n0285_005:0310b07": "亦有當來乃見佛者如臨終佛迎乃至華開見佛",
    "X13n0285_005:0310b08": "之類是也不惟得見果佛亦去果佛不遠如經所",
    "X13n0285_005:0310b09": "明不退菩提多有一生補處是也不假方便謂即",
    "X13n0285_005:0310b10": "以念佛為第一勝異方便非餘一切方便所可及",
    "X13n0285_005:0310b11": "也香喻諸佛果德染香人身有香氣等喻攬果成",
    "X13n0285_005:0310b12": "因因能克果也約念自佛釋今文者一專為憶以",
    "X13n0285_005:0310b13": "喻本覺之性隨諸眾生流轉五道不相暫離一人",
    "X13n0285_005:0310b14": "專忘以喻始覺在無明時念念背覺合塵始本不",
    "X13n0285_005:0310b15": "離故若逢始本不合故不逢本即在始故或見始",
    "X13n0285_005:0310b16": "恒迷本故非見也十方如來即指眾生本覺之性",
    "X13n0285_005:0310b17": "元自豎窮橫徧能生始覺喻之如母始覺在無明",
    "X13n0285_005:0310b18": "時全體從本覺起而違背本覺喻以如子逃逝也",
    "X13n0285_005:0310b19": "現前見佛是圓初住親見本覺法身當來見佛是",
    "X13n0285_005:0310b20": "圓五品六根相似見於本覺去佛不遠謂去自心",
    "X13n0285_005:0310b21": "妙覺極果不遠不假方便謂不假諸餘方便非謂",
    "X13n0285_005:0310b22": "念自心佛不是勝妙方便也香喻本覺理性染香",
    "X13n0285_005:0310b23": "人身有香氣喻無明熏變成始覺也約自他俱念",
    "X13n0285_005:0310b24": "例此可知次明四種淨土以彰能攝者所謂凡聖",
    "X13n0285_005:0310c01": "同居淨土方便有餘淨土實報無障礙淨土常寂",
    "X13n0285_005:0310c02": "光淨土也今以藏通二教念他佛念自他佛二種",
    "X13n0285_005:0310c03": "三昧攝歸同居方便二種淨土謂藏七賢通乾慧",
    "X13n0285_005:0310c04": "性地皆歸同居淨藏四果通見地已上皆歸方便",
    "X13n0285_005:0310c05": "淨也以別教二種念佛三昧攝歸同居方便實報",
    "X13n0285_005:0310c06": "三種淨土十信位歸同居淨十住十行十迴向位",
    "X13n0285_005:0310c07": "歸方便淨十地證道同圓由念他佛之力歸實報",
    "X13n0285_005:0310c08": "淨也以圓教二種念佛三昧攝歸四種淨土五品",
    "X13n0285_005:0310c09": "位歸同居淨十信位歸方便淨初住去歸實報淨",
    "X13n0285_005:0310c10": "亦復分證寂光妙覺位歸於究竟寂光淨也若夫",
    "X13n0285_005:0310c11": "單念自佛則通教已辦地上能歸方便淨土乾慧",
    "X13n0285_005:0310c12": "性地不能歸同居淨土藏教一總不能圓教能歸",
    "X13n0285_005:0310c13": "實報寂光二種淨土別教不能又圓教但念自佛",
    "X13n0285_005:0310c14": "者但能竪入上三淨土不能橫超西方淨土又單",
    "X13n0285_005:0310c15": "念自佛則是諸聖所同不顯此門獨妙又單被四",
    "X13n0285_005:0310c16": "教利根不能普被四教三根故非勢至化他之本",
    "X13n0285_005:0310c17": "旨也問曰但念他佛得非心外取境耶答曰圓人",
    "X13n0285_005:0310c18": "熾然但念他佛了知他佛不離自心權乘縱未了",
    "X13n0285_005:0310c19": "達自心究竟心外決無別佛故此念佛三昧若迷",
    "X13n0285_005:0310c20": "若悟皆可共遵迷者遵之則不假方便自得心開",
    "X13n0285_005:0310c21": "悟者遵之則自他不二始覺合本矣名為三昧中",
    "X13n0285_005:0310c22": "王不亦宜乎。",
    "X13n0285_005:0310c23": "大佛頂如來密因修證了義諸菩薩萬行首楞嚴經",
    "X13n0285_005:0310c24": "卷第五文句"
}