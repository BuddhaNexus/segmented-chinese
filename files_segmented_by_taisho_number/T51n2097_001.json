{
    "T51n2097_001:1056c12": "南嶽總勝集卷上",
    "T51n2097_001:1056c13": "總說上真記云。祝融氏為赤帝治衡霍山即衡岳",
    "T51n2097_001:1056c14": "也。衡岳者五岳之南岳。即周官所謂荊州之",
    "T51n2097_001:1056c15": "鎮也。又夏書云宛委山也。道典云。五岳五山",
    "T51n2097_001:1056c16": "各有儲佐。昔黃帝遊觀六合。徵召神靈。見東",
    "T51n2097_001:1056c17": "中西北四岳。並有佐命之司。惟有南岳峙而",
    "T51n2097_001:1056c18": "無。乃與昌宇力牧方明等章詞三天。太上使",
    "T51n2097_001:1056c19": "命霍山潛山為南岳儲君。拜青城為丈人。署",
    "T51n2097_001:1056c20": "廬山為使者。令總衡岳以鼎鎮。舉德正而為",
    "T51n2097_001:1056c21": "主。儲君者衡岳之副君也。述異誌云。南岳者",
    "T51n2097_001:1056c22": "盤古左臂。至漢武南巡。以南嶽遼遠。乃徙其",
    "T51n2097_001:1056c23": "祭於廬江。亦承軒轅副義也。湘中記云。衡山",
    "T51n2097_001:1056c24": "朱陵之靈臺。太虛之寶洞。上承軫宿。銓德鈞",
    "T51n2097_001:1056c25": "物。應度璣衡。故名衡山。下踞離宮。攝位火",
    "T51n2097_001:1056c26": "鄉。赤帝館其嶺。祝融宅其陽。故曰南嶽。禹貢",
    "T51n2097_001:1056c27": "云。荊及衡陽惟荊州。又云。南巡至于衡岳。",
    "T51n2097_001:1056c28": "孔注南岳衡山也爾雅云。霍山為南岳。即衡霍也。又五",
    "T51n2097_001:1056c29": "岳經云。廬山．麻姑山．玉笥山．洞陽山．大圍",
    "T51n2097_001:1057a01": "山．九疑山．羅浮等山．為之佐命。徐靈期南岳",
    "T51n2097_001:1057a02": "記云。朱陵洞天名太虛。小有之天。周迴八百",
    "T51n2097_001:1057a03": "里。中有青玉壇．光天壇．洞靈原洞．真墟四福",
    "T51n2097_001:1057a04": "地。迴雁為首。岳麓為足。又五岳真形圖云。上",
    "T51n2097_001:1057a05": "有流丹。方四十里。生芝英。南有天津甘泉。得",
    "T51n2097_001:1057a06": "飲之長生不死。東有玉砂曾青白石英。西有",
    "T51n2097_001:1057a07": "崑水。北有赤芝。自下而上。九千七百三十丈。",
    "T51n2097_001:1057a08": "東至洞陽。西抵白鶴雲陽面其南大圍踞其",
    "T51n2097_001:1057a09": "北。西南臨湘川。自湘川至長沙七百里。東北",
    "T51n2097_001:1057a10": "至長沙二百七十里。西踞衡陽九十里。石鼓",
    "T51n2097_001:1057a11": "乃朱陵之西門。青草是衡山之左腋。越縣三",
    "T51n2097_001:1057a12": "十里。夾道杉松蒼翠不斷。雖盛暑不假張蓋。",
    "T51n2097_001:1057a13": "其爽籟飄蕭激人耳目。道有四亭。為遊人頓",
    "T51n2097_001:1057a14": "息之所。其山形勢。九向九背。應九陽之數。",
    "T51n2097_001:1057a15": "觀覽無極。實為三十六洞天之第三洞也。故",
    "T51n2097_001:1057a16": "冲妙先生李思聰南岳朱陵洞天詩云。靈峯",
    "T51n2097_001:1057a17": "七十二巑岏。紫蓋芙蓉杳靄間。影浸瀟湘盤",
    "T51n2097_001:1057a18": "地脈。秀擎翼軫插天關。真君玉冊光千古。赤",
    "T51n2097_001:1057a19": "帝璇宮鎮八蠻。好比吾皇大椿算。萬年松在",
    "T51n2097_001:1057a20": "最高山。本隷衡陽。至天福五年始割於長沙",
    "T51n2097_001:1057a21": "郡。淳化中衡陽太守成珣。復乞附著衡陽。四",
    "T51n2097_001:1057a22": "年方詔依舊隷潭州。以便國家祈禱民之輸",
    "T51n2097_001:1057a23": "賦。則從制置使雷有終之奏請焉。",
    "T51n2097_001:1057a24": "五峯靈跡五峯靈跡",
    "T51n2097_001:1057a25": "祝融峯〔祝融峯〕者。昔炎黃之世。祝融君遊息之",
    "T51n2097_001:1057a26": "所。因而名焉。故廣記云。祝融棲息於衡阜",
    "T51n2097_001:1057a27": "者是也。融頂形似朱雀頭。元氣上連。熒星",
    "T51n2097_001:1057a28": "太陽炎老君所治。其中主夏氣。長養萬物。",
    "T51n2097_001:1057a29": "使丙丁之神行天德。使己午之神正地氣。",
    "T51n2097_001:1057b01": "萬神常以立夏之日昂此峯。入赤石玉闕。",
    "T51n2097_001:1057b02": "謁炎老君。受天玄符。各還四方。召使百神。",
    "T51n2097_001:1057b03": "斬殺惡鬼。所以佐天地長人物也。其衡",
    "T51n2097_001:1057b04": "山君領仙官。服朱光之袍。戴九丹日精之",
    "T51n2097_001:1057b05": "冠。佩夜光天真之印。乘赤龍。嶽神姓崇。",
    "T51n2097_001:1057b06": "諱󱤓徐真人云。融頂西南崑池甘泉神津",
    "T51n2097_001:1057b07": "之水。飲之長生昇仙。若君山之酒。嵩山之",
    "T51n2097_001:1057b08": "石芝。昔葫瓢子隱夕陽石室。得飲之成道。",
    "T51n2097_001:1057b09": "其溪曰夕陽。溪山高九千七百三十丈。在",
    "T51n2097_001:1057b10": "眾峯之北最高嶽之絕頂。下視眾山如坵",
    "T51n2097_001:1057b11": "垤。雖紫蓋雲密等峯亦不可侔。故盧載詩",
    "T51n2097_001:1057b12": "中一聯云。五千里路望皆見。七十二峯中",
    "T51n2097_001:1057b13": "最高。南有祝融廟。基址在焉。舊有光天",
    "T51n2097_001:1057b14": "觀。按福地誌云。係二十二光天壇福地。東",
    "T51n2097_001:1057b15": "有息菴。乃白雲先生延何尊師問道處。又",
    "T51n2097_001:1057b16": "有上清院。隈巖鑿壁架險而居。昔有隱者",
    "T51n2097_001:1057b17": "號嬾翁。惟吞符餌茶。隱顯不常。建隆末西",
    "T51n2097_001:1057b18": "入華山西有青玉壇。係二十一福地。故洞",
    "T51n2097_001:1057b19": "淵集福地誌詩一絕云。玉壇相對壽山高。",
    "T51n2097_001:1057b20": "峻極長疑壓巨鼇。住息真人曾隱此。洞前",
    "T51n2097_001:1057b21": "親種碧蟠桃。昔楚靈王時融頂崩。獲人皇",
    "T51n2097_001:1057b22": "九首之圖。按圖經云。青玉壇上有仙人行",
    "T51n2097_001:1057b23": "道處。逈然孤絕架險而上。國家修金籙齋",
    "T51n2097_001:1057b24": "畢藏。金龍玉簡亦於此處。又嶽圖經云。下",
    "T51n2097_001:1057b25": "有火山芝。神農本草云。赤芝生衡山赤芝即火",
    "T51n2097_001:1057b26": "山芝也。夜有靈光如飛燭。俗呼為聖燈。草芝圖",
    "T51n2097_001:1057b27": "云。衡山有九芝。三本生滿谷在蓮花峯東。",
    "T51n2097_001:1057b28": "三本生此壇下。三本生金簡峯東。又地理",
    "T51n2097_001:1057b29": "誌云。衡山青玉白璧二壇青玉即仙人橋也。白璧即光天壇也在",
    "T51n2097_001:1057c01": "此峯尖之上刺天仙如金字之狀。其上廣",
    "T51n2097_001:1057c02": "可數尺。亦猶桐柏之金庭句曲之金壇也。",
    "T51n2097_001:1057c03": "隋易觀為寺。即今上封寺是也。寺中伽藍",
    "T51n2097_001:1057c04": "土地。乃道觀之真宮土地。寺僧或絕於香",
    "T51n2097_001:1057c05": "火。即供寺之泉源枯涸矣。釋氏復以其青",
    "T51n2097_001:1057c06": "玉壇改名羅漢行道壇者是也。又有仙梨",
    "T51n2097_001:1057c07": "樹。湘中記云。祝融峯東有仙梨。大如斗。",
    "T51n2097_001:1057c08": "赤如日類萍實也。亦猶青城之牡丹．太華",
    "T51n2097_001:1057c09": "之蓮花．羅浮之籠𥮨竹也。又有石髓。昔衡",
    "T51n2097_001:1057c10": "陽令潘覺見之。石裂有紫泥出。經云。名出",
    "T51n2097_001:1057c11": "五百年一開流出。人得之喫即白日輕舉。",
    "T51n2097_001:1057c12": "又有蛟松。或變成大蟒。魅人不致害。拂壇",
    "T51n2097_001:1057c13": "松名矮樹萬年松。高不盈丈。根󰜏獰翠。怪",
    "T51n2097_001:1057c14": "狀如龍。乃。",
    "T51n2097_001:1057c15": "吾皇比壽之松也。又有虎跑泉．夕陽溪．賓",
    "T51n2097_001:1057c16": "日亭可觀日出龍王堂．定心石．把鍼巖．最勝巖．",
    "T51n2097_001:1057c17": "夜光巖多蓄山魈雷池風淵穴。每雨將作陰風",
    "T51n2097_001:1057c18": "怒號自其穴而發。故本朝陶弼有登融峯",
    "T51n2097_001:1057c19": "一絕云。曾到祝融孤頂上。步隨明月宿禪",
    "T51n2097_001:1057c20": "關。夜深一陣打窓雨。臥聽風雷在半山。",
    "T51n2097_001:1057c21": "紫蓋峯〔紫蓋峯〕高五千四百餘丈。有紫霞華籠之",
    "T51n2097_001:1057c22": "狀。其形如蓋。亦謂之華蓋峯。又云小紫蓋",
    "T51n2097_001:1057c23": "者華蓋峯也。諸峯並朝祝融如拱揖之狀。",
    "T51n2097_001:1057c24": "獨此峯面南。乃朱陵洞天之源向南故也。",
    "T51n2097_001:1057c25": "祝融位配火德。雖為五峯之尊。上有青玉",
    "T51n2097_001:1057c26": "白璧二福地。以掌地仙之司宜卑於洞天",
    "T51n2097_001:1057c27": "也。又其形勢宛然南向已。故唐杜甫有望",
    "T51n2097_001:1057c28": "岳詩其略云。祝融五峯尊。峯峯次低昂。紫",
    "T51n2097_001:1057c29": "蓋獨不朝。爭長嶪相望是也。湘中記云。每",
    "T51n2097_001:1058a01": "天氣澄明。有雙鶴徊翔其上。今有鶴鳴臺．",
    "T51n2097_001:1058a02": "仙茶竈．白鶴泉．寶露臺。夏禹埋寶露瓮於",
    "T51n2097_001:1058a03": "此臺下。中貯紫金玉膏。人得服之長生。",
    "T51n2097_001:1058a04": "又方輿記云。峯頂有仙人池。鶴鶄夜鳴有",
    "T51n2097_001:1058a05": "似更轉。東有天寶臺。西有紫蓋院。昔傅待",
    "T51n2097_001:1058a06": "仙得道處。又譚峭於此煉丹。又陳藏器尚",
    "T51n2097_001:1058a07": "先生居之。廣植榧樹。茶園下有王氏藥堂。",
    "T51n2097_001:1058a08": "在翠麓巖。久服山芹何首烏。年百二十餘。",
    "T51n2097_001:1058a09": "後遷永和峯下。就靈澗夜樂泉修靈劑也。",
    "T51n2097_001:1058a10": "雲密峯〔雲密峯〕高五千三百餘丈。南下有雲峯",
    "T51n2097_001:1058a11": "寺。西有大禹巖。昔禹王致齋祈真處。又有",
    "T51n2097_001:1058a12": "丹霍仙人石室。在峯之西北。凡遇陰晦之",
    "T51n2097_001:1058a13": "夜。有仙燈出見。跳躍如飛燭。或云。昔周君",
    "T51n2097_001:1058a14": "紫陽曾窖丹於此。西北有隱真平。上有會",
    "T51n2097_001:1058a15": "仙壇。在亂峯之中。坦然而平。周回五七里。",
    "T51n2097_001:1058a16": "洞天福地。掌職眾真皆較功遊息之所。常",
    "T51n2097_001:1058a17": "有祥雲覆之。峯半有禹碑。禹王至此。量之",
    "T51n2097_001:1058a18": "高四千一十丈。皆𧎗蚪之書。曩有樵者。",
    "T51n2097_001:1058a19": "見石壁有兩虬相交碑上雙睛掣電字石光",
    "T51n2097_001:1058a20": "瑩。目不可正視。怖畏走之不已。此後了無",
    "T51n2097_001:1058a21": "見者。亦猶天台之金銀橋．北岳之玉梁。古",
    "T51n2097_001:1058a22": "今皆一見也。畢田詠禹碑詩一絕云。治水",
    "T51n2097_001:1058a23": "功成王業興。嘉謨垂世坦然明。琰刊𧎗蚪",
    "T51n2097_001:1058a24": "猶難識。況在深雲隱不呈。又有秀木交枝。",
    "T51n2097_001:1058a25": "芳草連條。黃鳥白猿異響同韻。北有流洲",
    "T51n2097_001:1058a26": "岸有白玉床榻。几下有玉沙泉。色如丹得。",
    "T51n2097_001:1058a27": "飲之昇天。西有桃花源。因游僧惠光訪此。",
    "T51n2097_001:1058a28": "見桃花爛然。摘數枝而出。人皆訝之。引友",
    "T51n2097_001:1058a29": "再訪。了無所有。",
    "T51n2097_001:1058b01": "石廩峯〔石廩峯〕高四千五百餘丈。湘中記云。其峯",
    "T51n2097_001:1058b02": "聳峙。遠望如倉廩之形。有石像立門兩傍。",
    "T51n2097_001:1058b03": "或暴風雷雨。山下居人聞閉石門之聲。傳",
    "T51n2097_001:1058b04": "云。是朱陵洞。天之便門。晉時毛景為衡陽",
    "T51n2097_001:1058b05": "令。蠻民咨景曰。廩中皆蜜。景致齋虔禱。親",
    "T51n2097_001:1058b06": "往視之果見。遂拜而取。餌之昇仙。又有餘",
    "T51n2097_001:1058b07": "糧石。昔禹王之遺糧所化。又南陽道士遊",
    "T51n2097_001:1058b08": "是山。登絕谷一云滿谷而不出。本朝至和中。",
    "T51n2097_001:1058b09": "有道人李混融。於此採茯苓。餌之成仙。又",
    "T51n2097_001:1058b10": "荊州記云。一名石囷。於石室中嘗聞誦經",
    "T51n2097_001:1058b11": "之聲。又云。石囷峯在滿谷之東。謂之小石",
    "T51n2097_001:1058b12": "廩也。方輿記云。形如倉廩。有二戶。一開",
    "T51n2097_001:1058b13": "一闔。闔者亦有關鎖之形。又湘中記云。開",
    "T51n2097_001:1058b14": "則歲儉。閉則歲豐。記云。昔劉遺民遊衡山",
    "T51n2097_001:1058b15": "至絕谷。遙見二石。囷隔水不得渡。復還遇",
    "T51n2097_001:1058b16": "一叟云。夕陽津之東石囷中皆仙方上藥。",
    "T51n2097_001:1058b17": "劉再往路迷不復至。因曰迷津。故畢田石",
    "T51n2097_001:1058b18": "廩峯詩略云。時雨聞開闔。年秋識儉豐。又",
    "T51n2097_001:1058b19": "云。新陳四時雪。啟閉一天風。上藥何曾得。",
    "T51n2097_001:1058b20": "迷津路罕通者是也。上有玉清觀。頂有陳",
    "T51n2097_001:1058b21": "真人鍊丹臺．鬼栽石雷泓風穴．誦經壇．浴",
    "T51n2097_001:1058b22": "丹泉。東南太清觀基。西有洞陽宮基。正東",
    "T51n2097_001:1058b23": "有太初觀基。",
    "T51n2097_001:1058b24": "天柱峯〔天柱峯〕高四千八十餘丈。其形如雙柱。兩",
    "T51n2097_001:1058b25": "頭端聳百丈。九域誌云。名山三百六十中",
    "T51n2097_001:1058b26": "有八柱。此其六也。山下有天柱寺。山西北",
    "T51n2097_001:1058b27": "有石室。吳太和年。有野人李洞巖叟居之。",
    "T51n2097_001:1058b28": "自云。昔魏夫人植香白芷於此山。若人以",
    "T51n2097_001:1058b29": "菖蒲製而服之。可以壽同天地。但法無大",
    "T51n2097_001:1058c01": "小誠信者得之。我往來於此五十餘年。今",
    "T51n2097_001:1058c02": "一百一十七歲不。晚往青城未逾兩月。夜",
    "T51n2097_001:1058c03": "望其居處。炎火騰空凌晨。山下人往觀之。",
    "T51n2097_001:1058c04": "了無所有。北有菴址石穴。但見亂草冷灰。",
    "T51n2097_001:1058c05": "時復有道人採藥於絕頂。竟不知居處。昔",
    "T51n2097_001:1058c06": "西晉陳興明遇二神人。傳道於此峯頂。",
    "T51n2097_001:1058c07": "五峯之外。有六十七峯。靈跡雖劣於五峯。",
    "T51n2097_001:1058c08": "亦有可觀者。今各依五峯所隸。次序詳錄",
    "T51n2097_001:1058c09": "于後。",
    "T51n2097_001:1058c10": "祝融所隷五峯",
    "T51n2097_001:1058c11": "而名焉。",
    "T51n2097_001:1058c12": "側刀峯〔側刀峯〕東有石室。慧車子修行處。三國",
    "T51n2097_001:1058c13": "時。李意期遇之。而能遁形隱影。逆知人之",
    "T51n2097_001:1058c14": "休咎。寓之於陰陽數。又有薛幽棲禮斗壇。",
    "T51n2097_001:1058c15": "壇周回生尺鱗草。一名玉燈臺。其葉層層",
    "T51n2097_001:1058c16": "間疊。根紫乳紅。似杏葉而軟。採之不見。火",
    "T51n2097_001:1058c17": "忌鐵器為末。人服之不闕。忌五辛血腥之",
    "T51n2097_001:1058c18": "類三年。而通神延生不老。又能乾汞立成",
    "T51n2097_001:1058c19": "馬牙汞為真寶。昔譚峭常採之服方寸匕",
    "T51n2097_001:1058c20": "以助內藥。後立化於蜀山。",
    "T51n2097_001:1058c21": "惠日峯〔惠日峯〕昔高僧初憩于此。後隋帝詔赴慧",
    "T51n2097_001:1058c22": "日道場。又唐高僧久居彌勒菴。談論經教。",
    "T51n2097_001:1058c23": "該博宏辯。歸依者盛族也。自撰十八高僧",
    "T51n2097_001:1058c24": "傳。後赴詔稱旨賜號惠日。古曰秦人峯。門",
    "T51n2097_001:1058c25": "弟子更今峯名。",
    "T51n2097_001:1058c26": "碧蘿峯〔碧蘿峯〕與煙霞為隣。下瞰大明寺。當遊山",
    "T51n2097_001:1058c27": "大路。觀音巖．育王塔。皆列其下。俯視岳",
    "T51n2097_001:1058c28": "南。極目千里。",
    "T51n2097_001:1058c29": "煙霞峯〔煙霞峯〕南下有大明寺。後有大明塔．爛柯",
    "T51n2097_001:1059a01": "巖。前有行道壇。東有李鄴侯端居室嬾瓚",
    "T51n2097_001:1059a02": "巖已上五峯為祝融之所隷。",
    "T51n2097_001:1059a03": "紫葢所隷二十七峯",
    "T51n2097_001:1059a04": "壇．黃帝巖．黃樂洞．乃章詞三天之所。東有",
    "T51n2097_001:1059a05": "大禹巖。禹王致齋夢蒼水使者南上帝君",
    "T51n2097_001:1059a06": "授金簡玉書。因而名之。女有斷石源隱真",
    "T51n2097_001:1059a07": "平。西南水源有石。高數丈闊數丈而中斷。",
    "T51n2097_001:1059a08": "其石崖上有石刻字云。玉砂之水。如乳甘",
    "T51n2097_001:1059a09": "香。人得一啜。地久天長。或人到此。惟聞石",
    "T51n2097_001:1059a10": "下有水聲。聽左即在右。聽右即在左。記云。",
    "T51n2097_001:1059a11": "若人尋得水源處。有一梨樹。以石擊樹。仙",
    "T51n2097_001:1059a12": "人自出。昔賢題斷石源一絕云。一酌丹華",
    "T51n2097_001:1059a13": "享萬齡。遊人競訪只聞聲。那知坎井埋砂",
    "T51n2097_001:1059a14": "久。猶得全家壽幾生。東有仙竈巖流丹。崖",
    "T51n2097_001:1059a15": "上生珊瑚芝。陰晦之夜靈光出見。俗呼聖",
    "T51n2097_001:1059a16": "燈也。又曰光明臺。",
    "T51n2097_001:1059a17": "會仙峯〔會仙峯〕昔薛幽棲注靈寶經。值雙子辨白",
    "T51n2097_001:1059a18": "先生。談玄論五真遊神之妙。忽香風匝坐。",
    "T51n2097_001:1059a19": "瑞氣凝煙。雙乃登西臺。隱映見赤君乘空",
    "T51n2097_001:1059a20": "而過。瞻禮之次。忽失所在。煙氣遂散。下",
    "T51n2097_001:1059a21": "有白雲先生堂。",
    "T51n2097_001:1059a22": "降真峯〔降真峯〕仙錄云。昔炎帝公主致齋祈真。感",
    "T51n2097_001:1059a23": "玄君降傳道。後數年易形鍊骨同飛昇。",
    "T51n2097_001:1059a24": "仙巖峯〔仙巖峯〕下有石巖。高敞容一二百人。昔",
    "T51n2097_001:1059a25": "劉根先生於此鍊神朝斗修帝一之道。東有",
    "T51n2097_001:1059a26": "醮壇。燈具祭鑪就石而成。又有風穴．長生",
    "T51n2097_001:1059a27": "池。懸泉滴瀝巖間。冷冷然音韻如琴。亦猶",
    "T51n2097_001:1059a28": "小潛山之聽泉．岣󱤄之應泉。下有仙泓靈",
    "T51n2097_001:1059a29": "草。風洞南有大洞。是朱陵之東門。故曹道",
    "T51n2097_001:1059b01": "沖詩中一聯云。長生門戶分明啟。大洞煙",
    "T51n2097_001:1059b02": "霞咫尺連是也。下有集仙觀．丹霞菴基。",
    "T51n2097_001:1059b03": "芙蓉峯〔芙蓉峯〕帝紀云。昔赤精子授顓頊帝微言",
    "T51n2097_001:1059b04": "經於此。今有傳經壇。咸和中。山南見數",
    "T51n2097_001:1059b05": "童子與群白鶴遊翔其上。",
    "T51n2097_001:1059b06": "靈隱峯〔靈隱峯〕下有伏虎巖。舊記云。廣明末。有",
    "T51n2097_001:1059b07": "野人張白醪辟穀。日飲渾酒未嘗醒時。來",
    "T51n2097_001:1059b08": "往衡陽。晝臥石皷洞。夜歸巖中。人數見",
    "T51n2097_001:1059b09": "之。虎臥巖前。無敢近者。或詢之來往。答",
    "T51n2097_001:1059b10": "云。拂地來拂地去。頭上插野花。每念謌",
    "T51n2097_001:1059b11": "云。山花頭上插。濁酒口中斟。醉眼看醒",
    "T51n2097_001:1059b12": "漢。忙忙盡喪真。後亦不知所往。樵者見",
    "T51n2097_001:1059b13": "之。但破鉢而已。虎亦從此不來。後五年",
    "T51n2097_001:1059b14": "里人見之於成都下有菴宇池塘西有張元",
    "T51n2097_001:1059b15": "和尸解處。",
    "T51n2097_001:1059b16": "碧雲峯〔碧雲峯〕在紫金臺下紫金即寶露瓮也鶴鴻臺。西",
    "T51n2097_001:1059b17": "南望雲陽如潑藍黛。",
    "T51n2097_001:1059b18": "棲真峯〔棲真峯〕下產雲母金漿銀液。舊記云。昔",
    "T51n2097_001:1059b19": "武陽洞人遇野人。披髮草衣。身臺長寸餘。",
    "T51n2097_001:1059b20": "見之而走。野人曰。吾地仙非山鬼。知汝至",
    "T51n2097_001:1059b21": "孝不殺物。今日相遇亦有分。我棲此久。常",
    "T51n2097_001:1059b22": "服蒼耳。今二百餘歲。吾教汝服之。但連拜",
    "T51n2097_001:1059b23": "不已。乃指草令視之。忽失所在。自後服之。",
    "T51n2097_001:1059b24": "已久力蔽百夫。壽百餘歲。因一日假寐。復",
    "T51n2097_001:1059b25": "夢前野人。乃告兒孫側臥而奄。",
    "T51n2097_001:1059b26": "靈芝峯〔靈芝峯〕唐咸通中。有李生野人能琴棋。面",
    "T51n2097_001:1059b27": "如處女。常在荊襄。往來長沙。父老兒稺。",
    "T51n2097_001:1059b28": "時見之狀貌迄今如一。常謂人曰。此山乃",
    "T51n2097_001:1059b29": "至陽之地。以一陰為中中主也宜煉水石之精",
    "T51n2097_001:1059c01": "久服之。身輕而炁住。賜實而骨堅。是此光",
    "T51n2097_001:1059c02": "明粉即雲母也吾朝遊棲霞。暮宿靈芝。琴碁之",
    "T51n2097_001:1059c03": "友善女峯西琴棊之友即耆闍善女也。棲霞君是桂林北往反二十里。",
    "T51n2097_001:1059c04": "華蓋峯〔華蓋峯〕隋大業中。高僧於此修行。休糧",
    "T51n2097_001:1059c05": "誦呪服黃菁。人問之不言。後入蓮華峯而",
    "T51n2097_001:1059c06": "隱。南有華蓋院。乃華蓋君雙子辨修行處。",
    "T51n2097_001:1059c07": "又譚峭丹成後於孫登壇尸解。山北多生",
    "T51n2097_001:1059c08": "長生草。收之雖久乾甚略。以湯沃之則青",
    "T51n2097_001:1059c09": "翠如初生。若孕婦臨產煎湯飲之。即時便",
    "T51n2097_001:1059c10": "下。又名催生草今他山亦有。",
    "T51n2097_001:1059c11": "紫霄峯〔紫霄峯〕下有銓德觀。上有駕鶴亭。紹尹",
    "T51n2097_001:1059c12": "菴基。昔東晉尹真人冲昇之日。有白雲蒙",
    "T51n2097_001:1059c13": "蔽山谷。三日不散。後門人建白雲堂。今在",
    "T51n2097_001:1059c14": "觀內。",
    "T51n2097_001:1059c15": "喜陽峯〔喜陽峯〕南下有北帝院基。北有田真巖。",
    "T51n2097_001:1059c16": "西隣紫霄峯。亦曰喜王峯。今以觀之龍山",
    "T51n2097_001:1059c17": "者非也。",
    "T51n2097_001:1059c18": "未帝峯〔未帝峯〕古曰煉玉峯。上有惠車子尸解處。",
    "T51n2097_001:1059c19": "東有趙澗石棊盤。後有石刻詩。識字者不",
    "T51n2097_001:1059c20": "得見。傳云。三島石每島如鍋釜狀。下透無",
    "T51n2097_001:1059c21": "底通海。",
    "T51n2097_001:1059c22": "軫宿峯〔軫宿峯〕在祝融西南下踞岳祠之北。上當",
    "T51n2097_001:1059c23": "軫宿。下臨已地。漢天師第七代孫獲天",
    "T51n2097_001:1059c24": "書之所。後隱蜀山。峯之北隱密處多生地",
    "T51n2097_001:1059c25": "不容草。採取汁同雄黃末調服之。大解蛇",
    "T51n2097_001:1059c26": "傷。以其滓傅之傷處。雖蝮蛇五步。至毒亦",
    "T51n2097_001:1059c27": "不加害。蛇藥尤多。其効至速不出此草。況",
    "T51n2097_001:1059c28": "朱陵。是注生之府。遷善之鄉。雖山內外三",
    "T51n2097_001:1059c29": "百餘里有毒蟲猛獸亦不傷人。地氣融和。",
    "T51n2097_001:1060a01": "水甘土美。居之者不假所修。亦能長壽而",
    "T51n2097_001:1060a02": "得善終。蓋亦壽山之廕也。",
    "T51n2097_001:1060a03": "柿蒂峯〔柿蒂峯〕下有靈源源響而不見水。但聞石",
    "T51n2097_001:1060a04": "間冷冷然如人共語。亦猶牢山之聽石。萬",
    "T51n2097_001:1060a05": "歲山之話石。下通靈壽澗。澗之深陰巖壑",
    "T51n2097_001:1060a06": "中多生靈壽木。枝柯皆對節。或如品字",
    "T51n2097_001:1060a07": "者。人採之為拄杖。又曰。萬歲藤。",
    "T51n2097_001:1060a08": "靈應峯〔靈應峯〕昔鄧郁之。字元達。南陽新野人。",
    "T51n2097_001:1060a09": "有祛邪馘毒治病之符印。救無不愈。因採",
    "T51n2097_001:1060a10": "藥夜宿石穴。夢神人曰。汝有功將徵召。宜",
    "T51n2097_001:1060a11": "應時眾仙候汝。覺而驚喜。於天監初臺司",
    "T51n2097_001:1060a12": "奏。少微星見長沙分。勅監軍採訪。詔之後",
    "T51n2097_001:1060a13": "煉丹成。而遷前洞。果眾真會而迎之。同昇",
    "T51n2097_001:1060a14": "周靜真因立名也。",
    "T51n2097_001:1060a15": "瑰霄峯〔瑰霄峯〕昔齋張司空謁融頂。回登此峯。",
    "T51n2097_001:1060a16": "宴坐久之。環眺群峯。見陰氣太盛浮屠之",
    "T51n2097_001:1060a17": "舍比鱗。遙觀大江之南。祥煙瑞霧繚繞亘",
    "T51n2097_001:1060a18": "天。隱隱數峯高插雲漢。謂左右曰。此非紫",
    "T51n2097_001:1060a19": "麟乎。遂領家南渡。山之西有長髮草最多。",
    "T51n2097_001:1060a20": "凡折一莖。其中皆如細絲。毫毛不見。火為",
    "T51n2097_001:1060a21": "末以清油搽頭上。可令髮長。又有金露盤",
    "T51n2097_001:1060a22": "生幽陰處。採之頓黑闇所。隱隱有光。亦經",
    "T51n2097_001:1060a23": "半年不乾。仙方內載此草通靈。亦罕有用",
    "T51n2097_001:1060a24": "者。杏葉金線不及之。",
    "T51n2097_001:1060a25": "石囷峯〔石囷峯〕有二石形圓。中有石室。在幽谷",
    "T51n2097_001:1060a26": "之上。採藥人嘗聞室中有誦經之聲。又有",
    "T51n2097_001:1060a27": "石乳。得餌之長生。或云。石囷附石廩峯。東",
    "T51n2097_001:1060a28": "有太清觀基。在玉清觀之東北。今無考據",
    "T51n2097_001:1060a29": "有基址。舊有菴宇。",
    "T51n2097_001:1060b01": "香爐峯〔香爐峯〕南下有寶勝寺。上有紫蓋院基．仙",
    "T51n2097_001:1060b02": "茶竈．乃傅待仙煉丹處。",
    "T51n2097_001:1060b03": "日蓋峯〔日蓋峯〕左瞰聖壽華嚴。右眄南臺天柱。",
    "T51n2097_001:1060b04": "女善峯〔女善峯〕昔有一女。垂髮至腰。身上毛長寸",
    "T51n2097_001:1060b05": "餘綠色。人嘗見之。問云善。因呼之善女。或",
    "T51n2097_001:1060b06": "見在耆闍峯。與道人李遐周為琴棊之友。",
    "T51n2097_001:1060b07": "集賢峯〔集賢峯〕下有南嶽書院。李泌張九齡常談",
    "T51n2097_001:1060b08": "論於此。故得其名。南下有衡岳寺。",
    "T51n2097_001:1060b09": "吐霧巾子二峯〔吐霧巾子二峯〕與白馬峯相連。並是本",
    "T51n2097_001:1060b10": "縣主山峯頂吐霧與雲密相應。境內定雨",
    "T51n2097_001:1060b11": "常時不差。下有白龍洞。北有仰天臺神廟",
    "T51n2097_001:1060b12": "尼寺基。亦有菴宇。僧道居之。",
    "T51n2097_001:1060b13": "白馬峯〔白馬峯〕按山海經云。昔夏禹於此殺白馬",
    "T51n2097_001:1060b14": "祭天。仰天而嘯。夢繡衣童子自稱蒼水女",
    "T51n2097_001:1060b15": "夷使者。授金簡玉文。因而名焉。又曰仰",
    "T51n2097_001:1060b16": "天臺拾遺云。昔紫虛元君篆符逐白龍之",
    "T51n2097_001:1060b17": "所。今俗呼白龍洞。但有神龍廟。上有菴宇。",
    "T51n2097_001:1060b18": "僧道居之。",
    "T51n2097_001:1060b19": "馬鞍峯〔馬鞍峯〕在平野大路之南。並無佳致。",
    "T51n2097_001:1060b20": "彌勒峯〔彌勒峯〕唐有道者遊南岳。葺隋高僧智頴",
    "T51n2097_001:1060b21": "舊菴而住。自云彌勒。通博三教。衣衫不",
    "T51n2097_001:1060b22": "檢好睡。後應詔不回。土人因稱彌勒已上二十",
    "T51n2097_001:1060b23": "七峯。係屬紫葢所隷。",
    "T51n2097_001:1060b24": "雲密所隷五峯碧鷲峯〔碧鷲峯〕在九真洞北。唐末有王先生。亦",
    "T51n2097_001:1060b25": "不知其所修。卜菴於峯南。因覽五峯形勢",
    "T51n2097_001:1060b26": "殊異。清煙瑞炁蔽於山巖。芳卉仙葩映於",
    "T51n2097_001:1060b27": "溪谷。信山記云。秋實冬根之藥。春三夏",
    "T51n2097_001:1060b28": "五之苗有之矣。予平昔所得之祕將成於",
    "T51n2097_001:1060b29": "此乎。乃令山童採五峯靈草。卓壇劍步星",
    "T51n2097_001:1060c01": "罡。按周天調水火煉三素丹。大藥延年輕",
    "T51n2097_001:1060c02": "舉。小藥濟拔沈痾。久而聲流帝都。奉詔遷",
    "T51n2097_001:1060c03": "中岳以便修問。",
    "T51n2097_001:1060c04": "白雲峯〔白雲峯〕西有白雲寺。下有龍潭。神龍出",
    "T51n2097_001:1060c05": "入靈感人帶葷茹者不敢近之。乃朱陵洞",
    "T51n2097_001:1060c06": "天之東便門也。與前洞斷石源相通。下有",
    "T51n2097_001:1060c07": "白雲洞。",
    "T51n2097_001:1060c08": "高奇峽峙二峯〔高奇峽峙二峯〕屬湘潭界去南岳數舍之",
    "T51n2097_001:1060c09": "地。並無佳致有寺。亦不係岳境。",
    "T51n2097_001:1060c10": "靈麓峯〔靈麓峯〕即岳麓也在潭州湘水之西。係二十洞",
    "T51n2097_001:1060c11": "真墟福地。故詩云。玉洞仙壇長冷落。真墟",
    "T51n2097_001:1060c12": "巖竇色常新。可憐城裏悠悠者。不識瀟湘",
    "T51n2097_001:1060c13": "四季春。湘中記云。中有抱黃洞。下有洞真",
    "T51n2097_001:1060c14": "觀。乃東晉鄧郁之修內外丹處。後昇真於",
    "T51n2097_001:1060c15": "南岳。每歲至秋。仙鶴常集於洞口。至今不",
    "T51n2097_001:1060c16": "絕。我朝任睡詩云。得道真仙去不回。空遺",
    "T51n2097_001:1060c17": "宮殿起崔嵬。千年勝地多殊感。群鶴翔飛",
    "T51n2097_001:1060c18": "歲歲來　本朝改賜景德　徽廟朝改為岳",
    "T51n2097_001:1060c19": "麓萬壽宮。左右有道林岳麓二禪寺。昔賢",
    "T51n2097_001:1060c20": "詩中一聯云。雲藏一福地。路隔兩禪林是",
    "T51n2097_001:1060c21": "也。唐軒轅彌明嘗隱于此嶽麓書院。則居",
    "T51n2097_001:1060c22": "其中。本朝祥符年有秀水黎白。於此遇道",
    "T51n2097_001:1060c23": "士張抱黃。傳內八卦繫辭。修之成道。山無",
    "T51n2097_001:1060c24": "禽雀。洞有󱤖石。東有君真巖。西有舍利塔．",
    "T51n2097_001:1060c25": "道鄉臺．漢皇廣白鶴泉．風雩亭．皆佳致也。",
    "T51n2097_001:1060c26": "又有跛仙遇呂洞賓。同來往洞中。數過城",
    "T51n2097_001:1060c27": "下。人不測之已上五峯係屬雲密。",
    "T51n2097_001:1060c28": "石廩所隷十七峯石榴峯〔石榴峯〕南下有洞門觀基。北有夕陽溪．",
    "T51n2097_001:1060c29": "夕陽巖．倒洞。北下有迷津。昔人尋藥路",
    "T51n2097_001:1061a01": "迷。但見榴花如火。行至滿谷而遇老叟。把",
    "T51n2097_001:1061a02": "石榴花告曰。仙藥不遠。言訖不見。人後反",
    "T51n2097_001:1061a03": "洞陽宮言於道友皆訝之。又咀榴花而休",
    "T51n2097_001:1061a04": "糧。不知其終。又南下有避秦人惠雍真人",
    "T51n2097_001:1061a05": "水假處。人呼張翁潭。",
    "T51n2097_001:1061a06": "採霞峯〔採霞峯〕古應相峯也。齊楮伯玉。字元璩。",
    "T51n2097_001:1061a07": "隱南山十餘年。妙該術解。採煉吐納。夜有",
    "T51n2097_001:1061a08": "神人。告齊高祖曰。南嶽有異人。與陛下祈",
    "T51n2097_001:1061a09": "福。因採訪詔之不起。後端午夜。夢見煉",
    "T51n2097_001:1061a10": "丹。帝曰。此仙伯也。先君曾詔不赴。因詔吳",
    "T51n2097_001:1061a11": "會二郡以禮資遣。勅建太平觀。遷瀑布山",
    "T51n2097_001:1061a12": "下門人王僧鎮。名曰應相。",
    "T51n2097_001:1061a13": "白石峯〔白石峯〕與應相峯重疊。下舊有菴宇。",
    "T51n2097_001:1061a14": "永泰峯〔永泰峯〕古曰朝真峯。東有古觀基。南有",
    "T51n2097_001:1061a15": "古寺基．龍真澗。上有殷先生朝斗基址石",
    "T51n2097_001:1061a16": "恪隱室。",
    "T51n2097_001:1061a17": "九女峯〔九女峯〕或云。舊有九女廟。今西北見有",
    "T51n2097_001:1061a18": "九子巖。並無文可出。",
    "T51n2097_001:1061a19": "雲龍峯〔雲龍峯〕西下有西真觀基。道錄云。西漢蜀",
    "T51n2097_001:1061a20": "青城山道士王谷神皮玄耀修真之所。後唐",
    "T51n2097_001:1061a21": "有董奉先繼之修行。復入衡陽尋真觀。今",
    "T51n2097_001:1061a22": "存誦經石洎石像真人。北有雲龍寺基。",
    "T51n2097_001:1061a23": "雙石峯〔雙石峯〕下有雙峯能仁二寺。北有瀑布玉",
    "T51n2097_001:1061a24": "虹亭．楚安寺．拾穗巖。",
    "T51n2097_001:1061a25": "明月峯〔明月峯〕在雙石。東北有承天．楚寧二寺。",
    "T51n2097_001:1061a26": "青岑峯〔青岑峯〕下有東林．西林二寺。",
    "T51n2097_001:1061a27": "普賢峯〔普賢峯〕東北有石室。以休為名。唐高僧",
    "T51n2097_001:1061a28": "鬚髮鬅鬙居之。並無煙火器具。人有詰",
    "T51n2097_001:1061a29": "之。但云休休僅七十餘年。壽百數十歲。或",
    "T51n2097_001:1061b01": "云。曾遇宋宗炳。傳道而不食。舊記云。下有",
    "T51n2097_001:1061b02": "普賢觀。道眾皆十方盛德之士。講論幽微。",
    "T51n2097_001:1061b03": "聲聞上國。奉詔賜普賢額。兼莊田以備焚",
    "T51n2097_001:1061b04": "修。峯因觀得名。本朝賜冲真為額。",
    "T51n2097_001:1061b05": "岣嶁峯〔岣嶁峯〕南下有法輪寺。後有仙王殿．雷",
    "T51n2097_001:1061b06": "洞．妙喜洞。道人亭。韓愈詠禹碑略云。道人",
    "T51n2097_001:1061b07": "獨上偶見之者是也。徐靈期衡山記云。雲",
    "T51n2097_001:1061b08": "密峯有禹治水碑。皆𧎗蚪文字。碑下有石",
    "T51n2097_001:1061b09": "壇。流水縈之。最為勝絕。今法輪寺。有道人",
    "T51n2097_001:1061b10": "亭。傳云。昔有道人。見之於岣嶁。後韓文公",
    "T51n2097_001:1061b11": "有是句。今兩出之。",
    "T51n2097_001:1061b12": "會善峯〔會善峯〕古曰毛女峯。下有會善寺。乃十八",
    "T51n2097_001:1061b13": "高僧相會處。最為禪悅講習之所。因更其名。",
    "T51n2097_001:1061b14": "潛聖峯〔潛聖峯〕昔高僧希遁遊南岳。遍尋方廣寺。",
    "T51n2097_001:1061b15": "訪慧海尊者。經年了無蹤迹。忽一日見精",
    "T51n2097_001:1061b16": "舍。號方廣。遇尊者詰之來遲。宿送出。人",
    "T51n2097_001:1061b17": "屋並寺了無所有。因以名之。又房日茨先",
    "T51n2097_001:1061b18": "生三時修玄白之法於此。辟穀被山魈所",
    "T51n2097_001:1061b19": "惱。因遷九疑山尸解。又有祝融寺僧。於他",
    "T51n2097_001:1061b20": "處抄化五百副供器。約施主訪山寺。或日",
    "T51n2097_001:1061b21": "遍遊並亡名跡。至暮望融頂之西。隱然精",
    "T51n2097_001:1061b22": "舍見化主。云何來晚待之甚厚。遊西軒有",
    "T51n2097_001:1061b23": "服黃衣貴人假寢。僧曰聖帝也。避喧穢憩",
    "T51n2097_001:1061b24": "此。洎送出門了無所有。但荒山而已。",
    "T51n2097_001:1061b25": "蓮華峯〔蓮華峯〕下有方廣寺。八山四水周回環匝。",
    "T51n2097_001:1061b26": "昔人題詩略云。寺在蓮花裏。群峯附花",
    "T51n2097_001:1061b27": "葉。又范寅亮一聯云。寺藏螺髻頂。人在藕",
    "T51n2097_001:1061b28": "花心。北有靈轍源車轍。迹記云。昔羅漢居",
    "T51n2097_001:1061b29": "此。鬼神運糧。車轍道也。東望芭蕉菴。乃宋",
    "T51n2097_001:1061c01": "高僧宗炳修行之所。北有靈源塔。",
    "T51n2097_001:1061c02": "天堂峯〔天堂峯〕東有石室。殷景童禮斗石定志龕",
    "T51n2097_001:1061c03": "自種柴葫勝於出處。又草衣和尚曰定名。",
    "T51n2097_001:1061c04": "後遷妙高峯。結草為衣因而呼之。其草莖",
    "T51n2097_001:1061c05": "兩兩相纏。如絛有垂頭。名曰羅漢絛。自天",
    "T51n2097_001:1061c06": "堂潛聖巖竇中多生。昔傅待仙嘗採之以",
    "T51n2097_001:1061c07": "結朱汞作丹頭。因曰仙人絛。故丹房錄中",
    "T51n2097_001:1061c08": "詩一聯云。巖前收綠索。火內伏丹砂是也。",
    "T51n2097_001:1061c09": "其草自巖而垂。亦曰垂巖草。昔人詠羅漢",
    "T51n2097_001:1061c10": "絛詩云。五百移棲絕洞深。空留轍迹杳難",
    "T51n2097_001:1061c11": "尋。綠絲絛帶何人施。長到春來挂滿林。",
    "T51n2097_001:1061c12": "祥光峯〔祥光峯〕古曰鶴鳴。北有靈田。一云靈原",
    "T51n2097_001:1061c13": "靈穴。舊集云。蕭靈護窖丹於此。端拱初。常",
    "T51n2097_001:1061c14": "有丹光出如飛燭。豫章道士遊山。密有所",
    "T51n2097_001:1061c15": "感。誠志求之不遇。後有一卒到此山。於靈",
    "T51n2097_001:1061c16": "穴獲道經數卷外貨之。",
    "T51n2097_001:1061c17": "回雁峯〔回雁峯〕在衡州城南。按圖經云。是南岳",
    "T51n2097_001:1061c18": "之首。雁到此而止不過南矣。遇春復回北。",
    "T51n2097_001:1061c19": "故月令云雁北鄉者是也。杜荀鶴有泛瀟",
    "T51n2097_001:1061c20": "湘詩中一聯云。猿到夜深啼。岳麓雁知春。",
    "T51n2097_001:1061c21": "近別衡陽南。有戲魚洲合。江亭龐居士無",
    "T51n2097_001:1061c22": "生菴．景德觀。舊有石鼓寺。今石鼓書院即",
    "T51n2097_001:1061c23": "寺之故基也。又有雁峯使者事具下卷已上十七",
    "T51n2097_001:1061c24": "峯係石廩所隷。",
    "T51n2097_001:1061c25": "天柱所隷十三峯彌陀峯〔彌陀峯〕東北有巖。虛險而暗。室前數步",
    "T51n2097_001:1061c26": "不容足。古木怪藤蔭蔽。閴無人跡。舊記云。",
    "T51n2097_001:1061c27": "昔人嘗聞誦經聲。傳云。有高僧居巖不食。",
    "T51n2097_001:1061c28": "念彌陀佛號。朝廷徵不起。後得道。因號彌",
    "T51n2097_001:1061c29": "陀峯。下有彌陀寺。賜般舟道場。",
    "T51n2097_001:1062a01": "屏障峯〔屏障峯〕在天堂之東。上有煉丹壇．朝斗石。",
    "T51n2097_001:1062a02": "永和峯〔永和峯〕上有永和臺。舊傳有觀寺二基。",
    "T51n2097_001:1062a03": "耆闍峯〔耆闍峯〕謂山形像與天竺國耆闍無異故",
    "T51n2097_001:1062a04": "名之。西北有菴巖基址尚存。舊記云。昔有",
    "T51n2097_001:1062a05": "善女不知何氏。人問之。但斂袂而悅稱善。",
    "T51n2097_001:1062a06": "因呼善女。或曰。善女常誦黃庭經。自云。琴",
    "T51n2097_001:1062a07": "碁寓樂。有李生者。寬中柔外元田走馬逢",
    "T51n2097_001:1062a08": "人。常言之而稱善。後亦不知所往。李遐周",
    "T51n2097_001:1062a09": "云。善女峯西下有翠塢有契沆大長老塔。",
    "T51n2097_001:1062a10": "靈藥峯〔靈藥峯〕東北有石室。蕭靈護洞真集云。修",
    "T51n2097_001:1062a11": "丹之士欲採靈藥異草以製煉丹石者。此",
    "T51n2097_001:1062a12": "山中外五七里。大約十數本。皆仙品上藥。",
    "T51n2097_001:1062a13": "他山雖曠逈巖壑幽深。較之靈草不及此",
    "T51n2097_001:1062a14": "山。昔新野先生丹材漸備。所患一二難討。",
    "T51n2097_001:1062a15": "與徐君周游三湘。因復南山。此峯採藥後",
    "T51n2097_001:1062a16": "丹成。因而名之。",
    "T51n2097_001:1062a17": "碧岫峯〔碧岫峯〕下有岫峯寺基。西北有西臺觀基。",
    "T51n2097_001:1062a18": "又曰太初觀也。無文可據。舊有菴宇。",
    "T51n2097_001:1062a19": "安上峯〔安上峯〕西南有止觀寺．攝授寺．安樂寺．",
    "T51n2097_001:1062a20": "靈巖故基。趙季西書齋墨沼。皆在前後。有",
    "T51n2097_001:1062a21": "舜廟．舜溪．舜洞。昔舜因陟方九疑過此。",
    "T51n2097_001:1062a22": "靈禽峯〔靈禽峯〕北有梁雙襲祖朝斗壇。唐薛幽棲",
    "T51n2097_001:1062a23": "亦於此壇尋真祈感。周回古木參天長林",
    "T51n2097_001:1062a24": "蓊蔚。上有音聲之鳥。成群而飛。羽毛異",
    "T51n2097_001:1062a25": "色。紅碧相間。其音如笙篁上不相和而鳴。",
    "T51n2097_001:1062a26": "常棲此峯。因而名焉。",
    "T51n2097_001:1062a27": "鳳凰峯〔鳳凰峯〕昔祝融君登南岳謁玄君。感碧雞",
    "T51n2097_001:1062a28": "鳳凰集于此峯。山上生竹實。古詩云。文",
    "T51n2097_001:1062a29": "鳳集南岳。徘徊孤竹根。於心有不厭。奮翅",
    "T51n2097_001:1062b01": "陵紫雲。豈不曾辛苦。羞與黃雀群。何時嘗",
    "T51n2097_001:1062b02": "來儀。順于聖明君。又馬融賦曰。惟悟桐",
    "T51n2097_001:1062b03": "之所生兮。在衡山之峻坡。記云。上有峻坡",
    "T51n2097_001:1062b04": "而生梧桐。朱鳥薦瑞故來儀焉。",
    "T51n2097_001:1062b05": "文殊峯〔文殊峯〕昔唐宣宗太子。慕道自霍之衡巡",
    "T51n2097_001:1062b06": "禮古迹道場至峻坡。西望見金色瑞相。見",
    "T51n2097_001:1062b07": "半空敬禮啟白云。七佛祖師。後問彌陀和",
    "T51n2097_001:1062b08": "尚。曰文殊菩薩。因名之。",
    "T51n2097_001:1062b09": "擲鉢峯〔擲鉢峯〕上有定心石。下有隱身巖．虎跑卓",
    "T51n2097_001:1062b10": "錫二泉．觀音馬祖二菴．八功德水．三生藏．",
    "T51n2097_001:1062b11": "嶽心亭．兜率橋。皆列於前後。左右隸福嚴",
    "T51n2097_001:1062b12": "寺。傳云。昔思大和尚擲鉢乘之。赴陳主之",
    "T51n2097_001:1062b13": "詔。因而名之。",
    "T51n2097_001:1062b14": "瑞應峯〔瑞應峯〕上有大木。根柯蹣跚隆起如龜狀",
    "T51n2097_001:1062b15": "驟見者可憚。因建壽星殿。以為祝　聖之",
    "T51n2097_001:1062b16": "所。下有南臺寺。",
    "T51n2097_001:1062b17": "雲居峯〔雲居峯〕下有雲居寺．石橋．凝碧亭．金牛",
    "T51n2097_001:1062b18": "路．退道坡。與南臺比隣。當遊山之大路也",
    "T51n2097_001:1062b19": "已上十三峯係隷天柱。",
    "T51n2097_001:1062b20": "嶽有一洞天嶽有一洞天",
    "T51n2097_001:1062b21": "南嶽衡山第三洞朱陵太虛小有之天。",
    "T51n2097_001:1062b22": "嶽有四福地嶽有四福地",
    "T51n2097_001:1062b23": "洞真墟福地在岳麓第二十青玉壇福地第二十一",
    "T51n2097_001:1062b24": "光天壇福地第二十二洞靈源福地第二十五",
    "T51n2097_001:1062b25": "二境二境",
    "T51n2097_001:1062b26": "白雲峯之西青岑峯之東。其形九向謂之聖",
    "T51n2097_001:1062b27": "境聖謂朱陵宮。",
    "T51n2097_001:1062b28": "朝日峯之北岣嶁峯之南。其形九背謂之靈",
    "T51n2097_001:1062b29": "境靈謂方廣寺。",
    "T51n2097_001:1062c01": "三澗三澗",
    "T51n2097_001:1062c02": "靈澗靈澗。通於仙源而多仙藥。因得其名。舊曰龍",
    "T51n2097_001:1062c03": "真。出天柱峯下黃庭觀。南合壽澗。流注平",
    "T51n2097_001:1062c04": "野。以滋禾田。",
    "T51n2097_001:1062c05": "壽澗壽澗。水源最高聖壽觀。因以其名。出紫蓋峯",
    "T51n2097_001:1062c06": "西下野人巖。經麓苑下至觀前。合注島石。",
    "T51n2097_001:1062c07": "經嶽祠靈壽橋。合流靈澗。以滋禾田。",
    "T51n2097_001:1062c08": "洞真澗洞真澗。通接朱陵洞府。水勢懸注如簾。亦由",
    "T51n2097_001:1062c09": "水簾洞。其源最高與諸峯齊。出紫蓋峯東",
    "T51n2097_001:1062c10": "祝融之南。至洞靈源下會真觀。流注平野。",
    "T51n2097_001:1062c11": "以滋禾田。",
    "T51n2097_001:1062c12": "六源六源",
    "T51n2097_001:1062c13": "斷石源桃花源洞靈源靈源",
    "T51n2097_001:1062c14": "靈轍源大水源",
    "T51n2097_001:1062c15": "六門六門",
    "T51n2097_001:1062c16": "大洞洞天東門兜率潭洞天南門石鼓洞洞天西門",
    "T51n2097_001:1062c17": "龍王山潭洞天北門白雲潭東便門洞門觀西便門",
    "T51n2097_001:1062c18": "九溪九溪",
    "T51n2097_001:1062c19": "舜溪禹溪清溪明溪",
    "T51n2097_001:1062c20": "雙溪涓溪宏溪雲溪",
    "T51n2097_001:1062c21": "夕陽溪",
    "T51n2097_001:1062c22": "十五洞十五洞",
    "T51n2097_001:1062c23": "朱陵洞黃樂洞舜洞白雲洞",
    "T51n2097_001:1062c24": "西明洞觀音洞疊相洞前洞",
    "T51n2097_001:1062c25": "玉清洞九真洞妙喜洞靈境洞",
    "T51n2097_001:1062c26": "寶真洞羅漢後洞倒洞",
    "T51n2097_001:1062c27": "十六臺十六臺",
    "T51n2097_001:1062c28": "朱陵臺天寶臺放鶴臺般舟臺",
    "T51n2097_001:1062c29": "般若臺南臺高臺洞靈臺",
    "T51n2097_001:1063a01": "七寶臺尋真臺仰天臺永和臺",
    "T51n2097_001:1063a02": "紫金臺又曰寶露天香臺凌虛臺西臺",
    "T51n2097_001:1063a03": "十四塔十四塔",
    "T51n2097_001:1063a04": "釋迦舍利塔阿育王塔三生塔文殊塔",
    "T51n2097_001:1063a05": "靈源塔觀音塔二生塔石頭塔",
    "T51n2097_001:1063a06": "禪林塔大明塔懶瓚塔拾穗塔",
    "T51n2097_001:1063a07": "聖塔契沆塔",
    "T51n2097_001:1063a08": "二十三壇二十三壇",
    "T51n2097_001:1063a09": "青玉壇光天壇赤松壇禮斗壇",
    "T51n2097_001:1063a10": "昇天壇降真壇朝真壇傳經壇",
    "T51n2097_001:1063a11": "飛流壇行道壇二朝天壇孫登壇",
    "T51n2097_001:1063a12": "煉真壇祭升壇誦經壇會仙壇",
    "T51n2097_001:1063a13": "受戒壇二煉丹壇三講經壇",
    "T51n2097_001:1063a14": "三十八巖三十八巖",
    "T51n2097_001:1063a15": "黃帝巖大禹巖丹霍巖避秦巖",
    "T51n2097_001:1063a16": "上清巖劉真巖靈書巖隱身巖",
    "T51n2097_001:1063a17": "仙竈巖野人巖鍊丹巖醮斗巖",
    "T51n2097_001:1063a18": "負暄巖夕陽巖控豹巖嬾瓚巖",
    "T51n2097_001:1063a19": "把鍼巖觀音巖白鶴巖休巖",
    "T51n2097_001:1063a20": "夜光巖最勝巖搗藥巖休糧巖",
    "T51n2097_001:1063a21": "龜巖田真巖伏虎巖廣成巖",
    "T51n2097_001:1063a22": "石乳巖下巖孔雀巖草衣巖",
    "T51n2097_001:1063a23": "飛符巖誦經巖上巖靈巖",
    "T51n2097_001:1063a24": "拾穗巖宴仙巖",
    "T51n2097_001:1063a25": "二十五泉二十五泉",
    "T51n2097_001:1063a26": "玉砂泉鶴鳴泉觀音泉夢應泉",
    "T51n2097_001:1063a27": "甘泉虎跑泉夜樂泉得道泉",
    "T51n2097_001:1063a28": "浴丹泉普容泉懸泉又曰鳳凰金砂泉",
    "T51n2097_001:1063a29": "白鶴泉卓錫泉三靈泉洗藥泉",
    "T51n2097_001:1063b01": "白龜泉雷霆泉安樂泉蒼龍泉",
    "T51n2097_001:1063b02": "一酌泉",
    "T51n2097_001:1063b03": "九池九池",
    "T51n2097_001:1063b04": "仙人池長生池浴丹池二法雨池",
    "T51n2097_001:1063b05": "洗鉢池雷池二洗藥池",
    "T51n2097_001:1063b06": "八堂八堂",
    "T51n2097_001:1063b07": "白雲先生藥堂王氏藥堂",
    "T51n2097_001:1063b08": "陳先生丹堂王先生煉丹堂",
    "T51n2097_001:1063b09": "荊臺隱士經堂李泌相公書堂",
    "T51n2097_001:1063b10": "韋宙相公書堂盧璠舍人書堂今壽棋觀是也",
    "T51n2097_001:1063b11": "敘嶽祠敘嶽祠",
    "T51n2097_001:1063b12": "嶽廟。在紫蓋峯南下．喜陽峯之西．集賢峯之",
    "T51n2097_001:1063b13": "東。吐霧面其南。軫宿踞其北。周圍二三里。約",
    "T51n2097_001:1063b14": "八百餘間。千杉翠擁。萬瓦煙生。一水三朝。群",
    "T51n2097_001:1063b15": "峯四合。靈壽澗水九湍三疊下注島石。遶赤",
    "T51n2097_001:1063b16": "帝峯。分枝東流入廟內。鷄鳴池出櫺星門外",
    "T51n2097_001:1063b17": "護龍池西流合入澗。分注平野。本名司天霍",
    "T51n2097_001:1063b18": "王廟。以南方屬火。配神曰祝融。按五岳經云。",
    "T51n2097_001:1063b19": "南岳山形似朱雀。太陽炎老君所治。元炁上",
    "T51n2097_001:1063b20": "連。熒星炎老君以理其中主夏炁。長養萬物。",
    "T51n2097_001:1063b21": "使丙丁之神行天德。使己午之神正地炁。萬",
    "T51n2097_001:1063b22": "神帝以立夏之日升此山。入赤石玉闕謁炎",
    "T51n2097_001:1063b23": "老君。受天玄符。各還四方。召使百神。斬殺",
    "T51n2097_001:1063b24": "惡鬼。所以佐天地長人物也。其衡山君領仙",
    "T51n2097_001:1063b25": "官服朱光之袍。戴九丹日精之冠。佩夜光天",
    "T51n2097_001:1063b26": "真之印。乘赤龍。岳神姓崇。諱󱤓。後至三皇。",
    "T51n2097_001:1063b27": "淳朴既分。漸有所治。付之於地下主者。炎帝",
    "T51n2097_001:1063b28": "甲理之。唐司馬天師云。岳神乃地下主者非",
    "T51n2097_001:1063b29": "天真也。太上以德薰南岳。昔黃帝登封日岳",
    "T51n2097_001:1063c01": "神。遊歷巡狩。至秦隋氏。以王為像。唐開元九",
    "T51n2097_001:1063c02": "年。方封司天王。今象笏尚存。開平初。府主重",
    "T51n2097_001:1063c03": "修飾廟貌。本在祝融峯上。隋氏遷下便於祭",
    "T51n2097_001:1063c04": "祀。卜古太真觀而建。今據祝融峯之左。基址",
    "T51n2097_001:1063c05": "存焉。本朝真宗皇帝祥符中。始封崇五嶽。",
    "T51n2097_001:1063c06": "乃命工部侍郎薛公映．給事中錢公惟。仍齎",
    "T51n2097_001:1063c07": "玉冊。加號司天昭聖帝。其妃景明皇后。今玉",
    "T51n2097_001:1063c08": "簡尺有五。文以金字。聯以金繩。覆以錦囊。",
    "T51n2097_001:1063c09": "絳服衮冕。劍珮掖衛。皆法宸居。",
    "T51n2097_001:1063c10": "玉冊文玉冊文禮部侍郎丁謂撰",
    "T51n2097_001:1063c11": "鎮南殿以尊奉司天昭聖帝。內殿門外西設",
    "T51n2097_001:1063c12": "四嶽聖帝神座。前列六丞相。東奉安　玉清",
    "T51n2097_001:1063c13": "上真九位醮牌。西奉安　皇帝壽星位。殿東",
    "T51n2097_001:1063c14": "西列待讀四學士。東西廟設諸星宿醮牌。蕃",
    "T51n2097_001:1063c15": "禧殿以尊奉　司天昭聖帝景明聖后。皆御",
    "T51n2097_001:1063c16": "服幞頭冠帔。殿內兩側設東西寢帳。粧奩梳",
    "T51n2097_001:1063c17": "洗之屬。外東太子殿。建炎中。並封侯爵。曰世",
    "T51n2097_001:1063c18": "德侯．世烈侯。世顯侯。西公主殿奉安三位公",
    "T51n2097_001:1063c19": "主三十六宮。計屋六十六間。東西各有門周",
    "T51n2097_001:1063c20": "迴壁畫宮嬪。乃國初武岳筆。至政和八年。丹",
    "T51n2097_001:1063c21": "青塵晦。乃修飾之。靈貺門乃廟之北門。又曰",
    "T51n2097_001:1063c22": "兵門。有神樟一株。凡啟告請兵。必開此門。非",
    "T51n2097_001:1063c23": "時並鎖閉。遇有請禱皆獲感應。紹興元年十",
    "T51n2097_001:1063c24": "月二十四日。帥臣向子諲祭告文在殿側。鎮",
    "T51n2097_001:1063c25": "南殿東序設十學士塑像。有政和七年轉運",
    "T51n2097_001:1063c26": "副使聶山修聖像記碑。東香火門三間。廊十",
    "T51n2097_001:1063c27": "七間。塑輦官設儀仗。壁畫扈從威儀。有政和",
    "T51n2097_001:1063c28": "丙午修玉冊轉運副使聶山立。庭下奉神述。",
    "T51n2097_001:1063c29": "乃　真宗皇帝大中祥符四年御製書奉神",
    "T51n2097_001:1064a01": "述。休估門三間。有天禧三年御製醮告汾陰",
    "T51n2097_001:1064a02": "禮畢。廊十六間。畫百官像。鎮南殿西序亦設",
    "T51n2097_001:1064a03": "十學士塑像。西香火門三間。廊十七間。塑",
    "T51n2097_001:1064a04": "輦官設儀衛仗物。壁畫扈從威儀。庭下玉冊",
    "T51n2097_001:1064a05": "碑亭。",
    "T51n2097_001:1064a06": "真宗皇帝上　帝徽號冊文玉冊金貫寶匣。紹",
    "T51n2097_001:1064a07": "興元年三月內孔彥舟盜毀不存此文。元祐",
    "T51n2097_001:1064a08": "元年六月十日監官黃安期刊石。順成門三",
    "T51n2097_001:1064a09": "間。有乾德三年潭州修廟記碑。兵部郎中賈",
    "T51n2097_001:1064a10": "玼撰。帥臣潘美立。廊十六間。畫百官像。鎮南",
    "T51n2097_001:1064a11": "殿前石龕燈一座。前廣西提舉呂渭建捨然",
    "T51n2097_001:1064a12": "燃。唐楚王捨鐵盆露臺卦亭。塑壁樂部百戲",
    "T51n2097_001:1064a13": "神像。乃蕭牆也。鎮南門五間。有篆書南嶽二",
    "T51n2097_001:1064a14": "字。轉運判官文勛篆雄偉勁淨為世所珍。東",
    "T51n2097_001:1064a15": "華門西華門并廊七間。有塑畫儀衛兵馬像。",
    "T51n2097_001:1064a16": "南海廣利王殿。江瀆源王殿。東西便門廊各",
    "T51n2097_001:1064a17": "十四間。畫神儀隊仗雷兩部眾。東廊外有滴",
    "T51n2097_001:1064a18": "漏雞鳴池銅壺漏箭景樂等。次北有清齋宮。",
    "T51n2097_001:1064a19": "前有九紫八白堂。前刊岳山圖碑．祭儀碑．禁",
    "T51n2097_001:1064a20": "斫山碑．唐咸通記異碑．折參政謁南岳廟詩",
    "T51n2097_001:1064a21": "碑．解穢石。朝廷遣使醮告致齋。於此北有神",
    "T51n2097_001:1064a22": "厨門之南監生太保位。逐月造酌獻祭食。次",
    "T51n2097_001:1064a23": "北有蒼龍井。東壁列東岳聖帝殿．東門侍郎",
    "T51n2097_001:1064a24": "堂．天曹君殿．地府君殿．司命君殿．北岳聖帝",
    "T51n2097_001:1064a25": "殿．龍王堂。廟西廊外有神庫倉庫廳。共二十",
    "T51n2097_001:1064a26": "間。中庭有金砂井。西壁列西岳聖帝殿．南門",
    "T51n2097_001:1064a27": "侍郎堂．南方七宿殿．司錄君殿．中岳聖帝殿．",
    "T51n2097_001:1064a28": "西門侍郎堂．忠靖王殿。王姓張氏。按吳致堯",
    "T51n2097_001:1064a29": "碑云。王諱抃。唐天寶間。家于滑之白馬。一云",
    "T51n2097_001:1064b01": "鄧州南陽。任俠尚氣。置金鎚袖中。以擊不平",
    "T51n2097_001:1064b02": "者。安史之難。張巡許遠提孤軍守睢陽。築臺",
    "T51n2097_001:1064b03": "募死士。得南霽雲以為將。因乞師於賀蘭進",
    "T51n2097_001:1064b04": "明。進明弗許。二人誓云。以斷指為信。死為岳",
    "T51n2097_001:1064b05": "瀆厲鬼。不放進明。逾月皆死。王夢其家曰吾",
    "T51n2097_001:1064b06": "得請於帝矣。命輔南岳為司徒。王諱傳記不",
    "T51n2097_001:1064b07": "一。或諱翼或又。或軫或巡。或稱五代時人。今",
    "T51n2097_001:1064b08": "止取臨淮棄指亭為實。本朝政和二年。徭",
    "T51n2097_001:1064b09": "人黃安俊作亂。辰州祈禱感應申奏。勅封靈",
    "T51n2097_001:1064b10": "祐侯。八年因沅州賊潘宗巖作過。奏請加封",
    "T51n2097_001:1064b11": "佑順靈顯公。建炎初。潭州奏請。特封忠靖王。",
    "T51n2097_001:1064b12": "告在本廟昭烈廟額在衡山懸行宮。近又封",
    "T51n2097_001:1064b13": "威顯王。五通殿土地堂嘉應門五間門裏西",
    "T51n2097_001:1064b14": "設鼓司神二尊。門外修廟碑。熙寧三年諫議",
    "T51n2097_001:1064b15": "大夫燕度所立。節度推官吳居厚撰。門下有",
    "T51n2097_001:1064b16": "準令下馬亭。東有左掖門。西有右掖門。東西",
    "T51n2097_001:1064b17": "廊二十六間。壁畫甲馬兵戈鬼神之像。東西",
    "T51n2097_001:1064b18": "南北各有角樓。東北碑樓。大宋新修南嶽司",
    "T51n2097_001:1064b19": "天王廟碑。翰林學士李昉奉勅撰。景德三年",
    "T51n2097_001:1064b20": "二月二十五日立。樓上懸鐵鍾一座。紹興十",
    "T51n2097_001:1064b21": "一年安仁懸百姓捨。東南碑樓。大宋南嶽司",
    "T51n2097_001:1064b22": "天昭聖帝碑。翰林學士李宗諤奉　勅撰。大",
    "T51n2097_001:1064b23": "中祥符八年九月一日立。西北碑樓。大宋重",
    "T51n2097_001:1064b24": "修南嶽司天王碑。翰林學士蘇易簡奉　勅",
    "T51n2097_001:1064b25": "撰。待詔黃識篆。陴陰有楷書。樓上有衙鼓一。",
    "T51n2097_001:1064b26": "端拱二年六月五日立。西南碑樓。大宋新修",
    "T51n2097_001:1064b27": "司天五碑。右司諫晁迴奉勅撰。景德二年七",
    "T51n2097_001:1064b28": "月六日立。櫺星門三間。東西有水池火池。前",
    "T51n2097_001:1064b29": "有護龍池。次北有監官廨宇。前有司房客位。",
    "T51n2097_001:1064c01": "嘉應門之東有監廟廨宇。其次有小東門靈",
    "T51n2097_001:1064c02": "貺門有北門侍郎廟。紹興五年四月一日。准",
    "T51n2097_001:1064c03": "　勅封顯助侯。廟湖南安撫向子諲修致祭",
    "T51n2097_001:1064c04": "文碑。庭下有雷先鋒神位。所禱靈應。嶽廟惟",
    "T51n2097_001:1064c05": "立夏節謂之大祭。前期收買物料。置造御衣",
    "T51n2097_001:1064c06": "幞頭。至祭日。內降　御名祝版。本州委通",
    "T51n2097_001:1064c07": "判。或以次官充。初獻官知縣丞簿本廟官攝",
    "T51n2097_001:1064c08": "亞獻終獻太祝奉禮兵火之後止。是本州差",
    "T51n2097_001:1064c09": "官祭祀法服。孔彥舟劫掠不存。止用公裳。祭",
    "T51n2097_001:1064c10": "前一日。獻官畢集點饌訖。次請蕃禧殿。更換",
    "T51n2097_001:1064c11": "　神御幞頭。兩宮搭架　御衣。次日五更三",
    "T51n2097_001:1064c12": "點。獻官諸執事人畢集致祭。陳幣帛。獻玉圭。",
    "T51n2097_001:1064c13": "讀祝獻迎　帝曲。五福降中央。三獻蘇合香。",
    "T51n2097_001:1064c14": "皇帝炎四朵子焚錢幣。奏引駕行五曲。其樂",
    "T51n2097_001:1064c15": "云自唐開元時用此樂。惟岳下及衡山懸樂",
    "T51n2097_001:1064c16": "工能之。茶陵軍炎帝廟亦用五曲。其音和暢",
    "T51n2097_001:1064c17": "疎緩。宣和元年。嘗賜大晟樂。遭賊馬毀壞。",
    "T51n2097_001:1064c18": "不復用之。近歲紹興末值同祿。宮殿廊宇焚",
    "T51n2097_001:1064c19": "至五六分。五年重葺方始周備。紹興三十年。",
    "T51n2097_001:1064c20": "資政殿學士知潭州魏良臣撰奉安青詞碑景定",
    "T51n2097_001:1064c21": "辛酉四月三十夜遭回祿。正殿後宮俱盡。惟存三門散廊而已。",
    "T51n2097_001:1064c22": "敘歷代帝王真仙受道敘歷代帝王真仙受道",
    "T51n2097_001:1064c23": "序集記自昔帝王真仙精思巖谷澄神靜慮焚蘭",
    "T51n2097_001:1064c24": "鼓叩洎堂職宴息而經遊者。不可勝數。其得",
    "T51n2097_001:1064c25": "道本末並載諸書。悉皆祕之名山。散漫難窮。",
    "T51n2097_001:1064c26": "然非于南嶽者不可得而記錄。今敘峯巒靈",
    "T51n2097_001:1064c27": "跡之外較其朝代可冠群真之首者。炎帝時太上號大成子炎帝時。",
    "T51n2097_001:1064c28": "太上號大成子。授甲元精經。教理世以化生",
    "T51n2097_001:1064c29": "之道。播百穀以代烹殺。和百藥以救百病。嘗",
    "T51n2097_001:1065a01": "五木而登五穀。以活民命。止殺禽獸。功成",
    "T51n2097_001:1065a02": "厭世。頓駕茶墟。致齋南嶽。以祈通真感雨師",
    "T51n2097_001:1065a03": "玄君玄君即赤帝君事為玄君。",
    "T51n2097_001:1065a04": "教煉水玉之法。入火自焚而不熱。後玄化於",
    "T51n2097_001:1065a05": "朱陽之野。太上以德正。而鎮炎方主司南嶽。",
    "T51n2097_001:1065a06": "其帝女公主亦慕道。禮玄君為師。後道成亦",
    "T51n2097_001:1065a07": "同飛昇於九關。",
    "T51n2097_001:1065a08": "祝融時太上號廣壽子祝融時。太上號廣壽子傳按摩通精經教以",
    "T51n2097_001:1065a09": "安神之道。今峯頂有基址存焉。",
    "T51n2097_001:1065a10": "南嶽西華觀黃帝內傳云。捨離宮別館三百餘所為道觀。",
    "T51n2097_001:1065a11": "又於五嶽各置觀。或云。南嶽西華觀。即古之",
    "T51n2097_001:1065a12": "太真觀。為西王母所建以候神也。各度道士",
    "T51n2097_001:1065a13": "五十餘人。焚修與民祈福。乃知南嶽觀宇始",
    "T51n2097_001:1065a14": "自黃帝。次於夏禹有之也。",
    "T51n2097_001:1065a15": "顓頊時太上號赤精子帝紀云。昔顓頊時。太上降為帝師。號赤精",
    "T51n2097_001:1065a16": "子。居衡山。授帝微言經。教以忠順之道。鑄羽",
    "T51n2097_001:1065a17": "山之銅為寶鼎。淘七河之津伏萬靈。以信順",
    "T51n2097_001:1065a18": "監眾神以導物役御百炁周旋四方。故德號",
    "T51n2097_001:1065a19": "玄帝也。",
    "T51n2097_001:1065a20": "高辛太虛真人九天赤帝君帝紀云。昔高辛詣鍾山。遇神人。獲九變十",
    "T51n2097_001:1065a21": "化經。以隱日遁月遊行星辰。而謂之曰。吾於",
    "T51n2097_001:1065a22": "　帝時浮遊元氣之中為元君。炎帝時為雨",
    "T51n2097_001:1065a23": "師曰玄君。在黃帝時號赤松子。又領南上注",
    "T51n2097_001:1065a24": "生之籍曰赤君。即太虛真人九天赤帝君。居",
    "T51n2097_001:1065a25": "南辰以應瑞。處玄府以甦生。今以掌職南岳。",
    "T51n2097_001:1065a26": "總司萬靈。日月之所照。山川之所履。莫不隷",
    "T51n2097_001:1065a27": "之焉。帝偕禮之。忽失所在。而後玉子行之尸",
    "T51n2097_001:1065a28": "解於海山。",
    "T51n2097_001:1065a29": "上清四極明科神仙傳云。赤帝玉司君。諱景",
    "T51n2097_001:1065b01": "度衣絳華丹衣九色鳳章。頭戴太元飛神王",
    "T51n2097_001:1065b02": "符冠。手執九色之節。治南朱陽之臺。洞天",
    "T51n2097_001:1065b03": "太元都女青左宮領南嶽衡山。仙官地靈火",
    "T51n2097_001:1065b04": "精赤丙之兵。南極無崖之天。無鞅數劫無極",
    "T51n2097_001:1065b05": "無窮之宮。總統上真之權。悉隷赤帝玉司君。",
    "T51n2097_001:1065b06": "主人生死之命籍知其諱存其神修行。九年",
    "T51n2097_001:1065b07": "致神草玉英不死之藥。丹霞飛雲下迎。兆",
    "T51n2097_001:1065b08": "身而上昇。",
    "T51n2097_001:1065b09": "師。號尹壽子。傳帝舜道德經。說孝悌之道。帝",
    "T51n2097_001:1065b10": "行之功。被生靈。竄三苗。過洞庭。巡狩南岳起",
    "T51n2097_001:1065b11": "館。以望日遷甘露寶瓮於山上。致齋南宮以",
    "T51n2097_001:1065b12": "祀炎帝。服紫華大腴而陟方九疑。",
    "T51n2097_001:1065b13": "真誥。北戎長胡大王獻帝乃白琅之膏及轉",
    "T51n2097_001:1065b14": "紫華服之。使人長生飛仙與天相畢。舜即服",
    "T51n2097_001:1065b15": "之。尸解於蒼梧之野。",
    "T51n2097_001:1065b16": "又云。虞舜巡狩南岳。至於九疑遇何仙。服神",
    "T51n2097_001:1065b17": "丹而得尸解。",
    "T51n2097_001:1065b18": "王氏神仙傳。舜降於九疑山黃庭觀。謂女真",
    "T51n2097_001:1065b19": "王妙相曰精專至道長生之階也。吾乃帝舜。",
    "T51n2097_001:1065b20": "爾昔勞厭萬國。因狩南岳祀祝融而居此。汝",
    "T51n2097_001:1065b21": "志勤苦。故來相者。道不負人。修之必得。況",
    "T51n2097_001:1065b22": "有天骨耶。",
    "T51n2097_001:1065b23": "又堯嘗以黃帝瑪瑙甕寶器以賜舜。南巡遷",
    "T51n2097_001:1065b24": "寶器於南嶽。禹藏之於天寶臺西。勅地祗守",
    "T51n2097_001:1065b25": "之。",
    "T51n2097_001:1065b26": "清冷宮仙錄。昔禹王致齋衡岳。感蒼水使者授金簡",
    "T51n2097_001:1065b27": "玉書三五之要。陰助王理水。禹建清冷宮。奉",
    "T51n2097_001:1065b28": "安虞舜之像。度道士焚修。穆天子傳。穆王得",
    "T51n2097_001:1065b29": "八駿巡狩。捨行宮三百餘所為道觀。今南嶽",
    "T51n2097_001:1065c01": "有西臺觀基是也。",
    "T51n2097_001:1065c02": "秦始皇秦始皇好道。尋方士出遊。雲夢泛洞庭。巡狩",
    "T51n2097_001:1065c03": "南岳。望山而感歎今山北有皇想山祠舜帝於九疑。風",
    "T51n2097_001:1065c04": "浪滔天。浮江而下。渡梅渚過丹陽陟會稽。祀",
    "T51n2097_001:1065c05": "禹王於東海。望徐福於蓬萊。漢武帝南巡為",
    "T51n2097_001:1065c06": "衡阜遼絕止霍山而祭。勅建王母觀於南嶽。",
    "T51n2097_001:1065c07": "今碧岫峯後有基址。或云創寺不久亦廢。",
    "T51n2097_001:1065c08": "惠車子又惠車子者不知何氏。修三奔七曜之道。與",
    "T51n2097_001:1065c09": "嚴君平友善。數遊三湘。久樓南岳。尸解於",
    "T51n2097_001:1065c10": "煉玉峯。",
    "T51n2097_001:1065c11": "劉根先生劉根先生。修大洞帝一之道。遊觀四方。為政",
    "T51n2097_001:1065c12": "有德。晚歸南岳之東峯。煉真朝斗服炁祭神",
    "T51n2097_001:1065c13": "而玄化。",
    "T51n2097_001:1065c14": "王谷神皮玄燿王谷神皮玄燿者。西漢蜀東城山道士。幼而",
    "T51n2097_001:1065c15": "頴悟。不居榮寵。通老莊文列妙於星緯。周遊",
    "T51n2097_001:1065c16": "名山。渡荊渚。泛瀟湘。至南岳。卜菴於金母殿。",
    "T51n2097_001:1065c17": "後修胎息還元數年。道成東遊群玉訪九仙。",
    "T51n2097_001:1065c18": "值武帝南巡。見之神炁不群。乃延之下隱於",
    "T51n2097_001:1065c19": "西峯。帝厚賜兼封王為太微先生。皮為太素",
    "T51n2097_001:1065c20": "先生。以上卿禮待之。後三年控碧騾上昇。",
    "T51n2097_001:1065c21": "李鳳仙李鳳仙者。東蜀人。自幼不語。年十八。常欲寒",
    "T51n2097_001:1065c22": "棲。以避臭茹。人問之曰。知白守黑道貴昏默。",
    "T51n2097_001:1065c23": "我師南岳公云。吾周靈王太子吹簫者也。子",
    "T51n2097_001:1065c24": "三生奉道。而魔所試。由功之不著也。今授子",
    "T51n2097_001:1065c25": "朱綱之法。將昇度南宮。吾師浮邱公授子。今",
    "T51n2097_001:1065c26": "付於子。子宜勤焉。若更遲此生。萬劫不度。",
    "T51n2097_001:1065c27": "吾為南岳司命侍帝晨。又補桐柏真人。言訖",
    "T51n2097_001:1065c28": "遂隱。後行道數年。驅役鬼神。除害興利。一邦",
    "T51n2097_001:1065c29": "仰慕。後漢宣帝詔不起。",
    "T51n2097_001:1066a01": "東漢張道陵洞真集。東漢明帝時永光年中。吳天目山張",
    "T51n2097_001:1066a02": "道陵遊衡山。謁青玉光天二壇。禮祝融君之",
    "T51n2097_001:1066a03": "祠。周覽四極動容而言曰。異哉此山。悠悠野",
    "T51n2097_001:1066a04": "水。三朝五折以東傾。磊磊奇峯。後從前參如",
    "T51n2097_001:1066a05": "拱揖。三五之君皆受道於此。紫融瑞氣擁蔽",
    "T51n2097_001:1066a06": "朱陵。後十紀之年。當為飛昇羽化之地。超越",
    "T51n2097_001:1066a07": "於古後泛洞庭。遊潛霍而居中岳。",
    "T51n2097_001:1066a08": "張禮正 治明期真誥。昔衡山中有學道者。張禮正治明期二",
    "T51n2097_001:1066a09": "人。禮正以漢末入山。服黃菁。顏色丁壯。年如",
    "T51n2097_001:1066a10": "四十許。明期以魏末入山服澤瀉柏實丸。共",
    "T51n2097_001:1066a11": "止巖中。後俱受西城王君。傳虹景丹方。從來",
    "T51n2097_001:1066a12": "服此丹已。四十年中患丹砂之難得。俱出廣",
    "T51n2097_001:1066a13": "州為喪門。是滕含為刺史之時也。遂得內外",
    "T51n2097_001:1066a14": "洞徹炁騰身輕。日行五百里。後入九疑山。",
    "T51n2097_001:1066a15": "孫登孫登。棄榮位樓遁求仙以致露寢。忍凍茹草",
    "T51n2097_001:1066a16": "充飢。竊求至道。感赤君得玉砂膏。久之入會",
    "T51n2097_001:1066a17": "稽。故記云孫登居之祝版留之於虎山也。",
    "T51n2097_001:1066a18": "魏夫人魏夫人者。按內傳。諱華存。字賢安任城人。",
    "T51n2097_001:1066a19": "即晉武帝左僕射魏舒女。夫人天才卓異。玄",
    "T51n2097_001:1066a20": "標幽拔。少讀莊老。及春秋三傳五經百子。事",
    "T51n2097_001:1066a21": "皆淹覽。性樂神仙。味真慕道。少服胡麻飯茯",
    "T51n2097_001:1066a22": "苓丸。吐納氣液。攝生夷靜。親戚往來一無關",
    "T51n2097_001:1066a23": "見。常欲別居一院獨立閑處。父母雖嘉其邈",
    "T51n2097_001:1066a24": "異而事非委順。數制逼之。訓以人禮。年二十",
    "T51n2097_001:1066a25": "四。強適與太保公掾南陽劉又字幼彥。女禮",
    "T51n2097_001:1066a26": "有行。時不獲已。遂為劉婦。不復服食。吐納之",
    "T51n2097_001:1066a27": "事一皆廢矣。然心期幽靈。啟誓告盟。精神密",
    "T51n2097_001:1066a28": "苦。應會棲感。疇昔之志存而不虧。玄理乖初。",
    "T51n2097_001:1066a29": "塗未獲遂。通逮子息。粗立劉氏繼焉。於是分",
    "T51n2097_001:1066b01": "別房宇。離室隔寢。深託隱痾。還修曩尚。歲月",
    "T51n2097_001:1066b02": "告感。研道已勝。幼彥為修武令夫人暫隨之。",
    "T51n2097_001:1066b03": "雖同舍縣內而隔有重複。遂因清閑齋于別",
    "T51n2097_001:1066b04": "室。謹修道法。入室百日。所期仙靈。精思希",
    "T51n2097_001:1066b05": "感。於是季冬之月夜半清明。忽聞空中有鐘",
    "T51n2097_001:1066b06": "鼓笳簫之響。八音嘈巘。疑有不常。出宇望",
    "T51n2097_001:1066b07": "之。虛空之中。從東而下。旌旗紛若。羽蓋欝",
    "T51n2097_001:1066b08": "勃。飛轡雲間。光耀幽靄。煥朗太空。而他人莫",
    "T51n2097_001:1066b09": "聞見也。須臾方到。虎輦玉輿隱輪之車並頓",
    "T51n2097_001:1066b10": "駕。來降夫人靜室。有四真人。並年二十餘。容",
    "T51n2097_001:1066b11": "貌偉奇。天姿秀頴。同頂紫華蓮冠。飛錦衣裳。",
    "T51n2097_001:1066b12": "瓊蘂寶帶。體佩虎文。項有圓光。手把華幡。其",
    "T51n2097_001:1066b13": "一人自稱曰。我太極真人安度明也。其一人",
    "T51n2097_001:1066b14": "曰。我東華大神方請青童君也。其一人曰。我",
    "T51n2097_001:1066b15": "扶桑暘谷神王。其一人曰。我清虛真人小有",
    "T51n2097_001:1066b16": "天王王子登也。於是夫人匍匐再拜。叩頭自",
    "T51n2097_001:1066b17": "搏曰。不圖今日道君下降。惟乞神仙長生度",
    "T51n2097_001:1066b18": "世。四真人乃同坐良久。王子登告夫人曰。聞",
    "T51n2097_001:1066b19": "子曩日念善。展轉求生。密緯真炁。䰟和體清。",
    "T51n2097_001:1066b20": "丹懷遠邁。錄字上清。高契真人。抱信期靈。",
    "T51n2097_001:1066b21": "幽感啟徹。潛耀赤城。遂金書紫極藏簡王庭",
    "T51n2097_001:1066b22": "故。位德高晨。玄唱齊井。是以太帝君勅我。",
    "T51n2097_001:1066b23": "令來教子神真之道焉。於是夫人受道。畢至",
    "T51n2097_001:1066b24": "期約。會於陽洛。眾真再降。令夫人託疾尸解。",
    "T51n2097_001:1066b25": "飈輪至命訪王屋清虛。洞天奉天帝君命傳",
    "T51n2097_001:1066b26": "玉扎金文。位為紫虛。元君領上真司命主諸",
    "T51n2097_001:1066b27": "學道生死圖籍攝御三官關較罪考。又加南",
    "T51n2097_001:1066b28": "嶽。夫人比秩仙公治大霍山洞臺。須臾司命",
    "T51n2097_001:1066b29": "神仙冲寂麻姑大仙佐治井南嶽洞天福地仙",
    "T51n2097_001:1066c01": "官靈壇主者官屬並至。迎夫人於清虛上宮。",
    "T51n2097_001:1066c02": "頃間至南嶽石床。望前峯妖氣知有精物作",
    "T51n2097_001:1066c03": "癘。因書符祛之。今仰天台有白龍洞是也。後",
    "T51n2097_001:1066c04": "東晉咸和四年。飈輪下迎昇天。",
    "T51n2097_001:1066c05": "薛女真仙傳拾遺薛女真者。不知何氏人也。晉時世",
    "T51n2097_001:1066c06": "弊。京邑不寧。有道之士多棲寓山林以避世。",
    "T51n2097_001:1066c07": "因居南嶽尋真臺。外示同塵。內修至道。常騎",
    "T51n2097_001:1066c08": "白豹遊耆闍峯。黃鳥白猿不離左右。後於雲",
    "T51n2097_001:1066c09": "龍峯尸解。",
    "T51n2097_001:1066c10": "劉驎之仙傳劉驎之。字子驥。少尚素質。謙和寡欲。",
    "T51n2097_001:1066c11": "不修儀操。人莫之測。好遊山谷。志存遁逸。嘗",
    "T51n2097_001:1066c12": "因採藥至衡岳。深入忘反。見一澗水。水南有",
    "T51n2097_001:1066c13": "二石囷。一囷開一囷閉。水深湍不能過。欲還",
    "T51n2097_001:1066c14": "失路。值樵者問津。僅得到家。或說囷中皆仙",
    "T51n2097_001:1066c15": "方上藥。諸珍異寶。驎之再尋。索已失所在。",
    "T51n2097_001:1066c16": "了然子了然子者。遼東人也。不顯名氏。因遊西蜀二",
    "T51n2097_001:1066c17": "十四治。後居太白山。出入虎豹馴繞。亦不知",
    "T51n2097_001:1066c18": "其所修。後遊三楚僅百餘年。友善者吳猛．陸",
    "T51n2097_001:1066c19": "靜修．郭璞．謝靈運．僧惠遠。前後相繼。庾亮",
    "T51n2097_001:1066c20": "常師之謂曰。先生觀諸賢者。可以脫於濁世",
    "T51n2097_001:1066c21": "乎。曰功有淺深。道則一致。雖各得其趣未能",
    "T51n2097_001:1066c22": "了然。曰先生如何。則曰子出此月再謂汝道。",
    "T51n2097_001:1066c23": "後亮不逾月卒。先生自西山訪南嶽。謁青玉",
    "T51n2097_001:1066c24": "白璧二壇。尋於前洞。入洞門訪昌利先生。劇",
    "T51n2097_001:1066c25": "飲數日。而李前之蜀山先生歸隱前洞。宋高",
    "T51n2097_001:1066c26": "僧宗炳訪之不遇。",
    "T51n2097_001:1066c27": "鄧欲之仙傳鄧欲之。字彥達。隱於南岳洞靈臺。夜誦",
    "T51n2097_001:1066c28": "大洞經上感。魏夫人降告之曰。君有仙分。特",
    "T51n2097_001:1066c29": "來相訪。一日忽見三青鳥如鶴鼓舞飛鳴。移",
    "T51n2097_001:1067a01": "時方去。欲之謂弟子曰。青鳥既來。朝會至矣。",
    "T51n2097_001:1067a02": "遂解化。",
    "T51n2097_001:1067a03": "宋高僧宗炳宋高僧宗炳。字少文。善書。南陽人。好山水。",
    "T51n2097_001:1067a04": "涉荊巫南登衡岳。因結宇衡山。久以疾還江",
    "T51n2097_001:1067a05": "陵。歎曰。老疾並至名山。恐難遍遊。當澄懷",
    "T51n2097_001:1067a06": "觀道臥以遊之。凡所遊歷。皆圖於壁坐臥伺",
    "T51n2097_001:1067a07": "之。",
    "T51n2097_001:1067a08": "北齊吾道榮北齊吾道榮。幼而少語不通文。常愛獨處。因",
    "T51n2097_001:1067a09": "遊南嶽。遇赤君授符水禁呪。緯候之數無不",
    "T51n2097_001:1067a10": "畢備。常至遼陽口。有虎去馬止十餘步。人皆",
    "T51n2097_001:1067a11": "驚走。道榮徐以杖劃地成大坑。虎遽去。",
    "T51n2097_001:1067a12": "褚伯玉褚伯玉。字元璩。吳郡錢塘人。隱南嶽瀑布山。",
    "T51n2097_001:1067a13": "妙該術解。深覽圖祕。採鍊納御。靡不必為。齊",
    "T51n2097_001:1067a14": "高祖詔吳會一郡以禮資遣。又辭以疾。俄而",
    "T51n2097_001:1067a15": "高逝。人主追恨。乃詔於瀑布山下立太平觀。",
    "T51n2097_001:1067a16": "以伯玉好讀太平經兼修其道。故為觀名也。",
    "T51n2097_001:1067a17": "又賈自然於此焚修。遇南嶽真人陳少微字",
    "T51n2097_001:1067a18": "子明而禮之。真人曰。子之所修吾知之矣。將",
    "T51n2097_001:1067a19": "有高真必傳其妙。後遇青城丈人降室。授九",
    "T51n2097_001:1067a20": "一飛仙之祕。白日冲舉。",
    "T51n2097_001:1067a21": "緱仙姑緱仙姑。長沙人。入道居衡山。年八十餘。容色",
    "T51n2097_001:1067a22": "甚少。於魏夫人仙壇精修香火十餘年。子然",
    "T51n2097_001:1067a23": "無侶。壇側多虎。遊者須結伴執器而入。姑隱",
    "T51n2097_001:1067a24": "真其間。曾無見畏。數年後有一青鳥。如鳩鴿",
    "T51n2097_001:1067a25": "紅頂長尾。飛來所居。自語云。我南岳夫人使",
    "T51n2097_001:1067a26": "也。以姑修道精苦獨棲窮林。命我為伴。他日",
    "T51n2097_001:1067a27": "又言。王母姓緱氏。乃姑之祖也。聞姑修道勤",
    "T51n2097_001:1067a28": "至。將有真官降而授道。但時未至耳。宜勉於",
    "T51n2097_001:1067a29": "修勵也。每有人遊山。必青鳥預說其姓字。又",
    "T51n2097_001:1067b01": "曰。河南緱氏。乃王母修道之故山也。又一日",
    "T51n2097_001:1067b02": "青鳥飛來曰。今夕有暴無害。勿以為怖也。其",
    "T51n2097_001:1067b03": "夕果有十餘僧。來毀魏夫人仙壇。乃一巨石",
    "T51n2097_001:1067b04": "方可丈餘。其下尖浮寄他石之上。每二人推",
    "T51n2097_001:1067b05": "之則搖動。人多則矹然而住。是夜群僧持火",
    "T51n2097_001:1067b06": "挺刀。將害仙姑人其室。姑在床上。而僧不見。",
    "T51n2097_001:1067b07": "僧既出門。即推壞仙壇轟然有聲。山振谷裂。",
    "T51n2097_001:1067b08": "謂已顛墜矣。而終不能動。相率奔去。及明有",
    "T51n2097_001:1067b09": "至遠村者。十人分散。九僧為虎所殺。其一",
    "T51n2097_001:1067b10": "不共推故免。歲餘青鳥語姑。遷居他所。因徙",
    "T51n2097_001:1067b11": "居湘南。鳥即隨之。而他人未嘗會其語。鄭畋",
    "T51n2097_001:1067b12": "自承旨學士左遷梧州。師事於姑。謂畋曰。此",
    "T51n2097_001:1067b13": "後四海多難不可久居。吾將隱九疑矣。一曰",
    "T51n2097_001:1067b14": "遂去。出墉城集。",
    "T51n2097_001:1067b15": "梁高僧海印大師梁高僧海印大師者。首居衡山最上第一。推",
    "T51n2097_001:1067b16": "較年代即大同天監之前。宜與達磨相接。而",
    "T51n2097_001:1067b17": "為可公時輩其居所。謂善果道場也。師居宴",
    "T51n2097_001:1067b18": "坐禪定。百有惱亂。一志如初。後積數年。感",
    "T51n2097_001:1067b19": "動天地。或新水自至。或饋運幽投虎蛇遠奔",
    "T51n2097_001:1067b20": "賢貴景慕至。陳光天初。惠思和尚始自北來",
    "T51n2097_001:1067b21": "投詣大師忻然合契。由是上石橋別創菴舍。",
    "T51n2097_001:1067b22": "高而在南。故號南臺。先是莽榛巨林。蒸嵐泄",
    "T51n2097_001:1067b23": "霧。虎熊嘯萃。魑魅縱橫。洎大師居之。恬然安",
    "T51n2097_001:1067b24": "樂。非精操峻節。其孰能鎮伏如此哉。始則經",
    "T51n2097_001:1067b25": "庇纔像。終則漸崇殿剎。或高廩盈米。潛施負",
    "T51n2097_001:1067b26": "擔。或大石磨香。轉移造化。厥迹著明矣。又",
    "T51n2097_001:1067b27": "臺側有五百羅漢堂。至今驗其餘址。或云。超",
    "T51n2097_001:1067b28": "然領眾去。遊車田絕不復還。遂為隱化。復有",
    "T51n2097_001:1067b29": "求者時聞鐘聲。鳴呼變化之神示見之相不",
    "T51n2097_001:1067c01": "可測矣。後至唐有石頭希遷禪師。傳法盛冠",
    "T51n2097_001:1067c02": "南方。作草菴歌參同契于今見在。",
    "T51n2097_001:1067c03": "梁天監中有高僧希遁梁天監中。有高僧希遁。精修梵行。默誦教",
    "T51n2097_001:1067c04": "典。隱于叢林。時人莫能知。因度夏天台遇惠",
    "T51n2097_001:1067c05": "海尊者。朝昏承事之。未嘗懈怠。遁欲辭去。",
    "T51n2097_001:1067c06": "乞師誨言。師云。汝戒行無虧。惟是誦持聲喧",
    "T51n2097_001:1067c07": "眾。聽汝當於南嶽方廣寺為會。遁聞之駭然",
    "T51n2097_001:1067c08": "致恭。知師能通心非常人也。及至南嶽詢訪",
    "T51n2097_001:1067c09": "其寺。遠近耆舊咸云。山中諸寺無有名方廣",
    "T51n2097_001:1067c10": "者。遁自謂至人實語豈欺我哉。乃歷巖谷。祈",
    "T51n2097_001:1067c11": "見道場。一日忽於七十二峯間遇精舍。號方",
    "T51n2097_001:1067c12": "廣寺。其地平坦。靈泉交流。鬼神運糧。金牛服",
    "T51n2097_001:1067c13": "乘。俄見海師。出門問曰。汝何來遲耶。遁贊歎",
    "T51n2097_001:1067c14": "作禮。師曰。此五百尊者道場。未當居此。汝當",
    "T51n2097_001:1067c15": "居在西北峯頂。乃留一宿而去。如尊者之言。",
    "T51n2097_001:1067c16": "結菴其處。至大通六年。即其菴建方廣寺。",
    "T51n2097_001:1067c17": "陳高僧思大和尚陳高僧思大和尚。諱惠思。武津李氏子。生而",
    "T51n2097_001:1067c18": "龍章相好。肉髻生頂。頴脫眾相。自得不言之",
    "T51n2097_001:1067c19": "理。假修淨梵而證圓覺。甞謂眾曰。衡山之陽",
    "T51n2097_001:1067c20": "吾往矣。因自大蘇山來。梁元祚短。南土紛紜。",
    "T51n2097_001:1067c21": "數載之間。至山周覽已遍。後復至梧桐。坡上",
    "T51n2097_001:1067c22": "有石岡若臺。謂其徒曰。吾昔於此修習今三",
    "T51n2097_001:1067c23": "生矣。約地深淺皆獲骨焉。至今有石為識。曰",
    "T51n2097_001:1067c24": "吾寄此當十年。因建般若臺居之。闕水。師振",
    "T51n2097_001:1067c25": "錫投崖。泉為湧。其徒益廣。復不能給。感二",
    "T51n2097_001:1067c26": "虎穴石飛流厥運若神。因一日謂門人曰。十",
    "T51n2097_001:1067c27": "年之期到矣。以法付吾逝焉。陳建泰九年六",
    "T51n2097_001:1067c28": "月二十二日儼神而盡。弟子靈辨扣心感絕。",
    "T51n2097_001:1067c29": "師忽謂曰。何必是乎為追我也。再為說法。言",
    "T51n2097_001:1068a01": "訖復滅。春秋六十四。始光泰元年丙戌。至是",
    "T51n2097_001:1068a02": "丙申歿。果十年矣。後至唐再化為僧。名圓",
    "T51n2097_001:1068a03": "澤。與僧姓李源同行於荊峽南浦。為源曰。我",
    "T51n2097_001:1068a04": "就王氏婦家投胎為兒。煩□我後事。約十三",
    "T51n2097_001:1068a05": "年。再會抗州天竺寺外。果入寂事畢。源回後",
    "T51n2097_001:1068a06": "赴所約。自洛至吳。聞葛游川畔有牧童。扣牛",
    "T51n2097_001:1068a07": "角而歌曰。三生石上舊精魂。賞月吟風不足",
    "T51n2097_001:1068a08": "論。慚愧情人遠相訪。此身雖異性常存。呼問",
    "T51n2097_001:1068a09": "澤公健否。答曰。李公真信士。然俗緣未盡。更",
    "T51n2097_001:1068a10": "宜修進乃復相見。又歌曰。身前身後事忙忙。",
    "T51n2097_001:1068a11": "欲語因緣恐斷腸。吳越山川尋已遍。却回煙",
    "T51n2097_001:1068a12": "棹上瞿塘。",
    "T51n2097_001:1068a13": "隋大業中高僧諱大明隋大業中。高僧諱大明。吳郡人。姓朱氏實江",
    "T51n2097_001:1068a14": "表之鴻族也。量括山海。志堅金石。才高獨秀。",
    "T51n2097_001:1068a15": "學富多聞。煬帝居藩請入惠日道場。大業",
    "T51n2097_001:1068a16": "十二年。勅屈法師還南嶽險餃造三十六尺",
    "T51n2097_001:1068a17": "無量壽金像并二菩薩。興復龍以下缺。",
    "T51n2097_001:1068a18": "南嶽總勝集卷上"
}