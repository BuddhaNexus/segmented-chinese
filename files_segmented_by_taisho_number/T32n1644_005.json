{
    "T32n1644_005:0193b24": "佛說立世阿毘曇論卷第五",
    "T32n1644_005:0193b26": "陳西印度三藏真諦譯",
    "T32n1644_005:0193b27": "18 天非天鬥戰品天非天鬪戰品第十八",
    "T32n1644_005:0193b28": "「須彌山王上頂平地，琉璃所成，軟滑可愛，眾",
    "T32n1644_005:0193b29": "寶莊嚴，譬如北地妙好𣰽毺種種雕鏤，亦如",
    "T32n1644_005:0193c01": "耳璫眾寶莊飾。脚踐便沒、舉足即起，如兜",
    "T32n1644_005:0193c02": "羅綿，其地柔軟亦復如是。金城圍遶，高一由",
    "T32n1644_005:0193c03": "旬，埤堄高半由旬，城門高二由旬，門樓一",
    "T32n1644_005:0193c04": "由旬半。十十由旬有一一門，三萬二千門。是",
    "T32n1644_005:0193c05": "諸城門眾寶所成，種種摩尼之所嚴飾。譬如",
    "T32n1644_005:0193c06": "北地妙好𣰽毺，人非人等、龍獸草木，及諸雜",
    "T32n1644_005:0193c07": "花莫不必備，亦如耳璫，眾寶莊嚴填滿具",
    "T32n1644_005:0193c08": "足；是諸城門亦復如是。諸門邊，象馬車軍",
    "T32n1644_005:0193c09": "之所莊嚴，是諸天子莊嚴鎧仗聚集其中，為",
    "T32n1644_005:0193c10": "護國土、遊戲、莊嚴。處處寶池天水盈滿，四寶",
    "T32n1644_005:0193c11": "為塼壘其底岸，餘如上說。乃至諸天男女",
    "T32n1644_005:0193c12": "遍滿其中，亦復如是。須彌山王從其上頂向",
    "T32n1644_005:0193c13": "下二萬由旬，是第一層。是層四出並五十由",
    "T32n1644_005:0193c14": "旬，周迴增本四百由旬。金城圍繞，高一由旬，",
    "T32n1644_005:0193c15": "埤堄一由旬半，城門高二由旬，門樓一由旬",
    "T32n1644_005:0193c16": "半。十十由旬有一一門，無數千門眾寶所",
    "T32n1644_005:0193c17": "成，種種摩尼之所嚴飾。譬如北地妙好𣰽毺，",
    "T32n1644_005:0193c18": "人非人等、龍獸草木，及諸雜花莫不必備，",
    "T32n1644_005:0193c19": "亦如耳璫眾寶具足；是諸城門亦復如是。諸",
    "T32n1644_005:0193c20": "城門邊，象馬四軍之所防衛，為護國土、遊戲、",
    "T32n1644_005:0193c21": "莊嚴。其城外邊有諸寶池，四寶為塼壘其",
    "T32n1644_005:0193c22": "底岸。乃至天子天女遍滿國土，亦復如是。有",
    "T32n1644_005:0193c23": "諸天子名曰持鬘，於此中住。是須彌山本",
    "T32n1644_005:0193c24": "周圍數更增四百由旬，合本八百由旬，從頂",
    "T32n1644_005:0193c25": "向下四萬由旬，是第二層，四出並廣上層五",
    "T32n1644_005:0193c26": "十由旬。金城圍繞，高一由旬，埤堄一由旬",
    "T32n1644_005:0193c27": "半，城門高二由旬，門樓一由旬半。十十由旬",
    "T32n1644_005:0193c28": "有一一門，無數千門眾寶所成，種種摩尼之",
    "T32n1644_005:0193c29": "所嚴飾。譬如北地妙好𣰽毺，人非人等、龍獸",
    "T32n1644_005:0194a01": "草木，及諸雜花莫不必備，亦如耳璫眾寶",
    "T32n1644_005:0194a02": "具足；是諸城門亦復如是。諸城門邊，象馬四",
    "T32n1644_005:0194a03": "軍之所防衛，為護國土、遊戲、莊嚴。有諸寶池，",
    "T32n1644_005:0194a04": "四寶為塼壘其底岸。乃至諸天子等遍滿國",
    "T32n1644_005:0194a05": "土，亦復如是。有諸天子名曰常勝，於此中",
    "T32n1644_005:0194a06": "住。須彌山王本周圍數更增八百由旬，合本",
    "T32n1644_005:0194a07": "一千二百由旬，從頂向下六萬由旬，是第三",
    "T32n1644_005:0194a08": "層，四出並廣二層五十由旬。金城圍繞，高一",
    "T32n1644_005:0194a09": "由旬，埤堄一由旬半，城門高二由旬，門樓",
    "T32n1644_005:0194a10": "一由旬半。十十由旬有一一門，無數千門眾",
    "T32n1644_005:0194a11": "寶所成，種種摩尼之所嚴飾。譬如北地妙好",
    "T32n1644_005:0194a12": "𣰽毺，人非人等、龍獸草木，及諸雜花莫不",
    "T32n1644_005:0194a13": "必備，亦如耳璫眾寶具足；是諸城門亦復",
    "T32n1644_005:0194a14": "如是。諸城門邊，象馬四軍之所防衛，亦護國",
    "T32n1644_005:0194a15": "土、遊戲、莊嚴。有諸寶池，四寶為塼壘其底",
    "T32n1644_005:0194a16": "岸，乃至諸天子等遍滿國土，亦復如是。有諸",
    "T32n1644_005:0194a17": "天子名手持寶器，於此中住。金城圍繞，種種",
    "T32n1644_005:0194a18": "莊嚴，亦如上說。乃至諸天子等遍滿國土，亦",
    "T32n1644_005:0194a19": "復如是。須彌山王本周圍數更增四百由旬，",
    "T32n1644_005:0194a20": "合本一千六百由旬，是第四層，廣上三層四",
    "T32n1644_005:0194a21": "出並五十由旬，從海水際向上五十由旬，是",
    "T32n1644_005:0194a22": "須彌山王第四層，廣第三層五十由旬，厚亦",
    "T32n1644_005:0194a23": "如此。金城圍繞，高一由旬，埤堄一由旬半，",
    "T32n1644_005:0194a24": "城門高二由旬，門樓一由旬半。十十由旬有",
    "T32n1644_005:0194a25": "一一門，無數千門眾寶所成，種種摩尼之所",
    "T32n1644_005:0194a26": "嚴飾。譬如北地妙好𣰽毺，人非人等、龍獸",
    "T32n1644_005:0194a27": "草木，及諸雜華莫不必備，亦如耳璫眾寶",
    "T32n1644_005:0194a28": "具足；是諸城門亦復如是。諸城門邊，象馬四",
    "T32n1644_005:0194a29": "軍之所防衛，為護國土、遊戲、莊嚴。有諸寶池，",
    "T32n1644_005:0194b01": "四寶為塼壘其底岸。乃至諸天子等遍滿國",
    "T32n1644_005:0194b02": "土，亦復如是。此第四層，四天王軍之所住處。",
    "T32n1644_005:0194b03": "是層之外，又出四百五十由旬，周迴一千八",
    "T32n1644_005:0194b04": "百由旬，有諸龍及金翅鳥之所住處。「須彌山",
    "T32n1644_005:0194b05": "王上下諸層，並厚五十由旬。其海中諸層，悉",
    "T32n1644_005:0194b06": "是脩羅住處。此阿脩羅為得諸天五事因緣，",
    "T32n1644_005:0194b07": "故往攻伐。何者為五？一天須陀味、二諸天平",
    "T32n1644_005:0194b08": "地、三諸天園林、四諸天國邑、五諸天童女。",
    "T32n1644_005:0194b09": "為是五事，往擊諸天。諸天亦欲得彼五事，往",
    "T32n1644_005:0194b10": "擊脩羅。何者為五？一阿脩羅須陀味、二脩羅",
    "T32n1644_005:0194b11": "平地、三脩羅園林、四脩羅國邑、五脩羅童女。",
    "T32n1644_005:0194b12": "為是五事，往擊脩羅。是時脩羅來擊諸天，先",
    "T32n1644_005:0194b13": "於水際與龍鳥鬪，若不如時便退還本；若",
    "T32n1644_005:0194b14": "戰勝時，登最下層，共四王軍及諸龍鳥亦登",
    "T32n1644_005:0194b15": "此層一時共鬪。脩羅不如，更退還本。若戰勝",
    "T32n1644_005:0194b16": "時，登下二層，與四王軍及持寶器天、諸龍鳥",
    "T32n1644_005:0194b17": "等一時共鬪。若不如時，便退還本；若戰勝",
    "T32n1644_005:0194b18": "者，登下三層，與常勝天及持寶器，并四王軍、",
    "T32n1644_005:0194b19": "諸龍鳥等一時共鬪。若不如時，便退還本；",
    "T32n1644_005:0194b20": "若戰勝時，登下四層，與持鬘天及下諸天",
    "T32n1644_005:0194b21": "并四王軍、諸龍鳥等一時共鬪。若不如者，",
    "T32n1644_005:0194b22": "從此還本；若戰勝時，登須彌上頂。是持鬘諸",
    "T32n1644_005:0194b23": "天往帝釋所，報如是事：『善尊！阿脩羅已來。』是",
    "T32n1644_005:0194b24": "時帝釋以一千馬駕其一車，以阿羅漢衣為",
    "T32n1644_005:0194b25": "其幡幟，象馬四兵不相參雜，眾軍圍繞出往",
    "T32n1644_005:0194b26": "戰所。時三十二天王，亦各皆有四部軍眾之",
    "T32n1644_005:0194b27": "所圍繞，亦到戰所。王二太子栴檀、須毘，亦有",
    "T32n1644_005:0194b28": "四軍之所圍遶，同往戰所。時四天王，亦有四",
    "T32n1644_005:0194b29": "軍之所圍繞，同往戰所。日月天子，亦有四軍",
    "T32n1644_005:0194c01": "之所圍繞，同往戰所。如是諸天並前車將軍，",
    "T32n1644_005:0194c02": "於是處所，與脩羅起大鬪戰。其象軍者與象",
    "T32n1644_005:0194c03": "軍鬪，車馬步軍例皆如是。若鬪戰時，其先",
    "T32n1644_005:0194c04": "來者必自前退，是事法然。」如是事者佛世尊",
    "T32n1644_005:0194c05": "說。「比丘！往昔諸天共攻脩羅，正鬪戰時，兩",
    "T32n1644_005:0194c06": "軍交刃，諸天軍勝，脩羅退散。比丘！脩羅退",
    "T32n1644_005:0194c07": "時，面向南走，還其本住，諸天逐退。比丘！爾",
    "T32n1644_005:0194c08": "時脩羅作是思惟：『諸天大勝，我等退散。諸天",
    "T32n1644_005:0194c09": "逐退必急，我軍尚可須更決戰。』第二戰時，諸",
    "T32n1644_005:0194c10": "天大勝，脩羅又退。是時脩羅面向南走，還",
    "T32n1644_005:0194c11": "其本住，諸天逐退。比丘！是時脩羅更復思惟：",
    "T32n1644_005:0194c12": "『諸天大勝，我等退散。諸天逐退必急，我今軍",
    "T32n1644_005:0194c13": "眾未盡，必須更決。』比丘！第三戰時，諸天又",
    "T32n1644_005:0194c14": "勝。脩羅退散，還至本城，閉門而住。比丘！是",
    "T32n1644_005:0194c15": "時脩羅更復思惟：『我已入城，諸天雖來，不能",
    "T32n1644_005:0194c16": "攻我。』比丘！諸天亦作是念：『諸阿脩羅既入其",
    "T32n1644_005:0194c17": "城，不可復攻。』是時諸天周匝圍遶，令其境界",
    "T32n1644_005:0194c18": "止在城內。諸天遂得食脩羅須陀之味，據其",
    "T32n1644_005:0194c19": "平地及諸園林，并其國邑諸童女等悉皆",
    "T32n1644_005:0194c20": "繫錄，取其財寶，男女戶口收縛無遺。若諸",
    "T32n1644_005:0194c21": "天作意欲入彼城：『我與脩羅同共飲食，既為",
    "T32n1644_005:0194c22": "親戚，應往訊覲，隨意往返、飲食、言談。』既入城",
    "T32n1644_005:0194c23": "已，若作不相應心，以是心故自然還出。云",
    "T32n1644_005:0194c24": "何如是？此城是阿脩羅無畏處故。諸天如意",
    "T32n1644_005:0194c25": "住此國土，脩羅童女既被縛錄，若欲去時將",
    "T32n1644_005:0194c26": "還天上。時諸脩羅裹須陀味，往贖家口，入諸",
    "T32n1644_005:0194c27": "天城，處處訪問。若見眷屬，與諸天等論價貴",
    "T32n1644_005:0194c28": "賤，若贖得，相隨還本；若諸天退敗被執縛時，",
    "T32n1644_005:0194c29": "亦復如是。忉利天上善見大城，釋提桓因之",
    "T32n1644_005:0195a01": "所住處。阿脩羅城，是阿脩羅王之所住處。如",
    "T32n1644_005:0195a02": "忉利天伊羅槃行園象王，如是阿脩羅亦有",
    "T32n1644_005:0195a03": "象王，名跋陀婆呵，乘行園林。如忉利天善柱",
    "T32n1644_005:0195a04": "象王鬪戰所乘，如是阿脩羅鴉羅婆象王鬪",
    "T32n1644_005:0195a05": "戰所乘。如忉利天州、郡、縣等，脩羅境界亦復",
    "T32n1644_005:0195a06": "如是。如忉利天衣服飲食、種種莊嚴，脩羅亦",
    "T32n1644_005:0195a07": "爾。除善法堂及皮禪延多重閣。」如是義者",
    "T32n1644_005:0195a08": "佛世尊說。如是我聞。",
    "T32n1644_005:0195a09": "19 日月行品日月行品第十九",
    "T32n1644_005:0195a10": "「從剡浮提地高四萬由旬，是處日月行半須",
    "T32n1644_005:0195a11": "彌山等遊乾陀山。是日月宮殿團圓如鼓。是",
    "T32n1644_005:0195a12": "月宮者，厚五十由旬，廣五十由旬，周迴一百",
    "T32n1644_005:0195a13": "五十由旬。是月宮殿，琉璃所成，白銀所覆，水",
    "T32n1644_005:0195a14": "大分多，下際水分復為最多，其下際光亦為",
    "T32n1644_005:0195a15": "最勝。是其上際，金城圍繞，城高一由旬，埤",
    "T32n1644_005:0195a16": "堄高半由旬，城門二由旬，門樓一由旬半。十",
    "T32n1644_005:0195a17": "十由旬有一一門，凡十四門并一小門。是諸",
    "T32n1644_005:0195a18": "城門眾寶所成，種種摩尼之所嚴飾。譬如北",
    "T32n1644_005:0195a19": "地妙好𣰽毺，人非人等、龍獸草木，及諸雜",
    "T32n1644_005:0195a20": "花莫不必備，亦如耳璫，眾寶莊嚴填滿具",
    "T32n1644_005:0195a21": "足；是諸城門亦復如是。是城門邊，象車四",
    "T32n1644_005:0195a22": "軍之所莊嚴，是諸天子莊嚴鎧仗聚集其中，",
    "T32n1644_005:0195a23": "為護國土及遊戲、莊嚴。處處寶池天水盈滿，",
    "T32n1644_005:0195a24": "四寶為塼壘其底岸，餘如上說。乃至諸天",
    "T32n1644_005:0195a25": "男女遍滿其中，亦復如是。是宮殿者，說名栴",
    "T32n1644_005:0195a26": "檀，是月天子於其中住；亦名栴檀，宮殿天",
    "T32n1644_005:0195a27": "子悉名栴檀。如是宮殿住四十餘劫，已眾",
    "T32n1644_005:0195a28": "生業增上緣故，恒行光照。天子在時宮殿恒",
    "T32n1644_005:0195a29": "行，天若不在宮殿亦行。天子還時，隨宮所",
    "T32n1644_005:0195b01": "在即下其中。是日宮者，厚五十一由旬，廣",
    "T32n1644_005:0195b02": "五十一由旬，周迴一百五十三由旬。是日宮",
    "T32n1644_005:0195b03": "殿，頗梨所成，赤金所覆，火大分多，下際火",
    "T32n1644_005:0195b04": "分復為最多，其下際光亦為最勝。是其上",
    "T32n1644_005:0195b05": "際，金城圍繞，城高一由旬，埤堄高半由旬，",
    "T32n1644_005:0195b06": "城門二由旬，門樓一由旬半。十十由旬有一",
    "T32n1644_005:0195b07": "一門，有十四門并一小門。是諸城門眾寶所",
    "T32n1644_005:0195b08": "成，種種摩尼之所嚴飾。譬如北地妙好𣰽毺，",
    "T32n1644_005:0195b09": "人非人等、龍獸草木，及諸雜花莫不必備，",
    "T32n1644_005:0195b10": "亦如耳璫，眾寶莊嚴填滿具足；是諸城門亦",
    "T32n1644_005:0195b11": "復如是。是城門邊，象車四軍之所防衛，為護",
    "T32n1644_005:0195b12": "國土及莊嚴、遊戲。處處寶池天水盈滿，四寶",
    "T32n1644_005:0195b13": "為塼壘其底岸，餘如上說。乃至諸天男女",
    "T32n1644_005:0195b14": "遍滿其中，亦復如是。是宮殿說名脩野，是日",
    "T32n1644_005:0195b15": "天子於其中住；亦名脩野，宮殿天子悉名脩",
    "T32n1644_005:0195b16": "野。是宮殿住四十餘劫，以眾生業增上緣故，",
    "T32n1644_005:0195b17": "恒行光照。天子在時宮殿恒行，天若不在宮",
    "T32n1644_005:0195b18": "殿亦行。天子還時，隨宮所在即下其中。其星",
    "T32n1644_005:0195b19": "宮殿極最小者，逕半俱盧舍，周迴廣一俱",
    "T32n1644_005:0195b20": "盧舍半。其星大者，逕十六由旬，周迴四十",
    "T32n1644_005:0195b21": "八由旬。日月之前有行樂天子，是天子者，若",
    "T32n1644_005:0195b22": "遊行時則受戲樂。以眾生業增上緣故，故有",
    "T32n1644_005:0195b23": "風輪恒吹迴轉。以風吹故，日月等宮迴轉不",
    "T32n1644_005:0195b24": "息。日宮殿者行一百八十路，月宮殿者行十",
    "T32n1644_005:0195b25": "五路，日十二路是月一路。若日出入時，十二",
    "T32n1644_005:0195b26": "日所行路。月出入時，一日行之得度。從極南",
    "T32n1644_005:0195b27": "路至極北路，二百九十由旬，日月於是中行，",
    "T32n1644_005:0195b28": "無有減長。日復有兩路：一者外路、二者內路。",
    "T32n1644_005:0195b29": "內路者，從剡浮路內至北欝單越內路，相",
    "T32n1644_005:0195c01": "去四億八萬八百由旬，周迴十四億四萬二",
    "T32n1644_005:0195c02": "千四百由旬。其外路者，相去四億八萬一千",
    "T32n1644_005:0195c03": "三百八十由旬，周迴十四億四萬四千一百",
    "T32n1644_005:0195c04": "四十由旬。其月行者，傍行則疾，周行則遲。其",
    "T32n1644_005:0195c05": "日行者，周行則疾，傍行則遲。日行與月，或合",
    "T32n1644_005:0195c06": "或離。一一日中，日行四萬八千八十由旬，合",
    "T32n1644_005:0195c07": "離皆爾。若稍合時，日日覆月三由旬又一由",
    "T32n1644_005:0195c08": "旬三分之一，以是方便故，十五日一切被覆，",
    "T32n1644_005:0195c09": "月光不現。若稍離時，日日日行四萬八千八",
    "T32n1644_005:0195c10": "十由旬。是日離月三由旬又一由旬三分之",
    "T32n1644_005:0195c11": "一，以是方便故，十五日月大圓明。如是數量，",
    "T32n1644_005:0195c12": "日行周圍，疾速於月四萬八千八十由旬。」爾",
    "T32n1644_005:0195c13": "時世尊重宣此義而說偈言：",
    "T32n1644_005:0195c14": "「四萬有八千，　　八十諸由旬，",
    "T32n1644_005:0195c15": "日逐月行爾，　　離月量亦然。」",
    "T32n1644_005:0195c16": "「日恒行一由旬半又一由旬九分之一。其一",
    "T32n1644_005:0195c17": "一日出時如是，入亦如是。六月日中從內路",
    "T32n1644_005:0195c18": "出，至於外路。六月日從外路入，至內路。月恒",
    "T32n1644_005:0195c19": "行十九由旬又一由旬三分之一。其一一日",
    "T32n1644_005:0195c20": "出亦如是，入亦如是。十五日從內路至外路，",
    "T32n1644_005:0195c21": "十五日從外路至內路。日若行東弗婆提內",
    "T32n1644_005:0195c22": "路，取東弗婆提地南際，相去六百八十三由",
    "T32n1644_005:0195c23": "旬又一由旬三分之一，是中日行內路。日",
    "T32n1644_005:0195c24": "若行剡浮提內路，取剡浮提地南際，相去三",
    "T32n1644_005:0195c25": "百五十由旬，是中日行內路。日若行西瞿耶",
    "T32n1644_005:0195c26": "尼內路，取西瞿耶尼地南際，相去六百八十",
    "T32n1644_005:0195c27": "三由旬又一由旬三分之一，是中日行內路。",
    "T32n1644_005:0195c28": "日若行北欝單越內路，取北欝單越地南際，",
    "T32n1644_005:0195c29": "相去三百五十由旬，是中日行內路。日若行",
    "T32n1644_005:0196a01": "東弗婆提外路，從地南際取日外路，三百九",
    "T32n1644_005:0196a02": "十三由旬又一由旬三分之一，日於中行。若",
    "T32n1644_005:0196a03": "日行剡浮提外路，從地南際至日外路，六",
    "T32n1644_005:0196a04": "十由旬，是中日行外路。若日行西瞿耶尼外",
    "T32n1644_005:0196a05": "路，取地南際至日外路，三百九十三由旬又",
    "T32n1644_005:0196a06": "一由旬三分之一，是中日行。若日行北欝單",
    "T32n1644_005:0196a07": "越外路，取地南際六十由旬，是中日行。若日",
    "T32n1644_005:0196a08": "行東弗婆提內路，則行西瞿耶尼外路，則行",
    "T32n1644_005:0196a09": "南剡浮提、北欝單越中路，是時東弗婆提日",
    "T32n1644_005:0196a10": "最長，十八牟休多，是時夜最短，十二牟休多；",
    "T32n1644_005:0196a11": "西瞿耶尼夜最長，十八牟休多，日最短十二",
    "T32n1644_005:0196a12": "牟休多；剡浮提、北欝單越日夜等分，並十五",
    "T32n1644_005:0196a13": "牟休多，其六牟休多恒動，二十四牟休多不",
    "T32n1644_005:0196a14": "動。若日行東弗婆提外路，則行西瞿耶尼內",
    "T32n1644_005:0196a15": "路，則行南剡浮提、北欝單越中路。是時東弗",
    "T32n1644_005:0196a16": "婆提夜最長，十八牟休多，日最短十二牟休",
    "T32n1644_005:0196a17": "多；西瞿耶尼日最長，十八牟休多，夜最短十",
    "T32n1644_005:0196a18": "二牟休多；南剡浮提、北欝單越等分，日夜並",
    "T32n1644_005:0196a19": "十五牟休多。若日行剡浮提內路，則行北欝",
    "T32n1644_005:0196a20": "單越外路，則行東弗婆提、西瞿耶尼中路。是",
    "T32n1644_005:0196a21": "剡浮提日最長，十八牟休多，夜最短十二牟",
    "T32n1644_005:0196a22": "休多；北欝單越夜最長，十八牟休多，日最短",
    "T32n1644_005:0196a23": "十二牟休多；東弗婆提、西瞿耶尼日夜等分，",
    "T32n1644_005:0196a24": "並十五牟休多。日若行南剡浮提外路，則行",
    "T32n1644_005:0196a25": "北欝單越內路，則行東弗婆提、西瞿耶尼中",
    "T32n1644_005:0196a26": "路。是時剡浮提夜最長，十八牟休多，日最短",
    "T32n1644_005:0196a27": "十二牟休多；北欝單越日最長，十八牟休多，",
    "T32n1644_005:0196a28": "夜最短十二牟休多；東弗婆提、西瞿耶尼日",
    "T32n1644_005:0196a29": "夜等分，並十五牟休多。西瞿耶尼、北欝單越",
    "T32n1644_005:0196b01": "並如是說。若世間中三十牟休多，決定恒為",
    "T32n1644_005:0196b02": "一日夜。其一牟休多有三十分，是一一分名",
    "T32n1644_005:0196b03": "曰羅婆。日若增時，日一羅婆，日若減，亦一羅",
    "T32n1644_005:0196b04": "婆；夜亦如是。若日減時，夜增一羅婆；若夜減",
    "T32n1644_005:0196b05": "時，日增一羅婆。若日最長十八牟休多，是",
    "T32n1644_005:0196b06": "時夜則最短十二牟休多。若夜最長十八",
    "T32n1644_005:0196b07": "牟休多，是時日則最短十二牟休多。若日夜",
    "T32n1644_005:0196b08": "等時，日十五牟休多，夜十五牟休多。若五月",
    "T32n1644_005:0196b09": "十五日正圓滿，西國始結夏時，漢地安居已",
    "T32n1644_005:0196b10": "滿一月，是時日則最長十八牟休多，夜則最",
    "T32n1644_005:0196b11": "短十二牟休多。從十六日減一羅婆，月減",
    "T32n1644_005:0196b12": "一牟休多，第二月又減一牟休多，第三月又",
    "T32n1644_005:0196b13": "減一牟休多，至八月十五日西國自恣時，漢",
    "T32n1644_005:0196b14": "地受迦絺那衣時，日夜平等，各十五牟休多。",
    "T32n1644_005:0196b15": "又從十六日乃至一月，復減一牟休多，第二",
    "T32n1644_005:0196b16": "月又減一牟休多，第三月又減一牟休多，至十",
    "T32n1644_005:0196b17": "一月十五日，其夜最長十八牟休多，其日最",
    "T32n1644_005:0196b18": "短十二牟休多。是夜從此時，日減一羅婆，",
    "T32n1644_005:0196b19": "一月日則夜減一牟休多，第二月又減一牟",
    "T32n1644_005:0196b20": "休多，第三月又減一牟休多，至二月十五日",
    "T32n1644_005:0196b21": "夜平等，各十五牟休多。又從十六日乃至一",
    "T32n1644_005:0196b22": "月，復減一牟休多，第二月復減一牟休多，第",
    "T32n1644_005:0196b23": "三月復減一牟林多，至五月十五日，其日最",
    "T32n1644_005:0196b24": "長十八牟休多，其夜最短十二牟休多。復有",
    "T32n1644_005:0196b25": "別時，若西國夏分，第一月月中第二半第九",
    "T32n1644_005:0196b26": "日，是為六月九日，是時日最長十八牟休多，",
    "T32n1644_005:0196b27": "夜最短十二牟休多。至九月九日，日夜平等",
    "T32n1644_005:0196b28": "各十五牟休多。十一月九日，是夜最長十",
    "T32n1644_005:0196b29": "八牟休多，日最短十二牟休多。三月九日，",
    "T32n1644_005:0196c01": "日夜平等，各十五牟休多。如此迴轉，具足五",
    "T32n1644_005:0196c02": "年，有一遊伽，即兩閏月。其一從月、其二從",
    "T32n1644_005:0196c03": "日。五年中間十二日、又九日、又六日、又三",
    "T32n1644_005:0196c04": "日、又十五日，此中日夜是其長短。月者分別",
    "T32n1644_005:0196c05": "三用：一者分別月、二分別十五日、三分別圓",
    "T32n1644_005:0196c06": "滿。日者分別夜日、分別夏、冬、秋節，分別年。是",
    "T32n1644_005:0196c07": "三用從日得成。閏月有兩者，一從月、二從日。",
    "T32n1644_005:0196c08": "是閏月者，從月所作。四月日應作兩小月：一",
    "T32n1644_005:0196c09": "小月者是第三半中，第二小月是第七半中。",
    "T32n1644_005:0196c10": "一年之中應六小月，五年足少三十日。此三",
    "T32n1644_005:0196c11": "十日，應補五年中。若不作小月，則月圓不當",
    "T32n1644_005:0196c12": "時。是小月者從日所作，依世間說，以三十牟",
    "T32n1644_005:0196c13": "休多決定是一日夜，分三十牟休多為六十",
    "T32n1644_005:0196c14": "分，日行疾故五十九分便周，長餘一分。因是",
    "T32n1644_005:0196c15": "事故，二月則長一日，又二月復長一日，乃至",
    "T32n1644_005:0196c16": "一年足長六日。如是五年，則長一月。用是一",
    "T32n1644_005:0196c17": "月，補五年中，是為日家閏月。若不作閏者，時",
    "T32n1644_005:0196c18": "節及年差壞不當。復次五年應兩閏月，第一",
    "T32n1644_005:0196c19": "者在第三年，第二者在第五年。若月在剡浮",
    "T32n1644_005:0196c20": "提中，更三月日至西瞿耶尼，若北欝單越則",
    "T32n1644_005:0196c21": "六月日，東弗婆提則九月日，若周一年還至",
    "T32n1644_005:0196c22": "剡浮提。一天下中，恒有夏、冬、春三時，夏者為",
    "T32n1644_005:0196c23": "春所隨，冬者為夏所隨，春者為冬所隨。東弗",
    "T32n1644_005:0196c24": "婆提八月十五日自恣時，剡浮提是五月十",
    "T32n1644_005:0196c25": "五結夏時，西瞿耶尼二月十五，北欝單越",
    "T32n1644_005:0196c26": "十一月十五日。東弗婆提夏分三月已出，在",
    "T32n1644_005:0196c27": "東弗婆提、南剡浮提二洲中間。西瞿耶尼春分",
    "T32n1644_005:0196c28": "三月未出，在剡浮提、瞿耶尼二洲中間。瞿耶尼",
    "T32n1644_005:0196c29": "春一月已出，欝單越冬分二月未出，是為三",
    "T32n1644_005:0197a01": "月在瞿耶尼、欝單越二洲中間。欝單越冬分",
    "T32n1644_005:0197a02": "二月已出，弗婆提夏分一月未入，是為三月",
    "T32n1644_005:0197a03": "在欝單越、弗婆提二洲中間。須彌山王在四",
    "T32n1644_005:0197a04": "天下之中央，云何須彌山在四天下北邊？所",
    "T32n1644_005:0197a05": "謂隨日行分判。東弗婆提東方是剡浮提北",
    "T32n1644_005:0197a06": "方，東弗婆提西方是南剡浮提南方，東弗婆",
    "T32n1644_005:0197a07": "提北方是剡浮提西方，東弗婆提南方是",
    "T32n1644_005:0197a08": "剡浮提東方；北欝單越、西瞿耶尼亦復如是。",
    "T32n1644_005:0197a09": "南剡浮提、北欝單越正對，東弗婆提、西瞿耶",
    "T32n1644_005:0197a10": "尼正對。是時最初日月下生世間，相去甚遠。",
    "T32n1644_005:0197a11": "日下東弗婆提中央，月下西瞿耶尼中央，爾",
    "T32n1644_005:0197a12": "時光明遍照滿四天下，日照一半、月照一半。",
    "T32n1644_005:0197a13": "若日已過東弗婆提中央，北欝單越日已沒，",
    "T32n1644_005:0197a14": "南剡浮提日已出。若月已過西瞿耶尼中央，",
    "T32n1644_005:0197a15": "剡浮提已沒，欝單越已出。若滿月夜已至，欝",
    "T32n1644_005:0197a16": "單越月正中時，南剡浮提日則正中。日過剡",
    "T32n1644_005:0197a17": "浮提中，東弗婆提已沒，西瞿耶尼已出。若月",
    "T32n1644_005:0197a18": "過北欝單越中央，東弗婆提已出，西瞿耶尼",
    "T32n1644_005:0197a19": "已沒。東弗婆提若滿月夜月正中時，西瞿耶",
    "T32n1644_005:0197a20": "尼日則正中。日過西瞿耶尼中央，剡浮提已",
    "T32n1644_005:0197a21": "沒，欝單越已出。若月過東弗婆提中央，欝單",
    "T32n1644_005:0197a22": "越已沒，剡浮提已出。剡浮提滿月夜月正中",
    "T32n1644_005:0197a23": "時，北欝單越日則正中。云何日月合在一處？",
    "T32n1644_005:0197a24": "謂日恒逐月行。一一日相近四萬八千八十",
    "T32n1644_005:0197a25": "由旬，日日相離亦復如是。若相近時，日日月",
    "T32n1644_005:0197a26": "圓被覆三由旬又一由旬三分之一。以是事",
    "T32n1644_005:0197a27": "故，十五日月被覆則盡，是名黑半滿。日日離",
    "T32n1644_005:0197a28": "月亦四萬八千八十由旬，月日日開覆三由",
    "T32n1644_005:0197a29": "旬又一由旬三分之一，以是事故，十五日月",
    "T32n1644_005:0197b01": "則開淨圓滿，世間則名白半滿。日月若最相",
    "T32n1644_005:0197b02": "離行，是時月圓，世間則說白半圓滿。日月若",
    "T32n1644_005:0197b03": "共一處是合行，世間則曰黑半圓滿。日光經",
    "T32n1644_005:0197b04": "度七億二萬一千二百由旬，周迴二十一億",
    "T32n1644_005:0197b05": "六萬三千六百由旬。剡浮提日出時，欝單越",
    "T32n1644_005:0197b06": "日沒時，東弗婆提正中，西瞿耶尼正夜。是一",
    "T32n1644_005:0197b07": "天下四時，由日得成。」如是義者佛世尊說。如",
    "T32n1644_005:0197b08": "是我聞。",
    "T32n1644_005:0197b09": "立世阿毘曇論卷第五"
}