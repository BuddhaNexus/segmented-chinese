{
    "T03n0173_001:0428a15": "佛說福力太子因緣經卷第一",
    "T03n0173_001:0428a17": "西天譯經三藏朝奉大夫試光祿卿傳",
    "T03n0173_001:0428a18": "法大師賜紫沙門臣施護等奉　詔譯",
    "T03n0173_001:0428a19": "爾時世尊，從本座起，詣安陀林，於一樹下，",
    "T03n0173_001:0428a20": "晝日棲止，宴寂而坐。是時諸苾芻眾，於其",
    "T03n0173_001:0428a21": "園林，別會一舍，依次而坐，所謂尊者阿難、",
    "T03n0173_001:0428a22": "尊者聞二百億、尊者阿泥樓馱、尊者舍利",
    "T03n0173_001:0428a23": "子，如是等諸苾芻眾，既共集會，乃相謂言：",
    "T03n0173_001:0428a24": "「世間人眾，何所修作，多獲義利？」尊者阿難",
    "T03n0173_001:0428a25": "言：「色相行業，若人修作，多獲義利。」尊者聞",
    "T03n0173_001:0428a26": "二百億言：「精進行業，若人修作，多獲義利。」",
    "T03n0173_001:0428a27": "尊者阿泥樓馱言：「工巧行業，若人修作，多",
    "T03n0173_001:0428a28": "獲義利。」尊者舍利子言：「智慧行業，若人修",
    "T03n0173_001:0428a29": "作，多獲義利。」如是說已，咸作念言：「我等今",
    "T03n0173_001:0428b01": "者言說差別，不相齊等，所謂各各建立最勝。",
    "T03n0173_001:0428b02": "若以此義，往問世尊，必為我等隨應宣說。",
    "T03n0173_001:0428b03": "如其所說，我等奉持。何以故？世尊大師，能",
    "T03n0173_001:0428b04": "斷疑故，是大悲者。譬如日光燭諸幽暗，以",
    "T03n0173_001:0428b05": "一切智，破諸疑惑；解除苦網救度有情，令",
    "T03n0173_001:0428b06": "歸正道；等視有情，猶如一子；一切法中，而",
    "T03n0173_001:0428b07": "得自在；以一切法，作大利益。大牟尼尊，能與",
    "T03n0173_001:0428b08": "一切息諸疑惑；佛常勤為解除疑結，是故我",
    "T03n0173_001:0428b09": "等宜共往問。」時諸苾芻互言議已，欲往見佛。",
    "T03n0173_001:0428b10": "是時世尊在於林中，以淨天耳過於人耳，聞",
    "T03n0173_001:0428b11": "苾芻眾以如是事集會議論，即從三摩地起，",
    "T03n0173_001:0428b12": "詣苾芻所。時諸苾芻，前迎世尊，設座奉請。",
    "T03n0173_001:0428b13": "佛就座已，告苾芻言：「諸苾芻！向聞汝等共",
    "T03n0173_001:0428b14": "相議言：『世間人眾，何所修作，多獲義利？』初",
    "T03n0173_001:0428b15": "阿難言，色相修作多獲義利；聞二百億言，精",
    "T03n0173_001:0428b16": "進修作多獲義利；阿泥樓馱言，工巧修作多",
    "T03n0173_001:0428b17": "獲義利；舍利子言，智慧修作多獲義利。如是",
    "T03n0173_001:0428b18": "說已，又起念言：『所說差別，不相齊等，所",
    "T03n0173_001:0428b19": "謂各各建立最勝。若以此義，往問世尊，佛",
    "T03n0173_001:0428b20": "必為我隨應宣說。如其所說，我等奉持。』是",
    "T03n0173_001:0428b21": "事云何？」諸苾芻白佛言：「誠哉！世尊！我等向",
    "T03n0173_001:0428b22": "者為以此緣集會議論，願佛今時開決疑惑。」",
    "T03n0173_001:0428b23": "爾時世尊為發此緣，說伽陀曰：",
    "T03n0173_001:0428b24": "「色相工巧與精進，　　智慧於中為最勝；",
    "T03n0173_001:0428b25": "　若諸有情修福因，　　所獲福果又極勝。」",
    "T03n0173_001:0428b26": "說是伽陀已，復告苾芻言：「諸苾芻，或時有",
    "T03n0173_001:0428b27": "人，於色相等，若隨修作，非一切種、一切時，",
    "T03n0173_001:0428b28": "多獲義利。若修福力，於一切種及一切時，",
    "T03n0173_001:0428b29": "多獲義利。諸苾芻！如福力者，我不見有一",
    "T03n0173_001:0428c01": "法，而諸有情隨修作已，多獲義利。何以",
    "T03n0173_001:0428c02": "故？諸苾芻！我念過去世時有王，名曰眼力，安",
    "T03n0173_001:0428c03": "止王城，善布國政，威神廣大，安隱豐樂，人",
    "T03n0173_001:0428c04": "民熾盛。其王有后，名曰廣照，色相殊妙，人",
    "T03n0173_001:0428c05": "所樂見。彼廣照后，後於一時，與王同會，嬉",
    "T03n0173_001:0428c06": "戲娛樂，由戲樂故，誕生一子，容止端嚴，人",
    "T03n0173_001:0428c07": "所樂見，殊妙過人，具天色相。而彼太子生",
    "T03n0173_001:0428c08": "生廣植妙色相因，由彼具足殊妙色相，是故",
    "T03n0173_001:0428c09": "今為立名色力。如是次第，乃至其後，別生三",
    "T03n0173_001:0428c10": "子：彼第一者，精進具足，第二工巧具足，第",
    "T03n0173_001:0428c11": "三智慧具足。",
    "T03n0173_001:0428c12": "「復次，苾芻！彼廣照后，最後復有一子託陰，",
    "T03n0173_001:0428c13": "是日忽然其王宮中，種種珍寶自天而降；復",
    "T03n0173_001:0428c14": "有微妙種種莊嚴珠寶、露幔，俱時出現，覆王",
    "T03n0173_001:0428c15": "后上。時眼力王，見是希有殊特事已，中心",
    "T03n0173_001:0428c16": "異之；即召相師，而詢問言：『今此希有殊特",
    "T03n0173_001:0428c17": "之相，其故云何？』相師對曰：『大王當知，王后",
    "T03n0173_001:0428c18": "有子，託質聖胎，其子大福，具大威德，當具",
    "T03n0173_001:0428c19": "名稱。』王聞語已，復生驚歎，乃至後時，其廣",
    "T03n0173_001:0428c20": "照后，忽起思念，乃作是言：『大哉！我今欲乘",
    "T03n0173_001:0428c21": "上妙師子之座，覆以白蓋及須寶拂。』即以此",
    "T03n0173_001:0428c22": "事，具白於王。王聞其言，心生歡喜，勅令周",
    "T03n0173_001:0428c23": "徧清淨嚴潔宮城內外，如其所欲，悉為辦造。",
    "T03n0173_001:0428c24": "「又復一時，彼廣照后，忽起思念，乃作是言：",
    "T03n0173_001:0428c25": "『我今往彼大金寶聚，踞於其上，隨意舉手，",
    "T03n0173_001:0428c26": "自取金寶，普為一切，廣行布施，使匱乏者",
    "T03n0173_001:0428c27": "財寶豐盈。』以事聞王，王隨所作。",
    "T03n0173_001:0428c28": "「又復一時，彼廣照后，忽起思念，乃作是言：",
    "T03n0173_001:0428c29": "『快哉！我今欲令釋放一切禁繫。』以事聞王，王",
    "T03n0173_001:0429a01": "隨所欲，勅令內外，釋諸禁繫。",
    "T03n0173_001:0429a02": "「又復一時，彼廣照后，忽起思念，乃作是言：",
    "T03n0173_001:0429a03": "『快哉！我今欲遊園林。』以事聞王，王隨所欲，",
    "T03n0173_001:0429a04": "使淨園林，令其觀賞。",
    "T03n0173_001:0429a05": "「又復一時，彼廣照后，忽起思念，乃作是言：",
    "T03n0173_001:0429a06": "『快哉！我今於此宮屬多人眾前，以如是事，發",
    "T03n0173_001:0429a07": "誠實語：「若我真實有福報者，惟願天人速疾",
    "T03n0173_001:0429a08": "奉我殊妙莊嚴勝師子座。我若得已處其座",
    "T03n0173_001:0429a09": "上，廣為人眾宣說法要。」』如是言已，顒俟諸",
    "T03n0173_001:0429a10": "天，降希有相。以事聞王，時眼力王，即於宮",
    "T03n0173_001:0429a11": "中，勅令周遍清淨嚴潔所有王城內外，一切",
    "T03n0173_001:0429a12": "人眾，悉著淨衣及妙嚴飾，各持異香華鬘，",
    "T03n0173_001:0429a13": "咸來集會。時廣照后，以眾嚴具殊妙嚴飾，",
    "T03n0173_001:0429a14": "宮嬪、眷屬、侍從圍繞，出詣眾前，相好莊嚴，",
    "T03n0173_001:0429a15": "其猶天女；一切人眾，咸所瞻仰，俱生歡悅。",
    "T03n0173_001:0429a16": "是時王后，於諸有情，隨起慈心，仰瞻虛空，",
    "T03n0173_001:0429a17": "以其真實加持力故，說伽陀曰：",
    "T03n0173_001:0429a18": "「『天主人主及解脫，　　是三福力若最勝；",
    "T03n0173_001:0429a19": "　　由此真實我今時，　　願天速布師子座。』",
    "T03n0173_001:0429a20": "「說是伽陀已，即時忽然天降勝妙師子之座",
    "T03n0173_001:0429a21": "及散妙華；空中諸天，悉皆胥悅。時彼人眾，",
    "T03n0173_001:0429a22": "見是希有殊特事已，咸生愛樂，俱共歎異，",
    "T03n0173_001:0429a23": "說伽陀曰：",
    "T03n0173_001:0429a24": "「『希有大福大力能，　　一切世間今供養；",
    "T03n0173_001:0429a25": "　　人間所欲天能成，　　彼天福力為勝上。』",
    "T03n0173_001:0429a26": "「時廣照后，心生歡喜，處師子座；昇是座已，",
    "T03n0173_001:0429a27": "即時大地六種震動，其師子座，從地踊起，",
    "T03n0173_001:0429a28": "住虛空中，高七人量，復有種種殊妙珍寶莊",
    "T03n0173_001:0429a29": "嚴，露幔覆於座上。彼諸人眾，見是福力瑞相",
    "T03n0173_001:0429b01": "殊特，生欣樂意，各以所持異香華鬘，供獻",
    "T03n0173_001:0429b02": "王后，合掌肅恭，以利益心，居前而坐，聽受",
    "T03n0173_001:0429b03": "其語。",
    "T03n0173_001:0429b04": "「時眼力王，見是事已，極大歡悅，與諸官屬，",
    "T03n0173_001:0429b05": "合掌肅恭，依次而坐。",
    "T03n0173_001:0429b06": "「爾時廣照后，即說伽陀曰：",
    "T03n0173_001:0429b07": "「『人當修作諸福因，　　如彼所作勿間斷；",
    "T03n0173_001:0429b08": "　　隨其樂欲施作時，　　由福藏故獲妙樂。』",
    "T03n0173_001:0429b09": "「說是伽陀已，空中自然有聲讚言：『汝今善說！",
    "T03n0173_001:0429b10": "最上善說！』又復空中，奏天微妙可愛音樂。",
    "T03n0173_001:0429b11": "其眼力王與諸人眾，聞說伽陀，時自然天",
    "T03n0173_001:0429b12": "降殊妙衣服及莊嚴具，各墮其身，王及人",
    "T03n0173_001:0429b13": "眾，即以所降衣服莊嚴，前奉王后，異口同",
    "T03n0173_001:0429b14": "音，作是讚言：『善說！善說！』即時王后，從師子",
    "T03n0173_001:0429b15": "座，自空徐下，安處于地。爾時天樂即隨停",
    "T03n0173_001:0429b16": "止，復奏人間所有音樂，王及人眾，咸生尊",
    "T03n0173_001:0429b17": "重。廣供奉已，悉皆歡喜。時廣照后，迴入宮",
    "T03n0173_001:0429b18": "中，既入宮已，彼師子座，空中隨隱。時諸人",
    "T03n0173_001:0429b19": "眾，顯明觀見，如上瑞相，歡喜讚言：『奇哉福",
    "T03n0173_001:0429b20": "力，具大威德。奇哉福力，是甘美果。』",
    "T03n0173_001:0429b21": "「爾時廣照后，處于宮中，諸所思作，皆悉止",
    "T03n0173_001:0429b22": "息；乃至其後，滿足十月，日初出時，誕生",
    "T03n0173_001:0429b23": "太子，色相端嚴，人所樂見；即時大地六種震",
    "T03n0173_001:0429b24": "動；於其宮內，空中自然雨七珍寶；王城內",
    "T03n0173_001:0429b25": "外，遍一切處，悉雨種種天妙衣服，及雨最",
    "T03n0173_001:0429b26": "上悅意妙華；處處所有華樹、果樹，開敷結實；",
    "T03n0173_001:0429b27": "觸處布灑，霏微甘雨；四方徐起，調適和風。",
    "T03n0173_001:0429b28": "太子生已，安處于地；即時四大天王，以其",
    "T03n0173_001:0429b29": "威神，忽然地裂，踊出上妙眾寶莊嚴勝師",
    "T03n0173_001:0429c01": "子座，以奉太子。帝釋天主，以天妙蓋及眾",
    "T03n0173_001:0429c02": "寶拂，持覆其上。忉利天眾，雨天妙衣及寶",
    "T03n0173_001:0429c03": "露幔，又或雨其種種珍寶，或莊嚴具，或妙",
    "T03n0173_001:0429c04": "衣飾，或天妙華，或復末香、塗香、華鬘，或天",
    "T03n0173_001:0429c05": "音樂出妙歌音。毘首羯磨天子，以天神力，",
    "T03n0173_001:0429c06": "王城內外，除去一切荊棘、沙礫，布以繒帛，",
    "T03n0173_001:0429c07": "珠瓔莊嚴，豎立微妙眾寶幢幡，遍灑清淨",
    "T03n0173_001:0429c08": "旃檀香水，周匝安置諸妙香瓶，散種種華，",
    "T03n0173_001:0429c09": "乃至一切悅意施設。復次，有百大象，從曠野",
    "T03n0173_001:0429c10": "中，自然來入王宮，住於廐舍。復有百牛來",
    "T03n0173_001:0429c11": "于田里，不以耕耘，自然依時，一切種子，具",
    "T03n0173_001:0429c12": "足成熟。",
    "T03n0173_001:0429c13": "「復次於其師子座下，有五大藏，眾寶充盈，",
    "T03n0173_001:0429c14": "顯開其門，隨取給用，終不能盡。又復爾時，",
    "T03n0173_001:0429c15": "所有一切，怨對有情，於須臾間，慈心相向。",
    "T03n0173_001:0429c16": "「爾時太子，以宿命力神通威德，生已即時",
    "T03n0173_001:0429c17": "觀察四方，說伽陀曰：",
    "T03n0173_001:0429c18": "「『人當修作諸福因，　　如彼所作勿間斷；",
    "T03n0173_001:0429c19": "　　隨其樂欲施作時，　　由福藏故獲妙樂。』",
    "T03n0173_001:0429c20": "「是時空中，別有一類天眾，見此廣大神通威",
    "T03n0173_001:0429c21": "德希有殊特福力事已，皆生歡悅，深心愛",
    "T03n0173_001:0429c22": "樂，為其發起福威力故，說伽陀曰：",
    "T03n0173_001:0429c23": "「『四大王天諸天子，　　忉利天宮天主等，",
    "T03n0173_001:0429c24": "　　彼諸福力極可愛，　　見此勝福復忻樂。』",
    "T03n0173_001:0429c25": "「時眼力王，與其宮嬪、侍衛、眷屬、耆舊臣佐等，",
    "T03n0173_001:0429c26": "顯觀如是吉祥勝相，咸生歎異，作如是言：『奇",
    "T03n0173_001:0429c27": "哉！太子，有大福力。奇哉！太子，具大名稱。今人",
    "T03n0173_001:0429c28": "中生，乃有如是天中吉祥廣大勝相，俱時出",
    "T03n0173_001:0429c29": "現。』時王歡喜，憐愛子故，勅主藏者：『汝今應",
    "T03n0173_001:0430a01": "開我之庫藏，廣出一切所有金寶，我當為施",
    "T03n0173_001:0430a02": "所有一類善祝願者，使彼皆得財寶豐盈，令",
    "T03n0173_001:0430a03": "其為我妙善稱讚，廣作福事；然復願我生生",
    "T03n0173_001:0430a04": "廣集吉祥勝福，當為太子安立名字。』即時謂",
    "T03n0173_001:0430a05": "彼諸臣佐言：『今此太子當立何名？』近臣白言：",
    "T03n0173_001:0430a06": "『大王！今此太子，現生廣有吉祥福力勝相出",
    "T03n0173_001:0430a07": "現，是故宜應立名福力。』即時王勅福力為名。",
    "T03n0173_001:0430a08": "「爾時王以福力太子，授其八母：二母抱持，",
    "T03n0173_001:0430a09": "二母乳哺，二母濯浣，二母嬉戲。令彼八母，",
    "T03n0173_001:0430a10": "依時養育、乳哺、濯浣及戲翫等，乃至餘諸妙",
    "T03n0173_001:0430a11": "好樂具，一切供給，受用豐足，願速成長，如",
    "T03n0173_001:0430a12": "淨蓮華處於池沼。其後太子漸成長已，習學",
    "T03n0173_001:0430a13": "諸書，隨學即能窮究奧妙，於剎帝利王種族",
    "T03n0173_001:0430a14": "中，乃至一切所應學者，學悉通達。而彼太",
    "T03n0173_001:0430a15": "子，深信賢善，內心清淨，一切所行，自利利",
    "T03n0173_001:0430a16": "他，具悲愍者。於法自在，哀拯有情，作諸布",
    "T03n0173_001:0430a17": "施，無所積集，一切能捨，大捨遍捨，無有少",
    "T03n0173_001:0430a18": "分而不捨者。謂若沙門、婆羅門，貧窮孤露、",
    "T03n0173_001:0430a19": "諸乞丐者，或有來求自身血肉，是時太子",
    "T03n0173_001:0430a20": "於乞丐人，即起慈心，觀如虛空，乃作是念：",
    "T03n0173_001:0430a21": "『快哉！我今令其乞者得滿所願，隨即施與，況",
    "T03n0173_001:0430a22": "復所有金銀珍寶，飲食衣服，塗香華鬘，諸",
    "T03n0173_001:0430a23": "臥具等，及餘所欲諸受用具，願我一切應念",
    "T03n0173_001:0430a24": "出現，得已施彼一切求者，使令意願皆悉圓",
    "T03n0173_001:0430a25": "滿。』」太子具是德故，名稱遍滿於閻浮提，下",
    "T03n0173_001:0430a26": "至龍界，上徹梵天，一切普聞。",
    "T03n0173_001:0430a27": "佛說福力太子因緣經卷第一"
}