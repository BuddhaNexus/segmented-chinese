{
    "T12n0375_012:0681c10": "大般涅槃經卷第十二",
    "T12n0375_012:0681c12": "宋代沙門慧嚴等依泥洹經加之",
    "T12n0375_012:0681c13": "聖行品之二",
    "T12n0375_012:0681c14": "「善男子！云何菩薩摩訶薩住於大乘大般涅",
    "T12n0375_012:0681c15": "槃觀察集諦？善男子！菩薩摩訶薩觀此集",
    "T12n0375_012:0681c16": "諦是陰因緣，所謂集者，還愛於有。愛有二",
    "T12n0375_012:0681c17": "種：一、愛己身，二、愛所須。復有二種：未得",
    "T12n0375_012:0681c18": "五欲，繫心專求；既求得已，堪忍專著。復有",
    "T12n0375_012:0681c19": "三種：欲愛、色愛、無色愛。復有三種：業因緣愛、",
    "T12n0375_012:0681c20": "煩惱因緣愛、苦因緣愛。出家之人有四種愛。",
    "T12n0375_012:0681c21": "何等為四？衣服、飲食、臥具、湯藥。復有五種：",
    "T12n0375_012:0681c22": "貪著五陰、隨諸所須一切愛著、分別挍計",
    "T12n0375_012:0681c23": "無量無邊。「善男子！愛有二種：一者、善愛，二、",
    "T12n0375_012:0681c24": "不善愛。不善愛者，凡愚之求；善法愛者，諸菩",
    "T12n0375_012:0681c25": "薩求。善法愛者復有二種：不善與善。求二",
    "T12n0375_012:0681c26": "乘者，名為不善；求大乘者，是名為善。善男",
    "T12n0375_012:0681c27": "子！凡夫愛者，名之為集，不名為諦；菩薩愛",
    "T12n0375_012:0681c28": "者，名之實諦，不名為集。何以故？為度眾生",
    "T12n0375_012:0681c29": "所以受生，不以愛故而受生也。」迦葉菩薩",
    "T12n0375_012:0682a01": "白佛言：「世尊！如佛世尊於餘經中為諸",
    "T12n0375_012:0682a02": "眾生說業為因緣，或說憍慢、或說六觸、",
    "T12n0375_012:0682a03": "或說無明為五盛陰而作因緣。今以何義",
    "T12n0375_012:0682a04": "說四聖諦獨以愛性為五陰因？」佛讚迦葉：",
    "T12n0375_012:0682a05": "「善哉，善哉。善男子！如汝所說。諸因緣者，非",
    "T12n0375_012:0682a06": "為、非因；但是五陰要因於愛。善男子！譬如",
    "T12n0375_012:0682a07": "大王若出遊巡，大臣、眷屬悉皆隨從；愛亦如",
    "T12n0375_012:0682a08": "是，隨愛行處，是諸結等亦復隨行。譬如膩",
    "T12n0375_012:0682a09": "衣，隨有塵著著則隨住；愛亦如是，隨所愛",
    "T12n0375_012:0682a10": "處業結亦住。復次，善男子！譬如濕地則能生",
    "T12n0375_012:0682a11": "牙；愛亦如是，能生一切業煩惱牙。「善男子！",
    "T12n0375_012:0682a12": "菩薩摩訶薩住是大乘大般涅槃，深觀此愛",
    "T12n0375_012:0682a13": "凡有九種：一、如債有餘，二、如羅剎女婦，",
    "T12n0375_012:0682a14": "三、如妙花莖有毒蛇纏之，四、如惡食性所",
    "T12n0375_012:0682a15": "不便而強食之，五、如婬女，六、如摩樓迦子，",
    "T12n0375_012:0682a16": "七、如瘡中瘜肉，八、如暴風，九、如彗星。「云何",
    "T12n0375_012:0682a17": "名為如債有餘？善男子！譬如窮人負他錢",
    "T12n0375_012:0682a18": "財，雖償欲畢，餘未畢故，猶繫在獄而不得",
    "T12n0375_012:0682a19": "脫。聲聞、緣覺亦復如是，以有愛習之餘氣",
    "T12n0375_012:0682a20": "故，不能得成阿耨多羅三藐三菩提。善男",
    "T12n0375_012:0682a21": "子！是名如債有餘。「善男子！云何如羅剎",
    "T12n0375_012:0682a22": "女婦？善男子！譬如有人得羅剎女納以為",
    "T12n0375_012:0682a23": "婦，是羅剎女隨所生子，生已便食；食子既",
    "T12n0375_012:0682a24": "盡，復食其夫。善男子！愛羅剎女亦復如是，",
    "T12n0375_012:0682a25": "隨諸眾生生善根子，隨生隨食；善子既盡，",
    "T12n0375_012:0682a26": "復食眾生，令墮地獄、畜生、餓鬼；唯除菩薩。",
    "T12n0375_012:0682a27": "是名如羅剎女婦。「善男子！云何如妙花莖",
    "T12n0375_012:0682a28": "毒蛇纏之？譬如有人性愛好花，不見花莖",
    "T12n0375_012:0682a29": "毒蛇過患即便前捉，捉已蛇螫，螫已命終。一",
    "T12n0375_012:0682b01": "切凡夫亦復如是，貪五欲花，不見是愛毒",
    "T12n0375_012:0682b02": "蛇過患而便受取，即為愛蛇之所毒螫，命",
    "T12n0375_012:0682b03": "終即墮三惡道中；唯除菩薩。是名如妙花",
    "T12n0375_012:0682b04": "莖毒蛇纏之。「善男子！云何所不便食而強",
    "T12n0375_012:0682b05": "食之？譬如有人所不便食而強食之，食已",
    "T12n0375_012:0682b06": "腹痛，患下而死。愛食如是，五道眾生強食貪",
    "T12n0375_012:0682b07": "著，以是因緣墮三惡道；唯除菩薩。是名所",
    "T12n0375_012:0682b08": "不便食而強食之。「善男子！云何如婬女？譬",
    "T12n0375_012:0682b09": "如愚人與婬女通，而彼婬女巧作種種諂",
    "T12n0375_012:0682b10": "媚現親，悉奪是人所有錢財；錢財既盡，便",
    "T12n0375_012:0682b11": "復驅逐。愛之婬女亦復如是，愚人無智與之",
    "T12n0375_012:0682b12": "交通，而是愛女奪其所有一切善法，善法既",
    "T12n0375_012:0682b13": "盡，驅逐令墮三惡道中；唯除菩薩。是名",
    "T12n0375_012:0682b14": "婬女。「善男子！云何如摩樓迦子？譬如摩樓",
    "T12n0375_012:0682b15": "迦子，若鳥食已，隨糞墮地，或因風吹來在",
    "T12n0375_012:0682b16": "樹下即便生長，纏繞束縛尼拘羅樹，令",
    "T12n0375_012:0682b17": "不增長遂至枯死。愛摩樓迦子亦復如是，",
    "T12n0375_012:0682b18": "纏縛凡夫所有善法，不令增長遂至枯滅，",
    "T12n0375_012:0682b19": "既枯滅已，命終之後墮三惡道；唯除菩薩。是",
    "T12n0375_012:0682b20": "名如摩樓迦子。「善男子！云何如瘡中瘜肉？",
    "T12n0375_012:0682b21": "如人久瘡中生瘜肉，其人要當勤心療治，",
    "T12n0375_012:0682b22": "莫生捨心。若生捨心，瘜肉增長、蟲疽復生，",
    "T12n0375_012:0682b23": "以是因緣即便命終。凡夫愚人五陰瘡痍亦",
    "T12n0375_012:0682b24": "復如是，愛於其中而為瘜肉，應當勤心",
    "T12n0375_012:0682b25": "治愛瘜肉。若不治者，命終即墮三惡道中；",
    "T12n0375_012:0682b26": "唯除菩薩。是名如瘡中瘜肉。「善男子！云何",
    "T12n0375_012:0682b27": "如暴風？譬如暴風能偃山夷岳，拔於深根。",
    "T12n0375_012:0682b28": "愛欲暴風亦復如是，於父母所而生惡心，",
    "T12n0375_012:0682b29": "能拔大智舍利弗等無上深固菩提根本；唯",
    "T12n0375_012:0682c01": "除菩薩。是名如暴風。「善男子！云何如彗星？",
    "T12n0375_012:0682c02": "譬如彗星出現，天下一切人民饑饉、病瘦、嬰",
    "T12n0375_012:0682c03": "諸苦惱。愛之彗星亦復如是，能斷一切善根",
    "T12n0375_012:0682c04": "種子，令凡夫人孤窮、饑饉、生煩惱病、流轉",
    "T12n0375_012:0682c05": "生死、受種種苦；唯除菩薩。是名如彗星。「善",
    "T12n0375_012:0682c06": "男子！菩薩摩訶薩住於大乘大般涅槃，觀察",
    "T12n0375_012:0682c07": "愛結如是九種。善男子！以是義故，諸凡夫",
    "T12n0375_012:0682c08": "人有苦、無諦；聲聞、緣覺有苦、有苦諦，而無",
    "T12n0375_012:0682c09": "真實；諸菩薩等解苦無苦，是故無苦而有",
    "T12n0375_012:0682c10": "真諦。諸凡夫人有集、無諦；聲聞、緣覺有集、",
    "T12n0375_012:0682c11": "有集諦；諸菩薩等解集無集，是故無集而",
    "T12n0375_012:0682c12": "有真諦。聲聞、緣覺，有滅、非真；菩薩摩訶薩，",
    "T12n0375_012:0682c13": "有滅、有真諦。聲聞、緣覺，有道、非真；菩薩摩",
    "T12n0375_012:0682c14": "訶薩，有道、有真諦。",
    "T12n0375_012:0682c15": "「善男子！云何菩薩摩訶薩住於大乘大般涅",
    "T12n0375_012:0682c16": "槃，見滅、見滅諦？所謂斷除一切煩惱。若煩",
    "T12n0375_012:0682c17": "惱斷則名為常，滅煩惱火則名寂滅，煩惱",
    "T12n0375_012:0682c18": "滅故則得受樂。諸佛、菩薩求因緣故，故名",
    "T12n0375_012:0682c19": "為淨。更不復受二十五有，故名出世；以出",
    "T12n0375_012:0682c20": "世故，故名為我。常於色、聲、香、味、觸等，若男、",
    "T12n0375_012:0682c21": "若女，若生、住滅，若苦、若樂，不苦、不樂，不取相",
    "T12n0375_012:0682c22": "貌故，名畢竟寂滅真諦。善男子！菩薩如是",
    "T12n0375_012:0682c23": "住於大乘大般涅槃觀滅聖諦。「善男子！云",
    "T12n0375_012:0682c24": "何菩薩摩訶薩住於大乘大般涅槃觀道聖",
    "T12n0375_012:0682c25": "諦？善男子！譬如闇中因燈得見麁細之物。",
    "T12n0375_012:0682c26": "菩薩摩訶薩亦復如是，住於大乘大般涅槃，",
    "T12n0375_012:0682c27": "因八聖道見一切法，所謂常、無常，有為、無",
    "T12n0375_012:0682c28": "為，有眾生、非眾生，物、非物，苦、樂，我、無我，淨、",
    "T12n0375_012:0682c29": "不淨，煩惱、非煩惱，業、非業，實、不實，乘、非乘，",
    "T12n0375_012:0683a01": "知、無知，陀羅驃、非陀羅驃，求那、非求那，見、非",
    "T12n0375_012:0683a02": "見，色、非色，道、非道，解、非解。善男子！菩薩如",
    "T12n0375_012:0683a03": "是住於大乘大般涅槃觀道聖諦。」",
    "T12n0375_012:0683a04": "迦葉菩薩白佛言：「世尊！若八聖道是道聖諦，",
    "T12n0375_012:0683a05": "義不相應。何以故？如來或說：『信心為道，能",
    "T12n0375_012:0683a06": "度諸漏。』或時說：『道，不放逸是。諸佛、世尊不放",
    "T12n0375_012:0683a07": "逸故，得阿耨多羅三藐三菩提；亦是菩薩助",
    "T12n0375_012:0683a08": "道之法。』或時說言：『精進是道。』如告阿難：『若",
    "T12n0375_012:0683a09": "有人能勤修精進，則得成就阿耨多羅三",
    "T12n0375_012:0683a10": "藐三菩提。』或時說言：『觀身念處，若有繫心",
    "T12n0375_012:0683a11": "精勤修習是身念處，則得成就阿耨多羅三",
    "T12n0375_012:0683a12": "藐三菩提。』或時說言：『正定為道。』如告大德",
    "T12n0375_012:0683a13": "摩訶迦葉：『夫正定者，真實是道；非不正定而",
    "T12n0375_012:0683a14": "是道也。若入正定，乃能思惟五陰生滅，",
    "T12n0375_012:0683a15": "非不人定能思惟也。』或說一法：『若人修",
    "T12n0375_012:0683a16": "習能淨眾生，滅除一切憂愁、苦惱，逮得正",
    "T12n0375_012:0683a17": "法，所謂念佛三昧。』或復說言：『修無常想是",
    "T12n0375_012:0683a18": "名為道。』如告比丘：『有能多修無常想者，",
    "T12n0375_012:0683a19": "能得阿耨多羅三藐三菩提。』或說空寂阿蘭",
    "T12n0375_012:0683a20": "若處獨坐思惟，能得速成阿耨多羅三藐三",
    "T12n0375_012:0683a21": "菩提。或時說言：『為人演法，是名為道。若聞",
    "T12n0375_012:0683a22": "法已，疑網即斷；疑網斷已則得阿耨多羅三",
    "T12n0375_012:0683a23": "藐三菩提。』「或時說言：『持戒是道。』如告阿難：",
    "T12n0375_012:0683a24": "『若有精勤修持禁戒，是人則度生死大苦。』",
    "T12n0375_012:0683a25": "或時說言：『親近善友，是名為道。』如告阿難：",
    "T12n0375_012:0683a26": "『若有親近善知識者，則安淨戒。若有眾",
    "T12n0375_012:0683a27": "生能親近我，則得發於阿耨多羅三藐三",
    "T12n0375_012:0683a28": "菩提心。』或時說言：『修慈是道。修學慈者，斷",
    "T12n0375_012:0683a29": "諸煩惱，得不動處。』或時說言：『智慧是道。』如",
    "T12n0375_012:0683b01": "佛昔為波闍波提比丘尼說：『姊妹！如諸聲",
    "T12n0375_012:0683b02": "聞以智慧刀能斷諸流、諸漏、煩惱。』或時如",
    "T12n0375_012:0683b03": "來說：『施是道。』如佛往昔告波斯匿王：『大王",
    "T12n0375_012:0683b04": "當知：我於往昔多行惠施，以是因緣，今日",
    "T12n0375_012:0683b05": "得成阿耨多羅三藐三菩提。』「世尊！若八聖道",
    "T12n0375_012:0683b06": "是道諦者，如是等經豈非虛妄？若彼諸經",
    "T12n0375_012:0683b07": "非虛妄者，彼中何緣不說八道為道聖諦？",
    "T12n0375_012:0683b08": "若彼不說，如來往昔何故錯謬？然我定知諸",
    "T12n0375_012:0683b09": "佛如來久離錯謬。」",
    "T12n0375_012:0683b10": "爾時，世尊讚迦葉菩薩：「善哉，善哉。善男子！汝",
    "T12n0375_012:0683b11": "今欲知菩薩大乘微妙經典所有祕密，故作",
    "T12n0375_012:0683b12": "是問。善男子！如是諸經悉入道諦。「善男子！",
    "T12n0375_012:0683b13": "如我先說：『若有信道。』如是信道是信根本，",
    "T12n0375_012:0683b14": "是能佐助菩提之道。是故，我說無有錯謬。",
    "T12n0375_012:0683b15": "「善男子！如來善知無量方便，欲化眾生故，",
    "T12n0375_012:0683b16": "作如是種種說法。善男子！譬如良醫識諸",
    "T12n0375_012:0683b17": "眾生種種病源，隨其所患而為合藥。并藥所",
    "T12n0375_012:0683b18": "禁，唯水一種不在禁例，或服薑水、或甘草",
    "T12n0375_012:0683b19": "水、或細辛水、或黑石蜜水、或阿摩勒水、或尼婆",
    "T12n0375_012:0683b20": "羅水、或鉢晝羅水、或服冷水、或服熱水、或蒲",
    "T12n0375_012:0683b21": "萄水、或安石榴水。善男子！如是，良醫善知眾",
    "T12n0375_012:0683b22": "生所患種種，藥雖多禁，水不在例。如來亦",
    "T12n0375_012:0683b23": "爾，善知方便於一法相，隨諸眾生分別廣",
    "T12n0375_012:0683b24": "說種種名相。彼諸眾生隨所說受，受已修",
    "T12n0375_012:0683b25": "習，除斷煩惱，如彼病人隨良醫教，所患得",
    "T12n0375_012:0683b26": "除。「復次，善男子！如有一人善解眾語，在大",
    "T12n0375_012:0683b27": "眾中。是諸大眾熱渴所逼，咸發聲言：『我欲",
    "T12n0375_012:0683b28": "飲水，我欲飲水。』是人即時以清冷水隨其",
    "T12n0375_012:0683b29": "種類說言是水，或言波尼、或言欝特、或",
    "T12n0375_012:0683c01": "言紗利藍、或言婆利、或言婆耶、或言甘",
    "T12n0375_012:0683c02": "露、或言牛乳，以如是等無量水名為大眾",
    "T12n0375_012:0683c03": "說。善男子！如來亦爾，以一聖道為諸聲聞",
    "T12n0375_012:0683c04": "種種演說，從信根等至八聖道。「復次，善男",
    "T12n0375_012:0683c05": "子！譬如金師以一種金隨意造作種種瓔",
    "T12n0375_012:0683c06": "珞，所謂鉗鎖、環釧、釵鐺、天冠、臂印。雖有如",
    "T12n0375_012:0683c07": "是差別不同，然不離金。善男子！如來亦爾，",
    "T12n0375_012:0683c08": "以一佛道隨諸眾生種種分別而為說之。",
    "T12n0375_012:0683c09": "或說一種，所謂諸佛一道無二。復說二種，",
    "T12n0375_012:0683c10": "所謂定、慧。復說三種，謂見、慧、智。復說四種，",
    "T12n0375_012:0683c11": "所謂見道、修道、無學道、佛道。復說五種，所謂",
    "T12n0375_012:0683c12": "信行道、法行道、信解脫道、見到道、身證道。復",
    "T12n0375_012:0683c13": "說六種，所謂須陀洹道、斯陀含道、阿那含道、",
    "T12n0375_012:0683c14": "阿羅漢道、辟支佛道、佛道。復說七種，所謂念",
    "T12n0375_012:0683c15": "覺分、擇法覺分、精進覺分、喜覺分、除覺分、定覺",
    "T12n0375_012:0683c16": "分、捨覺分。復說八種，所謂正見、正思惟、正語、",
    "T12n0375_012:0683c17": "正業、正命、正精進、正念、正定。復說九種，所謂",
    "T12n0375_012:0683c18": "八聖道及信。復說十種，所謂十力。復說十",
    "T12n0375_012:0683c19": "一種，所謂十力、大慈。復說十二種，所謂十力、",
    "T12n0375_012:0683c20": "大慈、大悲。復說十三種，所謂十力、大慈、大悲、",
    "T12n0375_012:0683c21": "念佛三昧。復說十六種，所謂十力、大慈、大悲、",
    "T12n0375_012:0683c22": "念佛三昧，及佛所得三正念處。復說二十道，",
    "T12n0375_012:0683c23": "所謂十力、四無所畏、大慈、大悲、念佛三昧、三正",
    "T12n0375_012:0683c24": "念處。善男子！是道一體，如來昔日為眾生",
    "T12n0375_012:0683c25": "故，種種分別。「復次，善男子！譬如一火因所",
    "T12n0375_012:0683c26": "燃故得種種名，所謂木火、草火、糠火、[麥*弋]火、牛",
    "T12n0375_012:0683c27": "馬糞火。善男子！佛道亦爾，一而無二。為眾",
    "T12n0375_012:0683c28": "生故，種種分別。「復次，善男子！譬如一識分別",
    "T12n0375_012:0683c29": "說六，若至於眼則名眼識，乃至意識亦復",
    "T12n0375_012:0684a01": "如是。善男子！道亦如是，一而無二。如來為",
    "T12n0375_012:0684a02": "化諸眾生故，種種分別。「復次，善男子！譬如",
    "T12n0375_012:0684a03": "一色眼所見者則名為色、耳所聞者則名為",
    "T12n0375_012:0684a04": "聲、鼻所嗅者則名為香、舌所甞者則名為",
    "T12n0375_012:0684a05": "味、身所覺者則名為觸。善男子！道亦如是，",
    "T12n0375_012:0684a06": "一而無二。如來為欲化眾生故，種種分別。",
    "T12n0375_012:0684a07": "善男子！以是義故，以八聖道分名道聖諦。",
    "T12n0375_012:0684a08": "「善男子！是四聖諦，諸佛、世尊次第說之。以是",
    "T12n0375_012:0684a09": "因緣，無量眾生得度生死。」",
    "T12n0375_012:0684a10": "迦葉菩薩白佛言：「世尊！昔佛一時在恒河",
    "T12n0375_012:0684a11": "岸尸首林中。爾時，如來取小樹葉，告諸比",
    "T12n0375_012:0684a12": "丘：『我今手中所捉葉多？一切因地草木葉多？』",
    "T12n0375_012:0684a13": "諸比丘言：『世尊！一切因地草木葉多，不可",
    "T12n0375_012:0684a14": "稱計；如來所捉少不足言。』『諸比丘！我所覺",
    "T12n0375_012:0684a15": "了一切諸法如因大地生草木等，為諸眾",
    "T12n0375_012:0684a16": "生所宣說者如手中葉。』世尊爾時說如是",
    "T12n0375_012:0684a17": "言：『如來所了無量諸法。』若入四諦則為已",
    "T12n0375_012:0684a18": "說；若不入者，應有五諦。」佛讚迦葉：「善哉，善",
    "T12n0375_012:0684a19": "哉。善男子！汝今所問則能利益、安隱、快樂",
    "T12n0375_012:0684a20": "無量眾生。善男子！如是諸法悉已攝在四聖",
    "T12n0375_012:0684a21": "諦中。」迦葉菩薩復白佛言：「如是等法若在",
    "T12n0375_012:0684a22": "四諦，如來何故唱言不說？」佛言：「善男子！雖",
    "T12n0375_012:0684a23": "復入中，猶不名說。何以故？善男子！知四聖",
    "T12n0375_012:0684a24": "諦有二種智：一者、中，二者、上。中者，聲聞、緣覺",
    "T12n0375_012:0684a25": "智；上者，諸佛、菩薩智。善男子！知諸陰苦，",
    "T12n0375_012:0684a26": "名為中智；分別諸陰有無量相，悉是諸苦，",
    "T12n0375_012:0684a27": "非諸聲聞、緣覺所知，是名上智。善男子！如",
    "T12n0375_012:0684a28": "是等義我於彼經竟不說之。「善男子！知諸",
    "T12n0375_012:0684a29": "入者，名之為門、亦名為苦，是名中智；分別",
    "T12n0375_012:0684b01": "諸入有無量相，悉是諸苦，非諸聲聞、緣覺",
    "T12n0375_012:0684b02": "所知，是名上智。如是等義我於彼經亦不",
    "T12n0375_012:0684b03": "說之。「善男子！知諸界者，名之為分、亦名為",
    "T12n0375_012:0684b04": "性、亦名為苦，是名中智；分別諸界有無量",
    "T12n0375_012:0684b05": "相，悉是諸苦，非諸聲聞、緣覺所知，是名上",
    "T12n0375_012:0684b06": "智。善男子！如是等義，我於彼經亦不說之。",
    "T12n0375_012:0684b07": "「善男子！知色壞相，是名中智；分別諸色有",
    "T12n0375_012:0684b08": "無量相，悉是諸苦，非諸聲聞、緣覺所知，是",
    "T12n0375_012:0684b09": "名上智。如是等義，我於彼經亦不說之。「善",
    "T12n0375_012:0684b10": "男子！知受覺相，是名中智；分別諸受有無",
    "T12n0375_012:0684b11": "量覺相，非諸聲聞、緣覺所知，是名上智。善",
    "T12n0375_012:0684b12": "男子！如是等義，我於彼經亦不說之。「善男",
    "T12n0375_012:0684b13": "子！知想取相，是名中智；分別是想有無量",
    "T12n0375_012:0684b14": "取相，非諸聲聞、緣覺所知，是名上智。如是",
    "T12n0375_012:0684b15": "等義，我於彼經亦不說之。「善男子！知行作",
    "T12n0375_012:0684b16": "相，是名中智；分別是行無量作相，非諸聲",
    "T12n0375_012:0684b17": "聞、緣覺所知，是名上智。善男子！如是等義",
    "T12n0375_012:0684b18": "我於彼經亦不說之。「善男子！知識分別相，",
    "T12n0375_012:0684b19": "是名中智；分別是識無量知相，非諸聲聞、",
    "T12n0375_012:0684b20": "緣覺所知，是名上智。善男子！如是等義，我",
    "T12n0375_012:0684b21": "於彼經亦不說之。「善男子！知愛因緣能",
    "T12n0375_012:0684b22": "生五陰，是名中智；一人起愛無量無邊，聲",
    "T12n0375_012:0684b23": "聞、緣覺所不能知，能知一切眾生所起如",
    "T12n0375_012:0684b24": "是等愛，是名上智。如是等義，我於彼經亦",
    "T12n0375_012:0684b25": "不說之。「善男子！知滅煩惱，是名中智；分",
    "T12n0375_012:0684b26": "別煩惱不可稱計、滅亦如是不可稱計，非",
    "T12n0375_012:0684b27": "諸聲聞、緣覺所知，是名上智。如是等義我",
    "T12n0375_012:0684b28": "於彼經亦不說之。「善男子！知是道相能離",
    "T12n0375_012:0684b29": "煩惱，是名中智；分別道相無量無邊、所離",
    "T12n0375_012:0684c01": "煩惱亦無量無邊，非諸聲聞、緣覺所知，是名",
    "T12n0375_012:0684c02": "上智。如是等義，我於彼經亦不說之。「善男",
    "T12n0375_012:0684c03": "子！知世諦者，是名中智；分別世諦無量無",
    "T12n0375_012:0684c04": "邊不可稱計，非諸聲聞、緣覺所知。是名上",
    "T12n0375_012:0684c05": "智。如是等義，我於彼經亦不說之。「善男子！",
    "T12n0375_012:0684c06": "一切行無常、諸法無我、涅槃寂滅是第一義，",
    "T12n0375_012:0684c07": "是名中智；知第一義無量無邊不可稱計，",
    "T12n0375_012:0684c08": "非諸聲聞、緣覺所知，是名上智。如是等義，",
    "T12n0375_012:0684c09": "我於彼經亦不說之。」",
    "T12n0375_012:0684c10": "爾時，文殊師利菩薩白佛言：「世尊！所說世諦、",
    "T12n0375_012:0684c11": "第一義諦，其義云何？世尊！第一義中有世",
    "T12n0375_012:0684c12": "諦不？世諦之中有第一義不？如其有者，即",
    "T12n0375_012:0684c13": "是一諦；如其無者，將非如來虛妄說耶？」「善男",
    "T12n0375_012:0684c14": "子！世諦者，即第一義諦。」「世尊！若爾者，則無二",
    "T12n0375_012:0684c15": "諦。」佛言：「善男子！有善方便，隨順眾生說有",
    "T12n0375_012:0684c16": "二諦。善男子！若隨言說則有二種：一者、世",
    "T12n0375_012:0684c17": "法，二者、出世法。善男子！如出世人之所知",
    "T12n0375_012:0684c18": "者，名第一義諦；世人知者，名為世諦。「善男",
    "T12n0375_012:0684c19": "子！五陰和合稱言某甲，凡夫眾生隨其所",
    "T12n0375_012:0684c20": "稱，是名世諦；解陰無有某甲名字、離陰亦",
    "T12n0375_012:0684c21": "無某甲名字，出世之人如其性相而能知",
    "T12n0375_012:0684c22": "之，名第一義諦。「復次，善男子！或復有法，有",
    "T12n0375_012:0684c23": "名有實；或復有法，有名無實。善男子！有名",
    "T12n0375_012:0684c24": "無實者，即是世諦；有名有實者，是第一義",
    "T12n0375_012:0684c25": "諦。善男子！如我、眾生、壽命、知見、養育、丈夫、作",
    "T12n0375_012:0684c26": "者、受者、熱時之炎、乾闥婆城、龜毛、兔角、旋火",
    "T12n0375_012:0684c27": "之輪、諸陰界入，是名世諦；苦、集、滅、道，名第",
    "T12n0375_012:0684c28": "一義諦。「善男子！世法有五種：一者、名世，二",
    "T12n0375_012:0684c29": "者、句世，三者、縛世，四者、法世，五者、執著世。善",
    "T12n0375_012:0685a01": "男子！云何名世？男、女、瓶、衣、車乘、屋舍，如是等",
    "T12n0375_012:0685a02": "物是名名世。云何句世？四句一偈，如是等",
    "T12n0375_012:0685a03": "偈是名句世。云何縛世？捲合繫結、束縛合掌，",
    "T12n0375_012:0685a04": "是名縛世。云何法世？如鳴椎集僧、嚴鼓",
    "T12n0375_012:0685a05": "誡兵、吹貝知時，是名法世。云何執著",
    "T12n0375_012:0685a06": "世？如望遠人有染衣者生想執著，言：『是沙",
    "T12n0375_012:0685a07": "門，非婆羅門。』見有結繩橫佩身上便生念",
    "T12n0375_012:0685a08": "言：『是婆羅門，非沙門也。』是名執著世。「善男",
    "T12n0375_012:0685a09": "子！如是名為五種世法。善男子！若有眾生",
    "T12n0375_012:0685a10": "於如是等五種世法心無顛倒，如實而知，",
    "T12n0375_012:0685a11": "是名第一義諦。「復次，善男子！若燒、若割、若死、",
    "T12n0375_012:0685a12": "若壞，是名世諦；無燒、無割、無死、無壞，是",
    "T12n0375_012:0685a13": "名第一義諦。「復次，善男子！有八苦相名為",
    "T12n0375_012:0685a14": "世諦；無生、無老、無病、無死、無愛別離、無",
    "T12n0375_012:0685a15": "怨憎會、無求不得、無五盛陰，是名第一義",
    "T12n0375_012:0685a16": "諦。「復次，善男子！譬如一人多有所能，若其",
    "T12n0375_012:0685a17": "走時則名走者、或收刈時復名刈者、或作",
    "T12n0375_012:0685a18": "飲食名作食者、若治材木則名工匠、鍛金",
    "T12n0375_012:0685a19": "銀時言金銀師，如是一人有多名字。法亦",
    "T12n0375_012:0685a20": "如是，其實是一而有多名。依因父母和合",
    "T12n0375_012:0685a21": "而生，名為世諦；十二因緣和合生者，名第",
    "T12n0375_012:0685a22": "一義諦。」",
    "T12n0375_012:0685a23": "文殊師利菩薩白佛言：「世尊！所言實諦，其義",
    "T12n0375_012:0685a24": "云何？」佛言：「善男子！言實諦者，名曰真法。善",
    "T12n0375_012:0685a25": "男子！若法非真，不名實諦。善男子！實諦者",
    "T12n0375_012:0685a26": "無顛倒，無顛倒者乃名實諦。善男子！實諦",
    "T12n0375_012:0685a27": "者，無有虛妄；若有虛妄不名實諦。善男",
    "T12n0375_012:0685a28": "子！實諦者，名曰大乘；非大乘者，不名實諦。",
    "T12n0375_012:0685a29": "善男子！實諦者，是佛所說，非魔所說；若是魔",
    "T12n0375_012:0685b01": "說、非佛說者，不名實諦。善男子！實諦者，一",
    "T12n0375_012:0685b02": "道清淨，無有二也。善男子！有常、有樂、有我、",
    "T12n0375_012:0685b03": "有淨，是則名為實諦之義。」文殊師利白佛",
    "T12n0375_012:0685b04": "言：「世尊！若以真實為實諦者，真實之法即",
    "T12n0375_012:0685b05": "是如來、虛空、佛性。若如是者，如來、虛空及與",
    "T12n0375_012:0685b06": "佛性無有差別。」佛告文殊師利：「有苦，有諦、",
    "T12n0375_012:0685b07": "有實；有集，有諦、有實；有滅，有諦、有實；有",
    "T12n0375_012:0685b08": "道，有諦、有實。善男子！如來，非苦、非諦，是實；",
    "T12n0375_012:0685b09": "虛空，非苦、非諦，是實；佛性，非苦、非諦，是實。",
    "T12n0375_012:0685b10": "「文殊師利！所言苦者，為無常相、是可斷相，",
    "T12n0375_012:0685b11": "是為實諦。如來之性，非苦、非無常、非可斷",
    "T12n0375_012:0685b12": "相，是故為實；虛空、佛性亦復如是。「復次，善",
    "T12n0375_012:0685b13": "男子！所言集者，能令五陰和合而生，亦名為",
    "T12n0375_012:0685b14": "苦、亦名無常，是可斷相，是為實諦。善男",
    "T12n0375_012:0685b15": "子！如來非是集性、非是陰因、非可斷相，是",
    "T12n0375_012:0685b16": "故為實；虛空、佛性亦復如是。「善男子！所言",
    "T12n0375_012:0685b17": "滅者，名煩惱滅，亦常、無常。二乘所得名曰無",
    "T12n0375_012:0685b18": "常；諸佛所得是則名常、亦名證法，是為實",
    "T12n0375_012:0685b19": "諦。善男子！如來之性不名為滅，能滅煩惱，",
    "T12n0375_012:0685b20": "非常、無常，不名證知，常住無變，是故為",
    "T12n0375_012:0685b21": "實；虛空、佛性亦復如是。「善男子！道者能斷",
    "T12n0375_012:0685b22": "煩惱，亦常、無常，是可修法，是名實諦。如來",
    "T12n0375_012:0685b23": "非道，能斷煩惱，非常、無常，非可修法，常住",
    "T12n0375_012:0685b24": "不變，是故為實；虛空、佛性亦復如是。「復次，",
    "T12n0375_012:0685b25": "善男子！言真實者，即是如來；如來者，即是真",
    "T12n0375_012:0685b26": "實。真實者，即是虛空；虛空者，即是真實。真實",
    "T12n0375_012:0685b27": "者，即是佛性；佛性者，即是真實。「文殊師利！有",
    "T12n0375_012:0685b28": "苦、有苦因、有苦盡、有苦對。如來非苦乃至",
    "T12n0375_012:0685b29": "非對，是故為實，不名為諦；虛空、佛性亦復",
    "T12n0375_012:0685c01": "如是。苦者，有為、有漏、無樂。如來非有為、非",
    "T12n0375_012:0685c02": "有漏，湛然安樂，是實非諦。」文殊師利白佛",
    "T12n0375_012:0685c03": "言：「世尊！如佛所說：『不顛倒者，名為實諦。』若",
    "T12n0375_012:0685c04": "爾者，四諦之中有四倒不？如其有者，云何說",
    "T12n0375_012:0685c05": "言：『無有顛倒，名為實諦。』一切顛倒不名為",
    "T12n0375_012:0685c06": "實。」佛告文殊師利：「一切顛倒皆入苦諦。如",
    "T12n0375_012:0685c07": "諸眾生有顛倒心，名為顛倒。善男子！譬如",
    "T12n0375_012:0685c08": "有人不受父母尊長教勅、雖受不能隨順",
    "T12n0375_012:0685c09": "修行，如是人等名為顛倒。如是顛倒非不",
    "T12n0375_012:0685c10": "是苦，即是苦也。」文殊師利言：「如佛所說：『不",
    "T12n0375_012:0685c11": "虛妄者即是實諦。』若爾者，當知虛妄，則非實",
    "T12n0375_012:0685c12": "諦。」佛言：「善男子！一切虛妄皆入苦諦。如有",
    "T12n0375_012:0685c13": "眾生欺誑於他，以是因緣墮於地獄、畜生、",
    "T12n0375_012:0685c14": "餓鬼，如是等法名為虛妄。如是虛妄非不",
    "T12n0375_012:0685c15": "是苦，即是苦也。聲聞、緣覺、諸佛世尊遠離不",
    "T12n0375_012:0685c16": "行，故名虛妄。如是虛妄，諸佛、二乘所斷除",
    "T12n0375_012:0685c17": "故，故名實諦。」文殊師利言：「如佛所說：『大乘",
    "T12n0375_012:0685c18": "是實諦。』者，當知聲聞、辟支佛乘則為不實。」佛",
    "T12n0375_012:0685c19": "言：「文殊師利！彼二乘者，亦實、不實。聲聞、緣覺",
    "T12n0375_012:0685c20": "斷諸煩惱，則名為實；無常、不住，是變易法，名",
    "T12n0375_012:0685c21": "為不實。」文殊師利言：「如佛所說：『若佛所說",
    "T12n0375_012:0685c22": "名為實者，當知魔說則為不實。』世尊！如魔",
    "T12n0375_012:0685c23": "所說，聖諦攝不？」佛言：「文殊師利！魔所說者，二",
    "T12n0375_012:0685c24": "諦所攝，所謂苦、集。凡是一切非法、非律，不能",
    "T12n0375_012:0685c25": "令人而得利益，終日宣說亦無有人見苦、",
    "T12n0375_012:0685c26": "斷集、證滅、修道，是名虛妄。如是虛妄名為",
    "T12n0375_012:0685c27": "魔說。」文殊師利言：「如佛所說：『一道清淨，無",
    "T12n0375_012:0685c28": "有二。』者，諸外道等亦復說言：『我有一道，清",
    "T12n0375_012:0685c29": "淨無二。』若言一道是實諦者，與彼外道有",
    "T12n0375_012:0686a01": "何差別？若無差別，不應說言：『一道清淨。』」佛",
    "T12n0375_012:0686a02": "言：「善男子！諸外道等有苦、集諦，無滅、道諦，",
    "T12n0375_012:0686a03": "於非滅中而生滅想、於非道中而生道想、",
    "T12n0375_012:0686a04": "於非果中而生果想、於非因中而生因想。",
    "T12n0375_012:0686a05": "以是義故，彼無一道清淨無二。」",
    "T12n0375_012:0686a06": "文殊師利言：「如佛所說：『有常、有我、有樂、有",
    "T12n0375_012:0686a07": "淨是實義。』者，諸外道等應有實諦，佛法中無。",
    "T12n0375_012:0686a08": "何以故？諸外道輩亦復說言：『諸行是常。』云何",
    "T12n0375_012:0686a09": "是常？可意、不可意、諸業報等受不失故。可意",
    "T12n0375_012:0686a10": "者，名十善報；不可意者，十不善報。若言諸行",
    "T12n0375_012:0686a11": "悉皆無常，而作業者於此已滅，誰復於彼",
    "T12n0375_012:0686a12": "受果報乎？以是義故，諸行是常。殺生因緣",
    "T12n0375_012:0686a13": "故名為常。世尊！若言諸行悉無常者，能殺、",
    "T12n0375_012:0686a14": "可殺，二俱無常。若無常者，誰於地獄而受罪",
    "T12n0375_012:0686a15": "報？若言定有地獄受報者，當知諸行實",
    "T12n0375_012:0686a16": "非無常。「世尊！繫心專念亦名為常，所謂十",
    "T12n0375_012:0686a17": "年所念，乃至百年亦不忘失，是故為常。若",
    "T12n0375_012:0686a18": "無常者，本所見事誰憶？誰念？以是因緣，一切",
    "T12n0375_012:0686a19": "諸行非無常也。「世尊！一切憶想亦名為常。",
    "T12n0375_012:0686a20": "有人先見他人手、足、頭項等相，後時若見便",
    "T12n0375_012:0686a21": "還識之。若無常者，本相應滅。「世尊！諸所作",
    "T12n0375_012:0686a22": "業以久修習，若從初學、或經三年、或經五",
    "T12n0375_012:0686a23": "年，然後善知，故名為常。「世尊！算數之法從",
    "T12n0375_012:0686a24": "一至二、從二至三，乃至百、千。若無常者，初",
    "T12n0375_012:0686a25": "一應滅。初一若滅，誰復至二？如是常一，終",
    "T12n0375_012:0686a26": "無有二。以一不滅故得至二，乃至百、千，是",
    "T12n0375_012:0686a27": "故為常。「世尊！如讀誦法，誦一阿含，至二阿",
    "T12n0375_012:0686a28": "含，乃至三、四阿含。如其無常，所可讀誦終",
    "T12n0375_012:0686a29": "不至四。以是讀誦增長因緣，故名為常。「世",
    "T12n0375_012:0686b01": "尊！瓶、衣、車乘，如人負債；大地形相、山、河、樹",
    "T12n0375_012:0686b02": "林、藥木、草葉、眾生治病皆悉是常，亦復如是。",
    "T12n0375_012:0686b03": "「世尊！一切外道皆作是說：『諸行是常。』若是",
    "T12n0375_012:0686b04": "常者，即是實諦。「世尊！有諸外道復言有樂。",
    "T12n0375_012:0686b05": "云何知耶？受者定得可意報故。世尊！凡受",
    "T12n0375_012:0686b06": "樂者必定得之，所謂大梵天王、大自在天、釋",
    "T12n0375_012:0686b07": "提桓因、毘紐天及諸人天。以是義故，名定",
    "T12n0375_012:0686b08": "有樂。「世尊！有諸外道復言有樂，能令眾",
    "T12n0375_012:0686b09": "生生求望故，飢者求食、渴者求飲、寒者求",
    "T12n0375_012:0686b10": "溫、熱者求涼、極者求息、病者求差、欲者求",
    "T12n0375_012:0686b11": "色。若無樂者，彼何緣求？以有求者，故知有",
    "T12n0375_012:0686b12": "樂。「世尊！有諸外道復作是言：『施能得樂。』",
    "T12n0375_012:0686b13": "世間之人好施沙門、諸婆羅門、貧窮、困苦，衣",
    "T12n0375_012:0686b14": "服、飲食、臥具、醫藥、象馬車乘、末香、塗香、眾花、",
    "T12n0375_012:0686b15": "屋宅依止、燈明。作如是等種種惠施，為我",
    "T12n0375_012:0686b16": "後世受可意報，是故當知決定有樂。「世尊！",
    "T12n0375_012:0686b17": "有諸外道復作是言：『以因緣故，當知有",
    "T12n0375_012:0686b18": "樂。』所謂受樂者，有因緣故名為樂觸。若無",
    "T12n0375_012:0686b19": "樂者，何得因緣？如無兔角則無因緣，有",
    "T12n0375_012:0686b20": "樂因緣則知有樂。「世尊！有諸外道復作是",
    "T12n0375_012:0686b21": "言：『上、中、下故，當知有樂。』下受樂者，釋提桓因；",
    "T12n0375_012:0686b22": "中受樂者，大梵天王；上受樂者，大自在天。以",
    "T12n0375_012:0686b23": "有如是上、中、下故，當知有樂。「世尊！有諸",
    "T12n0375_012:0686b24": "外道復言有淨。何以故？若無淨者，不應起",
    "T12n0375_012:0686b25": "欲；若起欲者，當知有淨。又復說言，金、銀、珍",
    "T12n0375_012:0686b26": "寶、琉璃、頗梨、車璩、馬瑙、珊瑚、真珠、璧玉、珂貝、",
    "T12n0375_012:0686b27": "流泉、浴池、飲食、衣服、花香、末香、塗香、燈燭之",
    "T12n0375_012:0686b28": "明，如是等物悉是淨法。「復次，有淨，謂五陰",
    "T12n0375_012:0686b29": "者即是淨器，盛諸淨物，所謂人、天、諸仙、阿羅",
    "T12n0375_012:0686c01": "漢、辟支佛、菩薩、諸佛。以是義故，名之為淨。",
    "T12n0375_012:0686c02": "「世尊！有諸外道復言有我，有所覩見、能造",
    "T12n0375_012:0686c03": "作故。譬如有人入陶師家，雖復不見陶師",
    "T12n0375_012:0686c04": "之身，以見輪繩，定知其家必是陶師。我亦",
    "T12n0375_012:0686c05": "如是，眼見色已，必知有我。若無我者，誰能",
    "T12n0375_012:0686c06": "見色？聞聲乃至觸、法，亦復如是。「復次，有我。",
    "T12n0375_012:0686c07": "云何得知？因相故知。何等為相？喘息、視眴、",
    "T12n0375_012:0686c08": "壽命、役心、受諸苦樂、貪求、瞋恚，如是等法",
    "T12n0375_012:0686c09": "悉是我相，是故當知必定有我。「復次，有我，",
    "T12n0375_012:0686c10": "能別味故。有人食果，見已知味，是故當知",
    "T12n0375_012:0686c11": "必定有我。「復次，有我。云何知耶？執作業故。",
    "T12n0375_012:0686c12": "執鐮能刈、執斧能斫、執瓶盛水、執車能御，",
    "T12n0375_012:0686c13": "如是等事我執能作，是故當知必定有我。",
    "T12n0375_012:0686c14": "「復次，有我。云何知耶？即於生時欲得乳哺，",
    "T12n0375_012:0686c15": "乘宿習故，是故當知必定有我。「復次，有",
    "T12n0375_012:0686c16": "我云何知耶？和合利益他眾生故。譬如瓶、",
    "T12n0375_012:0686c17": "衣、車乘、田宅、山林、樹木、象、馬、牛、羊，如是等物",
    "T12n0375_012:0686c18": "若和合者則有利益。此內五陰亦復如是，眼",
    "T12n0375_012:0686c19": "等諸根有和合故則利益我，是故當知必",
    "T12n0375_012:0686c20": "定有我。「復次，有我。云何知耶？有遮法故。如",
    "T12n0375_012:0686c21": "有物故則有遮礙，物若無者則無有遮。若",
    "T12n0375_012:0686c22": "有遮者則知有我，是故當知必定有我。「復",
    "T12n0375_012:0686c23": "次，有我。云何知耶？伴非伴故。親與非親非",
    "T12n0375_012:0686c24": "是伴侶，正法、邪法亦非伴侶，智與非智亦",
    "T12n0375_012:0686c25": "非伴侶，沙門、非沙門，婆羅門、非婆羅門，子、非",
    "T12n0375_012:0686c26": "子，晝、非晝，夜、非夜，我、非我，如是等法為伴",
    "T12n0375_012:0686c27": "非伴，是故當知必定有我。「世尊！諸外道等",
    "T12n0375_012:0686c28": "種種說有常、樂、我、淨，當知定有常、樂、我、淨。",
    "T12n0375_012:0686c29": "世尊！以是義故，諸外道等亦得說言：『我有",
    "T12n0375_012:0687a01": "真諦。』」佛言：「善男子！若有沙門、婆羅門，有常、",
    "T12n0375_012:0687a02": "有樂、有淨、有我者，是非沙門、非婆羅門。",
    "T12n0375_012:0687a03": "何以故？迷於生死，離一切智大導師故。如",
    "T12n0375_012:0687a04": "是沙門、婆羅門等沈沒諸欲，善法羸損故。是",
    "T12n0375_012:0687a05": "諸外道繫在貪欲、瞋恚、癡獄，堪忍愛樂故。是",
    "T12n0375_012:0687a06": "諸外道雖知業果自作自受，而猶不能遠",
    "T12n0375_012:0687a07": "離惡法。是諸外道非是正法、正命、自活。何以",
    "T12n0375_012:0687a08": "故？無智慧火，不能消故。是諸外道雖欲貪",
    "T12n0375_012:0687a09": "著上妙五欲，貧於善法、不勤修故。是諸外",
    "T12n0375_012:0687a10": "道雖欲往至正解脫中，而持戒足不成就",
    "T12n0375_012:0687a11": "故。是諸外道雖欲求樂，而不能求樂因",
    "T12n0375_012:0687a12": "緣故。是諸外道雖復憎惡一切諸苦，然其",
    "T12n0375_012:0687a13": "所行未能遠離諸苦因緣。是諸外道雖為",
    "T12n0375_012:0687a14": "四大毒蛇所纏，猶行放逸，不能謹慎。是諸",
    "T12n0375_012:0687a15": "外道無明所覆，遠離善友，樂在三界無常",
    "T12n0375_012:0687a16": "熾然大火之中而不能出。是諸外道遇諸",
    "T12n0375_012:0687a17": "煩惱難愈之病，而復不求大智良醫。是諸",
    "T12n0375_012:0687a18": "外道方於未來當涉無邊險遠之路，而不",
    "T12n0375_012:0687a19": "知以善法資糧而自莊嚴。是諸外道常為",
    "T12n0375_012:0687a20": "婬欲災毒所害，而反抱持五欲霜毒。是諸外",
    "T12n0375_012:0687a21": "道瞋恚熾盛，而復反更親近惡友。是諸外道",
    "T12n0375_012:0687a22": "常為無明之所覆蔽，而反推求邪惡之法。",
    "T12n0375_012:0687a23": "「是諸外道常為邪見之所誑惑，而反於中",
    "T12n0375_012:0687a24": "生親善想。是諸外道悕食甘果，而種苦子。",
    "T12n0375_012:0687a25": "是諸外道已處煩惱闇室之中，而反遠離大",
    "T12n0375_012:0687a26": "智炬明。是諸外道患煩惱渴，而復反飲諸",
    "T12n0375_012:0687a27": "欲醎水。是諸外道漂沒生死無邊大河，而復",
    "T12n0375_012:0687a28": "遠離無上船師。是諸外道迷惑顛倒，言：『諸",
    "T12n0375_012:0687b01": "行常。』諸行若常，無有是處。",
    "T12n0375_012:0687b02": "大般涅槃經卷第十二"
}