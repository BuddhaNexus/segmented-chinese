{
    "T85n2861_001:1320c10": "No. 2861",
    "T85n2861_001:1320c11": "泉州千佛新著諸祖師頌",
    "T85n2861_001:1320c13": "終南山僧　慧觀撰序",
    "T85n2861_001:1320c14": "南岳泰公著五讚十頌。當時稱之以美談。及",
    "T85n2861_001:1320c15": "樂浦香嚴尤長厥頌。斯則助道之端耳。自祖",
    "T85n2861_001:1320c16": "燈相囑始迦葉終曹溪。凡三十三祖信衣後",
    "T85n2861_001:1320c17": "迨數人。先賢之所未讚者。愚且病焉。雖寶林",
    "T85n2861_001:1320c18": "祖述其事閱而可委。奈何忘機。尚懶者或陋",
    "T85n2861_001:1320c19": "其繫遠殘秋之可。愚得以前意請於　千佛燈",
    "T85n2861_001:1320c20": "禪師罕讓而弗獲免。未信宿而成蓋辭理生",
    "T85n2861_001:1320c21": "　千佛之筆當時問答奇句或糅。其間約字",
    "T85n2861_001:1320c22": "雖則未多。識者曆觀諸聖之作於是乎在矣。",
    "T85n2861_001:1320c23": "亦猶納須彌於芥子其橙一也。是以命牋染",
    "T85n2861_001:1320c24": "翰為之序云。西國二十八代祖師及唐土六",
    "T85n2861_001:1320c25": "祖師。後󱬯慶明覺大師述。",
    "T85n2861_001:1320c26": "初祖大迦葉尊者初祖大迦葉尊者",
    "T85n2861_001:1320c27": "偉哉迦葉　　密傳佛心　　身依一納",
    "T85n2861_001:1320c28": "口海千尋　　威儀庠序　　化道幽深",
    "T85n2861_001:1320c29": "未逢慈氏　　且定鷄岑",
    "T85n2861_001:1321a01": "第二祖阿難尊者第二祖阿難尊者",
    "T85n2861_001:1321a02": "多聞慶喜　　高建法幢　　傳佛金偈",
    "T85n2861_001:1321a03": "繼祖銀釭　　慈悲第一　　智慧無雙",
    "T85n2861_001:1321a04": "飲光後䠱　　月印秋江",
    "T85n2861_001:1321a05": "第三祖商那和修尊者第三祖商那和修尊者",
    "T85n2861_001:1321a06": "胎衣尊者　　暗室明燈　　人天耳目",
    "T85n2861_001:1321a07": "佛法股肱　　非心非色　　無減無增",
    "T85n2861_001:1321a08": "良哉至理　　覺海大鵬",
    "T85n2861_001:1321a09": "第四祖優波毱多尊者第四祖優波毱多尊者",
    "T85n2861_001:1321a10": "優波鞠多　　辯瀉玄河　　法山崷󱜛",
    "T85n2861_001:1321a11": "道樹婆娑　　籌盈石室　　屍繫天魔",
    "T85n2861_001:1321a12": "性非十七　　悟在剎那",
    "T85n2861_001:1321a13": "第五祖提多迦尊者第五祖提多迦尊者",
    "T85n2861_001:1321a14": "多迦大士　　無我出家　　了根達境",
    "T85n2861_001:1321a15": "兔月空花　　體非形相　　理出齒牙",
    "T85n2861_001:1321a16": "隨方利物　　豈有瓟瓜薄交反以瓠可為飲瓜亦又音雹瓜雹也",
    "T85n2861_001:1321a17": "第六祖彌遮迦第六祖彌遮迦",
    "T85n2861_001:1321a18": "彌遮加祖　　習五通仙　　遇師正法",
    "T85n2861_001:1321a19": "看我心偏　　悟如未悟　　玄之又玄",
    "T85n2861_001:1321a20": "神通示滅　　八部潛然",
    "T85n2861_001:1321a21": "第七祖婆須蜜尊者第七祖婆須蜜尊者",
    "T85n2861_001:1321a22": "祖婆須蜜　　入彌遮室　　迷悟本如",
    "T85n2861_001:1321a23": "物我冥一　　平携酒器　　項擎佛曰",
    "T85n2861_001:1321a24": "奚是奚非　　誰得誰失",
    "T85n2861_001:1321a25": "第八祖佛陀難提尊者第八祖佛陀難提尊者",
    "T85n2861_001:1321a26": "佛陀難提　　大化群迷　　心無心外",
    "T85n2861_001:1321a27": "法理高位　　五天論將　　三界雲梯",
    "T85n2861_001:1321a28": "卓然真氣　　南北東西",
    "T85n2861_001:1321a29": "第九祖伏陀蜜多尊者第九祖伏陀蜜多尊者",
    "T85n2861_001:1321b01": "伏陀蜜多　　大器晚成　　五十不語",
    "T85n2861_001:1321b02": "五十不行　　我逢達士　　倐契無生",
    "T85n2861_001:1321b03": "崖松有操　　秋鷄無程",
    "T85n2861_001:1321b04": "第十祖脇尊者第十祖脇尊者",
    "T85n2861_001:1321b05": "脇大尊者　　愛憎網𭫠　　量等虛空",
    "T85n2861_001:1321b06": "道准簫灑　　真體自然　　因真舒憑",
    "T85n2861_001:1321b07": "幼世蒼杧　　奔騰意馬",
    "T85n2861_001:1321b08": "第十一祖富那夜奢尊者第十一祖富那夜奢尊者",
    "T85n2861_001:1321b09": "富那夜奢　　智若須彌　　心指法住",
    "T85n2861_001:1321b10": "身外榮衰　　明暗隱顯　　視聽希夷",
    "T85n2861_001:1321b11": "現前提住　　更不參差",
    "T85n2861_001:1321b12": "第十二祖馬鳴菩薩尊者第十二祖馬鳴菩薩尊者",
    "T85n2861_001:1321b13": "尊者馬鳴　　化花□成　　魔宮霧卷",
    "T85n2861_001:1321b14": "𮇸苑風清　　我欲識佛　　不識者朋",
    "T85n2861_001:1321b15": "莫非玄解　　動足塵生",
    "T85n2861_001:1321b16": "第十三祖迦毘羅尊者第十三祖迦毘羅尊者",
    "T85n2861_001:1321b17": "毘羅尊聖　　因地魔王　　憑師指教",
    "T85n2861_001:1321b18": "殺證真常　　胡為愚智　　誰是矩長",
    "T85n2861_001:1321b19": "德馨性淨　　蘭蕙氷霜",
    "T85n2861_001:1321b20": "第十四祖龍樹菩薩尊者第十四祖龍樹菩薩尊者",
    "T85n2861_001:1321b21": "菩薩龍樹　　化龍是霧　　心曉佛心",
    "T85n2861_001:1321b22": "住而靡住　　身現圓了　　法流膏雨",
    "T85n2861_001:1321b23": "提婆機投　　孰暗旨趣",
    "T85n2861_001:1321b24": "第十五祖迦那提婆尊者第十五祖迦那提婆尊者",
    "T85n2861_001:1321b25": "迦那提婆　　德岸彌高　　迴旋香象",
    "T85n2861_001:1321b26": "欠㰦金毛　　機通嵒雷　　辯瀉秋濤",
    "T85n2861_001:1321b27": "始終絕證　　勿誤王刀",
    "T85n2861_001:1321b28": "第十六祖羅睺羅多尊者第十六祖羅睺羅多尊者",
    "T85n2861_001:1321b29": "羅睺道德　　在口寧論　　因師說耳",
    "T85n2861_001:1321c01": "尋得人門　　高提日了　　大照乾坤",
    "T85n2861_001:1321c02": "不取不捨　　傳乎子孫",
    "T85n2861_001:1321c03": "第十七祖僧迦難提尊者第十七祖僧迦難提尊者",
    "T85n2861_001:1321c04": "僧迦難提　　莊嚴王子　　逾域九重",
    "T85n2861_001:1321c05": "入山千里　　定喻井金　　義乖終始",
    "T85n2861_001:1321c06": "理屈於師　　忽窮自己",
    "T85n2861_001:1321c07": "第十八祖迦耶舍多尊者第十八祖迦耶舍多尊者",
    "T85n2861_001:1321c08": "迦耶舍多　　幼會佛機　　手携寶鏡",
    "T85n2861_001:1321c09": "面難提師　　內外絕翳　　眉目無虧",
    "T85n2861_001:1321c10": "風飄鐸韻　　非我而誰",
    "T85n2861_001:1321c11": "第十九祖鳩摩羅多尊者第十九祖鳩摩羅多尊者",
    "T85n2861_001:1321c12": "鳩摩羅多　　大常止簷　　蒙師為澤",
    "T85n2861_001:1321c13": "委父無厭　　本非鍛鍊　　肯藉鎚鉗",
    "T85n2861_001:1321c14": "一榻孤坐　　人天禮瞻",
    "T85n2861_001:1321c15": "第二十祖闍夜多尊者第二十祖闍夜多尊者",
    "T85n2861_001:1321c16": "闍夜多祖　　格高貌古　　錫有六環",
    "T85n2861_001:1321c17": "田無半畝　　言下不生　　何處不普",
    "T85n2861_001:1321c18": "垂手入鄽　　他方此土",
    "T85n2861_001:1321c19": "第二十一祖婆修盤頭尊者第二十一祖婆修盤頭尊者",
    "T85n2861_001:1321c20": "婆修盤頭　　修行不臥　　雖曆辛懃",
    "T85n2861_001:1321c21": "翻成嬾墮　　因指見見　　逢歌拍和",
    "T85n2861_001:1321c22": "泡幻無真　　聽情無過",
    "T85n2861_001:1321c23": "第二十二祖摩拏羅尊者第二十二祖摩拏羅尊者",
    "T85n2861_001:1321c24": "辨塔降勇　　自在王子　　雷震蟄行",
    "T85n2861_001:1321c25": "邪師失齒　　神運六通　　道風千里",
    "T85n2861_001:1321c26": "聲色恒真　　何須聵耳",
    "T85n2861_001:1321c27": "第二十三祖鶴勒尊者第二十三祖鶴勒尊者",
    "T85n2861_001:1321c28": "尊者鶴勒　　上德不得　　任性縱橫",
    "T85n2861_001:1321c29": "發言奇特　　功高二義　　名宜萬國",
    "T85n2861_001:1322a01": "稽首歸依　　祖林膽蔔",
    "T85n2861_001:1322a02": "第二十四祖師子尊者第二十四祖師子尊者",
    "T85n2861_001:1322a03": "師子尊者　　人天仰譽　　空裏案青",
    "T85n2861_001:1322a04": "雲間鶴翥　　論鼓纔聲　　法輪高御",
    "T85n2861_001:1322a05": "㭫柆邪徒　　梧真去處",
    "T85n2861_001:1322a06": "第二十五祖婆舍斯多尊者第二十五祖婆舍斯多尊者",
    "T85n2861_001:1322a07": "婆舍斯多　　久離攀㳂　　未逢作者",
    "T85n2861_001:1322a08": "終不聞拳　　傳師衣鉢　　度物橋船",
    "T85n2861_001:1322a09": "當心妙見　　豈假言宜",
    "T85n2861_001:1322a10": "第二十六祖不如蜜多者第二十六祖不如蜜多者",
    "T85n2861_001:1322a11": "不如蜜多　　勝王誕慶　　高遠空嬪",
    "T85n2861_001:1322a12": "逈就道行　　佛法梗樑　　王以瞻敬",
    "T85n2861_001:1322a13": "洞鑒如研　　祖堂金鏡",
    "T85n2861_001:1322a14": "第二十七祖般若多羅尊者第二十七祖般若多羅尊者",
    "T85n2861_001:1322a15": "般若多羅　　幼名瓔珞　　父母淪亡",
    "T85n2861_001:1322a16": "東西盤泊　　一曉龜毛　　恒嗟水涸",
    "T85n2861_001:1322a17": "果滿菩提　　道源遼廓",
    "T85n2861_001:1322a18": "第二十八祖唐土六代祖師第二十八祖　唐土六代祖師",
    "T85n2861_001:1322a19": "第一達摩祖師第一達摩祖師",
    "T85n2861_001:1322a20": "菩提達摩　　道化無為　　九年少室",
    "T85n2861_001:1322a21": "六葉宗師　　示滅能耳　　隻履西歸",
    "T85n2861_001:1322a22": "梁天不薦　　惠可傳衣",
    "T85n2861_001:1322a23": "第二祖惠可大師第二祖惠可大師",
    "T85n2861_001:1322a24": "二祖碩學　　操為堅確　　心貫三乘",
    "T85n2861_001:1322a25": "項寄五嶽　　天上麒麟　　人間鸑鷟",
    "T85n2861_001:1322a26": "斷臂立靈　　混而不濁",
    "T85n2861_001:1322a27": "第三祖僧璨大師第三祖僧璨大師",
    "T85n2861_001:1322a28": "三祖大師　　諸王真子　　語出幽微",
    "T85n2861_001:1322a29": "心無彼此　　或處山林　　或居鄽示",
    "T85n2861_001:1322b01": "因地花生　　栴檀𭥃旎",
    "T85n2861_001:1322b02": "第四祖道信大師第四祖道信大師",
    "T85n2861_001:1322b03": "四祖十四　　因師解脫　　處世道孤",
    "T85n2861_001:1322b04": "與慈量闊　　永絕彫熒　　逈法始末",
    "T85n2861_001:1322b05": "果少花多　　忍傳衣鉢",
    "T85n2861_001:1322b06": "第五祖弘忍大師第五祖弘忍大師",
    "T85n2861_001:1322b07": "五祖七歲　　洞達言前　　石牛吐霧",
    "T85n2861_001:1322b08": "木馬含咽　　身心恒寂　　理事俱玄",
    "T85n2861_001:1322b09": "無情無種　　千年萬年",
    "T85n2861_001:1322b10": "第六祖惠能大師第六祖惠能大師",
    "T85n2861_001:1322b11": "師造黃梅　　得旨南來　　爰因幡義",
    "T85n2861_001:1322b12": "大震法雷　　道明遭過　　神秀逢迴",
    "T85n2861_001:1322b13": "衣雖不付　　天下花開",
    "T85n2861_001:1322b14": "南嶽讓和尚南嶽讓和尚法祖嗣六祖",
    "T85n2861_001:1322b15": "觀音和尚　　厥名懷讓　　般若栖神",
    "T85n2861_001:1322b16": "禪門呆匠　　五岳德高　　四溟心量",
    "T85n2861_001:1322b17": "法嗣六人　　馬祖興王",
    "T85n2861_001:1322b18": "吉州行司和尚吉州行司和尚法嗣六祖",
    "T85n2861_001:1322b19": "吉水真人　　出世盧陵　　唯提一脈",
    "T85n2861_001:1322b20": "逈出三乘　　𤅀中月燭　　火裏行水",
    "T85n2861_001:1322b21": "訐君妙會　　說衣想應",
    "T85n2861_001:1322b22": "國師惠忠和尚國師惠忠和尚法嗣司和尚",
    "T85n2861_001:1322b23": "唐朝國師　　大播鴻猷　　曹溪探月",
    "T85n2861_001:1322b24": "渭水乘舟　　二天請問　　四眾拋等",
    "T85n2861_001:1322b25": "法才極瞻　　大耳慚羞",
    "T85n2861_001:1322b26": "石頭和尚石頭和尚法嗣和尚",
    "T85n2861_001:1322b27": "南岳石頭　　吉水分流　　庵栖碧洞",
    "T85n2861_001:1322b28": "車駕白牛　　學成麟角　　譽漏神舟",
    "T85n2861_001:1322b29": "僧問淨土　　不垢何求",
    "T85n2861_001:1322c01": "江西馬和尚江西馬和尚法嗣讓和尚",
    "T85n2861_001:1322c02": "馬師道一　　行全金石　　悟本超然",
    "T85n2861_001:1322c03": "尋枝勞役　　久定身心　　一時拋擲",
    "T85n2861_001:1322c04": "大化南昌　　寒松千尺",
    "T85n2861_001:1322c05": "沙州三界寺沙門道真記"
}