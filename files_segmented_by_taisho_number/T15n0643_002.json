{
    "T15n0643_002:0650c25": "2佛說觀佛三昧海經卷第二",
    "T15n0643_002:0650c27": "東晉天竺三藏佛陀跋陀羅譯",
    "T15n0643_002:0650c28": "觀相品第三之二",
    "T15n0643_002:0650c29": "佛告父王：「云何名菩薩降魔時白毫相光？",
    "T15n0643_002:0651a01": "魔王波旬遙以天眼觀閻浮提，見釋迦子",
    "T15n0643_002:0651a02": "棄國如唾，坐道樹下肌骨枯槁，形體羸瘠",
    "T15n0643_002:0651a03": "如久病人；唯有金色光明益顯，其眼陷黑如",
    "T15n0643_002:0651a04": "井底星，骨節相跓失蟠龍文。波旬喜曰：『瞿",
    "T15n0643_002:0651a05": "曇體羸骨如腐草，雖有光色餘命無幾，曼道",
    "T15n0643_002:0651a06": "未成，宜往敗之。』瞋目大怒勅諸夜叉速集軍",
    "T15n0643_002:0651a07": "眾：『吾今欲行下閻浮提往征瞿曇。』「是時魔子",
    "T15n0643_002:0651a08": "名薩多羅，長跪白父：『淨飯王子其生之時，",
    "T15n0643_002:0651a09": "萬神侍御光徹眾天，其人慈悲普覆一切，今",
    "T15n0643_002:0651a10": "為群生坐於道樹，父王云何興惡逆意？』魔",
    "T15n0643_002:0651a11": "即怒曰：『汝幼無知，乃言瞿曇有勝道德。瞿",
    "T15n0643_002:0651a12": "曇身羸如枯骨人，竟何所能而言慈悲？』子",
    "T15n0643_002:0651a13": "復白言：『瞿曇體羸不食故爾，觀其光色如金",
    "T15n0643_002:0651a14": "剛山紫焰流出，恬坐六年心無傾搖；觀其",
    "T15n0643_002:0651a15": "面貌曾無畏色。唯願大王！且住天宮不願",
    "T15n0643_002:0651a16": "往攻。』波旬復言：『汝但默然，何須多云？』「時夜叉",
    "T15n0643_002:0651a17": "主名曰翅陀，即至魔所，頭面著地為魔作禮，",
    "T15n0643_002:0651a18": "白言天王：『何所勅令？』波旬告曰：『汝以我聲遍",
    "T15n0643_002:0651a19": "勅六天，告下鬼王并諸八部，及曠野鬼、十八",
    "T15n0643_002:0651a20": "地獄閻羅王神，一切皆集往瞿曇所。』「是時諸",
    "T15n0643_002:0651a21": "鬼，猶如雲起從四面集，或有諸鬼首如牛",
    "T15n0643_002:0651a22": "頭有四十耳，於其耳中生諸鐵箭，赤焰上起",
    "T15n0643_002:0651a23": "高一由旬，有十八角角端擎山，山上有龍，銜",
    "T15n0643_002:0651a24": "熱鐵丸。復有諸鬼首如狐頭，有十千眼，眼睫",
    "T15n0643_002:0651a25": "長大如霹靂炎，項上有口口吐熾火，身上",
    "T15n0643_002:0651a26": "諸毛猶如劍樹。復有諸鬼倒住空中有十二",
    "T15n0643_002:0651a27": "脚，於其足跟有千刀輪，頭如太山，於其頭",
    "T15n0643_002:0651a28": "上五百劍樹，樹頭火起。復有諸鬼，婉轉腹",
    "T15n0643_002:0651a29": "行，負鐵圍山穹脊而至。復有諸鬼，一頸多頭",
    "T15n0643_002:0651b01": "口有千舌，於其舌上生棘刺樹，毛鬣上衝毛",
    "T15n0643_002:0651b02": "端雨血，吐刺疾走騰空而至。「毘舍闍鬼發",
    "T15n0643_002:0651b03": "大惡聲，氣踊如雲雨熱鐵丸倏忽而到；鳩",
    "T15n0643_002:0651b04": "槃茶鬼蹲踞土埵現其醜形；富單那鬼其",
    "T15n0643_002:0651b05": "形黑瘦，頭戴大鑊盛熱鐵丸，手執刀輪，左",
    "T15n0643_002:0651b06": "脚踏狗，右脚踏狼，奔走而至；諸羅剎王背",
    "T15n0643_002:0651b07": "黑如漆，胸白如月，眼如盛火，頭髮蓬亂如",
    "T15n0643_002:0651b08": "縛刺束，狗牙上出，狀如銏劍，手十指爪利",
    "T15n0643_002:0651b09": "如鋒芒，脚有十爪縱橫如劍，以鐵羈頭疾走",
    "T15n0643_002:0651b10": "而至；曠野鬼神大將軍等，一頸六頭胸有六",
    "T15n0643_002:0651b11": "面，膝頭兩面，舉體生毛狀如箭鏃，奮身射",
    "T15n0643_002:0651b12": "人，張眼焰赤血出流下，與諸兇類疾走而",
    "T15n0643_002:0651b13": "到。「復有諸鬼，首如虎頭有十二眼，鼻如象鼻",
    "T15n0643_002:0651b14": "有十三鼻，左肩擔山右肩負火，手捉利劍脚",
    "T15n0643_002:0651b15": "躡師子，哮吼而至。復有諸鬼其身如雲，霹",
    "T15n0643_002:0651b16": "靂火起如團雲頭，於團雲邊有百千萬龍，不",
    "T15n0643_002:0651b17": "見其身但見吐毒，於十方面，一切惡事如雲",
    "T15n0643_002:0651b18": "而集；鬼子母神將其諸子，各執一石壁",
    "T15n0643_002:0651b19": "方十里，巖崿可畏競馳而至。復有諸鬼捲",
    "T15n0643_002:0651b20": "脊挾尾，以鼻嗅地鼻出諸火，火焰上化化生",
    "T15n0643_002:0651b21": "諸鬼，擔面而走。「是時魔王，顧視夜叉告令",
    "T15n0643_002:0651b22": "諸鬼：『今者鬼兵既已雲集，瞿曇善人，或能",
    "T15n0643_002:0651b23": "知呪，當興四兵。』以魔王珠化作四兵，象馬車",
    "T15n0643_002:0651b24": "步列仗如林，甚可怖畏，直從空下至道樹",
    "T15n0643_002:0651b25": "邊。「魔復更念：『如此軍眾或不能淹降伏瞿",
    "T15n0643_002:0651b26": "曇。』復脫寶冠持擬地下，其冠光明逕至下",
    "T15n0643_002:0651b27": "方，當閻羅王化人宮上，高聲大呼告勅諸鬼：",
    "T15n0643_002:0651b28": "『汝等獄卒及閻羅王，阿鼻地獄刀輪劍戟、火",
    "T15n0643_002:0651b29": "車鑪炭，一切都舉向閻浮提，欲滅瞿曇擲置",
    "T15n0643_002:0651c01": "其中。』「阿鼻地獄縱廣正等八萬由旬，七重",
    "T15n0643_002:0651c02": "鐵城，下十八鬲，四面劍林亦十八行，東方",
    "T15n0643_002:0651c03": "復有十八小地獄，以為圍遶；南方十八鬲以",
    "T15n0643_002:0651c04": "為圍遶；西方十八鬲以為圍遶；北方十八鬲",
    "T15n0643_002:0651c05": "以為圍遶。地下自然有熾猛火，燒然鐵城",
    "T15n0643_002:0651c06": "鐵網俱熾，一切熱焰周迴還旋，下過十八",
    "T15n0643_002:0651c07": "鬲。若有眾生犯五逆者，身滿其中受如此苦，",
    "T15n0643_002:0651c08": "晝夜不息間無空缺，劫欲盡時四門自開。",
    "T15n0643_002:0651c09": "諸罪人等見東門外一切劍林，如清涼林，",
    "T15n0643_002:0651c10": "從下鬲起至第二鬲，第二鬲起至第三鬲，乃",
    "T15n0643_002:0651c11": "至於上走趣東門。羅剎獄卒以熱鐵叉逆刺",
    "T15n0643_002:0651c12": "其眼，精如融銅流出于地，即時躄倒遍滿十",
    "T15n0643_002:0651c13": "八鬲中，其心迷悶滿一小劫，爾乃還起復向",
    "T15n0643_002:0651c14": "南門。如是四方如前無異，晝夜受苦逕一大",
    "T15n0643_002:0651c15": "劫，劫盡更生餘小地獄。其餘眾獄形狀大小",
    "T15n0643_002:0651c16": "受報輕重，形類好醜一切雜報，慈三昧中當",
    "T15n0643_002:0651c17": "復廣說。「時諸獄卒，城東八千，三方亦爾。一一",
    "T15n0643_002:0651c18": "獄卒頭髮如山，生刀輪劍戟，耳如驢耳有百",
    "T15n0643_002:0651c19": "千種，一一耳中烟焰俱起，脣口牙齒過於羅",
    "T15n0643_002:0651c20": "剎百千萬倍，角如牛角角端生劍，五方異見，",
    "T15n0643_002:0651c21": "身體赤黑如癩病狗，有四百尾。於其尾頭濃",
    "T15n0643_002:0651c22": "血沸屎，有鐵𭉨蟲纏其身體，手捉鐵叉脚",
    "T15n0643_002:0651c23": "下踏輪，刀輪上刺直徹心髓，駛疾如風，各",
    "T15n0643_002:0651c24": "以鐵叉叉罪人腰，直上而走，阿鼻地獄如影",
    "T15n0643_002:0651c25": "隨形，逐罪人來。「俄頃之間到道樹邊，一時雲",
    "T15n0643_002:0651c26": "集欲興惡逆。菩薩是時儼然不動，入勝意慈。",
    "T15n0643_002:0651c27": "魔王譸張奮武振吼，勅諸兵眾：『汝等速疾",
    "T15n0643_002:0651c28": "逼害瞿曇。』上震天雷雨熱鐵丸，刀輪武器更",
    "T15n0643_002:0651c29": "相加積交橫空中，四面諸鬼同時俱作，然其",
    "T15n0643_002:0652a01": "火箭不近菩薩。「是時菩薩，徐舉右臂申眉間",
    "T15n0643_002:0652a02": "毛，下向用擬阿鼻地獄，令諸罪人見白毛中",
    "T15n0643_002:0652a03": "流出眾水，澍如車軸雨大火上，大火暫滅唯",
    "T15n0643_002:0652a04": "烟氣在，令受罪人心得小悟，自憶前世百生、",
    "T15n0643_002:0652a05": "千生、百千萬生所作諸罪。諸獄卒等持大鐵",
    "T15n0643_002:0652a06": "叉舉起罪人，盡其身力不能得動。忽然自見",
    "T15n0643_002:0652a07": "大鐵叉頭如白銀山，龕室千萬，有白師子盤",
    "T15n0643_002:0652a08": "身為座，於其座上生白蓮華，有妙菩薩入勝",
    "T15n0643_002:0652a09": "意慈，如是莊嚴如須彌山。放叉擲地，有七",
    "T15n0643_002:0652a10": "寶華生叉根下，有白色光明，照諸地獄及獄",
    "T15n0643_002:0652a11": "卒身，令閻羅王及諸獄卒作白銀山，猶如電",
    "T15n0643_002:0652a12": "光暫時得見。諸受罪人，六情諸根猛火速",
    "T15n0643_002:0652a13": "起，節頭火然筋脈生釘，暫得一起，合掌",
    "T15n0643_002:0652a14": "叉手向白毫相，即時心開。見白毛中人如",
    "T15n0643_002:0652a15": "己無異，坐蓮華林，以水澆灌諸罪人頂，令",
    "T15n0643_002:0652a16": "心熱惱暫得清涼，即皆同時稱：『南無佛』。以是",
    "T15n0643_002:0652a17": "因緣，受罪畢訖直生人中，諸情完具正見",
    "T15n0643_002:0652a18": "出家，既出家已，破二十億洞然之結，成須",
    "T15n0643_002:0652a19": "陀洹。「魔見是相，憔悴懊惱却臥床上。魔有",
    "T15n0643_002:0652a20": "三女，長名悅彼，中名喜心，小名多媚。時魔",
    "T15n0643_002:0652a21": "三女至父王所，長跪叉手為父作禮，啟言：",
    "T15n0643_002:0652a22": "『父王！今日何故愁悴乃爾！』其父答言：『沙門",
    "T15n0643_002:0652a23": "瞿曇結誓深重，今坐道樹要壞我民，是故愁",
    "T15n0643_002:0652a24": "耳！』女白父言：『我能往亂，願父莫愁。』即自莊飾",
    "T15n0643_002:0652a25": "著雜寶冠，容媚挺特過踰魔后百千萬倍。",
    "T15n0643_002:0652a26": "眄目作姿現諸妖冶，瓔珞晃耀光翳六天，乘",
    "T15n0643_002:0652a27": "羽寶車，安施寶帳垂諸天華，於華鬚頭諸",
    "T15n0643_002:0652a28": "化玉女，手執樂器鼓樂絃歌，聲萬種音凡",
    "T15n0643_002:0652a29": "在世人之所憙樂。一一玉女從五百女以為",
    "T15n0643_002:0652b01": "侍御，繒蓋幢幡如雲而下，身毛孔中香烟",
    "T15n0643_002:0652b02": "芬馥有百千色，玄黃昱爍甚適人目，安庠",
    "T15n0643_002:0652b03": "徐步至菩薩所，下車合掌禮敬菩薩，旋遶",
    "T15n0643_002:0652b04": "七匝，白菩薩言：『太子生時，萬神侍御七寶",
    "T15n0643_002:0652b05": "來臻，何棄天位來此樹下？我是天女盛美無",
    "T15n0643_002:0652b06": "比，顏貌紅輝六天無雙，今以微身奉上太",
    "T15n0643_002:0652b07": "子，供給左右可備灑掃。我等善能調身按",
    "T15n0643_002:0652b08": "摩，今欲親附願遂下情。太子坐樹身體疲",
    "T15n0643_002:0652b09": "懈，宜須偃息服食甘露。』即以寶器獻天百",
    "T15n0643_002:0652b10": "味。「太子寂然身心不動，以白毫擬，令天三",
    "T15n0643_002:0652b11": "女自見身內膿囊涕唾、九孔筋脈一切根本，",
    "T15n0643_002:0652b12": "大腸小腸、生藏熟藏，於其中間，迴伏婉轉",
    "T15n0643_002:0652b13": "踊生諸蟲，其數滿足有八千戶，戶有九",
    "T15n0643_002:0652b14": "億諸小蟲等，蟲遊戲時走入小腸，皆有四口",
    "T15n0643_002:0652b15": "張口上向，大蟲遊戲入大腸中，從大腸出復",
    "T15n0643_002:0652b16": "入胃中。冷病起時胃管閉塞，蟲不得入，故",
    "T15n0643_002:0652b17": "食不消。脾、腎、肝、肺、心、膽、喉嚨，肺腴肝鬲，如",
    "T15n0643_002:0652b18": "是中間復生四蟲，如四蛇合，上下同時唼",
    "T15n0643_002:0652b19": "食諸藏，滓盡汁出，入眼為淚，入鼻為涕，聚",
    "T15n0643_002:0652b20": "口成唾，放口涎流。薄皮厚皮，筋髓諸脈悉",
    "T15n0643_002:0652b21": "生諸蟲，細於秋毫數甚眾多不可具說。「其",
    "T15n0643_002:0652b22": "女見此即便嘔吐從口而出，無有窮盡。即自",
    "T15n0643_002:0652b23": "見身，左生蛇頭，右生狐頭，中首狗頭，頭上化",
    "T15n0643_002:0652b24": "生九色死屍，如九相觀。「九相觀者：一者、新",
    "T15n0643_002:0652b25": "死相：或見死人，身體正直無所復知，想我此",
    "T15n0643_002:0652b26": "身亦當復爾，與此無異，故曰新死相。二者、青",
    "T15n0643_002:0652b27": "瘀相：或見死人，一日至于七日，身體青膖",
    "T15n0643_002:0652b28": "瘀黑相，我所愛身亦當復爾，與此無異，故",
    "T15n0643_002:0652b29": "曰青瘀相。三者、膿血相：或見死人，身已",
    "T15n0643_002:0652c01": "爛壞血流塗漫，極為可惡不可瞻視，我所",
    "T15n0643_002:0652c02": "愛身亦當復爾，故曰膿血相。四者、絳汁相：",
    "T15n0643_002:0652c03": "或見死人，身體縱橫黃水流出狀似絳汁，",
    "T15n0643_002:0652c04": "我所愛身亦當復爾，故曰絳汁相。五者、食不",
    "T15n0643_002:0652c05": "消相：或見死人，為烏鳥所食，蟲狼所噉，",
    "T15n0643_002:0652c06": "為蠅所蛆，其肉欲盡或半身在，我所愛身亦",
    "T15n0643_002:0652c07": "當復爾，故曰食不消相。六者、筋纏束薪相：",
    "T15n0643_002:0652c08": "或見死人，皮肉已盡止有筋骨相連，譬似",
    "T15n0643_002:0652c09": "束薪，由是得成而不解散，我所愛身亦當復",
    "T15n0643_002:0652c10": "爾，故曰筋纏束薪相。七者、骨節分離相：或",
    "T15n0643_002:0652c11": "見死人，筋已爛壞骨節縱橫不在一處，我所",
    "T15n0643_002:0652c12": "愛身亦當復爾，故曰骨節分離相。八者、燒燋",
    "T15n0643_002:0652c13": "可惡相：或見死人，為家火所燒，野火所焚，",
    "T15n0643_002:0652c14": "燋縮在地，極為可惡不可瞻視，我所愛身亦",
    "T15n0643_002:0652c15": "當復爾，故曰燒燋可惡相。九者、故骨相：",
    "T15n0643_002:0652c16": "或見久昔乾骨，若五十歲，至百歲、二百歲、三",
    "T15n0643_002:0652c17": "百歲時，骨還變白，日曝徹中，火從骨上焰焰",
    "T15n0643_002:0652c18": "而起，火燒之後風吹入地還歸于土。是名",
    "T15n0643_002:0652c19": "略說九相，是為菩薩始在樹下初開不淨觀",
    "T15n0643_002:0652c20": "門。「時三魔女，自見背上，復負老母，髮白",
    "T15n0643_002:0652c21": "面皺，脣口喎僻，手脚繚戾，顏色津黑猶",
    "T15n0643_002:0652c22": "如僵尸。胸前復抱一死小兒，於六竅中流出",
    "T15n0643_002:0652c23": "諸膿，膿中生蟲正似蚘蟲。諸女見此愕然",
    "T15n0643_002:0652c24": "驚嘷，却行而去，低頭視臍，臍生六龍，龍吐",
    "T15n0643_002:0652c25": "水火，耳出諸風，體堅如鐵。自見女形，醜狀",
    "T15n0643_002:0652c26": "鄙穢，乃當如是。於其鄙處有諸小蟲，蟲有",
    "T15n0643_002:0652c27": "四頭二上二下，唼食女身。口出五毒，毒有",
    "T15n0643_002:0652c28": "五脈，上至心下乃至咽喉，從六根中生諸脈",
    "T15n0643_002:0652c29": "根，九十有九，直下流注至諸蟲頂，共相灌",
    "T15n0643_002:0653a01": "注徹諸蟲心。諸女人等，從無數世造諸邪行，",
    "T15n0643_002:0653a02": "惡業因緣獲得如是不淨醜身。復有諸蟲如",
    "T15n0643_002:0653a03": "手臂釧，團欒相持而有眾口，口生五毒唼食",
    "T15n0643_002:0653a04": "女根。諸女人等先世之時，邪婬行故，獲",
    "T15n0643_002:0653a05": "臭惡身以為莊嚴。「諸女見已心極酸苦如箭",
    "T15n0643_002:0653a06": "入心，却行之時匍匐而去，如羸駝步，初",
    "T15n0643_002:0653a07": "舉足時節節火起，其髮黃黑如刺棘林，以自",
    "T15n0643_002:0653a08": "纏身，呼嗟歎息至魔王前。魔王心怒，奮劍",
    "T15n0643_002:0653a09": "竪色即欲直前，魔子諫曰：『父王無辜自招",
    "T15n0643_002:0653a10": "瘡疣，菩薩行淨難動如地，云何可壞？』「作是諫",
    "T15n0643_002:0653a11": "時，菩薩復以白毫光擬，令魔眷屬身心安",
    "T15n0643_002:0653a12": "樂，譬如比丘入第三禪。餓鬼見白毛，毛端",
    "T15n0643_002:0653a13": "皆有百千萬億諸大菩薩，是諸菩薩亦入勝",
    "T15n0643_002:0653a14": "意慈心三昧，各以右手將左指頭，爪端生",
    "T15n0643_002:0653a15": "乳灑滅猛火，猛火滅已即得清涼，自然飽",
    "T15n0643_002:0653a16": "滿身心踊悅，發菩提心，因是心故捨餓鬼苦。",
    "T15n0643_002:0653a17": "是諸鬼等自見其身，如似白玉，似瑠璃山、",
    "T15n0643_002:0653a18": "似頗梨山、似黃金山、似馬瑙山、身諸毛孔",
    "T15n0643_002:0653a19": "似真珠貫，眼目明淨似明月珠，身諸烟焰如",
    "T15n0643_002:0653a20": "雜寶雲，所執刀杖似七寶臺，七寶臺內重",
    "T15n0643_002:0653a21": "鋪綩綖安置丹枕，左右自然有化梵王。見",
    "T15n0643_002:0653a22": "化菩薩坐於花臺，各各異說諸罪人報：『汝",
    "T15n0643_002:0653a23": "等前世坐作惡業故，獲如此可惡之形。』說是",
    "T15n0643_002:0653a24": "語時，是諸鬼神有發無上菩提心者；有種聲",
    "T15n0643_002:0653a25": "聞辟支佛因緣者；有於來世當生人天勝",
    "T15n0643_002:0653a26": "樂處者。「是時魔王忽然還宮，白毫隨從直",
    "T15n0643_002:0653a27": "至六天。於其中間，無數天子天女，見白毛",
    "T15n0643_002:0653a28": "孔通中皆空，團圓可愛如梵王幢。於其空間，",
    "T15n0643_002:0653b01": "有百千萬恒河沙微塵諸寶蓮華，一一蓮華，",
    "T15n0643_002:0653b02": "無量無邊諸妙白色以為其臺，臺上有化菩",
    "T15n0643_002:0653b03": "薩，放白毫大人相光，亦復如是！諸菩薩頂",
    "T15n0643_002:0653b04": "有妙蓮華，其華金色，過去七佛在其華上，是",
    "T15n0643_002:0653b05": "諸化佛自說名字，與修多羅等無差別。「復",
    "T15n0643_002:0653b06": "有諸天宿善根者，見化菩薩一毛孔中生一",
    "T15n0643_002:0653b07": "菩薩，菩薩頂上皆有化佛，如前不異。時諸",
    "T15n0643_002:0653b08": "化佛眉間出華，百寶莊嚴，諸天世間無色可",
    "T15n0643_002:0653b09": "比。有化光臺，臺上化佛如前不異。諸化菩",
    "T15n0643_002:0653b10": "薩身毛孔中，化出一切十方眾生所希見",
    "T15n0643_002:0653b11": "事。化人足下有化光臺，生諸天宮，勝過六",
    "T15n0643_002:0653b12": "欲魔王宮殿，亦勝大梵儼身之宮。諸梵頂",
    "T15n0643_002:0653b13": "相從化菩薩足輞間生。如是白毛上至無色，",
    "T15n0643_002:0653b14": "遍照一切無量無邊諸天世界，皆如白寶頗",
    "T15n0643_002:0653b15": "梨明鏡。「諸天見此勝瑞相已，不樂天樂發菩",
    "T15n0643_002:0653b16": "提心，魔王八萬四千天女，視波旬身狀如",
    "T15n0643_002:0653b17": "死狗，亦似燋木。但瞻菩薩白毫相光，心意",
    "T15n0643_002:0653b18": "悅樂無以為譬，怒恚波旬：『前所為事，規欲壞",
    "T15n0643_002:0653b19": "他自失軍眾。』作是語時，百千無數天子天",
    "T15n0643_002:0653b20": "女，復發無上菩提道意。」佛告大王：「如是種種",
    "T15n0643_002:0653b21": "諸勝相事，但從菩薩眉間白毫而生此耳！不",
    "T15n0643_002:0653b22": "勞其餘身分功德。「佛滅度後諸四部眾，若能",
    "T15n0643_002:0653b23": "暫時捨離散亂，繫心正觀菩薩降魔白毫相",
    "T15n0643_002:0653b24": "者，滅無數劫黑業惡障，亦除十惡諸煩惱障，",
    "T15n0643_002:0653b25": "能於現世見佛影像了了分明，如是種種觀",
    "T15n0643_002:0653b26": "相境界不可具說。「如我滅後，欲觀如來降伏",
    "T15n0643_002:0653b27": "魔時白毛相者，當作此觀，如是觀者名為正",
    "T15n0643_002:0653b28": "觀，若異觀者名為邪觀」。",
    "T15n0643_002:0653c01": "「云何名為如來成佛時大人相、覺人相、不動",
    "T15n0643_002:0653c02": "人相、解脫人相、光明人相、滿智慧人相、",
    "T15n0643_002:0653c03": "具足諸波羅蜜相、首楞嚴等諸三昧海相？菩",
    "T15n0643_002:0653c04": "薩摩訶薩，從勝意慈三昧起，入滅意定；從",
    "T15n0643_002:0653c05": "滅意定起，還入首楞嚴；從首楞嚴起，入慧炬",
    "T15n0643_002:0653c06": "三昧；從慧炬三昧起，入諸法相三昧；從諸法",
    "T15n0643_002:0653c07": "相三昧起，入光明相三昧；從光明相三昧起，",
    "T15n0643_002:0653c08": "入師子音聲三昧；從師子音聲三昧起，入",
    "T15n0643_002:0653c09": "師子奮迅三昧；從師子奮迅三昧起，入海意",
    "T15n0643_002:0653c10": "三昧；從海意三昧起，入普智三昧；從普智三",
    "T15n0643_002:0653c11": "昧起，入陀羅尼印相三昧；從陀羅尼印相三",
    "T15n0643_002:0653c12": "昧起，入普現色身三昧；從普現色身三昧起，",
    "T15n0643_002:0653c13": "入法界性三昧；從法界性三昧起，入師子",
    "T15n0643_002:0653c14": "吼力王三昧；從師子吼力王三昧起，入滅諸",
    "T15n0643_002:0653c15": "魔相三昧；從滅諸魔相三昧起，入空慧三昧；",
    "T15n0643_002:0653c16": "從空慧三昧起，入解空相三昧；從解空相",
    "T15n0643_002:0653c17": "三昧起，入大空智三昧；從大空智三昧起，",
    "T15n0643_002:0653c18": "入遍一切處色身三昧；從遍一切處色身三",
    "T15n0643_002:0653c19": "昧起，入寂心相三昧；從寂心相三昧起，入",
    "T15n0643_002:0653c20": "菩薩摩訶薩金剛相三昧；從金剛相三昧",
    "T15n0643_002:0653c21": "起，入金剛頂三昧；從金剛頂三昧起，入一",
    "T15n0643_002:0653c22": "切三昧海；從一切三昧海起，入一切陀羅尼",
    "T15n0643_002:0653c23": "海三昧；從一切陀羅尼海三昧起，入一切佛",
    "T15n0643_002:0653c24": "境界海三昧；從一切佛境界海三昧起，入一",
    "T15n0643_002:0653c25": "切諸佛解脫、解脫知見海三昧；從解脫、解脫",
    "T15n0643_002:0653c26": "知見海三昧起，然後方入無量微塵數諸三",
    "T15n0643_002:0653c27": "昧海門；從諸三昧海門起，入寂意滅意三昧；",
    "T15n0643_002:0653c28": "從寂意滅意三昧起，入金剛譬定大解脫",
    "T15n0643_002:0654a01": "三昧相門。",
    "T15n0643_002:0654a02": "「爾時道場地化似金剛，滿八十里其色正白，",
    "T15n0643_002:0654a03": "不可具見。此相現時，菩薩眉間白毫相光，",
    "T15n0643_002:0654a04": "端潔正直矗然東向，長一丈五尺，有十楞現。",
    "T15n0643_002:0654a05": "彌迦女人同類五女，無數萬億天、龍、鬼神，彌",
    "T15n0643_002:0654a06": "勒賢劫諸菩薩等、跋陀婆羅等，無量無邊阿",
    "T15n0643_002:0654a07": "僧祇微塵數諸大菩薩，亦見此相。「此相現時，",
    "T15n0643_002:0654a08": "佛菩提樹，白毛力故根下自然化生寶華，縱",
    "T15n0643_002:0654a09": "廣正等四十由旬，其華金色金剛為臺。佛眉",
    "T15n0643_002:0654a10": "間光照此華臺，其光直下至金剛際，於金剛",
    "T15n0643_002:0654a11": "際自然化生二金剛座，互相掁觸，聲振",
    "T15n0643_002:0654a12": "三千大千世界，令此大地六種振動。其金",
    "T15n0643_002:0654a13": "剛座上衝蓮華，至蓮華根，其蓮華根亦是",
    "T15n0643_002:0654a14": "金剛，三種金剛共相掁觸，直還下過至金",
    "T15n0643_002:0654a15": "剛際往旋十返，白毫光明圍遶十匝，令金",
    "T15n0643_002:0654a16": "剛座鏗然不動。「佛坐此坐，消除三障成菩",
    "T15n0643_002:0654a17": "提道，佛心境界說不可盡，若廣說者，一切眾",
    "T15n0643_002:0654a18": "生至十地菩薩，亦不能知亦非所解。是故於",
    "T15n0643_002:0654a19": "此白毫相中，隱而不說。「如是白毛光明力",
    "T15n0643_002:0654a20": "故，令菩提樹，金剛為莖，根亦金剛，楷七寶",
    "T15n0643_002:0654a21": "成，楷上生光，各各有七圍遶佛身，化成寶",
    "T15n0643_002:0654a22": "縵，樹葉金色，華百寶色，華上有光百千寶",
    "T15n0643_002:0654a23": "色，諸天寶光不得為譬，果白寶色，夜摩天",
    "T15n0643_002:0654a24": "上微妙白寶不得為比，其果光明化摩尼網",
    "T15n0643_002:0654a25": "彌覆樹上，於其網間猶如白絲，婉轉下",
    "T15n0643_002:0654a26": "垂，化成寶鈴。",
    "T15n0643_002:0654a27": "「鈴四角頭有大寶臺，其臺高顯過於上方無",
    "T15n0643_002:0654a28": "量世界。過是界已，復更化成諸大寶臺，",
    "T15n0643_002:0654a29": "其臺高妙不可具說，光顯微妙。譬如和合",
    "T15n0643_002:0654b01": "百千萬億諸須彌山，於其臺上有大寶蓋純",
    "T15n0643_002:0654b02": "金剛成，雜色間錯微妙光明，光明下垂化成",
    "T15n0643_002:0654b03": "幡帳。於幡帳中雨寶蓋雲，寶蓋雲中雨幢幡",
    "T15n0643_002:0654b04": "雲，幢幡雲中雨妓樂雲，妓樂雲中雨寶光",
    "T15n0643_002:0654b05": "雲，寶光雲中雨諸香雲，諸香雲中雨師子座",
    "T15n0643_002:0654b06": "雲，師子座雲中雨華鬘雲，華鬘雲中雨妙",
    "T15n0643_002:0654b07": "音雲，妙音雲中雨偈頌雲，偈頌雲中雨諸",
    "T15n0643_002:0654b08": "珍寶供養具雲。如是等種種供具，皆從菩提",
    "T15n0643_002:0654b09": "樹白毫相光明中出。「時白毛光下垂照地，",
    "T15n0643_002:0654b10": "令道場邊金剛地上化作七池，池生德水，",
    "T15n0643_002:0654b11": "水有七色，七色分明，色有十光上照樹王。",
    "T15n0643_002:0654b12": "其池四岸眾寶合成，一岸百寶所共合成，一",
    "T15n0643_002:0654b13": "寶流出百億光明，池底純是金剛摩尼以為",
    "T15n0643_002:0654b14": "底沙。水生諸華純黃金葉，葉上千光化成光",
    "T15n0643_002:0654b15": "輪。池有七渠水自湧出，池口生華葉葉",
    "T15n0643_002:0654b16": "相次，於蓮華鬚流出諸水，如琉璃珠映徹",
    "T15n0643_002:0654b17": "分明。於渠兩邊列生諸華，八萬四千，眾寶",
    "T15n0643_002:0654b18": "嚴飾。此渠中水更相灌注，當水流時光亦隨",
    "T15n0643_002:0654b19": "轉，映菩提樹。此樹光中，一一葉上生寶蓮",
    "T15n0643_002:0654b20": "華，其華遍布一切世界，於其華上化白寶",
    "T15n0643_002:0654b21": "臺，遍至十方無量世界，其白毫光從佛眉",
    "T15n0643_002:0654b22": "間出，寶蓮華團圓正等滿一由旬。如是相",
    "T15n0643_002:0654b23": "次過於上方，無量無邊不可算數微塵世",
    "T15n0643_002:0654b24": "界。華華相次，一一華上見一佛坐，身黃",
    "T15n0643_002:0654b25": "金色方身丈六，結加趺坐坐蓮華臺，其金",
    "T15n0643_002:0654b26": "剛座及菩提樹，如上所說等無有異，乃至",
    "T15n0643_002:0654b27": "十方亦復如是！「於白毫中復出寶華，勝前",
    "T15n0643_002:0654b28": "寶華百億萬倍，華上有佛，如釋迦文等無有",
    "T15n0643_002:0654b29": "異，一華鬚頭復有一佛身亦丈六，入深禪",
    "T15n0643_002:0654c01": "定心不傾動。「如是光明，照於東方無量無",
    "T15n0643_002:0654c02": "數百千世界，令諸世界皆作金色。彼眾生見",
    "T15n0643_002:0654c03": "化佛毛孔開現光明，亦復如是出無量百",
    "T15n0643_002:0654c04": "千寶光，一一光中，復有無量百億化佛。「時",
    "T15n0643_002:0654c05": "諸天、龍、鬼神、夜叉、乾闥婆等，覩此光明遶佛",
    "T15n0643_002:0654c06": "千匝，照十方國見十方國，高下大小了了",
    "T15n0643_002:0654c07": "分明，如執明鏡自見面像。是諸大眾，波旬",
    "T15n0643_002:0654c08": "眷屬八萬億眾，諸鬼神、天、龍、夜叉等，各見",
    "T15n0643_002:0654c09": "白毫端直丈五，十方光見，映蔽眾目如",
    "T15n0643_002:0654c10": "萬億日，不可具見。但於光中，見無量無數",
    "T15n0643_002:0654c11": "百億千萬化釋迦文，眉間白毛正長丈五，一",
    "T15n0643_002:0654c12": "一毛中出無量光，一一光中無量化佛，化",
    "T15n0643_002:0654c13": "佛眉間亦復如是！是白毫光輪郭之中，流",
    "T15n0643_002:0654c14": "出眾光上至佛額，顯發額廣平正之相，額上",
    "T15n0643_002:0654c15": "諸毛毛皆上靡，其毛根下梵摩尼色，適眾",
    "T15n0643_002:0654c16": "生心，毛端流光如融紫金，光相上靡入於",
    "T15n0643_002:0654c17": "髮際，婉轉垂下至耳輪邊，然後布散上入髮",
    "T15n0643_002:0654c18": "間，圍遶䗍文數百千匝，從枕骨生，如金",
    "T15n0643_002:0654c19": "蓮華葉日照開敷，蓮華葉間及蓮華鬚，如帝",
    "T15n0643_002:0654c20": "釋畫了了分明，眾色異現。於其色間無量",
    "T15n0643_002:0654c21": "化佛，一佛七菩薩諸天以為侍者，手執寶",
    "T15n0643_002:0654c22": "華白中白者，華有五光五色分明，隨從化佛",
    "T15n0643_002:0654c23": "不失其所，此名如來初成佛時白毫相光。",
    "T15n0643_002:0654c24": "「因白毫光初生項光，生王宮時此光如日，",
    "T15n0643_002:0654c25": "見不了了，圓光一尋別自當說。時諸八部覩",
    "T15n0643_002:0654c26": "白毫光所見不同，有見白毛猶如諸佛；有",
    "T15n0643_002:0654c27": "見白毫如諸菩薩；有見白毛如己父母，一",
    "T15n0643_002:0654c28": "切世間可尊敬事，悉於毛端了了得見，見已",
    "T15n0643_002:0654c29": "歡喜。有發無上菩提心者；有發聲聞、緣覺",
    "T15n0643_002:0655a01": "心者，如是諸鬼見白毛者，自然慈心無諸惡",
    "T15n0643_002:0655a02": "意。」佛告父王：「如來白毛，自從初生乃至成",
    "T15n0643_002:0655a03": "佛，於其中間微細小事可得觀見。既成佛已，",
    "T15n0643_002:0655a04": "白毫光明眾相具足，諸修多羅中佛已廣說，",
    "T15n0643_002:0655a05": "白毫相光究竟之處，十地菩薩爾乃得見，先",
    "T15n0643_002:0655a06": "說小者，應諸世間此事易見。」",
    "T15n0643_002:0655a07": "佛告父王及勅阿難：「諦聽諦聽，善思念之！",
    "T15n0643_002:0655a08": "傳語後世諸弟子等皆令得知，若我滅後諸",
    "T15n0643_002:0655a09": "比丘等，若問是事，此白毫相菩薩本昔修",
    "T15n0643_002:0655a10": "何行得？汝當答言：『佛白毫相從無量劫",
    "T15n0643_002:0655a11": "捨心不慳，不見前相不憶財物，心無封著而",
    "T15n0643_002:0655a12": "行布施，以身心法攝身威儀，護持禁戒如愛",
    "T15n0643_002:0655a13": "雙目，然其心內豁然虛寂，不見犯起及捨",
    "T15n0643_002:0655a14": "墮法，心安如地無有動搖。設有一人，以",
    "T15n0643_002:0655a15": "百千刀屠截其身；設復有人，以諸棘刺鞭撻",
    "T15n0643_002:0655a16": "其身，菩薩初無一念瞋恚；設復有人頭有",
    "T15n0643_002:0655a17": "千舌舌出千言，種種異辭罵辱，菩薩顏色不",
    "T15n0643_002:0655a18": "變，如淨蓮華，心無所著身心不懈，無疲惓",
    "T15n0643_002:0655a19": "意如救頭然。如身毛孔生那利瘡，求覓良",
    "T15n0643_002:0655a20": "醫晝夜精進，心無染污如琉璃珠表裏俱淨，",
    "T15n0643_002:0655a21": "攝身斂意，閉目叉手端坐正受，其心如海",
    "T15n0643_002:0655a22": "湛然不動，如金剛山不可沮壞。雖作是意不",
    "T15n0643_002:0655a23": "隨禪生，灰心滅智，無所適莫，亦無覺觀非",
    "T15n0643_002:0655a24": "不觀法，心智猛利攝諸方便，不見有法若大",
    "T15n0643_002:0655a25": "若小，有細微相，如是眾多名波羅蜜。亦",
    "T15n0643_002:0655a26": "從三十七助菩提法，復從十力、四無所畏、大",
    "T15n0643_002:0655a27": "慈大悲三念處諸妙功德，得此白毫。』「若我",
    "T15n0643_002:0655a28": "滅後佛諸弟子，捨離諸惡，去憒閙相，樂",
    "T15n0643_002:0655a29": "少語法，不務多事，晝夜六時，能於一時，於",
    "T15n0643_002:0655b01": "一時中分為少分，少分之中能須臾間，念佛",
    "T15n0643_002:0655b02": "白毫令心了了，無謬亂想分明正住，注意",
    "T15n0643_002:0655b03": "不息念白毫者，若見相好若不得見，如是",
    "T15n0643_002:0655b04": "等人，除却九十六億那由他恒河沙微塵數",
    "T15n0643_002:0655b05": "劫生死之罪。",
    "T15n0643_002:0655b06": "「設復有人，但聞白毛心不驚疑，歡喜信受，",
    "T15n0643_002:0655b07": "此人亦除却八十億劫生死之罪。若諸比丘",
    "T15n0643_002:0655b08": "比丘尼、優婆塞優婆夷，犯四根本罪，不如",
    "T15n0643_002:0655b09": "等罪及五逆罪，除謗方等，如是眾人若欲",
    "T15n0643_002:0655b10": "懺悔，晝夜六時身心不懈。譬如人在深草",
    "T15n0643_002:0655b11": "中行，四面火起，猛風吹來欲燒其身，此人作",
    "T15n0643_002:0655b12": "念：『若火燒我，未死之間支節解散，我當云",
    "T15n0643_002:0655b13": "何得滅此火？若不設計命必不濟，誰有智者",
    "T15n0643_002:0655b14": "多諸方便能救我命？設命全濟於彼人所無",
    "T15n0643_002:0655b15": "所悋惜？』作是思惟已，如太山崩，五體投地",
    "T15n0643_002:0655b16": "號泣雨淚，合掌向佛，讚歎如來種種德行。",
    "T15n0643_002:0655b17": "作是讚已，誦懺悔法，繫念在前，念佛眉間白",
    "T15n0643_002:0655b18": "毫相光，一日至七日，前四種罪可得輕微，",
    "T15n0643_002:0655b19": "三七日時罪相漸滅，七七日後，然後羯磨，",
    "T15n0643_002:0655b20": "事在他經。若比丘，犯不如罪，觀白毫光",
    "T15n0643_002:0655b21": "闇黑不現，應當入塔觀像眉間，一日至三",
    "T15n0643_002:0655b22": "日，合掌啼泣一心諦觀，然後入僧說前罪事，",
    "T15n0643_002:0655b23": "此名滅罪。前五種罪，念白毫光經八百日，",
    "T15n0643_002:0655b24": "然後復有別羯磨法。」",
    "T15n0643_002:0655b25": "佛告父王：「如來有無量相好，一一相中，八萬",
    "T15n0643_002:0655b26": "四千諸小相好，如是相好不及白毫少分功",
    "T15n0643_002:0655b27": "德。是故今日，為於來世諸惡眾生，說白毫",
    "T15n0643_002:0655b28": "相大慧光明消惡觀法。若有邪見極重惡人，",
    "T15n0643_002:0655b29": "聞此觀法具足相貌，生瞋恨心，無有是處。",
    "T15n0643_002:0655c01": "縱使生瞋，白毫相光亦復覆護，暫聞是語",
    "T15n0643_002:0655c02": "除三劫罪，後身生處生諸佛前，如是種種百",
    "T15n0643_002:0655c03": "千億種，觀諸光明微妙境界，不可悉說，念",
    "T15n0643_002:0655c04": "白毫時自然當生。如此觀者名為正觀，若異",
    "T15n0643_002:0655c05": "觀者名為邪觀。",
    "T15n0643_002:0655c06": "「云何名觀額廣平正額廣平正相？二輪光明，",
    "T15n0643_002:0655c07": "光明輪郭，千輻轂輞，成摩尼珠，形如毘紐羯",
    "T15n0643_002:0655c08": "磨天畫。於畫中流出上妙金色之光，來入",
    "T15n0643_002:0655c09": "白毫，遶毫七匝，上入額上諸毛孔中，乃",
    "T15n0643_002:0655c10": "至髮際諸色相中，婉轉下垂至于耳輪，上散",
    "T15n0643_002:0655c11": "入髮，遶髮七匝。從枕骨出遶前蓮華相，",
    "T15n0643_002:0655c12": "團圓七匝七畫分明，畫有七色色生七華，華",
    "T15n0643_002:0655c13": "有一佛有七菩薩以為侍者，恭敬圍遶右旋",
    "T15n0643_002:0655c14": "而轉。如是額廣平正三相：髮際相、頭諸毛",
    "T15n0643_002:0655c15": "孔相、腦中相。腦中亦有十四光，現諸脈中，中",
    "T15n0643_002:0655c16": "外俱徹明顯可愛，踊出白光紅紫間錯，其",
    "T15n0643_002:0655c17": "色微細從枕骨出，亦遶前者三匝。一一畫",
    "T15n0643_002:0655c18": "間有一佛坐，有二菩薩以為侍者，益更明顯",
    "T15n0643_002:0655c19": "勝前數倍。",
    "T15n0643_002:0655c20": "「云何觀如來眉相？左右二眉形如月初，卷",
    "T15n0643_002:0655c21": "生諸毛稀稠得所隨月形轉，其色艶紫，毛",
    "T15n0643_002:0655c22": "端紺青，琉璃妙光色無與比，眉光兩靡散入",
    "T15n0643_002:0655c23": "諸髮，既入髮已上至髮杪，其光䗍起，蜂翠",
    "T15n0643_002:0655c24": "孔雀色無以類。猶如聚墨比琉璃光，亦復下",
    "T15n0643_002:0655c25": "垂從枕骨出，右旋宛轉遶光四匝，一一畫",
    "T15n0643_002:0655c26": "中出一化佛，有二菩薩及二比丘翼侍左右，",
    "T15n0643_002:0655c27": "皆悉住立蓮華鬚上，明顯可愛勝前數倍。眉",
    "T15n0643_002:0655c28": "下三畫及眼眶中，旋生四光青黃赤白，上",
    "T15n0643_002:0655c29": "向艶出入眉骨中，出眉毛端亦如前法。從",
    "T15n0643_002:0656a01": "枕骨出遶光四匝，四色分明：黃色化佛身",
    "T15n0643_002:0656a02": "黃金色，白色化佛身白銀色，青色化佛身金",
    "T15n0643_002:0656a03": "精色，赤色化佛身車𤦲色。如是右旋益更明",
    "T15n0643_002:0656a04": "顯勝前數倍。",
    "T15n0643_002:0656a05": "「云何觀如來眼睫相？如來眼睫上下各生有",
    "T15n0643_002:0656a06": "五百毛，柔軟可愛如優曇華鬚，於其毛端流",
    "T15n0643_002:0656a07": "出一光，如頗梨色入前眾相，光明色中遶",
    "T15n0643_002:0656a08": "頭一匝，從枕骨生圍遶前光，純生微妙諸",
    "T15n0643_002:0656a09": "青蓮華，蓮華臺上有青色蓋，有梵天王手執",
    "T15n0643_002:0656a10": "是蓋。此相現時佛眼青白，白者過於白寶",
    "T15n0643_002:0656a11": "百億萬倍；青者勝青蓮華及紺琉璃百億萬",
    "T15n0643_002:0656a12": "倍。上下俱眴如牛王眼，眼雙眥頭旋出二光，",
    "T15n0643_002:0656a13": "如青蓮華極為微細，遶髮一匝從枕骨出，",
    "T15n0643_002:0656a14": "映飾諸華令華開敷，光明益顯，如是勝相無",
    "T15n0643_002:0656a15": "量功德，名如來眼。「若有欲觀如來眼者，當作",
    "T15n0643_002:0656a16": "此觀，作此觀者減損諸惡。閉目端坐正觀佛",
    "T15n0643_002:0656a17": "眼，一日至七日，於未來世常得見佛，終不盲",
    "T15n0643_002:0656a18": "冥，亦不生於邊地邪見無佛法處，慧眼恒開",
    "T15n0643_002:0656a19": "不生愚癡。」佛告父王：「是故智者為除盲冥，",
    "T15n0643_002:0656a20": "當觀佛眼。佛有五眼，此觀法中先說肉眼。",
    "T15n0643_002:0656a21": "明淨光現觀眼心利，傍生境界不可具說，",
    "T15n0643_002:0656a22": "諦觀佛眼於少時間及觀像眼，未來世中經",
    "T15n0643_002:0656a23": "五生處，眼常明淨眼根無病，除却七劫生",
    "T15n0643_002:0656a24": "死之罪。」佛告阿難勅諸四眾：「勤觀佛眼慎勿",
    "T15n0643_002:0656a25": "休廢，觀佛眼者必獲無量微妙功德。髮際額",
    "T15n0643_002:0656a26": "廣及髮䗍文，眼眶眼眉，眼睫眼畫，如是",
    "T15n0643_002:0656a27": "等眾相光明，若能暫見，除六十劫生死之罪。",
    "T15n0643_002:0656a28": "未來生處必見彌勒，賢劫千佛威光所護，心",
    "T15n0643_002:0656a29": "如蓮華而無所著，終不墮於三塗八難。若坐",
    "T15n0643_002:0656b01": "不見當入塔觀，入塔觀時，亦當作此諸光明",
    "T15n0643_002:0656b02": "想，至心合掌䠒跪諦觀，一日至三日心不",
    "T15n0643_002:0656b03": "錯亂，命終之後生兜率天，面見彌勒菩薩",
    "T15n0643_002:0656b04": "色身端嚴，應感化導，既得見已身心歡喜入",
    "T15n0643_002:0656b05": "正法位。」佛告父王：「如是觀者名為正觀，若異",
    "T15n0643_002:0656b06": "觀者名為邪觀。」",
    "T15n0643_002:0656b07": "佛說觀佛三昧海經卷第二"
}