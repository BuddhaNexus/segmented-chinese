{
    "T49n2035_016:0230b07": "佛祖統紀卷第十六",
    "T49n2035_016:0230b09": "宋景定四明東湖沙門志磐撰",
    "T49n2035_016:0230b10": "諸師列傳第六之六",
    "T49n2035_016:0230b11": "息菴淵法師法嗣廣智下第五世淨社處廉法師",
    "T49n2035_016:0230b12": "圓辯道琛法師",
    "T49n2035_016:0230b13": "智涌然法師法嗣神照下第五世覺雲智連法師",
    "T49n2035_016:0230b14": "澤山與咸法師赤城中益法師",
    "T49n2035_016:0230b15": "白蓮智圓法師山堂元性法師",
    "T49n2035_016:0230b16": "白蓮妙璘法師白蓮清悟法師",
    "T49n2035_016:0230b17": "白蓮子侔法師虛堂本空法師",
    "T49n2035_016:0230b18": "真教仙法師法嗣證悟圓智法師",
    "T49n2035_016:0230b19": "超果道法師法嗣德藏從進法師",
    "T49n2035_016:0230b20": "通照明法師法嗣報慈蘊堯法師",
    "T49n2035_016:0230b21": "竹菴觀法師法嗣南屏下第五世北峯宗印法師",
    "T49n2035_016:0230b22": "智行守旻法師神辯清一法師",
    "T49n2035_016:0230b23": "牧菴朋法師法嗣顯菴法昌法師",
    "T49n2035_016:0230b24": "月溪法輝法師隱學太然法師",
    "T49n2035_016:0230b25": "浮石子慧法師永福智享法師",
    "T49n2035_016:0230b26": "天王道用法師能仁懷寶法師",
    "T49n2035_016:0230b27": "祥符忻法師法嗣悟空善榮法師",
    "T49n2035_016:0230b28": "清修久法師法嗣慈室妙雲法師",
    "T49n2035_016:0230b29": "雪溪睎顏首座",
    "T49n2035_016:0230c01": "澄覺煥法師法嗣覺菴簡言法師",
    "T49n2035_016:0230c02": "假名湛法師法嗣車溪智欽法師",
    "T49n2035_016:0230c03": "法照皎法師法嗣則菴明哲法師",
    "T49n2035_016:0230c04": "能仁道山法師醴泉行環法師",
    "T49n2035_016:0230c05": "布金覺先法師",
    "T49n2035_016:0230c06": "圓照光法師法嗣超果宗肇法師",
    "T49n2035_016:0230c07": "東靈欽法主法嗣楊尖利淵法師",
    "T49n2035_016:0230c08": "息菴淵法師法嗣息菴淵法師法嗣廣智下第五世",
    "T49n2035_016:0230c09": "法師道琛。溫之樂清彭氏。賜號圓辯。母夢",
    "T49n2035_016:0230c10": "紫氣縈身而生。年十八具戒。初學律儀。未",
    "T49n2035_016:0230c11": "幾去從息菴於法明。微言妙旨一聞便領。後",
    "T49n2035_016:0230c12": "至南湖依圓照。既歸鄉出主廣濟。十二年",
    "T49n2035_016:0230c13": "遷廣慈。建炎三年。車駕幸永嘉。有旨以林",
    "T49n2035_016:0230c14": "靈素故居為資福院。丞相呂頤浩以師應",
    "T49n2035_016:0230c15": "詔。嘗以僧伽梨質米於市。夜見流光煜煜。",
    "T49n2035_016:0230c16": "旦即捧還山。苦無水指工鑿井。得古磚有",
    "T49n2035_016:0230c17": "天康字南朝陳文帝年號泉涌其下。樂清江岸。每以頹",
    "T49n2035_016:0230c18": "倒為患。咸謂鬼物所釁。吏民請為授戒。神",
    "T49n2035_016:0230c19": "附語致謝。門人清順。夢延慶諸祖來謁。侍",
    "T49n2035_016:0230c20": "者持位圖於旁。而闕其第八。順指問之。對",
    "T49n2035_016:0230c21": "曰。汝師將補其處。及後居南湖。果第八世。",
    "T49n2035_016:0230c22": "嘗專修念佛三昧。忽感悟曰。唯心淨土一而",
    "T49n2035_016:0230c23": "已矣。良由彌陀悟我心之寶剎。我心具彌",
    "T49n2035_016:0230c24": "陀之樂邦。雖遠而近不逾一念。雖近而遠",
    "T49n2035_016:0230c25": "過十萬億。譬如青天皓月影臨萬水水不",
    "T49n2035_016:0230c26": "上升月不下降。水月一際自然照映。一日於",
    "T49n2035_016:0230c27": "禪定中見一老宿坐禪榻上。顧謂師曰。吾",
    "T49n2035_016:0230c28": "四明也。師驚喜作禮問曰。道琛於一家習氣",
    "T49n2035_016:0230c29": "法相未能通達。乞垂指教。尊者首肯之。及",
    "T49n2035_016:0231a01": "覺心地豁然。自是山家言教觀者。皆稟師",
    "T49n2035_016:0231a02": "為正。紹興十二年。圓照告老舉師以代。寺",
    "T49n2035_016:0231a03": "經虜寇焚蕩之餘。師誠心所感施者自歸。",
    "T49n2035_016:0231a04": "歲月之間棟宇悉備。因行法華三昧。感普賢",
    "T49n2035_016:0231a05": "放光。慧辯愈加。郡大旱。請禱雨。師以郡政",
    "T49n2035_016:0231a06": "苛猛言守感寤。出囚徒數百人。是夕大雨。",
    "T49n2035_016:0231a07": "有久病者。為說法施食多愈。育王諶禪師",
    "T49n2035_016:0231a08": "疾。往視之。歸語眾曰。大言無當終不得力。",
    "T49n2035_016:0231a09": "乃於月二十三日。建淨土繫念會。道族至",
    "T49n2035_016:0231a10": "萬人。與雪竇大圓禪師為道交。嘗請說六",
    "T49n2035_016:0231a11": "即義。聞而歎曰。師如此說應曾悟耶。答曰。",
    "T49n2035_016:0231a12": "若不因悟何敢對老師說。一日講至六羅",
    "T49n2035_016:0231a13": "漢義。學者請說。斥之曰。小乘法相說之何",
    "T49n2035_016:0231a14": "益。當為說經王義。聯翩三日。一語無重。紹",
    "T49n2035_016:0231a15": "興二十三年十二月十六日。集眾諷觀經晝",
    "T49n2035_016:0231a16": "夜不絕。眾聞異香盈室。師曰。佛來接我。即",
    "T49n2035_016:0231a17": "沐浴更衣。書偈曰。唯心淨土本無迷悟。一",
    "T49n2035_016:0231a18": "念不生即入初住。令諷安樂行。未終塔然",
    "T49n2035_016:0231a19": "坐亡。留龕彌月。顏體如生。葬全身於崇法",
    "T49n2035_016:0231a20": "祖塔之側。",
    "T49n2035_016:0231a21": "智涌然法師法嗣智涌然法師法嗣神照下第五世",
    "T49n2035_016:0231a22": "法師智連。字文秀。錫號覺雲。四明鄞邑杜氏",
    "T49n2035_016:0231a23": "受業棲心崇壽。年十八受具戒。古貌修幹",
    "T49n2035_016:0231a24": "有長松野鶴之態。明智見之曰。僧中鳳雛",
    "T49n2035_016:0231a25": "也。初從圓照學於南湖。晚依白蓮智涌頓",
    "T49n2035_016:0231a26": "悟圓旨。及歸鄉代講延慶。建炎後。歷住五",
    "T49n2035_016:0231a27": "剎。皆兵燬之餘。化瓦礫為金碧。出於指顧。",
    "T49n2035_016:0231a28": "時圓辯重興延慶。未就而逝。師適訪宏智。",
    "T49n2035_016:0231a29": "同登千佛閣。智曰。聞四明談空中有相是",
    "T49n2035_016:0231b01": "否。師曰然。智以手指云。太虛本無一物。師",
    "T49n2035_016:0231b02": "指山川樓閣曰。此諸物象復是何物。智大",
    "T49n2035_016:0231b03": "服其言。歎曰南湖之任非師而誰。即薦於",
    "T49n2035_016:0231b04": "郡領事。十年講無虛日。而眾宇畢成。太師史",
    "T49n2035_016:0231b05": "真隱。佚老於鄉。每過從問法要。真隱曰。師",
    "T49n2035_016:0231b06": "於禪律亦貫通耶。師曰。氷泮雪消固一水",
    "T49n2035_016:0231b07": "耳。又問。華嚴般若似太支離。師曰。支離所",
    "T49n2035_016:0231b08": "以為簡易也揚子何經之支離。離曰已簡已易焉支離真隱肅然服。",
    "T49n2035_016:0231b09": "郡師丞相沈公屈居僧職。以老病辭。公手",
    "T49n2035_016:0231b10": "札勸之曰。師行業清修力荷宗教。自宜表",
    "T49n2035_016:0231b11": "正一方紀綱諸剎。幸勿固辭。自潔其志師",
    "T49n2035_016:0231b12": "即領命。諸方服其清整。一日感疾。謂侍人",
    "T49n2035_016:0231b13": "曰。一切無礙人。一道出生死華嚴經偈復撫掌大",
    "T49n2035_016:0231b14": "笑曰。我自幸至此。鍾鳴吾逝矣。時隆興元年",
    "T49n2035_016:0231b15": "十二月十八日。火浴得舍利。葬骨於崇法祖",
    "T49n2035_016:0231b16": "塔之旁。得法上首。月波則約。",
    "T49n2035_016:0231b17": "太師真隱居士贊曰。瞻彼連師色粹而溫。",
    "T49n2035_016:0231b18": "禮義是習詩書是敦。雖精止觀實祖儒",
    "T49n2035_016:0231b19": "門。鶴飛寥廓蟬蛻塵氛。遂令聽者去縛",
    "T49n2035_016:0231b20": "解紛。五住大剎藉藉有聞。晚居延慶其",
    "T49n2035_016:0231b21": "道彌尊。伊惟台教垂裕後昆。前有法智",
    "T49n2035_016:0231b22": "後有覺雲。意此幻影與法常存石刻在月波山。",
    "T49n2035_016:0231b23": "論曰。聖賢應世之迹。非世情所能測識",
    "T49n2035_016:0231b24": "也。夫覺雲一代明教之師。其於亡日如",
    "T49n2035_016:0231b25": "知所歸出生入死。固非常人所可擬",
    "T49n2035_016:0231b26": "倫。然則託形儒相之家。居相位二十七。",
    "T49n2035_016:0231b27": "考中外靖安。其勳業盛大矣。而又能大護",
    "T49n2035_016:0231b28": "佛法尊敬僧寶。是蓋大權施化示現宰",
    "T49n2035_016:0231b29": "官者之所為也。釋迦本時。或為儒林之",
    "T49n2035_016:0231c01": "宗。或居輪王之位。聖寺沙彌為齊文宣。",
    "T49n2035_016:0231c02": "回向寺僧為唐明皇。近則五祖戒師為蘇",
    "T49n2035_016:0231c03": "文忠。瑯邪山藏僧為張文定庸。詎知回",
    "T49n2035_016:0231c04": "機轉位不為佛不為祖耶。良渚謂撫掌",
    "T49n2035_016:0231c05": "自笑。宜得所歸而復來此土。位極人臣",
    "T49n2035_016:0231c06": "以茲為疑者。其未善論事若此。",
    "T49n2035_016:0231c07": "法師與咸。字虛中。黃巖章氏。賜號明祖。母夢",
    "T49n2035_016:0231c08": "故白蓮惠師遺黃柑令食之。及寤齒頰猶",
    "T49n2035_016:0231c09": "香。生七歲依香積出家。首謁智涌。涌奇之",
    "T49n2035_016:0231c10": "曰。祖位再來也。學成以妙年居第一座。涌",
    "T49n2035_016:0231c11": "沒證悟為繼。已而悟遷上竺。乃舉師以代。",
    "T49n2035_016:0231c12": "聚徒既多歲復大歉。及分衛吳中。施者唯恐",
    "T49n2035_016:0231c13": "自後。倍委王孟公問十六觀義。師曰。佛",
    "T49n2035_016:0231c14": "國在十萬億剎外。而提封不越方寸。若克",
    "T49n2035_016:0231c15": "循觀道。則往彼非遙也。資政鄭公問楞嚴",
    "T49n2035_016:0231c16": "八還。師曰。迷心為境。八法瞀亂。達大觀者。",
    "T49n2035_016:0231c17": "一念自反。二公皆感悟。歲歲為遣供瞀音茂目不明",
    "T49n2035_016:0231c18": "郡太守入山。見池中紅蓮。問曰。既是白蓮。",
    "T49n2035_016:0231c19": "因甚却開紅華。師曰。山中并喜君侯至任",
    "T49n2035_016:0231c20": "是無情亦改容。又指看經羅漢曰。既是無",
    "T49n2035_016:0231c21": "學。如何看經。師撫羅漢背云。何不祇對。師",
    "T49n2035_016:0231c22": "倦於酬應。歸間受業。會赤城益師亡。郡以",
    "T49n2035_016:0231c23": "為請。萬年一禪師來訪。見床上小冊記。回",
    "T49n2035_016:0231c24": "買常住物。一錢不遺。歎曰。我於道無媿行",
    "T49n2035_016:0231c25": "不及師。嘗於法輪寺施戒。當請聖師。眾",
    "T49n2035_016:0231c26": "覩寶光下燭有梵僧立空表。禪宴之餘常",
    "T49n2035_016:0231c27": "諷空品。至本性空寂則入定數日。至生死",
    "T49n2035_016:0231c28": "無際則大慟不已。其體法真切若此。隆興",
    "T49n2035_016:0231c29": "元年五月。別眾端坐念佛而亡。瘞龕於寺之",
    "T49n2035_016:0232a01": "東岡。乾道三年夏復從荼毘。五色舍利無",
    "T49n2035_016:0232a02": "算。所著菩薩戒疏注三卷。金剛辨惑一卷。復",
    "T49n2035_016:0232a03": "宗二卷。法華撮要一卷。素精於易折衷諸",
    "T49n2035_016:0232a04": "解。以自名本取諸咸因號澤山叟。",
    "T49n2035_016:0232a05": "法師中益。早親智涌。深境觀富辯說。人以",
    "T49n2035_016:0232a06": "是敬服焉。主上虞等慈遷赤城。講貫之餘",
    "T49n2035_016:0232a07": "即入禪懺。旦夜以繼未嘗少閒。錄智涌教",
    "T49n2035_016:0232a08": "義。號虎溪集。",
    "T49n2035_016:0232a09": "法師元性。自號山堂。從智涌得教觀之旨。",
    "T49n2035_016:0232a10": "居白蓮日。講次至天主義有學者新至作",
    "T49n2035_016:0232a11": "論破之。有取其論白師曰。此新學逆路之",
    "T49n2035_016:0232a12": "見也。請擯之。師笑曰。汝但學得他作論。我",
    "T49n2035_016:0232a13": "盡容得著山堂集五卷。法華文句科十卷。",
    "T49n2035_016:0232a14": "法師子侔。寧海盧氏。號圓淨。久從智涌學",
    "T49n2035_016:0232a15": "有聲當世。晚主白蓮學徒如市。以供給屢",
    "T49n2035_016:0232a16": "乏。將隄海為田。歸以告其母。母以白金一",
    "T49n2035_016:0232a17": "笥與之曰。為眾辦事佛必鑑之。母患其",
    "T49n2035_016:0232a18": "不成也。卒就役。得田千畆眾賴以濟。",
    "T49n2035_016:0232a19": "法師本空。四明奉化人。自號虛堂。父姓徐為",
    "T49n2035_016:0232a20": "農。每高僧過門。必欵接加禮。母夜見神",
    "T49n2035_016:0232a21": "光遶室因而有娠。為兒異倫等。蔬食誦經",
    "T49n2035_016:0232a22": "志在出家。年十四。依尊勝法存剃髮。初從",
    "T49n2035_016:0232a23": "智涌受教觀。自白蓮首眾。出主明之永明",
    "T49n2035_016:0232a24": "遷治平。淳熙初。皇子魏王牧四明。尊其道",
    "T49n2035_016:0232a25": "製疏請主資教。夏中首座將開妙玄。師止",
    "T49n2035_016:0232a26": "之曰。自有講席以來。諸老立法。謂首座之",
    "T49n2035_016:0232a27": "職未出世者止講小部。若已出世。已講小",
    "T49n2035_016:0232a28": "部者。方可開發大部事存謙遜此舊章也。",
    "T49n2035_016:0232a29": "若維那則點讀四教儀類集耳。以次而進",
    "T49n2035_016:0232b01": "無自逞也。後遷白蓮大揚宗教。久之歸",
    "T49n2035_016:0232b02": "間受業。日以往生為正念。紹興三年三月",
    "T49n2035_016:0232b03": "三日別眾就座書偈而化。東掖學徒來迎全",
    "T49n2035_016:0232b04": "身。奉化緇素投牒止之。乃剪鬚髮分塔東",
    "T49n2035_016:0232b05": "山。而葬全身於尊勝。師行不回顧。坐不倚",
    "T49n2035_016:0232b06": "物。盛暑不持箑。祈寒不附火。高座講唱辨",
    "T49n2035_016:0232b07": "析精微。使利鈍皆有所入。人以是尊慕之。",
    "T49n2035_016:0232b08": "真教仙法師法嗣真教仙法師法嗣",
    "T49n2035_016:0232b09": "法師圓智。黃巖林氏。母夢老儒寄宿而生。",
    "T49n2035_016:0232b10": "幼聰敏不好弄。書史經目悉能開說。醫方卜",
    "T49n2035_016:0232b11": "筮無不精究。嘗往隣寺聞講觀經。歎曰。",
    "T49n2035_016:0232b12": "落日之處故鄉在焉。今日得聞如獲家信。",
    "T49n2035_016:0232b13": "暨出家受戒。即依真教於白蓮。學通教觀。",
    "T49n2035_016:0232b14": "嘗問具變之義。真教指籠鐙曰。如此鐙者。",
    "T49n2035_016:0232b15": "離性絕非本自空寂。理則具矣。六凡四聖所",
    "T49n2035_016:0232b16": "見不同。變則在焉鎧菴曰。具如珠具寶。即理具三千。變如珠雨寶。即事造三千。此",
    "T49n2035_016:0232b17": "旨與真教稍異師不契。後因掃地誦法華。至知法",
    "T49n2035_016:0232b18": "常無性佛種從緣起。豁然有悟。以白真教。",
    "T49n2035_016:0232b19": "教曰。法華止觀此為喉襟汝今有悟大事斯",
    "T49n2035_016:0232b20": "畢。自是遊心道妙。五日輒一睡。或邀縱步",
    "T49n2035_016:0232b21": "則曰。吾之遊異於是。明窓淨儿舒卷函帙。",
    "T49n2035_016:0232b22": "參五佛歷三周。若閱止觀。則十境十乘。見",
    "T49n2035_016:0232b23": "祖師於塵劫之表。居東山十有四年。兩剎千",
    "T49n2035_016:0232b24": "眾推為前列。每患學者困於名相。勉同人",
    "T49n2035_016:0232b25": "曰。是真精進。便是向上機關。每半月必行布",
    "T49n2035_016:0232b26": "薩。或曰。圓頓之宗何必如是。師曰。圓家事",
    "T49n2035_016:0232b27": "理一念具足。所謂圓頓者。豈撥事求理耶。",
    "T49n2035_016:0232b28": "吾於常時未嘗不以波羅提木叉為之",
    "T49n2035_016:0232b29": "師。扶律談常正在茲日。郡請主祥符。殿撰",
    "T49n2035_016:0232c01": "劉公問。教中一句如何舉揚。師曰。即事而",
    "T49n2035_016:0232c02": "真。公領其旨。自撰疏請主鴻祐。士夫欲其",
    "T49n2035_016:0232c03": "近城。請居日山。歷遷白蓮赤城慶善。化道",
    "T49n2035_016:0232c04": "日起。紹興二十三年。奉詔主上竺。災燼之餘",
    "T49n2035_016:0232c05": "僅存大士殿。有衰金為造門廊者。歷家言。",
    "T49n2035_016:0232c06": "主星不利。師曰。佛與天星同一造化。苟寶",
    "T49n2035_016:0232c07": "坊輪奐吾亡何憾。未幾果微恙。夢仙人飲以",
    "T49n2035_016:0232c08": "天液。所患頓愈。神采加異於前。二十七年夏",
    "T49n2035_016:0232c09": "旱。詔於明慶講經。席散而雨洽。嘗抵寺莊",
    "T49n2035_016:0232c10": "聞用牲祭曰何可違佛禁耶。即為神說戒",
    "T49n2035_016:0232c11": "易以素饌。二十八年督土木甚速。至冬眾宇",
    "T49n2035_016:0232c12": "咸備。十二月十二日示疾。預為書別道俗。",
    "T49n2035_016:0232c13": "書偈坐亡。塔於寺東。初是普覺日。住山之",
    "T49n2035_016:0232c14": "末年。夢羅漢來自天台。踞坐主位。已而師",
    "T49n2035_016:0232c15": "至。住無相日。夢賓頭盧來謁。授山茶一器。",
    "T49n2035_016:0232c16": "人知師為五百人中焉。桐江瑛。自恃知解。",
    "T49n2035_016:0232c17": "遇荊溪留意辨明處。斥為穿鑿。至云妙樂",
    "T49n2035_016:0232c18": "可毀。設十難問。學者莫敢與抗。師作攻瑛",
    "T49n2035_016:0232c19": "集追破之。讀者一快。恨二師不並世也。",
    "T49n2035_016:0232c20": "超果道法師法嗣超果道法師法嗣",
    "T49n2035_016:0232c21": "法師從進。妙年聰辯為學早成。久依超果",
    "T49n2035_016:0232c22": "具得其道。出主德藏。講訓有法學者歸之。",
    "T49n2035_016:0232c23": "多述教義發明所得。作楞嚴解尤稱高妙。",
    "T49n2035_016:0232c24": "示寂之日。留龕月餘。容色不變。及從火洛。",
    "T49n2035_016:0232c25": "舌根不壞。若紅蓮華。",
    "T49n2035_016:0232c26": "竹菴觀法師法嗣竹菴觀法師法嗣南屏下第五世",
    "T49n2035_016:0232c27": "法師宗印。字元實。鹽官陳氏。號北峯。師慧",
    "T49n2035_016:0232c28": "力德隣。年十五具戒。首謁當湖竹菴。得教觀",
    "T49n2035_016:0232c29": "之旨。凡諸祖格言必誦滿千遍。入南湖修",
    "T49n2035_016:0233a01": "長懺。周氏延以菴居。以租量非法勸革之。",
    "T49n2035_016:0233a02": "歲減五百斛。往謁象田圓悟演。反質西來",
    "T49n2035_016:0233a03": "意。師答曰。有屈無叫處。演肯之。智者忌辰。",
    "T49n2035_016:0233a04": "夜炷香殿鑪悲泣失聲。演感其意以厚禮",
    "T49n2035_016:0233a05": "送歸南湖嘗思寂光有相之義。聞空聲云。",
    "T49n2035_016:0233a06": "寂光土體如水中月。資教空虛堂。延居座",
    "T49n2035_016:0233a07": "首。堂著宗極論。扶智涌事理各立一性之",
    "T49n2035_016:0233a08": "旨。師設九難。宗極為之義負。通守蘇玭觀",
    "T49n2035_016:0233a09": "不二門以文雖簡而昧其說。師撮示機",
    "T49n2035_016:0233a10": "要。玭即領會。白師座請居正覺。颶風飄蕩",
    "T49n2035_016:0233a11": "颶音具。沿海諸郡多狂風。謂具四方之風也。東坡有颶風賦僅存藏殿。師守死",
    "T49n2035_016:0233a12": "不去。風為之止。有請為廟神授戒去血",
    "T49n2035_016:0233a13": "食者。先感夢往赴他廟尸祝。神語求易祭",
    "T49n2035_016:0233a14": "者十數祠。遷主隱學。未久玭亦召還。要師",
    "T49n2035_016:0233a15": "偕行曰。盍西還相與弘贊。居東二十七年。至",
    "T49n2035_016:0233a16": "是復反淛右。貳上竺講止觀。深砭學者支",
    "T49n2035_016:0233a17": "離名相之病。圍座挾策。主者以得士為忌。",
    "T49n2035_016:0233a18": "去隱雷峯毛氏菴。問道者沓至。杜氏建普光",
    "T49n2035_016:0233a19": "一區。具禮迎之。禪講並行法道益盛。適德藏",
    "T49n2035_016:0233a20": "來。請師曰。肄業之地。思報久矣。歷遷超果",
    "T49n2035_016:0233a21": "圓通北禪。道德之譽既行。土木之績亦就。海",
    "T49n2035_016:0233a22": "空英辭靈山。舉以自代。詔可之。學徒五百咸",
    "T49n2035_016:0233a23": "服其道。宿弊舊習為之一革。寧宗素聞師",
    "T49n2035_016:0233a24": "名。召對便殿問佛法大旨。語簡理明。上大",
    "T49n2035_016:0233a25": "敬說錫賚甚渥。賜號慧行法師。嘉定六年。",
    "T49n2035_016:0233a26": "以營觀室。行化吳中。至松江弟子行一菴。",
    "T49n2035_016:0233a27": "謂其徒曰。吾化緣畢此。即右脇安庠而化。",
    "T49n2035_016:0233a28": "時十二月八日也。藏龕於慈雲塔旁。師三衣",
    "T49n2035_016:0233a29": "準律。五辛剛制。道力純至幽明俱感。格邪",
    "T49n2035_016:0233b01": "拯滯除瘵息癘。一有祈叩無不得愈。常",
    "T49n2035_016:0233b02": "謂講者須備三法。肅威儀以臨大眾。提",
    "T49n2035_016:0233b03": "大綱以盡文義。具宗眼以示境觀。備此",
    "T49n2035_016:0233b04": "三者依俙駕說。所著金剛新解。釋彌勒偈。",
    "T49n2035_016:0233b05": "簡示天親羅什同異之意。考正此經諸本。即",
    "T49n2035_016:0233b06": "則之文最為有據。述教義百餘章。尤為學",
    "T49n2035_016:0233b07": "者傳錄。嗣法有聞者。古雲元粹十餘人。日本",
    "T49n2035_016:0233b08": "傳教者。俊芿一人。仕官儒生受道者三數人。",
    "T49n2035_016:0233b09": "獨佛光法照繼世盛大。有光祖父之道。",
    "T49n2035_016:0233b10": "牧菴朋法師法嗣牧菴朋法師法嗣",
    "T49n2035_016:0233b11": "法師法輝。字明叟。號月溪。台之臨海徐氏。",
    "T49n2035_016:0233b12": "依多福西茶院真悟諶師落髮。從牧菴於能",
    "T49n2035_016:0233b13": "仁學通教觀。暨遷南湖即俾為內知客。平",
    "T49n2035_016:0233b14": "心贊助內外以和。與印元寶登聖道月光遠",
    "T49n2035_016:0233b15": "為同志友。日以此道相問辨。及歸能仁遂",
    "T49n2035_016:0233b16": "座首。淳熙初出主浮江香積尋徙赤城。紹",
    "T49n2035_016:0233b17": "熙二年遷聖水。嘉定間。赤城有去思。師為",
    "T49n2035_016:0233b18": "勉徇。久之聖水復來迎。師亦不拒。嘉定己卯",
    "T49n2035_016:0233b19": "秋。無疾而亡。塔於西隩。師講唱法華深符",
    "T49n2035_016:0233b20": "祖意。發明正義酷似牧菴。謝克家錢象祖",
    "T49n2035_016:0233b21": "二鄉相。素所尊敬。而師執心謙靖。未嘗許",
    "T49n2035_016:0233b22": "其進。人以是高之。",
    "T49n2035_016:0233b23": "祥符忻法師法嗣祥符忻法師法嗣",
    "T49n2035_016:0233b24": "法師善榮。烏程潘氏。賜號悟空。母初妊娠。",
    "T49n2035_016:0233b25": "即屏葷血。臨產之夕。有光二道自天下徹",
    "T49n2035_016:0233b26": "其廬。已而產二男。歲餘皆病亡其一。相者",
    "T49n2035_016:0233b27": "謂其母曰。若不出家恐亦未保。乃舍入法",
    "T49n2035_016:0233b28": "忍寺。七歲受戒。學教於清辯忻師。紹興末",
    "T49n2035_016:0233b29": "自祥符座元出主太湖之寶林。歷慧通車",
    "T49n2035_016:0233c01": "溪。講道大播。淳熙癸卯。越帥李參政。請主",
    "T49n2035_016:0233c02": "圓通。親為疏云。佛菩薩本自無心。有緣即",
    "T49n2035_016:0233c03": "應。士大夫何嫌異教。惟道是從。人皆喜誦",
    "T49n2035_016:0233c04": "其語。一日微恙。屏人事坐榻上。問病進藥",
    "T49n2035_016:0233c05": "皆不答。越七日。澡身易衣。趺坐方丈寂",
    "T49n2035_016:0233c06": "然而化。闍維之時求舍利者。如其願必得",
    "T49n2035_016:0233c07": "之。著大部決疑集四卷。行於世。在車溪日",
    "T49n2035_016:0233c08": "入蔬圃。見菜葉小蟲無數。歎曰。哀哉一餐",
    "T49n2035_016:0233c09": "何多殺命。於是一夏。唯白湯下飯。嗣法紫",
    "T49n2035_016:0233c10": "金法通。",
    "T49n2035_016:0233c11": "清修久法師法嗣清修久法師法嗣",
    "T49n2035_016:0233c12": "法師妙雲。四明楊氏。自號慈室。遍詢教席",
    "T49n2035_016:0233c13": "𤀹發妙解從久無畏。詣玉几參大慧。益",
    "T49n2035_016:0233c14": "有省悟。無畏主清修。師與逸堂諸賢旦暮",
    "T49n2035_016:0233c15": "請益。及同受通相三觀之旨。紹興十九年。無",
    "T49n2035_016:0233c16": "畏沒眾請師為繼。淳熙初。遷慈溪永明。以",
    "T49n2035_016:0233c17": "所得悟意。述圓覺直解。其序有云。巨儒老衲",
    "T49n2035_016:0233c18": "讀此必曰。既云直解何用是曲科為。聞者",
    "T49n2035_016:0233c19": "為一笑。嘗閒居東湖二靈。以詩遣丐村市",
    "T49n2035_016:0233c20": "云。山環湖水水環山。短艇白鷗窓几間。野",
    "T49n2035_016:0233c21": "外更將供給至。飽參著得十僧閑。時人誦",
    "T49n2035_016:0233c22": "為實錄。郡請居南湖。日事講貫學者如市。",
    "T49n2035_016:0233c23": "居二年以疾辭。居溪口吳氏菴。一日往別",
    "T49n2035_016:0233c24": "吳君。歸越三日。澡身易衣。趺坐室中。謂侍",
    "T49n2035_016:0233c25": "人曰。吾有瓣香藏之三十年。將臨終供",
    "T49n2035_016:0233c26": "佛仰報大恩。今其時。吾將有行。及香煙正",
    "T49n2035_016:0233c27": "熾起白佛陳請求歸安養。就座合掌而化。",
    "T49n2035_016:0233c28": "師為學得旨尤善駕說。詩頌翰墨妙絕一",
    "T49n2035_016:0233c29": "時。南湖祖堂以師居位日淺不立像。耆老",
    "T49n2035_016:0234a01": "評之曰。昔竹菴牧菴居此皆二年。議者以",
    "T49n2035_016:0234a02": "道大名重不得不立。今慈室何慊於二老",
    "T49n2035_016:0234a03": "哉於是亦立位。嗣其法者。廣壽正皎九月八日忌",
    "T49n2035_016:0234a04": "首座睎顏。字聖徒。自號雪溪。四明奉化人。幼",
    "T49n2035_016:0234a05": "試經得度。教黌禪府無不咨詢。三教百家",
    "T49n2035_016:0234a06": "無不綜練。嘗從久無畏親受觀法。自謂",
    "T49n2035_016:0234a07": "造師藩籬。及無畏亡撰銘文以寄得法之",
    "T49n2035_016:0234a08": "意。師志氣剛正廣眾畏服。文藻高妙後進愛",
    "T49n2035_016:0234a09": "慕。於是聖徒之名播天下。不惑之前所寓必",
    "T49n2035_016:0234a10": "居記室。知命之後所至必踞座端。諸方屢",
    "T49n2035_016:0234a11": "舉出世。皆固辭不就。嘗步菜畦。見糞蛆毬",
    "T49n2035_016:0234a12": "聚。以殺物之多不復茹蔬。唯買海苔三百",
    "T49n2035_016:0234a13": "六十斤。日取其一以供粥飯。晚歲自省。謂",
    "T49n2035_016:0234a14": "文字餘習無補於道。乃住桃源厲氏菴。專",
    "T49n2035_016:0234a15": "志念佛。一坐十年。精進不懈。謂反人張漢",
    "T49n2035_016:0234a16": "卿曰。淨土之道豈有一法可得。珍臺寶網",
    "T49n2035_016:0234a17": "迦陵頻伽。此吾佛方便誘掖之法耳。但於修",
    "T49n2035_016:0234a18": "中不見一法。則寂光上品無證而證。漢卿",
    "T49n2035_016:0234a19": "曰。予固已信解。愧未能勇進耳。扁所居小",
    "T49n2035_016:0234a20": "軒曰憶佛。作詩以見志。有云。隨波逐浪",
    "T49n2035_016:0234a21": "去翩翩。彈指聲中七十年。豈不向來知憶",
    "T49n2035_016:0234a22": "佛。欲從老去更加鞭。臨終預別親友。沐浴",
    "T49n2035_016:0234a23": "更衣西向觀想。忽稱佛來合掌而化。師隱居",
    "T49n2035_016:0234a24": "之日。有司以免丁追慈室誚之曰。天下",
    "T49n2035_016:0234a25": "豈有讀萬卷書為高士行。猶欲以丁錢",
    "T49n2035_016:0234a26": "責之耶。主司嘉其言得不問。",
    "T49n2035_016:0234a27": "澄覺煥法師法嗣澄覺煥法師法嗣",
    "T49n2035_016:0234a28": "法師簡言。自號覺菴。依澄覺學通其旨。博",
    "T49n2035_016:0234a29": "覽強記獨擅一時。嘗講妙玄升座高拱。暗",
    "T49n2035_016:0234b01": "索本文不失科節。圓詮妙法旁敷教相。",
    "T49n2035_016:0234b02": "事理權實莫不粲然。嘗謂新學曰。人苦於",
    "T49n2035_016:0234b03": "寡學。若深歷歲月熟覽典誥。自然左右逢",
    "T49n2035_016:0234b04": "源了達祖意。不為一文一義之所滯惑。始",
    "T49n2035_016:0234b05": "可從事於講說之際。聞者心化。",
    "T49n2035_016:0234b06": "法照皎法師法嗣法照皎法師法嗣",
    "T49n2035_016:0234b07": "法師明哲。四明之鄞邑周氏。自號則菴。得夢",
    "T49n2035_016:0234b08": "吞寶珠而生。十八具戒。即遊學諸方。依能",
    "T49n2035_016:0234b09": "仁法照受教觀。一時會中同名者有十哲",
    "T49n2035_016:0234b10": "之稱。而師最顯著。復遍參禪林。見天童宏",
    "T49n2035_016:0234b11": "智育王大慧國清愚谷。無不期以大器。嘗",
    "T49n2035_016:0234b12": "曰。叢林所謂直指人心見性成佛。即吾宗介",
    "T49n2035_016:0234b13": "爾有心三千具足也。宏智聞之曰。觀子妙",
    "T49n2035_016:0234b14": "解宜歸弘教。初主昌國超果。遷覺海隱學",
    "T49n2035_016:0234b15": "永明。篤志講訓無虛日。學者不敢以假告。",
    "T49n2035_016:0234b16": "郡帥范成大。請主南湖。一時聽徒。皆四方英",
    "T49n2035_016:0234b17": "秀。來者唯恐其後。咸相謂曰。登龍門者正",
    "T49n2035_016:0234b18": "在今日。師日誦小般若經。稍涉人語便即",
    "T49n2035_016:0234b19": "重誦。謂不當以凡言雜聖典也六月十六忌。",
    "T49n2035_016:0234b20": "圓照光法師法嗣圓照光法師法嗣",
    "T49n2035_016:0234b21": "法師宗肇。四明人。初之南湖見明智。晚入",
    "T49n2035_016:0234b22": "圓照室。俾之貳講。出主興教。遷壽聖。自罹",
    "T49n2035_016:0234b23": "建炎之厄。僅存大殿。茅茨數百椽。殘僧十餘",
    "T49n2035_016:0234b24": "輩。處之裕如。常曰。諸佛大士。遍法界建佛",
    "T49n2035_016:0234b25": "事。而雲溪咫尺之地。不能有為。亦緣力不",
    "T49n2035_016:0234b26": "足耳。縱我能為之何足為道。祇陀絡孤所",
    "T49n2035_016:0234b27": "施無慮億數。而雲溪咫尺之地不能有成。",
    "T49n2035_016:0234b28": "亦緣力不足耳。縱我能成之何足為多。但",
    "T49n2035_016:0234b29": "知服勤講導篤志修進。以報佛恩可爾。既而",
    "T49n2035_016:0234c01": "來學日臻檀施日至。棟宇為之鼎新。",
    "T49n2035_016:0234c02": "東靈欽法師法嗣東靈欽法師法嗣",
    "T49n2035_016:0234c03": "法師利淵。博通三藏。旁貫五經。學富道高。",
    "T49n2035_016:0234c04": "世稱為淵教藏。蚤傳東靈之道。弘法楊尖。",
    "T49n2035_016:0234c05": "聚眾三百日事講演。出入經論莫測涯涘。",
    "T49n2035_016:0234c06": "由是後學多尚泛辨此卷三十五人本紀遺失十七人。",
    "T49n2035_016:0234c07": "佛祖統紀卷第十六終"
}