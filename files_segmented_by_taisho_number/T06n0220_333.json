{
    "T06n0220_333:0705b08": "大般若波羅蜜多經卷第三百三",
    "T06n0220_333:0705b09": "十三",
    "T06n0220_333:0705b11": "三藏法師玄奘奉　詔譯",
    "T06n0220_333:0705b12": "初分善學品第五十三之三",
    "T06n0220_333:0705b13": "「復次，善現！有菩薩摩訶薩魔所執持，為魔所",
    "T06n0220_333:0705b14": "魅，但聞名字妄生執著。所以者何？善現！是",
    "T06n0220_333:0705b15": "菩薩摩訶薩先未修學布施、淨戒、安忍、精進、靜",
    "T06n0220_333:0705b16": "慮、般若波羅蜜多，先未安住內空、外空、內外",
    "T06n0220_333:0705b17": "空、空空、大空、勝義空、有為空、無為空、畢竟空、無",
    "T06n0220_333:0705b18": "際空、散空、無變異空、本性空、自相空、共相空、一",
    "T06n0220_333:0705b19": "切法空、不可得空、無性空、自性空、無性自性",
    "T06n0220_333:0705b20": "空，先未安住真如、法界、法性、不虛妄性、不變",
    "T06n0220_333:0705b21": "異性、平等性、離生性、法定、法住、實際、虛空界、不",
    "T06n0220_333:0705b22": "思議界，先未安住苦、集、滅、道聖諦，先未修",
    "T06n0220_333:0705b23": "學四念住、四正斷、四神足、五根、五力、七等覺支、",
    "T06n0220_333:0705b24": "八聖道支，先未修學四靜慮、四無量、四無色",
    "T06n0220_333:0705b25": "定，先未修學八解脫、八勝處、九次第定、十遍",
    "T06n0220_333:0705b26": "處，先未修學空、無相、無願解脫門，先未修學",
    "T06n0220_333:0705b27": "菩薩十地，先未修學五眼、六神通，先未修學",
    "T06n0220_333:0705b28": "陀羅尼門、三摩地門，先未修學佛十力、四無",
    "T06n0220_333:0705b29": "所畏、四無礙解、大慈、大悲、大喜、大捨、十八佛不",
    "T06n0220_333:0705c01": "共法，先未修學無忘失法、恒住捨性，先未修",
    "T06n0220_333:0705c02": "學一切智、道相智、一切相智，先未修學一切",
    "T06n0220_333:0705c03": "菩薩摩訶薩行，先未修學諸佛無上正等菩",
    "T06n0220_333:0705c04": "提，由此因緣令魔得便。善現！是菩薩摩訶",
    "T06n0220_333:0705c05": "薩不能了知蘊魔行相，不能了知死魔行相，",
    "T06n0220_333:0705c06": "不能了知天魔行相，不能了知煩惱魔行相，",
    "T06n0220_333:0705c07": "由此因緣令魔得便。「善現！是菩薩摩訶薩不",
    "T06n0220_333:0705c08": "了知色，不了知受、想、行、識；不了知眼處，不了",
    "T06n0220_333:0705c09": "知耳、鼻、舌、身、意處；不了知色處，不了知聲、香、",
    "T06n0220_333:0705c10": "味、觸、法處；不了知眼界，不了知耳、鼻、舌、身、意",
    "T06n0220_333:0705c11": "界；不了知色界，不了知聲、香、味、觸、法界；不了",
    "T06n0220_333:0705c12": "知眼識界，不了知耳、鼻、舌、身、意識界；不了知",
    "T06n0220_333:0705c13": "眼觸，不了知耳、鼻、舌、身、意觸；不了知眼觸為",
    "T06n0220_333:0705c14": "緣所生諸受，不了知耳、鼻、舌、身、意觸為緣所生",
    "T06n0220_333:0705c15": "諸受；不了知地界，不了知水、火、風、空、識界；不",
    "T06n0220_333:0705c16": "了知無明，不了知行、識、名色、六處、觸、受、愛、取、",
    "T06n0220_333:0705c17": "有、生、老死；不了知布施波羅蜜多，不了知淨",
    "T06n0220_333:0705c18": "戒、安忍、精進、靜慮、般若波羅蜜多；不了知內",
    "T06n0220_333:0705c19": "空，不了知外空、內外空、空空、大空、勝義空、有",
    "T06n0220_333:0705c20": "為空、無為空、畢竟空、無際空、散空、無變異空、本",
    "T06n0220_333:0705c21": "性空、自相空、共相空、一切法空、不可得空、無性",
    "T06n0220_333:0705c22": "空、自性空、無性自性空；不了知真如，不了知",
    "T06n0220_333:0705c23": "法界、法性、不虛妄性、不變異性、平等性、離生性、",
    "T06n0220_333:0705c24": "法定、法住、實際、虛空界、不思議界；不了知四",
    "T06n0220_333:0705c25": "念住，不了知四正斷、四神足、五根、五力、七等",
    "T06n0220_333:0705c26": "覺支、八聖道支；不了知苦聖諦，不了知集、滅、",
    "T06n0220_333:0705c27": "道聖諦；不了知四靜慮，不了知四無量、四無",
    "T06n0220_333:0705c28": "色定；不了知八解脫，不了知八勝處、九次第",
    "T06n0220_333:0705c29": "定、十遍處；不了知空解脫門，不了知無相、無",
    "T06n0220_333:0706a01": "願解脫門；不了知十地；不了知五眼，不了",
    "T06n0220_333:0706a02": "知六神通；不了知三摩地門，不了知陀羅尼",
    "T06n0220_333:0706a03": "門；不了知佛十力，不了知四無所畏、四無礙",
    "T06n0220_333:0706a04": "解、大慈、大悲、大喜、大捨、十八佛不共法；不了",
    "T06n0220_333:0706a05": "知預流果，不了知一來、不還、阿羅漢果；不了",
    "T06n0220_333:0706a06": "知獨覺菩提；不了知一切智，不了知道相智、",
    "T06n0220_333:0706a07": "一切相智；亦不了知有情諸法名字實相。由",
    "T06n0220_333:0706a08": "此因緣令魔得便，方便化作種種形像，語此",
    "T06n0220_333:0706a09": "菩薩摩訶薩言：『汝所修行願行已滿，當證無",
    "T06n0220_333:0706a10": "上正等菩提，汝成佛時當得如是殊勝功德",
    "T06n0220_333:0706a11": "尊貴名號。』善現！謂彼惡魔知此菩薩長夜思",
    "T06n0220_333:0706a12": "願：『我成佛時當得如是功德名號。』隨其思願",
    "T06n0220_333:0706a13": "而記說之。「善現！時此菩薩遠離般若波羅",
    "T06n0220_333:0706a14": "蜜多，無巧便故，聞魔記說，作是念言：『奇哉！是",
    "T06n0220_333:0706a15": "人為我記說當得成佛功德名號，與我長",
    "T06n0220_333:0706a16": "夜思願相應，由此故知過去諸佛必已授我",
    "T06n0220_333:0706a17": "大菩提記，我於無上正等菩提決定當得",
    "T06n0220_333:0706a18": "不復退轉，我成佛時必定當得如是功德尊",
    "T06n0220_333:0706a19": "貴名號。』「善現！是菩薩摩訶薩如是惡魔、或魔",
    "T06n0220_333:0706a20": "眷屬、或魔所執諸沙門等記說當來成佛名",
    "T06n0220_333:0706a21": "號，如是如是慢心轉增：『我於未來定當作佛，",
    "T06n0220_333:0706a22": "獲得如是功德名號，諸餘菩薩無與我等。』「善",
    "T06n0220_333:0706a23": "現！如我所說已得不退轉菩薩摩訶薩諸行、",
    "T06n0220_333:0706a24": "狀、相，此菩薩摩訶薩皆未成就，但聞魔說成",
    "T06n0220_333:0706a25": "佛虛名便生傲慢，輕弄毀蔑諸餘菩薩摩訶",
    "T06n0220_333:0706a26": "薩眾。善現！是菩薩摩訶薩由起傲慢輕弄",
    "T06n0220_333:0706a27": "毀蔑諸餘菩薩摩訶薩故，遠離無上正等菩",
    "T06n0220_333:0706a28": "提。善現！是菩薩摩訶薩遠離般若波羅蜜多，",
    "T06n0220_333:0706a29": "無巧便故，棄善友故，常為惡友所攝受故，當",
    "T06n0220_333:0706b01": "墮聲聞或獨覺地。「善現！是菩薩摩訶薩或",
    "T06n0220_333:0706b02": "有此身還得正念，至誠悔過捨舊慢心，數數",
    "T06n0220_333:0706b03": "親近供養恭敬、尊重讚歎真勝善友，彼雖流",
    "T06n0220_333:0706b04": "轉生死多時，而後還依甚深般若波羅蜜多",
    "T06n0220_333:0706b05": "漸次修學，當證無上正等菩提。善現！是菩薩",
    "T06n0220_333:0706b06": "摩訶薩若有此身不得正念，不能悔過，不捨",
    "T06n0220_333:0706b07": "慢心，不欲親近供養恭敬、尊重讚歎真勝善",
    "T06n0220_333:0706b08": "友，彼定流轉生死多時，後雖精進修諸善業，",
    "T06n0220_333:0706b09": "而墮聲聞或獨覺地。「善現！譬如苾芻求聲聞",
    "T06n0220_333:0706b10": "者，於四重罪若隨犯一，便非沙門、非釋迦",
    "T06n0220_333:0706b11": "子，彼於現在定不能得預流、一來、不還應果。",
    "T06n0220_333:0706b12": "善現！妄執虛名菩薩亦爾，但聞魔記成佛空",
    "T06n0220_333:0706b13": "名便起慢心，輕弄毀蔑諸餘菩薩摩訶薩眾，",
    "T06n0220_333:0706b14": "當知此罪過彼苾芻所犯四重無量倍數。善",
    "T06n0220_333:0706b15": "現！置彼苾芻所犯四重，此菩薩罪過五無間",
    "T06n0220_333:0706b16": "亦無量倍。所以者何？善現！是菩薩摩訶薩實",
    "T06n0220_333:0706b17": "不成就殊勝功德，聞惡魔說成佛名號，便自",
    "T06n0220_333:0706b18": "傲慢輕餘菩薩，是故此罪過五無間。是故，善",
    "T06n0220_333:0706b19": "現！若菩薩摩訶薩欲得無上正等菩提，應善",
    "T06n0220_333:0706b20": "覺知如是記說虛名號等微細魔事。",
    "T06n0220_333:0706b21": "「復次，善現！有菩薩摩訶薩隱在山林、空澤、曠",
    "T06n0220_333:0706b22": "野，獨居宴坐，修遠離行。時，有惡魔來到其",
    "T06n0220_333:0706b23": "所，恭敬讚歎遠離功德，謂作是言：『善哉！大士！",
    "T06n0220_333:0706b24": "能修如是遠離之行，此遠離行一切如來、應、",
    "T06n0220_333:0706b25": "正等覺共所稱讚，天帝釋等諸天神仙皆共",
    "T06n0220_333:0706b26": "守護供養尊重，應常住此勿往餘處。』善現！我",
    "T06n0220_333:0706b27": "不讚歎諸菩薩摩訶薩居阿練若、曠野、山林，",
    "T06n0220_333:0706b28": "宴坐思惟修遠離行。」爾時，善現白佛言：「世尊！",
    "T06n0220_333:0706b29": "諸菩薩摩訶薩應修何等餘遠離行，而佛不",
    "T06n0220_333:0706c01": "讚居阿練若、曠野、山林，離諸臥具，思惟宴坐遠",
    "T06n0220_333:0706c02": "離功德？唯願為說諸菩薩摩訶薩勝遠離",
    "T06n0220_333:0706c03": "行！」佛言：「善現！諸菩薩摩訶薩若居山林、空",
    "T06n0220_333:0706c04": "澤、曠野、阿練若處，若居城邑、聚落、王都、諠雜",
    "T06n0220_333:0706c05": "之處，但能遠離煩惱惡業，遠離聲聞、獨覺作",
    "T06n0220_333:0706c06": "意，勤修般若波羅蜜多，及修諸餘殊勝功德，",
    "T06n0220_333:0706c07": "是名菩薩真遠離行。「善現！此遠離行一切如",
    "T06n0220_333:0706c08": "來、應、正等覺共所稱讚，此遠離行一切如來、",
    "T06n0220_333:0706c09": "應、正等覺共所開許。「善現！此遠離行諸菩薩",
    "T06n0220_333:0706c10": "摩訶薩常應修學，若晝若夜應正思惟，精進",
    "T06n0220_333:0706c11": "修行此遠離法，是名菩薩修遠離行。「善現！此",
    "T06n0220_333:0706c12": "遠離行不雜聲聞、獨覺作意，不雜一切煩惱",
    "T06n0220_333:0706c13": "惡業，離諸諠雜，畢竟清淨，令諸菩薩速證無",
    "T06n0220_333:0706c14": "上正等菩提，利樂有情，窮未來際，常無斷盡。",
    "T06n0220_333:0706c15": "「善現！惡魔所讚隱在山林、空澤、曠野、阿練若",
    "T06n0220_333:0706c16": "處，遠離臥具，獨居宴坐，非諸菩薩勝遠離行。",
    "T06n0220_333:0706c17": "何以故？善現！彼遠離行猶有諠雜，謂彼或雜",
    "T06n0220_333:0706c18": "惡業煩惱，或雜聲聞、獨覺作意，於深般若波",
    "T06n0220_333:0706c19": "羅蜜多不能精勤信受修學，不能圓滿一切",
    "T06n0220_333:0706c20": "智智。「善現！有菩薩摩訶薩雖勤修習惡魔所",
    "T06n0220_333:0706c21": "讚遠離行法，而起傲慢不清淨心，輕弄毀蔑",
    "T06n0220_333:0706c22": "諸餘菩薩摩訶薩眾。謂有菩薩摩訶薩眾雖",
    "T06n0220_333:0706c23": "居城邑、聚落、王都而心清淨，不雜種種煩惱",
    "T06n0220_333:0706c24": "惡業，不雜聲聞、獨覺作意，精勤修習布施、淨",
    "T06n0220_333:0706c25": "戒、安忍、精進、靜慮、般若波羅蜜多，精勤安住",
    "T06n0220_333:0706c26": "內空、外空、內外空、空空、大空、勝義空、有為空、無",
    "T06n0220_333:0706c27": "為空、畢竟空、無際空、散空、無變異空、本性空、自",
    "T06n0220_333:0706c28": "相空、共相空、一切法空、不可得空、無性空、自性",
    "T06n0220_333:0706c29": "空、無性自性空，精勤安住真如、法界、法性、不",
    "T06n0220_333:0707a01": "虛妄性、不變異性、平等性、離生性、法定、法住、",
    "T06n0220_333:0707a02": "實際、虛空界、不思議界，精勤安住苦、集、滅、道",
    "T06n0220_333:0707a03": "聖諦，精勤修習四念住、四正斷、四神足、五根、",
    "T06n0220_333:0707a04": "五力、七等覺支、八聖道支，於四靜慮、四無量、",
    "T06n0220_333:0707a05": "四無色定、五神通等世間功德修已圓滿，精",
    "T06n0220_333:0707a06": "勤修習空、無相、無願解脫門，精勤修習五眼、",
    "T06n0220_333:0707a07": "六神通，精勤修習陀羅尼門、三摩地門，精勤",
    "T06n0220_333:0707a08": "修習佛十力、四無所畏、四無礙解、大慈、大悲、大",
    "T06n0220_333:0707a09": "喜、大捨、十八佛不共法，精勤修習無忘失法、",
    "T06n0220_333:0707a10": "恒住捨性，精勤修習一切智、道相智、一切相",
    "T06n0220_333:0707a11": "智，嚴淨佛土、成熟有情，雖居憒閙而心寂",
    "T06n0220_333:0707a12": "靜，恒勤修習勝遠離行。彼於如是真淨菩薩",
    "T06n0220_333:0707a13": "摩訶薩眾，心生憍慢，輕弄毀訾，誹謗凌蔑。「善",
    "T06n0220_333:0707a14": "現！是菩薩摩訶薩遠離般若波羅蜜多，無巧便",
    "T06n0220_333:0707a15": "故，設居曠野百踰繕那，其中絕無諸惡禽獸、",
    "T06n0220_333:0707a16": "蛇、蝎、盜賊，唯有神、鬼、邏剎娑等遊止其中。",
    "T06n0220_333:0707a17": "彼居如是阿練若處，雖經一歲，或經十歲、或",
    "T06n0220_333:0707a18": "經百歲、或經千歲、或經百千歲、或經俱胝歲、",
    "T06n0220_333:0707a19": "或經百俱胝歲、或經千俱胝歲、或經百千俱",
    "T06n0220_333:0707a20": "胝歲，或復過此，修遠離行，而不了知諸菩薩",
    "T06n0220_333:0707a21": "摩訶薩真遠離行。謂諸菩薩摩訶薩眾雖居",
    "T06n0220_333:0707a22": "憒鬧而心寂靜，遠離種種煩惱惡業，發趣無",
    "T06n0220_333:0707a23": "上正等菩提，遠離聲聞、獨覺作意。是菩薩摩",
    "T06n0220_333:0707a24": "訶薩雖居曠野經歷多時，而雜聲聞、獨覺作",
    "T06n0220_333:0707a25": "意，樂著聲聞、獨覺地法，依止彼法修遠離行，",
    "T06n0220_333:0707a26": "復於此行深生愛著。善現！彼雖如是修遠離",
    "T06n0220_333:0707a27": "行，而不稱順諸如來心。「善現！我所稱讚諸菩",
    "T06n0220_333:0707a28": "薩摩訶薩真遠離行，是菩薩摩訶薩都不成",
    "T06n0220_333:0707a29": "就，彼於真勝遠離行中亦不見有相似行相。",
    "T06n0220_333:0707b01": "所以者何？彼於如是真遠離行不生愛樂，但",
    "T06n0220_333:0707b02": "樂修行聲聞、獨覺空遠離行。「善現！是菩薩摩",
    "T06n0220_333:0707b03": "訶薩修不真勝遠離行時，魔來空中，歡喜讚",
    "T06n0220_333:0707b04": "歎告言：『大士！善哉！善哉！汝能修行真遠離",
    "T06n0220_333:0707b05": "行，此遠離行一切如來、應、正等覺共所稱讚，",
    "T06n0220_333:0707b06": "汝於此行精勤修習，速證無上正等菩提。』「善",
    "T06n0220_333:0707b07": "現！是菩薩摩訶薩執著如是聲聞、獨覺遠離行",
    "T06n0220_333:0707b08": "法以為最勝，輕弄毀蔑住菩薩乘雖居憒閙",
    "T06n0220_333:0707b09": "而心寂靜成調善法諸苾芻等言：『彼不能修",
    "T06n0220_333:0707b10": "遠離行，身居憒閙心不寂靜。』善現！是菩薩摩",
    "T06n0220_333:0707b11": "訶薩於諸如來、應、正等覺共所稱讚住真遠",
    "T06n0220_333:0707b12": "離行菩薩摩訶薩輕弄毀蔑，謂居憒閙心不",
    "T06n0220_333:0707b13": "寂靜，不能修行真遠離行；於諸如來、應、正等",
    "T06n0220_333:0707b14": "覺所不稱讚住真諠雜行菩薩摩訶薩尊重",
    "T06n0220_333:0707b15": "讚歎，謂不諠雜其心寂靜，能正修行真遠離",
    "T06n0220_333:0707b16": "行。善現！是菩薩摩訶薩於應親近供養恭敬",
    "T06n0220_333:0707b17": "如大師者，而不親近供養恭敬，反生輕蔑；於",
    "T06n0220_333:0707b18": "應遠離不應承事如惡友者，而不遠離，供養",
    "T06n0220_333:0707b19": "恭敬如事大師。「善現！是菩薩摩訶薩遠離般",
    "T06n0220_333:0707b20": "若波羅蜜多，無巧便故妄生執著。所以者何？",
    "T06n0220_333:0707b21": "彼作是念：『我所修行是真遠離，故為非人稱",
    "T06n0220_333:0707b22": "讚護念。居城邑者身心擾亂，誰當護念恭敬",
    "T06n0220_333:0707b23": "稱美？』善現！是菩薩摩訶薩由此因緣心多傲",
    "T06n0220_333:0707b24": "慢，輕弄毀蔑諸餘菩薩摩訶薩眾，煩惱惡業",
    "T06n0220_333:0707b25": "晝夜增長。善現當知！是菩薩摩訶薩於諸",
    "T06n0220_333:0707b26": "菩薩為旃荼羅穢污菩薩摩訶薩眾，雖似菩",
    "T06n0220_333:0707b27": "薩摩訶薩相，而是天上人中大賊，誑惑天、人、",
    "T06n0220_333:0707b28": "阿素洛等，其身雖服沙門法衣，而心常懷盜",
    "T06n0220_333:0707b29": "賊意樂。諸有發趣菩薩乘者，不應親近供養",
    "T06n0220_333:0707c01": "恭敬、尊重讚歎如是惡人，何以故？善現當知！",
    "T06n0220_333:0707c02": "是人懷增上慢，外似菩薩內多煩惱。是故，善",
    "T06n0220_333:0707c03": "現！若菩薩摩訶薩真實不捨一切智智，不捨",
    "T06n0220_333:0707c04": "無上正等菩提，深心求證一切智智，求證無",
    "T06n0220_333:0707c05": "上正等菩提，普為利樂諸有情者，不應親近",
    "T06n0220_333:0707c06": "供養恭敬、尊重讚歎如是惡人。「善現！諸菩薩",
    "T06n0220_333:0707c07": "摩訶薩常應精進修自事業，厭離生死不著",
    "T06n0220_333:0707c08": "三界，於彼惡賊旃荼羅人，應常發心慈、悲、喜、",
    "T06n0220_333:0707c09": "捨，應作是念：『我不應起如彼惡人所起過患，",
    "T06n0220_333:0707c10": "設當失念如彼暫起，即應覺知速令除滅。』善",
    "T06n0220_333:0707c11": "現！諸菩薩摩訶薩欲證無上正等菩提，應善",
    "T06n0220_333:0707c12": "覺知如是魔事，應勤精進遠離除滅如彼菩",
    "T06n0220_333:0707c13": "薩所起過患。",
    "T06n0220_333:0707c14": "「復次，善現！若菩薩摩訶薩增上意樂，欲證無",
    "T06n0220_333:0707c15": "上正等菩提，常應親近供養恭敬、尊重讚歎真",
    "T06n0220_333:0707c16": "勝善友。」時，具壽善現白佛言：「世尊！何等名為",
    "T06n0220_333:0707c17": "諸菩薩摩訶薩真勝善友？」佛言：「善現！一切如",
    "T06n0220_333:0707c18": "來、應、正等覺是菩薩摩訶薩真勝善友，一切",
    "T06n0220_333:0707c19": "菩薩摩訶薩亦是菩薩摩訶薩真勝善友，諸",
    "T06n0220_333:0707c20": "有聲聞及餘善士能為菩薩摩訶薩眾宣說、",
    "T06n0220_333:0707c21": "開示、分別、顯了布施、淨戒、安忍、精進、靜慮、般若",
    "T06n0220_333:0707c22": "波羅蜜多相應之法令易解者，當知亦是菩",
    "T06n0220_333:0707c23": "薩摩訶薩真勝善友。「善現當知！布施波羅蜜",
    "T06n0220_333:0707c24": "多是菩薩摩訶薩真勝善友，淨戒、安忍、精進、",
    "T06n0220_333:0707c25": "靜慮、般若波羅蜜多亦是菩薩摩訶薩真勝善",
    "T06n0220_333:0707c26": "友。「善現當知！四念住是菩薩摩訶薩真勝善",
    "T06n0220_333:0707c27": "友，四正斷、四神足、五根、五力、七等覺支、八聖",
    "T06n0220_333:0707c28": "道支亦是菩薩摩訶薩真勝善友。「善現當知！",
    "T06n0220_333:0707c29": "四靜慮是菩薩摩訶薩真勝善友，四無量、四",
    "T06n0220_333:0708a01": "無色定亦是菩薩摩訶薩真勝善友。「善現當",
    "T06n0220_333:0708a02": "知！八解脫是菩薩摩訶薩真勝善友，八勝處、",
    "T06n0220_333:0708a03": "九次第定、十遍處亦是菩薩摩訶薩真勝善",
    "T06n0220_333:0708a04": "友。「善現當知！空解脫門是菩薩摩訶薩真勝",
    "T06n0220_333:0708a05": "善友，無相、無願解脫門亦是菩薩摩訶薩真",
    "T06n0220_333:0708a06": "勝善友。「善現當知！極喜地是菩薩摩訶薩真",
    "T06n0220_333:0708a07": "勝善友，離垢地、發光地、焰慧地、極難勝地、現",
    "T06n0220_333:0708a08": "前地、遠行地、不動地、善慧地、法雲地亦是菩薩",
    "T06n0220_333:0708a09": "摩訶薩真勝善友。「善現當知！五眼是菩薩摩",
    "T06n0220_333:0708a10": "訶薩真勝善友，六神通亦是菩薩摩訶薩真",
    "T06n0220_333:0708a11": "勝善友。「善現當知！三摩地門是菩薩摩訶薩",
    "T06n0220_333:0708a12": "真勝善友，陀羅尼門亦是菩薩摩訶薩真勝",
    "T06n0220_333:0708a13": "善友。「善現當知！佛十力是菩薩摩訶薩真勝",
    "T06n0220_333:0708a14": "善友，四無所畏、四無礙解、大慈、大悲、大喜、大",
    "T06n0220_333:0708a15": "捨、十八佛不共法亦是菩薩摩訶薩真勝善",
    "T06n0220_333:0708a16": "友。「善現當知！無忘失法是菩薩摩訶薩真勝",
    "T06n0220_333:0708a17": "善友，恒住捨性亦是菩薩摩訶薩真勝善友。",
    "T06n0220_333:0708a18": "「善現當知！永斷一切煩惱習氣是菩薩摩訶",
    "T06n0220_333:0708a19": "薩真勝善友。「善現當知！一切智是菩薩摩訶",
    "T06n0220_333:0708a20": "薩真勝善友，道相智、一切相智亦是菩薩摩",
    "T06n0220_333:0708a21": "訶薩真勝善友。「善現當知！一切菩薩摩訶薩",
    "T06n0220_333:0708a22": "行是菩薩摩訶薩真勝善友，諸佛無上正等",
    "T06n0220_333:0708a23": "菩提亦是菩薩摩訶薩真勝善友。「善現當知！",
    "T06n0220_333:0708a24": "苦聖諦是菩薩摩訶薩真勝善友，集、滅、道聖",
    "T06n0220_333:0708a25": "諦亦是菩薩摩訶薩真勝善友。「善現當知！諸",
    "T06n0220_333:0708a26": "法緣性是菩薩摩訶薩真勝善友，諸緣起支",
    "T06n0220_333:0708a27": "亦是菩薩摩訶薩真勝善友。「善現當知！內空",
    "T06n0220_333:0708a28": "是菩薩摩訶薩真勝善友，外空、內外空、空空、",
    "T06n0220_333:0708a29": "大空、勝義空、有為空、無為空、畢竟空、無際空、散",
    "T06n0220_333:0708b01": "空、無變異空、本性空、自相空、共相空、一切法空、",
    "T06n0220_333:0708b02": "不可得空、無性空、自性空、無性自性空亦是菩",
    "T06n0220_333:0708b03": "薩摩訶薩真勝善友。「善現當知！真如是菩薩",
    "T06n0220_333:0708b04": "摩訶薩真勝善友，法界、法性、不虛妄性、不變",
    "T06n0220_333:0708b05": "異性、平等性、離生性、法定、法住、實際、虛空界、不",
    "T06n0220_333:0708b06": "思議界亦是菩薩摩訶薩真勝善友。",
    "T06n0220_333:0708b07": "「善現當知！布施波羅蜜多與諸菩薩摩訶薩",
    "T06n0220_333:0708b08": "眾為師為導，為明為炬，為燈為照，為解為",
    "T06n0220_333:0708b09": "覺，為智為慧，為救為護，為室為宅，為洲為",
    "T06n0220_333:0708b10": "渚，為歸為趣，為父為母；淨戒、安忍、精進、靜慮、",
    "T06n0220_333:0708b11": "般若波羅蜜多亦與菩薩摩訶薩眾為師為",
    "T06n0220_333:0708b12": "導，為明為炬，為燈為照，為解為覺，為智為",
    "T06n0220_333:0708b13": "慧，為救為護，為室為宅，為洲為渚，為歸為",
    "T06n0220_333:0708b14": "趣，為父為母。「善現當知！四念住與諸菩薩",
    "T06n0220_333:0708b15": "摩訶薩眾為師為導，為明為炬，為燈為照，為",
    "T06n0220_333:0708b16": "解為覺，為智為慧，為救為護，為室為宅，為",
    "T06n0220_333:0708b17": "洲為渚，為歸為趣，為父為母；四正斷、四神",
    "T06n0220_333:0708b18": "足、五根、五力、七等覺支、八聖道支亦與菩薩摩",
    "T06n0220_333:0708b19": "訶薩眾為師為導，為明為炬，為燈為照，為解",
    "T06n0220_333:0708b20": "為覺，為智為慧，為救為護，為室為宅，為洲為",
    "T06n0220_333:0708b21": "渚，為歸為趣，為父為母。「善現當知！四靜慮",
    "T06n0220_333:0708b22": "與諸菩薩摩訶薩眾為師為導，為明為炬，為",
    "T06n0220_333:0708b23": "燈為照，為解為覺，為智為慧，為救為護，為室",
    "T06n0220_333:0708b24": "為宅，為洲為渚，為歸為趣，為父為母；四無量、",
    "T06n0220_333:0708b25": "四無色定亦與菩薩摩訶薩眾為師為導，為",
    "T06n0220_333:0708b26": "明為炬，為燈為照，為解為覺，為智為慧，為救",
    "T06n0220_333:0708b27": "為護，為室為宅，為洲為渚，為歸為趣，為父",
    "T06n0220_333:0708b28": "為母。「善現當知！八解脫與諸菩薩摩訶薩眾",
    "T06n0220_333:0708b29": "為師為導，為明為炬，為燈為照，為解為覺，為",
    "T06n0220_333:0708c01": "智為慧，為救為護，為室為宅，為洲為渚，為歸",
    "T06n0220_333:0708c02": "為趣，為父為母；八勝處、九次第定、十遍處亦",
    "T06n0220_333:0708c03": "與菩薩摩訶薩眾為師為導，為明為炬，為燈",
    "T06n0220_333:0708c04": "為照，為解為覺，為智為慧，為救為護，為室為",
    "T06n0220_333:0708c05": "宅，為洲為渚，為歸為趣，為父為母。「善現當",
    "T06n0220_333:0708c06": "知！空解脫門與諸菩薩摩訶薩眾為師為導，",
    "T06n0220_333:0708c07": "為明為炬，為燈為照，為解為覺，為智為慧，為",
    "T06n0220_333:0708c08": "救為護，為室為宅，為洲為渚，為歸為趣，為父",
    "T06n0220_333:0708c09": "為母；無相、無願解脫門亦與菩薩摩訶薩眾",
    "T06n0220_333:0708c10": "為師為導，為明為炬，為燈為照，為解為覺，",
    "T06n0220_333:0708c11": "為智為慧，為救為護，為室為宅，為洲為渚，為",
    "T06n0220_333:0708c12": "歸為趣，為父為母。「善現當知！極喜地與諸菩",
    "T06n0220_333:0708c13": "薩摩訶薩眾為師為導，為明為炬，為燈為照，",
    "T06n0220_333:0708c14": "為解為覺，為智為慧，為救為護，為室為宅，為",
    "T06n0220_333:0708c15": "洲為渚，為歸為趣，為父為母；離垢地、發光地、",
    "T06n0220_333:0708c16": "焰慧地、極難勝地、現前地、遠行地、不動地、善慧",
    "T06n0220_333:0708c17": "地、法雲地亦與菩薩摩訶薩眾為師為導，為",
    "T06n0220_333:0708c18": "明為炬，為燈為照，為解為覺，為智為慧，為",
    "T06n0220_333:0708c19": "救為護，為室為宅，為洲為渚，為歸為趣，為",
    "T06n0220_333:0708c20": "父為母。",
    "T06n0220_333:0708c21": "「善現當知！五眼與諸菩薩摩訶薩眾為師為",
    "T06n0220_333:0708c22": "導，為明為炬，為燈為照，為解為覺，為智為",
    "T06n0220_333:0708c23": "慧，為救為護，為室為宅，為洲為渚，為歸為",
    "T06n0220_333:0708c24": "趣，為父為母；六神通亦與菩薩摩訶薩眾為",
    "T06n0220_333:0708c25": "師為導，為明為炬，為燈為照，為解為覺，為智",
    "T06n0220_333:0708c26": "為慧，為救為護，為室為宅，為洲為渚，為歸為",
    "T06n0220_333:0708c27": "趣，為父為母。「善現當知！三摩地門與諸菩薩",
    "T06n0220_333:0708c28": "摩訶薩眾為師為導，為明為炬，為燈為照，為",
    "T06n0220_333:0708c29": "解為覺，為智為慧，為救為護，為室為宅，為洲",
    "T06n0220_333:0709a01": "為渚，為歸為趣，為父為母；陀羅尼門亦與菩",
    "T06n0220_333:0709a02": "薩摩訶薩眾為師為導，為明為炬，為燈為照，",
    "T06n0220_333:0709a03": "為解為覺，為智為慧，為救為護，為室為宅，為",
    "T06n0220_333:0709a04": "洲為渚，為歸為趣，為父為母。「善現當知！佛",
    "T06n0220_333:0709a05": "十力與諸菩薩摩訶薩眾為師為導，為明為",
    "T06n0220_333:0709a06": "炬，為燈為照，為解為覺，為智為慧，為救為",
    "T06n0220_333:0709a07": "護，為室為宅，為洲為渚，為歸為趣，為父為",
    "T06n0220_333:0709a08": "母；四無所畏、四無礙解、大慈、大悲、大喜、大捨、",
    "T06n0220_333:0709a09": "十八佛不共法亦與菩薩摩訶薩眾為師為",
    "T06n0220_333:0709a10": "導，為明為炬，為燈為照，為解為覺，為智為",
    "T06n0220_333:0709a11": "慧，為救為護，為室為宅，為洲為渚，為歸為",
    "T06n0220_333:0709a12": "趣，為父為母。「善現當知！無忘失法與諸菩",
    "T06n0220_333:0709a13": "薩摩訶薩眾為師為導，為明為炬，為燈為照，",
    "T06n0220_333:0709a14": "為解為覺，為智為慧，為救為護，為室為宅，為",
    "T06n0220_333:0709a15": "洲為渚，為歸為趣，為父為母；恒住捨性亦與",
    "T06n0220_333:0709a16": "菩薩摩訶薩眾為師為導，為明為炬，為燈為",
    "T06n0220_333:0709a17": "照，為解為覺，為智為慧，為救為護，為室為",
    "T06n0220_333:0709a18": "宅，為洲為渚，為歸為趣，為父為母。「善現當",
    "T06n0220_333:0709a19": "知！永斷一切煩惱習氣與諸菩薩摩訶薩眾",
    "T06n0220_333:0709a20": "為師為導，為明為炬，為燈為照，為解為覺，為",
    "T06n0220_333:0709a21": "智為慧，為救為護，為室為宅，為洲為渚，為歸",
    "T06n0220_333:0709a22": "為趣，為父為母。「善現當知！一切智與諸菩薩",
    "T06n0220_333:0709a23": "摩訶薩眾為師為導，為明為炬，為燈為照，",
    "T06n0220_333:0709a24": "為解為覺，為智為慧，為救為護，為室為宅，為",
    "T06n0220_333:0709a25": "洲為渚，為歸為趣，為父為母；道相智、一切",
    "T06n0220_333:0709a26": "相智亦與菩薩摩訶薩眾為師為導，為明為",
    "T06n0220_333:0709a27": "炬，為燈為照，為解為覺，為智為慧，為救為",
    "T06n0220_333:0709a28": "護，為室為宅，為洲為渚，為歸為趣，為父為",
    "T06n0220_333:0709a29": "母。「善現當知！一切菩薩摩訶薩行與諸菩薩",
    "T06n0220_333:0709b01": "摩訶薩眾為師為導，為明為炬，為燈為照，",
    "T06n0220_333:0709b02": "為解為覺，為智為慧，為救為護，為室為宅，為",
    "T06n0220_333:0709b03": "洲為渚，為歸為趣，為父為母；諸佛無上正等",
    "T06n0220_333:0709b04": "菩提亦與菩薩摩訶薩眾為師為導，為明為",
    "T06n0220_333:0709b05": "炬，為燈為照，為解為覺，為智為慧，為救為",
    "T06n0220_333:0709b06": "護，為室為宅，為洲為渚，為歸為趣，為父為",
    "T06n0220_333:0709b07": "母。",
    "T06n0220_333:0709b08": "「善現當知！苦聖諦與諸菩薩摩訶薩眾為師",
    "T06n0220_333:0709b09": "為導，為明為炬，為燈為照，為解為覺，為智",
    "T06n0220_333:0709b10": "為慧，為救為護，為室為宅，為洲為渚，為歸為",
    "T06n0220_333:0709b11": "趣，為父為母；集、滅、道聖諦亦與菩薩摩訶薩",
    "T06n0220_333:0709b12": "眾為師為導，為明為炬，為燈為照，為解為",
    "T06n0220_333:0709b13": "覺，為智為慧，為救為護，為室為宅，為洲為",
    "T06n0220_333:0709b14": "渚，為歸為趣，為父為母。「善現當知！諸法緣性",
    "T06n0220_333:0709b15": "與諸菩薩摩訶薩眾為師為導，為明為炬，",
    "T06n0220_333:0709b16": "為燈為照，為解為覺，為智為慧，為救為護，",
    "T06n0220_333:0709b17": "為室為宅，為洲為渚，為歸為趣，為父為母；",
    "T06n0220_333:0709b18": "諸緣起支亦與菩薩摩訶薩眾為師為導，為",
    "T06n0220_333:0709b19": "明為炬，為燈為照，為解為覺，為智為慧，為救",
    "T06n0220_333:0709b20": "為護，為室為宅，為洲為渚，為歸為趣，為父為",
    "T06n0220_333:0709b21": "母。「善現當知！內空與諸菩薩摩訶薩眾為師",
    "T06n0220_333:0709b22": "為導，為明為炬，為燈為照，為解為覺，為智",
    "T06n0220_333:0709b23": "為慧，為救為護，為室為宅，為洲為渚，為歸為",
    "T06n0220_333:0709b24": "趣，為父為母；外空、內外空、空空、大空、勝義空、",
    "T06n0220_333:0709b25": "有為空、無為空、畢竟空、無際空、散空、無變異空、",
    "T06n0220_333:0709b26": "本性空、自相空、共相空、一切法空、不可得空、無",
    "T06n0220_333:0709b27": "性空、自性空、無性自性空亦與菩薩摩訶薩",
    "T06n0220_333:0709b28": "眾為師為導，為明為炬，為燈為照，為解為",
    "T06n0220_333:0709b29": "覺，為智為慧，為救為護，為室為宅，為洲為",
    "T06n0220_333:0709c01": "渚，為歸為趣，為父為母。「善現當知！真如與",
    "T06n0220_333:0709c02": "諸菩薩摩訶薩眾為師為導，為明為炬，為",
    "T06n0220_333:0709c03": "燈為照，為解為覺，為智為慧，為救為護，為室",
    "T06n0220_333:0709c04": "為宅，為洲為渚，為歸為趣，為父為母；法界、法",
    "T06n0220_333:0709c05": "性、不虛妄性、不變異性、平等性、離生性、法定、法",
    "T06n0220_333:0709c06": "住、實際、虛空界、不思議界亦與菩薩摩訶薩",
    "T06n0220_333:0709c07": "眾為師為導，為明為炬，為燈為照，為解為",
    "T06n0220_333:0709c08": "覺，為智為慧，為救為護，為室為宅，為洲為",
    "T06n0220_333:0709c09": "渚，為歸為趣，為父為母。「何以故？善現！過去",
    "T06n0220_333:0709c10": "所有一切如來、應、正等覺，皆以布施波羅蜜",
    "T06n0220_333:0709c11": "多廣說乃至不思議界為師為導，為明為炬，",
    "T06n0220_333:0709c12": "為燈為照，為解為覺，為智為慧，為救為護，為",
    "T06n0220_333:0709c13": "室為宅，為洲為渚，為歸為趣，為父為母。未來",
    "T06n0220_333:0709c14": "所有一切如來、應、正等覺，皆以布施波羅蜜",
    "T06n0220_333:0709c15": "多廣說乃至不思議界為師為導，為明為炬，",
    "T06n0220_333:0709c16": "為燈為照，為解為覺，為智為慧，為救為護，為",
    "T06n0220_333:0709c17": "室為宅，為洲為渚，為歸為趣，為父為母。現在",
    "T06n0220_333:0709c18": "十方無量無數無邊世界一切如來、應、正等",
    "T06n0220_333:0709c19": "覺，住持安隱一切有情，宣說開示微妙法者，",
    "T06n0220_333:0709c20": "皆以布施波羅蜜多廣說乃至不思議界為",
    "T06n0220_333:0709c21": "師為導，為明為炬，為燈為照，為解為覺，為智",
    "T06n0220_333:0709c22": "為慧，為救為護，為室為宅，為洲為渚，為歸為",
    "T06n0220_333:0709c23": "趣，為父為母。何以故？善現！過去、未來、現在諸",
    "T06n0220_333:0709c24": "佛皆從布施波羅蜜多廣說乃至不思議界",
    "T06n0220_333:0709c25": "而出生故。「是故，善現！若菩薩摩訶薩增上",
    "T06n0220_333:0709c26": "意樂，欲證無上正等菩提，成熟有情、嚴淨",
    "T06n0220_333:0709c27": "佛土，當學布施波羅蜜多，當學淨戒、安忍、精",
    "T06n0220_333:0709c28": "進、靜慮、般若波羅蜜多；當學四念住，當學",
    "T06n0220_333:0709c29": "四正斷、四神足、五根、五力、七等覺支、八聖道",
    "T06n0220_333:0710a01": "支；當學四靜慮，當學四無量、四無色定；當學",
    "T06n0220_333:0710a02": "八解脫，當學八勝處、九次第定、十遍處；當學",
    "T06n0220_333:0710a03": "空解脫門，當學無相、無願解脫門；當學極喜",
    "T06n0220_333:0710a04": "地，當學離垢地、發光地、焰慧地、極難勝地、現前",
    "T06n0220_333:0710a05": "地、遠行地、不動地、善慧地、法雲地；當學五眼，",
    "T06n0220_333:0710a06": "當學六神通；當學三摩地門，當學陀羅尼門；",
    "T06n0220_333:0710a07": "當學佛十力，當學四無所畏、四無礙解、大慈、",
    "T06n0220_333:0710a08": "大悲、大喜、大捨、十八佛不共法；當學無忘失",
    "T06n0220_333:0710a09": "法，當學恒住捨性；當學永斷一切煩惱習氣；",
    "T06n0220_333:0710a10": "當學一切智，當學道相智、一切相智；當學一",
    "T06n0220_333:0710a11": "切菩薩摩訶薩行；當學諸佛無上正等菩提；",
    "T06n0220_333:0710a12": "當學苦聖諦，當學集、滅、道聖諦；當學諸法緣",
    "T06n0220_333:0710a13": "性，當學諸緣起支；當學內空，當學外空、內外",
    "T06n0220_333:0710a14": "空、空空、大空、勝義空、有為空、無為空、畢竟空、無",
    "T06n0220_333:0710a15": "際空、散空、無變異空、本性空、自相空、共相空、一",
    "T06n0220_333:0710a16": "切法空、不可得空、無性空、自性空、無性自性空；",
    "T06n0220_333:0710a17": "當學真如，當學法界、法性、不虛妄性、不變異性、",
    "T06n0220_333:0710a18": "平等性、離生性、法定、法住、實際、虛空界、不思議",
    "T06n0220_333:0710a19": "界。「善現！是菩薩摩訶薩既學布施波羅蜜多",
    "T06n0220_333:0710a20": "廣說乃至不思議界，復應以四攝事攝諸有",
    "T06n0220_333:0710a21": "情。何等為四？一者、布施。二者、愛語。三者、利行。",
    "T06n0220_333:0710a22": "四者、同事。善現！我觀此義故作是說：『布施、淨",
    "T06n0220_333:0710a23": "戒、安忍、精進、靜慮、般若波羅蜜多，廣說乃至",
    "T06n0220_333:0710a24": "不思議界，與諸菩薩摩訶薩眾為師為導，為",
    "T06n0220_333:0710a25": "明為炬，為燈為照，為解為覺，為智為慧，為救",
    "T06n0220_333:0710a26": "為護，為室為宅，為洲為渚，為歸為趣，為父為",
    "T06n0220_333:0710a27": "母。』是故，善現！諸菩薩摩訶薩欲行不隨他教",
    "T06n0220_333:0710a28": "行，欲住不隨他教住，欲斷一切有情疑，欲滿",
    "T06n0220_333:0710a29": "一切有情願，欲嚴淨佛土，欲成熟有情，當學",
    "T06n0220_333:0710b01": "般若波羅蜜多。何以故？善現！於此般若波羅",
    "T06n0220_333:0710b02": "蜜多甚深經中，廣說菩薩摩訶薩眾所應修",
    "T06n0220_333:0710b03": "學一切法相，一切菩薩摩訶薩眾皆於此中",
    "T06n0220_333:0710b04": "應勤修學。」",
    "T06n0220_333:0710b05": "爾時，具壽善現白佛言：「世尊！如是般若波羅",
    "T06n0220_333:0710b06": "蜜多以何為相，而勸菩薩摩訶薩眾應勤修",
    "T06n0220_333:0710b07": "學？」佛言：「善現！如是般若波羅蜜多以虛空為",
    "T06n0220_333:0710b08": "相，如是般若波羅蜜多以無著為相，如是般",
    "T06n0220_333:0710b09": "若波羅蜜多以無相為相。何以故？善現！於此",
    "T06n0220_333:0710b10": "般若波羅蜜多甚深相中，諸法諸相皆不可",
    "T06n0220_333:0710b11": "得無所有故。」時，具壽善現白佛言：「世尊！頗有",
    "T06n0220_333:0710b12": "因緣可說般若波羅蜜多所有妙相，諸法亦",
    "T06n0220_333:0710b13": "有如是相耶？」佛言：「善現！如是！如是！如汝所",
    "T06n0220_333:0710b14": "說，有因緣故可說般若波羅蜜多所有妙相，",
    "T06n0220_333:0710b15": "諸法亦有如是妙相。所以者何？善現！如是般",
    "T06n0220_333:0710b16": "若波羅蜜多以性空為相，諸法亦以性空為",
    "T06n0220_333:0710b17": "相；如是般若波羅蜜多以遠離為相，諸法亦",
    "T06n0220_333:0710b18": "以遠離為相。善現！由此因緣可作是說：『甚深",
    "T06n0220_333:0710b19": "般若波羅蜜多所有妙相，諸法亦有如是妙",
    "T06n0220_333:0710b20": "相。』以一切法皆自性空離眾相故。」具壽善現",
    "T06n0220_333:0710b21": "復白佛言：「世尊！若一切法皆自性空遠離眾",
    "T06n0220_333:0710b22": "相，則一切法一切法空，亦一切法一切法離，",
    "T06n0220_333:0710b23": "云何有情可施設有雜染、清淨？「世尊！非性空法",
    "T06n0220_333:0710b24": "有染有淨，亦非遠離法有染有淨。「世尊！非性",
    "T06n0220_333:0710b25": "空法能證無上正等菩提，亦非遠離法能證",
    "T06n0220_333:0710b26": "無上正等菩提。「世尊！非性空中有法可得，亦",
    "T06n0220_333:0710b27": "非遠離中有法可得。「世尊！非性空中有菩薩",
    "T06n0220_333:0710b28": "摩訶薩證得無上正等菩提，亦非遠離中有",
    "T06n0220_333:0710b29": "菩薩摩訶薩證得無上正等菩提。「世尊！云何",
    "T06n0220_333:0710c01": "令我解佛所說甚深義趣？」爾時，佛告具壽善",
    "T06n0220_333:0710c02": "現言：「善現！於意云何？有情長夜有我、我所",
    "T06n0220_333:0710c03": "心執我、我所不？」善現答言：「如是！世尊！如是！",
    "T06n0220_333:0710c04": "善逝！有情長夜有我、我所心執著我、我所。」佛",
    "T06n0220_333:0710c05": "言：「善現！於意云何？彼心所執我及我所空遠",
    "T06n0220_333:0710c06": "離不？」善現答言：「如是！世尊！如是！善逝！彼心",
    "T06n0220_333:0710c07": "所執我及我所皆空遠離。」佛言：「善現！於意云",
    "T06n0220_333:0710c08": "何？豈不有情由我、我所執流轉生死？」善現答",
    "T06n0220_333:0710c09": "言：「如是！世尊！如是！善逝！諸有情類由我、我",
    "T06n0220_333:0710c10": "所執流轉生死。」佛言：「善現！如是有情流轉",
    "T06n0220_333:0710c11": "生死由有雜染，以是證知雜染可得。善現！",
    "T06n0220_333:0710c12": "若諸有情無心執著我及我所則無雜染，若",
    "T06n0220_333:0710c13": "無雜染是則應無流轉生死。流轉生死既現",
    "T06n0220_333:0710c14": "可得，由此應知有雜染法，既有雜染，亦有清",
    "T06n0220_333:0710c15": "淨。是故，善現！應知有情雖自性空遠離眾相，",
    "T06n0220_333:0710c16": "而有雜染、清淨可得。」",
    "T06n0220_333:0710c17": "大般若波羅蜜多經卷第三百三十三"
}