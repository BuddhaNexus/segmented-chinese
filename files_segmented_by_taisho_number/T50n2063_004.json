{
    "T50n2063_004:0944c19": "比丘尼傳卷第四(梁)",
    "T50n2063_004:0944c21": "大莊嚴寺釋寶唱撰",
    "T50n2063_004:0944c22": "禪林寺淨秀尼傳一",
    "T50n2063_004:0944c23": "禪林寺僧念尼傳二",
    "T50n2063_004:0944c24": "成都長樂寺曇暉尼傳三",
    "T50n2063_004:0944c25": "高昌都郎中寺憑尼傳四",
    "T50n2063_004:0944c26": "閑居寺慧勝尼傳五",
    "T50n2063_004:0944c27": "東青園寺淨賢尼傳六",
    "T50n2063_004:0944c28": "竹園寺淨淵尼傳七",
    "T50n2063_004:0944c29": "竹園寺淨行尼傳八",
    "T50n2063_004:0945a01": "南晉陵寺令玉尼傳九",
    "T50n2063_004:0945a02": "閑居寺僧述尼傳十",
    "T50n2063_004:0945a03": "西青園寺妙禕尼傳十一",
    "T50n2063_004:0945a04": "樂安寺慧暉尼傳十二",
    "T50n2063_004:0945a05": "邸山寺道貴尼傳十三",
    "T50n2063_004:0945a06": "山陰招明寺法宣尼傳十四",
    "T50n2063_004:0945a07": "禪林寺淨秀尼傳一",
    "T50n2063_004:0945a08": "淨秀本姓梁。安定烏氏人也。祖疇征虜司馬",
    "T50n2063_004:0945a09": "父粲之龍川縣都鄉侯。淨秀幼而聰叡好",
    "T50n2063_004:0945a10": "行慈仁。七歲自然持齋。家中請僧轉涅槃經。",
    "T50n2063_004:0945a11": "聞斷魚肉即便蔬食。不敢令二親知。若得鮭",
    "T50n2063_004:0945a12": "鱔密自棄之。從外國沙門普練諮受五戒。精",
    "T50n2063_004:0945a13": "勤奉持不曾違犯。禮拜讀誦晝夜不休。年十",
    "T50n2063_004:0945a14": "二便求出家。父母禁之。及手能書常自寫經。",
    "T50n2063_004:0945a15": "所有資財唯充功德不營俗好。不衣錦繡不",
    "T50n2063_004:0945a16": "著粉黛。如此推遷。至十九方得聽許。為青園",
    "T50n2063_004:0945a17": "寺首尼弟子。事師竭誠猶懼弗及。三業勤修",
    "T50n2063_004:0945a18": "夙夜匪懈。僧使眾役每居其首。跋涉勤劬觸",
    "T50n2063_004:0945a19": "事關涉善神敬護常在左右。時有馬先生。世",
    "T50n2063_004:0945a20": "呼神人也。見秀記言。此尼當生兜率。嘗三人",
    "T50n2063_004:0945a21": "同於佛殿內坐。忽聞空中聲狀如牛吼。二人",
    "T50n2063_004:0945a22": "驚怖。唯秀淡然。還房取燭始登堦。復聞空",
    "T50n2063_004:0945a23": "中語曰。諸尼避路秀禪師歸。他日又與數人",
    "T50n2063_004:0945a24": "於禪房中坐。一尼鼾眠睡中。見有一人頭柱",
    "T50n2063_004:0945a25": "殿。語曰。勿驚秀尼。後時與諸尼同坐。一尼",
    "T50n2063_004:0945a26": "暫起。還見一人。抵掌止之曰。莫撓秀尼。進",
    "T50n2063_004:0945a27": "止俯仰必遵律範。欲請曜法師講十誦律。但",
    "T50n2063_004:0945a28": "有錢一千憂事不辦。夜夢見鵶鵲鸜鵒子各",
    "T50n2063_004:0945a29": "乘軒車大小稱形。同聲唱言。我當助秀尼講。",
    "T50n2063_004:0945b01": "及至經營有七十檀越爭設妙供。後又請法",
    "T50n2063_004:0945b02": "頴律師重講十誦。開題之日澡罐中水自然",
    "T50n2063_004:0945b03": "香馥。其日就坐更無餘伴。起懼犯獨以諮律",
    "T50n2063_004:0945b04": "師。律師答言。不犯。秀觀諸尼未盡如法。乃",
    "T50n2063_004:0945b05": "歎曰。洪徽未遠靈緒稍隤。自非正己焉能導",
    "T50n2063_004:0945b06": "物。即行摩那埵以自悔首。合眾見之悉共",
    "T50n2063_004:0945b07": "相率。退思補過慚愧懺謝。宋元嘉七年外國",
    "T50n2063_004:0945b08": "沙門求那跋摩至都。律範清高。秀更從受戒。",
    "T50n2063_004:0945b09": "而青園徒眾悟解不同思立別住。外嚴法禁",
    "T50n2063_004:0945b10": "內安禪默。庶微稱己心。宋南昌公主及黃修",
    "T50n2063_004:0945b11": "儀。以大明七年八月。共施宜知地以立精舍。",
    "T50n2063_004:0945b12": "秀麻衣藿食。躬執泥瓦夙夜盡勤。製龕造像",
    "T50n2063_004:0945b13": "無所不備。同住十餘人皆以禪定為業。泰始",
    "T50n2063_004:0945b14": "三年明帝勅以寺從其所集宜名禪林。秀",
    "T50n2063_004:0945b15": "手寫眾經。別立經臺置在于堂內。娑伽羅",
    "T50n2063_004:0945b16": "龍王二兄弟。現迹彌日示其擁護。知識往來",
    "T50n2063_004:0945b17": "無不見者。每奉請聖僧果食之上必有異",
    "T50n2063_004:0945b18": "迹。又嘗七日供養禮懺訖攝心澍想。即見",
    "T50n2063_004:0945b19": "二胡僧舉手共語。一稱彌呿羅。一稱毘佉",
    "T50n2063_004:0945b20": "羅。所著袈裟色如熟桑椹。秀即以泥染衣色",
    "T50n2063_004:0945b21": "令如所見。他日又請阿耨達池五百羅漢。復",
    "T50n2063_004:0945b22": "請罽賓國五百羅漢。又請京邑大德二旬大",
    "T50n2063_004:0945b23": "會。第二日又見一胡僧。合眾疑之。因即借",
    "T50n2063_004:0945b24": "問。云從罽賓來至已一年。使守門者密加覘",
    "T50n2063_004:0945b25": "視。多人共見從宋林門出。始行十餘步奄忽",
    "T50n2063_004:0945b26": "不見。又曾浴聖僧內外寂靜。唯有犧杓之聲。",
    "T50n2063_004:0945b27": "其諸瑞異皆類此也。齊文惠帝竟陵文宣王。",
    "T50n2063_004:0945b28": "厚相禮待供施無廢。年耆力弱不復能行。梁",
    "T50n2063_004:0945b29": "天監三年勅見聽乘輿至內殿。五年六月十七",
    "T50n2063_004:0945c01": "日。苦心悶不復飲食。彭城寺慧令法師六",
    "T50n2063_004:0945c02": "月十九日夢見一柱殿嚴麗非常。謂是兜率天",
    "T50n2063_004:0945c03": "宮。見淨秀在其中。令即囑之。得生好處勿",
    "T50n2063_004:0945c04": "忘將接。秀曰。法師兄是大丈夫。弘通經教自",
    "T50n2063_004:0945c05": "應居勝地。令聞秀病往看之述夢中事。至七",
    "T50n2063_004:0945c06": "月十三日小間。自夢見幡蓋樂器在佛殿西。",
    "T50n2063_004:0945c07": "二十二日請相識僧會別。二十七日告諸弟",
    "T50n2063_004:0945c08": "子。我升兜率天。言絕而卒。年八十九。",
    "T50n2063_004:0945c09": "禪林寺僧念尼傳二",
    "T50n2063_004:0945c10": "僧念。本姓羊。泰山南城人也。父彌州從事",
    "T50n2063_004:0945c11": "吏。念即招提寺曇叡法師之姑也。珪璋早秀",
    "T50n2063_004:0945c12": "才監明達。立德幼年十歲出家。為法護尼",
    "T50n2063_004:0945c13": "弟子。從師住太后寺。貞節苦心禪思精密。博",
    "T50n2063_004:0945c14": "涉多通文義兼美。蔬食禮懺老而彌篤。誦法",
    "T50n2063_004:0945c15": "華經日夜七遍。宋文孝武二帝常加資給。齊",
    "T50n2063_004:0945c16": "永明中移住禪林寺。禪範大隆諸學者眾。",
    "T50n2063_004:0945c17": "司徒竟陵王四事供養。年九十。梁天監三年",
    "T50n2063_004:0945c18": "卒。葬秣陵縣中興里內。",
    "T50n2063_004:0945c19": "成都長樂寺曇暉尼傳三",
    "T50n2063_004:0945c20": "曇暉。本姓青陽。名白玉。成都人也。幼樂修道",
    "T50n2063_004:0945c21": "父母不許。元嘉九年有外國禪師畺良耶舍。",
    "T50n2063_004:0945c22": "入蜀大弘禪觀。暉年十一。啟母求請禪師欲",
    "T50n2063_004:0945c23": "諮禪法。母從之。耶舍一見。歎此人有分令其",
    "T50n2063_004:0945c24": "修習。囑法育尼使相左右。母已許嫁於暉之",
    "T50n2063_004:0945c25": "姑子。出門有曰。不展餘計。育尼密迎還寺。暉",
    "T50n2063_004:0945c26": "深立誓願。若我道心不遂。遂致逼迫者。當以",
    "T50n2063_004:0946a01": "火自焚耳。刺史甄法崇聞之。遣使迎暉。集",
    "T50n2063_004:0946a02": "諸綱佐及有望之民。請諸僧尼窮相難盡。法",
    "T50n2063_004:0946a03": "崇問曰。汝審能出家不。答曰。微願久發特乞",
    "T50n2063_004:0946a04": "救濟。法崇曰善。遣使語姑。姑即奉教。從法",
    "T50n2063_004:0946a05": "育尼出家。年始十三矣。從昱學修觀行。裁",
    "T50n2063_004:0946a06": "得稟受。即於座末便得入定。見東方有二光",
    "T50n2063_004:0946a07": "明。其一如日而白。其一如月而青。即於定中",
    "T50n2063_004:0946a08": "立念云。白者必是菩薩道。青者聲聞法。若審",
    "T50n2063_004:0946a09": "然者當令青者銷而白光熾。即應此念。青光",
    "T50n2063_004:0946a10": "遂滅。白光熾滿。及至起定為昱尼說。昱",
    "T50n2063_004:0946a11": "尼善觀道聞而歡喜讚善。時同坐四十餘人",
    "T50n2063_004:0946a12": "莫不見歎其希有也。後婿心疑以為姧詐。相",
    "T50n2063_004:0946a13": "率抄取將歸其家。曇暉時年十六矣。以婢使",
    "T50n2063_004:0946a14": "營衛不受侵逼。婿無如之何。復以訴州。刺",
    "T50n2063_004:0946a15": "史賞異。問畺良耶舍曰。此人根利慎勿違",
    "T50n2063_004:0946a16": "之。若婿家須相分解費用不足者。貧道有一",
    "T50n2063_004:0946a17": "蒼頭即為隨喜。於是解釋。後於禪中自解佛",
    "T50n2063_004:0946a18": "性。常住大乘等義並非師受。時諸名師極力",
    "T50n2063_004:0946a19": "問難無能屈者。於是聲馳遠近莫不歸服。宋",
    "T50n2063_004:0946a20": "元嘉十九年。臨川王臨南兗延之至鎮。時年",
    "T50n2063_004:0946a21": "二十一。驃騎牧陝復携住南楚。男女道俗北",
    "T50n2063_004:0946a22": "面擁帚者千二百人。歲月稍淹思母轉至。固",
    "T50n2063_004:0946a23": "請還鄉。德行既高門徒日眾。於市橋西北自",
    "T50n2063_004:0946a24": "營塔廟。殿堂廂廊倏忽而成。復營三寺皆悉",
    "T50n2063_004:0946a25": "神速。莫不歎服。稱有神力焉。年八十三。天監",
    "T50n2063_004:0946a26": "三年而卒。初張峻隨父母益州。嘗忽然直",
    "T50n2063_004:0946a27": "往不令預知。同行賓客三十許人坐始定。便",
    "T50n2063_004:0946a28": "下菓糉並悉時珍。刺史劉悛後嘗率往亦",
    "T50n2063_004:0946a29": "復如之。梁宣武王嘗送物使暉設百人會。本",
    "T50n2063_004:0946b01": "言不出臨中自往。及至乃有三百僧。并王佐",
    "T50n2063_004:0946b02": "吏近四百人。將欲行道。遣婢來倩人下食。",
    "T50n2063_004:0946b03": "即遣人。唯見二弟子及二婢奠食都無雜",
    "T50n2063_004:0946b04": "手力。王彌復歎之。不可量也。或有問暉者。",
    "T50n2063_004:0946b05": "見師生徒不過中家之產。而造作云為有若",
    "T50n2063_004:0946b06": "神化。何以至此耶。答云。貧道常自無居貯。若",
    "T50n2063_004:0946b07": "須費用役五三金而已。隨復有之不知所以",
    "T50n2063_004:0946b08": "而然。故談者以為有無盡藏焉。時又有花光",
    "T50n2063_004:0946b09": "尼。本姓鮮于。深禪妙觀洞其幽微。遍覽三",
    "T50n2063_004:0946b10": "藏傍兼百氏。尤能屬文。述暉贊頌。詞旨有",
    "T50n2063_004:0946b11": "則。不乖風雅焉。",
    "T50n2063_004:0946b12": "偽高昌都郎中寺馮尼傳四",
    "T50n2063_004:0946b13": "馮尼者。本姓馮。高昌人也。時人敬重。因以姓",
    "T50n2063_004:0946b14": "為號。年三十出家住高昌都郎中寺。菜蔬一",
    "T50n2063_004:0946b15": "食戒行精苦。燒六指供養。皆悉至掌。誦大",
    "T50n2063_004:0946b16": "般涅槃經。三日一遍。時有法慧法師。精進",
    "T50n2063_004:0946b17": "邁群。為高昌一國尼依止師。馮後忽謂法惠",
    "T50n2063_004:0946b18": "言。阿闍梨未好。馮是闍梨善知識。闍梨可",
    "T50n2063_004:0946b19": "往龜茲國金花帳下直月聞當得勝法。法",
    "T50n2063_004:0946b20": "惠聞而從之。往至彼寺見直月。直月歡喜",
    "T50n2063_004:0946b21": "以蒲萄酒一升與之令飲。法惠驚愕。我來覓",
    "T50n2063_004:0946b22": "勝法。翻然飲我。非法之物不肯飲。直月推",
    "T50n2063_004:0946b23": "背急令出去。法惠退思。我既遠來未達此意。",
    "T50n2063_004:0946b24": "恐不宜違。即頓飲之。醉吐迷悶無所復識。直",
    "T50n2063_004:0946b25": "月便自他行。法惠酒醒自知犯戒追大慚愧。",
    "T50n2063_004:0946b26": "自搥其身悔責所行欲自害命。因此思惟",
    "T50n2063_004:0946b27": "得第三果。直月還問曰。已得耶。答曰。然。因",
    "T50n2063_004:0946b28": "還高昌。未至二百里。初無音信。馮呼尼眾遠",
    "T50n2063_004:0946b29": "出迎候。先知之迹皆類此也。高昌諸尼莫不",
    "T50n2063_004:0946c01": "師奉。年九十六。梁天監三年卒。",
    "T50n2063_004:0946c02": "梁閑居寺慧勝尼傳五",
    "T50n2063_004:0946c03": "慧勝。本姓唐。彭城人也。父僧智寓建康。勝",
    "T50n2063_004:0946c04": "幼願出家。以方正自立希於語言。言必能行",
    "T50n2063_004:0946c05": "身無輕躁。旬日不出戶牖。見之者莫不敬異。",
    "T50n2063_004:0946c06": "以宋元嘉二十一年出家。時年十八。為淨秀",
    "T50n2063_004:0946c07": "尼弟子。住禪林寺。具戒以後講法華經。隨",
    "T50n2063_004:0946c08": "集善寺緒尼學五行禪。後從草堂寺思隱",
    "T50n2063_004:0946c09": "靈根寺法穎。備修觀行。奇相妙證獨得懷",
    "T50n2063_004:0946c10": "抱。人見而問之。皆答云。罪無輕重一時發露。",
    "T50n2063_004:0946c11": "懺悔懇惻以晝係夜。貴賤崇敬供施不斷。年",
    "T50n2063_004:0946c12": "八十一。梁天監四年卒。葬于白板山也。",
    "T50n2063_004:0946c13": "東青園寺淨賢尼傳六",
    "T50n2063_004:0946c14": "淨賢。本姓弘。永世人也。住青園東寺。有幹",
    "T50n2063_004:0946c15": "局才能而好修禪定。博窮經律言必典正。雖",
    "T50n2063_004:0946c16": "不講說精究旨要。宋文皇帝善之。湘東王或",
    "T50n2063_004:0946c17": "齠齓之年眠好驚魘。勅從淨賢尼受三自歸。",
    "T50n2063_004:0946c18": "悸寐即愈。帝益相善。厚崇供施內外親賞。",
    "T50n2063_004:0946c19": "及明帝即位。禮待益隆資給彌重。建齋設講",
    "T50n2063_004:0946c20": "相繼不絕。當時名士莫不宗敬。後總寺任十",
    "T50n2063_004:0946c21": "有餘載。年七十五。梁天監四年而卒。復有",
    "T50n2063_004:0946c22": "惠高寶顒。皆知名。慧高坐禪誦經勤營眾",
    "T50n2063_004:0946c23": "務。寶顒講法華經明於觀行。",
    "T50n2063_004:0946c24": "竹園寺淨淵尼傳七",
    "T50n2063_004:0946c25": "淨淵。本姓時。鉅鹿人也。幼有成人之智五六",
    "T50n2063_004:0946c26": "歲時甞聚沙為塔刻木作像。燒香拜敬彌",
    "T50n2063_004:0946c27": "日不足。每聞人言。輒難盡取其理究。二十出",
    "T50n2063_004:0946c28": "家。戀慕膝下。不食不寢。飲水持齋。諫曉不",
    "T50n2063_004:0946c29": "從。終竟七日。自爾之後蔬食長齋。戒忍精苦",
    "T50n2063_004:0947a01": "不由課勵。師友嗟敬遠近稱譽。齊文帝大相",
    "T50n2063_004:0947a02": "欽禮。四事供養。信驛重沓。年七十一。天監",
    "T50n2063_004:0947a03": "五年卒也。",
    "T50n2063_004:0947a04": "竹園寺淨行尼傳八",
    "T50n2063_004:0947a05": "淨行。即淨淵尼第五妹也。幼而神理清秀遠",
    "T50n2063_004:0947a06": "識遒贍。爽烈有志分風調舉止每輒不群。",
    "T50n2063_004:0947a07": "少經與大袜令郭洽妻臧氏相識。洽欲害其",
    "T50n2063_004:0947a08": "妻言泄于路。行請兄諫洽。洽不從之。行密語",
    "T50n2063_004:0947a09": "臧氏。臧氏不信。行執手慟泣。於是而反。後",
    "T50n2063_004:0947a10": "一二日洽果害之。及年十七從法施尼出家",
    "T50n2063_004:0947a11": "住竹園寺。學成實毘曇涅槃華嚴。每見事端",
    "T50n2063_004:0947a12": "已達旨趣。探究淵賾博辯無窮。齊竟陵文宣",
    "T50n2063_004:0947a13": "王蕭子良厚加資給。僧宗寶亮二法師雅相",
    "T50n2063_004:0947a14": "賞異。及請講說聽眾數百人。官第尼寺法事",
    "T50n2063_004:0947a15": "連續。當時先達無能屈者。竟陵王後區品學",
    "T50n2063_004:0947a16": "眾欲撰僧錄。莫可與行為輩。後有尼聰朗特",
    "T50n2063_004:0947a17": "達。博辯若神。行特親狎之。眾亦以為後來之",
    "T50n2063_004:0947a18": "秀。可學為儔也。行晚節好禪觀菜食精苦。",
    "T50n2063_004:0947a19": "皇帝聞之雅相歎賞。年六十六。天監八年",
    "T50n2063_004:0947a20": "而卒。葬于鍾山。",
    "T50n2063_004:0947a21": "南晉陵寺釋令玉尼傳九",
    "T50n2063_004:0947a22": "令玉。本姓蔡。建康人也。少出家住何后寺",
    "T50n2063_004:0947a23": "禪房。為淨曜尼弟子。淨曜律行純白思業",
    "T50n2063_004:0947a24": "過人。玉少事師長恭勤匪懈。始受十戒威儀",
    "T50n2063_004:0947a25": "可觀。及受具足禁行清白有若氷霜。博尋",
    "T50n2063_004:0947a26": "五部妙究幽宗。雅能傳述。宋邵陵王大相",
    "T50n2063_004:0947a27": "欽敬。請為南晉陵寺主。固讓不當。王不能屈。",
    "T50n2063_004:0947a28": "以啟元徽。元徽再勅事不獲免。在任積年。",
    "T50n2063_004:0947a29": "不矜而莊不厲而威。年七十六。梁天監八年",
    "T50n2063_004:0947b01": "卒寺。復有令惠戒忍慧力。並顯名。令惠誦",
    "T50n2063_004:0947b02": "妙法蓮華維摩勝鬘等經。勤身蔬飯卓然眾",
    "T50n2063_004:0947b03": "表。戒忍聰朗好學經目不忘。惠力雅識虛通",
    "T50n2063_004:0947b04": "無所矯競。",
    "T50n2063_004:0947b05": "閑居寺僧述尼傳十",
    "T50n2063_004:0947b06": "僧述。本姓懷。彭城人也。父僧珍僑居建康。述",
    "T50n2063_004:0947b07": "幼而志道。八歲蔬食。及年十九。以宋元嘉二",
    "T50n2063_004:0947b08": "十四年從禪林寺淨秀尼出家。節行清苦法",
    "T50n2063_004:0947b09": "檢不虧。遊心經律靡不遍覽。後偏功十誦文",
    "T50n2063_004:0947b10": "義優洽。復從隱審二法師。諮受祕觀遍三昧",
    "T50n2063_004:0947b11": "門。移住禪林寺為禪學所宗。去來投集更成",
    "T50n2063_004:0947b12": "囂動。述因有隱居之志。宋臨川王母張貴嬪",
    "T50n2063_004:0947b13": "聞之。捨所居宅欲為立寺。時制不許輒造。",
    "T50n2063_004:0947b14": "到元徽二年九月一日。汝南王母吳充華啟。",
    "T50n2063_004:0947b15": "勅即就締構。堂殿房宇五十餘間。率其同志",
    "T50n2063_004:0947b16": "二十人以禪寂為樂。名曰閑居。述動靜守貞",
    "T50n2063_004:0947b17": "不斆浮飾。宋齊之季世道紛喧。且禪且寂風",
    "T50n2063_004:0947b18": "塵不擾。齊文帝竟陵文宣王大相禮遇。修飾",
    "T50n2063_004:0947b19": "一寺事事光奇。四時供養未曾休息。及大梁",
    "T50n2063_004:0947b20": "開泰天下有道。白黑敬仰四遠雲萃。而述不",
    "T50n2063_004:0947b21": "蓄私財隨得隨散。或賬濟四眾。或放生。乞施",
    "T50n2063_004:0947b22": "造金像五軀。並皆壯麗。寫經及律一千餘卷。",
    "T50n2063_004:0947b23": "縹帙帶軸寶飾新嚴。年八十四。梁天監十",
    "T50n2063_004:0947b24": "四年而卒。葬于鍾山之陽也。",
    "T50n2063_004:0947b25": "西青園寺妙禕尼傳十一",
    "T50n2063_004:0947b26": "妙禕。本姓劉。建康人也。齠綺之年而神機",
    "T50n2063_004:0947b27": "秀發。幼出家住西青園寺。戒行無點神情超",
    "T50n2063_004:0947b28": "悟。敦信布惠莫不懷之。雅好談說尤善言",
    "T50n2063_004:0947b29": "笑。講大涅槃經法華十地。並三十餘遍。十",
    "T50n2063_004:0947c01": "誦毘尼每經敷說。隨方導物利益弘多。年七",
    "T50n2063_004:0947c02": "十天監十二年卒也。",
    "T50n2063_004:0947c03": "樂安寺釋惠暉尼傳十二",
    "T50n2063_004:0947c04": "慧暉。本姓駱。青州人也。六歲樂道父母不",
    "T50n2063_004:0947c05": "聽。至年十一斷葷辛滋味。清虛淡朗姿貌詳",
    "T50n2063_004:0947c06": "雅。讀大涅槃經誦法華經。及年十七隨父出",
    "T50n2063_004:0947c07": "都。精進勇猛行人所不能行。父母愛焉聽遂",
    "T50n2063_004:0947c08": "其志。十八出家住樂安寺。從斌濟柔次四法",
    "T50n2063_004:0947c09": "師。聽成實論及涅槃諸經。於十餘年中欝為",
    "T50n2063_004:0947c10": "義林。京邑諸尼無不諮受。於是法筵頻建四",
    "T50n2063_004:0947c11": "遠雲集。講說不休禪誦無輟。標心正念日夕",
    "T50n2063_004:0947c12": "忘寢。王公貴賤無不敬重。十方嚫遺四時殷",
    "T50n2063_004:0947c13": "競。所獲之財追造經像。隨宜遠施。時有不泄",
    "T50n2063_004:0947c14": "者。改緝樂安寺莫不新整。年七十三。天監",
    "T50n2063_004:0947c15": "十三年而卒。葬于石頭崗。時復有慧音。",
    "T50n2063_004:0947c16": "以禮誦為業也。",
    "T50n2063_004:0947c17": "邸山寺釋道貴尼傳十三",
    "T50n2063_004:0947c18": "道貴。本姓壽。長安人也。幼清夷沖素。善研",
    "T50n2063_004:0947c19": "機理志幹勤整。精苦過人誓弘大化。葷鮮不",
    "T50n2063_004:0947c20": "食。濟物為懷。弊衣自足。誦勝鬘無量壽經不",
    "T50n2063_004:0947c21": "捨晝夜。父母愛念使其為道。十七出家博覽",
    "T50n2063_004:0947c22": "經律究委文理。不羨名聞。唯以習道為業。",
    "T50n2063_004:0947c23": "觀境入定。行坐不休。悔過發願。言辭哀懇",
    "T50n2063_004:0947c24": "聽者震肅。齊竟陵文宣王蕭子良善相推敬。",
    "T50n2063_004:0947c25": "為造頂山寺以聚禪眾。請貴為知事。固執不",
    "T50n2063_004:0947c26": "從。請為禪範。然後許之。於是結桂林下栖",
    "T50n2063_004:0948a01": "寄畢世。縱復屯雲晦景委雪埋山。端然寂坐",
    "T50n2063_004:0948a02": "曾無間焉。得人信施廣興福業。不以纖毫自",
    "T50n2063_004:0948a03": "潤己身。年八十六。天監十五年而卒。葬于",
    "T50n2063_004:0948a04": "鍾山之陽也。",
    "T50n2063_004:0948a05": "山陰招明寺釋法宣尼傳十四",
    "T50n2063_004:0948a06": "法宣。本姓王。剡人也。父道寄世奉正法。宣幼",
    "T50n2063_004:0948a07": "而有離俗之志。年始七歲而蔬食苦節。及至",
    "T50n2063_004:0948a08": "十八誦法華經。首尾通利解其指歸。坐臥輒",
    "T50n2063_004:0948a09": "見帳蓋覆之。驟有媒娉誓而弗許。至年二十",
    "T50n2063_004:0948a10": "四。父母携就剡齊明寺德樂尼。改服從禁。",
    "T50n2063_004:0948a11": "即於是日帳蓋自消。博覽經書深入理味。成",
    "T50n2063_004:0948a12": "戒以後鄉邑時人望昭義道莫不服其精致。",
    "T50n2063_004:0948a13": "逮宋氏之季有僧柔法師。周遊東夏講宣經",
    "T50n2063_004:0948a14": "論。自嶀嵊而之禹穴。或登靈隱。或往姑",
    "T50n2063_004:0948a15": "蘇。僧柔數論之趣。惠其經書之要。咸暢其",
    "T50n2063_004:0948a16": "精微究其淵奧。及齊永明中。又從惠熙法師",
    "T50n2063_004:0948a17": "諮受十誦。所飡日優所見月賾。於是移住山",
    "T50n2063_004:0948a18": "陰招明寺。經律遞講聲高于越。不立私財。",
    "T50n2063_004:0948a19": "以嚫施之物修飾寺宇造構精華狀若神工。",
    "T50n2063_004:0948a20": "寫經鑄像靡不必備。吳郡張援頴川庾詠。汝",
    "T50n2063_004:0948a21": "南周顒皆時之名秀。莫不躬往禮敬。齊巴陵",
    "T50n2063_004:0948a22": "王蕭照胄出守會稽。厚加供待。梁衡陽王元",
    "T50n2063_004:0948a23": "簡到郡請為母師。春秋八十有三。梁天監",
    "T50n2063_004:0948a24": "十五年而卒。",
    "T50n2063_004:0948a25": "比丘尼傳卷第四梁"
}