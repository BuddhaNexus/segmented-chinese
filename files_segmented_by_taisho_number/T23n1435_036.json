{
    "T23n1435_036:0257a03": "十誦律卷第三十六(第六誦之一)",
    "T23n1435_036:0257a05": "後秦北印度三藏弗若多羅譯",
    "T23n1435_036:0257a06": "雜誦第一(調達事上)",
    "T23n1435_036:0257a07": "佛在王舍城。爾時調達，於佛法中信敬心清",
    "T23n1435_036:0257a08": "淨，著三十萬金錢直莊嚴具出家，乘調善象",
    "T23n1435_036:0257a09": "直十萬金錢，是象以金網等莊嚴，亦直十萬",
    "T23n1435_036:0257a10": "金錢。調達所著衣服，復直十萬金錢。是調達",
    "T23n1435_036:0257a11": "出家作比丘，十二年中善心修行，讀經、誦經、",
    "T23n1435_036:0257a12": "問疑、受法、坐禪，爾時佛所說法皆悉讀誦。時",
    "T23n1435_036:0257a13": "諸比丘有大神通勢力，以閻浮樹故名閻浮",
    "T23n1435_036:0257a14": "提，斯諸比丘從是閻浮樹取果還噉；去閻浮",
    "T23n1435_036:0257a15": "樹不遠，有訶梨勒林、阿摩勒林、鞞醯勒林，取",
    "T23n1435_036:0257a16": "是諸果還所住噉；從欝單越取自然粳米還",
    "T23n1435_036:0257a17": "噉；從忉利天取須陀天食還噉；東西南北現",
    "T23n1435_036:0257a18": "種種神力。調達見已即生貪心，作是念：「我何",
    "T23n1435_036:0257a19": "時當能有大神通勢力？以閻浮樹故名閻浮",
    "T23n1435_036:0257a20": "提，從是閻浮樹取果還噉；去閻浮樹不遠，有",
    "T23n1435_036:0257a21": "訶梨勒林、阿摩勒林、鞞醯勒林，取是諸果還",
    "T23n1435_036:0257a22": "所住噉；從欝單越取自然粳米還噉；從忉利",
    "T23n1435_036:0257a23": "天取須陀食還噉；東西南北現種種神力。我",
    "T23n1435_036:0257a24": "今何不往詣佛所問神通道？」作是念已，即詣",
    "T23n1435_036:0257a25": "佛所頭面禮佛，問神通道。佛先知是人於此",
    "T23n1435_036:0257a26": "法中當作惡事，是故不說，語言：「調達汝止！",
    "T23n1435_036:0257a27": "何用是神通道為？當觀無常苦空無我。」調達",
    "T23n1435_036:0257a28": "聞是語不忍不樂，但一心向神通力，作是念：",
    "T23n1435_036:0257a29": "「舍利弗於佛第一經中說，諸智慧弟子中最",
    "T23n1435_036:0257b01": "上第一，我當往詣舍利弗所問神通道，當為",
    "T23n1435_036:0257b02": "我說。」念已即往問神通道。舍利弗亦先知是",
    "T23n1435_036:0257b03": "人於此法中當作惡事，是故不說，語言：「調達",
    "T23n1435_036:0257b04": "汝止！何用是神通道為？當觀無常苦空無",
    "T23n1435_036:0257b05": "我。」調達聞是語不忍不樂，但一心向神通道，",
    "T23n1435_036:0257b06": "作是念：「目連於佛第一經中說，諸神通道弟",
    "T23n1435_036:0257b07": "子中最勝第一，我當往詣問神通道，當為我",
    "T23n1435_036:0257b08": "說。」念已即往問神通道。目連先知是人於此",
    "T23n1435_036:0257b09": "法中當作惡事，是故不說，語言：「調達汝止！",
    "T23n1435_036:0257b10": "何用神通道為？當觀無常苦空無我。」調達聞",
    "T23n1435_036:0257b11": "已不忍不樂，但一心向神通道。如是展轉至",
    "T23n1435_036:0257b12": "最少一，不滿五百大弟子所皆不為說。爾時",
    "T23n1435_036:0257b13": "調達作是念：「阿難是我弟，佛第一經中說，",
    "T23n1435_036:0257b14": "諸多聞弟子中阿難最勝第一。我何不往詣",
    "T23n1435_036:0257b15": "其所問神通道？當為我說。」念已即往問神通",
    "T23n1435_036:0257b16": "道。阿難未離欲故，不知過去未來事，便以多",
    "T23n1435_036:0257b17": "聞慧為說神通道。調達受神通法已，於山林",
    "T23n1435_036:0257b18": "曠野坑谷中勤修習。勤修習故，得世俗四禪，",
    "T23n1435_036:0257b19": "因是四禪起神通力。起神通力已，以閻浮樹",
    "T23n1435_036:0257b20": "故名閻浮提，從是閻浮樹取果還噉；去閻浮",
    "T23n1435_036:0257b21": "樹不遠，有大訶梨勒林、阿摩勒林、鞞醯勒林，",
    "T23n1435_036:0257b22": "取是諸果還所住噉；從欝單越取自然粳米",
    "T23n1435_036:0257b23": "還噉；從忉利天上取須陀天食還噉；東西南",
    "T23n1435_036:0257b24": "北現種種神力。是調達先來惡心，於佛作是",
    "T23n1435_036:0257b25": "念：「是沙門瞿曇，種姓不勝我。彼姓瞿曇生釋",
    "T23n1435_036:0257b26": "家，我亦姓瞿曇生釋家。諸人以清淨心多有",
    "T23n1435_036:0257b27": "供養者，皆為神通力故。我於何家，以神通力",
    "T23n1435_036:0257b28": "攝取，令多人隨順我？」作是念：「瓶沙王於國中",
    "T23n1435_036:0257b29": "最大，是佛不退轉弟子。我正使神通力牽，終",
    "T23n1435_036:0257c01": "不可得。」調達素知種種外書星宿，相人吉凶、",
    "T23n1435_036:0257c02": "天地怪相。見瓶沙王太子阿闍世王相明了：",
    "T23n1435_036:0257c03": "「我當以神通力攝取，決定是我檀越。以是因",
    "T23n1435_036:0257c04": "緣多人隨從。」作是念已，變身作象寶，於阿闍",
    "T23n1435_036:0257c05": "世太子家，不從門入從門中出、或從門入不",
    "T23n1435_036:0257c06": "從門出，現如是相欲令知是調達。復變身作",
    "T23n1435_036:0257c07": "馬寶，或從非門入門中出、或從門入非門出，",
    "T23n1435_036:0257c08": "現如是相欲令知是調達。復現作寶鬘，從太",
    "T23n1435_036:0257c09": "子膝上出。時太子捉鬘以繫額上，現如是相",
    "T23n1435_036:0257c10": "欲令知是調達。復現作端正小兒，著金寶瓔",
    "T23n1435_036:0257c11": "珞，在太子膝上東西宛轉。太子嗚抱共戲唾",
    "T23n1435_036:0257c12": "其口中，現如是相欲令知是調達。以是神通",
    "T23n1435_036:0257c13": "力，牽阿闍世太子心，令生惡邪見，謂調達神",
    "T23n1435_036:0257c14": "通力勝佛，生愛敬心，供養衣服臥具湯藥，乃",
    "T23n1435_036:0257c15": "至日日送五百釜飲食、五百乘車圍遶，來至",
    "T23n1435_036:0257c16": "調達所，自手下食。",
    "T23n1435_036:0257c17": "爾時諸比丘，中前著衣持鉢入王舍城乞食，",
    "T23n1435_036:0257c18": "聞阿闍世太子如是供養調達衣服臥具湯",
    "T23n1435_036:0257c19": "藥，日日送五百釜飲食，五百乘車圍遶，自至",
    "T23n1435_036:0257c20": "調達所自手下食，調達與五百弟子受是供",
    "T23n1435_036:0257c21": "養。聞已食後往詣佛所，頭面禮足却坐一面",
    "T23n1435_036:0257c22": "白佛言：「世尊！我今日著衣持鉢入城乞食，聞",
    "T23n1435_036:0257c23": "阿闍世太子如是供養調達衣服臥具湯藥，",
    "T23n1435_036:0257c24": "日日送五百釜飲食，五百乘車圍遶，自至調",
    "T23n1435_036:0257c25": "達所自手下食，調達與五百比丘受是供養。」",
    "T23n1435_036:0257c26": "佛語諸比丘：「汝等莫貪調達供養。何以故？是",
    "T23n1435_036:0257c27": "調達得供養，自損減故。如竹以實死，芭蕉實",
    "T23n1435_036:0257c28": "亦然，如騾懷妊死。調達得供養亦如是，為自",
    "T23n1435_036:0257c29": "損減故。譬如竹蘆以實死。」爾時世尊欲明",
    "T23n1435_036:0258a01": "了此事，而說偈言：",
    "T23n1435_036:0258a02": "「芭蕉以實死，　　竹蘆實亦然，",
    "T23n1435_036:0258a03": "　騾懷妊故死；　　小人得養壞。",
    "T23n1435_036:0258a04": "「此亦復如是。調達癡人！隨幾時得如是利",
    "T23n1435_036:0258a05": "養，隨爾所時長夜受諸苦惱，生惡處故。」語",
    "T23n1435_036:0258a06": "諸比丘：「譬如健夫打破惡狗鼻，於汝等意云",
    "T23n1435_036:0258a07": "何？是狗寧更惡不？」答言：「實惡。世尊！」佛言：「調",
    "T23n1435_036:0258a08": "達癡人亦如是，隨幾時得是供養，隨爾所時",
    "T23n1435_036:0258a09": "長夜受苦惱，生惡處故。」爾時調達供養轉",
    "T23n1435_036:0258a10": "增，貪著供養覆心，生如是惡心：「佛今捨僧",
    "T23n1435_036:0258a11": "者，我當將導眾僧。」生如是心時退失神通。爾",
    "T23n1435_036:0258a12": "時目連在支提國迦陵伽盧谷中，時有迦",
    "T23n1435_036:0258a13": "扶陀比丘俱羅子，是長老目連弟子。是比丘",
    "T23n1435_036:0258a14": "捨離五欲修四梵行，命終生梵世。迦扶陀梵",
    "T23n1435_036:0258a15": "天，見調達退失神通，見已如壯士屈伸臂頃",
    "T23n1435_036:0258a16": "於梵世沒目連前現。從禪定起語目連言：「汝",
    "T23n1435_036:0258a17": "知不？調達退失神通，汝向佛所說者善，以是",
    "T23n1435_036:0258a18": "事白佛。」目連作是念：「我何不入定觀調達心？」",
    "T23n1435_036:0258a19": "即時入定觀調達心，見已失神通，即從定起",
    "T23n1435_036:0258a20": "默然，受迦扶陀梵天語。",
    "T23n1435_036:0258a21": "爾時梵天，知目連默然受已，頭面禮足右遶",
    "T23n1435_036:0258a22": "即沒。目連受梵天請已，即入禪定，於支提",
    "T23n1435_036:0258a23": "國迦陵伽盧谷中沒，於王舍城現，離佛不遠。",
    "T23n1435_036:0258a24": "爾時目連即從定起往詣佛所，頭面禮佛足",
    "T23n1435_036:0258a25": "却坐一面，白佛言：「世尊！如迦扶陀梵天所說，",
    "T23n1435_036:0258a26": "調達實退神通。」",
    "T23n1435_036:0258a27": "佛言：「汝先不知調達心如迦扶陀梵天語耶？」",
    "T23n1435_036:0258a28": "佛共目連作如是語時，調達即時與四弟子",
    "T23n1435_036:0258a29": "俱來。佛遙見調達來，語目連言：「汝莫有所說，",
    "T23n1435_036:0258b01": "是癡人來自現其事。」目連作是念：「我何不入",
    "T23n1435_036:0258b02": "定於此座上令調達不見。」即尋入定於此座",
    "T23n1435_036:0258b03": "而調達不見。調達前詣佛所頭面禮佛足，及",
    "T23n1435_036:0258b04": "四弟子却坐一面，白佛言：「世尊年已老耄，可",
    "T23n1435_036:0258b05": "以眾僧付我，佛但獨受現法樂。令僧屬我，我",
    "T23n1435_036:0258b06": "當將導。」佛言：「舍利弗、目連有大智慧神通，",
    "T23n1435_036:0258b07": "佛尚不以眾僧付之，況汝噉唾癡人死人而",
    "T23n1435_036:0258b08": "當付囑！」",
    "T23n1435_036:0258b09": "爾時調達，聞佛說噉唾癡人、死人如是名字，",
    "T23n1435_036:0258b10": "即便大瞋欲毀世尊。兩眉垂下憂慼低頭默",
    "T23n1435_036:0258b11": "然無說，作是思惟已即便起去，作是念言：「佛",
    "T23n1435_036:0258b12": "但讚歎舍利弗、目連令大，而毀呰我等使令",
    "T23n1435_036:0258b13": "卑小。」是調達初向佛所生瞋恨心，及舍利弗、",
    "T23n1435_036:0258b14": "目連等諸大弟子。爾時阿難在佛後立以扇",
    "T23n1435_036:0258b15": "扇佛，佛顧語阿難：「諸比丘依王舍城住者",
    "T23n1435_036:0258b16": "令集講堂，集已白我。」阿難受教，即令諸比丘",
    "T23n1435_036:0258b17": "依王舍城住者皆集講堂，集已往白佛言：「世",
    "T23n1435_036:0258b18": "尊！依王舍城諸比丘已集講堂，佛自知時。」佛",
    "T23n1435_036:0258b19": "即將侍者阿難往詣講堂，於眾僧中敷座處",
    "T23n1435_036:0258b20": "坐，教化諸比丘：「世有五師。何謂為五？一師",
    "T23n1435_036:0258b21": "者，不清淨持戒，自言持戒清淨，是弟子共住",
    "T23n1435_036:0258b22": "故，知師不持戒、不清淨，自言持戒、清淨。『若我",
    "T23n1435_036:0258b23": "等說師實者，或當不喜。若師不喜當云何說？",
    "T23n1435_036:0258b24": "我等蒙師故，得衣服臥具湯藥飲食。師好看",
    "T23n1435_036:0258b25": "我等者，自當覺知。』如是師為弟子覆護持戒，",
    "T23n1435_036:0258b26": "是師亦從弟子求覆護持戒，是世間初師。第",
    "T23n1435_036:0258b27": "二師者，不淨命自言淨命，弟子共住故，知師",
    "T23n1435_036:0258b28": "不淨命自言淨命。『若我等說師實者，或當不",
    "T23n1435_036:0258b29": "喜。若師不喜當云何說？我等蒙師故，得衣服",
    "T23n1435_036:0258c01": "臥具湯藥飲食。師好看我等者，自當覺知。』如",
    "T23n1435_036:0258c02": "是師者為弟子覆護淨命，是師亦從弟子求",
    "T23n1435_036:0258c03": "覆護淨命，是名世間第二師。第三師者，知見",
    "T23n1435_036:0258c04": "不清淨自言知見清淨，弟子共住故，知師知",
    "T23n1435_036:0258c05": "見不清淨自言知見清淨。『若我等說師實者，",
    "T23n1435_036:0258c06": "或當不喜。若師不喜當云何說？我等蒙師故，",
    "T23n1435_036:0258c07": "得衣服臥具湯藥飲食。師好看我等者，自當",
    "T23n1435_036:0258c08": "覺知。』如是師者為弟子覆護知見，是師亦從",
    "T23n1435_036:0258c09": "弟子求覆護知見，是名世間第三師。第四師",
    "T23n1435_036:0258c10": "者，不善記事自言善記事，弟子共住故，知師",
    "T23n1435_036:0258c11": "不善記事自言善記事。『若我說師實者，或當",
    "T23n1435_036:0258c12": "不喜。若師不喜當云何說？我等蒙師故，得衣",
    "T23n1435_036:0258c13": "服臥具湯藥飲食，師好看我等者，自當覺知。』",
    "T23n1435_036:0258c14": "如是師者為弟子覆護善記事，是師亦從弟",
    "T23n1435_036:0258c15": "子求覆護善記事，是名世間第四師。第五師",
    "T23n1435_036:0258c16": "者，非說清淨法自言說清淨法，弟子共住故，",
    "T23n1435_036:0258c17": "知師非說清淨法自言說清淨法。『若我等說",
    "T23n1435_036:0258c18": "師實者，或當不喜。若師不喜當云何說？我等",
    "T23n1435_036:0258c19": "蒙師故，得衣服臥具湯藥飲食。師好看我等",
    "T23n1435_036:0258c20": "者，自當覺知。』如是師者為弟子覆護說清淨",
    "T23n1435_036:0258c21": "法，是師亦從弟子求覆護說清淨法，是名世",
    "T23n1435_036:0258c22": "間第五師。」佛言：「如來清淨持戒，亦自言我清",
    "T23n1435_036:0258c23": "淨持戒。諸弟子不覆護如來清淨持戒，如來",
    "T23n1435_036:0258c24": "亦不求諸弟子覆護清淨持戒。如來是淨命，",
    "T23n1435_036:0258c25": "自言我淨命。弟子不覆護如來淨命，如來亦",
    "T23n1435_036:0258c26": "不求諸弟子覆護淨命。如來是知見清淨，自",
    "T23n1435_036:0258c27": "言我知見清淨。諸弟子不覆護如來知見清",
    "T23n1435_036:0258c28": "淨，如來亦不求諸弟子覆護知見清淨。如來",
    "T23n1435_036:0258c29": "是善記事，自言我善記事。諸弟子不覆護如",
    "T23n1435_036:0259a01": "來善記事，如來亦不求諸弟子覆護善記事。",
    "T23n1435_036:0259a02": "如來是說清淨法，自言我說清淨法。諸弟子",
    "T23n1435_036:0259a03": "不覆護如來說清淨法，如來亦不求諸弟子",
    "T23n1435_036:0259a04": "覆護說清淨法。」佛言：「如來實有是法，何不如",
    "T23n1435_036:0259a05": "實說？佛非隨順他，又非弱語人，譬如陶師持",
    "T23n1435_036:0259a06": "坏瓶時不敢疾捉。如來是真實語、了了語、折",
    "T23n1435_036:0259a07": "伏語，若堅固者住，不堅固者去。汝等於如來",
    "T23n1435_036:0259a08": "法語中，宜應忍受。」",
    "T23n1435_036:0259a09": "佛在王舍城。爾時調達欲破和合僧，受持破",
    "T23n1435_036:0259a10": "僧事，妬心方便故作是念：「我獨不能得破沙",
    "T23n1435_036:0259a11": "門瞿曇和合僧壞轉法輪。」是調達有四同黨",
    "T23n1435_036:0259a12": "弟子：一名俱伽梨、二名乾陀驃、三名迦留羅",
    "T23n1435_036:0259a13": "提舍、四名三聞達多。調達到是四人所，作是",
    "T23n1435_036:0259a14": "言：「我與汝等，當共破沙門瞿曇和合僧壞轉",
    "T23n1435_036:0259a15": "法輪，我等當得如是名聲。破沙門瞿曇和合",
    "T23n1435_036:0259a16": "僧壞轉法輪，我等能破。」彼四人語調達言：",
    "T23n1435_036:0259a17": "「沙門瞿曇諸弟子，有大智慧、大神通力，得天",
    "T23n1435_036:0259a18": "眼、知他心。是人知見我等欲破沙門瞿曇和",
    "T23n1435_036:0259a19": "合僧壞轉法輪，我等云何能破？」調達語四人",
    "T23n1435_036:0259a20": "言：「沙門瞿曇有年少弟子，新入彼法出家不",
    "T23n1435_036:0259a21": "久，我等到是邊用五法誘取，語諸比丘言：『汝",
    "T23n1435_036:0259a22": "盡形壽受著納衣、盡形壽受乞食法、盡形壽",
    "T23n1435_036:0259a23": "受一食法、盡形壽受露地坐法、盡形壽受斷",
    "T23n1435_036:0259a24": "肉法。若比丘受是五法，疾得泥洹。』若有長老",
    "T23n1435_036:0259a25": "上座比丘，多知多識久習梵行得佛法味，當",
    "T23n1435_036:0259a26": "語之言：『佛已老耄年在衰末，自樂閑靜受現",
    "T23n1435_036:0259a27": "法樂，汝所須事我當相與。』我等以如是方便，",
    "T23n1435_036:0259a28": "能破沙門瞿曇和合僧壞轉法輪。」四比丘言：",
    "T23n1435_036:0259a29": "「如是。調達！」調達後時，到諸年少比丘所，以五",
    "T23n1435_036:0259b01": "法誘之，語諸比丘言：「汝盡形壽受著納衣法、",
    "T23n1435_036:0259b02": "盡形壽受乞食法、盡形壽受一食法、盡形壽",
    "T23n1435_036:0259b03": "受露地坐法、盡形壽受斷肉法。汝等行是五",
    "T23n1435_036:0259b04": "法，疾得泥洹。」復語諸長老上座比丘：「佛已老",
    "T23n1435_036:0259b05": "耄年在衰末，自樂閑靜受現法樂，汝所須事",
    "T23n1435_036:0259b06": "我當相與。」爾時調達，非法說法、法說非法、非",
    "T23n1435_036:0259b07": "律說律、律說非律、非犯說犯、犯說非犯、輕說",
    "T23n1435_036:0259b08": "重、重說輕、有殘說無殘、無殘說有殘、常所行",
    "T23n1435_036:0259b09": "法說非常所行法、非常所行法說常所行法、",
    "T23n1435_036:0259b10": "非教說教、教說非教。時諸比丘，見調達欲破",
    "T23n1435_036:0259b11": "和合僧壞轉法輪已，往詣佛所頭面禮佛足",
    "T23n1435_036:0259b12": "却坐一面白佛言：「世尊！是調達今欲破和合",
    "T23n1435_036:0259b13": "僧，受持破僧因緣事，是人非法說法、法說非",
    "T23n1435_036:0259b14": "法、非律說律、律說非律、非犯說犯、犯說非",
    "T23n1435_036:0259b15": "犯、輕說重、重說輕、有殘說無殘、無殘說有",
    "T23n1435_036:0259b16": "殘、常所行法說非常所行法、非常所行法說",
    "T23n1435_036:0259b17": "常所行法、非教說教、教說非教。」佛語諸比丘：",
    "T23n1435_036:0259b18": "「汝等當訶調達令捨是破僧因緣事。」是諸比",
    "T23n1435_036:0259b19": "丘受佛語已，到調達所言：「汝莫求破和合僧，",
    "T23n1435_036:0259b20": "莫受持破僧事，當與僧和合。與僧和合者歡",
    "T23n1435_036:0259b21": "喜無諍，一心一學如水乳合，得安樂住。汝",
    "T23n1435_036:0259b22": "當捨是破僧因緣事。」時調達不捨是事。爾時",
    "T23n1435_036:0259b23": "調達四伴黨訶諸比丘言：「汝等莫說調達是",
    "T23n1435_036:0259b24": "事。何以故？是人說法說律，是人所說是我等",
    "T23n1435_036:0259b25": "意；是知說非不知說，是人所說皆是我等所",
    "T23n1435_036:0259b26": "欲樂忍。」如是諸比丘再三諫調達，不能令捨",
    "T23n1435_036:0259b27": "惡邪，便從座起往詣佛所，頭面禮足一面座",
    "T23n1435_036:0259b28": "已白佛言：「世尊！我等已約勅，調達不捨惡邪。",
    "T23n1435_036:0259b29": "有四伴黨復作是言：『汝等莫說調達是事。何",
    "T23n1435_036:0259c01": "以故？是人說法說律，是人所說皆我等意；是",
    "T23n1435_036:0259c02": "知說非不知說，是人所說皆是我等所欲樂",
    "T23n1435_036:0259c03": "忍。』諸比丘再三約勅，不捨是事。」爾時佛作是",
    "T23n1435_036:0259c04": "念：「如調達癡人及四伴黨，或能破我和合僧",
    "T23n1435_036:0259c05": "壞轉法輪，我當自約勅調達令捨是事。」佛作",
    "T23n1435_036:0259c06": "是念已，即自約勅調達：「汝莫求破和合僧，莫",
    "T23n1435_036:0259c07": "受持破僧因緣事，汝當與僧和合。與僧和合",
    "T23n1435_036:0259c08": "者歡喜無諍，一心一學如水乳合，得安樂",
    "T23n1435_036:0259c09": "住。汝莫非法說法、法說非法、非律說律、律說",
    "T23n1435_036:0259c10": "非律、非犯說犯、犯說非犯、輕說重、重說輕、",
    "T23n1435_036:0259c11": "有殘說無殘、無殘說有殘、常所行法說非常",
    "T23n1435_036:0259c12": "所行法、非常所行法說常所行法、非教說教",
    "T23n1435_036:0259c13": "教說非教，汝當捨是破僧因緣事。」爾時調達",
    "T23n1435_036:0259c14": "聞佛口教，暫捨是事。佛在王舍城，爾時阿闍",
    "T23n1435_036:0259c15": "世太子、所有大臣將帥，信敬調達，是諸人",
    "T23n1435_036:0259c16": "民為助調達比丘作供養，前食後食怛鉢那。",
    "T23n1435_036:0259c17": "諸有年少比丘出家不久者，調達以大鉢、小",
    "T23n1435_036:0259c18": "鉢、大小鍵鎡、衣鉤、禪鎮、繩帶、匙匕、鉢支、扇",
    "T23n1435_036:0259c19": "蓋、革屣，隨比丘所須物，皆用誑誘。調達自共",
    "T23n1435_036:0259c20": "百比丘、或二百、三百、四百、五百比丘恭敬圍",
    "T23n1435_036:0259c21": "繞，入王舍城別受好供養，前食後食怛鉢那。",
    "T23n1435_036:0259c22": "諸有上座長老比丘，得佛法味久修梵行，是",
    "T23n1435_036:0259c23": "諸比丘入城乞食，得宿冷飯或不得、或得",
    "T23n1435_036:0259c24": "臭麨或不得，如是麁食或飽不飽。是中有比",
    "T23n1435_036:0259c25": "丘少欲知足行頭陀，聞是事心不喜，種種因",
    "T23n1435_036:0259c26": "緣訶責：「云何名比丘，自共百人、二百、三百、四",
    "T23n1435_036:0259c27": "百、五百比丘恭敬圍繞，別受供養前食後食",
    "T23n1435_036:0259c28": "怛鉢那。諸有上座長老比丘，得佛法味久修",
    "T23n1435_036:0259c29": "梵行，是諸比丘入城乞食，得宿冷飯或不得、",
    "T23n1435_036:0260a01": "或得臭麨或不得、如是麁食或飽不飽？」種種",
    "T23n1435_036:0260a02": "因緣訶已，向佛廣說。佛以是事集比丘僧，知",
    "T23n1435_036:0260a03": "而故問：「汝實作是事不？」答言：「實作。世尊！」佛以",
    "T23n1435_036:0260a04": "種種因緣訶責：「云何名比丘，自共百人、二百、",
    "T23n1435_036:0260a05": "三百、四百、五百比丘恭敬圍繞，別受供養前",
    "T23n1435_036:0260a06": "食後食怛鉢那。諸上座長老比丘，得佛法味",
    "T23n1435_036:0260a07": "久修梵行，是諸比丘入城乞食，得宿冷飯或",
    "T23n1435_036:0260a08": "不得、或得臭麨或不得、如是麁食或飽不飽？」",
    "T23n1435_036:0260a09": "種種因緣訶已，語諸比丘：「從今以二利因緣",
    "T23n1435_036:0260a10": "故遮別眾食，聽三人共食：一利者守護檀越，",
    "T23n1435_036:0260a11": "以憐愍故；二利者破諸惡欲比丘力勢故，莫",
    "T23n1435_036:0260a12": "令惡欲人別作眾別作法與僧共諍。」",
    "T23n1435_036:0260a13": "佛在王舍城耆闍崛山上，欽婆羅夜叉石窟",
    "T23n1435_036:0260a14": "中住，早起著衣持鉢入王舍城乞食。食後還",
    "T23n1435_036:0260a15": "耆闍崛山，入欽婆羅夜叉石窟中坐禪。爾時",
    "T23n1435_036:0260a16": "調達勤作方便欲害佛，即雇四惡健人，往",
    "T23n1435_036:0260a17": "上耆闍崛山，共持大石，到欽婆羅夜叉石窟",
    "T23n1435_036:0260a18": "上，待佛經行時。佛晡時從石窟出，在石窟前",
    "T23n1435_036:0260a19": "陰中經行。時四惡人共調達，推石欲擲佛上。",
    "T23n1435_036:0260a20": "爾時欽婆羅夜叉深敬念佛，見已以兩手接",
    "T23n1435_036:0260a21": "石擲著餘處，有碎石迸來向佛。佛欲令眾生",
    "T23n1435_036:0260a22": "生厭畏心及示諸業不失果報，以是因緣故",
    "T23n1435_036:0260a23": "入定，於經行頭沒、現於東方，碎石隨去，南西",
    "T23n1435_036:0260a24": "北方亦復如是。佛爾時沒大海水中，碎石亦",
    "T23n1435_036:0260a25": "隨。佛復入須彌山中，石亦隨逐。到四天王",
    "T23n1435_036:0260a26": "上，石亦隨逐。佛從四天王上至忉利天、炎摩",
    "T23n1435_036:0260a27": "天、兜率陀天、化樂天、他化自在天，復至梵眾",
    "T23n1435_036:0260a28": "天梵輔天、大梵天、少光天、無量光天、光曜天、少",
    "T23n1435_036:0260a29": "淨天、無量淨天、遍淨天、阿那婆訶天、福德天、廣",
    "T23n1435_036:0260b01": "果天、不熱天、喜見天、樂見天、阿迦尼吒天，石",
    "T23n1435_036:0260b02": "亦隨逐。爾時世尊攝神足力還經行頭立，石",
    "T23n1435_036:0260b03": "墮佛足上，傷足上血出，深生苦惱。佛以精進",
    "T23n1435_036:0260b04": "力遮是苦已，而說偈言：",
    "T23n1435_036:0260b05": "「非空非海中，　　非入山石間；",
    "T23n1435_036:0260b06": "　非天上地中，　　可遮業報處。",
    "T23n1435_036:0260b07": "　非空非海中，　　非入山石間，",
    "T23n1435_036:0260b08": "　非天上地中，　　得免宿惡殃。」",
    "T23n1435_036:0260b09": "爾時調達及四惡健人初作逆罪，佛即仰看，",
    "T23n1435_036:0260b10": "四人怖走，似如人捕。佛喚四人：「來！為汝說法。」",
    "T23n1435_036:0260b11": "尋還佛所，頭面禮足在一面坐，佛種種說法",
    "T23n1435_036:0260b12": "示教利喜，示教利喜已語言：「汝去！莫從來道。」",
    "T23n1435_036:0260b13": "調達即瞋，更雇八人教往殺是四人。佛見八",
    "T23n1435_036:0260b14": "人語言：「汝來！為汝說法。」八人即詣佛所，頭面",
    "T23n1435_036:0260b15": "禮足於一面坐，佛種種說法示教利喜，示教",
    "T23n1435_036:0260b16": "利喜已語言：「童子汝去！莫從來道。」爾時調達",
    "T23n1435_036:0260b17": "復遣十六人欲殺八人，語言：「汝往殺是八人，",
    "T23n1435_036:0260b18": "斷口舌故。」佛遙見十六人語言：「年少汝來！為",
    "T23n1435_036:0260b19": "汝說法。」即詣佛所頭面禮足却坐一面，佛種",
    "T23n1435_036:0260b20": "種因緣說法示教利喜。示教利喜已語言：「汝",
    "T23n1435_036:0260b21": "去！莫從來道。」調達復遣三十二人語言：「汝往",
    "T23n1435_036:0260b22": "殺是十六人，轉滅口舌故。」佛遙見三十二人",
    "T23n1435_036:0260b23": "語言：「年少汝來！為汝說法。」尋詣佛所頭面禮",
    "T23n1435_036:0260b24": "足却坐一面，佛種種因緣說法示教利喜。示",
    "T23n1435_036:0260b25": "教利喜已語言：「隨汝意去。」爾時諸比丘繞石",
    "T23n1435_036:0260b26": "窟四邊，有立者、坐者，恐調達害佛。佛見諸比",
    "T23n1435_036:0260b27": "丘，知而故問阿難：「諸比丘！何故石窟四邊立",
    "T23n1435_036:0260b28": "坐住，何所待？」答言：「世尊！調達欲害佛，是故諸",
    "T23n1435_036:0260b29": "比丘繞石窟四邊立坐住待，願令調達不來",
    "T23n1435_036:0260c01": "害佛。」佛語阿難：「若調達能害佛命，無有是處。",
    "T23n1435_036:0260c02": "若佛為他因緣死，亦無是處。」爾時佛語阿難：",
    "T23n1435_036:0260c03": "「汝將從行比丘，入王舍城巷陌市肆多人住",
    "T23n1435_036:0260c04": "處唱言：『調達所作事，若身作口作，莫謂是佛",
    "T23n1435_036:0260c05": "事法事僧事。此是調達及弟子所作事。』」阿難",
    "T23n1435_036:0260c06": "受教，即將從行比丘詣王舍城，巷陌市肆多",
    "T23n1435_036:0260c07": "人住處唱言：「調達身作口作事，莫謂是佛",
    "T23n1435_036:0260c08": "事法事僧事，此調達及弟子所作事。」如是唱",
    "T23n1435_036:0260c09": "已，阿闍世太子內宮大官，聞是語作是念：",
    "T23n1435_036:0260c10": "「沙門瞿曇妬瞋調達故，令作是唱：『是上人調",
    "T23n1435_036:0260c11": "達，身口可作惡邪。』」調達亦聞沙門瞿曇遣人",
    "T23n1435_036:0260c12": "入王舍城巷陌市肆多人住處唱言：「調達身作",
    "T23n1435_036:0260c13": "口作事，莫謂是佛事法事僧事，此是調達及弟",
    "T23n1435_036:0260c14": "子事。」聞已倍增瞋恨向佛，即往阿闍世太子",
    "T23n1435_036:0260c15": "所言：「汝殺父，我殺佛。汝於摩竭國作王，我",
    "T23n1435_036:0260c16": "當作佛。此摩竭國便有新王新佛，不亦快",
    "T23n1435_036:0260c17": "乎！」阿闍世太子聞是語，喜深入其心，受調達",
    "T23n1435_036:0260c18": "語。有時瓶沙王，駕駃馬車入林園中遊戲。",
    "T23n1435_036:0260c19": "爾時太子，持利劍於巷頭待。爾時王晝日於",
    "T23n1435_036:0260c20": "園中伎樂自娛，向暮還宮王來轉近，即以頻",
    "T23n1435_036:0260c21": "遲羅劍遙用擲王。馬車速疾故，得免斯難。太",
    "T23n1435_036:0260c22": "子以不害王故，即便走逃。眾官尋時圍繞收",
    "T23n1435_036:0260c23": "捕，將詣王所。王問太子言：「汝欲作何等？」答",
    "T23n1435_036:0260c24": "言：「欲奪王命。」問言：「用誰語耶？」答言：「用上人",
    "T23n1435_036:0260c25": "調達語。」爾時大臣有言：「一切沙門釋子皆應",
    "T23n1435_036:0260c26": "打殺。」有言：「一切沙門釋子有何等罪？應殺調",
    "T23n1435_036:0260c27": "達及其弟子。」有言：「調達弟子有何等罪？但",
    "T23n1435_036:0260c28": "殺調達。」有言：「何以殺諸沙門釋子？何以殺調",
    "T23n1435_036:0260c29": "達弟子？何以殺調達？大王善好賢柔，應死",
    "T23n1435_036:0261a01": "者放，云何殺諸沙門出家人耶？我等何不以",
    "T23n1435_036:0261a02": "此事白王，隨王教治事亦成斷，何煩我等自",
    "T23n1435_036:0261a03": "用力耶？」王還宮已，因此事故於治處坐，大臣",
    "T23n1435_036:0261a04": "官屬皆來朝覲，於一面立。王言：「昨所起事，",
    "T23n1435_036:0261a05": "當云何斷？」答言：「大臣有言：『一切沙門釋子皆",
    "T23n1435_036:0261a06": "應打殺。』有言：『一切沙門釋子有何等罪？應",
    "T23n1435_036:0261a07": "殺調達及其弟子。』有言：『調達弟子有何等",
    "T23n1435_036:0261a08": "罪？但殺調達。』有言：『何以殺諸沙門釋子？何以",
    "T23n1435_036:0261a09": "殺調達弟子？何以殺調達？大王善好賢柔，",
    "T23n1435_036:0261a10": "應死者放，云何殺諸沙門出家人也？我等何",
    "T23n1435_036:0261a11": "不以此事白王，隨王教治事亦成斷，何煩我",
    "T23n1435_036:0261a12": "等自用力耶？』」王言：「諸沙門釋子先時遣人唱",
    "T23n1435_036:0261a13": "言：『調達身口所作事，莫謂是佛事法事僧事。",
    "T23n1435_036:0261a14": "此是調達及弟子所作事。』此事先已唱說。」王",
    "T23n1435_036:0261a15": "聞大臣有言：「一切沙門釋子皆應打殺。」王不",
    "T23n1435_036:0261a16": "可是語。有言：「諸沙門釋子有何等罪應殺？調",
    "T23n1435_036:0261a17": "達及其弟子。」王亦不可是語。有言：「調達弟",
    "T23n1435_036:0261a18": "子有何等罪？應殺調達。」王亦不可是語。有",
    "T23n1435_036:0261a19": "言：「何以殺一切沙門釋子？何以殺調達弟",
    "T23n1435_036:0261a20": "子？何以殺調達？大王善好賢柔，應死者放，",
    "T23n1435_036:0261a21": "隨王教治事亦成斷，何煩我等自用力耶？」王",
    "T23n1435_036:0261a22": "即可之，賞賜聚落田宅財物。時王自問太子",
    "T23n1435_036:0261a23": "言：「汝欲作何等？」即除慚愧答言：「我欲奪王",
    "T23n1435_036:0261a24": "命。何以故？王有王鼓、王伎樂、王持蓋、王行時",
    "T23n1435_036:0261a25": "金澡瓶導前。我無王鼓、王伎樂、王持蓋、王行",
    "T23n1435_036:0261a26": "時持金澡瓶導前。」王便與太子王鼓、王伎樂、",
    "T23n1435_036:0261a27": "王持蓋、王行時金澡瓶導前。爾時二王打",
    "T23n1435_036:0261a28": "鼓、二王唱導、二王持蓋、二王持金澡瓶在前。",
    "T23n1435_036:0261a29": "治國土法，不可隨一切人意。瓶沙王先未得",
    "T23n1435_036:0261b01": "道時，所可作惡不隨人意，是諸人民心懷瞋",
    "T23n1435_036:0261b02": "恨，而作是念：「時到當報。」是諸惡人親近阿闍",
    "T23n1435_036:0261b03": "世白言：「何國土中有二主者？」王言：「云何二主？」",
    "T23n1435_036:0261b04": "答言：「二王打鼓、二王作伎樂、二王持蓋、二王",
    "T23n1435_036:0261b05": "行時持金澡瓶在前、二王唱導。汝父王後若",
    "T23n1435_036:0261b06": "治國時，當奪汝命獨自作王，汝應方便治",
    "T23n1435_036:0261b07": "王。」阿闍世王聞已心喜忍受，即勅大臣官人，",
    "T23n1435_036:0261b08": "捕取父王令著獄中。大臣受教，即便收捕",
    "T23n1435_036:0261b09": "繫在牢獄。大王善好賢柔，百千萬人持諸餚",
    "T23n1435_036:0261b10": "饍往問訊王，王噉以自活。過數日已，阿闍世",
    "T23n1435_036:0261b11": "王問：「大王活不？」答言：「活。」「云何得活？」答言：「問",
    "T23n1435_036:0261b12": "訊人與飲食活。」王即勅獄官：「自今已後莫聽",
    "T23n1435_036:0261b13": "人入。」後王夫人盜持食入，王噉得活。過數日",
    "T23n1435_036:0261b14": "已，王復問言：「大王活耶？」答言：「活。」「云何得活？」",
    "T23n1435_036:0261b15": "答言：「有王夫人，來與飲食故。」即勅獄官莫聽",
    "T23n1435_036:0261b16": "夫人入。有大夫人，深敬念大王，以食塗衣",
    "T23n1435_036:0261b17": "更著上衣往到獄中，脫衣與王令食得活。過",
    "T23n1435_036:0261b18": "數日已，王復問言：「父王活耶？」答言：「活。」「云何得",
    "T23n1435_036:0261b19": "活？」答言：「大夫人來，緣得食活。」王言：「莫聽大夫",
    "T23n1435_036:0261b20": "人入。」父王在獄中遙見耆闍崛山，大王見佛",
    "T23n1435_036:0261b21": "及僧舍利弗、目連、阿那律、難提、金鞞羅上山",
    "T23n1435_036:0261b22": "下山，大王得遙見佛及僧歡喜故活。過數日",
    "T23n1435_036:0261b23": "已，阿闍世復問：「父王活耶？」答言：「活。」「云何得",
    "T23n1435_036:0261b24": "活？」大臣妬心答言：「遙見佛及僧故活。」王即勅",
    "T23n1435_036:0261b25": "令障隔，莫令得見。諸佛常法，有大因緣入城",
    "T23n1435_036:0261b26": "時，現如是神通力：象深鳴、馬悲鳴、諸牛吼；鵝",
    "T23n1435_036:0261b27": "鴈、孔雀、鸚鵡、舍利鳥、俱耆羅鳥、猩猩諸鳥出",
    "T23n1435_036:0261b28": "和雅音；大鼓、小鼓、箜篌、箏、笛、琵琶、簫、瑟、",
    "T23n1435_036:0261b29": "篳篥、鐃鈸，不鼓自鳴；諸貴人舍所有金銀寶",
    "T23n1435_036:0261c01": "器內外莊嚴具，若在箱篋中自然作聲；盲者",
    "T23n1435_036:0261c02": "得視、聾者得聽、瘂者能言、痀躄者得伸；",
    "T23n1435_036:0261c03": "跛蹇得手足、睞眼得正、癭者得除苦痛",
    "T23n1435_036:0261c04": "得樂、毒者消歇、狂者得止；殺者離殺、偷者",
    "T23n1435_036:0261c05": "離偷、邪婬者不邪婬、妄語者不妄語、兩舌、惡",
    "T23n1435_036:0261c06": "口、綺語者不綺語、貪者不貪、瞋者不瞋、邪見",
    "T23n1435_036:0261c07": "者離邪見；牢獄閉繫、枷鎖杻械悉得解脫；急",
    "T23n1435_036:0261c08": "閙處者皆得空閑；未種善根者種、已種者增",
    "T23n1435_036:0261c09": "長、已增長者得解脫；諸伏藏寶物自然出",
    "T23n1435_036:0261c10": "現。如是希有事，諸眾生得利益。爾時佛入王",
    "T23n1435_036:0261c11": "舍城，以右足蹈門閫上，悉現如是種種瑞應。",
    "T23n1435_036:0261c12": "瓶沙王曾見是相，知佛當入城，王從樓",
    "T23n1435_036:0261c13": "閣向孔間立看佛入城。王得聖道，見佛及僧",
    "T23n1435_036:0261c14": "歡喜故活。過數日已，阿闍世復問：「王今活耶？」",
    "T23n1435_036:0261c15": "答言：「活。」「云何得活？」諸大臣妬心答言：「佛入城",
    "T23n1435_036:0261c16": "現神通力，父王從向孔中見佛故活。」阿闍世",
    "T23n1435_036:0261c17": "王言：「以利刀削大王脚底，皮却急繫莫令東",
    "T23n1435_036:0261c18": "西。」即受教，削大王脚底，急繫不得東西。王以",
    "T23n1435_036:0261c19": "是故臥，日就羸篤。又一時阿闍世王共母俱",
    "T23n1435_036:0261c20": "食，王有一子，字優陀耶跋陀，於道頭與狗子",
    "T23n1435_036:0261c21": "共戲。王問：「優陀耶跋陀，今何所在？」答言：「道",
    "T23n1435_036:0261c22": "中與狗子共戲。」王言：「喚來，我與共食。」即抱狗",
    "T23n1435_036:0261c23": "子隨信俱至，王子不食。王言：「何故？」王子",
    "T23n1435_036:0261c24": "言：「王聽我與狗子食者，爾乃食耳。」王言：「隨",
    "T23n1435_036:0261c25": "意。」王子自食隨持與狗。王語母言：「我作難事。",
    "T23n1435_036:0261c26": "何以故？我澆頂剎利王，以愛念兒故，與狗共",
    "T23n1435_036:0261c27": "食。」母言：「此非作難事。何以故？人有噉狗肉",
    "T23n1435_036:0261c28": "者，與食何怪？會知汝父作難事不？」王言：「作何",
    "T23n1435_036:0261c29": "難事？」母言：「汝年小時手指生癰，受急苦痛",
    "T23n1435_036:0262a01": "晝夜不寐。汝父抱著膝上口含癰指，大王體",
    "T23n1435_036:0262a02": "軟汝得安睡。由口暖故，癰熟膿潰。大王心念：",
    "T23n1435_036:0262a03": "『却指唾膿復增子苦。』即隨咽膿。汝父作是難",
    "T23n1435_036:0262a04": "事，願汝時放。」王聞默然。母謂已放。宮中聲出",
    "T23n1435_036:0262a05": "已放大王，巷陌諸處聞大王得出。王賢善故，",
    "T23n1435_036:0262a06": "百千種人皆稱：「善哉！」咸到獄所各作是言：「大",
    "T23n1435_036:0262a07": "王得出。」大王聞已作是念：「我兒惡逆無慈愍",
    "T23n1435_036:0262a08": "心，不知當復何事治我？」作是念已，自投床下",
    "T23n1435_036:0262a09": "遂便命絕。爾時阿闍世王，奪父王命得大逆",
    "T23n1435_036:0262a10": "罪。",
    "T23n1435_036:0262a11": "佛在王舍城耆闍崛山中，與大比丘眾五百",
    "T23n1435_036:0262a12": "人俱。爾時世尊中前著衣持鉢入王舍城乞",
    "T23n1435_036:0262a13": "食，食已還上耆闍崛山，七日之中結加趺坐",
    "T23n1435_036:0262a14": "受禪定樂。過七日已，中前著衣持鉢入城，為",
    "T23n1435_036:0262a15": "乞食故。爾時調達，聞瞿曇沙門在王舍城耆",
    "T23n1435_036:0262a16": "闍崛山中，與大比丘眾五百人俱。瞿曇中前",
    "T23n1435_036:0262a17": "著衣持鉢入王舍城乞食，食已還上耆闍崛",
    "T23n1435_036:0262a18": "山，七日之中結加趺坐受禪定樂。過七日",
    "T23n1435_036:0262a19": "已，中前著衣持鉢入城，為乞食故。爾時阿闍",
    "T23n1435_036:0262a20": "世王有象名守財，兇惡多力四方無雙。于時",
    "T23n1435_036:0262a21": "調達持五百金錢與象師言：「汝知不耶？王敬",
    "T23n1435_036:0262a22": "待我，我今於人能有損益。此五百金錢今並",
    "T23n1435_036:0262a23": "與汝，若事果成，厚相供給田宅人民。」問言：「何",
    "T23n1435_036:0262a24": "事？」答言：「沙門瞿曇與大比丘眾五百人俱，在",
    "T23n1435_036:0262a25": "耆闍崛山中。沙門瞿曇中前著衣持鉢入王",
    "T23n1435_036:0262a26": "舍城乞食，食已還上耆闍崛山，七日之中結",
    "T23n1435_036:0262a27": "加趺坐受禪定樂。過七日已，中前著衣持鉢",
    "T23n1435_036:0262a28": "入城，為乞食故。汝能以酒與象令醉，解鎖却",
    "T23n1435_036:0262a29": "靽，令奪瞿曇沙門命不？」象師答言：「爾。此是",
    "T23n1435_036:0262b01": "小事，斯象屬我，想不忘報。」調達語言：「我聞沙",
    "T23n1435_036:0262b02": "門瞿曇却後七日當來入城。」即屈指度籌，到",
    "T23n1435_036:0262b03": "七日時，與象酒醉繫住待佛。諸佛常法，有大",
    "T23n1435_036:0262b04": "因緣入城時，現如是瑞應：象深鳴、馬悲鳴、諸",
    "T23n1435_036:0262b05": "牛王吼；鵝鴈、孔雀、鸚鵡、舍利鳥、俱耆羅鳥、猩",
    "T23n1435_036:0262b06": "猩諸鳥出和雅音；大鼓、小鼓、箜篌、箏、笛、琵琶、",
    "T23n1435_036:0262b07": "簫、瑟、篳篥、鐃鈸，不鼓自鳴；諸貴人舍所有金",
    "T23n1435_036:0262b08": "器銀器內外莊嚴具，若在箱篋中自然作聲；",
    "T23n1435_036:0262b09": "盲者得視、聾者得聽、瘂者能言、痀躄者得伸、",
    "T23n1435_036:0262b10": "跛蹇得手足、睞眼得正、癭者得除苦痛得",
    "T23n1435_036:0262b11": "樂、毒者消歇、狂者得止；殺者離殺、偷者離",
    "T23n1435_036:0262b12": "偷、邪婬者不邪婬、妄語者不妄語、兩舌、惡口、",
    "T23n1435_036:0262b13": "綺語者不綺語、貪者不貪、瞋者不瞋、邪見者",
    "T23n1435_036:0262b14": "離邪見；牢獄閉繫、枷鎖杻械悉得解脫；急閙",
    "T23n1435_036:0262b15": "處者皆得空閑；未種善根者種、已種者增長、",
    "T23n1435_036:0262b16": "已增長得解脫；諸伏藏寶物自然發出現。如",
    "T23n1435_036:0262b17": "是諸希有事，一切眾生皆得利益。佛到城以",
    "T23n1435_036:0262b18": "右足著門閫上，即現如是種種瑞應。象師曾",
    "T23n1435_036:0262b19": "見是相，知佛入城，即解象靽放去，欲令害",
    "T23n1435_036:0262b20": "佛，無能遮者。是象面有三瘤，醉狂蹴踏，百千",
    "T23n1435_036:0262b21": "萬眾皆大怖畏。有入舍者、在屏覆處者，巷陌",
    "T23n1435_036:0262b22": "皆空，除佛及弟子。有賢者遙見守財象來，向",
    "T23n1435_036:0262b23": "佛所白佛言：「世尊！是象飲能醉酒，象已離",
    "T23n1435_036:0262b24": "羈靽遣來害佛，無能遮者，願佛入舍、若",
    "T23n1435_036:0262b25": "還出城，勿令此象害佛世尊命。」佛言：「若守",
    "T23n1435_036:0262b26": "財象奪佛命者，無有是處。若佛為他因緣死，",
    "T23n1435_036:0262b27": "亦無是處。」是賢者心大歡喜言：「若守財象能",
    "T23n1435_036:0262b28": "奪佛命，無有是處。若佛為他因緣死者，亦無",
    "T23n1435_036:0262b29": "是處。」爾時眾人於屋上樓閣上向中立，作高",
    "T23n1435_036:0262c01": "大聲。時有不信者言：「是守財象或能殺佛。」有",
    "T23n1435_036:0262c02": "信者言：「是守財象能殺佛者，無有是處。」象",
    "T23n1435_036:0262c03": "遙見佛，即便齧齒舉鼻、竪尾弭耳努力走",
    "T23n1435_036:0262c04": "向佛所。諸比丘遙見象來，皆大驚怖捨佛走",
    "T23n1435_036:0262c05": "逃，唯除一阿難。象來逼佛，佛即以慈三昧力，",
    "T23n1435_036:0262c06": "象醉即醒，頭面禮佛以鼻拭佛足，佛以右手",
    "T23n1435_036:0262c07": "摩其頭，即說偈言：",
    "T23n1435_036:0262c08": "「世尊以長臂，　　柔軟相輪手；",
    "T23n1435_036:0262c09": "　摩抆象頭教，　　如父教其子。」",
    "T23n1435_036:0262c10": "　佛言：「大象，　　莫起惡業；　　起惡業者，",
    "T23n1435_036:0262c11": "　不生善處。　　伊羅轅象、　　跋陀和象、",
    "T23n1435_036:0262c12": "　提羅遮象、　　醯摩和象，　　有兇行象、",
    "T23n1435_036:0262c13": "　有牛王象。",
    "T23n1435_036:0262c14": "「天象等禮佛，　　不放逸調戲；",
    "T23n1435_036:0262c15": "　放逸調戲者，　　不得生善處，",
    "T23n1435_036:0262c16": "　若汝不放逸，　　當得生天上。」",
    "T23n1435_036:0262c17": "佛說偈已，為守財象說法示教利喜，示教利",
    "T23n1435_036:0262c18": "喜已默然。時守財象從佛聞法故，心悔淚出，",
    "T23n1435_036:0262c19": "頭面禮佛足右繞而去。爾時眾人聞佛摧伏",
    "T23n1435_036:0262c20": "惡象希有事故，無量眾集。佛見無量眾集已，",
    "T23n1435_036:0262c21": "告阿難言：「汝為我敷座辦水。」阿難受教，即於",
    "T23n1435_036:0262c22": "是處敷座辦水，合掌白佛言：「世尊！已敷座辦",
    "T23n1435_036:0262c23": "水，佛自知時。」佛即洗足，就所敷座坐已，便入",
    "T23n1435_036:0262c24": "禪定。於此處沒，出於東方虛空中，現四威儀",
    "T23n1435_036:0262c25": "行立坐臥；入火光三昧現種種色光：青黃、赤",
    "T23n1435_036:0262c26": "白、紅縹、紫碧；身下出火、身上出水，復從身上",
    "T23n1435_036:0262c27": "出火、身下出水，南西北方亦復如是。現如是",
    "T23n1435_036:0262c28": "種種神通力已，還坐本處時坐。眾人先懷厭",
    "T23n1435_036:0262c29": "惡怖畏心者，見佛神變及調伏醉象，即於佛",
    "T23n1435_036:0263a01": "所深生信敬。佛知眾生深信柔軟，隨其所應",
    "T23n1435_036:0263a02": "為說道法。是眾中有人得暖法者、頂法者、順",
    "T23n1435_036:0263a03": "道忍法者、三毒薄者、離欲者、世間第一法者，",
    "T23n1435_036:0263a04": "有得須陀洹果、斯陀含果、阿那含果者，有種",
    "T23n1435_036:0263a05": "聲聞乘因緣者、有種辟支佛乘因緣者、有種",
    "T23n1435_036:0263a06": "佛乘因緣者，如是利益無量眾生。佛於是日",
    "T23n1435_036:0263a07": "無所食噉，捉阿難臂，便從虛空還耆闍崛山",
    "T23n1435_036:0263a08": "中。諸比丘聞世尊還，皆詣佛所頭面禮佛足",
    "T23n1435_036:0263a09": "却坐一面白佛言：「希有世尊！如是急怖畏",
    "T23n1435_036:0263a10": "時，阿難不捨離佛。」佛語諸比丘：「阿難不但今",
    "T23n1435_036:0263a11": "急怖時不捨離佛，乃過去世急怖時亦不",
    "T23n1435_036:0263a12": "捨離佛，今當說之。有過去世近雪山下有鹿",
    "T23n1435_036:0263a13": "王，名威德，作五百鹿主。時有獵師，安穀施",
    "T23n1435_036:0263a14": "羂。鹿王前行，右脚墮毛羂中。鹿王心念：『若",
    "T23n1435_036:0263a15": "我現相，則諸鹿不敢食穀，須噉穀盡爾乃現",
    "T23n1435_036:0263a16": "相。』現脚相時諸鹿皆去，唯一女鹿住，說偈",
    "T23n1435_036:0263a17": "言：",
    "T23n1435_036:0263a18": "「『大王當知，　　是羂師來，　　願勤方便，",
    "T23n1435_036:0263a19": "　　出是羂去。』",
    "T23n1435_036:0263a20": "「爾時鹿王以偈答言：",
    "T23n1435_036:0263a21": "「『我勤方便，　　力勢已盡，　　毛羂轉急，",
    "T23n1435_036:0263a22": "　　不能得出。』",
    "T23n1435_036:0263a23": "「爾時女鹿見獵師轉近，重說偈言：",
    "T23n1435_036:0263a24": "「『大王當知，　　羂師轉近，　　願勤方便，",
    "T23n1435_036:0263a25": "　　求出是羂。』",
    "T23n1435_036:0263a26": "「鹿王答言：",
    "T23n1435_036:0263a27": "「『我勤方便，　　力勢已盡，　　毛羂轉急，",
    "T23n1435_036:0263a28": "　　不可得脫。』",
    "T23n1435_036:0263a29": "「女鹿見獵師到已，向說偈言：",
    "T23n1435_036:0263b01": "「『汝以利刀，　　先殺我身，　　然後願放，",
    "T23n1435_036:0263b02": "　　鹿王令去。』",
    "T23n1435_036:0263b03": "「獵師聞之，生憐愍希有心：『畜生深愛他故，乃",
    "T23n1435_036:0263b04": "能與命。』以偈答言：",
    "T23n1435_036:0263b05": "「『我終不殺汝，　　亦不殺鹿王；",
    "T23n1435_036:0263b06": "　　放汝及鹿王，　　隨意所樂去。』",
    "T23n1435_036:0263b07": "「獵師即時解放鹿王。」佛語諸比丘：「昔鹿王者，",
    "T23n1435_036:0263b08": "豈異人乎？莫作異觀，則我身是。五百鹿者，則",
    "T23n1435_036:0263b09": "汝等五百比丘是。汝等過去世急怖時捨離",
    "T23n1435_036:0263b10": "我，今急怖時亦捨我去。時獵師者，則守財",
    "T23n1435_036:0263b11": "象是。過去世不惱害我，今世亦不害我。時女",
    "T23n1435_036:0263b12": "鹿者，阿難是。過去世急怖時不捨我去，今世",
    "T23n1435_036:0263b13": "急怖時亦不捨我去。」佛即以是因緣故，說第",
    "T23n1435_036:0263b14": "二本生。佛言：「過去世時，有波羅奈城，城邊有",
    "T23n1435_036:0263b15": "池，池名雨成。是池中有多水、多魚、多龜、多鵝、",
    "T23n1435_036:0263b16": "鴈鴨。中有鴈王，名治國，作五百鴈主。爾時有",
    "T23n1435_036:0263b17": "獵師，先施毛羂近穀，是鴈王前行右脚著羂",
    "T23n1435_036:0263b18": "中，作是念：『若我出是羂脚者，餘鴈不敢噉穀，",
    "T23n1435_036:0263b19": "須噉穀盡然後當現。』噉穀盡已，即便現脚相，",
    "T23n1435_036:0263b20": "眾鴈捨王飛去。唯有一大臣，名蘇摩，不捨王",
    "T23n1435_036:0263b21": "去。治國鴈王語大臣言：『我與汝職作王，在諸",
    "T23n1435_036:0263b22": "鴈前行。』答言：『不能。』問言：『何故？』爾時大臣以",
    "T23n1435_036:0263b23": "偈答言：",
    "T23n1435_036:0263b24": "「『我願隨王，　　死生不變，　　寧共王死，",
    "T23n1435_036:0263b25": "　　勝相離生。　　大王當知，　　是羂師來，",
    "T23n1435_036:0263b26": "　　但勤方便，　　求脫此羂。』",
    "T23n1435_036:0263b27": "「爾時鴈王以偈答言：",
    "T23n1435_036:0263b28": "「『我勤方便，　　力勢已盡，　　毛羂轉急，",
    "T23n1435_036:0263b29": "　　不能得脫。』",
    "T23n1435_036:0263c01": "「爾時大臣見羂師轉近，復說偈言：",
    "T23n1435_036:0263c02": "「『大王當知，　　羂師欲至，　　願勤方便，",
    "T23n1435_036:0263c03": "　　求脫此羂。』",
    "T23n1435_036:0263c04": "「爾時鴈王以偈答言：",
    "T23n1435_036:0263c05": "「『我勤方便，　　力勢已盡，　　毛羂轉急，",
    "T23n1435_036:0263c06": "　　不可得脫。』",
    "T23n1435_036:0263c07": "「蘇摩大臣見羂師到已，向說偈言",
    "T23n1435_036:0263c08": "「『大王毛脂肉，　　我與等無異，",
    "T23n1435_036:0263c09": "　　汝以刀殺我，　　放王不損汝。』",
    "T23n1435_036:0263c10": "「爾時羂師作是念：『畜生深愛他故，乃能與命，",
    "T23n1435_036:0263c11": "甚為希有。』作是念已，語大臣言：『我不相殺，放",
    "T23n1435_036:0263c12": "汝及王，隨意樂去。』獵師即解鴈王放去。是二",
    "T23n1435_036:0263c13": "鴈小遠，共相謂言：『是獵師作希有事，與我等",
    "T23n1435_036:0263c14": "壽命。若先殺一後殺一，誰能遮者？我等資",
    "T23n1435_036:0263c15": "生之具，當以厚報。』獵師聞已問言：『汝等何說",
    "T23n1435_036:0263c16": "不能去耶？』二鴈答言：『我等能去，但具說：「汝作",
    "T23n1435_036:0263c17": "希有事，與我等命。若汝先殺一後殺一，誰能",
    "T23n1435_036:0263c18": "遮者？我等資生之具，當以厚報。」』獵師問鴈：",
    "T23n1435_036:0263c19": "『汝是畜生，有何生具以用報我？』二鴈答言：『波",
    "T23n1435_036:0263c20": "羅奈王，名梵德，汝持我與。』時獵師言：『彼或害",
    "T23n1435_036:0263c21": "汝，云何當與？』鴈言：『汝莫繫縛我，但散將去。』",
    "T23n1435_036:0263c22": "爾時獵師持二鴈著兩肩上，到城巷陌中行，",
    "T23n1435_036:0263c23": "是鴈端正，眾人樂見多人愛念。眾中有言：『我",
    "T23n1435_036:0263c24": "與汝五錢。』有與十錢、二十錢者，皆言：『小待，",
    "T23n1435_036:0263c25": "莫殺。是人比至王宮，大得財物。』獵師到王宮",
    "T23n1435_036:0263c26": "門已，置鴈于地。鴈王語守門者：『汝白梵德王",
    "T23n1435_036:0263c27": "治國，鴈王今在門外。』便往白王，王即聽入，與",
    "T23n1435_036:0263c28": "設金床。蘇摩大臣隨所應與共相問訊，然後",
    "T23n1435_036:0263c29": "就座，以偈問訊梵德王言：",
    "T23n1435_036:0264a01": "「『王體安隱不？　　國土豐足不？",
    "T23n1435_036:0264a02": "　　如法化民不？　　等心治國不？』",
    "T23n1435_036:0264a03": "「爾時梵德王以偈答言：",
    "T23n1435_036:0264a04": "「『我常自安隱，　　國土恒豐寧，",
    "T23n1435_036:0264a05": "　　以法化國民，　　等心無偏私。』",
    "T23n1435_036:0264a06": "「如是詶對說五百偈。梵德王聞其所說，而作",
    "T23n1435_036:0264a07": "是念：『鴈王乃爾明達。』蘇摩大臣時默然住，梵",
    "T23n1435_036:0264a08": "德王言：『汝何故默然？』大臣答言：『汝是人王國",
    "T23n1435_036:0264a09": "主，此鴈王陂澤國主。二主共語，何敢間錯？』",
    "T23n1435_036:0264a10": "王作是念：『此是賢臣。』語言：『蘇摩！我有好園，",
    "T23n1435_036:0264a11": "汝能於中住不？當更集諸鴈，為汝等作池，與",
    "T23n1435_036:0264a12": "汝等作隨所樂食。』答言：『不能。』王問：『何故？』鴈",
    "T23n1435_036:0264a13": "王言：『王或睡覺忘不蠲我，勅作鴈肉食。若宰",
    "T23n1435_036:0264a14": "人不能得餘鴈，或殺我等以充王厨。』治國鴈",
    "T23n1435_036:0264a15": "王入王宮中，諸鴈從雨成池出，於王宮上徘",
    "T23n1435_036:0264a16": "徊悲鳴，翅濕有水灑污宮殿。王仰看見水污",
    "T23n1435_036:0264a17": "宮殿，怪而問曰：『此是何等？』鴈王答言：『是我眷",
    "T23n1435_036:0264a18": "屬。』王言：『汝欲去耶？』答言：『欲去。』王言：『汝何所",
    "T23n1435_036:0264a19": "須？』答言：『我為獵師所得，於我等作希有事，與",
    "T23n1435_036:0264a20": "我等壽。若先殺一後殺一，誰能遮者？』王言：『當",
    "T23n1435_036:0264a21": "何以報之？』二鴈答言：『與金銀、車璩、瑪瑙、衣服、",
    "T23n1435_036:0264a22": "飲食。』作是語已飛昇虛空。」佛語諸比丘：「爾時",
    "T23n1435_036:0264a23": "治國鴈王豈異人乎？則我身是。五百鴈者則",
    "T23n1435_036:0264a24": "五百比丘是，過去急怖時捨我去，今世急怖",
    "T23n1435_036:0264a25": "時亦捨我去。獵師者守財象是，過去世時不",
    "T23n1435_036:0264a26": "惱害我，今亦不惱害我。梵德王者即淨飯",
    "T23n1435_036:0264a27": "王是，蘇摩大臣者阿難是。過去急怖畏時不",
    "T23n1435_036:0264a28": "捨我，今急怖畏時亦不捨我。」佛即時以是因",
    "T23n1435_036:0264a29": "緣故，說第三本生：「有過去世近雪山下，有師",
    "T23n1435_036:0264b01": "子獸王住，作五百師子主。是師子王後時老",
    "T23n1435_036:0264b02": "病瘦眼闇，在諸師子前行，墮空井中，五百師",
    "T23n1435_036:0264b03": "子皆捨離去。爾時去空井不遠，有一野干，見",
    "T23n1435_036:0264b04": "師子王作是念：『我所以得此林住安樂飽滿",
    "T23n1435_036:0264b05": "肉者，由師子王故。師子王今墮急處，云何當",
    "T23n1435_036:0264b06": "報？』時此井邊有渠流水，野干即以口脚通水",
    "T23n1435_036:0264b07": "入井，隨水滿井，師子浮出。時此林神而說偈",
    "T23n1435_036:0264b08": "言：",
    "T23n1435_036:0264b09": "「『身雖自雄健，　　應以弱為友；",
    "T23n1435_036:0264b10": "　　小野干能救，　　師子王井難。』」",
    "T23n1435_036:0264b11": "佛語諸比丘：「爾時師子王者，豈異人乎？則我",
    "T23n1435_036:0264b12": "身是。五百師子者，諸比丘是。過去世急怖時",
    "T23n1435_036:0264b13": "捨離我去，今急怖時亦捨我去。野干者，阿",
    "T23n1435_036:0264b14": "難是。過去世時愛念我，今亦愛念我。」",
    "T23n1435_036:0264b15": "佛即以是因緣故，如是廣說五百本生。",
    "T23n1435_036:0264b16": "十誦律卷第三十六"
}