{
    "T01n0073_001:0879a08": "佛說須達經",
    "T01n0073_001:0879a10": "蕭齊中印度三藏求那毗地譯",
    "T01n0073_001:0879a11": "聞如是：一時，婆伽婆在舍衛城祇樹給孤獨",
    "T01n0073_001:0879a12": "園。彼時，須達居士至世尊所，到已禮世尊足，",
    "T01n0073_001:0879a13": "却坐一面。須達居士却坐一面已，世尊告曰：",
    "T01n0073_001:0879a14": "「頗有，居士！在家施與不？」「唯世尊！在家有施與",
    "T01n0073_001:0879a15": "者，所有施不能妙食，有雜穬麻子為羹，薑",
    "T01n0073_001:0879a16": "一枚以為施。」「此，居士！非妙施。有妙施者，二俱",
    "T01n0073_001:0879a17": "有報。此居士！為非妙施者，彼不信施，亦不時",
    "T01n0073_001:0879a18": "施，不自手施，亦不就往而施，不知、不有信，亦",
    "T01n0073_001:0879a19": "不知有報而行施。當知有如是報，意亦不在",
    "T01n0073_001:0879a20": "妙有屋舍，意亦不在諸妙物，意亦不在衣被，",
    "T01n0073_001:0879a21": "亦不在妙食，意亦不在妙五樂婬。何以故？此",
    "T01n0073_001:0879a22": "居士！行非施報故。居士！行非施者，當有信，隨",
    "T01n0073_001:0879a23": "時施、自手施、往而施，有知、有信，知有報因緣",
    "T01n0073_001:0879a24": "已而施與。當知彼有此報，意便在妙家業，報",
    "T01n0073_001:0879a25": "極妙諸具、極妙衣、有極妙食、意作妙五樂婬。",
    "T01n0073_001:0879a26": "何以故？此居士！當知彼有施。此居士！行妙施，",
    "T01n0073_001:0879a27": "不信施與，不隨時與，不自以手施與，不往而",
    "T01n0073_001:0879a28": "施，亦不知亦不信，亦不知有因緣行果報，而",
    "T01n0073_001:0879b01": "行施與。當知彼受如是報，意亦不在妙家業，",
    "T01n0073_001:0879b02": "意亦不在好衣，意亦不在好食，意亦不在妙",
    "T01n0073_001:0879b03": "五樂婬。何以故？居士！此非施故。此居士！妙好",
    "T01n0073_001:0879b04": "施者，信樂施，隨時施，自手施，往而施與，有",
    "T01n0073_001:0879b05": "知有信，知有行果報而行施與。當知彼如是",
    "T01n0073_001:0879b06": "得報，意在妙家業，至妙五樂婬、意在食。何以",
    "T01n0073_001:0879b07": "故？此居士！當如是隨時施報。何以故？此居",
    "T01n0073_001:0879b08": "士！昔有過去世，有鞞藍大婆羅門，大富極富，",
    "T01n0073_001:0879b09": "多錢財多諸雜物，彼如是作大施，以八十四",
    "T01n0073_001:0879b10": "千金鉢碎銀滿中；彼如是行大施，以八十四",
    "T01n0073_001:0879b11": "千銀鉢滿中碎金；彼如是行大施，彼以八",
    "T01n0073_001:0879b12": "十四千象，諸具嚴飾象白如雪；彼如是行大",
    "T01n0073_001:0879b13": "施，以八十四千馬，諸具嚴飾金為珓珞；如",
    "T01n0073_001:0879b14": "是行大施，以八十四千牛以衣繫之，[(殼一)/牛]之常",
    "T01n0073_001:0879b15": "滿器；彼如是行大施，以八十四千玉女端正",
    "T01n0073_001:0879b16": "姝妙，一切諸珓珞極嚴飾之；如是行大施，",
    "T01n0073_001:0879b17": "餘不可數餘食諸味。謂彼居士鞞藍大富婆",
    "T01n0073_001:0879b18": "羅門作如是大施，施與閻浮提凡夫人，寧施",
    "T01n0073_001:0879b19": "與彼一仙人，得福多。雖居士鞞藍大富婆羅",
    "T01n0073_001:0879b20": "門作如是大施，施與閻浮提仙人者，不如施",
    "T01n0073_001:0879b21": "與一須陀洹，此得福多。雖彼居士鞞藍大富",
    "T01n0073_001:0879b22": "婆羅門，施與閻浮提凡夫人及仙人、",
    "T01n0073_001:0879b23": "百須陀洹，不如施與一斯陀含，此得福多。雖",
    "T01n0073_001:0879b24": "居士鞞藍大富婆羅門，作如是施與閻浮提",
    "T01n0073_001:0879b25": "凡夫人、仙人、百須陀洹、百斯陀含，不如施與",
    "T01n0073_001:0879b26": "一阿那含，此得福多。雖居士鞞藍大富婆羅",
    "T01n0073_001:0879b27": "門，作如是施與閻浮提凡夫人至百阿那含，",
    "T01n0073_001:0879b28": "不如施與一阿羅漢，得福多。謂居士！雖鞞藍",
    "T01n0073_001:0879c01": "大富婆羅門，作如是施與閻浮提凡夫人至",
    "T01n0073_001:0879c02": "百阿羅漢，不如施一辟支佛，得福多。謂居士！",
    "T01n0073_001:0879c03": "雖鞞藍大富婆羅門作如是施，施與閻浮提",
    "T01n0073_001:0879c04": "凡夫人至百辟支佛，不如施與如來、無所著、",
    "T01n0073_001:0879c05": "等正覺，此得福多。謂居士鞞藍大富婆羅門",
    "T01n0073_001:0879c06": "作如是施，施與閻浮提凡夫人至百辟支佛，",
    "T01n0073_001:0879c07": "作房舍以施與招提僧者，得福多。謂居士鞞",
    "T01n0073_001:0879c08": "藍大富婆羅門作如是施，施與閻浮提凡夫",
    "T01n0073_001:0879c09": "人，至作房舍已施與招提僧，不如以清淨意",
    "T01n0073_001:0879c10": "作三自歸佛法及比丘僧、受其戒，此得福多。",
    "T01n0073_001:0879c11": "謂居士鞞藍大富婆羅門作如是大施，施與",
    "T01n0073_001:0879c12": "閻浮提凡夫人至以清淨行三自歸佛法及",
    "T01n0073_001:0879c13": "比丘僧、受其戒，不如於一切眾生行於慈至",
    "T01n0073_001:0879c14": "[(殼一)/牛]牛頃，此得福多。謂居士鞞藍大富婆羅門",
    "T01n0073_001:0879c15": "作如是施與閻浮提凡夫人，至謂於一切眾",
    "T01n0073_001:0879c16": "生分別行慈，下至[(殼一)/牛]牛頃；謂一切行無常、苦、",
    "T01n0073_001:0879c17": "空、無我，思惟念者，下至彈指頃，此得福多。汝",
    "T01n0073_001:0879c18": "居士！作如是念：『彼居士鞞藍大富婆羅門異",
    "T01n0073_001:0879c19": "耶？』莫作是念，我即是彼名鞞藍大富婆羅門！",
    "T01n0073_001:0879c20": "如是，居士！自住於饒益及饒益他、饒益多人，",
    "T01n0073_001:0879c21": "愍於世間，以義以樂安隱天及人，如是為說",
    "T01n0073_001:0879c22": "法，未至竟盡，未至竟無垢，未至竟梵行，未",
    "T01n0073_001:0879c23": "至竟行梵行，彼故未脫生老病死憂慼不樂，",
    "T01n0073_001:0879c24": "我說未脫苦。此居士！今如來出世間，無所著、",
    "T01n0073_001:0879c25": "等正覺、明行成為、善逝、世間解、無上士、道法御、",
    "T01n0073_001:0879c26": "天人師、佛、世尊，今自為故、為他故、為多人故、",
    "T01n0073_001:0879c27": "愍世間故，以義以樂安隱天及人。我今為說",
    "T01n0073_001:0879c28": "法，至竟盡、至竟無垢、至竟梵行、至竟行梵行，",
    "T01n0073_001:0880a01": "今以得脫生老病死憂慼不樂苦，我說已離",
    "T01n0073_001:0880a02": "苦。」佛如是說。居士須達聞世尊所說，歡喜",
    "T01n0073_001:0880a03": "而樂。",
    "T01n0073_001:0880a04": "佛說須達經"
}