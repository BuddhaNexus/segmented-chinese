{
    "X37n0670_001:0666a06": "佛說四十二章經解",
    "X37n0670_001:0666a08": "明　古吳藕益釋　智旭　著",
    "X37n0670_001:0666a09": "經題七字。通別合舉。人法雙彰。經之一字是通名。",
    "X37n0670_001:0666a10": "一切大小乘修多羅藏。同名經故。佛說四十二章",
    "X37n0670_001:0666a11": "六字。是別名。異眾經故。就別名中。佛為能說之人。",
    "X37n0670_001:0666a12": "四十二章為所說之法。佛者。梵語具云佛陀。此翻",
    "X37n0670_001:0666a13": "覺者。謂自覺覺他覺行圓滿。自覺不同凡夫。覺他",
    "X37n0670_001:0666a14": "不同二乘。覺滿不同菩薩。即是釋迦牟尼如來萬",
    "X37n0670_001:0666a15": "德慈尊。娑婆世界之教主也。說者。悅所懷也。佛以",
    "X37n0670_001:0666a16": "度生為懷。機緣未至。默然待時。機緣既熟。應病與",
    "X37n0670_001:0666a17": "藥也。四十二章者。約數標名。葢從一代時教之中。",
    "X37n0670_001:0666a18": "摘其最切要最簡明者。集為一冊。以逗此土機宜。",
    "X37n0670_001:0666a19": "所以文略義廣。該通四教。未可輙判作小乘也。",
    "X37n0670_001:0666a20": "後漢迦葉摩騰竺法蘭同譯",
    "X37n0670_001:0666a21": "後漢。即東漢。對前漢而言之。孝明皇帝永平三年。",
    "X37n0670_001:0666a22": "歲次庚申。帝夢金人項有日光。飛來殿庭。以問羣",
    "X37n0670_001:0666a23": "臣。太史傅毅對曰。臣聞西域有神。號之為佛。陛下",
    "X37n0670_001:0666a24": "所夢。其必是乎。博士王遵亦奏曰。按周書異記。載",
    "X37n0670_001:0666b01": "佛誕於周昭王二十六年甲寅。時江河泛溢。大地",
    "X37n0670_001:0666b02": "皆動。五色光貫太微。太史蘇由卜之。得乾之九五。",
    "X37n0670_001:0666b03": "飛龍在天。是西方大聖人也。後一千年。聲教流被",
    "X37n0670_001:0666b04": "此土。王命刻石為記。埋之南郊。後於周穆王時。乾",
    "X37n0670_001:0666b05": "坤震動。有白虹十二道。貫日經天。太史扈多占之。",
    "X37n0670_001:0666b06": "謂是西方大聖人入滅之象。明帝乃於七年歲次",
    "X37n0670_001:0666b07": "甲子。勅郎中蔡愔。中郎將秦景。博士王遵等一十",
    "X37n0670_001:0666b08": "八人。西尋佛法。至印度國。請迦葉摩騰及竺法蘭。",
    "X37n0670_001:0666b09": "用白馬馱經。并將舍利及畫佛像。以永平十年歲",
    "X37n0670_001:0666b10": "次丁卯。至洛陽。帝悅。造白馬寺。譯四十二章經。至",
    "X37n0670_001:0666b11": "十四年正月一日。五岳道士褚善信等。負情不悅。",
    "X37n0670_001:0666b12": "表請較試。乃於十五日。大集白馬寺南門。信等以",
    "X37n0670_001:0666b13": "靈寶諸經置道東壇上。帝以經像舍利置道西七",
    "X37n0670_001:0666b14": "寶行殿上。信等遶壇涕泣。啟請天尊。詞情懇切。以",
    "X37n0670_001:0666b15": "栴檀柴等燒經。冀經無損。並為灰燼。先時升天入",
    "X37n0670_001:0666b16": "火履水隱形等術。皆不復驗。而佛舍利。光明五色",
    "X37n0670_001:0666b17": "直上空中。旋環如葢。徧覆大眾。映蔽日輪。摩騰以",
    "X37n0670_001:0666b18": "神足通。於虗空中飛行坐臥。神化自在。天雨寶華。",
    "X37n0670_001:0666b19": "及奏眾樂。時眾咸喜得未曾有。此即佛法入震旦",
    "X37n0670_001:0666b20": "之始也。按迦葉摩騰及竺法蘭。皆中印度人。二名",
    "X37n0670_001:0666b21": "俱不見有翻。所云譯者。謂以華言易彼梵語。令此",
    "X37n0670_001:0666b22": "方之人得解義也。",
    "X37n0670_001:0666b23": "世尊成道已。作是思惟。離欲寂靜。是最為勝。住大禪",
    "X37n0670_001:0666b24": "定。降諸魔道。於鹿野苑中。轉四諦法輪。度憍陳如等",
    "X37n0670_001:0666c01": "五人而證道果。復有比丘所說諸疑。求佛進止。世尊",
    "X37n0670_001:0666c02": "教勅。一一開悟。合掌敬諾而順尊勅。",
    "X37n0670_001:0666c03": "諸經通序。皆有六種證信。一法體。二能聞。三機感。",
    "X37n0670_001:0666c04": "四教主。五處所。六同聞。所謂如是我聞。一時佛在",
    "X37n0670_001:0666c05": "某處等。今文次第。與通途稍異。葢繇佛法初來。且",
    "X37n0670_001:0666c06": "順此方文字之體。貴在簡略。然細繹之六義俱備。",
    "X37n0670_001:0666c07": "世尊二字。即標教主。成道已三字。即標機感。鹿野",
    "X37n0670_001:0666c08": "苑中。即標處所。憍陳如等及復有比丘。即標能聞",
    "X37n0670_001:0666c09": "及餘同聞。法輪教勅。即標法體。就此一文。仍分四",
    "X37n0670_001:0666c10": "節。初世尊成道已一句。乃總敘一化之繇。次從作",
    "X37n0670_001:0666c11": "是思惟至降諸魔道。乃追敘成道之法。三從於鹿",
    "X37n0670_001:0666c12": "野苑至證道果三句。乃別敘法輪之始。四從復有",
    "X37n0670_001:0666c13": "比丘至順尊勅。乃正敘此經發起也。初文世尊者。",
    "X37n0670_001:0666c14": "即我釋迦牟尼如來。乃天中之天。聖中之聖。於一",
    "X37n0670_001:0666c15": "切器世間。一切眾生世間。一切正覺世間。獨稱尊",
    "X37n0670_001:0666c16": "也。成道者。若論世尊實成佛道以來。已經不可說",
    "X37n0670_001:0666c17": "微塵數劫。如法華經壽量品中所明。今為此土有",
    "X37n0670_001:0666c18": "緣眾生。故於過去人壽二萬歲時。迦葉佛會。示居",
    "X37n0670_001:0666c19": "補處位中。上生兜率內院以淨天眼。觀可化機。直",
    "X37n0670_001:0666c20": "至人壽百歲時。機緣方熟。廼示降神於中印度迦",
    "X37n0670_001:0666c21": "維衛國。父名淨飯。母名摩耶。處胎十月。從左脇生。",
    "X37n0670_001:0666c22": "一手指天。一手指地。目顧四方。周行七步。自言天",
    "X37n0670_001:0666c23": "上天下。惟吾獨尊。次復示為童子。徧學眾藝。無不",
    "X37n0670_001:0666c24": "超倫。至年二十九歲。遊城四門。覩老病死及沙門",
    "X37n0670_001:0667a01": "相。決志出家。子夜踰城。金刀剃髮。盡棄珍飾。披樹",
    "X37n0670_001:0667a02": "神所獻麻衣。遊學諸國。先從阿藍迦藍習無所有",
    "X37n0670_001:0667a03": "處定。不久得證。知非究竟。捨之而去。次從鬱頭藍",
    "X37n0670_001:0667a04": "子習非想非非想處定。亦不久得證。知非究竟。捨",
    "X37n0670_001:0667a05": "之而去。見諸外道。競修苦行。希冀得道。各以三年",
    "X37n0670_001:0667a06": "為期。終無尅獲。將欲度之。遂往雪山。示修六年苦",
    "X37n0670_001:0667a07": "行。每日止食一麻一麥。皮骨連立。終不成道。乃捨",
    "X37n0670_001:0667a08": "苦行。受牧女十六轉乳糜之供。精氣充足。次往熈",
    "X37n0670_001:0667a09": "連河中。浴身而出。取天帝釋化現童子所施吉祥",
    "X37n0670_001:0667a10": "草。詣摩竭提國金剛場菩提樹下。敷草結加趺坐。",
    "X37n0670_001:0667a11": "以慈心三昧降伏魔軍。深入四禪。觀察四諦。於臘",
    "X37n0670_001:0667a12": "月初八夜。明星出時。豁然大悟。證無漏道。是為佛",
    "X37n0670_001:0667a13": "寶初現世間也。次文作是思惟等者。乃追敘坐樹",
    "X37n0670_001:0667a14": "下時。以無師智自然智。了知離欲寂靜為勝。故先",
    "X37n0670_001:0667a15": "訶棄欲界惡不善法。與覺觀俱而入初禪。次復離",
    "X37n0670_001:0667a16": "於覺觀。內淨一心而入二禪。次又離喜而證妙樂。",
    "X37n0670_001:0667a17": "入於三禪。次又雙棄苦樂。捨念清淨。入第四禪。從",
    "X37n0670_001:0667a18": "四禪中。頓發三明。破魔王之愛網。斷外道之見縛",
    "X37n0670_001:0667a19": "也。或初成道句。是根本智。自證菩提。次作是思惟",
    "X37n0670_001:0667a20": "等。是後得智。重觀四諦以為說法之本。寂靜最勝。",
    "X37n0670_001:0667a21": "即觀滅諦。住大禪定。即觀道諦。諸魔外道。即苦集",
    "X37n0670_001:0667a22": "二諦也。第三文中鹿野苑者。亦名鹿園。在波羅奈",
    "X37n0670_001:0667a23": "國。即佛初轉法輪之處。轉四諦法輪者。苦集滅道",
    "X37n0670_001:0667a24": "名四諦。苦是世間之果。即指三界六道色心五蘊。",
    "X37n0670_001:0667b01": "集是世間之因。即指見思煩惱。及有漏善惡不動",
    "X37n0670_001:0667b02": "等業。滅是出世之果。謂因滅故果滅。便得寂靜無",
    "X37n0670_001:0667b03": "為安樂。道是出世之因。謂略則戒定慧。廣則三十",
    "X37n0670_001:0667b04": "七品。所謂四念處。四正勤。四如意足。五根。五力。七",
    "X37n0670_001:0667b05": "覺支。八正道也。此四皆名諦者。審實不虗故。復名",
    "X37n0670_001:0667b06": "四聖諦者。惟有聖智乃證知故。佛既證見此四諦",
    "X37n0670_001:0667b07": "理。轉令一切眾生咸使聞知。從佛後得智中。流出",
    "X37n0670_001:0667b08": "法音。度入眾生心中。故名為輪。又輪者。摧碾之義。",
    "X37n0670_001:0667b09": "以此教法。轉破眾生見思諸惑。故名為輪。說此四",
    "X37n0670_001:0667b10": "諦法輪。凡有三轉。一者示轉。謂此是苦。逼迫性。此",
    "X37n0670_001:0667b11": "是集。招感性。此是滅。可證性。此是道。可修性。二者",
    "X37n0670_001:0667b12": "勸轉。謂此是苦。汝應知。此是集。汝應斷。此是滅。汝",
    "X37n0670_001:0667b13": "應證。此是道。汝應修。三者證轉。謂此是苦。我已知。",
    "X37n0670_001:0667b14": "此是集。我已斷。此是滅。我已證。此是道。我已修。是",
    "X37n0670_001:0667b15": "為法寶初現世間也。憍陳如等五人者。一阿濕婆。",
    "X37n0670_001:0667b16": "此翻馬勝。二跋提。此翻小賢。三拘利。或名摩訶男。",
    "X37n0670_001:0667b17": "此三人皆佛父黨。四憍陳如。此翻火器。五十迦力",
    "X37n0670_001:0667b18": "葉。或名婆敷。此二人皆佛母舅。初太子踰城出家。",
    "X37n0670_001:0667b19": "父王思念不置。命此五人尋之。太子既誓不肯歸。",
    "X37n0670_001:0667b20": "五人不敢歸國。遂相侍從。太子既修苦行。二人不",
    "X37n0670_001:0667b21": "堪苦行者先自遁去。太子後受美食。三人樂苦行",
    "X37n0670_001:0667b22": "者亦復捨去。於鹿苑中各修異道。佛既成道。觀此",
    "X37n0670_001:0667b23": "五人應先得度。遂往就之。初轉法輪。陳如先悟。次",
    "X37n0670_001:0667b24": "說布施持戒生天之法。訶欲不淨。讚歎出離為樂。",
    "X37n0670_001:0667c01": "阿濕跋提尋悟。第三說法。迦葉拘利亦悟。是為僧",
    "X37n0670_001:0667c02": "寶初現世間也。第四文中復有比丘等者。佛既度",
    "X37n0670_001:0667c03": "此五比丘已。次復度耶舍等五十五人。三迦葉等",
    "X37n0670_001:0667c04": "一千人。舍利弗目犍連等二百人。從是以後。度人",
    "X37n0670_001:0667c05": "無量。咸令成比丘性。言比丘者。此翻除饉。謂其具",
    "X37n0670_001:0667c06": "持二百五十淨戒。堪為人世福田。除彼眾生因中",
    "X37n0670_001:0667c07": "果上之饑饉也。又含三義。一破惡。二乞士。三怖魔。",
    "X37n0670_001:0667c08": "所說諸疑求佛進止。猶言決擇可否也。合掌表於",
    "X37n0670_001:0667c09": "一心聽法。不惰不散。已上序分。下皆正說。",
    "X37n0670_001:0667c10": "佛言。辭親出家。識心達本。解無為法。名曰沙門。常行",
    "X37n0670_001:0667c11": "二百五十戒。進止清淨。為四真道行。成阿羅漢。阿羅",
    "X37n0670_001:0667c12": "漢者。能飛行變化。曠劫壽命。住動天地。次為阿那含。",
    "X37n0670_001:0667c13": "阿那含者。壽終靈神上十九天。證阿羅漢。次為斯陀",
    "X37n0670_001:0667c14": "含。斯陀含者。一上一還。即得阿羅漢。次為須陀洹。須",
    "X37n0670_001:0667c15": "陀洹者。七死七生。便證阿羅漢。愛欲斷者。如四肢斷。",
    "X37n0670_001:0667c16": "不復用之。",
    "X37n0670_001:0667c17": "此第一章。總明沙門果證之差別也。欲證沙門四",
    "X37n0670_001:0667c18": "果。必須辭親出家。識心達本。解無為法。蓋父母不",
    "X37n0670_001:0667c19": "許。則佛法中不聽出家。出家而不識心達本。則身",
    "X37n0670_001:0667c20": "雖離俗。仍縛有為。不得名為沙門。識心者。了知心",
    "X37n0670_001:0667c21": "外無法。即悟徧計本空。達本者。了知心性無實。即",
    "X37n0670_001:0667c22": "悟依他如幻。解無為法者。了知真如與一切法不",
    "X37n0670_001:0667c23": "一不異。即證圓成實性。梵語沙門。此翻勤息。謂勤",
    "X37n0670_001:0667c24": "修戒定慧。息滅貪瞋癡也。常行二百五十戒。即增",
    "X37n0670_001:0668a01": "上戒學。進止清淨。即增上心學。為四真道行。即增",
    "X37n0670_001:0668a02": "上慧學。謂觀察四諦而修道行也。阿羅漢。具含三",
    "X37n0670_001:0668a03": "義。一殺賊。二應供。三不生。乃沙門所證第四無學",
    "X37n0670_001:0668a04": "之果。斷盡三界見思二惑。飛行變化。聊舉六神通",
    "X37n0670_001:0668a05": "之一事。曠劫壽命。謂三種意生身。堪能隨願久住。",
    "X37n0670_001:0668a06": "住動天地。言羅漢所住之處。天神地祇皆為感動。",
    "X37n0670_001:0668a07": "或可一行一住。皆能震動天地也。阿那含。此云不",
    "X37n0670_001:0668a08": "還。即第三果。十九天者。從四王天。上至無煩。為第",
    "X37n0670_001:0668a09": "二十。則超過下十九天。繇彼已斷欲界九品思惑。",
    "X37n0670_001:0668a10": "即於五淨居天中證阿羅漢。不復還來欲界也。斯",
    "X37n0670_001:0668a11": "陀含。此云一來。即第二果。已斷欲界六品思惑。餘",
    "X37n0670_001:0668a12": "三品在。故一上欲天。一還人中。即證阿羅漢也。須",
    "X37n0670_001:0668a13": "陀洹。此云預流。即是初果。已斷三界見惑。初預聖",
    "X37n0670_001:0668a14": "流。不復墮三惡道。但欲界九品思惑全在。故能更",
    "X37n0670_001:0668a15": "潤七生。謂欲界上上品任運貪瞋癡慢。能潤二生。",
    "X37n0670_001:0668a16": "上中品惑。能潤一生。上下品惑。亦潤一生。中上品",
    "X37n0670_001:0668a17": "惑。亦潤一生。中中品中下品惑。共潤一生。下上品",
    "X37n0670_001:0668a18": "下中品下下品惑。共潤一生。七番生死之後。方證",
    "X37n0670_001:0668a19": "阿羅漢果。此約任運斷者。若加行斷。則復不定。然",
    "X37n0670_001:0668a20": "三界見思。雖有多品多類。總以愛欲為本。愛欲一",
    "X37n0670_001:0668a21": "斷。便出苦輪。故喻如四肢一斷。決不復用也。",
    "X37n0670_001:0668a22": "佛言。出家沙門者。斷欲去愛。識自心源。達佛深理。悟",
    "X37n0670_001:0668a23": "無為法。內無所得。外無所求。心不繫道。亦不結業。無",
    "X37n0670_001:0668a24": "念無作。非修非證。不歷諸位而自崇最。名之為道。",
    "X37n0670_001:0668b01": "此第二章。明沙門果證。雖有差別。而所證之理。無",
    "X37n0670_001:0668b02": "差別也。斷凡聖同居欲愛。識自心源我執本空。達",
    "X37n0670_001:0668b03": "佛真諦深理。悟生空所顯真如無為之法。斷方便",
    "X37n0670_001:0668b04": "有餘欲愛。識自心源法執本空。達佛俗諦深理。悟",
    "X37n0670_001:0668b05": "法空所顯真如無為之法。斷實報無障礙欲愛。識",
    "X37n0670_001:0668b06": "自心源俱空不生。達佛中諦深理。悟俱空所顯真",
    "X37n0670_001:0668b07": "如無為之法。又了知三土欲愛即空。名斷欲去愛。",
    "X37n0670_001:0668b08": "識自心源徧計本虗。達佛真諦深理。一空一切空。",
    "X37n0670_001:0668b09": "無假無中而不空。悟如來藏如實空義。名無為法。",
    "X37n0670_001:0668b10": "了知三土欲愛即假。名斷欲去愛。識自心源依他",
    "X37n0670_001:0668b11": "如幻。達佛俗諦深理。一假一切假。無空無中而不",
    "X37n0670_001:0668b12": "假。悟如來藏如實不空義。名無為法。了知三土欲",
    "X37n0670_001:0668b13": "愛即中。名斷欲去愛。識自心源圓成本具。達佛中",
    "X37n0670_001:0668b14": "諦深理。一中一切中。無空無假而不中。悟如來藏",
    "X37n0670_001:0668b15": "離即離非是即非即義。名無為法。此無為法。本自",
    "X37n0670_001:0668b16": "有之。非屬新生。故內無所得。惟一真心。心外無法。",
    "X37n0670_001:0668b17": "故外無所求。知法如筏。故心不繫道。已斷惑種。故",
    "X37n0670_001:0668b18": "亦不結業。證無分別根本實智故無念。證不思議",
    "X37n0670_001:0668b19": "後得權智。故無作。稱性之修。修即無修。故非修。全",
    "X37n0670_001:0668b20": "性作證。證無別證。故非證。諸位如丈尺顯虗空。而",
    "X37n0670_001:0668b21": "虗空元非丈尺。又如入海雖辨淺深。而淺深無非",
    "X37n0670_001:0668b22": "大海。故云不歷諸位而自崇最。名之為道也。藏教",
    "X37n0670_001:0668b23": "則因滅會真。滅非真諦。故真諦不歷諸位。通教即",
    "X37n0670_001:0668b24": "事全真。故真諦不歷諸位。別教則中道隨緣不變。",
    "X37n0670_001:0668c01": "故中道不歷諸位。圓教則一色一香無非中道。故",
    "X37n0670_001:0668c02": "中道不歷諸位。繇上一章。方知性不廢修。繇今一",
    "X37n0670_001:0668c03": "章。方知修不礙性。繇上一章。方知即而常六。繇今",
    "X37n0670_001:0668c04": "一章。方知六而常即。四教皆論性修。皆論六即。通",
    "X37n0670_001:0668c05": "此旨者。則於一代時教。思過半矣。",
    "X37n0670_001:0668c06": "佛言。剃除鬚髮而為沙門。受道法者。去世資財。乞求",
    "X37n0670_001:0668c07": "取足。日中一食。樹下一宿。慎勿再矣。使人愚蔽者。愛",
    "X37n0670_001:0668c08": "與欲也。",
    "X37n0670_001:0668c09": "此第三章。讚歎頭陀勝行以為證道要術也。上文",
    "X37n0670_001:0668c10": "既云非修非證。恐人錯會。執性廢修。故今特申抖",
    "X37n0670_001:0668c11": "擻塵勞之行。以為斷欲去愛之方。譬如古鏡。雖復",
    "X37n0670_001:0668c12": "本具光明。理須磨拭。方得瑩淨耳。",
    "X37n0670_001:0668c13": "佛言。眾生以十事為善。亦以十事為惡。何等為十。身",
    "X37n0670_001:0668c14": "三。口四。意三。身三者。殺盜婬。口四者。兩舌惡口妄言",
    "X37n0670_001:0668c15": "綺語。意三者。嫉恚癡。如是十事不順聖道。名十惡行。",
    "X37n0670_001:0668c16": "是惡若止。名十善行耳。",
    "X37n0670_001:0668c17": "此第四章。明善惡無性。猶如反掌。而生死涅槃惟",
    "X37n0670_001:0668c18": "此三業。更非他物也。斷他物命。名之為殺。不與而",
    "X37n0670_001:0668c19": "取。名之為盜。兩相交會。名之為婬。鬬亂彼此。名為",
    "X37n0670_001:0668c20": "兩舌。呪咀罵詈。名為惡口。心口相違。名為妄言。無",
    "X37n0670_001:0668c21": "義浮辭。名為綺語。慳鄙貪欲不耐他榮。名之為嫉。",
    "X37n0670_001:0668c22": "暴戾殘忍。懷恨結怒。名之為恚。於諸事理旨無所",
    "X37n0670_001:0668c23": "曉。名之為癡。身口七支。唯是業道。意地三支。屬煩",
    "X37n0670_001:0668c24": "惱道。繇惑造業。必招苦果。長繫三界。故不順聖道。",
    "X37n0670_001:0669a01": "是惡若止。即名十善。譬如破闇即是光明。泮氷即",
    "X37n0670_001:0669a02": "便成水也。然惡既有事惡理惡。故翻惡為善。亦有",
    "X37n0670_001:0669a03": "事善理善。就事善中。下品十善為脩羅因。中品十",
    "X37n0670_001:0669a04": "善為人道因。上品十善為天道因。就理善中。真諦",
    "X37n0670_001:0669a05": "善為二乘因。俗諦善為菩薩因。中諦善為佛乘因。",
    "X37n0670_001:0669a06": "此三理善。俱名上上品十善。以行事善者。未必能",
    "X37n0670_001:0669a07": "達理善。而行理善者。必兼圓滿事善故也。",
    "X37n0670_001:0669a08": "佛言。人有眾過而不自悔。頓息其心。罪來赴身。如水",
    "X37n0670_001:0669a09": "歸海。漸成深廣。若人有過。自解知非。改惡行善。罪自",
    "X37n0670_001:0669a10": "消滅。如病得汗。漸有痊損耳。",
    "X37n0670_001:0669a11": "此第五章。承上止惡行善之意。而勸勉改過遷善",
    "X37n0670_001:0669a12": "也。有過不悔。則如水赴海。日深日廣。知過必改。則",
    "X37n0670_001:0669a13": "如病發汗。客邪自除。",
    "X37n0670_001:0669a14": "佛言。惡人聞善。故來擾亂者。汝自禁息。當無瞋責。彼",
    "X37n0670_001:0669a15": "來惡者而自惡之。",
    "X37n0670_001:0669a16": "此第六章申明善能勝惡。而惡不能破善也。上文",
    "X37n0670_001:0669a17": "勸人止惡行善。改過遷善。恐有愚者。畏彼惡人撓",
    "X37n0670_001:0669a18": "亂。遂不敢行。故誡以慎勿瞋責惡人。以惡乃在彼。",
    "X37n0670_001:0669a19": "於我無涉故也。如明鏡中現於醜容。彼容自醜。鏡",
    "X37n0670_001:0669a20": "何醜哉。倘一生瞋責。則反攬彼之惡。成我之惡矣。",
    "X37n0670_001:0669a21": "佛言。有人聞吾守道行大仁慈故致罵佛。佛默不對。",
    "X37n0670_001:0669a22": "罵止問曰。子以禮從人。其人不納。禮歸子乎。對曰。歸",
    "X37n0670_001:0669a23": "矣。佛言。今子罵我。我今不納。子自持禍歸子身矣。猶",
    "X37n0670_001:0669a24": "響應聲。影之隨形。終無免離。慎勿為惡。",
    "X37n0670_001:0669b01": "此第七章。即上章彼來惡者而自惡之之明證也。",
    "X37n0670_001:0669b02": "今人聞罵。鮮不發瞋。大似領謝帖子。正中罵者之",
    "X37n0670_001:0669b03": "計耳。思之思之。或問。佛既大慈。何不令罵者無禍",
    "X37n0670_001:0669b04": "耶。答曰。佛豈欲令其得禍。無奈彼人自招禍患。今",
    "X37n0670_001:0669b05": "誡以慎勿為惡。即是除其禍源。慈悲甚矣。",
    "X37n0670_001:0669b06": "佛言。惡人害賢者。猶仰天而唾。唾不至天。還從己墮。",
    "X37n0670_001:0669b07": "逆風揚塵。塵不至彼。還坌己身。賢不可毀。禍必滅己。",
    "X37n0670_001:0669b08": "此第八章。深誡惡人令勿害賢。而兼以勗賢人也。",
    "X37n0670_001:0669b09": "人若果賢。則如天亦如上風。豈受唾塵。倘可受毀。",
    "X37n0670_001:0669b10": "便非賢矣。",
    "X37n0670_001:0669b11": "佛言。博聞愛道。道必難會。守志奉道。其道甚大。",
    "X37n0670_001:0669b12": "此第九章。誡勸稟教行人。須聞而思。思而修。不宜",
    "X37n0670_001:0669b13": "但貴口耳之學也。博聞者。不知隨文入觀。惟圖強",
    "X37n0670_001:0669b14": "記名言也。愛道者。不知道本即心。妄於心外取道",
    "X37n0670_001:0669b15": "也。守志者。念念趨向菩提。不雜名利心也。奉道者。",
    "X37n0670_001:0669b16": "念念體會心源。不復向外覓也。",
    "X37n0670_001:0669b17": "佛言。覩人施道。助之歡喜。得福甚大。沙門問曰。此福",
    "X37n0670_001:0669b18": "盡乎。佛言。譬如一炬之火。數千百人各以炬來分取。",
    "X37n0670_001:0669b19": "熟食除冥。此炬如故。福亦如之。",
    "X37n0670_001:0669b20": "此第十章。明隨喜功德。自他兼利。福無窮盡也。施",
    "X37n0670_001:0669b21": "道有三。一資生施。謂以財濟其貧窮。二無畏施。謂",
    "X37n0670_001:0669b22": "於難中拔其憂苦。三者法施。謂以三學令得四益。",
    "X37n0670_001:0669b23": "不惟自行三種施道。得福甚多。即使見他行施。助",
    "X37n0670_001:0669b24": "令歡喜。福亦無盡。沙門下。釋疑。恐有愚人正行施",
    "X37n0670_001:0669c01": "時。見他隨喜。懼他分我功德。故以炬火如故曉之。",
    "X37n0670_001:0669c02": "蓋不惟無減於我。而福報展轉殊勝矣。昔有二人",
    "X37n0670_001:0669c03": "採華。一自供佛。一轉施人供佛。以問彌勒。彌勒曰。",
    "X37n0670_001:0669c04": "自供者成辟支佛果。施人者成無上菩提。蓋獨樂",
    "X37n0670_001:0669c05": "不若與人。與少不若與眾。世出世道。無不皆然也。",
    "X37n0670_001:0669c06": "熟食。喻成聖果。除冥。喻破三障。",
    "X37n0670_001:0669c07": "佛言。飯惡人百。不如飯一善人。飯善人千。不如飯一",
    "X37n0670_001:0669c08": "持五戒者。飯五戒者萬。不如飯一須陀洹。飯百萬須",
    "X37n0670_001:0669c09": "陀洹。不如飯一斯陀含。飯千萬斯陀含。不如飯一阿",
    "X37n0670_001:0669c10": "那含。飯一億阿那含。不如飯一阿羅漢。飯十億阿羅",
    "X37n0670_001:0669c11": "漢。不如飯一辟支佛。飯百億辟支佛。不如飯一三世",
    "X37n0670_001:0669c12": "諸佛。飯千億三世諸佛。不如飯一無念無住無修無",
    "X37n0670_001:0669c13": "證之者。",
    "X37n0670_001:0669c14": "此第十一章。較量福田勝劣不等。令人知所歸向",
    "X37n0670_001:0669c15": "也。一善勝百惡人。顯易可知。一持五戒人勝千善",
    "X37n0670_001:0669c16": "人者。以世間善人所奉十善僅屬舊醫之法。不以",
    "X37n0670_001:0669c17": "三歸為體。不成出世津梁。若能受三自歸。奉持五",
    "X37n0670_001:0669c18": "戒。為佛弟子。便知四諦四念處門。於一生中。堪證",
    "X37n0670_001:0669c19": "三果。故得千倍勝於常流也。一須陀洹勝萬五戒",
    "X37n0670_001:0669c20": "者。須陀洹已斷見惑。已預聖流。故得遠勝內外凡",
    "X37n0670_001:0669c21": "也。一斯陀含勝百萬須陀洹者。斯陀含已斷欲界",
    "X37n0670_001:0669c22": "六品思惑。煩惱漸薄。正使百萬住果須陀洹。未修",
    "X37n0670_001:0669c23": "勝進行時。終不能知二果境界。何況能到耶。一阿",
    "X37n0670_001:0669c24": "那含勝千萬斯陀含者。阿那含已斷欲界思惑九",
    "X37n0670_001:0670a01": "品皆盡。正使千萬斯陀含。終不能知三果境界。況",
    "X37n0670_001:0670a02": "能到耶。一阿羅漢勝一億阿那含者。萬萬曰億。阿",
    "X37n0670_001:0670a03": "羅漢斷盡見思。超出三界。尤非住三果人能知能",
    "X37n0670_001:0670a04": "到故也。辟支佛有二種。一者出有佛世。稟十二因",
    "X37n0670_001:0670a05": "緣教。悟道侵習。名為緣覺。二者出無佛世。觀物幻",
    "X37n0670_001:0670a06": "化。自悟無生。斷結侵習。名為獨覺。以阿羅漢但斷",
    "X37n0670_001:0670a07": "正使。辟支佛兼侵餘習。故一辟支。能勝十億阿羅",
    "X37n0670_001:0670a08": "漢也。三世諸佛。約藏頭佛果言之。三大阿僧祇劫",
    "X37n0670_001:0670a09": "修行六度。正習皆悉斷盡。利益無量眾生。故一佛",
    "X37n0670_001:0670a10": "能勝百億辟支佛也。無念無住無修無證之者。指",
    "X37n0670_001:0670a11": "圓教初住已上。亦可兼攝別教初地。通教佛地。蓋",
    "X37n0670_001:0670a12": "通教體色入空。知一切法無性。故念即無念。住即",
    "X37n0670_001:0670a13": "無住。修即無修。證即無證。至成佛時。能於色究竟",
    "X37n0670_001:0670a14": "天示現最高大身。統王三千世界。別歡喜地。圓發",
    "X37n0670_001:0670a15": "心住。皆已分證法身。皆能示現百界作佛。八相成",
    "X37n0670_001:0670a16": "道。所以供此一人。勝於千億三世諸佛也。復次前",
    "X37n0670_001:0670a17": "之八番。皆是約田。此第九番即是約心。蓋未達一",
    "X37n0670_001:0670a18": "切諸法。念本無念。住本無住。修本無修。證本無證。",
    "X37n0670_001:0670a19": "故於平等法中。分勝分劣。若了達無念無住無修",
    "X37n0670_001:0670a20": "無證妙理。則下自惡人。上至諸佛。罔非無念無住",
    "X37n0670_001:0670a21": "無修無證之者。所以人上佛飯。佛施餓狗。功德無",
    "X37n0670_001:0670a22": "異。維摩以一分奉難勝如來。一分施田最下乞人。",
    "X37n0670_001:0670a23": "福亦平等。若不知福勝劣差別。則無以顯修德之",
    "X37n0670_001:0670a24": "足貴。若不達生佛本自平等。則無以悟性德之淵",
    "X37n0670_001:0670b01": "源。是謂常同常別。常別常同。法界法爾微妙法門。",
    "X37n0670_001:0670b02": "佛言。人有二十難。貧窮布施難。豪貴學道難。棄命必",
    "X37n0670_001:0670b03": "死難。得覩佛經難。生值佛世難。忍色忍欲難。見好不",
    "X37n0670_001:0670b04": "求難。被辱不瞋難。有勢不臨難。觸事無心難。廣學博",
    "X37n0670_001:0670b05": "究難。除滅我慢難。不輕未學難。心行平等難。不說是",
    "X37n0670_001:0670b06": "非難。會善知識難。見性學道難。隨化度人難。覩境不",
    "X37n0670_001:0670b07": "動難。善解方便難。",
    "X37n0670_001:0670b08": "此第十二章。略舉二十難事以為勸誡也。順情則",
    "X37n0670_001:0670b09": "易。逆情則難。然能深發肯心。則雖難而易。其或但",
    "X37n0670_001:0670b10": "隨流俗。則雖易亦難。夫貧窮則布施為難。故雖少",
    "X37n0670_001:0670b11": "許之施。得福甚多。不可不勉力也。然現見有貧而",
    "X37n0670_001:0670b12": "能施者。乃富人反不肯施。則慳鄙為何如耶。豪貴",
    "X37n0670_001:0670b13": "學道。例施可知。人所最重者身命。誠能棄命。則何",
    "X37n0670_001:0670b14": "事不可為者。然未聞保命畏死之人。果能長生不",
    "X37n0670_001:0670b15": "死。則亦何事貪惜耶。佛經難覩。今幸覩佛經而不",
    "X37n0670_001:0670b16": "研精殫思。則與不覩何異。佛世難值。今幸值佛世",
    "X37n0670_001:0670b17": "而不及時進修。則與不值何殊。色欲雖恒情所好。",
    "X37n0670_001:0670b18": "然或察其味少苦多。或觀其如幻如影。則亦何難",
    "X37n0670_001:0670b19": "忍制。若見好時。知其未必可求。則貪心自息。若被",
    "X37n0670_001:0670b20": "辱時。但以情恕理遣。則瞋意自平。視富貴若草頭",
    "X37n0670_001:0670b21": "露。何容以勢臨人。觀事境同夢所緣。何必勞心措",
    "X37n0670_001:0670b22": "置。廣學而不博究。如入海無指南針。安能會理。恃",
    "X37n0670_001:0670b23": "學而生我慢。如沃壤以滋稊稗。反害良禾。佛嘗言",
    "X37n0670_001:0670b24": "四種不可忽。一者火雖小不可忽。二者龍雖小不",
    "X37n0670_001:0670c01": "可忽。三者王子雖小不可忽。四者沙門雖小不可",
    "X37n0670_001:0670c02": "忽。今有輕未學者。未知其不可忽故也。心平等。則",
    "X37n0670_001:0670c03": "施難勝如來。與施最下乞人。功德無異。泯是非。則",
    "X37n0670_001:0670c04": "一切諸法。無非佛法。是非情見未忘。決不能見法",
    "X37n0670_001:0670c05": "界真善知識。不見現前一念心之實性。決不可以",
    "X37n0670_001:0670c06": "學無上道。不學稱性權實之道。不能隨化度人。未",
    "X37n0670_001:0670c07": "達隨化度人方便。安能覩十法界境而一心不動。",
    "X37n0670_001:0670c08": "若不能於一一法界中具見一切法界事理。何繇",
    "X37n0670_001:0670c09": "善解同體方便。故知此二十事。後後難於前前也。",
    "X37n0670_001:0670c10": "沙門問佛。以何因緣。得知宿命。會其至道。佛言。淨心",
    "X37n0670_001:0670c11": "守志。可會至道。譬如磨鏡。垢去明存。斷欲無求。當得",
    "X37n0670_001:0670c12": "宿命。",
    "X37n0670_001:0670c13": "此第十三章。問意重在宿命。答意重在會道。葢知",
    "X37n0670_001:0670c14": "宿命者。未必會至道。而會至道者。決能知宿命也。",
    "X37n0670_001:0670c15": "沙門問佛。何者為善。何者最大。佛言。行道守真者善。",
    "X37n0670_001:0670c16": "志與道合者大。",
    "X37n0670_001:0670c17": "此第十四章。明善莫善於真修。大莫大於實證也",
    "X37n0670_001:0670c18": "行道守真。則萬善同會。志與道合。則法界體圓。",
    "X37n0670_001:0670c19": "沙門問佛。何者多力。何者最明。佛言。忍辱多力。不懷",
    "X37n0670_001:0670c20": "惡故。兼加安健。忍者無惡。必為人尊。心垢滅盡。淨無",
    "X37n0670_001:0670c21": "瑕穢。是為最明。未有天地。逮於今日。十方所有。無有",
    "X37n0670_001:0670c22": "不見。無有不知。無有不聞。得一切智。可謂明矣。",
    "X37n0670_001:0670c23": "此第十五章。明忍辱力大。滅垢明遠也。忍有三種。",
    "X37n0670_001:0670c24": "一耐怨害忍。亦名生忍。二安受苦忍。亦名法忍。三",
    "X37n0670_001:0671a01": "諦察法忍。亦名第一義忍。今即約耐怨害而入第",
    "X37n0670_001:0671a02": "一義也。餘文易知。",
    "X37n0670_001:0671a03": "佛言。人懷愛欲不見道者。譬如澄水。致手攪之。眾人",
    "X37n0670_001:0671a04": "共臨。無有覩其影者。人以愛欲交錯。心中濁興。故不",
    "X37n0670_001:0671a05": "見道。汝等沙門。當捨愛欲。愛欲垢盡。道可見矣。",
    "X37n0670_001:0671a06": "此第十六章。明吾人心水本澄。即是至道。但繇愛",
    "X37n0670_001:0671a07": "欲所攪。故不能於一念中炳現十界影像也。捨三",
    "X37n0670_001:0671a08": "界愛欲。見思垢盡。則真諦道可見。捨偏真愛欲。塵",
    "X37n0670_001:0671a09": "沙垢盡。則俗諦道可見。捨果報愛欲。無明垢盡。則",
    "X37n0670_001:0671a10": "中諦道可見矣。",
    "X37n0670_001:0671a11": "佛言。夫見道者。譬如持炬入冥室中。其冥即滅。而明",
    "X37n0670_001:0671a12": "獨存。學道見諦。無明即滅。而明常存矣。",
    "X37n0670_001:0671a13": "此第十七章。深顯無明無性。故見道即可永滅。亦",
    "X37n0670_001:0671a14": "顯無明未滅。不得名真見道也。知無明之可滅。不",
    "X37n0670_001:0671a15": "致生於退屈。知真見之常明。亦可祛增上慢矣。",
    "X37n0670_001:0671a16": "佛言。吾法念無念念。行無行行。言無言言。修無修修。",
    "X37n0670_001:0671a17": "會者近爾。迷者遠乎。言語道斷。非物所拘。差之毫釐。",
    "X37n0670_001:0671a18": "失之須臾。",
    "X37n0670_001:0671a19": "此第十八章。明念行言修。皆超有無兩關。而不可",
    "X37n0670_001:0671a20": "以有無情見湊泊也。念即無念。故常念此無念之",
    "X37n0670_001:0671a21": "念。豈以不念為無念哉。行等三句。例此可知。會得",
    "X37n0670_001:0671a22": "則觸事全真。迷者則轉趨轉遠。言語相即解脫相。",
    "X37n0670_001:0671a23": "故言語道斷。一切物即真如性。故非物所拘。才涉",
    "X37n0670_001:0671a24": "有無。便隔霄壤。故差之毫釐。才涉思惟。便成剩法。",
    "X37n0670_001:0671b01": "故失之須臾。",
    "X37n0670_001:0671b02": "佛言。觀天地。念非常。觀世界。念非常。觀靈覺。即菩提。",
    "X37n0670_001:0671b03": "如是知識。得道疾矣。",
    "X37n0670_001:0671b04": "此第十九章。明唯心識觀。遣虗存實也。天覆地載。",
    "X37n0670_001:0671b05": "凡情計為常住實有。今觀天則寒暑代謝。地則陵",
    "X37n0670_001:0671b06": "谷遞遷。既爾生滅非常。豈是心外實法。次觀一身",
    "X37n0670_001:0671b07": "之中。世為遷流。界為方位。世固念念不停。界亦互",
    "X37n0670_001:0671b08": "對無定。於中豈有實我實法。此則遣徧計之本虗",
    "X37n0670_001:0671b09": "也。次觀現前一念靈覺之性。既離我法二執。便成",
    "X37n0670_001:0671b10": "四智菩提。此則存依圓之實性也。遣虗則無增益",
    "X37n0670_001:0671b11": "謗。存實則無損減謗。非有非無。速契中道矣。",
    "X37n0670_001:0671b12": "佛言。當念身中四大。各自有名。都無我者。我既都無。",
    "X37n0670_001:0671b13": "其如幻耳。",
    "X37n0670_001:0671b14": "此第二十章。示人以四大觀身而入如幻法門也。",
    "X37n0670_001:0671b15": "身中堅者名地。潤者名水。煖者名火。動者名風。覓",
    "X37n0670_001:0671b16": "我了不可得。能成所成。體皆如幻。能觀所觀。亦復",
    "X37n0670_001:0671b17": "如幻。於一幻喻。便可通達空假中理。故知四大觀",
    "X37n0670_001:0671b18": "身。實四教之總戶也。",
    "X37n0670_001:0671b19": "佛言。人隨情欲求於聲名。聲名顯著。身已故矣。貪世",
    "X37n0670_001:0671b20": "常名而不學道。枉功勞形。譬如燒香雖人聞香。香之",
    "X37n0670_001:0671b21": "燼矣。危身之火而在其後。",
    "X37n0670_001:0671b22": "此第二十一章。甚明好名之人。不惟無益而且深",
    "X37n0670_001:0671b23": "有損也。",
    "X37n0670_001:0671b24": "佛言。財色於人。人之不捨。譬如刀刃有蜜。不足一餐",
    "X37n0670_001:0671c01": "之美。小兒舐之。則有割舌之患。",
    "X37n0670_001:0671c02": "此第二十二章。甚明財色之味寡而傷害甚多。有",
    "X37n0670_001:0671c03": "智者不可類彼小兒也。",
    "X37n0670_001:0671c04": "佛言。人繫於妻子舍宅。甚於牢獄。牢獄有散釋之期。",
    "X37n0670_001:0671c05": "妻子無遠離之念。情愛於色。豈憚驅馳。雖有虎口之",
    "X37n0670_001:0671c06": "患。心存甘伏。投泥自溺。故曰凡夫。透得此門。出塵羅",
    "X37n0670_001:0671c07": "漢。",
    "X37n0670_001:0671c08": "此第二十三章。深明妻子舍宅之埋沒人。而勸以",
    "X37n0670_001:0671c09": "速遠離也。欲界以男女眷屬為妻子。種種宮殿為",
    "X37n0670_001:0671c10": "舍宅。色界以味禪為妻子。四禪天為舍宅。無色界",
    "X37n0670_001:0671c11": "以癡定為妻子。四空天為舍宅。愛見所噬。患同虎",
    "X37n0670_001:0671c12": "口。充類言之。二乘以一解脫味為妻子。偏真涅槃",
    "X37n0670_001:0671c13": "舍為宅。權教以遊戲神通為妻子。出真涉俗為舍",
    "X37n0670_001:0671c14": "宅。透得空有兩門。方成中道無生之果。",
    "X37n0670_001:0671c15": "佛言。愛欲莫甚於色。色之為欲。其大無外。賴有一矣",
    "X37n0670_001:0671c16": "若使二同。普天之人無能為道者矣。",
    "X37n0670_001:0671c17": "此第二十四章。深明色欲為眾生重病也。佛頂經",
    "X37n0670_001:0671c18": "云。婬心不除。塵不可出。",
    "X37n0670_001:0671c19": "佛言。愛欲之人。猶如執炬逆風而行。必有燒手之患。",
    "X37n0670_001:0671c20": "此第二十五章。甚明愛欲之不可習近也。逆風把",
    "X37n0670_001:0671c21": "炬。未有不燒手者。習近愛欲。安得不損淨法身。害",
    "X37n0670_001:0671c22": "方便手耶。",
    "X37n0670_001:0671c23": "天神獻玉女於佛。欲壞佛意。佛言。革囊眾穢。爾來何",
    "X37n0670_001:0671c24": "為。去。吾不用。天神愈敬。因問道意。佛為解說。即得須",
    "X37n0670_001:0672a01": "陀洹果。",
    "X37n0670_001:0672a02": "此第二十六章。明佛不被魔嬈。遂能化魔也。天神",
    "X37n0670_001:0672a03": "即魔王波旬。佛初成道時。先興甲兵。不能害佛。次",
    "X37n0670_001:0672a04": "獻三女。又不能嬈佛。乃歸佛化而證初果。人能觀",
    "X37n0670_001:0672a05": "彼女人為革囊眾穢。則婬意得除。自他俱利矣。",
    "X37n0670_001:0672a06": "佛言。夫為道者。猶木在水。尋流而行。不觸兩岸。不為",
    "X37n0670_001:0672a07": "人取。不為鬼神所遮。不為洄流所住。亦不腐敗。吾保",
    "X37n0670_001:0672a08": "此木決定入海。學道之人。不為情欲所惑。不為眾邪",
    "X37n0670_001:0672a09": "所嬈。精進無為。吾保此人必得道矣。",
    "X37n0670_001:0672a10": "此第二十七章。喻明學道須遠離諸障也。兩岸以",
    "X37n0670_001:0672a11": "喻情欲。則有見思情欲無明情欲。見思情欲。耽染",
    "X37n0670_001:0672a12": "生死。如觸此岸。無明情欲。耽染涅槃。如觸彼岸。人",
    "X37n0670_001:0672a13": "及鬼神。以喻眾邪。愛網所纏。如為人取。見網所覆。",
    "X37n0670_001:0672a14": "如為鬼神所遮。洄流所住。正與精進相反。腐敗。正",
    "X37n0670_001:0672a15": "與無為相反。蓋不能直心正念真如。每欲進而反",
    "X37n0670_001:0672a16": "退。如流急反洄。不達無為法性。則著相所修福慧。",
    "X37n0670_001:0672a17": "終成腐敗。故必不為生死涅槃情欲所惑。不為愛",
    "X37n0670_001:0672a18": "見眾邪所嬈。正念真如而精進。了達法性本無為。",
    "X37n0670_001:0672a19": "斯得道可保矣。",
    "X37n0670_001:0672a20": "佛言。慎勿信汝意。汝意不可信。慎勿與色會。色會即",
    "X37n0670_001:0672a21": "禍生。得阿羅漢已。乃可信汝意。",
    "X37n0670_001:0672a22": "此第二十八章。深誡意馬難調。而色禍宜避也。眾",
    "X37n0670_001:0672a23": "生無始以來。秖因恣情率意。久受輪迴。未證阿羅",
    "X37n0670_001:0672a24": "漢。常與無明愛見慢俱。豈可自信汝意而不事推",
    "X37n0670_001:0672b01": "簡耶。",
    "X37n0670_001:0672b02": "佛言。慎勿視女色。亦莫共言語。若與語者。正心思念。",
    "X37n0670_001:0672b03": "我為沙門。處於濁世。當如蓮華。不為泥汙。想其老者",
    "X37n0670_001:0672b04": "如母。長者如姊。少者如妹。稚者如子。生度脫心。息滅",
    "X37n0670_001:0672b05": "惡念。",
    "X37n0670_001:0672b06": "此第二十九章。申明遠女防過。生善滅惡之方便",
    "X37n0670_001:0672b07": "也。先以蓮華不染而自期待。則正念自利。復視如",
    "X37n0670_001:0672b08": "母如姊如妹如子而度脫之。則慈心利他。既與二",
    "X37n0670_001:0672b09": "利相應。惡念自然息滅。",
    "X37n0670_001:0672b10": "佛言。夫為道者。如被乾草。火來須避。道人見欲。必當",
    "X37n0670_001:0672b11": "遠之。",
    "X37n0670_001:0672b12": "此第三十章。申誡遠離諸欲。勿令為欲火所燒害",
    "X37n0670_001:0672b13": "也。六情根猶如乾草。六塵境喻若烈火。未到心境",
    "X37n0670_001:0672b14": "兩空。應修遠離勝行。",
    "X37n0670_001:0672b15": "佛言。有人患婬不止。欲自除陰。佛謂之曰。若斷其陰。",
    "X37n0670_001:0672b16": "不如斷心。心如功曹。功曹若止。從者都息。邪心不止。",
    "X37n0670_001:0672b17": "斷陰何益。佛為說偈。欲生於汝意。意以思想生。二心",
    "X37n0670_001:0672b18": "各寂靜。非色亦非行。佛言。此偈是迦葉佛說。",
    "X37n0670_001:0672b19": "此第三十一章。申明斷欲須從心斷也。斷心之法。",
    "X37n0670_001:0672b20": "推此欲從意生。意復從思想生。只此思想為自生",
    "X37n0670_001:0672b21": "耶。他生耶。共生耶。無因生耶。又此思想。為在內耶。",
    "X37n0670_001:0672b22": "在外耶。在兩中間耶。為在過去耶。現在耶。未來耶。",
    "X37n0670_001:0672b23": "如是推時。思想寂靜。思想寂靜故。意即寂靜。意寂",
    "X37n0670_001:0672b24": "靜故。欲即寂靜。欲寂靜故。觀一切色如鏡像等。即",
    "X37n0670_001:0672c01": "是非色。觀一切行如泡沫等。即是非行。從上諸佛",
    "X37n0670_001:0672c02": "展轉傳受。不過傳此調心方便而已。",
    "X37n0670_001:0672c03": "佛言。人從愛欲生憂。從憂生怖。若離於愛。何憂何怖。",
    "X37n0670_001:0672c04": "此第三十二章。推憂怖之繇愛欲。而勸人斷欲去",
    "X37n0670_001:0672c05": "愛也。眾生無始以來。妄認四大為自身相。妄認六",
    "X37n0670_001:0672c06": "塵緣影為自心相。執著貪戀不肯暫捨。遂生種種",
    "X37n0670_001:0672c07": "憂惱。種種恐怖。惟以四大觀身。知身無我。以四運",
    "X37n0670_001:0672c08": "觀心。知心無常。愛欲既斷。憂怖自除。",
    "X37n0670_001:0672c09": "佛言。夫為道者。譬如一人與萬人戰。挂鎧出門。意或",
    "X37n0670_001:0672c10": "怯弱。或半路而退。或格鬬而死。或得勝而還。沙門學",
    "X37n0670_001:0672c11": "道。應當堅持其心。精進勇銳。不畏前境。破滅眾魔而",
    "X37n0670_001:0672c12": "得道果。",
    "X37n0670_001:0672c13": "此第三十三章。喻明為道之人。須具戒定慧也。專",
    "X37n0670_001:0672c14": "精學道之心。譬如一人。無始虗妄諸惑習氣。譬如",
    "X37n0670_001:0672c15": "萬人。受持淨戒。譬如挂鎧。惟堅持其心。則無怯弱",
    "X37n0670_001:0672c16": "之意。此戒力也。精進勇銳。則無半路之退。此定力",
    "X37n0670_001:0672c17": "也。不畏前境。則無格鬬致死。此慧力也。合此三力。",
    "X37n0670_001:0672c18": "破滅無始眾魔而證道果。是為得勝而還矣。",
    "X37n0670_001:0672c19": "沙門夜誦迦葉佛遺教經。其聲悲緊。思悔欲退。佛問",
    "X37n0670_001:0672c20": "之曰。汝昔在家。曾為何業。對曰。愛彈琴。佛言。絃緩如",
    "X37n0670_001:0672c21": "何。對曰不鳴矣。絃急如何。對曰。聲絕矣。急緩得中如",
    "X37n0670_001:0672c22": "何。對曰。諸音普矣。佛言。沙門學道亦然。心若調適。道",
    "X37n0670_001:0672c23": "可得矣。於道若暴。暴即身疲。其身若疲。意即生惱。意",
    "X37n0670_001:0672c24": "若生惱。行即退矣。其行既退罪必加矣。但清淨安樂",
    "X37n0670_001:0673a01": "道不失矣。",
    "X37n0670_001:0673a02": "此第三十四章。明學道之法。須善調身心。勿令緩",
    "X37n0670_001:0673a03": "急失所也。儒者亦云。其進銳者其退速。又云勿忘",
    "X37n0670_001:0673a04": "勿助。蓋三乘出要類如此。",
    "X37n0670_001:0673a05": "佛言。如人鍛鐵。去滓成器。器即精好。學道之人。去心",
    "X37n0670_001:0673a06": "垢染。行即清淨矣。",
    "X37n0670_001:0673a07": "此第三十五章。喻明垢染不可不除也。但除垢染",
    "X37n0670_001:0673a08": "即成清淨。所謂但盡凡情。別無聖解。但有去翳法。",
    "X37n0670_001:0673a09": "別無與明法也。成佛作祖。豈於心外有法可得哉。",
    "X37n0670_001:0673a10": "不過淨除習氣而已。",
    "X37n0670_001:0673a11": "佛言。人離惡道。得為人難。既得為人。去女即男難。既",
    "X37n0670_001:0673a12": "得為男。六根完具難。六根既具。生中國難。既生中國。",
    "X37n0670_001:0673a13": "值佛世難。既值佛世。遇道者難。既得遇道。興信心難。",
    "X37n0670_001:0673a14": "既興信心。發菩提心難。既發菩提心。無修無證難。",
    "X37n0670_001:0673a15": "此第三十六章。展轉明難得之事以深警人。令勿",
    "X37n0670_001:0673a16": "失良緣也。不達無修無證。豈名真正發菩提心。不",
    "X37n0670_001:0673a17": "發真正菩提。豈名信心。不興信心。豈名遇道。既不",
    "X37n0670_001:0673a18": "遇道。值佛何益。既值猶不值。則中國猶之邊方。既",
    "X37n0670_001:0673a19": "中國不異邊方。則六根具猶不具。既六根具猶不",
    "X37n0670_001:0673a20": "具。則男子亦非男子。既男子不成男子。則人身何",
    "X37n0670_001:0673a21": "異惡道。靜言思之。可不發菩提心。急悟無修無證",
    "X37n0670_001:0673a22": "之要旨乎。",
    "X37n0670_001:0673a23": "佛言佛子離吾數千里。憶念吾戒。必得道果。在吾左",
    "X37n0670_001:0673a24": "右雖常見吾。不順吾戒。終不得道。",
    "X37n0670_001:0673b01": "此第三十七章。深明心近則近。心遠則遠。而不以",
    "X37n0670_001:0673b02": "形迹論遠近也。金口誠言。重戒若此。末世弟子。奈",
    "X37n0670_001:0673b03": "何弗思。僧祇律云。波羅脂國有二比丘。共伴來",
    "X37n0670_001:0673b04": "詣舍衛問訊世尊。中路渴乏無水。前到一井。一比",
    "X37n0670_001:0673b05": "丘汲水便飲。一比丘看水見蟲。不飲。飲水比丘問",
    "X37n0670_001:0673b06": "言。汝何不飲。答言。世尊制戒。不得飲蟲水故。彼復",
    "X37n0670_001:0673b07": "勸言。長老但飲。勿令渴死不得見佛。答言。我寧喪",
    "X37n0670_001:0673b08": "身。不毀佛戒。遂便渴死。即生忉利天上。天身具足。",
    "X37n0670_001:0673b09": "是夜先到佛所。禮足聞法。得法眼淨。飲水比丘。後",
    "X37n0670_001:0673b10": "日乃到佛所。佛知而故問。汝從何來。為有伴否。彼",
    "X37n0670_001:0673b11": "即以上事答。佛言。癡人。汝不見我。謂得見我。彼死",
    "X37n0670_001:0673b12": "比丘。已先見我。若比丘。放逸懈怠。不攝諸根。雖共",
    "X37n0670_001:0673b13": "我一處。彼離我遠。彼雖見我。我不見彼。若有比丘。",
    "X37n0670_001:0673b14": "於海彼岸。能不放逸。精進不懈。斂攝諸根。雖去我",
    "X37n0670_001:0673b15": "遠。我常見彼。彼常近我。",
    "X37n0670_001:0673b16": "佛問沙門。人命在幾間。對曰。數日間。佛言。子未知道。",
    "X37n0670_001:0673b17": "復問一沙門。人命在幾間。對曰。飯食間。佛言。子未知",
    "X37n0670_001:0673b18": "道。復問一沙門。人命在幾間。對曰。呼吸間。佛言。善哉。",
    "X37n0670_001:0673b19": "子知道矣。",
    "X37n0670_001:0673b20": "此第三十八章明人命無常。不可不知也。一期色",
    "X37n0670_001:0673b21": "心連持不斷。名為命根。乃依本識種子假立。非有",
    "X37n0670_001:0673b22": "實法。出息雖存入息難保。況剎那剎那。念念生滅。",
    "X37n0670_001:0673b23": "非沉思諦觀。豈能知之。昔西域有一國王。不信佛",
    "X37n0670_001:0673b24": "法。問祖師曰。吾見外道種種苦行。尚不能折伏婬",
    "X37n0670_001:0673c01": "心。而今沙門四事如意。豈能斷煩惱耶。祖師曰。王",
    "X37n0670_001:0673c02": "試取一獄中必死罪人。滿器盛油。令其手捧。用四",
    "X37n0670_001:0673c03": "屠人出刃隨後。若能一滴不失。便赦其罪。若傾一",
    "X37n0670_001:0673c04": "滴。隨手斬之。同彼遊於四衢。王更盡出宮女音樂。",
    "X37n0670_001:0673c05": "徧處歌舞。試問罪人何所見聞。王如其言。令一罪",
    "X37n0670_001:0673c06": "人手捧滿油。徧歷四衢女樂叢中。一滴不墮。因赦",
    "X37n0670_001:0673c07": "其罪。召而問之。汝於四衢何所見聞。罪人答曰。我",
    "X37n0670_001:0673c08": "於爾時。唯恐一滴油墮。白刃加頸。故惟見手中之",
    "X37n0670_001:0673c09": "油。更無他見聞也。祖白王曰。彼惟惜此一身之死。",
    "X37n0670_001:0673c10": "遂於色聲無所見聞。何況沙門秉佛無常無我至",
    "X37n0670_001:0673c11": "教。痛念無量劫數生死之苦。安得不斷煩惱。彼外",
    "X37n0670_001:0673c12": "道等。不知無常無我。徒事苦行。故無益耳。王乃信",
    "X37n0670_001:0673c13": "服。噫。誠知人命在呼吸間。何俟屠人執刀隨後。而",
    "X37n0670_001:0673c14": "心始無放逸哉。",
    "X37n0670_001:0673c15": "佛言。學佛道者。佛所言說。皆應信順。譬如食蜜。中邊",
    "X37n0670_001:0673c16": "皆甜。吾經亦爾。",
    "X37n0670_001:0673c17": "此第三十九章。明佛經皆應信順。不應妄分大小",
    "X37n0670_001:0673c18": "頓漸而生輕重心也。佛之言教。不出權實。為實施",
    "X37n0670_001:0673c19": "權。開權顯實。四教各有四門。門門各具四悉。今有",
    "X37n0670_001:0673c20": "執小謗大。執大謗小。執事撥理。執理撥事者。皆違",
    "X37n0670_001:0673c21": "佛旨者也。",
    "X37n0670_001:0673c22": "佛言。沙門行道。無如磨牛。身雖行道。心道不行。心道",
    "X37n0670_001:0673c23": "若行。何用行道。",
    "X37n0670_001:0673c24": "此第四十章。明行道在心不在形也。心不入道。徒",
    "X37n0670_001:0674a01": "事外儀。與磨牛何異哉。",
    "X37n0670_001:0674a02": "佛言。夫為道者。如牛負重。行深泥中。疲極不敢左右",
    "X37n0670_001:0674a03": "顧視。出離淤泥。乃可蘇息。沙門當觀情欲。甚於淤泥。",
    "X37n0670_001:0674a04": "直心念道。可免苦矣。",
    "X37n0670_001:0674a05": "此第四十一章。誡人直心念道。當以出離情欲為",
    "X37n0670_001:0674a06": "期也。",
    "X37n0670_001:0674a07": "佛言。吾視王候之位。如過隙塵。視金玉之寶。如瓦礫。",
    "X37n0670_001:0674a08": "視紈素之服。如敝帛。視大千界。如一訶子。視阿耨池",
    "X37n0670_001:0674a09": "水。如塗足油。視方便門。如化寶聚。視無上乘。如夢金",
    "X37n0670_001:0674a10": "帛。視佛道。如眼前華。視禪定。如須彌柱。視涅槃。如晝",
    "X37n0670_001:0674a11": "夕寤。視倒正。如六龍舞。視平等。如一真地。視興化。如",
    "X37n0670_001:0674a12": "四時木。",
    "X37n0670_001:0674a13": "此第四十二章。結明佛眼等觀一切諸法。所以破",
    "X37n0670_001:0674a14": "眾生之法執也。人間一百年。不過忉利天一晝夜。",
    "X37n0670_001:0674a15": "娑婆一大劫。不過極樂世界一晝夜。則王候榮貴",
    "X37n0670_001:0674a16": "與過隙塵何異。諸天器皿。純是七寶。極樂國地。黃",
    "X37n0670_001:0674a17": "金所成。彌勒成佛道時。此地亦皆瑠璃。況金玉瓦",
    "X37n0670_001:0674a18": "礫。等是四微所成。何足重哉。服雖紈素。不過蔽形。",
    "X37n0670_001:0674a19": "苟可遮羞。敝帛何害。大千界亦是惟心。一訶子亦",
    "X37n0670_001:0674a20": "是惟心。觀相元妄。故於是中橫計大小。觀性元真。",
    "X37n0670_001:0674a21": "變大千之心非大非多。變訶子之心非小非少也。",
    "X37n0670_001:0674a22": "阿耨池水與塗足油。例此可知。方便門者。諸佛所",
    "X37n0670_001:0674a23": "設三乘五乘七九諸方便也。眾生稟此法寶。尅果",
    "X37n0670_001:0674a24": "不虗。然在諸佛。不過為實施權。豈有實法。故但如",
    "X37n0670_001:0674b01": "化寶聚耳。無上乘雖云是最實事。然皆眾生性具",
    "X37n0670_001:0674b02": "之理。心外無法。故曰圓滿菩提歸無所得。如夢中",
    "X37n0670_001:0674b03": "金帛。豈有實物可得哉。種種佛道。為對凡情。凡情",
    "X37n0670_001:0674b04": "不生。佛道何有。所謂無為無起滅。不實如空華也。",
    "X37n0670_001:0674b05": "須彌出海。風浪不能漂動。禪定持心。境識不能遷",
    "X37n0670_001:0674b06": "惑。然須彌無實法。不過四寶四微合成。禪定亦無",
    "X37n0670_001:0674b07": "實法。不過諸心心所四分合成耳。生死如長夜。無",
    "X37n0670_001:0674b08": "明所纏。故晝夕咸寐。涅槃如永日。智慧開朗。故晝",
    "X37n0670_001:0674b09": "夕咸寤也。流轉生死。惟是六根。安樂涅槃。亦惟六",
    "X37n0670_001:0674b10": "根。背覺合塵名為倒。而實無減。背塵合覺名為正。",
    "X37n0670_001:0674b11": "而實無增。故但如六龍舞。不過首尾相換而已。諸",
    "X37n0670_001:0674b12": "法既皆平等。則隨舉一微塵法。即與一真如地平",
    "X37n0670_001:0674b13": "等。非離一切法外。別有一大總相法門。直是頭頭",
    "X37n0670_001:0674b14": "法法。無非大總相法門也。依一真地而施化道。如",
    "X37n0670_001:0674b15": "依大地而有四時之木。春生夏榮。秋實冬落。番番",
    "X37n0670_001:0674b16": "生。番番榮。番番實。番番落。終而復始。始而復終。徧",
    "X37n0670_001:0674b17": "於十方。亘於三世。皆是如來自在神力也。",
    "X37n0670_001:0674b19": "佛說四十二章經解(終)",
    "X37n0670_001:0674c03": "四十二章經指南(一卷)",
    "X37n0670_001:0674c04": "明　道霈　述",
    "X37n0670_001:0674c05": "卍云。收于佛祖三經指南。故不出于此。"
}