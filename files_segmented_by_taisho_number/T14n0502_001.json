{
    "T14n0502_001:0771a02": "No. 502",
    "T14n0502_001:0771a03": "佛為年少比丘說正事經",
    "T14n0502_001:0771a05": "西晉沙門法炬譯",
    "T14n0502_001:0771a06": "如是我聞：一時佛住舍衛國祇樹給孤獨園",
    "T14n0502_001:0771a07": "夏安居。爾時眾多上座聲聞，於世尊左右樹",
    "T14n0502_001:0771a08": "下窟中安居。時有眾多年少比丘詣佛所，稽",
    "T14n0502_001:0771a09": "首佛足，退坐一面，佛為諸年少比丘，種種",
    "T14n0502_001:0771a10": "說法，示教照喜。示教照喜已，默然住。諸年",
    "T14n0502_001:0771a11": "少比丘聞佛所說，歡喜隨喜，從座起，作禮",
    "T14n0502_001:0771a12": "而去。諸年少比丘往詣上座比丘所，禮諸",
    "T14n0502_001:0771a13": "上座足已，於一面坐。時諸上座比丘作是",
    "T14n0502_001:0771a14": "念：「我等當攝受此諸年少比丘，或一人受一",
    "T14n0502_001:0771a15": "人，或一人受二、三多人。」作是念已，即便攝",
    "T14n0502_001:0771a16": "受，或一人受一人，或受二、三多人，或有上",
    "T14n0502_001:0771a17": "座乃至受六十人。",
    "T14n0502_001:0771a18": "爾時世尊十五日布薩時，於大眾前敷座而",
    "T14n0502_001:0771a19": "坐。爾時世尊觀察諸比丘已，告比丘：「善哉，",
    "T14n0502_001:0771a20": "善哉！我今喜諸比丘行諸正事，是故比丘！當",
    "T14n0502_001:0771a21": "勤精進。」於此舍衛國滿迦提月諸處人間",
    "T14n0502_001:0771a22": "比丘，聞世尊於舍衛國安居滿迦提月已，",
    "T14n0502_001:0771a23": "作衣竟，持衣鉢，於舍衛國人間遊行。漸至",
    "T14n0502_001:0771a24": "舍衛國，舉衣鉢，洗足已，詣世尊所，稽首禮",
    "T14n0502_001:0771a25": "足已，退坐一面。爾時世尊為人間比丘種",
    "T14n0502_001:0771a26": "種說法。示教照喜已，默然。爾時人間比丘聞",
    "T14n0502_001:0771a27": "佛說法，歡喜隨喜，從座起，作禮而去。往詣",
    "T14n0502_001:0771a28": "上座比丘所，稽首禮足，退坐一面。時諸上",
    "T14n0502_001:0771a29": "座，作是念：「我等當受此人間比丘，或一人受",
    "T14n0502_001:0771b01": "一人，或二、三乃至多人，即便受之。」或一人受",
    "T14n0502_001:0771b02": "一人，或二、三乃至有受六十人者。彼上座比",
    "T14n0502_001:0771b03": "丘受諸人間比丘，教戒教授，善知先後次第。",
    "T14n0502_001:0771b04": "爾時世尊月十五日布薩時，於大眾前敷座",
    "T14n0502_001:0771b05": "而坐。觀察諸比丘，告諸比丘：「善哉，善哉！諸",
    "T14n0502_001:0771b06": "比丘，我欣汝等所行正事，樂法等所行正事。",
    "T14n0502_001:0771b07": "諸比丘！過去諸佛亦有比丘眾，所行正事，",
    "T14n0502_001:0771b08": "如今此眾；未來諸佛所有諸眾，亦當如是，",
    "T14n0502_001:0771b09": "所行正事，如今此眾。所以者何？今此眾中，",
    "T14n0502_001:0771b10": "諸長老比丘，有得初禪、第二禪、第三禪、第四",
    "T14n0502_001:0771b11": "禪、慈悲喜捨、空入處、識入處、無所有入處、",
    "T14n0502_001:0771b12": "非想非非想處，具足住；有比丘三結盡得須",
    "T14n0502_001:0771b13": "陀洹，不墮惡趣，法決定向三菩提，七有天",
    "T14n0502_001:0771b14": "人往生，究竟苦邊；有比丘三結盡，貪恚癡薄，",
    "T14n0502_001:0771b15": "得斯陀含；有比丘五下分結盡，得阿那含，",
    "T14n0502_001:0771b16": "生般涅槃，不復還生此世；有比丘得無量",
    "T14n0502_001:0771b17": "神通境界，天耳、他心智、宿命智、生死智、漏盡",
    "T14n0502_001:0771b18": "智；有比丘修不淨觀斷貪欲，修慈心斷瞋",
    "T14n0502_001:0771b19": "恚，修無常想斷我慢，修安那般那念斷覺想。",
    "T14n0502_001:0771b20": "云何比丘修安那般那念斷覺想？是比丘依",
    "T14n0502_001:0771b21": "止聚落，乃至觀滅出息，如觀滅出息覺，是",
    "T14n0502_001:0771b22": "名修安那般那念斷覺想。」佛說此經已，諸",
    "T14n0502_001:0771b23": "比丘聞佛所說，歡喜奉行。",
    "T14n0502_001:0771b24": "佛為年少比丘說正事經"
}