{
    "T44n1848_018:0393a04": "起信論疏筆削記卷第十八",
    "T44n1848_018:0393a06": "長水沙門子󱈜錄",
    "T44n1848_018:0393a07": "問中二。一陳疑。可解。",
    "T44n1848_018:0393a08": "二設難。疏非直等者。意云。所知之境既甚多",
    "T44n1848_018:0393a09": "無量。縱有心在早自難知。豈況永斷心想。却",
    "T44n1848_018:0393a10": "能了別而名一切種智耶。",
    "T44n1848_018:0393a11": "立理。疏意云等者。總敘答意。即反於所問。義",
    "T44n1848_018:0393a12": "在次下。論一切下立二正理。一元是真心故。",
    "T44n1848_018:0393a13": "論云。一切境等也。謂諸法唯心無外境界。今",
    "T44n1848_018:0393a14": "證心源是合了知。誠無疑慮。二本來無念故",
    "T44n1848_018:0393a15": "論云。離於想念也。謂既本是心元來離念。唯",
    "T44n1848_018:0393a16": "是真實。今以離妄方了。此更無疑故下論文",
    "T44n1848_018:0393a17": "但反此二意為失。合此二意為得也。疏境雖",
    "T44n1848_018:0393a18": "下釋前意。真心下釋後意。並可知之。然此論",
    "T44n1848_018:0393a19": "中且是立理。未顯能了能知。疏中要意圓備。",
    "T44n1848_018:0393a20": "故預結之云了知也。若於此中體知論旨。下",
    "T44n1848_018:0393a21": "文逐段自然無惑。仍更隨釋彌為彰顯。",
    "T44n1848_018:0393a22": "顯失。論文此中有二。反前正理故。成不知之",
    "T44n1848_018:0393a23": "失。一迷本真心。故論云。以眾生等也。諸法",
    "T44n1848_018:0393a24": "本來唯心。以眾生迷本唯心。妄見有境。以妄",
    "T44n1848_018:0393a25": "見有限齊故。遂令境有分齊。所以不能遍知",
    "T44n1848_018:0393a26": "也。此即對前第一本來唯心。以顯其失。疏見",
    "T44n1848_018:0393a27": "有限等者。境即無限。但能見之心有限故。論",
    "T44n1848_018:0393a28": "云。心有分齊不言境有分齊。二妄起想念故。",
    "T44n1848_018:0393a29": "論云。以妄起等也。謂一真心本來無妄。常住",
    "T44n1848_018:0393b01": "法性。以眾生妄起想念。違於無妄不稱真性。",
    "T44n1848_018:0393b02": "所以不能遍知也。此即對前第二離於妄念。",
    "T44n1848_018:0393b03": "以顯其失。疏二釋成等者。據論二段總是對",
    "T44n1848_018:0393b04": "前釋成失義。不唯此文。詳之可知。即明等者。",
    "T44n1848_018:0393b05": "性本離念妄起想念。即是乖真。以乖真故不",
    "T44n1848_018:0393b06": "能了知。不了知言貫通前段。義則顯矣。",
    "T44n1848_018:0393b07": "論諸佛下至諸法之性者。即雙反前非。合初",
    "T44n1848_018:0393b08": "正理也。文有二段。初反前彰得。二初總顯也。",
    "T44n1848_018:0393b09": "謂總反前非以彰其得。論諸佛至不遍者。離",
    "T44n1848_018:0393b10": "見故。反前妄起想念之失。合初離念之得離",
    "T44n1848_018:0393b11": "相故。反前妄見境界之失。合初一心之得。既",
    "T44n1848_018:0393b12": "合正理。即能遍知故。云無所不遍也。疏無妄",
    "T44n1848_018:0393b13": "等者。釋前離見也。離見即能離相故。現一義",
    "T44n1848_018:0393b14": "也。",
    "T44n1848_018:0393b15": "論心真實下。二別結。初一句結離見也。既離",
    "T44n1848_018:0393b16": "妄見即是一心。心即真實也。疏文可見。論即",
    "T44n1848_018:0393b17": "是諸法性者。結前離相也。既離妄相。唯是於",
    "T44n1848_018:0393b18": "性。性無不遍也。既無二非之失。即成合理之",
    "T44n1848_018:0393b19": "得。正理既合不了何待。由是科云舉是彰得",
    "T44n1848_018:0393b20": "也。然此下釋法性義。以本依如來藏有生滅",
    "T44n1848_018:0393b21": "故。生滅是法。如來藏是性。今從生滅門入真",
    "T44n1848_018:0393b22": "如門故。離見相即顯法性。性即本覺。立義分",
    "T44n1848_018:0393b23": "中指為自體也。",
    "T44n1848_018:0393b24": "論自體顯照下。二約義結名也。疏一切下貼",
    "T44n1848_018:0393b25": "釋可知。故上等者。引因以證果。即用大中文。",
    "T44n1848_018:0393b26": "前則因心現果法。今則果心現因法。因果雖",
    "T44n1848_018:0393b27": "殊心體是一。故金錍云。阿鼻依正全處極聖",
    "T44n1848_018:0393b28": "之自心。毘盧身土不逾下凡之一念。良以下",
    "T44n1848_018:0393b29": "釋所以。生佛體同無二相故。猶如父子共有",
    "T44n1848_018:0393c01": "一鏡。若照子時子在父鏡中。亦在自鏡中。若",
    "T44n1848_018:0393c02": "照父時父在子鏡中。亦在自鏡中。鏡是一體",
    "T44n1848_018:0393c03": "攝屬二人。各成自鏡。互照互現。無別有體。以",
    "T44n1848_018:0393c04": "喻真心生佛各具。雖云各有而理不可分。疏",
    "T44n1848_018:0393c05": "云無二。是斯意也。華嚴下引證。三無差別。謂",
    "T44n1848_018:0393c06": "眾生心即佛心。佛心即眾生心。又眾生是佛",
    "T44n1848_018:0393c07": "心中眾生。佛是眾生心中佛。以生佛相同一",
    "T44n1848_018:0393c08": "心體無差別故。以同體等者。意云。匪但心體",
    "T44n1848_018:0393c09": "照法而已。復能起大神用利樂眾生。斯則依",
    "T44n1848_018:0393c10": "智淨相。起不思議業相。依法出離鏡。作緣熏",
    "T44n1848_018:0393c11": "習鏡義也。",
    "T44n1848_018:0393c12": "問中論若諸下至生者。是牒前文也。一切下",
    "T44n1848_018:0393c13": "至得利是按定也。皆可解。多不見者。非全不",
    "T44n1848_018:0393c14": "見故云多也。又聞說者必見身。見身者未必",
    "T44n1848_018:0393c15": "聞法。今約局所標故。但言不見。尚不得見。何",
    "T44n1848_018:0393c16": "況得聞。",
    "T44n1848_018:0393c17": "答中三。一法。論諸佛下據前所問。即問報化。",
    "T44n1848_018:0393c18": "今約法身體遍故。報化是即體之用。亦遍一",
    "T44n1848_018:0393c19": "切。據本而言。但云法身也。疏遍眾生心者。論",
    "T44n1848_018:0393c20": "云。一切處故。一切之言意說情器。亦如華嚴",
    "T44n1848_018:0393c21": "云。法性遍在一切處橫說一切眾生及國土別顯情器",
    "T44n1848_018:0393c22": "三世悉在無有餘竪說亦無形相而可得泯迹據此",
    "T44n1848_018:0393c23": "則不唯遍於眾生心。今疏且約所問之處。故",
    "T44n1848_018:0393c24": "但言遍眾生心也。但有等者。此則功過在機",
    "T44n1848_018:0393c25": "佛無私應。故華嚴云。菩薩清涼月。游於畢竟",
    "T44n1848_018:0393c26": "空。眾生心水淨。菩提影現中。上文等者。即用",
    "T44n1848_018:0393c27": "大中七重問答。廣明斯義。",
    "T44n1848_018:0393c28": "論眾生下二喻也。應更合云。諸佛之身猶如",
    "T44n1848_018:0393c29": "色像。論舉一隅故不具說。",
    "T44n1848_018:0394a01": "論如是下。三合。疏明無等者。意云。論言垢",
    "T44n1848_018:0394a02": "者。但是障見佛之垢。即是無機。善星下引例。",
    "T44n1848_018:0394a03": "此人生於佛世。是佛弟子。常見佛身。然有煩",
    "T44n1848_018:0394a04": "惱現行。以起惡故。生墮地獄。如涅槃說。",
    "T44n1848_018:0394a05": "論法身不現下疏文三。今初約本論以通能",
    "T44n1848_018:0394a06": "現。然據義合云報化不現。而言法身不現者。",
    "T44n1848_018:0394a07": "以約本說故。如言鏡不現者。謂不現像也。此",
    "T44n1848_018:0394a08": "同圓覺云由寂靜故。十方世界諸如來心於",
    "T44n1848_018:0394a09": "中顯現。心即法身。皆是據本說也。又應化亦",
    "T44n1848_018:0394a10": "名法身。本業經云。法身二種。一法性法身。二",
    "T44n1848_018:0394a11": "應化法身。謂第一諦法流水中。從實性生智",
    "T44n1848_018:0394a12": "故。實智為法身。法名曰自體。集藏名身。一切",
    "T44n1848_018:0394a13": "眾生善根。感此實智法身故。能現應無量法",
    "T44n1848_018:0394a14": "身。所謂十種身等。",
    "T44n1848_018:0394a15": "疏如攝論下。二引他論以明不現三。初引本",
    "T44n1848_018:0394a16": "文。十二甚深者。一受生甚深。二安立數。三現",
    "T44n1848_018:0394a17": "等覺。四離欲。五蘊。六成就。七顯現。八示現",
    "T44n1848_018:0394a18": "等覺涅槃九住。十自體。十一斷煩惱。十二不",
    "T44n1848_018:0394a19": "思議。今言顯現即第七也。合移彼字安顯現",
    "T44n1848_018:0394a20": "字上。文即順矣。餘如次釋。",
    "T44n1848_018:0394a21": "釋曰下二引釋文。此亦論文。今疏隨引便為",
    "T44n1848_018:0394a22": "解釋。初標也。而世間下徵譬。如下釋先喻。如",
    "T44n1848_018:0394a23": "是下法合奢摩他。此云止也。軟滑者。非麁惡",
    "T44n1848_018:0394a24": "過失故則戒如器水如定。戒能資定故。以譬",
    "T44n1848_018:0394a25": "之。過失者。如前破器。以有破戒垢故。定水不",
    "T44n1848_018:0394a26": "停。佛月不現也。華嚴經中亦同此說。",
    "T44n1848_018:0394a27": "疏此中下三會文意。初牒前文。是過去下正",
    "T44n1848_018:0394a28": "顯意。以散下出所以。如阿難唯好多聞。何曾",
    "T44n1848_018:0394a29": "有定。不妨給侍如來。後遭石室之呵。亦緣無",
    "T44n1848_018:0394b01": "定不能斷結。又諸菩薩例皆慧少定多。得見",
    "T44n1848_018:0394b02": "佛者無限。皆斯類也。",
    "T44n1848_018:0394b03": "彼攝下對辨二文之旨。此論下明此論意。並",
    "T44n1848_018:0394b04": "可知。此義亦於因緣分中已說。",
    "T44n1848_018:0394b05": "修行信心分者。修謂學習。行謂進趣所行五",
    "T44n1848_018:0394b06": "種。如下自辨。信心者。起忍樂意。境有四種。",
    "T44n1848_018:0394b07": "亦如下辨。來意等者。此約論題所配。若準立",
    "T44n1848_018:0394b08": "義分中所立。即與分別發趣道相。並當乘",
    "T44n1848_018:0394b09": "義。",
    "T44n1848_018:0394b10": "標意。疏勝人即前發直等三心。行不住等四",
    "T44n1848_018:0394b11": "行。入正定者。劣人即前見佛色相。或是二乘",
    "T44n1848_018:0394b12": "發人天等心。却退失者。以四信等者。意不令",
    "T44n1848_018:0394b13": "信佛僧等色相。起人天二乘等劣行。還依等",
    "T44n1848_018:0394b14": "者。信既成滿。應如前文發直等三心。修無住",
    "T44n1848_018:0394b15": "等四行。入於十住乃至獲利。更發解證等心",
    "T44n1848_018:0394b16": "也。斯則前雖揀退。今即教修也。",
    "T44n1848_018:0394b17": "標數中。疏四。不壞信者。信彼四事皆不可壞。",
    "T44n1848_018:0394b18": "不壞即常住也。以所信之境不可壞故。使能",
    "T44n1848_018:0394b19": "信之心亦不可壞。能所相稱俱名不壞。故經",
    "T44n1848_018:0394b20": "云。妙信常住是也。",
    "T44n1848_018:0394b21": "列釋中。疏諸佛所師者。約人顯根本也。謂佛",
    "T44n1848_018:0394b22": "因地本於真如起於信解。又依真如軌則修",
    "T44n1848_018:0394b23": "行。又乃證極真如方得成佛。故華嚴云。以諸",
    "T44n1848_018:0394b24": "如來尊重法故。以如說行出生諸佛故。約此",
    "T44n1848_018:0394b25": "義邊故。云真如是佛師也。故經云。諸佛所師",
    "T44n1848_018:0394b26": "所謂法也。以法常故諸佛亦常。既是佛師故",
    "T44n1848_018:0394b27": "名根本。眾行下約法顯根本。謂一切行門皆",
    "T44n1848_018:0394b28": "從真起。故圓覺云。無上法王有大陀羅尼門。",
    "T44n1848_018:0394b29": "名為圓覺。乃至流出諸波羅蜜。教授菩薩等",
    "T44n1848_018:0394c01": "所以前標直心為二利行本。是知非真流之",
    "T44n1848_018:0394c02": "行。無以契真。何有契真之行不從真起。此乃",
    "T44n1848_018:0394c03": "為信等諸行之根本也。問何故不約僧顯根本",
    "T44n1848_018:0394c04": "耶。答約佛顯時已攝僧故。因地信解軌則修",
    "T44n1848_018:0394c05": "行即是僧寶。今疏文雖有二義。必兼三故。約",
    "T44n1848_018:0394c06": "能生三寶。名為根本也。又是所信法中之根",
    "T44n1848_018:0394c07": "本故。以終教所宗唯此真法萬緣所起。起自",
    "T44n1848_018:0394c08": "真如會緣入實。入於真如。菩薩發心先緣真",
    "T44n1848_018:0394c09": "如。起信發解。修行契證咸歸真如故。於所信",
    "T44n1848_018:0394c10": "法中為根本也。信若不信真如。信則名邪。故",
    "T44n1848_018:0394c11": "寶性論云。不信真如。有五種失。謂自輕輕他。",
    "T44n1848_018:0394c12": "執人執法起惡見。是知反此則為五得。由是",
    "T44n1848_018:0394c13": "發心先令信此。非直等者。不但起信。亦乃樂",
    "T44n1848_018:0394c14": "觀。樂觀即行也。然此行是即信之行。行所成",
    "T44n1848_018:0394c15": "信。方為實信故。問云。何是信真如之相耶。答",
    "T44n1848_018:0394c16": "不信一切法。是信真如之相也。以真如理中",
    "T44n1848_018:0394c17": "本無。諸法若見諸法為有。是信諸法不信真",
    "T44n1848_018:0394c18": "如。今則不信諸法。是信真如也。亦可樂念觀",
    "T44n1848_018:0394c19": "察方名為信。如世間人勸彼所作。彼順所勸",
    "T44n1848_018:0394c20": "方名為信。若不爾者。焉為信耶。故信則所言",
    "T44n1848_018:0394c21": "之理順順則師資之道成矣。故以樂念釋成",
    "T44n1848_018:0394c22": "其信。論信佛等者。是信報身。謂身語意業法",
    "T44n1848_018:0394c23": "門辨才色相具足。依報莊嚴。故云無量功德。",
    "T44n1848_018:0394c24": "故前論云。身有無量色。色有無量相相有無",
    "T44n1848_018:0394c25": "量好。所住依果亦有無量種種莊嚴。常念等",
    "T44n1848_018:0394c26": "者。以信佛有功德故。願成此身具一切智。以",
    "T44n1848_018:0394c27": "願求故。而念恭敬供養起於善根。修佛因也。",
    "T44n1848_018:0394c28": "論信法等。此是行法。此法能除慳貪毀禁等",
    "T44n1848_018:0394c29": "障。是大利益。常念等者。即施戒等六度。以信",
    "T44n1848_018:0395a01": "有益故。復勤而行之。論信僧等者。此是登地",
    "T44n1848_018:0395a02": "已上大菩薩僧。故云正修如實等也。常樂等",
    "T44n1848_018:0395a03": "者。揀非二乘。故云菩薩。揀非地前。故云如實",
    "T44n1848_018:0395a04": "修行。然常途四信。謂信三寶及戒。此即人天",
    "T44n1848_018:0395a05": "乘中之信。今之四信乃是終實教中。不唯真",
    "T44n1848_018:0395a06": "如與戒不同。亦乃三寶淺深有異。問前說善",
    "T44n1848_018:0395a07": "根微少者。亦遇佛見僧求法。與此何別。答前",
    "T44n1848_018:0395a08": "以未信真如故。所見三寶皆不稱實。由是遇",
    "T44n1848_018:0395a09": "緣却成退失。今以先信真如故。得所信三寶",
    "T44n1848_018:0395a10": "悉皆如實。由是增進使信成滿也。斯則信真",
    "T44n1848_018:0395a11": "如為佛本。信佛為所成。信法為所依。信僧為",
    "T44n1848_018:0395a12": "所學。又此四種即是教理行果。前三如次。是",
    "T44n1848_018:0395a13": "理果行。信僧即教也。僧能轉教就彼求學故。",
    "T44n1848_018:0395a14": "疏各二等者。詳論可知。",
    "T44n1848_018:0395a15": "舉數中。疏有信等者。信若無行非實信也。以",
    "T44n1848_018:0395a16": "信是順義。順而行之。乃為真信。將知此行是",
    "T44n1848_018:0395a17": "成信之行。信是即行之信。此信則決定不退",
    "T44n1848_018:0395a18": "也。如前所退者。不能如此故。",
    "T44n1848_018:0395a19": "徵起中。疏止觀等者。以諸經論皆說六度。此",
    "T44n1848_018:0395a20": "中唯五者。以後二修時不得相離故。初修為",
    "T44n1848_018:0395a21": "止觀。修成為定慧。但時異而體不異也。問何",
    "T44n1848_018:0395a22": "故止觀合修耶。答若不雙修皆成邪故。涅槃",
    "T44n1848_018:0395a23": "經說。定多慧少不見佛性。慧多定少見性不",
    "T44n1848_018:0395a24": "了。定慧等學明見佛性。又諸處說。不見佛性。",
    "T44n1848_018:0395a25": "無明邪見自此而生。故今合修。免招二過下",
    "T44n1848_018:0395a26": "文自釋。",
    "T44n1848_018:0395a27": "施中。論一切來求索者。即受施人也。不同善",
    "T44n1848_018:0395a28": "德局七種人。故云一切。則不擇冤親老幼病",
    "T44n1848_018:0395a29": "健高下貧窮遠近等。所有下是所施物。隨力",
    "T44n1848_018:0395b01": "之言。似有兩意。一隨貧富之力。二隨捨施之",
    "T44n1848_018:0395b02": "力。若隨其力。必不強為免生惱也。以自下即",
    "T44n1848_018:0395b03": "行施意。自捨慳貪者。隨性行檀。是自利行。令",
    "T44n1848_018:0395b04": "彼歡喜者。濟物垂惠是利他行。故知菩薩雖",
    "T44n1848_018:0395b05": "舉一行二利已兼。此則以布施攝貧窮也。疏",
    "T44n1848_018:0395b06": "資財施者。資身之物。故亦名外財。身外物故",
    "T44n1848_018:0395b07": "亦名資生。財資於生命故。準正法念經。說十",
    "T44n1848_018:0395b08": "二種垢施。一於眾生不平等施。二為男女欲",
    "T44n1848_018:0395b09": "因緣故施。三有所怖畏施與王者而求救故。",
    "T44n1848_018:0395b10": "四以癡心施如外道齋會等。五不知業果但",
    "T44n1848_018:0395b11": "學他施。六乞者苦求方與。七知他有物施之。",
    "T44n1848_018:0395b12": "令信後得侵損。八施物囑之令破和合。共為",
    "T44n1848_018:0395b13": "一友後與衰惱。九與男女物令使成親。或令",
    "T44n1848_018:0395b14": "男與女。或即反之。十賤買諸物。於齋會日",
    "T44n1848_018:0395b15": "貴價賣之。少分饒之。十一為名稱故施。十二",
    "T44n1848_018:0395b16": "妻子饑貧與物。離此十二即名淨施。除此復",
    "T44n1848_018:0395b17": "有十二種具足施。不能繁述。優婆塞戒經菩",
    "T44n1848_018:0395b18": "薩行施。應離五法。一施時不選有德無德。二",
    "T44n1848_018:0395b19": "施時不說善惡。三施時不擇種姓。四施時不",
    "T44n1848_018:0395b20": "輕求者。五施時不惡口。復有三事。施已不得",
    "T44n1848_018:0395b21": "勝妙果報。一先多發心後則少與。二選擇怯",
    "T44n1848_018:0395b22": "物持施與人。三既行施已心生悔恨。離茲三",
    "T44n1848_018:0395b23": "事。其果勝妙。論厄難恐怖危逼者。受施人也。",
    "T44n1848_018:0395b24": "隨己堪任者。所施力也。盡力所及不惜不吝。",
    "T44n1848_018:0395b25": "施與無畏者。正行施也。亦是行施意。或縲紲",
    "T44n1848_018:0395b26": "之難。或水火之災。或狼虎之殃。或冤家之怖。",
    "T44n1848_018:0395b27": "如是一切眾生凡有所畏之事。皆護令安樂",
    "T44n1848_018:0395b28": "得無所畏。若有眾生來求法者。即受施人。三",
    "T44n1848_018:0395b29": "乘五乘。或請或問。皆名求法。隨已下所施法。",
    "T44n1848_018:0395c01": "不能不解者。輒不與言。於能解處即與說之。",
    "T44n1848_018:0395c02": "方免誤人。亦免尤難。孔子曰。知之為知之。不",
    "T44n1848_018:0395c03": "知為不知是知也。又云。多聞闕疑。慎言其餘",
    "T44n1848_018:0395c04": "則寡尤。方便說者。要以種種言辯巧便。引勸",
    "T44n1848_018:0395c05": "使其信受。不得直置令其誹謗。故法華云。有",
    "T44n1848_018:0395c06": "問難不瞋隨順為解說。不應下明行施意。不",
    "T44n1848_018:0395c07": "貪名利等。是反明其非故。前論云。所謂為令",
    "T44n1848_018:0395c08": "眾生離一切苦得究竟樂。非求世間名利恭",
    "T44n1848_018:0395c09": "敬故。唯念下順明其是。自既如此。令他亦然。",
    "T44n1848_018:0395c10": "準智論云。佛說施中法施第一。何以故。財施",
    "T44n1848_018:0395c11": "有量。法施無量。財施欲界報。法施出三界報。",
    "T44n1848_018:0395c12": "財施不能斷漏。法施清升彼岸。財施但感人",
    "T44n1848_018:0395c13": "天。法施通感三乘果。財施愚智俱能。法施智",
    "T44n1848_018:0395c14": "人方能。財施唯能施者得福。法施通益能所。",
    "T44n1848_018:0395c15": "財施愚畜能受。法施唯局聰人。財施但益色",
    "T44n1848_018:0395c16": "身。法施能和心神。財施能增貪病。法施能",
    "T44n1848_018:0395c17": "除三毒。由是比校。法施第一。願諸學者審而",
    "T44n1848_018:0395c18": "行之。",
    "T44n1848_018:0395c19": "戒中論所謂下。如次是其十善。則離身三口",
    "T44n1848_018:0395c20": "四意三之惡也。不殺者。普該蠢物不唯於人。",
    "T44n1848_018:0395c21": "不盜者。一針一草不但五錢已上。不婬者。觸",
    "T44n1848_018:0395c22": "身即犯。不論道與非道。兩舌者。鬪搆兩頭。惡",
    "T44n1848_018:0395c23": "口者。無稽之語。妄言者。虛誑之語。綺語者。",
    "T44n1848_018:0395c24": "粉飾之談。此等並無故皆言不。貪謂惡欲。嫉",
    "T44n1848_018:0395c25": "謂妬忌。欺謂陵犯。詐謂虛偽。諂謂罔冐。曲謂",
    "T44n1848_018:0395c26": "違理。其嫉欺恚是瞋之分。諂曲是貪之分。邪",
    "T44n1848_018:0395c27": "見者。亦名惡見。即身邊等五見也。今言邪者。",
    "T44n1848_018:0395c28": "五中之一。此等並無故云遠離。然菩薩以慈",
    "T44n1848_018:0395c29": "悲愍物故。殺戒為先。小乘以厭離生死故。婬",
    "T44n1848_018:0396a01": "戒為首。旨趣有異故。教儀不同。若據十善本",
    "T44n1848_018:0396a02": "是人天因緣。今菩薩所修趣果則異。準華嚴",
    "T44n1848_018:0396a03": "經。說有五等。人皆修十善感果不同。謂凡夫",
    "T44n1848_018:0396a04": "聲聞緣覺菩薩及佛。淨名云。持戒是菩薩淨",
    "T44n1848_018:0396a05": "土。菩薩成佛時行十善道。滿願眾生來生其",
    "T44n1848_018:0396a06": "國。十善是菩薩淨土。菩薩成佛時命不中夭。",
    "T44n1848_018:0396a07": "大富梵行所言誠諦。常以軟語眷屬不離。善",
    "T44n1848_018:0396a08": "和諍訟言必饒益。不嫉不恚。正見眾生來生",
    "T44n1848_018:0396a09": "其國。故知十善不異修心不同也。然行十惡。",
    "T44n1848_018:0396a10": "準俱舍說。各招三種果。一異熟。二等流。三增",
    "T44n1848_018:0396a11": "上。異熟可知。略辯餘二。殺生中。一等流果",
    "T44n1848_018:0396a12": "者。壽命短促。二增上果者。光澤鮮少。偷盜",
    "T44n1848_018:0396a13": "中。一財物匱乏。二多遭雷雹。邪行中。一妻不",
    "T44n1848_018:0396a14": "貞良。二多諸塵埃。妄語中。一多遭誹謗。二多",
    "T44n1848_018:0396a15": "諸臭穢。兩舌中。一親友乖穆。二所居險曲。惡",
    "T44n1848_018:0396a16": "口中。一常聞惡聲。二田多荊棘稼穡匪宜。綺",
    "T44n1848_018:0396a17": "語中。一言無威肅。二時候變改。貪中。一令",
    "T44n1848_018:0396a18": "貪熾盛。二令少果。瞋中。一令瞋熾盛。二令果",
    "T44n1848_018:0396a19": "麁辣。邪見中。一令癡盛。二令無果。此皆初是",
    "T44n1848_018:0396a20": "等流。二是增上也。疏攝律儀者。此殺等十是",
    "T44n1848_018:0396a21": "惡律儀。止之不行即成善法。攝取不捨即名",
    "T44n1848_018:0396a22": "為戒。論出家等者。前律儀戒即通在家出家。",
    "T44n1848_018:0396a23": "此善法戒則唯出家者。為折伏下處靜之意。",
    "T44n1848_018:0396a24": "若處人寰難斷煩惱故。須脫俗離塵燕居林",
    "T44n1848_018:0396a25": "藪。故遺教經云。於閑靜處思滅苦本。念所",
    "T44n1848_018:0396a26": "受法。勿令至失。月藏經中廣有此說。且釋",
    "T44n1848_018:0396a27": "迦如來捨王室。詣雪山。因行六年果圓萬德。",
    "T44n1848_018:0396a28": "垂斯軌者。蓋為此也。少欲等者。見得思議。故",
    "T44n1848_018:0396a29": "云知足。財無苟得故云少欲。頭陀此云抖擻。",
    "T44n1848_018:0396b01": "謂抖擻。三界煩惱業報。故然有十二種。謂衣",
    "T44n1848_018:0396b02": "三食三。六依處說。處六者。一住空閑處。謂",
    "T44n1848_018:0396b03": "離眾鬧居阿練若。身遠離故。心離欲蓋。益諸",
    "T44n1848_018:0396b04": "善故。二端坐不臥。謂若行若立心動難攝。然",
    "T44n1848_018:0396b05": "亦不久。應受常坐。若欲睡時脇不著席。三樹",
    "T44n1848_018:0396b06": "下坐謂順佛法故。如佛成道轉法輪入涅槃皆",
    "T44n1848_018:0396b07": "在樹下。能治房舍貪。易入道故。四塚間坐。謂",
    "T44n1848_018:0396b08": "塚間常有悲哭聲。死屍狼藉無常不淨。觀道",
    "T44n1848_018:0396b09": "易成。五露地坐。謂樹如半屋。愛著猶生。又雨",
    "T44n1848_018:0396b10": "濕鳥喧污穢不淨。若露地處光明遍照。令心",
    "T44n1848_018:0396b11": "明利。空觀易成。六隨有草坐。謂隨心所得而",
    "T44n1848_018:0396b12": "坐其上。離所愛著不惱他故。食中三者。一常",
    "T44n1848_018:0396b13": "乞食。謂依法乞當制六根。不著六塵。亦不分",
    "T44n1848_018:0396b14": "別男女等相。得與不得。若好若惡不生憎愛。",
    "T44n1848_018:0396b15": "若請食者。或得不得貪恨易生。若同僧食處",
    "T44n1848_018:0396b16": "分。使人心則散亂。不入道故。二節量食。謂念",
    "T44n1848_018:0396b17": "身中八萬戶蟲。蟲得此食皆悉安隱。我今以",
    "T44n1848_018:0396b18": "食攝此諸蟲。後得道時以法攝彼。又雖一食。",
    "T44n1848_018:0396b19": "恣貪極噉腹脹氣塞。妨廢行道。隨所得食三",
    "T44n1848_018:0396b20": "分食二。身則輕安。名節量食。三一坐食。謂若",
    "T44n1848_018:0396b21": "重食者失半日功。不為養身斷數數食。即四",
    "T44n1848_018:0396b22": "分律不作餘食法。頭陀經中云。中後不飲漿。",
    "T44n1848_018:0396b23": "衣中三者。一唯畜三衣。謂白衣好畜種種衣。",
    "T44n1848_018:0396b24": "外道苦行裸形而已。今佛弟子應捨二邊。但",
    "T44n1848_018:0396b25": "三衣也。又離多求及守護故。二糞掃衣。謂拾",
    "T44n1848_018:0396b26": "糞掃物。納作衣故。以此覆寒障露離貪。遠賊",
    "T44n1848_018:0396b27": "無奪命難故。三毳衣。謂或三衣或長衣。一",
    "T44n1848_018:0396b28": "切皆用毛毳而作。不畜餘衣故。然此十二蓋",
    "T44n1848_018:0396b29": "是知足之行。涅槃智論瑜伽俱明其義。故知",
    "T44n1848_018:0396c01": "惡貪多欲出家者。是所不宜。應深誡之。乃至",
    "T44n1848_018:0396c02": "等者。以小況大。意云。小罪尚須生畏大過。豈",
    "T44n1848_018:0396c03": "得安然。超越之言故云乃至。欲作即怖已作",
    "T44n1848_018:0396c04": "即畏。畏墮苦故。慚天愧人。故云慚愧。又慚謂",
    "T44n1848_018:0396c05": "崇重賢善。愧謂輕拒暴惡。改悔者。改於往過",
    "T44n1848_018:0396c06": "別修善業。悔前所作憶恨在心。不得輕戒者。",
    "T44n1848_018:0396c07": "如菩薩戒說。於十重戒中犯微塵許罪。便不",
    "T44n1848_018:0396c08": "得發菩提心。失比丘位國王位乃至佛位。仍",
    "T44n1848_018:0396c09": "二劫三劫墮三塗中。不聞父母三寶名字。何",
    "T44n1848_018:0396c10": "況具足犯十戒也。故戒序云。莫輕小罪以為",
    "T44n1848_018:0396c11": "無殃。水滴雖微漸盈大器。剎那造罪殃墜無",
    "T44n1848_018:0396c12": "間。故涅槃中有浮囊之譬。故知佛所制戒豈",
    "T44n1848_018:0396c13": "得輕而犯之。疏攝善法者。依此戒約。則一切",
    "T44n1848_018:0396c14": "善法自然攝取。護戒心者。謂夕惕若。厲造次",
    "T44n1848_018:0396c15": "弗離護之。若珠纖毫無犯也。攝眾生戒者。此",
    "T44n1848_018:0396c16": "當涅槃所說息世機嫌戒也。謂行非律儀及",
    "T44n1848_018:0396c17": "受畜非法之物。招人譏謗。即生他罪。他罪所",
    "T44n1848_018:0396c18": "生本由於己。故須護之。護之即不謗。不謗即",
    "T44n1848_018:0396c19": "自然發心。發心即受化。受化即成攝取義也。",
    "T44n1848_018:0396c20": "忍中疏他不饒益者。亦名耐怨害忍。謂被冤",
    "T44n1848_018:0396c21": "家惱害。是他不饒益。忍耐彼苦無懷報心。然",
    "T44n1848_018:0396c22": "所不報有其二意。一為解冤結故。如律中長",
    "T44n1848_018:0396c23": "生王偈云。以怨報怨。怨終不止。唯有無怨怨",
    "T44n1848_018:0396c24": "自息耳。智度論中亦同此說。二為證佛果故。",
    "T44n1848_018:0396c25": "以有智慧。知彼此境空無所有。能忍是事彼",
    "T44n1848_018:0396c26": "疑有瞋現同伴侶。與其諧和。因之得證無上菩",
    "T44n1848_018:0396c27": "提。此如瑜伽論說。行人若遭他苦時應作三",
    "T44n1848_018:0396c28": "思五想。以忍彼事。三思者。一責業牽殃思。謂",
    "T44n1848_018:0396c29": "菩薩若遇他害。應作是思。此我先業應合他",
    "T44n1848_018:0397a01": "害。今若不忍更增苦因。便非愛己。成自苦縛。",
    "T44n1848_018:0397a02": "是故須忍。二性皆行苦思。又自他身性皆行",
    "T44n1848_018:0397a03": "苦。彼無知故增害我身。我既有知。寧增彼苦。",
    "T44n1848_018:0397a04": "是故須忍。三引劣況勝。思二乘自利尚不苦",
    "T44n1848_018:0397a05": "他。我既利他應忍斯苦也。五想者。一親善想。",
    "T44n1848_018:0397a06": "二唯法想。三無常想。四有苦想。五攝受想。廣",
    "T44n1848_018:0397a07": "如彼說。又金剛忍辱仙人亦同此意。論語中",
    "T44n1848_018:0397a08": "說。以直報怨以德報怨。今同以直報怨。若準",
    "T44n1848_018:0397a09": "上怨與上樂。即以德報怨。仁與菩薩優劣可",
    "T44n1848_018:0397a10": "知。安受苦忍者。於違順境。安然忍受不動",
    "T44n1848_018:0397a11": "念故。財榮潤己者。不論多少。但取一切潤己",
    "T44n1848_018:0397a12": "之事。盡名為利。損耗侵陵者。此亦不論多少。",
    "T44n1848_018:0397a13": "但取一切損己之事。皆名為衰。越過毀者。",
    "T44n1848_018:0397a14": "如有小過毀之言大。越德歎者。如有片善。譽",
    "T44n1848_018:0397a15": "令其廣。依實讚者。如有一德。亦言一德。依實",
    "T44n1848_018:0397a16": "過論者。如有一過亦言一過。逼迫侵形者。打",
    "T44n1848_018:0397a17": "擲寒熱饑渴蚊蚋等。但是一切有不安者。盡",
    "T44n1848_018:0397a18": "名為苦心神適悅者。清涼飽暖視聽香味等。",
    "T44n1848_018:0397a19": "凡是一切暢適之事。悉名為樂。有說。得財名",
    "T44n1848_018:0397a20": "利。失財名衰。談惡為毀談善為譽。對面談善",
    "T44n1848_018:0397a21": "為稱。對面談惡為譏。苦樂即二受也。與此所",
    "T44n1848_018:0397a22": "說各是一意。於利譽稱樂。忍之不喜。於衰毀",
    "T44n1848_018:0397a23": "譏苦忍之不瞋。是故論中通言忍也。然境界",
    "T44n1848_018:0397a24": "雖多。總攝不過違順之二。又於二中各有四",
    "T44n1848_018:0397a25": "義。收盡二四。合說以成八風。謂之風者能擊。",
    "T44n1848_018:0397a26": "眾生心海。起貪瞋煩惱浪。故今令忍之。則八",
    "T44n1848_018:0397a27": "風不能動也。然於中違則易忍。順則難忍。不",
    "T44n1848_018:0397a28": "唯難忍。抑亦難防。如賊與子盜於家財。防之",
    "T44n1848_018:0397a29": "難易可以比知。故天台說。為強軟二賊。不能",
    "T44n1848_018:0397b01": "安忍。無生聖智何以現前。且如令尹子文三",
    "T44n1848_018:0397b02": "仕三黜無喜無慍。況行菩薩之行。焉得於違",
    "T44n1848_018:0397b03": "順境而不忍乎。更有諦察法忍。但於忍境體",
    "T44n1848_018:0397b04": "法無生。唯心所現三輪空寂。唯一真實。即是",
    "T44n1848_018:0397b05": "此忍也。",
    "T44n1848_018:0397b06": "四進中論諸善事者。前三後二一切善法。心",
    "T44n1848_018:0397b07": "不懈退者。身由於心故。但言心。懈謂懈怠不",
    "T44n1848_018:0397b08": "能敏行。退謂退墮中道而廢。疏勤勇精進者。",
    "T44n1848_018:0397b09": "勤恪勇猛也。勤故不懈勇故不退。斯則於有",
    "T44n1848_018:0397b10": "義事。勇而進也。如子路問孔子。曰君子尚勇",
    "T44n1848_018:0397b11": "乎。子曰。義以為尚。君子有勇而無義為亂。小",
    "T44n1848_018:0397b12": "人有勇而無義為盜。又云。見義不為無勇也。",
    "T44n1848_018:0397b13": "冀諸行者審而勇之。勇之相者。淨名云。譬如",
    "T44n1848_018:0397b14": "勝怨乃。可名勇。難壞者。志堅不怯決定取辦。",
    "T44n1848_018:0397b15": "詩云。我心匪石不可轉也。我心匪席不可卷",
    "T44n1848_018:0397b16": "也。所以然者。以知生死定為苦故。以知佛果",
    "T44n1848_018:0397b17": "必為樂故。以知眾生與己無異足可度故。由",
    "T44n1848_018:0397b18": "是千化不變其慮。萬境順通其道。乃至喪身",
    "T44n1848_018:0397b19": "致命。不捨菩提之心。故寶藏論云。決歸者不",
    "T44n1848_018:0397b20": "顧其疲。決戰者不顧其死。決學者不顧其身。",
    "T44n1848_018:0397b21": "決道者不重其事。此其難壞也。無足者。修諸",
    "T44n1848_018:0397b22": "善行意無厭足。表異二乘。得少為足。則欲而",
    "T44n1848_018:0397b23": "不貪也。以念等下正釋論意。可知。此同唯識",
    "T44n1848_018:0397b24": "三鍊摩中第二鍊摩。無性頌云。汝已惡道經",
    "T44n1848_018:0397b25": "多劫。無利勤苦尚能超。少行苦行得菩提。大",
    "T44n1848_018:0397b26": "利不應生退屈。論是故等者。從來為不修。身",
    "T44n1848_018:0397b27": "心常苦惱。如今若不修。依前是苦惱。由是剋",
    "T44n1848_018:0397b28": "已。造修於行無墮也。則善人行善。唯曰不",
    "T44n1848_018:0397b29": "足。故遺教經云。汝等比丘若勤精進。則事無",
    "T44n1848_018:0397c01": "難者。是故汝等常勤精進。譬如小水常流則",
    "T44n1848_018:0397c02": "能穿石。若行者之心數數懈廢。譬如鑽火未",
    "T44n1848_018:0397c03": "熱而息。雖欲得火火難可得是故精進。然此",
    "T44n1848_018:0397c04": "一文亦可初是正明。從當念已下為方便。於",
    "T44n1848_018:0397c05": "中初反釋後順。結詳文可見。",
    "T44n1848_018:0397c06": "障中論若人者。此十信初心之下品也。疏業",
    "T44n1848_018:0397c07": "障者。亦有煩惱障。今但舉麁。論邪魔等者。邪",
    "T44n1848_018:0397c08": "謂外道。魔謂天魔。諸鬼謂堆惕等。如下所說",
    "T44n1848_018:0397c09": "事務者。世間一切公私之事。其數眾多。故曰",
    "T44n1848_018:0397c10": "種種。疏外感報障者。由內有業障故。前說善",
    "T44n1848_018:0397c11": "根熏習便見佛身。今明惡業因緣乃見魔鬼。",
    "T44n1848_018:0397c12": "將知外境皆由內心。如形端則影直源濁則",
    "T44n1848_018:0397c13": "流昏矣。",
    "T44n1848_018:0397c14": "治中疏總明除障者。準華嚴經行願中。亦是",
    "T44n1848_018:0397c15": "別除一障。即我慢障也。與今疏文各是一意。",
    "T44n1848_018:0397c16": "如人下喻釋可知。論誠心者。以諸障起時心",
    "T44n1848_018:0397c17": "皆猛惡故。今除遣必在虔誠故智論云。身精",
    "T44n1848_018:0397c18": "進為小。心精進為大。外精進為小。內精進為",
    "T44n1848_018:0397c19": "大。猶如赫日可以消堅水。烈風可以摧巨木。",
    "T44n1848_018:0397c20": "苟有至誠必能動天地。感鬼神故。使事不違",
    "T44n1848_018:0397c21": "願也。懺悔者。陳露先罪改往修來。疏除惡業",
    "T44n1848_018:0397c22": "者。三障四障也。得依正具足故。論勸請者。於",
    "T44n1848_018:0397c23": "中有請轉法輪請佛住世之異。今通而言之。",
    "T44n1848_018:0397c24": "但云勸請。疏除謗法障者。得多聞智慧。論隨",
    "T44n1848_018:0397c25": "喜者。三乘四類所有片善。皆隨順歡喜。疏除",
    "T44n1848_018:0397c26": "嫉妬障者。得廣大眷屬。論向菩提者。亦合迴",
    "T44n1848_018:0397c27": "向實際及與眾生。意含此二。疏除樂三有障",
    "T44n1848_018:0397c28": "者。成廣大善也。論常不休廢者。念念相續無",
    "T44n1848_018:0397c29": "有間斷。疏能治謂行。此四行皆不廢故。所治",
    "T44n1848_018:0398a01": "即上之四障皆脫免故。論善根增長者。謂信",
    "T44n1848_018:0398a02": "心漸進無有退故。結益下可知。初一者。謂先",
    "T44n1848_018:0398a03": "由迷倒不知罪福。妄行十惡。今由懺悔畢故",
    "T44n1848_018:0398a04": "不造新。故云止持。勸請隨喜等是行善故。應",
    "T44n1848_018:0398a05": "作須作。故云作持。廣說如行願經。",
    "T44n1848_018:0398a06": "起信論疏筆削記卷第十八"
}