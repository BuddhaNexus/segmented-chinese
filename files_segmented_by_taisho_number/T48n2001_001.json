{
    "T48n2001_001:0001a04": "天童覺和尚語錄序",
    "T48n2001_001:0001a06": "余頑愚拙疎無所可用。獨於世味淡薄。人我",
    "T48n2001_001:0001a07": "相輕。若可學佛者。以故自幼喜從僧遊。間遇",
    "T48n2001_001:0001a08": "本色道人。雖未言而意已親。殆若磁石鐵之",
    "T48n2001_001:0001a09": "冥契。有不可致詰者。否則雖日相從邈如也。",
    "T48n2001_001:0001a10": "今。",
    "T48n2001_001:0001a11": "天童長老覺公。則所謂未言而意已親者。始",
    "T48n2001_001:0001a12": "余被罪南遷。泊舟廬山之下。與師一再邂逅",
    "T48n2001_001:0001a13": "耳而相與之意。便如故人。去歲罷相東來。師",
    "T48n2001_001:0001a14": "過余於四明。余復訪之於山中。語累日益歡。",
    "T48n2001_001:0001a15": "甞謂師曰。學佛者期於了生死。誠可謂一大",
    "T48n2001_001:0001a16": "事矣。士大夫間。乃有酣飫聲色馳騁勢利。而",
    "T48n2001_001:0001a17": "口舌瀾翻說佛說祖。自以為有得。甚者至以",
    "T48n2001_001:0001a18": "為譚笑之資。此何理也。余之有意於此事。而",
    "T48n2001_001:0001a19": "不敢自欺。他時真實處。辦得少許。方敢拈出。",
    "T48n2001_001:0001a20": "求師別識也。師深肯此言。且教余以辦道之",
    "T48n2001_001:0001a21": "方。余信受焉。會師之徒。以師語錄序為請。",
    "T48n2001_001:0001a22": "余既不敢自欺。其敢措辭乎。姑記與師相從",
    "T48n2001_001:0001a23": "大略。以塞其請云。紹興壬子望日。退晦居士",
    "T48n2001_001:0001a24": "范宗尹序。",
    "T48n2001_001:0001b04": "宏智禪師廣錄卷第一",
    "T48n2001_001:0001b06": "泗州大聖普照禪寺上堂語錄",
    "T48n2001_001:0001b07": "侍者集成編",
    "T48n2001_001:0001b08": "師在長蘆受請。拈疏示眾。云言語道斷文字",
    "T48n2001_001:0001b09": "性空。到這裡可謂。鯨吞海水盡。露出珊瑚枝。",
    "T48n2001_001:0001b10": "諸人還會麼。其或未然。更煩知音底人。為我",
    "T48n2001_001:0001b11": "說破。宣疏罷。師於長蘆和尚手中。接得法衣。",
    "T48n2001_001:0001b12": "捧起呈示。云西竺頭陀長年相待。東山行者",
    "T48n2001_001:0001b13": "半夜傳通。恰至大庾嶺頭。盡力提持不起。而",
    "T48n2001_001:0001b14": "今長蘆堂上兩手分付將來。諸人還會箇中",
    "T48n2001_001:0001b15": "消息麼。一氣連枝同盛事。光風無影樹頭春。",
    "T48n2001_001:0001b16": "遂指法座云。朕兆未興。會要借功明位。影響",
    "T48n2001_001:0001b17": "纔露。還須借位明功。諸人還相委悉麼。跨足",
    "T48n2001_001:0001b18": "已超凡聖表。通身不滯有無功。便就座僧問。",
    "T48n2001_001:0001b19": "數行公命猶煩彩鳳銜來。一片閑心忽被清風",
    "T48n2001_001:0001b20": "引動。祇如祖意高提。如何剖露。師云。風行草",
    "T48n2001_001:0001b21": "偃水到渠成。進云。洪音一震驚天地。四海禪",
    "T48n2001_001:0001b22": "人盡得聞。師云。謝子證明。進云。此猶是應時",
    "T48n2001_001:0001b23": "及節因緣。祇如寂然不動。智已周於十方。廓",
    "T48n2001_001:0001b24": "爾無私。道已行於樂國。又作麼生。師云。知音",
    "T48n2001_001:0001b25": "不在頻頻舉。僧問。三際泯跡。而真假頓空。悲",
    "T48n2001_001:0001b26": "智纔興。而法輪便轉。祇如敲唱門中。如何得",
    "T48n2001_001:0001b27": "不落今時去。師云。不答爾這話。進云。恁麼則",
    "T48n2001_001:0001b28": "玉馬雪行歸半夜。混然渾不露纖機。師云。更",
    "T48n2001_001:0001b29": "須知有轉身一路始得。進云。金雞啼處三更",
    "T48n2001_001:0001c01": "月。玉鳳棲時午夜雲。師云。直須恁麼。師乃",
    "T48n2001_001:0001c02": "云。名不得象不得。從來清淨不受染污。本自",
    "T48n2001_001:0001c03": "圓成不勞修證。銷融萬有。堂堂穩馭真乘。和",
    "T48n2001_001:0001c04": "合眾緣。處處顯揚茲事。諸仁者。今日山河大",
    "T48n2001_001:0001c05": "地草木叢林。與覺上座同時成道。一音說法。",
    "T48n2001_001:0001c06": "還相證明麼。良久云。相逢會有知音知。何必",
    "T48n2001_001:0001c07": "清風動天地。陳謝罷復舉。僧問曹山。佛未出",
    "T48n2001_001:0001c08": "世時如何。山云。曹山不如。僧云。出世後如",
    "T48n2001_001:0001c09": "何。山云。不如曹山。師云佛與曹山一出一沒。",
    "T48n2001_001:0001c10": "可謂拈頭作尾。拈尾作頭。子細看來。是他曹",
    "T48n2001_001:0001c11": "山終是不出世。覺上座今日不是顛敗家風。",
    "T48n2001_001:0001c12": "且要荷檐底事。敢問諸人。且道別有甚麼長",
    "T48n2001_001:0001c13": "處。良久云。白牛飲盡無源水。天曉椉風過玉",
    "T48n2001_001:0001c14": "關。久立眾慈伏惟珍重。",
    "T48n2001_001:0001c15": "當日晚小參示眾云。護明降跡。破家[(林/日)*ㄆ]宅。達",
    "T48n2001_001:0001c16": "磨傳心。攙行奪市。我衲僧家本分事。元無一",
    "T48n2001_001:0001c17": "絲頭缺少。無一絲頭分外。從本已來。靈明廓",
    "T48n2001_001:0001c18": "徹。豈假人磨礱。豈假人處分。真是內無繫",
    "T48n2001_001:0001c19": "蟻之絲。外無聚蠅之糝。還端的麼。其或未然。",
    "T48n2001_001:0001c20": "不免指註去也。易外家風未兆時。三更黑馬",
    "T48n2001_001:0001c21": "上烏雞。而今撥轉機輪也。剎剎塵塵更是誰。",
    "T48n2001_001:0001c22": "陳謝罷復舉。僧問龍牙。蟾蜍無返照之光玉",
    "T48n2001_001:0001c23": "兔無伴月之意時如何。牙云。堯舜之君猶有",
    "T48n2001_001:0001c24": "化在。師云。好諸禪德。龍牙老子。善解逢",
    "T48n2001_001:0001c25": "場作戲混俗和光。覺上座今日也恁麼去也。",
    "T48n2001_001:0001c26": "還相委悉麼。天共白雲曉。水和明月秋。久",
    "T48n2001_001:0001c27": "立珍重。",
    "T48n2001_001:0001c28": "次日辭眾。陞座云。同聲相應。同氣相求。同風",
    "T48n2001_001:0002a01": "千里。不隔絲頭。脫盡情塵。消息在。蘆花江上",
    "T48n2001_001:0002a02": "月明秋。乍遠眾慈伏惟珍重。",
    "T48n2001_001:0002a03": "入寺上堂云。古人道盡十方世界。是箇解脫",
    "T48n2001_001:0002a04": "門。把手拽不入。今日覺上座。意要普請諸人",
    "T48n2001_001:0002a05": "入門。還有得入者麼。若也入得。便向普光法",
    "T48n2001_001:0002a06": "堂上相見。可謂尊賓和合。理事圓融。且作麼",
    "T48n2001_001:0002a07": "生相見。還會麼。幢網寶珠無向背。自他光影",
    "T48n2001_001:0002a08": "一時周。",
    "T48n2001_001:0002a09": "當日晚小參。示眾云。法隨法行。法幢隨處建",
    "T48n2001_001:0002a10": "立。昨時長蘆江上。而今普照光中。衲僧家。不",
    "T48n2001_001:0002a11": "可以靜躁則。不可以去來求。步步不將來。",
    "T48n2001_001:0002a12": "心心無處所。直得正不立玄。偏不涉事。處處",
    "T48n2001_001:0002a13": "無滲漏。密密常現前始得。敢問諸人。畢竟向",
    "T48n2001_001:0002a14": "什麼處。見覺上座。良久云。幽洞不拘關鎖意。",
    "T48n2001_001:0002a15": "縱橫那涉兩頭人。",
    "T48n2001_001:0002a16": "復舉趙州問僧。曾到此間麼。僧云曾到。州云。",
    "T48n2001_001:0002a17": "喫茶去。又問僧。曾到此間麼。僧云不曾到。州",
    "T48n2001_001:0002a18": "云。喫茶去。師云。到與不到。喫茶一樣。不著",
    "T48n2001_001:0002a19": "機關。殊無伎倆。且非平展家風。豈是隨波逐",
    "T48n2001_001:0002a20": "浪。唯嫌揀擇沒分疎。識得趙州老和尚。",
    "T48n2001_001:0002a21": "上堂云。好諸禪德。廓爾而靈。本光自照。寂然",
    "T48n2001_001:0002a22": "而應。大用現前。木馬嘶風。不運今時之步。泥",
    "T48n2001_001:0002a23": "牛出海。耕開空劫之春。諸人還相委悉麼。良",
    "T48n2001_001:0002a24": "久云。玉人招手處。復妙在迴途。",
    "T48n2001_001:0002a25": "上堂僧問。如何是溈仰宗。師云。一棬攣跳不",
    "T48n2001_001:0002a26": "出。進云。如何是臨濟宗。師云。一棒一條痕。",
    "T48n2001_001:0002a27": "進云。如何是雲門宗。師云。目前薦取。進云。",
    "T48n2001_001:0002a28": "如何是法眼宗。師云。山河大地。大地山河。進",
    "T48n2001_001:0002b01": "云。如何是曹洞宗。師云。黑狗爛銀蹄。白象",
    "T48n2001_001:0002b02": "昆命騎。進云。未審。和尚宗風。又作麼生。師",
    "T48n2001_001:0002b03": "云。別時來向爾道。師乃云。山雲冉冉。江水茫",
    "T48n2001_001:0002b04": "茫。正不居位。偏不涉傍。顯而不露。隱而彌",
    "T48n2001_001:0002b05": "彰。猿啼古木音聲急。鶴宿枯松夢寐長。",
    "T48n2001_001:0002b06": "上堂舉僧問洛浦。供養百千諸佛。不如供養",
    "T48n2001_001:0002b07": "一無心道人。未審。百千諸佛有何過。無心道",
    "T48n2001_001:0002b08": "人有何德。浦云。一片白雲橫谷口。幾多歸鳥",
    "T48n2001_001:0002b09": "盡迷巢。師云。好兄弟環中辨白。量外觀光不",
    "T48n2001_001:0002b10": "觸塵機。妙分真照。還會麼。雪月蘆花江上寒。",
    "T48n2001_001:0002b11": "曉風颯颯沙鷗語。",
    "T48n2001_001:0002b12": "上堂云。朔風作寒色。愛口流恩光。處處相",
    "T48n2001_001:0002b13": "逢遇。明明不覆藏。山河無隔越。草木盡敷揚。",
    "T48n2001_001:0002b14": "剎說眾生說。毘盧舌廣長。諸禪德。盡十方世",
    "T48n2001_001:0002b15": "界。山河大地。草木叢林。祇是毘盧遮那一箇",
    "T48n2001_001:0002b16": "舌頭。諸人還聞麼。若向這裡聞得。猶是建化",
    "T48n2001_001:0002b17": "門頭事。且道不落化門。一句作麼生道。良久",
    "T48n2001_001:0002b18": "云。轉身就父無標的。拈却花冠不得名。",
    "T48n2001_001:0002b19": "上堂云。十五日已前。有口說不得。十五日已",
    "T48n2001_001:0002b20": "後。無心却自然。正當十五日。一句作麼生道。",
    "T48n2001_001:0002b21": "良久云。雲籠無縫襖。花笑不萠枝。",
    "T48n2001_001:0002b22": "上堂云。一亘清虛夜正央。桂宮老兔冷噴霜。",
    "T48n2001_001:0002b23": "混融明暗無分處。誰辨箇中偏正方。所以",
    "T48n2001_001:0002b24": "道。正位雖正却偏。偏位雖偏却圓。正恁麼時。",
    "T48n2001_001:0002b25": "作麼生辨。良久云。歷歷機前雙照眼。堂堂象",
    "T48n2001_001:0002b26": "外萬年身。",
    "T48n2001_001:0002b27": "冬至上堂云。陰極而陽潛。布生成之道。虛凝",
    "T48n2001_001:0002b28": "而照。旁分建化之緣。直得俯仰順化。應接無",
    "T48n2001_001:0002c01": "虧去也。諸人還會麼。鏡淨誰嫌差別像。谷虛",
    "T48n2001_001:0002c02": "自應合同音。",
    "T48n2001_001:0002c03": "上堂云。明明百草頭。明明祖師意。於他未甞",
    "T48n2001_001:0002c04": "一。於我未甞異。若祇這便是。當頭觸諱。若祇",
    "T48n2001_001:0002c05": "這不是。甚處藏避。所以道。無是無非。不即",
    "T48n2001_001:0002c06": "不離。三世如來同宣此義。敢問諸人。且道。",
    "T48n2001_001:0002c07": "畢竟是什麼義。良久云。向下文長。付在來",
    "T48n2001_001:0002c08": "日。",
    "T48n2001_001:0002c09": "長蘆書至。上堂云。靈機未轉。難窺青白之痕。",
    "T48n2001_001:0002c10": "寶印當權。密布正偏之位。壺中消息。劫外春",
    "T48n2001_001:0002c11": "光。還他一氣連枝。須是同身共命。明頭轉",
    "T48n2001_001:0002c12": "側。暗裡逢迎。直得千里同風去也。諸人還",
    "T48n2001_001:0002c13": "體悉得麼。明月滿空天水淨。弟兄俱在合同",
    "T48n2001_001:0002c14": "舡。",
    "T48n2001_001:0002c15": "上堂云。居淨而彌耀。歷變而常如。本光現象",
    "T48n2001_001:0002c16": "外之身。妙應具物中之眼。直得頭頭不滯。物",
    "T48n2001_001:0002c17": "物順真。所以道。旁分帝命為傳持。萬里山河",
    "T48n2001_001:0002c18": "布正威。且作麼生是旁分底事。還會麼。月夜",
    "T48n2001_001:0002c19": "金雞傳曉意。芳衢步步錦雲深。復舉陳尚書",
    "T48n2001_001:0002c20": "訪資福。福見來便畫一圓相。書云。弟子恁麼",
    "T48n2001_001:0002c21": "來。早是不著便。更畫圓相。福便歸方丈閉",
    "T48n2001_001:0002c22": "却門。師云。資福畫圓相。尚書恁麼道。豈不",
    "T48n2001_001:0002c23": "是落他資福棬[袖由+貴]了也。資福便歸方丈閉却",
    "T48n2001_001:0002c24": "門。豈不是落他尚書棬[袖由+貴]了也。可謂。一抑一",
    "T48n2001_001:0002c25": "揚。一奪一縱。各出一隻手。提撕此事。且道。",
    "T48n2001_001:0002c26": "是什麼事。巨鼇飲盡滄溟水。留得珊瑚對月",
    "T48n2001_001:0002c27": "明。",
    "T48n2001_001:0002c28": "上堂舉僧問洞山。如何是佛向上人。山云。非",
    "T48n2001_001:0003a01": "佛。師云。洞山恁麼道。直是把斷家風。不通水",
    "T48n2001_001:0003a02": "泄。見聞匪及。心迹俱消。到這裡。却須通其變",
    "T48n2001_001:0003a03": "使人不倦。直得蒼龍蛻骨。玉鳳生雛。且作",
    "T48n2001_001:0003a04": "麼生。說箇通變底道理。還會麼。清風隨棹滿。",
    "T48n2001_001:0003a05": "明月逐舟來。",
    "T48n2001_001:0003a06": "上堂舉則監院在法眼會中。一日眼問。爾在",
    "T48n2001_001:0003a07": "此多少時。則云三年。眼云。爾是後生。尋常",
    "T48n2001_001:0003a08": "何不問事。則云。某甲不敢瞞和尚。曾在青峰",
    "T48n2001_001:0003a09": "處。得箇安樂。眼云。爾因甚語得入。則云。曾",
    "T48n2001_001:0003a10": "問如何是學人自己。峰云。丙丁童子來求火。",
    "T48n2001_001:0003a11": "眼云好語。祇恐爾不會。則云。丙丁屬火。將火",
    "T48n2001_001:0003a12": "求火。將自己覓自己。眼云。情知。爾不會。佛",
    "T48n2001_001:0003a13": "法若如此。不到今日。則躁悶便起。至中路却",
    "T48n2001_001:0003a14": "云。他是五百人善知識。道我不是。必有長處。",
    "T48n2001_001:0003a15": "却迴懺謝便問。如何是學人自己。眼云。丙丁",
    "T48n2001_001:0003a16": "童子來求火。則於言下大悟。師云。前來恁麼",
    "T48n2001_001:0003a17": "道。却不會。後來恁麼道。却悟去。且道。關捩",
    "T48n2001_001:0003a18": "子在什麼處。覺上座有頌。丙丁童子來求火。",
    "T48n2001_001:0003a19": "南海波斯鼻孔大。狤獠舌頭會者難。直下而",
    "T48n2001_001:0003a20": "今照得破。照得破沒功過。知爾被底穿。曾",
    "T48n2001_001:0003a21": "與同床臥。廉纖脫盡舊時疑。柸影蛇絃留再",
    "T48n2001_001:0003a22": "坐。",
    "T48n2001_001:0003a23": "上堂云。心不自心始是心。眼不見眼始是眼。",
    "T48n2001_001:0003a24": "堂堂無影跡。歷歷絕思惟。明滿環中。兔懷夜",
    "T48n2001_001:0003a25": "月。翠橫海上。犀暈秋山。直須及盡玄微始解",
    "T48n2001_001:0003a26": "承當底事。且道。承當底事作麼生。智不到處",
    "T48n2001_001:0003a27": "切忌道著。",
    "T48n2001_001:0003a28": "上堂舉僧問洞山。和尚病。還有不病者麼。山",
    "T48n2001_001:0003b01": "云有。僧云。不病者還看和尚否。山云。老僧看",
    "T48n2001_001:0003b02": "他有分。僧云。和尚看他時如何。山云。則不見",
    "T48n2001_001:0003b03": "有病者。師云。得往得來。得來得往。我看他",
    "T48n2001_001:0003b04": "有分。他看我不然。正恁麼時如何體悉。良久",
    "T48n2001_001:0003b05": "云。宿霧尚深無見頂。春風常在不萠枝。",
    "T48n2001_001:0003b06": "上堂云。機輪未動影像俱忘。無跡可尋。與虛",
    "T48n2001_001:0003b07": "空而合體。無家可坐。盡法界以成身。毘盧頂",
    "T48n2001_001:0003b08": "後看神光。舜若體前分活眼。正恁麼時如何",
    "T48n2001_001:0003b09": "履踐。良久云。手指空時天地轉。迴途石馬出",
    "T48n2001_001:0003b10": "紗籠。",
    "T48n2001_001:0003b11": "上堂云。緣思不到。一片靈明。廓落無依。十方",
    "T48n2001_001:0003b12": "通暢。摩竭閉門無法說。少林面壁訪知音。若",
    "T48n2001_001:0003b13": "是本色衲僧。未舉步前薦取。",
    "T48n2001_001:0003b14": "上堂云。一不是二不成。介然獨立。法爾雙行。",
    "T48n2001_001:0003b15": "柳線漸搖風力嫰。草針齊上燒痕青。一點靈",
    "T48n2001_001:0003b16": "光普天地。更嫌何處不分明。諸禪德。分明處",
    "T48n2001_001:0003b17": "作麼生體悉。鬧裡摸著鼻孔。忙時換却眼",
    "T48n2001_001:0003b18": "睛。",
    "T48n2001_001:0003b19": "上堂云。黃閣簾垂。難傳家信。紫羅帳合。暗",
    "T48n2001_001:0003b20": "攃真珠。正恁麼時。視聽有所不到。言詮有",
    "T48n2001_001:0003b21": "所不及。如何通得箇消息去。良久云。夢回夜",
    "T48n2001_001:0003b22": "色依俙曉。笑指家風爛熳春。",
    "T48n2001_001:0003b23": "上元示眾云。半夜誰傳無盡燈。黃梅席上許",
    "T48n2001_001:0003b24": "盧能。虛明自照非心力。分付叢林了事僧。有",
    "T48n2001_001:0003b25": "佛世界。以光明為佛事。普照今日也恁麼去",
    "T48n2001_001:0003b26": "也。還會麼。燈連鳳翅當堂照。月印娥眉[卑*頁]面",
    "T48n2001_001:0003b27": "看。",
    "T48n2001_001:0003b28": "上堂云。習習春風絲絲春雨。一等沾濡十方",
    "T48n2001_001:0003c01": "周普。甘草得之甜。黃連得之苦。天意發叢林。",
    "T48n2001_001:0003c02": "簷聲鬧窓戶。古德甞云。已不迷。等閑教壞人",
    "T48n2001_001:0003c03": "男女。大眾已既不迷。為甚教壞人男女。還會",
    "T48n2001_001:0003c04": "麼。出身猶可易。脫體道還難。參上堂舉玄沙",
    "T48n2001_001:0003c05": "云。撈籠不肯住。呼喚不回頭。古聖不安排。至",
    "T48n2001_001:0003c06": "今無處所。據普照門下祇成得箇擔版漢。到",
    "T48n2001_001:0003c07": "這裡。却須把得住喚得回。退位相承。借功相",
    "T48n2001_001:0003c08": "見。直得同聲相應。雅合宮商。同道相忘。不分",
    "T48n2001_001:0003c09": "堦級。還會麼。鷺鷥立雪非同色。明月蘆花不",
    "T48n2001_001:0003c10": "似他。",
    "T48n2001_001:0003c11": "上堂云。不墮虛凝體前運步。不迷照用。鬧裡",
    "T48n2001_001:0003c12": "分身。可謂。獨立而不改。周行而不殆。還會",
    "T48n2001_001:0003c13": "麼。機絲不掛梭頭事。文彩縱橫意自殊。",
    "T48n2001_001:0003c14": "上堂云。浩然遍域內。無私如陽春。箇是萬法",
    "T48n2001_001:0003c15": "之生緣也。靈照妙環中。離染而清淨。箇是眾",
    "T48n2001_001:0003c16": "生之歇地也。直須玉線貫金針之穴。金針引",
    "T48n2001_001:0003c17": "玉線之蹊。方能回互旁參。轉身通氣。還會麼。",
    "T48n2001_001:0003c18": "寶印當風妙。重重錦縫開。",
    "T48n2001_001:0003c19": "上堂云。法界無塵心月圓。本光還照未萠前。",
    "T48n2001_001:0003c20": "而今直下分明去。猶較南泉二十年為甚麼",
    "T48n2001_001:0003c21": "如此。金屑雖貴。落眼成翳參。",
    "T48n2001_001:0003c22": "上堂云。本明破暝。看毘盧頂後之光。寂照含",
    "T48n2001_001:0003c23": "虛。具舜若身中之眼。絲綸未降。尊貴難名。須",
    "T48n2001_001:0003c24": "憑通事舍人。展演邦家號令。傳出九重之語。",
    "T48n2001_001:0003c25": "光生萬里之春。理藉旁分事能圓應。直得塵",
    "T48n2001_001:0003c26": "塵見佛。剎剎聞經。便現宰官身。而為說法。要",
    "T48n2001_001:0003c27": "垂自家手接引於人。且道。正恁麼時。作麼生",
    "T48n2001_001:0003c28": "說箇旁分底道理。還會麼。不見九峰道。勅遍",
    "T48n2001_001:0004a01": "天下。王不流行。",
    "T48n2001_001:0004a02": "上堂云。心不能緣。口不能議。直須退步荷擔。",
    "T48n2001_001:0004a03": "切忌。當頭觸諱。風月寒清古渡頭。夜舡撥轉",
    "T48n2001_001:0004a04": "琉璃地參。",
    "T48n2001_001:0004a05": "上堂云。來雁遷鶯盡作觀音佛事。野花芳草",
    "T48n2001_001:0004a06": "全彰妙德家風。了得底人。直是騎聲跨色。越",
    "T48n2001_001:0004a07": "見超聞。始與他合。且道。普賢行履。又作麼",
    "T48n2001_001:0004a08": "生。動容揚古路。不墮悄然機。",
    "T48n2001_001:0004a09": "上堂云。體彌虛而普應。用彌實以常如。所以",
    "T48n2001_001:0004a10": "古人道。青山白雲父。白雲青山兒。白雲終日",
    "T48n2001_001:0004a11": "倚。青山總不知。大眾既是終日倚。為什麼却",
    "T48n2001_001:0004a12": "不知。還會麼。野鳥自啼花自笑。不干巖下坐",
    "T48n2001_001:0004a13": "禪人。",
    "T48n2001_001:0004a14": "大聖菩薩忌日。上堂拈香云。此一辨香。奉為",
    "T48n2001_001:0004a15": "大聖等慈普照明覺國師菩薩圓寂之辰。用",
    "T48n2001_001:0004a16": "報恩煇。莊嚴聖化。況菩薩蓋載道同。三際亘",
    "T48n2001_001:0004a17": "一如之體。生靈化被。十方現應變之身。道運",
    "T48n2001_001:0004a18": "等慈。智能普照。聖力扶持於宗社。真心廓大",
    "T48n2001_001:0004a19": "於教門。誓與眾生同圓種智。遂就座示眾云。",
    "T48n2001_001:0004a20": "當生不生。借光現三十六應。當滅不滅。忘照",
    "T48n2001_001:0004a21": "攝千百億身。祇如絕去來無動靜。正恁麼時",
    "T48n2001_001:0004a22": "向甚麼處。見大聖菩薩。良久云。當堂不正坐。",
    "T48n2001_001:0004a23": "那赴兩頭機。",
    "T48n2001_001:0004a24": "大洪忌日。上堂僧問。如何是洪山的的意。師",
    "T48n2001_001:0004a25": "云。昔年記得。而今忘却。進云。可謂是金鷄朝",
    "T48n2001_001:0004a26": "抱卵。玉兔夜懷胎。師云。三級浪高魚化龍。",
    "T48n2001_001:0004a27": "癡人猶戽夜塘水。師乃舉。洞山問雲巖。百年",
    "T48n2001_001:0004a28": "後忽有人。問邈得師真。向他道什麼。雲巖良",
    "T48n2001_001:0004b01": "久云。祇這是。山佇思。巖云。价闍梨。承當此",
    "T48n2001_001:0004b02": "事也大難。他後須是子細。山便辭去。後雲巖",
    "T48n2001_001:0004b03": "忌日。洞山掛真僧問。雲巖道祇這是。未審。還",
    "T48n2001_001:0004b04": "知有也無。山云。若不知有。爭解恁麼道。若知",
    "T48n2001_001:0004b05": "有爭肯恁麼道。師云。老婆心腸。蓋是養兒之",
    "T48n2001_001:0004b06": "道。衲僧手段。還他奪父之機。知恩報恩。句中",
    "T48n2001_001:0004b07": "宛轉。似肯不肯。量外提撕。箇是洞山底。或有",
    "T48n2001_001:0004b08": "人問普照邈得師真。對他道什麼。良久云。心",
    "T48n2001_001:0004b09": "不負人。面無慚色。",
    "T48n2001_001:0004b10": "上堂云。照與照緣。混融不二。心與心法。[泳永+曶]合",
    "T48n2001_001:0004b11": "無差。所以道。如珠發光。光還自照。還會麼。",
    "T48n2001_001:0004b12": "百草頭上閑和尚。買盡風流不著錢。",
    "T48n2001_001:0004b13": "上堂云。雲斂長空風日和。太平樵牧共高歌。",
    "T48n2001_001:0004b14": "衲僧飯飽無他事。密密機前弄玉梭。所以道。",
    "T48n2001_001:0004b15": "琉璃殿上。玉女拋梭。明月堂前。石人撫掌。作",
    "T48n2001_001:0004b16": "麼生。行履得恁麼相應去。暗裡抽橫骨。明中",
    "T48n2001_001:0004b17": "坐舌頭參。",
    "T48n2001_001:0004b18": "上堂云。水中鹽味。色裏膠青。體之有據。取之",
    "T48n2001_001:0004b19": "無形。用時密密。寂處惺惺。是諸佛之本覺。乃",
    "T48n2001_001:0004b20": "眾生之妙靈。廓大千而為量。破微塵而出",
    "T48n2001_001:0004b21": "經。",
    "T48n2001_001:0004b22": "浴佛上堂云。清淨彌滿。是法性水。真覺靈明。",
    "T48n2001_001:0004b23": "是法性身。同水是身。乃現灌沐邊事。通身",
    "T48n2001_001:0004b24": "是水。方成離垢之緣。正恁麼時如何辨白。良",
    "T48n2001_001:0004b25": "久云。如淨琉璃中。內現真金像。",
    "T48n2001_001:0004b26": "上堂云。玉機轉側。梭頭絲路誰分。月戶挨開。",
    "T48n2001_001:0004b27": "域內風光自異。金雞唱曉。石女遊春。翛然鳥",
    "T48n2001_001:0004b28": "道不逢人。廓爾大方還獨步。還知不墮虛凝",
    "T48n2001_001:0004c01": "迴途復妙麼。滿頭白髮離巖谷。半夜穿雲入",
    "T48n2001_001:0004c02": "市[廓享+黑]。",
    "T48n2001_001:0004c03": "舉智首座立僧。上堂云。誰將活眼窺空劫。我",
    "T48n2001_001:0004c04": "道宗枝染浩春。頭角崢嶸藏不得。青原門下",
    "T48n2001_001:0004c05": "有祥麟。",
    "T48n2001_001:0004c06": "上堂僧問。古人道。先向那邊擔荷。却來這邊",
    "T48n2001_001:0004c07": "揩磨。這邊揩磨即不問。作麼生是那邊擔荷",
    "T48n2001_001:0004c08": "底。師云。照盡體無依。通身不隔越。進云。恁",
    "T48n2001_001:0004c09": "麼則就舡買得魚偏美。踏雪沽來酒陪香。師",
    "T48n2001_001:0004c10": "云。到這裡也無這箇閑聲色。師乃云。萬仞崖",
    "T48n2001_001:0004c11": "前攃手。始見妙存。十字路口現身。方能圓應。",
    "T48n2001_001:0004c12": "轉頭異類。遊步那邊。活人路上死人行。死人",
    "T48n2001_001:0004c13": "口裡活人舌。還會麼。妙圓非隱照。大用不當",
    "T48n2001_001:0004c14": "機。",
    "T48n2001_001:0004c15": "上堂舉德上座在曹山。山問。菩薩在定。聞香",
    "T48n2001_001:0004c16": "象渡河。出甚麼經。德云。涅槃經。山云。定前",
    "T48n2001_001:0004c17": "聞定後聞。德云。和尚流也。山云。道即太殺",
    "T48n2001_001:0004c18": "道。祇道得八成。德云。和尚作麼生。山云。灘",
    "T48n2001_001:0004c19": "下接取。師云。德上座真箇識病。曹山善解",
    "T48n2001_001:0004c20": "下藥。若恁麼會去。許爾有安樂分。其或未",
    "T48n2001_001:0004c21": "然。不免作死馬醫去也。取涉乎功。聞得之的。",
    "T48n2001_001:0004c22": "香象渡河。大家體悉。",
    "T48n2001_001:0004c23": "上堂云。寥寥無異轍。密密去玄功。月轉蘆花",
    "T48n2001_001:0004c24": "岸。水秋吞太空。還會麼。欲識誕生王子父。鶴",
    "T48n2001_001:0004c25": "騰霄漢出銀籠。上堂云。法法不隱藏。築著文",
    "T48n2001_001:0004c26": "殊鼻孔。步步無處所。照徹普賢脚跟。祇如毘",
    "T48n2001_001:0004c27": "盧遮那大人相。又作麼生。良久云。夜靜水寒",
    "T48n2001_001:0004c28": "魚不食。滿舡空載月明歸。",
    "T48n2001_001:0005a01": "上堂舉。世尊問文殊。何不入門來。文殊云。",
    "T48n2001_001:0005a02": "我不見一法在門外。師云。文殊大士。被釋迦",
    "T48n2001_001:0005a03": "老子一問。直得迷失四向。討門戶不著。却道",
    "T48n2001_001:0005a04": "我不見一法在門外。玄覺云。是門內語。門外",
    "T48n2001_001:0005a05": "語。諸人還會麼。賞不給大平之士。禍不入慎",
    "T48n2001_001:0005a06": "家之門。",
    "T48n2001_001:0005a07": "上堂云。百骸俱潰散。一物鎮長靈。白雲功盡",
    "T48n2001_001:0005a08": "青山秀。青山路轉白雲迎。不曾死不曾生。金",
    "T48n2001_001:0005a09": "繩拽轉泥牛鼻。半夜驅來海上耕。",
    "T48n2001_001:0005a10": "上堂舉。石柱遊方到洞山。山垂語云。有四",
    "T48n2001_001:0005a11": "種人。一人說過佛祖。一步行不得。一人行",
    "T48n2001_001:0005a12": "過佛祖。一句說不得。一人說得行得。一人",
    "T48n2001_001:0005a13": "說不得行不得。石柱出眾云。一人說過佛",
    "T48n2001_001:0005a14": "祖。一步行不得者。祇是無舌不許行。一人",
    "T48n2001_001:0005a15": "行過佛祖。一句說不得者。祇是無足不許",
    "T48n2001_001:0005a16": "說。一人說得行得者。祇是函蓋相稱。一人",
    "T48n2001_001:0005a17": "說不得行不得者。如斷命求活。此是石女",
    "T48n2001_001:0005a18": "兒。被枷帶鎖。洞山云。闍梨分上作麼生。柱",
    "T48n2001_001:0005a19": "云。該通分上。卓卓寧彰。山云。祇如海上明",
    "T48n2001_001:0005a20": "公秀。又作麼生。柱云。幻人相逢。撫掌呵呵。",
    "T48n2001_001:0005a21": "師云。一言盡十方。萬卷該不得。一步周八",
    "T48n2001_001:0005a22": "紘。駟馬追不及。直須無舌人解語。無足人",
    "T48n2001_001:0005a23": "能行始得。說不得行不得。直是無氣息。有",
    "T48n2001_001:0005a24": "甚麼用處。且道。幻人相逢。撫掌呵呵。又作",
    "T48n2001_001:0005a25": "麼生。良久云。念念攀緣一切境。心心永斷諸",
    "T48n2001_001:0005a26": "分別。",
    "T48n2001_001:0005a27": "上堂云。一椎下出生諸佛。生即無生。微塵中",
    "T48n2001_001:0005a28": "轉大法輪。轉無所轉。直得念念見物。無異相",
    "T48n2001_001:0005a29": "者即真。處處聞經。不落耳而方妙。雖然如是。",
    "T48n2001_001:0005b01": "光影門頭了事底漢即得。祇如賓主未分。影",
    "T48n2001_001:0005b02": "像未具時。如何履踐。良久云。風雲未犯曉。天",
    "T48n2001_001:0005b03": "水合同秋。",
    "T48n2001_001:0005b04": "聖節上堂云。從來尊貴。借為誕生。一步密移。",
    "T48n2001_001:0005b05": "全身合體。據太平之本。持造化之元。等虛空",
    "T48n2001_001:0005b06": "同壽而長靈。與日月齊明而無晦。聖踵一揆。",
    "T48n2001_001:0005b07": "神應萬機。且道。箇人行履作麼生。玉扆垂衣",
    "T48n2001_001:0005b08": "自端拱。萬方化洽入無為。",
    "T48n2001_001:0005b09": "上堂云。尋常一言半句。有時解粘去縛。有侍",
    "T48n2001_001:0005b10": "攃沙攃土。衲僧分上。俱為剩法。祇如言語",
    "T48n2001_001:0005b11": "道斷心行處滅。又作麼生。良久云。野雲收半",
    "T48n2001_001:0005b12": "夜。明月在中峯。",
    "T48n2001_001:0005b13": "上堂云。性覺妙明本覺明妙。與太虛等量。與",
    "T48n2001_001:0005b14": "物情同道。應色應聲。隨聽隨眺。入三世而非",
    "T48n2001_001:0005b15": "去來。混萬緣而無正倒。還會麼。雲日低時字",
    "T48n2001_001:0005b16": "雁橫。夜蟾落處孤猿叫。",
    "T48n2001_001:0005b17": "上堂舉。李翱相公問藥山。如何是道。山指",
    "T48n2001_001:0005b18": "天復指淨缾云。會麼。相公云。不會。山云。雲",
    "T48n2001_001:0005b19": "在青天水在缾。師云。雲在青天水在缾。幾人",
    "T48n2001_001:0005b20": "錯認定盤星。藥山八字轟開也。恰到而今話",
    "T48n2001_001:0005b21": "大行。",
    "T48n2001_001:0005b22": "開爐上堂云。寒灰發焰舊家風。恰恰當人",
    "T48n2001_001:0005b23": "受用中。片雪飛來爐上盡。通身無像不同",
    "T48n2001_001:0005b24": "功。記得。雪峯云。三世諸佛。向火焰裏轉",
    "T48n2001_001:0005b25": "大法輪。玄沙云。火焰為三世佛說法。三世",
    "T48n2001_001:0005b26": "佛立地聽。師云。向這裏身心一如。身外無",
    "T48n2001_001:0005b27": "餘。說底是聽底。聽底是說底。方知道。目",
    "T48n2001_001:0005b28": "前無闍梨。此間無老僧。其或未然。火爐頭",
    "T48n2001_001:0005b29": "參取。",
    "T48n2001_001:0005c01": "上堂舉僧問清平。如何是大椉。平云井索。",
    "T48n2001_001:0005c02": "僧云。如何是小椉。平云錢貫。僧云。如何是",
    "T48n2001_001:0005c03": "有漏。平云單籬。僧云。如何是無漏。平云木",
    "T48n2001_001:0005c04": "杓。師云。貧便貧如范丹。拙便拙於盤特。要且",
    "T48n2001_001:0005c05": "不可移動。不可商量。無爾鬪釘處。所以道差",
    "T48n2001_001:0005c06": "之毫釐。過犯山嶽。且道畢竟作麼生。不見道",
    "T48n2001_001:0005c07": "斗滿秤槌住。",
    "T48n2001_001:0005c08": "上堂云。佛病法病。佛藥法藥。本色衲僧。俱不",
    "T48n2001_001:0005c09": "染著。遇飯開口。要行移脚。自是現成。誰能",
    "T48n2001_001:0005c10": "造作。可謂言滿天下無口過。行滿天下無怨",
    "T48n2001_001:0005c11": "惡。還會麼。莫把是非來辨我。浮生穿鑿不",
    "T48n2001_001:0005c12": "相干。",
    "T48n2001_001:0005c13": "上堂云。萬機休罷。千聖不携。父母非我親。",
    "T48n2001_001:0005c14": "諸佛非我道。本色衲僧。到這裡有一條活",
    "T48n2001_001:0005c15": "路。直是生滅不能移。差別不能轉。背塵合",
    "T48n2001_001:0005c16": "覺。即物契神。諸佛眾生。本來平等。大眾",
    "T48n2001_001:0005c17": "既是平等。為甚諸佛為永德。眾生為未然。",
    "T48n2001_001:0005c18": "且道。肴訛在甚麼處。不許夜行。投明須到",
    "T48n2001_001:0005c19": "參。",
    "T48n2001_001:0005c20": "冬節上堂僧問。一爻未動時如何。師云。乾三",
    "T48n2001_001:0005c21": "連坤六段。進云。可謂是卷地朔風寒索索。滿",
    "T48n2001_001:0005c22": "堂雲衲冷湫湫。師云。正恁麼時。爾道一陽生",
    "T48n2001_001:0005c23": "也未。進云。玉兔連雲臥。金雞對日啼。師云。",
    "T48n2001_001:0005c24": "春力不到處。枯樹亦生花。師乃云。宗旨旁通",
    "T48n2001_001:0005c25": "要。力窮而轉步。造化交泰政。陰極而陽生。",
    "T48n2001_001:0005c26": "春緣密布於寒林。暖信暗傳於枯木。直得月",
    "T48n2001_001:0005c27": "生半夜。雲起空山。正恁麼時。夢中眼活。所",
    "T48n2001_001:0005c28": "以道。當明中有暗。勿以暗相遇。當暗中有",
    "T48n2001_001:0005c29": "明。勿以明相覩。明暗各相對。比如前後步。",
    "T48n2001_001:0006a01": "還委悉麼。枯龜背上古爻象。艮位依俙變動",
    "T48n2001_001:0006a02": "文。",
    "T48n2001_001:0006a03": "謝都監寺上堂云。衲僧祇麼是家風。隱顯磨",
    "T48n2001_001:0006a04": "礱入混融。師子返擲全歸父。羚羊掛角不同",
    "T48n2001_001:0006a05": "功。所以道。動若行雲。止猶谷神。即用而常",
    "T48n2001_001:0006a06": "寂。居晦而彌明。還會麼。果滿菩提圓。花開世",
    "T48n2001_001:0006a07": "界起。",
    "T48n2001_001:0006a08": "上堂云。寒雲密密。野雪漫漫。路絕千差。家迷",
    "T48n2001_001:0006a09": "一色。若未到這田地者。是須踏步向前。若墮",
    "T48n2001_001:0006a10": "此功勳者。要須轉却了來相見。且作麼生是",
    "T48n2001_001:0006a11": "相見底事。良久云。通身無辨處。當頭不坐",
    "T48n2001_001:0006a12": "功。",
    "T48n2001_001:0006a13": "上堂舉舡子和尚囑夾山。他後直須藏身處",
    "T48n2001_001:0006a14": "沒蹤跡。沒蹤跡處莫藏身。吾在藥山三十",
    "T48n2001_001:0006a15": "年。祇明此事。師云。藏身須要無蹤跡。碧",
    "T48n2001_001:0006a16": "眼胡僧難辨白。沒蹤跡處莫藏身。門門廓",
    "T48n2001_001:0006a17": "達了諸塵。獨來將謂無儔侶。鬧裏忽然逢",
    "T48n2001_001:0006a18": "故人。柳線含金猶畏冷。梅花破雪已成春。",
    "T48n2001_001:0006a19": "阿儂千眼通身是。善應無方處處真。且作",
    "T48n2001_001:0006a20": "麼生是處處真底事。還會麼。益州附子。懷",
    "T48n2001_001:0006a21": "州牛膝。",
    "T48n2001_001:0006a22": "上堂云。一點環中照極微。智無功處却存",
    "T48n2001_001:0006a23": "知。緣思淨盡無餘事。半夜星河斗柄垂。若",
    "T48n2001_001:0006a24": "向這裡著得箇眼。即照破生死。所以古人道。",
    "T48n2001_001:0006a25": "妄息寂自生。寂生知自現。知生寂自滅。了",
    "T48n2001_001:0006a26": "了唯真見。且道見箇甚麼。如珠發光。光還",
    "T48n2001_001:0006a27": "自照。",
    "T48n2001_001:0006a28": "歲旦上堂云。木雞報曉。石女歌春。物物咸新。",
    "T48n2001_001:0006a29": "人人受歲。野老門下。却不受賀。既不受賀。祇",
    "T48n2001_001:0006b01": "如尊賓父子。如何得血脈不斷去。金針玉線。",
    "T48n2001_001:0006b02": "如何得相續去。還體悉得麼。良久云。轉盻雪",
    "T48n2001_001:0006b03": "消峯頂白。舉頭春入燒痕青。",
    "T48n2001_001:0006b04": "再入院上堂云。脫去還如鳥出籠。水雲將",
    "T48n2001_001:0006b05": "與舊來同。依俙似曲纔堪聽。又被風吹別調",
    "T48n2001_001:0006b06": "中。復云。來無所從。去無所至。恁麼行履。十",
    "T48n2001_001:0006b07": "方著爾不得。三界轉爾不得。畢竟落在甚麼",
    "T48n2001_001:0006b08": "處。還相委悉麼。窣堵波前古寺基。家風清澹",
    "T48n2001_001:0006b09": "還如故。",
    "T48n2001_001:0006b10": "上堂舉僧問忠國師。教中但見有情作佛。不",
    "T48n2001_001:0006b11": "見無情受記。且賢劫千佛。孰是無情佛耶。國",
    "T48n2001_001:0006b12": "師云。如皇太子未受位時。唯一身耳。受位之",
    "T48n2001_001:0006b13": "後。國土盡屬於王。寧有國土別受位乎。今但",
    "T48n2001_001:0006b14": "有情受記作佛之時。十方國土悉是遮那佛",
    "T48n2001_001:0006b15": "身。那得更有無情受記耶。師云。剎中之佛。",
    "T48n2001_001:0006b16": "處處現身。佛中之剎。塵塵皆爾。還體悉得",
    "T48n2001_001:0006b17": "麼。良久云。六國自清紛擾事。一人獨檀太",
    "T48n2001_001:0006b18": "平基。",
    "T48n2001_001:0006b19": "上堂舉僧問護國。如何是本生父母。國云。頭",
    "T48n2001_001:0006b20": "不白者是。僧云。未審。將何奉獻。國云。慇懃",
    "T48n2001_001:0006b21": "無米飯。堂前不問親。師云。室生虛白。眼照清",
    "T48n2001_001:0006b22": "光。猶未是衲僧安身立命處。且道。畢竟作麼",
    "T48n2001_001:0006b23": "生。良久云。三更月落夜巢寒。瓊林不宿千年",
    "T48n2001_001:0006b24": "鶴。",
    "T48n2001_001:0006b25": "上堂云。虛中關捩。應處機鋒。恰恰相投。綿綿",
    "T48n2001_001:0006b26": "不斷。譬如聖王無為垂拱而治。賢臣出仕准",
    "T48n2001_001:0006b27": "政而行。心協二儀。德被萬物。便能一統天下。",
    "T48n2001_001:0006b28": "獨踞寰中。其如捍禦邊方。盡是臣分上事。諸",
    "T48n2001_001:0006c01": "人履道。還曾恁麼相應麼。良久云。妙印手持",
    "T48n2001_001:0006c02": "煙塞靜。當陽那肯露纖機。",
    "T48n2001_001:0006c03": "上堂云。廓爾虛通。洞然明白。靈光不暗。智",
    "T48n2001_001:0006c04": "照無私。干戈叢裡。太平基。是自家古來田",
    "T48n2001_001:0006c05": "地。搕[打丁+(天/韭)]推頭清淨土。即衲僧本分家風。還",
    "T48n2001_001:0006c06": "相委悉麼。陋巷不騎命色馬。回頭却著破襴",
    "T48n2001_001:0006c07": "衫。",
    "T48n2001_001:0006c08": "上堂云。不可以色見。不可以聲求。風定花猶",
    "T48n2001_001:0006c09": "落。鳥啼山更幽。四衢明自曉。六戶冷如秋。再",
    "T48n2001_001:0006c10": "坐不疑處。盃中弓影浮參。",
    "T48n2001_001:0006c11": "上堂云。一雨一晴。底事分明。六塵昏擾。世界",
    "T48n2001_001:0006c12": "崢嶸。一心虛泊。萬法齊平。出得氣是爾鼻孔。",
    "T48n2001_001:0006c13": "覰得破是爾眼睛。還會麼有緣不是余朋友。",
    "T48n2001_001:0006c14": "無用雙眉却弟兄。",
    "T48n2001_001:0006c15": "上堂舉洞山與密師伯遊山。見一白兔子走",
    "T48n2001_001:0006c16": "過。密云。俊哉恰似白衣拜相。山云。老老大",
    "T48n2001_001:0006c17": "大。作這箇語話。密云。爾又作麼生。山云。積",
    "T48n2001_001:0006c18": "代簪纓。暫時落薄。師云。即日責人。舊家富",
    "T48n2001_001:0006c19": "漢。兄弟相成。尊賓互換。突曉途中眼不開。夜",
    "T48n2001_001:0006c20": "明簾外機旋轉。騎牛戴帽異中來。百煉真金",
    "T48n2001_001:0006c21": "色不變。",
    "T48n2001_001:0006c22": "上堂云。孤光轉夜。自然枯木也生花。垂手入",
    "T48n2001_001:0006c23": "廛。妙得荒田不揀草。可謂世界爾。眾生爾。塵",
    "T48n2001_001:0006c24": "塵爾。剎剎爾。念念爾。於恁麼時。更無異法。",
    "T48n2001_001:0006c25": "還會麼。機絲不掛梭頭事。文彩縱橫意自",
    "T48n2001_001:0006c26": "殊。",
    "T48n2001_001:0006c27": "上堂云。未痕青白。豈涉離微。坐斷報化佛頭。",
    "T48n2001_001:0006c28": "不見成住壞相。所以道全身放下。始解承當。",
    "T48n2001_001:0007a01": "作麼生是承當底事。良久云。十洲春盡花彫",
    "T48n2001_001:0007a02": "殘。珊瑚樹林日杲杲。",
    "T48n2001_001:0007a03": "上堂云。心月孤圓。義天洞曉。照中之虛。虛",
    "T48n2001_001:0007a04": "中之照。不萠枝上鳥初惺。無影樹頭春不老。",
    "T48n2001_001:0007a05": "垢衣權掛類中來。出門信手拈來草。",
    "T48n2001_001:0007a06": "上堂舉棱嚴會上十六開士。因僧浴時。隨",
    "T48n2001_001:0007a07": "例入室。忽悟水因。既不洗塵。亦不洗體。中",
    "T48n2001_001:0007a08": "間安然。得無所離。於是妙觸宣明。成佛子",
    "T48n2001_001:0007a09": "住。師云。心不見心。機前具眼。水不洗水。",
    "T48n2001_001:0007a10": "直下通身。所以道。性水真空。性空真水。",
    "T48n2001_001:0007a11": "清淨本然。周遍法界。祇如妙觸宣明處。作",
    "T48n2001_001:0007a12": "麼生體悉。莫聽別人澆惡水。要須冷煖自",
    "T48n2001_001:0007a13": "家知。",
    "T48n2001_001:0007a14": "舉宗首座立僧。上堂云。栴檀林裡。秀出一枝。",
    "T48n2001_001:0007a15": "薝蔔堂中。與分半座。直得木人招手。石女點",
    "T48n2001_001:0007a16": "頭。度關玉線兩岐分。細看頭尾。合縫金針雙",
    "T48n2001_001:0007a17": "鎖密。不露鋒鋩。正恁麼時。且道。甚人辨得。",
    "T48n2001_001:0007a18": "良久云。還會麼。可中會有兒孫。自解傳持家",
    "T48n2001_001:0007a19": "法。",
    "T48n2001_001:0007a20": "開啟乾龍聖節。上堂云。豁爾轉身。全體紹父",
    "T48n2001_001:0007a21": "王之業。端然垂拱。應機付臣子之功。可謂道",
    "T48n2001_001:0007a22": "契環中。恩流域內。自然無為之化。不令而行。",
    "T48n2001_001:0007a23": "諸人還會麼。聖人體合乾坤道。國泰民安正",
    "T48n2001_001:0007a24": "是時。",
    "T48n2001_001:0007a25": "上堂云。掣鼓奪旗。往往光影裡走作。停機息",
    "T48n2001_001:0007a26": "杼。往往死水裡浸却。衲僧家穩下脚。沒窠臼",
    "T48n2001_001:0007a27": "莫棲泊。月樹不啼猿。雲巢無宿鶴。玄微及盡",
    "T48n2001_001:0007a28": "類難齊。千手大悲難摸索。",
    "T48n2001_001:0007a29": "四洲大聖普照禪寺語錄(終)",
    "T48n2001_001:0007b02": "舒州太平興國禪院語錄",
    "T48n2001_001:0007b03": "侍者　宗法　編",
    "T48n2001_001:0007b04": "師於靖康二年四月二十三日入院。上堂僧",
    "T48n2001_001:0007b05": "問。如何是賓中賓。師云。路貧愁殺人。進云。",
    "T48n2001_001:0007b06": "如何是賓中主。師云。相逢無對伍。進云。如何",
    "T48n2001_001:0007b07": "是主中賓。師云。騎馬出金門。進云。如何是主",
    "T48n2001_001:0007b08": "中主。按劍當風。誰敢觸忤。進云。向上還有",
    "T48n2001_001:0007b09": "事也無。師云有。進云。如何是向上事。師云。",
    "T48n2001_001:0007b10": "衲被蒙頭萬事休。師乃云。好諸禪德。風月",
    "T48n2001_001:0007b11": "滿頭。游踐真明之境。雲山有目。坐觀清",
    "T48n2001_001:0007b12": "白之家。亘古常如。通今不變。轉身行鳥道。",
    "T48n2001_001:0007b13": "戴角混時流。便能興盛邦家。始解光揚佛",
    "T48n2001_001:0007b14": "事。且道作麼生行履。得恁麼相應去。良久云。",
    "T48n2001_001:0007b15": "金鋤不動土。靈苗在處生。久立眾慈伏惟珍",
    "T48n2001_001:0007b16": "重。",
    "T48n2001_001:0007b17": "上堂云。道圓無缺。智應不虧。光通浩劫之",
    "T48n2001_001:0007b18": "初。影落諸緣之上。所以道。塵塵爾。剎剎",
    "T48n2001_001:0007b19": "爾。念念爾。法法爾。未甞有一絲毫缺少。諸",
    "T48n2001_001:0007b20": "人還會麼。箇中若了全無事。體用何妨分",
    "T48n2001_001:0007b21": "不分。",
    "T48n2001_001:0007b22": "上堂云。化外路窮。石人斫額。劫前風轉。玉女",
    "T48n2001_001:0007b23": "搖頭。箇中消息難通。直下鋒鋩不露。所以道。",
    "T48n2001_001:0007b24": "動即影現。覺即塵生。正恁麼時。作麼生通箇",
    "T48n2001_001:0007b25": "消息。良久云。夜來木馬潭中過。驚起泥牛翻",
    "T48n2001_001:0007b26": "海潮。",
    "T48n2001_001:0007b27": "上堂舉僧問魯祖。如何是不言言。祖云。爾",
    "T48n2001_001:0007b28": "口在甚麼處。僧云。某甲無口。祖云。尋常",
    "T48n2001_001:0007b29": "將甚麼喫飯。僧無語。祖便打。師云。步平",
    "T48n2001_001:0007c01": "履穩底。嶮絕處疑著。行玄體妙底。平地上",
    "T48n2001_001:0007c02": "喫交。魯祖尋常祇解把定。及乎此時。却幹",
    "T48n2001_001:0007c03": "得轉。病深用藥。藥過用醫。方有活得人手",
    "T48n2001_001:0007c04": "段。還會麼。莫謂龍門三級浪。而今無限陸",
    "T48n2001_001:0007c05": "沈人。",
    "T48n2001_001:0007c06": "上堂云。窮萬化之淵源。得一真之住處。體空",
    "T48n2001_001:0007c07": "而了了。不涉根門。照盡而綿綿。全超塵想。直",
    "T48n2001_001:0007c08": "得光境俱斷。心法兩忘。卓爾獨存。廊然圓湛。",
    "T48n2001_001:0007c09": "生滅去來。不我遷變。便能應緣無礙。靜照亡",
    "T48n2001_001:0007c10": "功。所以僧問投子。如何是和尚安樂處。子云。",
    "T48n2001_001:0007c11": "丫角女子白頭絲。師云。諸禪德。當明有暗。當",
    "T48n2001_001:0007c12": "暗有明。鬧浩浩中靜悄悄。靜悄悄中明歷",
    "T48n2001_001:0007c13": "歷。還委悉麼。良久云。行到水窮處。坐看雲",
    "T48n2001_001:0007c14": "起時。",
    "T48n2001_001:0007c15": "上堂舉百丈問溈山。併却咽喉唇吻。道將一",
    "T48n2001_001:0007c16": "句來。山云。却請和尚道。師云。大雄父子許雍",
    "T48n2001_001:0007c17": "容。消息傳通到劫空。寒臥老蟾呼不覺。扶疎",
    "T48n2001_001:0007c18": "丹桂月朦朧。",
    "T48n2001_001:0007c19": "上堂舉夾山在溈山。作典坐。一日溈問。今日",
    "T48n2001_001:0007c20": "喫甚麼菜。夾云。二年同一春。溈云。好好修事",
    "T48n2001_001:0007c21": "著。夾云。龍宿鳳巢。師云。尊賓互換。枝葉",
    "T48n2001_001:0007c22": "敷榮。青白未痕。晦明[泳永+曶]合。諸人還辨得麼。",
    "T48n2001_001:0007c23": "良久云。偏正不曾離本位。無生那涉語因",
    "T48n2001_001:0007c24": "緣。",
    "T48n2001_001:0007c25": "上堂云。心無所寄。形無所倚。足無所履。言無",
    "T48n2001_001:0007c26": "所謂。不可見而名摸。不可得而摩揣。森羅等",
    "T48n2001_001:0007c27": "其用。太虛同其體。至游也類中之仙。善應也",
    "T48n2001_001:0007c28": "塵中之異。所以祖師道。真性心地藏。無頭亦",
    "T48n2001_001:0007c29": "無尾。應緣而化物。方便呼為智。且作麼生是",
    "T48n2001_001:0008a01": "應緣化物底方便智。還會麼。莫怪坐來頻勸",
    "T48n2001_001:0008a02": "酒。自從別後見君稀。",
    "T48n2001_001:0008a03": "上堂僧問。如何是向去底人。師云。白雲投壑",
    "T48n2001_001:0008a04": "盡。青嶂倚空高。進云。如何是却來底人。師",
    "T48n2001_001:0008a05": "云。滿頭白髮離巖谷。半底穿雲入市廛。進",
    "T48n2001_001:0008a06": "云。如何是不來不去底人。師云。石女喚回三",
    "T48n2001_001:0008a07": "界夢。木人坐斷六門機。師乃云。句裡明宗則",
    "T48n2001_001:0008a08": "易。宗中辨的則難。良久云。還會麼。凍雞未報",
    "T48n2001_001:0008a09": "家林曉。隱隱行人過雪山。",
    "T48n2001_001:0008a10": "上堂云。雲從龍風從虎。雪峯輥毬禾山打鼓。",
    "T48n2001_001:0008a11": "到這裡意不立玄。機不停午。恰恰相當用不",
    "T48n2001_001:0008a12": "窮。道吾覰破樂神舞。",
    "T48n2001_001:0008a13": "師受江州圓通崇勝院請。上堂拈拄杖示眾",
    "T48n2001_001:0008a14": "云。好諸禪德。衲僧家拄杖子。靜也在人人",
    "T48n2001_001:0008a15": "之後。動也在人人之前。都緣不涉兩頭。所",
    "T48n2001_001:0008a16": "以能應諸變。諸仁者且道。應諸變時。作何",
    "T48n2001_001:0008a17": "面目。還會麼。虎踞龍盤勢未休。雲影山形",
    "T48n2001_001:0008a18": "冷相向。陳謝罷復舉。夾山示眾云。老僧於",
    "T48n2001_001:0008a19": "古路頭。置箇選場。若是孤進者即放過。若",
    "T48n2001_001:0008a20": "是其中人即別有一路。闍梨目前無法。意",
    "T48n2001_001:0008a21": "在目前。他不是目前法。非耳目之所到。師",
    "T48n2001_001:0008a22": "云。夾山可謂。買賤賣貴。變生造熟。祇在面",
    "T48n2001_001:0008a23": "前。還會麼。水向竹邊流出綠。風從花裏過",
    "T48n2001_001:0008a24": "來香。",
    "T48n2001_001:0008a25": "辭眾上堂云。來也恁麼來。去也恁麼去。白",
    "T48n2001_001:0008a26": "雲送我出山。明月隨人過渡。其間針線細",
    "T48n2001_001:0008a27": "微。不是尋常莽鹵。可謂行人到家。少子就",
    "T48n2001_001:0008a28": "父。偏圓混處。須知不帶諸緣。岐路轉時。會",
    "T48n2001_001:0008a29": "要密移一步。明明了了。是歸家底人。青青",
    "T48n2001_001:0008b01": "照照。是到家底處。諸人祇如人到家。子",
    "T48n2001_001:0008b02": "就父底時節。合作麼生話會。良久云。廬山",
    "T48n2001_001:0008b03": "相討。",
    "T48n2001_001:0008b04": "舒州太平興國禪院語錄(終)",
    "T48n2001_001:0008b06": "江州廬山圓通崇勝禪院語錄",
    "T48n2001_001:0008b07": "侍者宗榮編",
    "T48n2001_001:0008b08": "師於建炎元年十月十八日。就東林禪寺開",
    "T48n2001_001:0008b09": "堂。知府寺丞。度疏與師。師接得呈示大眾云。",
    "T48n2001_001:0008b10": "須知即一微塵。普容無外。方信大千經卷。出",
    "T48n2001_001:0008b11": "自其中。分明字義炳然。切忌見聞迷却。諸人",
    "T48n2001_001:0008b12": "若端的恁麼去。不在叨叨。其或未然。更煩重",
    "T48n2001_001:0008b13": "舉宣疏罷。師陞座拈香云。此一瓣香。恭為祝",
    "T48n2001_001:0008b14": "延。",
    "T48n2001_001:0008b15": "今上皇帝陛下萬歲萬歲萬萬歲。伏願。聖心",
    "T48n2001_001:0008b16": "合道。得陰陽造化之元。睿算無彊。等蓋載成",
    "T48n2001_001:0008b17": "平之久。次拈香云。此一瓣香。奉為執政大臣",
    "T48n2001_001:0008b18": "兩制侍從知府寺丞通判大夫。洎闔府文武",
    "T48n2001_001:0008b19": "寀僚。莊嚴祿算。伏願。智照象先。體同道久。",
    "T48n2001_001:0008b20": "奉。",
    "T48n2001_001:0008b21": "一人而盡節。育萬物以如春。致　宗廟之內",
    "T48n2001_001:0008b22": "安。為法門之外護。又拈香云。此一瓣香。供",
    "T48n2001_001:0008b23": "養隨州大洪山第四代淳和尚。用酬法乳之",
    "T48n2001_001:0008b24": "恩。遂就坐。東林長老白推云。法筵龍象眾。",
    "T48n2001_001:0008b25": "當觀第一義。師云。祇如第一義諦。又作麼",
    "T48n2001_001:0008b26": "生觀。密密綿綿。佛祖在其間。不容著眼。",
    "T48n2001_001:0008b27": "明明了了。師資於當處。相與傳心。不可思",
    "T48n2001_001:0008b28": "議。難為話會。眾中莫有向興化門頭敲唱底",
    "T48n2001_001:0008b29": "麼。僧問。昔日波羅奈國。轉大法輪。甘露灑",
    "T48n2001_001:0008c01": "而群生普潤。今日大守請師。未審。有何祥",
    "T48n2001_001:0008c02": "瑞。師云。朔風吹雨成雪。天意傕梅作花。進",
    "T48n2001_001:0008c03": "云。一雨周沙界。群生永夜甦。師云。在爾分",
    "T48n2001_001:0008c04": "上。還有津潤也無。進云。雨中看皓月。火裏",
    "T48n2001_001:0008c05": "汲清泉。師云。又向甚處去也。進云。圓通佛",
    "T48n2001_001:0008c06": "祖上頭機。玉馬垂絛日下嘶。師云。後五日",
    "T48n2001_001:0008c07": "與爾相見。僧問。南泉有書。與茱萸云。理隨",
    "T48n2001_001:0008c08": "事變。寬廓非外。事得理容。寂寥非內。未",
    "T48n2001_001:0008c09": "審。意旨如何。師云。水向竹邊流出綠。風從",
    "T48n2001_001:0008c10": "花裏過來香。進云。作家鑪鞴本分鉗鎚。師",
    "T48n2001_001:0008c11": "云。讚歎也讚歎不及。師乃云。從上諸祖。以",
    "T48n2001_001:0008c12": "心印心。殊無外得底一毫許法。直須照徹根",
    "T48n2001_001:0008c13": "源窮極淵底。得坐也。水連天岸。[泳永+曶]合秋容。旁",
    "T48n2001_001:0008c14": "分也。月度星河。增明夜魄。直是混不得。類",
    "T48n2001_001:0008c15": "難齊。絕功勳無辨處。居壽域於萬化之後。靈",
    "T48n2001_001:0008c16": "然無根。體生緣於一念之前。妙存有地。到",
    "T48n2001_001:0008c17": "這裏。可謂從佛口生。從法化生。得佛法分。",
    "T48n2001_001:0008c18": "便乃法隨法行。法幢隨處建立。即一如於",
    "T48n2001_001:0008c19": "萬變之上。住三昧於諸塵之中。所以道。若",
    "T48n2001_001:0008c20": "般若波羅蜜多清淨。若一切智智清淨。無二",
    "T48n2001_001:0008c21": "無二分無別無斷故。諸禪德。還體悉得麼。良",
    "T48n2001_001:0008c22": "久云。機絲不掛梭頭事。文彩縱橫意自殊",
    "T48n2001_001:0008c23": "(謝詞不錄)復舉。睦州和尚開堂。陞坐便問。院主在",
    "T48n2001_001:0008c24": "麼。僧正云在。又問。首座在麼。僧正云在。又",
    "T48n2001_001:0008c25": "問。維那在麼。僧正云在。州云。三段不同。收",
    "T48n2001_001:0008c26": "歸上科。餘義文長。付在來日。便下座。師云。",
    "T48n2001_001:0008c27": "睦州和尚。十字打開。兩手分付。若也踏步向",
    "T48n2001_001:0008c28": "前。便被當面諱却。睦州開堂圓通。為爾諸人",
    "T48n2001_001:0008c29": "點撿了也。圓通開堂。諸人且道。畢竟作麼生。",
    "T48n2001_001:0009a01": "相逢會有智音知。何必清風動天地。東林",
    "T48n2001_001:0009a02": "長老白椎云。諦觀法王王王王法如是。師便",
    "T48n2001_001:0009a03": "下座。",
    "T48n2001_001:0009a04": "師入院上堂云。去時踏雪似來時。來去途",
    "T48n2001_001:0009a05": "中一色迷。妙得轉身賓是主。宗家正令付",
    "T48n2001_001:0009a06": "全提。諸禪德。三年前客居此間。甚荷山",
    "T48n2001_001:0009a07": "門延遇。今日復來應緣掃灑。全仗大眾道",
    "T48n2001_001:0009a08": "力芘茠。與日排遣也。諸仁者。去時不出",
    "T48n2001_001:0009a09": "戶。來時不入門。清癯山有骨。閑澹雲無根。",
    "T48n2001_001:0009a10": "歸家奉祖禰。了事還兒孫。雲水通方士。相期",
    "T48n2001_001:0009a11": "報佛恩。祇如大覺世尊等虛空遍法界底恩。",
    "T48n2001_001:0009a12": "作麼生報。還委悉麼。無鬚鎖子藏頭弄。折",
    "T48n2001_001:0009a13": "脚鐺兒出手扶。",
    "T48n2001_001:0009a14": "冬節上堂云。律樞機轉。卦象爻分。陰中之",
    "T48n2001_001:0009a15": "陽。雖生而未兆。寂中之用。雖照而彌虛。到這",
    "T48n2001_001:0009a16": "裡。須是總生殺之權衡。當動靜之會要。諸人",
    "T48n2001_001:0009a17": "還體悉得麼。良久云。夜明簾外主。不落偏正",
    "T48n2001_001:0009a18": "方。",
    "T48n2001_001:0009a19": "上堂云。月低天曉。雪積山寒。風樹蕭蕭。",
    "T48n2001_001:0009a20": "野雲冉冉。廣長舌相。無爾藏縮處。淨妙法",
    "T48n2001_001:0009a21": "身。無爾蓋覆處。到這裡如何。得端的相應",
    "T48n2001_001:0009a22": "去。還會麼。蓑衣篛笠賣黃金。幾處相逢不",
    "T48n2001_001:0009a23": "解喚。",
    "T48n2001_001:0009a24": "因雪上堂云。好諸禪德。同雲顯瑞。大地呈輝。",
    "T48n2001_001:0009a25": "祇箇清白家風。得似枯寒時節。十分瑩徹。誰",
    "T48n2001_001:0009a26": "知踏雪人迷。一色齊平。切忌守株自困。到這",
    "T48n2001_001:0009a27": "裡如何履踐。得超脫去。良久云。還會麼。功盡",
    "T48n2001_001:0009a28": "亡依者。轉身覺路玄參。",
    "T48n2001_001:0009b01": "上堂云。內若不動外必不亂。箇是叢林知有",
    "T48n2001_001:0009b02": "漢。而今識得不為冤。自家兵馬何須戰。心因",
    "T48n2001_001:0009b03": "不生境緣斷體若虛空勿崖岸。霜天皎月上",
    "T48n2001_001:0009b04": "中峯。一段光明洗癡暗。上堂云。衲僧須瀝髑",
    "T48n2001_001:0009b05": "髏乾。透出威音世外看。歲月不能遷變處。箇",
    "T48n2001_001:0009b06": "人肯共爾同盤參。",
    "T48n2001_001:0009b07": "歲旦上堂云。千峯寒色。也知氷雪迷家。觸處",
    "T48n2001_001:0009b08": "歡聲。已賀春風入律。其來無像。所惠非輕。須",
    "T48n2001_001:0009b09": "明至化無為。始信大功不宰。所以道。聖人空",
    "T48n2001_001:0009b10": "洞其懷。萬物無非我造。且作麼生體悉得相",
    "T48n2001_001:0009b11": "應去。還會麼。可愛寒梅清照雪。未嫌陽鳥巧",
    "T48n2001_001:0009b12": "歌春。",
    "T48n2001_001:0009b13": "上堂云。好諸禪悳。雪滿前岐。著脚玻[王*梨]",
    "T48n2001_001:0009b14": "地上。春生歸路。藏身翡翠屏中。功勳未動",
    "T48n2001_001:0009b15": "已前。境迷一色。家法相承之處。道絕諸隣。",
    "T48n2001_001:0009b16": "諸人還會麼。謀臣猛將今何在。萬里清風",
    "T48n2001_001:0009b17": "祇自知。",
    "T48n2001_001:0009b18": "師在東林上堂云。好諸禪德。鎖斷眾流。雪",
    "T48n2001_001:0009b19": "雲同色。放行一線。塵剎空身。借位明功。不",
    "T48n2001_001:0009b20": "礙隨方作主。回塗復妙。何妨觸處為家。頭",
    "T48n2001_001:0009b21": "頭和合因緣。恰恰現成公案。所以古人道。",
    "T48n2001_001:0009b22": "周遍十方心。不在一切處。諸人還委悉麼。",
    "T48n2001_001:0009b23": "良久云。幽洞不拘關鎖意。縱橫那涉兩頭",
    "T48n2001_001:0009b24": "人。",
    "T48n2001_001:0009b25": "上堂云。生生死死。輪迴之跡無窮。寂寂惺惺。",
    "T48n2001_001:0009b26": "真照之機不昧。雲倚山而是父。箇中功就於",
    "T48n2001_001:0009b27": "功。月在水而為家。直下住無所住。離見聞覺",
    "T48n2001_001:0009b28": "知有智。非分別心。離地水火風有身。非和合",
    "T48n2001_001:0009c01": "相。所以道。四大性自復。如子得其母。諸禪德",
    "T48n2001_001:0009c02": "作麼生。行履得恁麼相應去。還會麼。霜天月",
    "T48n2001_001:0009c03": "落夜將半。誰共澄潭照影寒。",
    "T48n2001_001:0009c04": "寶峯師叔遷化。上堂云。五九四十五。春風吹",
    "T48n2001_001:0009c05": "斷前山雨。行雲歸去復何心。轉背飄然無覓",
    "T48n2001_001:0009c06": "處。無覓處知不知。坐斷十方還是誰。東弗于",
    "T48n2001_001:0009c07": "代欝單越。西瞿耶尼閻浮提。",
    "T48n2001_001:0009c08": "上堂云。影轉體前。白雲就青山之父。光分",
    "T48n2001_001:0009c09": "頂後。溫風成枯木之春。直得八面玲瓏。十",
    "T48n2001_001:0009c10": "方通暢。應機宜而了了。順變化以綿綿。所",
    "T48n2001_001:0009c11": "以古人道。一句子。當明不當照。一句子。當",
    "T48n2001_001:0009c12": "照不當明。一句子。當明當照。一句子。不",
    "T48n2001_001:0009c13": "當明不當照。諸禪德作麼生。體悉得圓滿",
    "T48n2001_001:0009c14": "去。良久云。坐却舌頭參活意。扭回鼻孔",
    "T48n2001_001:0009c15": "辨生緣參。",
    "T48n2001_001:0009c16": "上堂云。風不鳴條。雨不破塊。也知春水如藍。",
    "T48n2001_001:0009c17": "羸得春山若黛。物芸芸兮。誰生誰榮。道綿",
    "T48n2001_001:0009c18": "綿兮。自買自賣。一真圓妙。而法法含容。萬像",
    "T48n2001_001:0009c19": "齊觀而心心絕待。衲僧家放大光明。得大自",
    "T48n2001_001:0009c20": "在。劫成也。由我相隨而成。劫壞也。由我相隨",
    "T48n2001_001:0009c21": "而壞。坐斷乾坤而稱尊。斡旋陰陽而作宰。諸",
    "T48n2001_001:0009c22": "禪德且道。修何功德。住何三昧。爾纔踏步向",
    "T48n2001_001:0009c23": "前。敢道非公境界。",
    "T48n2001_001:0009c24": "上堂云。聲色見聞鬧浩浩。恰似兒時鬪百草。",
    "T48n2001_001:0009c25": "兩家拈出一般般。相對無言點頭笑。好笑好",
    "T48n2001_001:0009c26": "笑。人人盡道。香嚴擊竹響而明心。靈雲見桃",
    "T48n2001_001:0009c27": "花而悟道。還端的也無。當時到即不點。而今",
    "T48n2001_001:0009c28": "點即不到。",
    "T48n2001_001:0010a01": "開啟乾龍節。上堂云。好諸禪德。錦雲迎日。玉",
    "T48n2001_001:0010a02": "殿傳春。祥光現尊貴之家。瑞應兆誕生之事。",
    "T48n2001_001:0010a03": "萬椉七寶。親曾父子相承。九重一人。還與弟",
    "T48n2001_001:0010a04": "兄和合。諸人還委悉麼。良久云。洪蕩溫風布",
    "T48n2001_001:0010a05": "炎德。熙和韶日洗寒姿。",
    "T48n2001_001:0010a06": "天池長老至上堂云。虛心能作。白雲起石柱",
    "T48n2001_001:0010a07": "源頭。有應不乖。明月印天池水面。因緣事偶。",
    "T48n2001_001:0010a08": "感應道交。有時孤峯頂上盤結草菴。呵佛罵",
    "T48n2001_001:0010a09": "祖去。有時下妙高頂來。別峯相見去。諸人還",
    "T48n2001_001:0010a10": "體悉得麼。不居正位要旁來。祇箇真金經百",
    "T48n2001_001:0010a11": "煉。",
    "T48n2001_001:0010a12": "四月八日上堂云。碧琉璃色水澄清。紫磨金",
    "T48n2001_001:0010a13": "光身瑩明。洗淨方知不受垢。釋迦老子此時",
    "T48n2001_001:0010a14": "生。若也恁麼行履。過去未來現在諸佛。是恁",
    "T48n2001_001:0010a15": "麼時生。恁麼時沐浴。其或未然。蹉過了也。非",
    "T48n2001_001:0010a16": "唯二千八十年。何翅三生六十劫。",
    "T48n2001_001:0010a17": "乾龍節上堂云。尊貴位中尊貴身。綿綿不斷",
    "T48n2001_001:0010a18": "轉金輪。剎塵壽量無窮已。箇是乾坤舊主",
    "T48n2001_001:0010a19": "人。",
    "T48n2001_001:0010a20": "開啟天申節上堂云。體與乾坤同壽。則無變",
    "T48n2001_001:0010a21": "無淪。用與日月竝輝。則無晦無缺。據尊貴位。",
    "T48n2001_001:0010a22": "坐斷十方。借誕生緣。恩均萬彙。諸人還知箇",
    "T48n2001_001:0010a23": "人作用處麼。良久云。金輪統攝四天下。萬像",
    "T48n2001_001:0010a24": "圓收一印中。",
    "T48n2001_001:0010a25": "上堂云。五月半農忙亂。插田心是秋成飯。却",
    "T48n2001_001:0010a26": "道禾熟不臨場。祇麼任從風雨爛。禪和子。一",
    "T48n2001_001:0010a27": "身了一身兩眼對兩眼。箇中絲髮初無間。老",
    "T48n2001_001:0010a28": "狐涎盡復何疑。再坐盤中弓落盞。",
    "T48n2001_001:0010b01": "天申節上堂云。瑞籠雲錦。須知聖主之誕生。",
    "T48n2001_001:0010b02": "寶付金輪。還紹父王之至位。其尊貴也。肯墮",
    "T48n2001_001:0010b03": "二三。其壽量也。數踰萬億。乾坤合德。日月",
    "T48n2001_001:0010b04": "同光。攝十方剎土為一家。視四海眾生如赤",
    "T48n2001_001:0010b05": "子。便乃卷舒無礙。縱奪自由。順大道而無為。",
    "T48n2001_001:0010b06": "應群機而不忒。諸人還委悉麼。三代而來遵",
    "T48n2001_001:0010b07": "聖化。八絃此去沐淳仁。",
    "T48n2001_001:0010b08": "師於六月初三日退院。辭眾上堂云。衲僧去",
    "T48n2001_001:0010b09": "就水雲姿。偶墮夤緣出應時。今日又歸林壑",
    "T48n2001_001:0010b10": "去。得便宜了得便宜。諸禪德。且作麼生是得",
    "T48n2001_001:0010b11": "便宜處。良久云。此去常專自己事。者回不為",
    "T48n2001_001:0010b12": "別人憂。",
    "T48n2001_001:0010b13": "江州圓通語錄(終)",
    "T48n2001_001:0010b15": "江州能仁禪寺語錄",
    "T48n2001_001:0010b16": "侍者法澄編",
    "T48n2001_001:0010b17": "師於建炎二年六月十三日入院。上堂云。一",
    "T48n2001_001:0010b18": "塵起大地收。一花開天下春。衲僧變態。須是",
    "T48n2001_001:0010b19": "恁麼始得。便乃一切時一切處。任運自在。應",
    "T48n2001_001:0010b20": "用無方。諸人還委悉麼。風行草偃。水到渠成。",
    "T48n2001_001:0010b21": "上堂云。好諸禪德。念盡智明。玉壺引步。神虛",
    "T48n2001_001:0010b22": "鑑遠。寶鏡含輝。應萬化而無當。不墮諸數。湛",
    "T48n2001_001:0010b23": "一真而獨照。不外餘塵。且作麼生。行履得恁",
    "T48n2001_001:0010b24": "麼相應去。良久云。翡翠踏翻荷葉雨。鷺鷥衝",
    "T48n2001_001:0010b25": "破竹林煙。",
    "T48n2001_001:0010b26": "上堂舉僧問洞山。四山相逼時如何。山云。",
    "T48n2001_001:0010b27": "老僧日前。也曾向人家屋簷下過來。僧云。",
    "T48n2001_001:0010b28": "回顧。不回顧。山云。不回顧。僧云。未審。",
    "T48n2001_001:0010c01": "教渠向甚麼處去。山云。粟畬裡去。其僧珍",
    "T48n2001_001:0010c02": "重便遷化。山以拄杖點云。闍梨祇解恁麼",
    "T48n2001_001:0010c03": "去。不解恁麼來。師云。祇解恁麼去。沙禽",
    "T48n2001_001:0010c04": "夜宿滄洲樹。不解恁麼來。石笋穿開古路",
    "T48n2001_001:0010c05": "苔。諸人還體悉得麼。莫道鯤鯨無羽翼。今",
    "T48n2001_001:0010c06": "日親從鳥道回。",
    "T48n2001_001:0010c07": "上堂云。淅淅西風斂氣浮。遠天野水一般秋。",
    "T48n2001_001:0010c08": "衲僧歇到茲時節。坐照寒光湛不流。諸禪德",
    "T48n2001_001:0010c09": "祖師道。心隨萬境轉。轉處實能幽。且作麼生",
    "T48n2001_001:0010c10": "是轉處。還會麼。解報山家六戶曉。須知雲樹",
    "T48n2001_001:0010c11": "一聲雞。",
    "T48n2001_001:0010c12": "真州天寧琳長老。下法嗣書。師上堂云。五葉",
    "T48n2001_001:0010c13": "一花。不是尋常春力。十方一色。何曾特地莊",
    "T48n2001_001:0010c14": "嚴。瑠璃地上轉機。明月堂前移步。正恁麼時。",
    "T48n2001_001:0010c15": "子有就父之功。資有合師之道。諸人還體悉",
    "T48n2001_001:0010c16": "得麼。良久云。玉籠放出千年鶴。妙辨初移一",
    "T48n2001_001:0010c17": "步時。",
    "T48n2001_001:0010c18": "薦道士請。上堂云。恍恍惚惚其中有物。杳杳",
    "T48n2001_001:0010c19": "冥冥其中有精。其中之精則無像。其中之物",
    "T48n2001_001:0010c20": "則無名。應繁興而常寂。照空劫而獨靈。悟之",
    "T48n2001_001:0010c21": "者剎剎見佛。證之者塵塵出經。門戶開闢。也",
    "T48n2001_001:0010c22": "分而為三教。身心狹小。也局而為二乘。真境",
    "T48n2001_001:0010c23": "無涯兮妙觀玄覽。大方無外兮獨立周行。諸",
    "T48n2001_001:0010c24": "人還會麼。良久云。虛若谷神元不死。道先象",
    "T48n2001_001:0010c25": "帝自長生。",
    "T48n2001_001:0010c26": "上堂舉。定上座參臨際問。如何是佛法的的",
    "T48n2001_001:0010c27": "大意。際下禪床。與一掌便托開。定佇思。傍僧",
    "T48n2001_001:0010c28": "云。定上座。何不禮拜。定方禮拜豁然大悟。師",
    "T48n2001_001:0011a01": "云。黃蘗傳來。臨際用底。定上座觸著關捩。廓",
    "T48n2001_001:0011a02": "然一念忘緣。泊爾十方無寄。現前不用安排。",
    "T48n2001_001:0011a03": "直下何勞擬議。不風流處也風流。有意氣時",
    "T48n2001_001:0011a04": "添意氣。",
    "T48n2001_001:0011a05": "上堂舉洞山云。初秋夏末。或東或西。直須向",
    "T48n2001_001:0011a06": "萬里無寸草處去。良久云。祇如萬里無寸草",
    "T48n2001_001:0011a07": "處。又作麼生去。後僧舉問石霜。霜云。出門便",
    "T48n2001_001:0011a08": "是草。明安云。直是不出門。亦是草漫漫地。師",
    "T48n2001_001:0011a09": "云。出門是草。涉芊芊莽莽之閒。葉落知秋。墮",
    "T48n2001_001:0011a10": "黯黯青青之處。到者裏。須體取機雖轉紐。",
    "T48n2001_001:0011a11": "印未成文處始得。還端的麼。良久云。水明老",
    "T48n2001_001:0011a12": "蚌懷胎後。雲重蒼龍退骨時。",
    "T48n2001_001:0011a13": "江州能仁禪寺語錄(終)",
    "T48n2001_001:0011a15": "真州長蘆崇福禪院語錄",
    "T48n2001_001:0011a16": "侍者宗信編",
    "T48n2001_001:0011a17": "師於建炎二年九月十五日入院。上堂云。恁",
    "T48n2001_001:0011a18": "麼時恁麼處恁麼去。恁麼時恁麼處恁麼來。",
    "T48n2001_001:0011a19": "其來也內紹到家。其去也傍分借路。明月練",
    "T48n2001_001:0011a20": "鋪江面。蘆花雪照門頭。分明祇是箇人。宛轉",
    "T48n2001_001:0011a21": "歸來舊處。諸禪德。本色漢到者田地。更須知",
    "T48n2001_001:0011a22": "有功勳及盡。十成時脫去渾身。祖禰相承。一",
    "T48n2001_001:0011a23": "色後荷擔底事。諸人還相委悉麼。良久云。機",
    "T48n2001_001:0011a24": "轉玉輪乾坤靜。妙叶寶印正當風。",
    "T48n2001_001:0011a25": "師於當月二十九日。就本州天寧寺開堂。發",
    "T48n2001_001:0011a26": "運閣學。度疏與師。師接得良久云。善財彌勒。",
    "T48n2001_001:0011a27": "相逢有彈指之緣。居士文殊。酬對到忘言之",
    "T48n2001_001:0011a28": "處。妙在箇中投契。還他方外知音。也應今正",
    "T48n2001_001:0011a29": "是時。會與重宣此義。宣疏罷。知府學士。度疏",
    "T48n2001_001:0011b01": "與師。師接得復云。隨呼而應。虛谷有無盡之",
    "T48n2001_001:0011b02": "音。對像而形。圓鑑有不私之照。心心相印。法",
    "T48n2001_001:0011b03": "法現成。其或未然。更煩重舉。宣疏罷。師陞座",
    "T48n2001_001:0011b04": "拈香云。此一瓣香。恭為　今上皇帝陛下萬",
    "T48n2001_001:0011b05": "歲萬歲萬萬歲。伏願。天地容於聖心。日月助",
    "T48n2001_001:0011b06": "於炎德。皇基綿遠。不可窮其方隅。壽嶽穹崇。",
    "T48n2001_001:0011b07": "不可窮其數量。體蒼蒼之至化。施物物於淳",
    "T48n2001_001:0011b08": "仁。次拈香云。此一瓣香。奉為執政大臣。兩制",
    "T48n2001_001:0011b09": "侍從發運閣學。知府學士通判寺丞闔府文",
    "T48n2001_001:0011b10": "武寀寮。竝願奉國惟忠。贊　一人之大業。潛",
    "T48n2001_001:0011b11": "心游道。體萬彙之元功。福慧光嚴。壽齡綿久。",
    "T48n2001_001:0011b12": "以父母恩。而及百姓。以佛祖囑。而護叢林。又",
    "T48n2001_001:0011b13": "拈香云。此一瓣香。是祖禰傳宗之信。乃衲僧",
    "T48n2001_001:0011b14": "取則之時。幾回舉似與人。真箇不忘得處。供",
    "T48n2001_001:0011b15": "養隨州大洪山第四代淳和尚。用酬法乳之",
    "T48n2001_001:0011b16": "恩。遂就坐。天寧長老白椎云。法筵龍象眾。當",
    "T48n2001_001:0011b17": "觀第一義。師云。若論第一義諦。又作麼生觀。",
    "T48n2001_001:0011b18": "諸聖宗仰而為師。衲僧心傳而為祖。居混茫",
    "T48n2001_001:0011b19": "之化表。出離微之道前。無象無名。難思難議。",
    "T48n2001_001:0011b20": "到者裡。須知有建化門頭敲唱底時節。眾中",
    "T48n2001_001:0011b21": "莫有了事底衲僧麼。出來相見。時有僧問。適",
    "T48n2001_001:0011b22": "來發運疏中道。鉗鎚在手。要須法雨[雨/旁]霈。正",
    "T48n2001_001:0011b23": "恁麼時。願見作家手段。師云。半夜烏兒頭戴",
    "T48n2001_001:0011b24": "雪。天明啞子抱頭歸。進云。寶印當風妙。重重",
    "T48n2001_001:0011b25": "錦縫開去也。師云。天共白雲曉。水和明月流。",
    "T48n2001_001:0011b26": "進云。幸逢席上台星鑑。好運靈光第一機。師",
    "T48n2001_001:0011b27": "云。爾只今問第幾機。進云。霜林玉鳳生雛。月",
    "T48n2001_001:0011b28": "戶金雞唱曉。師云。直須恁麼。僧問。昔日興化",
    "T48n2001_001:0011b29": "道。我逢人即不出。出即不為人。三聖云。我",
    "T48n2001_001:0011c01": "逢人即出。出即便為人。未審。二尊宿。還有",
    "T48n2001_001:0011c02": "相違處也無。師云。落霞與孤鶩齊飛。秋水共",
    "T48n2001_001:0011c03": "長天一色。進云。如是。則春蘭秋菊。各自馨",
    "T48n2001_001:0011c04": "香。師云。又恁麼去也。進云。敢問。和尚為復",
    "T48n2001_001:0011c05": "是為人出。不為人出。師云。動容揚古路。不墮",
    "T48n2001_001:0011c06": "悄然機。進云。爭奈空生不解。巖中坐。惹得天",
    "T48n2001_001:0011c07": "花動地來。師云。今日遭人點撿。進云。還許學",
    "T48n2001_001:0011c08": "人下箇註脚也無。師云許。進云。截斷脚下五",
    "T48n2001_001:0011c09": "色線。拈却長蘆下馬臺。師云。無爾下足處。師",
    "T48n2001_001:0011c10": "乃云。釋迦出世。以眾生妄想迷封。而說種種",
    "T48n2001_001:0011c11": "法。達磨西來。以底事現成圓滿。而傳密密心。",
    "T48n2001_001:0011c12": "說種種法也。以楔出楔。傳密密心也。以符合",
    "T48n2001_001:0011c13": "符。諸仁者。一段光明。爛爛月含霜夜。一壺爽",
    "T48n2001_001:0011c14": "氣。沈沈水與天秋。空而不空。廓然自照。有而",
    "T48n2001_001:0011c15": "不有。湛兮若存。法身圓極。而無去來。物物難",
    "T48n2001_001:0011c16": "逃其外。佛眼洞鑑而一同異。塵塵但入其",
    "T48n2001_001:0011c17": "中。所以古人道。森羅及萬象。一法之所印。若",
    "T48n2001_001:0011c18": "恁麼會得。方知道。一切處是爾自己。一切處",
    "T48n2001_001:0011c19": "是爾光明。一切處是爾坐道場。一切處是爾",
    "T48n2001_001:0011c20": "作佛事。雖然如是。且道。光影俱忘。又作麼生",
    "T48n2001_001:0011c21": "體悉。良久云。玉馬雪行歸半夜。羚羊掛角月",
    "T48n2001_001:0011c22": "沈西。陳謝罷復舉。保壽開堂三聖推出一僧。",
    "T48n2001_001:0011c23": "保壽便打。三聖云。恁麼為人。瞎却鎮州一城",
    "T48n2001_001:0011c24": "人眼去在。保壽便下座。師云。禪客相逢。自有",
    "T48n2001_001:0011c25": "琢磨之妙。作家做處。元無刀斧之痕。且道。正",
    "T48n2001_001:0011c26": "恁麼時作麼生。還會麼。影草事羸本色漢。",
    "T48n2001_001:0011c27": "截流機對當行家。天寧長老白椎云。諦觀法",
    "T48n2001_001:0011c28": "王法。法王法如是。師便下座。",
    "T48n2001_001:0011c29": "上堂云。六戶不掩。從教萬法通同。四衢無蹤。",
    "T48n2001_001:0012a01": "祇麼一塵不受。所以道眼見色與盲等。耳聞",
    "T48n2001_001:0012a02": "聲與響等。便能聲色裡睡眠。聲色裡坐臥。還",
    "T48n2001_001:0012a03": "體悉得麼。周遍十方心。不在一切處。",
    "T48n2001_001:0012a04": "上當舉僧問洞山。亡僧遷化向甚麼處去。山",
    "T48n2001_001:0012a05": "云。火後一莖茆。師云。虛而靈空而妙。光明一",
    "T48n2001_001:0012a06": "點。乃生佛之樞機。廓徹十方。是聖凡之窟宅。",
    "T48n2001_001:0012a07": "還會麼。良久云。堪嗟去日顏如玉。却嘆迴時",
    "T48n2001_001:0012a08": "鬢似霜。",
    "T48n2001_001:0012a09": "上堂云。日照晝月照夜。天清而高地厚而下。",
    "T48n2001_001:0012a10": "不我處者大功。不可逃者至化。舉起鎮州羅",
    "T48n2001_001:0012a11": "蔔。酬却廬陵米價。阿嚕勒繼薩婆訶。佳作人",
    "T48n2001_001:0012a12": "可知禮也。",
    "T48n2001_001:0012a13": "上堂云。獨立不改。周行不殆。莫嫌滿眼諸塵。",
    "T48n2001_001:0012a14": "須信唯心三界。列千峯而向嶽。會百川而到",
    "T48n2001_001:0012a15": "海。諸禪德。恁麼會得也。卷簾除却障。恁麼不",
    "T48n2001_001:0012a16": "會也。閉戶生得礙。會與不會商量。漆桶依前",
    "T48n2001_001:0012a17": "不快。",
    "T48n2001_001:0012a18": "上堂云。環中隱照。蟄龍吟枯木之雲。量外真",
    "T48n2001_001:0012a19": "明。老兔弄夜輪之魄。機前梭路。石女能分。肘",
    "T48n2001_001:0012a20": "後印章。木人得用。直得一印印遍虛空。法界",
    "T48n2001_001:0012a21": "更無遺餘。諸人還體悉得麼。六門通曉意。大",
    "T48n2001_001:0012a22": "地絕纖塵。",
    "T48n2001_001:0012a23": "上堂云。祇箇是家風。明明入混融。江光蘆映",
    "T48n2001_001:0012a24": "月。夜色水吞空。攃手懸崖下。分身萬像中。回",
    "T48n2001_001:0012a25": "塗登鳥道。恰恰是神通。",
    "T48n2001_001:0012a26": "莊上回上堂云。南畝黃雲禾弄穟。中洲白雪",
    "T48n2001_001:0012a27": "葦成花。歸舟恰向其閒過。一棹清風夜到家。",
    "T48n2001_001:0012a28": "諸禪德。長蘆尋常不與諸人世諦流布。真箇",
    "T48n2001_001:0012a29": "其中行履來。且道。諸人行履又作麼生。良久",
    "T48n2001_001:0012b01": "云。誰敢壓良為賤。",
    "T48n2001_001:0012b02": "天寧節上堂云。乾坤同壽。無以窮其歲年。物",
    "T48n2001_001:0012b03": "我同心。無以分其中外。以法為界。則無方維。",
    "T48n2001_001:0012b04": "以智為身。則無向背。諸禪德。且道。箇人作麼",
    "T48n2001_001:0012b05": "生行履。還會麼。國付一人敷舜化。恩臨四海",
    "T48n2001_001:0012b06": "戴堯仁。",
    "T48n2001_001:0012b07": "上堂云。空劫有真宗。聲前問己躬。赤窮新活",
    "T48n2001_001:0012b08": "計。清白舊家風。的的三椉外。寥寥一印中。却",
    "T48n2001_001:0012b09": "來行異類。萬派自朝東。",
    "T48n2001_001:0012b10": "上堂云。道綿綿兮用也不勤。道綿綿兮寂也",
    "T48n2001_001:0012b11": "不滅。二椉困墮於空無。眾生執迷於分別。菩",
    "T48n2001_001:0012b12": "薩區區於進修。諸佛嘮嘮於演說。諸禪德。一",
    "T48n2001_001:0012b13": "句子妙出三椉。一念閒功超萬劫。水月茫茫",
    "T48n2001_001:0012b14": "兮舟棹閑。雪雲冉冉兮路岐絕。明明靈靈兮",
    "T48n2001_001:0012b15": "唯已自知。大辯若訥兮大巧若拙。",
    "T48n2001_001:0012b16": "上堂云。恰恰無綾縫。明明不覆藏。鷲嶺豈傳",
    "T48n2001_001:0012b17": "迦葉。少林那付神光。現成處處合頭句。具足",
    "T48n2001_001:0012b18": "人人知見香。虛空說法森羅聽。不掛唇皮解",
    "T48n2001_001:0012b19": "舉揚。諸禪德。十二時中。直是滿眼滿耳了也。",
    "T48n2001_001:0012b20": "還體悉得麼。良久云。傍觀者哂。當局者迷。",
    "T48n2001_001:0012b21": "資福和尚到上堂云。玉線金針相續難。劫壺",
    "T48n2001_001:0012b22": "空處妙。投關。香林煙暖風排雪。月窟氷寒影",
    "T48n2001_001:0012b23": "轉山。裡許借功方得活。那時退位不知閑。宗",
    "T48n2001_001:0012b24": "家密密綿綿事。布施多人莫要慳。",
    "T48n2001_001:0012b25": "上堂舉僧問古德。曹谿路上。還有俗談也無。",
    "T48n2001_001:0012b26": "德云。六祖是盧行者。師云。好諸禪德。直下無",
    "T48n2001_001:0012b27": "窠窟。不用求奇特。皓玉本無瑕。雕文喪君",
    "T48n2001_001:0012b28": "德。",
    "T48n2001_001:0012b29": "上堂云。本來田地無涯岸。極目寒光成一片。",
    "T48n2001_001:0012c01": "消息平沈佛也迷。機輪轉側誰能辨。看看。雪",
    "T48n2001_001:0012c02": "山山下擁蓑人。白牛一掣芒繩斷參。",
    "T48n2001_001:0012c03": "上堂云。靈苗發種覺樹敷春。冷湫湫處却要",
    "T48n2001_001:0012c04": "溫和。乾爆爆時還須津潤。若能如是。便乃能",
    "T48n2001_001:0012c05": "方能圓。能曲能直。正恁麼時。如何體悉。還會",
    "T48n2001_001:0012c06": "麼。誌公不是閑和尚。剪刀常在臥床頭。",
    "T48n2001_001:0012c07": "歲旦上堂僧問。舊年已去。新歲到來。不審。",
    "T48n2001_001:0012c08": "無位真人。今日壽年多少。師云。也須頭上添",
    "T48n2001_001:0012c09": "一歲。進云。恁麼則應時納祐去也。師云。爾分",
    "T48n2001_001:0012c10": "上作麼生。進云。直得風行草偃。水到渠成。師",
    "T48n2001_001:0012c11": "云。百歲老人分夜燈。師乃云。淑氣成春。韶聲",
    "T48n2001_001:0012c12": "入律。堂堂做處。須知戶掛凋林。密密來時。自",
    "T48n2001_001:0012c13": "是花開枯木。金雞報曉。玉女登機。一段風光。",
    "T48n2001_001:0012c14": "大家時節。祇如時節若至其理自彰。又作麼",
    "T48n2001_001:0012c15": "生體得。借婆裙子拜婆年。買盡風光不著錢。",
    "T48n2001_001:0012c16": "劈面來時莫回避。箇人裡許有生緣參。",
    "T48n2001_001:0012c17": "上堂云。一言道斷不鼓唇皮。一擔擔起不費",
    "T48n2001_001:0012c18": "氣力。直得口掛壁上也。妙照那人。意在目前",
    "T48n2001_001:0012c19": "也。圓成眾事。便能默時說說時默。用時閑閑",
    "T48n2001_001:0012c20": "時用。且道。正當用時如何。良久云。巨靈擡手",
    "T48n2001_001:0012c21": "無多子。分破華山千萬重。",
    "T48n2001_001:0012c22": "上堂舉僧問九峯。如何是頭。峯云。開眼不覺",
    "T48n2001_001:0012c23": "曉。僧云。如何是尾。峯云。不坐萬年床。僧云。",
    "T48n2001_001:0012c24": "有頭無尾時如何。峯云。終是不貴。僧云。有尾",
    "T48n2001_001:0012c25": "無頭時如何。峯云。雖飽無力。僧云。直得頭",
    "T48n2001_001:0012c26": "尾相稱時如何。峯云。兒孫得力室內不知。師",
    "T48n2001_001:0012c27": "云。好諸禪德。雲從龍風從虎。客到家水歸海。",
    "T48n2001_001:0012c28": "頭尾平正。內外通同。八方受敵鐵牛機。半夜",
    "T48n2001_001:0012c29": "陣圓玄豹變。雖然如是。也祇是兒孫得力處。",
    "T48n2001_001:0013a01": "祇如室內不知。又作麼生。良久云。戶外有雲",
    "T48n2001_001:0013a02": "從斷徑。座中無照勝然燈。",
    "T48n2001_001:0013a03": "上堂云。剎剎塵塵是我。無處藏身。到到處處",
    "T48n2001_001:0013a04": "逢渠。箇人具眼。百草頭上。鬧市門頭。混不得",
    "T48n2001_001:0013a05": "不隨流。類不齊絕滲漏。須知衲僧做處。大用",
    "T48n2001_001:0013a06": "現前。普化半顛半狂。金牛自歌自舞。諸人還",
    "T48n2001_001:0013a07": "會麼。因風吹火。用力不多參。",
    "T48n2001_001:0013a08": "上堂舉。魯祖凡見僧來便面壁。南泉云。我尋",
    "T48n2001_001:0013a09": "常向人道。空劫已前承當。佛未出世時體取。",
    "T48n2001_001:0013a10": "尚不得一箇半箇。似爾恁麼驢年去。師云。魯",
    "T48n2001_001:0013a11": "祖為眾竭力。南泉家醜外揚。長蘆恁麼點撿。",
    "T48n2001_001:0013a12": "還更有人點撿長蘆麼。有點撿無點撿即且",
    "T48n2001_001:0013a13": "置。魯祖為人處作麼生。還會麼。無底合盤盛",
    "T48n2001_001:0013a14": "不盡。穿心椀子釘將來。",
    "T48n2001_001:0013a15": "上堂云。同中有異。功亡就位。異中有同。在位",
    "T48n2001_001:0013a16": "借功。一步密移玄路轉。全身放下劫壺空。隱",
    "T48n2001_001:0013a17": "隱密密。玲玲瓏瓏。記取深雲須變豹。自然死",
    "T48n2001_001:0013a18": "水不藏龍。",
    "T48n2001_001:0013a19": "上堂云。麟龍不為瑞。珠璧不為貴。衲僧眼豁",
    "T48n2001_001:0013a20": "開。徹見生死蔕。生死蔕。第一義。諸佛心。祖",
    "T48n2001_001:0013a21": "師鼻。少林傳燈。靈山授記。隨高隨下。何此何",
    "T48n2001_001:0013a22": "彼。假諸因緣。神通游戲。有時五教三椉。有時",
    "T48n2001_001:0013a23": "三德六味。有時屋裡主財。有時門頭了事。處",
    "T48n2001_001:0013a24": "處清白家風。人人見成活計。正恁麼時。且道。",
    "T48n2001_001:0013a25": "作麼生是見成受用底。還體悉得麼。良久云。",
    "T48n2001_001:0013a26": "風行草偃。水到渠成。",
    "T48n2001_001:0013a27": "上堂云。一二三四五。禾山打鼓金牛舞。劈面",
    "T48n2001_001:0013a28": "來時著眼看。全身放下休回互。諸禪德。祇如",
    "T48n2001_001:0013a29": "不回互時作麼生。良久云。千鈞纔一挽。自有",
    "T48n2001_001:0013b01": "發機人。",
    "T48n2001_001:0013b02": "上堂僧問記得。僧問巴陵。如何是提婆宗。陵",
    "T48n2001_001:0013b03": "云。銀椀裡盛雪。未審。此意如何。師云。猶墮",
    "T48n2001_001:0013b04": "一色在。進云。恁麼則滿舡空載月。漁父宿蘆",
    "T48n2001_001:0013b05": "花。師云。轉却後作麼生。進云。龍得水時添意",
    "T48n2001_001:0013b06": "氣。虎逢山處長威獰。師云。且喜勿交涉。進",
    "T48n2001_001:0013b07": "云。却請和尚道。師云。欲識誕生王子父。鶴騰",
    "T48n2001_001:0013b08": "霄漢出銀籠。師乃云。活計如今付舊人。版頭",
    "T48n2001_001:0013b09": "疎久又還親。星河月與長江混。渺渺清光一",
    "T48n2001_001:0013b10": "色勻。底時節落功勳。臥穩須知却轉身。轉得",
    "T48n2001_001:0013b11": "了來相識麼。寒窮面嘴黑皴皴。",
    "T48n2001_001:0013b12": "上堂云。今日是釋迦老子降生之辰。長蘆不",
    "T48n2001_001:0013b13": "解說禪。與諸人畫箇樣子。祇如在摩耶胎時",
    "T48n2001_001:0013b14": "作麼生。以拂子畫⊙。祇如以清淨水浴金色",
    "T48n2001_001:0013b15": "身時。又作麼生。師畫[○@水]。祇如周行七步。目顧",
    "T48n2001_001:0013b16": "四方。指天指地。成道說法。神通變化。智慧辯",
    "T48n2001_001:0013b17": "才。四十九年。三百餘會。說青道黃。指東畫",
    "T48n2001_001:0013b18": "西。入般涅槃。又作麼生。師畫⊕云。若是具眼",
    "T48n2001_001:0013b19": "衲僧。必也點頭相許。其或未然。一一歷過始",
    "T48n2001_001:0013b20": "得。",
    "T48n2001_001:0013b21": "上堂云。六根返源。徹底靈明無纇。四大性復。",
    "T48n2001_001:0013b22": "通身清淨無塵。直得絕因緣斷相續。混古今",
    "T48n2001_001:0013b23": "泯同異。諸人還體悉得麼。靈鳥不萠枝上夢。",
    "T48n2001_001:0013b24": "覺花無影樹頭春。",
    "T48n2001_001:0013b25": "上堂云。透頂透底。徹根徹源底人。為甚麼跨",
    "T48n2001_001:0013b26": "步時。失却路頭。隨高隨下合方合圓底人。為",
    "T48n2001_001:0013b27": "甚麼合眼時。失却處所。諸禪德。作麼生履踐。",
    "T48n2001_001:0013b28": "得通同一貫去。良久云。好手猶如火裡蓮。他",
    "T48n2001_001:0013b29": "家自有冲天意。",
    "T48n2001_001:0013c01": "乾龍節上堂云。乾坤之主。海岳之尊。密密不",
    "T48n2001_001:0013c02": "間。綿綿長存。全提造化之柄。妙得生成之根。",
    "T48n2001_001:0013c03": "箇人壽量也。龍施膏雨洗山骨。箇人神明也。",
    "T48n2001_001:0013c04": "蟾把清霜摩月魂。當時舜日下臨。蒙聖庇從",
    "T48n2001_001:0013c05": "佛學佛。今日堯眉上祝。是我眾知恩報恩。",
    "T48n2001_001:0013c06": "上堂云。好諸禪德。與乾坤同其覆載。與雨露",
    "T48n2001_001:0013c07": "同其霑濡。與草木同其生成。與水雲同其去",
    "T48n2001_001:0013c08": "就。與鬼神同其凶吉。與時序同其陰陽。所以",
    "T48n2001_001:0013c09": "道。萬物自有功。當言用極處。事存函葢合。理",
    "T48n2001_001:0013c10": "應箭鋒柱。正恁麼時作麼生。得函葢箭鋒",
    "T48n2001_001:0013c11": "去。還會麼。遍界不曾藏。通身無影像。",
    "T48n2001_001:0013c12": "上堂云。何須更舉揚。全體露堂堂。濕暑時時",
    "T48n2001_001:0013c13": "雨。薰風陣陣香。秧針初透水痕淺。蒲力欲",
    "T48n2001_001:0013c14": "剪柳絲長。雙六盤中休喝彩。分明觸事恰相",
    "T48n2001_001:0013c15": "當。",
    "T48n2001_001:0013c16": "結夏上堂云。一塵具無量剎土。一念超無量",
    "T48n2001_001:0013c17": "劫數。一身現無量眾生。一體合無量諸佛。所",
    "T48n2001_001:0013c18": "以道。以大圓覺為我伽藍。身心安居平等性",
    "T48n2001_001:0013c19": "智。恁麼則不可以方所為限。不可以時分為",
    "T48n2001_001:0013c20": "拘。自他和合。則水乳相同。主伴交參。則鏡像",
    "T48n2001_001:0013c21": "相照。祇如禁足護生。又且如何話會。良久云。",
    "T48n2001_001:0013c22": "心心無異念。步步不迷方。",
    "T48n2001_001:0013c23": "上堂舉僧問魯祖。如何是不言言。祖云。爾口",
    "T48n2001_001:0013c24": "在甚麼處。僧云。某甲無口。祖云。尋常將甚麼",
    "T48n2001_001:0013c25": "喫飯。僧無語。祖便打。師云。祇解握死蛇頸。",
    "T48n2001_001:0013c26": "不能捋猛虎鬚。當時待他問爾口在甚麼處",
    "T48n2001_001:0013c27": "便與一喝。拂袖便行。直饒魯祖全機。往往做",
    "T48n2001_001:0013c28": "手脚不及。",
    "T48n2001_001:0013c29": "上堂舉百丈涅槃和尚問南泉。從上諸聖。還",
    "T48n2001_001:0014a01": "有不為人說底法麼。泉云有。丈云。如何是不",
    "T48n2001_001:0014a02": "為人說底法。泉云。不是心。不是佛。不是物。",
    "T48n2001_001:0014a03": "丈云。說了也。泉云。某甲祇恁麼。和尚又如",
    "T48n2001_001:0014a04": "何。丈云。我不是善智識。爭知有說不說。泉",
    "T48n2001_001:0014a05": "云。某甲不會。丈云。我太殺為爾說也。師云。",
    "T48n2001_001:0014a06": "好大眾王老師葛藤。被涅槃和尚截斷了也。",
    "T48n2001_001:0014a07": "涅槃和尚葛藤。且不得動著。非唯既往不咎。",
    "T48n2001_001:0014a08": "亦乃盡法無民。雖然如是。還點撿得出麼。如",
    "T48n2001_001:0014a09": "今奪得連城璧。秦主相如盡喪身。",
    "T48n2001_001:0014a10": "上堂舉僧問智門。蓮華未出水時如何。門云",
    "T48n2001_001:0014a11": "蓮華。僧云。出水後如何。門云荷葉。師云。叢",
    "T48n2001_001:0014a12": "林多作出水未出水。蓮華荷葉商量。我也知",
    "T48n2001_001:0014a13": "爾為蛇畫足。更有底打傳口令。有底杓卜聽",
    "T48n2001_001:0014a14": "虛聲。總未得剿絕。長蘆為爾拈却了也。方知",
    "T48n2001_001:0014a15": "道智門是箇無固必漢。長蘆今日大似鞏縣",
    "T48n2001_001:0014a16": "茶瓶。",
    "T48n2001_001:0014a17": "舉首坐立僧上堂云。吾家種草古今難。針鼻",
    "T48n2001_001:0014a18": "纔分度線端。混處相期君把手。到時不與汝",
    "T48n2001_001:0014a19": "同盤。却來大用縱橫是。向去全功轉側看。底",
    "T48n2001_001:0014a20": "事要憑師印可。輪回生死不相干。",
    "T48n2001_001:0014a21": "上堂舉僧問雲門。殺父殺母。佛前懺悔。殺佛",
    "T48n2001_001:0014a22": "殺祖。向甚麼處懺悔。門云。露師云。好諸禪",
    "T48n2001_001:0014a23": "德。無稜縫絕廉纖。隨心自在。當處解脫。還會",
    "T48n2001_001:0014a24": "麼。有餘一法著不得。無餘一法也還祛。",
    "T48n2001_001:0014a25": "上堂云。來無所從。去無所向。達一理之齊平。",
    "T48n2001_001:0014a26": "見諸法之空相。曉雲散處日明。夜雨過時溪",
    "T48n2001_001:0014a27": "漲。照體獨立兮常住一如。應真不借兮森羅",
    "T48n2001_001:0014a28": "萬像。不須爾更作思惟。自有人普同供養。師",
    "T48n2001_001:0014a29": "高聲喚云。大休大歇底禪和子。若不受食是",
    "T48n2001_001:0014b01": "尊貴墮。",
    "T48n2001_001:0014b02": "上堂云。滅而不滅。與虛空合體而靈。生而不",
    "T48n2001_001:0014b03": "生。與森羅同用而妙。劫前無朕。身後有家。鶴",
    "T48n2001_001:0014b04": "夢巢寒。耿耿蒼林之月。龍吟夜永。依依枯木",
    "T48n2001_001:0014b05": "之雲。諸禪德。正恁麼時。無生滅絕去來。妙有",
    "T48n2001_001:0014b06": "衲僧行履。還體得麼。良久云。煙含碧葦沙頭",
    "T48n2001_001:0014b07": "雪。風弄白蘋江上秋。",
    "T48n2001_001:0014b08": "上堂舉舡子囑夾山云。直須藏身處沒蹤跡。",
    "T48n2001_001:0014b09": "沒蹤跡處莫藏身。吾三十年在藥山。祇明此",
    "T48n2001_001:0014b10": "事。師云。好諸禪德。寒巖異草。坐著成功。明",
    "T48n2001_001:0014b11": "月白雲。步時分影。正當恁麼時。如何行履。良",
    "T48n2001_001:0014b12": "久云。幽洞不拘關鎖意。縱橫那涉兩頭人。",
    "T48n2001_001:0014b13": "上堂云。好諸禪德。雲無心而自閑。天無際而",
    "T48n2001_001:0014b14": "能寬。道無像而普應。神無慮而常安。隨之也",
    "T48n2001_001:0014b15": "不見去跡。迎之也不見來端。一藏教祇成讚",
    "T48n2001_001:0014b16": "歎。三世佛止可傍觀。燭曉堂虛。織婦轉機梭",
    "T48n2001_001:0014b17": "路細。水明夜靜。漁老擁蓑舡月寒。諸禪德。還",
    "T48n2001_001:0014b18": "曾到箇田地箇時節麼。其或未然。不要亂",
    "T48n2001_001:0014b19": "舉。",
    "T48n2001_001:0014b20": "上堂云。大眾芝麻壓得油。粳米炊得飯。還我",
    "T48n2001_001:0014b21": "叢林飽參漢。衲僧履道貴平懷。何必臨機爭",
    "T48n2001_001:0014b22": "轉換。活計自然家風成現。順水便風。歸舟到",
    "T48n2001_001:0014b23": "岸。寒山拾得笑呵呵。此心分付知音辨。",
    "T48n2001_001:0014b24": "真州長蘆崇福禪院語錄(終)",
    "T48n2001_001:0014b25": "師小參示眾云。兄弟機絲不掛。木人暗擲金",
    "T48n2001_001:0014b26": "梭。文彩未彰。石女先提玉印。妙明田地。豈涉",
    "T48n2001_001:0014b27": "春緣。虛瑩亭堂。寧關曉意。正非孤立。風前月",
    "T48n2001_001:0014b28": "樹猿啼。偏豈單行。煙外滄洲鷺宿。光裡鋒鋩",
    "T48n2001_001:0014b29": "未兆。隱時頭角崢嶸。叶通兼帶纔疎。便見犯",
    "T48n2001_001:0014c01": "鋒傷手。六門機息。是須宛轉傍參。一色功圓。",
    "T48n2001_001:0014c02": "切忌當頭印破。夢手推開月戶。轉身撥側玉",
    "T48n2001_001:0014c03": "輪。方能出自胸襟。始免坐他床榻。泥牛運步。",
    "T48n2001_001:0014c04": "已萠建化之緣。木馬嘶風。便是利生邊事。如",
    "T48n2001_001:0014c05": "何履踐得恁麼相應去。良久云。還會麼。釣絲",
    "T48n2001_001:0014c06": "午夜休拈弄。風拭湖光水月秋。",
    "T48n2001_001:0014c07": "小參云。好兄弟。若論此事。千里同風。何彼我",
    "T48n2001_001:0014c08": "之相遼。豈形聲而能間。岸雲輕弄白。沙樹綠",
    "T48n2001_001:0014c09": "含春。觸處現本光。百川同一味。盡十方世界。",
    "T48n2001_001:0014c10": "而俱是我家。即萬象森羅。而更無別法。通身",
    "T48n2001_001:0014c11": "不滯。攃手無依。轉側相逢。合談何事。還相委",
    "T48n2001_001:0014c12": "悉麼。良久云。入門白髮笑添雪。上岸青鞋從",
    "T48n2001_001:0014c13": "涴泥(陳謝罷)復云。浪爪拏舟雪濺空。十年胸際",
    "T48n2001_001:0014c14": "著慈風。如今堂上時相見。分付飲茶談笑中。",
    "T48n2001_001:0014c15": "記得保福問鵝湖雪峯先師道。望州亭與汝",
    "T48n2001_001:0014c16": "相見了也。烏石嶺與汝相見了也。僧堂前與",
    "T48n2001_001:0014c17": "汝相見了也。僧堂前則且致。望州亭烏石嶺。",
    "T48n2001_001:0014c18": "什麼處相見。鵝湖驟步歸方丈。保福便入僧",
    "T48n2001_001:0014c19": "堂。雪竇拈云。二老宿是即是。祇知雪峯放行。",
    "T48n2001_001:0014c20": "且不見雪峯把定。祇如覺上座。適來與長蘆",
    "T48n2001_001:0014c21": "和尚。三門前問訊。方丈頭人事合掌起居曲",
    "T48n2001_001:0014c22": "躬叉手。諸人恁麼相見。也祇是放行。且道。把",
    "T48n2001_001:0014c23": "定處作麼生相見。還相委悉麼。鶴鷺竝頭踏",
    "T48n2001_001:0014c24": "雪睡。月明驚起兩遲疑。",
    "T48n2001_001:0014c25": "小參云。好諸禪德。髑髏前有本來靈。照徹毘",
    "T48n2001_001:0014c26": "盧頂[寧*頁]平。玉馬過關方半夜。木雞喚月恰三",
    "T48n2001_001:0014c27": "更。寥寥跡絕全功轉。歷歷光生借位明。却著",
    "T48n2001_001:0014c28": "弊衣垂化手。合同舡子順流行。兄弟此箇田",
    "T48n2001_001:0014c29": "地。亘徹古今。是爾諸人分上本有底事。祇",
    "T48n2001_001:0015a01": "為一念封迷。諸緣籠絡所以不得自在去。勞",
    "T48n2001_001:0015a02": "他先覺建立化門。也祇勸爾諸人。自休自歇",
    "T48n2001_001:0015a03": "去。歇即菩提。勝淨明心。不從人得。便知道。",
    "T48n2001_001:0015a04": "夜明簾外。暗弄機梭。明月堂前。妙拈針線。長",
    "T48n2001_001:0015a05": "天似鏡。功圓脫彼三緣。大地如雲。過在坐他",
    "T48n2001_001:0015a06": "一色。那時撥轉。觸處崢嶸。根根塵塵。無非佛",
    "T48n2001_001:0015a07": "事。行行步步。皆是道場。恰恰現成。無一絲毫",
    "T48n2001_001:0015a08": "移易處。到者裡。祖師無分外授手底法。諸佛",
    "T48n2001_001:0015a09": "無分外相傳底心。元不盈餘。何甞欠少。祇",
    "T48n2001_001:0015a10": "如今左邊立諸來檀越。右邊立長蘆衲僧。何",
    "T48n2001_001:0015a11": "必參尋。禪什麼時不具。那用懺悔。罪什麼處",
    "T48n2001_001:0015a12": "得來。自然即物契神。祇麼返常合道。莫道未",
    "T48n2001_001:0015a13": "來佛與爾受記。何煩過去佛為我證明。祇爾",
    "T48n2001_001:0015a14": "箇現在不可得心。便是常住無量壽佛。諸人",
    "T48n2001_001:0015a15": "若向者裡。透頂透底徹本徹末。體悉得去。有",
    "T48n2001_001:0015a16": "什麼事。其或未然。百鳥不來春又過。不知誰",
    "T48n2001_001:0015a17": "是到菴人(陳謝罷)舉三祖問二祖云。某甲多諸",
    "T48n2001_001:0015a18": "罪障。乞師懺悔。二祖云。將罪來與汝懺。三",
    "T48n2001_001:0015a19": "祖云。覓罪性了不可得。二祖云。與女懺罪竟。",
    "T48n2001_001:0015a20": "三祖便禮拜。師云。三祖自倒自起。二祖相樓",
    "T48n2001_001:0015a21": "打樓。今晚海陵善友。問覺上座求懺悔。若也",
    "T48n2001_001:0015a22": "向者裡。心跡俱泯。體上無瘡。名相纔興。泥中",
    "T48n2001_001:0015a23": "洗土。且畢竟作麼生。月冷空當午。松寒露滿",
    "T48n2001_001:0015a24": "襟。",
    "T48n2001_001:0015a25": "小參云。兄弟十方無壁落。從本來元沒遮欄。",
    "T48n2001_001:0015a26": "四面亦無門。祇者裡便是人處。可謂通途息",
    "T48n2001_001:0015a27": "耗。叶路當風。其或反側遲迴。便是撞頭磕額。",
    "T48n2001_001:0015a28": "正恁麼時作麼生。良久云。玉馬雪行歸半夜。",
    "T48n2001_001:0015a29": "羚羊掛角月沈西(陳謝畢)復云。兄弟三世諸佛",
    "T48n2001_001:0015b01": "不知有。點即不到。白牯貍奴却知有。到即不",
    "T48n2001_001:0015b02": "點。何須馳騁神通。祇恁蕩除知見。雲開也星",
    "T48n2001_001:0015b03": "象排珠。月上也江光鋪練。懵懂還如癡兀人。",
    "T48n2001_001:0015b04": "他家自有通人辨。正恁麼時。且道。作麼生辨。",
    "T48n2001_001:0015b05": "但向道三年一閏。",
    "T48n2001_001:0015b06": "小參云。兄弟大功纔轉。借為誕生。一色若消。",
    "T48n2001_001:0015b07": "方名尊貴。細中移足。鶴出銀籠。位裏回頭。月",
    "T48n2001_001:0015b08": "鋪金地。正不孤滯。偏自雙行。放開則三世。都",
    "T48n2001_001:0015b09": "無空缺處。所以道。盡十方世界是爾一隻眼。",
    "T48n2001_001:0015b10": "盡十方世界是爾自己。盡十方世界是爾光",
    "T48n2001_001:0015b11": "明。盡十方世界是箇解脫門。什麼處不是爾",
    "T48n2001_001:0015b12": "成佛處。什麼時不是爾說法時。不見道。護明",
    "T48n2001_001:0015b13": "不從兜率降。一輪圓滿十方周(陳謝畢)復舉僧",
    "T48n2001_001:0015b14": "問青林。學人徑往時如何。林云。死蛇當大路。",
    "T48n2001_001:0015b15": "勸子莫當頭。僧云。當頭時如何。林云。喪子命",
    "T48n2001_001:0015b16": "根。僧云。不當頭時如何。林云。亦無迴避處。",
    "T48n2001_001:0015b17": "僧云。正當恁麼時如何。林云。却失也。僧云",
    "T48n2001_001:0015b18": "未審。向什麼處去也。林云。草深無覓處。僧",
    "T48n2001_001:0015b19": "云。和尚也須隄防始得。林拍手云。一等是箇",
    "T48n2001_001:0015b20": "毒氣。師云。者僧解問。青林解弄。可謂是虛玄",
    "T48n2001_001:0015b21": "不犯。回互旁參。把定咽喉。方為好手。觸他毒",
    "T48n2001_001:0015b22": "氣。不是作家。且道。正恁麼時。畢竟作麼生。",
    "T48n2001_001:0015b23": "良久云。連頭袋子盛將去。沒底籃兒著取",
    "T48n2001_001:0015b24": "來。",
    "T48n2001_001:0015b25": "小參云。恁麼時恁麼處。是爾諸兄弟。安居田",
    "T48n2001_001:0015b26": "地。還端的也未。而今事不獲己。便有重話會",
    "T48n2001_001:0015b27": "語。先佛遺範。禁足護生。祇要諸人不妄行一",
    "T48n2001_001:0015b28": "步。不作眾生想念。罷却機警。盡却攀緣。一味",
    "T48n2001_001:0015b29": "休歇。窮教到底去。打教徹頭去。莫依倚莫停",
    "T48n2001_001:0015c01": "留。直使無絲毫粘惹。方喚作解作活計底人。",
    "T48n2001_001:0015c02": "解紹家業底人。所以古人道。如人在家三十",
    "T48n2001_001:0015c03": "年。愁什麼家業不辨。祇如雲蓋問石霜。萬戶",
    "T48n2001_001:0015c04": "俱開即不問。萬戶俱閉時如何。霜云。堂中事",
    "T48n2001_001:0015c05": "作麼生。蓋無語。經半年方來下語云。無人接",
    "T48n2001_001:0015c06": "得渠。霜云。道則太殺道祇道得一半。蓋云。和",
    "T48n2001_001:0015c07": "尚又作麼生。霜云。無人識得渠。蓋便禮拜。兄",
    "T48n2001_001:0015c08": "弟子就父移。功圓路轉。動犯則頭角生也。醜",
    "T48n2001_001:0015c09": "拙露也。直饒琉璃殿上。玉女搖頭。明月堂前",
    "T48n2001_001:0015c10": "石人撫掌。也祇是旁參邊事。到者裡。三世諸",
    "T48n2001_001:0015c11": "佛瞻望不及。歷代祖師毀贊不著。天下老和",
    "T48n2001_001:0015c12": "尚詮註不到。方有少分相應。如今欲得恁麼",
    "T48n2001_001:0015c13": "去麼。且把兩頭攃開中閒放下。髑髏前四大",
    "T48n2001_001:0015c14": "後體取。就裏許携得將來。隨到處用得恰好。",
    "T48n2001_001:0015c15": "方信道。十方世界中。唯有一乘法。更無一滴",
    "T48n2001_001:0015c16": "滲漏。直得塵塵剎剎。佛佛祖祖。莫祇道佛祖",
    "T48n2001_001:0015c17": "在剎塵裡安居。元祇者便是。擬議則話作兩",
    "T48n2001_001:0015c18": "橛。依俙則不得一如。不見雲門拈拄杖子示",
    "T48n2001_001:0015c19": "眾云。拄杖子化為龍。吞却乾坤了也。山河大",
    "T48n2001_001:0015c20": "地甚處得來。好兄弟雲門。拈十方世界。在拄",
    "T48n2001_001:0015c21": "杖頭上。作箇道場。盡十方諸佛。諸大菩薩。一",
    "T48n2001_001:0015c22": "切眾生。總在拄杖頭上結制。可謂是一塵入",
    "T48n2001_001:0015c23": "正受。諸塵三昧起。促一劫以為一日。延一日",
    "T48n2001_001:0015c24": "以為一劫。豈祇以一夏為時分。一處為方所。",
    "T48n2001_001:0015c25": "祖不云乎。宗非促延。一念萬年。無在不在。十",
    "T48n2001_001:0015c26": "方目前。若能恁麼履踐則得。相應則知。以法",
    "T48n2001_001:0015c27": "界為畔岸。以圓覺為伽藍。且道。如何是伽藍",
    "T48n2001_001:0015c28": "中人。良久云。鷺倚雪巢猶可辨。烏投漆立事",
    "T48n2001_001:0015c29": "難明(陳謝畢)復舉。僧問洞山。寒暑到來。如何迴",
    "T48n2001_001:0016a01": "避。山云。何不向無寒暑處去。僧云。如何是無",
    "T48n2001_001:0016a02": "寒暑處。山云。寒時寒殺闍梨。熱時熱殺闍梨。",
    "T48n2001_001:0016a03": "師云。一盤黑白互交羅。生殺其中細琢磨。樵",
    "T48n2001_001:0016a04": "人疑著當頭著。不覺腰閒爛斧柯。",
    "T48n2001_001:0016a05": "小參云。生滅心盡是寂滅。露柱懷胎底時節。",
    "T48n2001_001:0016a06": "寂滅心起是生滅。石女生兒解言說。用時萬",
    "T48n2001_001:0016a07": "象不盈餘。休處一真無空缺。藤枯樹倒笑呵",
    "T48n2001_001:0016a08": "呵。依舊清風與明月記得。趙州問投子。大死",
    "T48n2001_001:0016a09": "底人却活時如何。子云。不許夜行。投明須到",
    "T48n2001_001:0016a10": "師云。好兄弟不入門。不出戶。高高山頂立那",
    "T48n2001_001:0016a11": "現身。深深海底行不匿跡。木人握印。當風文",
    "T48n2001_001:0016a12": "彩未形。玉女攛梭。直下機絲不掛。正當恁麼",
    "T48n2001_001:0016a13": "時。又合如何變弄。還會麼。密移一步六門曉。",
    "T48n2001_001:0016a14": "無限風光大地春。小參僧問。如何是正中偏。",
    "T48n2001_001:0016a15": "師云。天共白雲曉。進云。如何是偏中正。師",
    "T48n2001_001:0016a16": "云。水和明月流。進云。如何是正中來。師云。",
    "T48n2001_001:0016a17": "莫道鯤鯨無羽翼。今日親從鳥道迴。進云。如",
    "T48n2001_001:0016a18": "何是偏中至。師云。當機不迴互。敵面無後先。",
    "T48n2001_001:0016a19": "進云。如何是兼中到。師云。寶殿無人不侍立。",
    "T48n2001_001:0016a20": "不種梧桐免鳳來。進云。五位已蒙師指示。向",
    "T48n2001_001:0016a21": "上還更有事也無。師云有。進云。如何是向上",
    "T48n2001_001:0016a22": "事。師云。乍可截舌。誰敢當頭。師乃云。應緣",
    "T48n2001_001:0016a23": "無滯。德用不孤。百草頭上。薦得明明祖師底",
    "T48n2001_001:0016a24": "心。六塵堆裡。拾得的的自家底眼。赤肉團上。",
    "T48n2001_001:0016a25": "無位真人。鬧市門頭。富貴底漢。堂堂不昧。",
    "T48n2001_001:0016a26": "恰恰現成。直饒破二不成一。猶是建化門頭",
    "T48n2001_001:0016a27": "事。不見道。皮膚脫落盡。唯有一真實。恁麼",
    "T48n2001_001:0016a28": "時節。身不待父母和合。道不假天地生成。良",
    "T48n2001_001:0016a29": "久云。十洲春盡花彫殘。珊瑚樹林日杲杲。復",
    "T48n2001_001:0016b01": "舉灌溪問末山。如何是末山。山云。不露頂。灌",
    "T48n2001_001:0016b02": "云。如何是末山主。山云。非男女等相。灌云。",
    "T48n2001_001:0016b03": "何不變去。山云。不是神不是鬼。變箇什麼。灌",
    "T48n2001_001:0016b04": "從此入室。師云。不是男不是女。不是神不是",
    "T48n2001_001:0016b05": "鬼。不是佛不是物。祇知白雲無心。誰辨青山",
    "T48n2001_001:0016b06": "在目。夜明識取斷蛇珠。潭寒退下蒼龍骨。等",
    "T48n2001_001:0016b07": "閑掣斷紫絲絛。天上人間收不得。收不得底",
    "T48n2001_001:0016b08": "事。從來沒窠窟。",
    "T48n2001_001:0016b09": "小參云。好兄弟。一葉落天下秋。一塵起大地",
    "T48n2001_001:0016b10": "收。拈起也周偏法界。應用無方。放下也清淨",
    "T48n2001_001:0016b11": "本然。虛明絕待。衲僧家。有時投兔角杖。繞天",
    "T48n2001_001:0016b12": "下走。去無去相。便知道。雲水是闍梨。闍梨是",
    "T48n2001_001:0016b13": "雲水。有時坐法空座。坐斷報化佛頭。住無住",
    "T48n2001_001:0016b14": "相。方見得家風是自己。自己是家風。直得",
    "T48n2001_001:0016b15": "動靜二相。了然不生。恁麼也得。不恁麼也",
    "T48n2001_001:0016b16": "得。恁麼不恁麼總得。雖然如是。不見道。縱然",
    "T48n2001_001:0016b17": "為客樂。爭似在家貧。復舉僧問九峯。西天夏",
    "T48n2001_001:0016b18": "末多有得道果者。和尚此間還有也無。峯云",
    "T48n2001_001:0016b19": "有。僧云。是什麼人。峯云。頭戴午夜月。脚踏",
    "T48n2001_001:0016b20": "黃金地。僧云。還轉也無。峯云作麼生不轉。僧",
    "T48n2001_001:0016b21": "云如何是轉。峯云。今古已聞龍退骨。師云。不",
    "T48n2001_001:0016b22": "守功不得色。玉人未照當臺鏡。石女不登月",
    "T48n2001_001:0016b23": "下機。可謂枯木龍吟。猶帶喜在。髑髏眼睛。猶",
    "T48n2001_001:0016b24": "帶識在。直是智不到處。路已轉時。且道合作",
    "T48n2001_001:0016b25": "麼生體悉。良久云。還會麼。蘆荻易分相混雪。",
    "T48n2001_001:0016b26": "水天難辨合同秋。",
    "T48n2001_001:0016b27": "小參云。元是一精明。分成六和合。所以道。在",
    "T48n2001_001:0016b28": "眼曰見。在耳曰聞。在鼻嗅香。在舌談論。在手",
    "T48n2001_001:0016b29": "執捉。在足運奔。門門通處處顯。不覆藏勿回",
    "T48n2001_001:0016c01": "互。釋迦老子分千百億化身。觀音大士具八",
    "T48n2001_001:0016c02": "萬四千手眼。運大神通。放大光明。現功德相。",
    "T48n2001_001:0016c03": "作莊嚴事。然於報化門頭即得。實際地上總",
    "T48n2001_001:0016c04": "用一點不著。祇如四大壞五蘊空。六根昏塞",
    "T48n2001_001:0016c05": "七識捨盡。平生伎倆總做不得。平生知解總",
    "T48n2001_001:0016c06": "忘了也。親屬留不住。好玩將不去。無家可坐。",
    "T48n2001_001:0016c07": "無地可安。直得無一絲毫許粘綴處。且道。正",
    "T48n2001_001:0016c08": "恁麼時。真實人作麼生履踐。還相委悉麼。良",
    "T48n2001_001:0016c09": "久云。夜來雲散斗杓垂。拈得鼻孔失却口。復",
    "T48n2001_001:0016c10": "舉定山云。生死中無佛。即非生死。夾山云。生",
    "T48n2001_001:0016c11": "死中有佛。則不迷生死。同往問大梅。被一時",
    "T48n2001_001:0016c12": "坐却。不許分疎。然而公案現成。覺上座不免",
    "T48n2001_001:0016c13": "出一隻手。與劈折去也。有處莫依守。會要功",
    "T48n2001_001:0016c14": "中移步。無處莫停留。更須位裡轉身。且道。",
    "T48n2001_001:0016c15": "畢竟如何。還會麼。夜月有輝含野渡。白雲無",
    "T48n2001_001:0016c16": "雨裹秋山。",
    "T48n2001_001:0016c17": "小參云。好兄弟。虛而靈空而妙。用處不勤勤。",
    "T48n2001_001:0016c18": "寂時還皎皎。據一如之本源。當千差之會要。",
    "T48n2001_001:0016c19": "箇中人無正倒。不病不死。不生不老。唯自證",
    "T48n2001_001:0016c20": "以相應。非思惟而能到。古渡風清一片秋。月",
    "T48n2001_001:0016c21": "色江光冷相照。復舉洞山和尚在疾。僧問和",
    "T48n2001_001:0016c22": "尚病。還有不病者麼。山云有。僧云。不病者還",
    "T48n2001_001:0016c23": "看和尚也無。山云。老僧看他有分。僧云。和尚",
    "T48n2001_001:0016c24": "看他時如何。山云。則不見有病者。師云。既不",
    "T48n2001_001:0016c25": "見有病。則不見有死。亦不見有生。亦不見有",
    "T48n2001_001:0016c26": "老。四相不能遷。三世不能轉。正恁麼時。且作",
    "T48n2001_001:0016c27": "麼生看他。良久云。還相委悉麼。撥開妙淨圓",
    "T48n2001_001:0016c28": "明眼。識取吉祥安樂人。",
    "T48n2001_001:0016c29": "小參云。好兄弟。清虛之體。借路能來。差別之",
    "T48n2001_001:0017a01": "緣。隨心自盡。死蛇弄得活。駿馬牽得迴。方信",
    "T48n2001_001:0017a02": "得山雲冉冉。江水滔滔。處處入此宗。頭頭無",
    "T48n2001_001:0017a03": "別法。正恁麼時。還相委悉麼。落霞與孤鶩齊",
    "T48n2001_001:0017a04": "飛。秋水共長天一色。復舉僧問趙州。如何是",
    "T48n2001_001:0017a05": "趙州。州云。東門南門西門北門。師云。好兄",
    "T48n2001_001:0017a06": "弟。趙州四門長開。不礙諸方往來。十字街頭",
    "T48n2001_001:0017a07": "人大叫。平鋪買賣沒相猜。恁麼見得方知。趙",
    "T48n2001_001:0017a08": "州老子與衲僧。出眼中金屑。斷鼻上泥痕了",
    "T48n2001_001:0017a09": "也。還端的麼。月到中秋滿。風從八月冷。",
    "T48n2001_001:0017a10": "小參云。好兄弟。行行沒蹤跡。石馬著金鞭。住",
    "T48n2001_001:0017a11": "住不凝停。木人敲玉戶。借功明位。用在體處。",
    "T48n2001_001:0017a12": "借位明功。體在用處。直饒恁麼履踐。得十成",
    "T48n2001_001:0017a13": "去。猶是傍參邊事。且道。不借借時。落在甚麼",
    "T48n2001_001:0017a14": "處。良久云。還相委悉麼。星前人臥千峯室。佛",
    "T48n2001_001:0017a15": "祖無因識得渠。復舉六祖問讓和尚。甚處來。",
    "T48n2001_001:0017a16": "讓云。嵩山安國師處來。祖云。什麼物恁麼來。",
    "T48n2001_001:0017a17": "讓經八年方下語云。說似一物即不中。祖云。",
    "T48n2001_001:0017a18": "還假修證否。讓云。修證則不無。污染則不得。",
    "T48n2001_001:0017a19": "師云。從來不相似。何處更著得污染來。然而",
    "T48n2001_001:0017a20": "擬向則觸。蹉跎則背。且道。正恁麼時作麼生。",
    "T48n2001_001:0017a21": "還會麼。頭長三尺知是誰。相對無言獨足",
    "T48n2001_001:0017a22": "立。",
    "T48n2001_001:0017a23": "小參云。好兄弟。本源無風波。真界絕涯畛。木",
    "T48n2001_001:0017a24": "人步月歸。轉側功勳盡。衲僧家須到者般田",
    "T48n2001_001:0017a25": "地。可謂是金針穴細。玉線芒長。那時妙智貫",
    "T48n2001_001:0017a26": "聯。始得十成通暢。不礙奔流度刃。何勞息杼",
    "T48n2001_001:0017a27": "停機。活眼照劫外之身。亡機運今時之步。方",
    "T48n2001_001:0017a28": "信道。眾生及國土。皆同一法性。且道。畢竟承",
    "T48n2001_001:0017a29": "誰恩力。還相委悉麼。手指空時天地轉。迴頭",
    "T48n2001_001:0017b01": "風月屬吾家。復舉僧問護國。如何是和尚本",
    "T48n2001_001:0017b02": "生父母。國云。頭不白者是。僧云。未審。將何",
    "T48n2001_001:0017b03": "奉獻。國云。殷勤無米飯。堂前不問親。師云。",
    "T48n2001_001:0017b04": "煙水隔時。迂疎情在。風雲會處。向去功存。直",
    "T48n2001_001:0017b05": "饒同一色成一家。尚未與那人體合。且道。畢",
    "T48n2001_001:0017b06": "竟如何。良久云。木人夜半言。不許外人識。",
    "T48n2001_001:0017b07": "小參云。地水火風休假藉。一切不留還脫灑。",
    "T48n2001_001:0017b08": "家風廓落等虛空。田地虛明非晝夜。鳥道須",
    "T48n2001_001:0017b09": "知舉足難。玄機不許絲頭掛。同中有異異中",
    "T48n2001_001:0017b10": "同。徹底渾淪無縫罅。所以黃龍新和尚道。鷺",
    "T48n2001_001:0017b11": "依雪巢。同中有異。烏投黑馬。異中有同。黃龍",
    "T48n2001_001:0017b12": "老子雖是他宗。甚得吾家之妙。還辨得麼。金",
    "T48n2001_001:0017b13": "雞啄破琉璃卵。玉兔挨開碧海門。復舉僧問",
    "T48n2001_001:0017b14": "趙州。狗子還有佛性也無。州云有。僧云。為甚",
    "T48n2001_001:0017b15": "撞入者箇皮袋。州云。為他知而故犯。又僧問。",
    "T48n2001_001:0017b16": "狗子還有佛性也無。州云無。僧云。一切眾生",
    "T48n2001_001:0017b17": "皆有佛性。為甚狗子却無州云。為他有業識",
    "T48n2001_001:0017b18": "在。師云。趙州道有。趙州道無。狗子佛性。天",
    "T48n2001_001:0017b19": "下分疎。面赤不如語直。心真莫怪言麁。七百",
    "T48n2001_001:0017b20": "甲子老禪伯。驢糞逢人換眼珠。",
    "T48n2001_001:0017b21": "小參云。好兄弟。一亘清虛衲子家。十方三世",
    "T48n2001_001:0017b22": "箇生涯。光明照夜髑髏眼。消息含春枯木花。",
    "T48n2001_001:0017b23": "曉色依依雲冉冉。天容淡淡月斜斜。母陀羅",
    "T48n2001_001:0017b24": "臂通身是。今日逢場便攃沙。諸人還甘得麼。",
    "T48n2001_001:0017b25": "若是大丈夫漢劂剞。底人。紹乃祖家風。入諸",
    "T48n2001_001:0017b26": "佛閫域。不肯將荒草埋頭葛藤絆足。直下磊",
    "T48n2001_001:0017b27": "磊落落。孤逈逈峭巍巍。赤灑灑露裸裸地去。",
    "T48n2001_001:0017b28": "不見道。動即影現。覺即塵生。到者裏。如經",
    "T48n2001_001:0017b29": "蠱毒之鄉水。也不得霑他一滴。若也傍他門",
    "T48n2001_001:0017c01": "戶。受他教詔。入他行市。坐他床榻堪作甚麼。",
    "T48n2001_001:0017c02": "碧潭似鏡。不臥蒼龍。青天無雲。難藏老兔。石",
    "T48n2001_001:0017c03": "女舞袖。木人搖頭。繡靴轉側玉堂寒。金鞭回",
    "T48n2001_001:0017c04": "指朱門曉。從此花生錦上。佛現世間。開方便",
    "T48n2001_001:0017c05": "門。示真實相。不免將無作有。破二成三。於淨",
    "T48n2001_001:0017c06": "潔田地上攃土攃沙。就報化門戶頭。不即不",
    "T48n2001_001:0017c07": "離。先賢古聖。來傳語底人。後學初機。還薦得",
    "T48n2001_001:0017c08": "也未。若欲疾相應早成辨。把從前知見參學",
    "T48n2001_001:0017c09": "得底。商量得底。傳授得底。一時打疊却淨辨",
    "T48n2001_001:0017c10": "去。莫將一絲頭來。作鬪釘作安排。便見不相",
    "T48n2001_001:0017c11": "似。但知識自本來頭。入彼變化境。自然一切",
    "T48n2001_001:0017c12": "處作得主把得住。也無一乘可馭。也無萬行",
    "T48n2001_001:0017c13": "可修。也無三界可出。也無萬法可了。爾若道",
    "T48n2001_001:0017c14": "出三界。則便壞三界。爾若道在三界。則便礙",
    "T48n2001_001:0017c15": "三界。爾若待了萬法。則萬法紛然。爾若待轉",
    "T48n2001_001:0017c16": "萬法。則萬法擾爾。到此直須不出不在不壞",
    "T48n2001_001:0017c17": "不礙不轉不了不紛不擾。便見獨露底身。便",
    "T48n2001_001:0017c18": "是灑落底漢。不妨聲色裡睡眠。聲色裡坐臥。",
    "T48n2001_001:0017c19": "絕諸對待。常光現前。開發覺華。超脫情境。始",
    "T48n2001_001:0017c20": "信元不修持。不曾染污。無量劫中。本來具足。",
    "T48n2001_001:0017c21": "圓陀陀地。曾無一毫頭許欠少。曾無一毫頭",
    "T48n2001_001:0017c22": "許盈餘。覺上坐恁麼說話。皆是剩語。如無孔",
    "T48n2001_001:0017c23": "鐵鎚上下楔相似。諸人爾道既是知。為甚不",
    "T48n2001_001:0017c24": "改。還會麼。相逢不飲空歸去。明月清風也笑",
    "T48n2001_001:0017c25": "人。復舉僧問風穴。浩浩塵中。如何辨主。穴",
    "T48n2001_001:0017c26": "云。無目山人能揣骨。鬧市相逢執手驚。師云。",
    "T48n2001_001:0017c27": "諸仁者。心心不觸。處處相逢。祇此間是文",
    "T48n2001_001:0017c28": "殊家風。祇者箇是普賢身相。不動步游彌勒",
    "T48n2001_001:0017c29": "樓閣。不反聞入觀音普門。覺上座祇知當局",
    "T48n2001_001:0018a01": "者迷。不顧傍觀者哂。更通箇消息去也。乃",
    "T48n2001_001:0018a02": "竪起拂子云。三世諸佛。歷代祖師。天下老",
    "T48n2001_001:0018a03": "和尚。風穴老漢。爾者一隊禪和子鼻孔。總",
    "T48n2001_001:0018a04": "被覺上座拂子穿却。還覺麼。座中亦有江南",
    "T48n2001_001:0018a05": "客。休向人前唱鷓鴣。以拂子擊禪床一下下",
    "T48n2001_001:0018a06": "座。",
    "T48n2001_001:0018a07": "小參云。釋迦出世。屈己徇人。達磨西來。壓良",
    "T48n2001_001:0018a08": "為賤。衣傳迦葉。似是而非。法付神光。將無作",
    "T48n2001_001:0018a09": "有。祇為祖禰不了。致令殃及兒孫。從此五葉",
    "T48n2001_001:0018a10": "一花。諸方分照。或全提正按。大用大機。或借",
    "T48n2001_001:0018a11": "位明功。借功明位。棒頭取證。暍下承當。拈一",
    "T48n2001_001:0018a12": "莖草。作丈六金身。於受用中。現千手眼。或轉",
    "T48n2001_001:0018a13": "身異類中行。攃手向那邊去。大都機器不一。",
    "T48n2001_001:0018a14": "乃見方便茲多。路布羅天。葛藤滿地。設使萬",
    "T48n2001_001:0018a15": "里無寸草。淨地却迷人。長空絕點埃。青天須",
    "T48n2001_001:0018a16": "喫棒。更乃著脚威音路上。橫身興化門頭。步",
    "T48n2001_001:0018a17": "步不觸物。心心無處所。子細點撿將來。盡是",
    "T48n2001_001:0018a18": "功勳邊事。不見古人道。諸佛不出世四十九",
    "T48n2001_001:0018a19": "年說。祖師不西來少林有妙訣。若人識祖佛。",
    "T48n2001_001:0018a20": "當處即超越。兄弟且道。作麼生是佛祖未生",
    "T48n2001_001:0018a21": "前。當處超越底句。還會麼。臂長衫袖短。脚瘦",
    "T48n2001_001:0018a22": "草鞋寬。",
    "T48n2001_001:0018a23": "真州長蘆崇福禪院語錄(終)",
    "T48n2001_001:0018a24": "宏智禪師廣錄卷第一"
}