{
    "T03n0177_001:0446a25": "No. 177 [No. 152(9)]",
    "T03n0177_001:0446a26": "佛說大意經",
    "T03n0177_001:0446a28": "宋天竺三藏求那跋陀羅譯",
    "T03n0177_001:0446a29": "聞如是：一時，佛在舍衛國祇樹給孤獨園，與",
    "T03n0177_001:0446b01": "千二百五十比丘俱。",
    "T03n0177_001:0446b02": "佛告諸比丘：「昔有國名歡樂無憂，王號曰廣",
    "T03n0177_001:0446b03": "慈哀。國有居士名摩訶檀，妻名栴陀，生一",
    "T03n0177_001:0446b04": "子姿容端正世間少雙，墮地便語，便誓願言：",
    "T03n0177_001:0446b05": "『我當布施天下，救濟人民。其有孤獨貧窮者，",
    "T03n0177_001:0446b06": "我當給護令得安隱。』父母因名為大意，見其",
    "T03n0177_001:0446b07": "有異姿不與人同，恐是天龍鬼神，欲行卜問。",
    "T03n0177_001:0446b08": "大意知之便報言：『我自是人，非天、龍、鬼、神也。",
    "T03n0177_001:0446b09": "但念天下人民窮厄者，欲護視之耳。』說此意，",
    "T03n0177_001:0446b10": "便止不復語。至年十七，乃報父母言：『我欲布",
    "T03n0177_001:0446b11": "施，勤苦人令得安隱。』",
    "T03n0177_001:0446b12": "「父母念言：『子初生時，已有是願。』便告子言：『吾",
    "T03n0177_001:0446b13": "財無數，自恣意所施與，不相禁制也。』大意報",
    "T03n0177_001:0446b14": "言：『父母財物雖多，猶不足我用，唯當入海採",
    "T03n0177_001:0446b15": "七寶，以給施天下人民耳。』數言如是，父母即",
    "T03n0177_001:0446b16": "聽使行。",
    "T03n0177_001:0446b17": "「大意便作禮，辭行入海，道經他國。國中有婆",
    "T03n0177_001:0446b18": "羅門財富無量，見大意光顏端正，甚悅樂之，",
    "T03n0177_001:0446b19": "告言：『我相敬重，今有小女欲以相上，願留止",
    "T03n0177_001:0446b20": "此。』大意報言：『我辭家入海欲採七寶，未敢",
    "T03n0177_001:0446b21": "相許，且須來還。』於是遂進採得七寶，即遣",
    "T03n0177_001:0446b22": "人持寶還其本國，轉復到海際求索異物。忽",
    "T03n0177_001:0446b23": "見一大樹高八十由延、廣亦八十由延，大意",
    "T03n0177_001:0446b24": "便上樹，遙見一銀城，宮闕、殿舍皆是白銀，天女",
    "T03n0177_001:0446b25": "侍側妓樂自然。有一毒蛇繞城三匝，見大意",
    "T03n0177_001:0446b26": "便舉頭視之，大意自念言：『人為毒所害者，",
    "T03n0177_001:0446b27": "皆由無善意故耳。』便坐，思須自思惟定意，須",
    "T03n0177_001:0446b28": "臾頃，蛇即低頭睡臥。「大意欲入城，守門者",
    "T03n0177_001:0446b29": "便入白王言：『外有賢者欲見於王。』王身自出",
    "T03n0177_001:0446c01": "迎之歡喜而言：『唯願仁者，留住此一時三月，",
    "T03n0177_001:0446c02": "得展供養。』答言：『我欲行採寶，不宜久留。』王報",
    "T03n0177_001:0446c03": "言：『我不視國事，唯願留住。』大意便止留。王",
    "T03n0177_001:0446c04": "即供設衣服、飲食、妓樂、床臥之具，乃歷九十",
    "T03n0177_001:0446c05": "日竟，大意辭王欲去，王便取珍琦七寶欲以",
    "T03n0177_001:0446c06": "送之，大意言：『我不多用是七寶，聞王有一",
    "T03n0177_001:0446c07": "明月珠，意欲求之。』王言：『我不惜是珠，但恐道",
    "T03n0177_001:0446c08": "路艱嶮難，以自隨耳。』大意言：『夫福之將，人不",
    "T03n0177_001:0446c09": "畏艱嶮。』王言：『此珠有二十里中寶隨之，便",
    "T03n0177_001:0446c10": "以貢於仁者，在意所欲；若後得道，願為弟",
    "T03n0177_001:0446c11": "子得給供養，踰於今日也。』大意便受珠，歡喜",
    "T03n0177_001:0446c12": "而去。",
    "T03n0177_001:0446c13": "「於是，大意轉前行見一金城。宮闕、殿舍皆是",
    "T03n0177_001:0446c14": "黃金，七寶之樹自然音樂，天女、侍從轉倍於",
    "T03n0177_001:0446c15": "前；亦有毒蛇繞城六匝，見大意便舉頭視之，",
    "T03n0177_001:0446c16": "復坐定意，蛇復低頭而臥。大意欲入城，守",
    "T03n0177_001:0446c17": "門者即入白王，王即出迎與相見，請前語言：",
    "T03n0177_001:0446c18": "『願留一時三月，展於供養。』大意便止留，王即",
    "T03n0177_001:0446c19": "待遇，施設飲食、衣服、天女、眾妓以娛樂之。乃",
    "T03n0177_001:0446c20": "歷六十日辭王欲去，王守請使留，其意不樂",
    "T03n0177_001:0446c21": "止，遂辭王而去。王復取珍琦七寶以送之，大",
    "T03n0177_001:0446c22": "意不肯受，告言：『我不樂眾寶，聞王有一明月",
    "T03n0177_001:0446c23": "珠，願以相惠。』王言：『不敢愛之，但恐道遠且",
    "T03n0177_001:0446c24": "嶮難，以自隨耳。』報言：『夫福之所，將何有難嶮？』",
    "T03n0177_001:0446c25": "王即報言：『此珠有四十里中珍寶追之，便以",
    "T03n0177_001:0446c26": "貢上仁者，願後得道為弟子，神足無比，得展",
    "T03n0177_001:0446c27": "供養過於今日。』便歡喜受珠而去。",
    "T03n0177_001:0446c28": "「於是，大意轉前行，復見一水精城。宮闕、殿舍、",
    "T03n0177_001:0446c29": "皆是水精，七寶之樹自然音樂，天女侍從轉",
    "T03n0177_001:0447a01": "倍於前；亦有一毒蛇繞城九匝，見大意即復",
    "T03n0177_001:0447a02": "舉頭視之。大意即復坐，深自思惟入定，蛇",
    "T03n0177_001:0447a03": "即復低頭睡臥。大意欲進時，守門者入白王，",
    "T03n0177_001:0447a04": "王即出迎，請前語言：『願留一時三月。』大意即",
    "T03n0177_001:0447a05": "留。王復盡意供養，施設飲食、衣服、妓樂以娛",
    "T03n0177_001:0447a06": "樂之，乃歷四十日，即復辭王去。王便取珍",
    "T03n0177_001:0447a07": "琦七寶欲以送之，大意不受，報言：『我不用",
    "T03n0177_001:0447a08": "是眾寶，聞王有一明月珠，願以相惠。』王便",
    "T03n0177_001:0447a09": "報言：『此珠有六十里中寶追之，便以上仁者，",
    "T03n0177_001:0447a10": "若後得道，願為弟子智慧無比，當復供養，過",
    "T03n0177_001:0447a11": "於今日。』便受珠歡喜而去。",
    "T03n0177_001:0447a12": "「於是，大意轉前行，復見一琉璃城。宮闕、殿",
    "T03n0177_001:0447a13": "舍皆是琉璃，七寶之樹自然音樂，天女侍從",
    "T03n0177_001:0447a14": "轉倍於前；亦見一毒蛇繞城十二匝，見大意",
    "T03n0177_001:0447a15": "便舉頭視之，大意即復坐，深思惟入定，蛇復",
    "T03n0177_001:0447a16": "低頭睡臥。大意欲進，時守門者入白王，王出",
    "T03n0177_001:0447a17": "迎，請前乞留一時三月，大意即留。王身自供",
    "T03n0177_001:0447a18": "養飲食、衣服、妓樂以娛樂之，乃歷二十日辭",
    "T03n0177_001:0447a19": "王欲去。王即取珍琦七寶以送之，大意不受",
    "T03n0177_001:0447a20": "其珍寶，言：『我聞王有一明月珠，願以相惠。』",
    "T03n0177_001:0447a21": "王報言：『此珠有八十里中珍寶追之，便以上",
    "T03n0177_001:0447a22": "於仁者，願後得道時，我為弟子淨意供養，過",
    "T03n0177_001:0447a23": "於今日，令長得智慧。』大意便受珠，歡喜而",
    "T03n0177_001:0447a24": "去。",
    "T03n0177_001:0447a25": "「大意念言：『吾本來求寶，今已如志，當從是",
    "T03n0177_001:0447a26": "還。』便尋故道欲還本國，經歷大海，海中諸",
    "T03n0177_001:0447a27": "神王因共議言：『我海中雖多眾珍名寶，無有",
    "T03n0177_001:0447a28": "如此輩珠。』便勅使海神要奪其珠。神便化作",
    "T03n0177_001:0447a29": "人，與大意相見，問言：『聞卿得琦異之物，寧",
    "T03n0177_001:0447b01": "可借視之乎？』大意舒手示其四珠，海神便搖",
    "T03n0177_001:0447b02": "其手，使珠墮水中。大意念言：『王與我言時，",
    "T03n0177_001:0447b03": "但道此珠難保。我幸已得之，今為此子所奪，",
    "T03n0177_001:0447b04": "非趣也。』即謂海神言：『我自勤苦，經涉嶮岨得",
    "T03n0177_001:0447b05": "此珠來，汝反奪我今不相還，我當抒盡海水",
    "T03n0177_001:0447b06": "耳。』海神知之，問言：『卿志何高乃爾？海深三",
    "T03n0177_001:0447b07": "百三十六萬由延，其廣無涯，奈何竭之。譬如",
    "T03n0177_001:0447b08": "日終不墮地，大風不可攬束；日尚可使墮地，",
    "T03n0177_001:0447b09": "風尚可攬束，大海水終不可抒令竭也。』大意",
    "T03n0177_001:0447b10": "笑答之，言：『我自念前後受身生死壞積其骨，",
    "T03n0177_001:0447b11": "過於須彌山，其血流，五河四海未足以喻。吾",
    "T03n0177_001:0447b12": "尚欲斷是生死之根本，但此小海何足不抒？』",
    "T03n0177_001:0447b13": "復說言：『我憶念昔，供養諸佛，誓願言：「令我志",
    "T03n0177_001:0447b14": "行勇於道決所向無難。」當移須彌山、竭大海",
    "T03n0177_001:0447b15": "水，終不退意。』便一其心，以器抒海水。精誠",
    "T03n0177_001:0447b16": "之感達於第一四天，王來下，助大意抒水，三",
    "T03n0177_001:0447b17": "分已抒其二。於是海中諸神王皆大振怖，共",
    "T03n0177_001:0447b18": "議言：『今不還其珠者，非小故也，水盡泥出，子",
    "T03n0177_001:0447b19": "便壞我宮室。』海神便出眾寶以與大意，大意",
    "T03n0177_001:0447b20": "不取，告言：『不用是輩，但欲得我珠耳，促還",
    "T03n0177_001:0447b21": "我珠，終不相置也。』海神知其意感，便出珠還",
    "T03n0177_001:0447b22": "之。",
    "T03n0177_001:0447b23": "「大意得珠，過取婆羅門女，還其本國恣意大",
    "T03n0177_001:0447b24": "布施。自是之後，境界無復飢寒窮乏者，四方",
    "T03n0177_001:0447b25": "士民皆去其舊土襁負歸仁。如是布施歷載，",
    "T03n0177_001:0447b26": "恩逮蜎飛，蚑行蠕動靡不受潤。其後壽終，上",
    "T03n0177_001:0447b27": "為帝釋，或下為飛行皇帝。積累功德，自致",
    "T03n0177_001:0447b28": "成佛三界特尊，皆由宿行，非自然也。」",
    "T03n0177_001:0447b29": "佛告諸比丘：「大意者，我身是；時居士摩訶檀",
    "T03n0177_001:0447c01": "者，今現悅頭檀是；時母栴陀者，今現夫人",
    "T03n0177_001:0447c02": "摩耶是；時歡樂無憂國王者，即摩訶迦葉是；",
    "T03n0177_001:0447c03": "時婆羅門女者，俱夷是；時女父者，彌勒是；時",
    "T03n0177_001:0447c04": "銀城中王者，阿難是也；時金城中王者，目",
    "T03n0177_001:0447c05": "犍蘭是；時水精城中王者，舍利弗是也；時",
    "T03n0177_001:0447c06": "琉璃城中王者，比丘須陀是也；時第四天",
    "T03n0177_001:0447c07": "王助大意抒海水者，即優陀是也；時奪其珠",
    "T03n0177_001:0447c08": "者，即調達是也；時四城門守者，即須󰉈、般",
    "T03n0177_001:0447c09": "特、蘇曷披、拘留是；時繞四城毒蛇者，即是共",
    "T03n0177_001:0447c10": "殺酸陀利四臣是也。」",
    "T03n0177_001:0447c11": "阿難整衣服作，禮白佛言：「是時，大意以何功",
    "T03n0177_001:0447c12": "德，乃致是四寶城，處處得供養？及獲四明月",
    "T03n0177_001:0447c13": "珠？眾寶隨之。」",
    "T03n0177_001:0447c14": "佛言：「乃昔惟衛佛世，大意嘗以四寶為佛",
    "T03n0177_001:0447c15": "起塔，供養三尊、持齋七日。是時，有五百人同",
    "T03n0177_001:0447c16": "時共起寺，或懸繒然燈者、或燒香散花者、",
    "T03n0177_001:0447c17": "或供養比丘僧者、或誦經講道者，今皆來會",
    "T03n0177_001:0447c18": "此。」阿難及四輩弟子，聞經歡喜，前為佛作禮。",
    "T03n0177_001:0447c19": "佛說大意經"
}