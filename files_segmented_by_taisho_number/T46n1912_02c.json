{
    "T46n1912_02c:0197a23": "folio_2c 止觀輔行傳弘決卷第二之三",
    "T46n1912_02c:0197a25": "唐毘陵沙門湛然述",
    "T46n1912_02c:0197a26": "次歷諸善中。先分別四運者。運者動也。",
    "T46n1912_02c:0197a27": "從未至欲從欲至正從正至已。故通云動",
    "T46n1912_02c:0197a28": "也。又國語云。陸載曰運水載曰漕。漕字常",
    "T46n1912_02c:0197a29": "為九界四心所載。故名為運。今攝九運令",
    "T46n1912_02c:0197b01": "入佛運。仍觀佛運不出九運。佛運之體體",
    "T46n1912_02c:0197b02": "性本無。是故應須分別四運。此分別門冠",
    "T46n1912_02c:0197b03": "下作受。若不先辨觀心無託。故云心識無",
    "T46n1912_02c:0197b04": "形以四相分別。又為世人多謂生心為妄。",
    "T46n1912_02c:0197b05": "須觀滅心非妄。都不觀之。謂為無生謬之",
    "T46n1912_02c:0197b06": "甚也。世習禪者皆觀無生。不知無生為在",
    "T46n1912_02c:0197b07": "何處。為先有耶為先無耶。先有則已證無",
    "T46n1912_02c:0197b08": "生。先無如何名觀。若知九界而為觀境。則",
    "T46n1912_02c:0197b09": "菩薩界已起未起。尚須觀察況復餘耶。今",
    "T46n1912_02c:0197b10": "言已未約緣內外有心無心。有心無心從",
    "T46n1912_02c:0197b11": "來有漏。豈容據此判生無生。如人防火一",
    "T46n1912_02c:0197b12": "切俱防。若但防發不防未防。必為未發之",
    "T46n1912_02c:0197b13": "火所燒。觀已未心實為防於欲生正生。無",
    "T46n1912_02c:0197b14": "生觀人但知觀於正起之心令心不起。不",
    "T46n1912_02c:0197b15": "知觀於未起之心。心體本無。無既本無。起",
    "T46n1912_02c:0197b16": "亦非起。此對人間六塵起滅生無生心。如",
    "T46n1912_02c:0197b17": "此滅心尚不自識。況識欲色無色等心。況",
    "T46n1912_02c:0197b18": "復析體及偏小等。圓無生心尚須觀察。況復",
    "T46n1912_02c:0197b19": "餘耶。又觀四運者是隨自意中從未從事",
    "T46n1912_02c:0197b20": "而修觀法。如常坐等或唯觀理。謂一切法",
    "T46n1912_02c:0197b21": "無非法性。是故當知修三昧者。於此二",
    "T46n1912_02c:0197b22": "途一不可廢。故占察經云。觀有二種。一者",
    "T46n1912_02c:0197b23": "唯識謂一切唯心。二者實觀謂觀真如。唯",
    "T46n1912_02c:0197b24": "識歷事真如觀理。今文觀於十界四運。義",
    "T46n1912_02c:0197b25": "當占察一切唯心。故今文云。能了此四即",
    "T46n1912_02c:0197b26": "入無相。若也次第觀十四運名思議境。能",
    "T46n1912_02c:0197b27": "達九界即佛法界名不思議。仍須發心乃至",
    "T46n1912_02c:0197b28": "離愛。方成一家入道之相。故傅大士獨自詩",
    "T46n1912_02c:0197b29": "云。獨自作問我心中何所著。巡檢四運併",
    "T46n1912_02c:0197c01": "無生。千端萬緒何能縛。當知無垢大士亦以",
    "T46n1912_02c:0197c02": "四運而為心要。大士雖即不云十界。既云",
    "T46n1912_02c:0197c03": "萬緒意亦兼諸。如下六十四句展轉推尋。",
    "T46n1912_02c:0197c04": "是故大士亦云巡檢。言一相無相者。九界",
    "T46n1912_02c:0197c05": "四相皆不可得。名為一相。一相自無名為",
    "T46n1912_02c:0197c06": "無相。問下料簡已未二心。問意者。正斥他",
    "T46n1912_02c:0197c07": "人但觀正起。故先問云。此二無心云何可",
    "T46n1912_02c:0197c08": "觀答中二番。先答未念次答已念。二番皆",
    "T46n1912_02c:0197c09": "有法譬合也。初法者。但是未起名之為無。",
    "T46n1912_02c:0197c10": "既非永無是故須觀。如人下譬者。作與不",
    "T46n1912_02c:0197c11": "作自約前事。事雖有無人不可滅。心亦下",
    "T46n1912_02c:0197c12": "合也。念與未念自約前緣。緣雖有無心不",
    "T46n1912_02c:0197c13": "可滅。心既不滅因茲廣能起一切心。是故",
    "T46n1912_02c:0197c14": "觀之不令緣惑惑即九界觀入佛心。作作",
    "T46n1912_02c:0197c15": "兩字俱在祖餓反。作所作事名為作作。次",
    "T46n1912_02c:0197c16": "念已下第二番答。望事為己心不可無。如",
    "T46n1912_02c:0197c17": "人下譬。念已下合。次問者。引金剛經三世",
    "T46n1912_02c:0197c18": "之心皆不可得。已即過去未即未來現在尚",
    "T46n1912_02c:0197c19": "無。云何乃云觀三世心。答中先總非之。若",
    "T46n1912_02c:0197c20": "過去下別答也。先牒前難。次云何下正答。",
    "T46n1912_02c:0197c21": "如汝所問不觀三世。云何聖人觀三世心。",
    "T46n1912_02c:0197c22": "鬼神下舉劣顯勝。云何下反斥也。鬼神下類",
    "T46n1912_02c:0197c23": "尚知三世。豈佛法中令無三世。問。鬼神云",
    "T46n1912_02c:0197c24": "何知三世耶。答。如婆沙中有鬼入女人身",
    "T46n1912_02c:0197c25": "中。呪師問云。何故惱他。答。是女人五百生",
    "T46n1912_02c:0197c26": "中與我為怨常斷我命。我亦常斷其命知過去也",
    "T46n1912_02c:0197c27": "若捨怨心我亦捨之。時人語女可捨怨心。",
    "T46n1912_02c:0197c28": "女言已捨。鬼觀女心口雖言捨心中不捨。",
    "T46n1912_02c:0197c29": "即斷女命知現在也既知自他過現未來准此應",
    "T46n1912_02c:0198a01": "知。防未來怨故殺現在。又如地獄其類更",
    "T46n1912_02c:0198a02": "下。亦知過去。如云昔為婆羅門國王為我",
    "T46n1912_02c:0198a03": "說法不肯信受致受斯苦。又知由造其",
    "T46n1912_02c:0198a04": "罪入地獄等。鬼及地獄尚知因果隔生三",
    "T46n1912_02c:0198a05": "世。云何行人不識剎那生滅三世。龜毛兔角",
    "T46n1912_02c:0198a06": "見者。以此二物喻於斷見。汝引三世俱不",
    "T46n1912_02c:0198a07": "可得。即謂無心如彼二物一向全無。此名",
    "T46n1912_02c:0198a08": "斷見。故成論云。兔角龜毛鹽香蛇足及風色",
    "T46n1912_02c:0198a09": "等。是名為無。此取走兔水龜為喻。若飛兔",
    "T46n1912_02c:0198a10": "陸龜容有毛角。故大經云。如水龜毛如走",
    "T46n1912_02c:0198a11": "兔角。當知下結也。此三世心為觀境者。非",
    "T46n1912_02c:0198a12": "斷非常。何者。不常故無實。不斷故可觀。",
    "T46n1912_02c:0198a13": "不以不實而云永無。以不實故可為觀",
    "T46n1912_02c:0198a14": "境。故引偈者。凡佛所說皆非斷常。如何起",
    "T46n1912_02c:0198a15": "於斷滅見耶。若起下結斥。起斷滅見無所",
    "T46n1912_02c:0198a16": "觀境。觀境既無。一切因果萬行俱失。是故須",
    "T46n1912_02c:0198a17": "觀已未二心。故知汝所引經不閑教旨。所",
    "T46n1912_02c:0198a18": "言三世不可得者。但言無實誰謂永無。是",
    "T46n1912_02c:0198a19": "故當知佛法二諦。俗諦故有。真諦故無。不",
    "T46n1912_02c:0198a20": "可以無而難於有。是故金剛觀其俗諦。俗",
    "T46n1912_02c:0198a21": "體不實名不可得。行者下勸進也。既知心",
    "T46n1912_02c:0198a22": "有十界四運隨起而觀。善惡即是六趣諸念",
    "T46n1912_02c:0198a23": "通於四聖。不住九界却觀九界乃名反",
    "T46n1912_02c:0198a24": "照。又善惡者示善惡事皆須觀察。是故下文",
    "T46n1912_02c:0198a25": "即以善惡歷於作受而為觀境。故歷十界",
    "T46n1912_02c:0198a26": "以顯無住。次歷下正約諸善。初示捨廣從",
    "T46n1912_02c:0198a27": "略。次明歷十二事意。約十二事共論檀。",
    "T46n1912_02c:0198a28": "受謂領納所領六塵。作謂為作為此六相。",
    "T46n1912_02c:0198a29": "問。默何名作。答。作默相者。不出十界。初",
    "T46n1912_02c:0198b01": "言若有諸塵等者。塵生受故令有塵者約",
    "T46n1912_02c:0198b02": "受起觀。故云須捨。雖以捨標初必六度具",
    "T46n1912_02c:0198b03": "足。廣如後解。若無財物等者。財物雖多不",
    "T46n1912_02c:0198b04": "出六塵。故無財物且置諸塵但專六作",
    "T46n1912_02c:0198b05": "以具六度。修六作者非不觀塵。隨疆修",
    "T46n1912_02c:0198b06": "觀。是故互說。三正釋中先受次作。作受共",
    "T46n1912_02c:0198b07": "修事中檀善令成法界。下各論六亦復如",
    "T46n1912_02c:0198b08": "是。方乃名為隨自意觀。受中三觀。先空次",
    "T46n1912_02c:0198b09": "假後明中觀。初空觀中又先牒四運而為",
    "T46n1912_02c:0198b10": "觀境。又反觀下正明空觀中。云內出不待",
    "T46n1912_02c:0198b11": "因緣者。此逐語便。應云內出因不待緣。所",
    "T46n1912_02c:0198b12": "觀下空觀成相。問。淨名云。所觀色與盲等。今",
    "T46n1912_02c:0198b13": "云何言所觀如空能觀如盲。答。淨名云所",
    "T46n1912_02c:0198b14": "正顯於能。能如盲故所見如空。所見空故",
    "T46n1912_02c:0198b15": "能則如盲。彼譯者巧以所辨能。今釋彼意",
    "T46n1912_02c:0198b16": "故分能所。空明各各無見等者。眼見色時五",
    "T46n1912_02c:0198b17": "緣和合方能見之。謂空明根境識耳鼻舌身",
    "T46n1912_02c:0198b18": "不假明緣。餘之四緣與眼不別。今文語略",
    "T46n1912_02c:0198b19": "故不云識。亦是識具如上諸緣而得成",
    "T46n1912_02c:0198b20": "見。不同小乘或言識見或言根見。因緣下",
    "T46n1912_02c:0198b21": "次明假觀。初文牒前空觀從緣生法能為",
    "T46n1912_02c:0198b22": "十界而作通因。又以無間滅意以之為因。",
    "T46n1912_02c:0198b23": "根塵空明以之為緣。因緣和合生於眼識。",
    "T46n1912_02c:0198b24": "眼識因緣生意識者。眼識為因亦以根塵空",
    "T46n1912_02c:0198b25": "明為緣。無間次第生於意識。依於意識",
    "T46n1912_02c:0198b26": "有眼識者。祇由意識無間滅因成於意根。",
    "T46n1912_02c:0198b27": "對餘境時復生眼識。是故二識更互為因。",
    "T46n1912_02c:0198b28": "次別明十界。初四趣中眼識能見等者。此依",
    "T46n1912_02c:0198b29": "經部。附近小乘故云識見。由此展轉更互",
    "T46n1912_02c:0198c01": "因緣。如是次第生於十界。貪染於色等者。",
    "T46n1912_02c:0198c02": "貪為惑本毀戒墮獄。毀戒具如篇聚持犯",
    "T46n1912_02c:0198c03": "中明。實愛言不墮諂誑故。計我我所等者。",
    "T46n1912_02c:0198c04": "問。一切凡夫誰得免者。而獨判屬畜生四",
    "T46n1912_02c:0198c05": "運。答。語通意別。若齊聖斷者此屬通意。此",
    "T46n1912_02c:0198c06": "中即以眷屬為所。次人天中。他惠我色不",
    "T46n1912_02c:0198c07": "與不取等者。他惠乃取離不與取。下句顯上",
    "T46n1912_02c:0198c08": "成他惠義。不惠不取故云不與不取。以禮",
    "T46n1912_02c:0198c09": "亡財名為他惠。若為父母夫主佛法之所",
    "T46n1912_02c:0198c10": "護者。不惠而取名不與取。他惠復離非時",
    "T46n1912_02c:0198c11": "非處非理非量及衒賣等。別論雖爾通意可",
    "T46n1912_02c:0198c12": "知。餘色餘塵餘界皆爾。是故須明仁讓等",
    "T46n1912_02c:0198c13": "五。讓者義也。貞者正也。清正自守即是禮也。",
    "T46n1912_02c:0198c14": "動中規矩故也。明即是智有權變故。餘名",
    "T46n1912_02c:0198c15": "同舊。五常若具五戒必全。十善若備十惡必",
    "T46n1912_02c:0198c16": "息。始為欲界地居人天。欲界空居及色無色",
    "T46n1912_02c:0198c17": "文略不論。觀四運下明二乘四運。文中先",
    "T46n1912_02c:0198c18": "舉四念處觀顯聲聞乘。無常故生滅。不淨",
    "T46n1912_02c:0198c19": "故不住。苦故三受。無我故不自在。次因緣",
    "T46n1912_02c:0198c20": "一句顯支佛界。觀已下菩薩界中開三菩薩。",
    "T46n1912_02c:0198c21": "例如下文諸思議境菩薩亦三。初是六度。自",
    "T46n1912_02c:0198c22": "愍故傷己。愍彼故觀他。所以者何下釋六",
    "T46n1912_02c:0198c23": "度相。捨不能亡一句寄斥三藏兼明通意。",
    "T46n1912_02c:0198c24": "斥三藏者亦兼凡夫。以諸凡夫亦行事度。",
    "T46n1912_02c:0198c25": "雖即不及三藏菩薩約不能亡其義等故。",
    "T46n1912_02c:0198c26": "今觀下正明通觀。三事皆空者。此中三事隨",
    "T46n1912_02c:0198c27": "境起觀非謂施者及財物等。應云根塵及",
    "T46n1912_02c:0198c28": "以受者。金剛下引證也。經云不住正當不",
    "T46n1912_02c:0198c29": "住六塵行施。若不住塵即是不住根及",
    "T46n1912_02c:0199a01": "受者。布施既爾餘五亦然。又塵即財物見塵",
    "T46n1912_02c:0199a02": "空故施受俱空。故知兩處三事義等。如人下",
    "T46n1912_02c:0199a03": "舉譬也。住相如暗則智眼不開。不能見於",
    "T46n1912_02c:0199a04": "一切無相。空智如眼不住如日。有日眼故",
    "T46n1912_02c:0199a05": "見三事空。故知無著與空慧二義相須。方",
    "T46n1912_02c:0199a06": "能見於三事空也。乃至六十二見一切皆空。",
    "T46n1912_02c:0199a07": "故云種種。直言下重消經意。經被利根直",
    "T46n1912_02c:0199a08": "言不見。以語略故相猶難解。故今更釋不",
    "T46n1912_02c:0199a09": "住四句方名不住。乃至不住六十二見。",
    "T46n1912_02c:0199a10": "名無相檀。故知前文無四相者。秖是離於",
    "T46n1912_02c:0199a11": "六十二見成於金剛離我人等。名為菩薩。",
    "T46n1912_02c:0199a12": "非獨初果破見而已。故知但是真諦無相。",
    "T46n1912_02c:0199a13": "言六十二見者。大經二十八釋第八功德",
    "T46n1912_02c:0199a14": "中云。謂離五事即五見也。因是五見生六",
    "T46n1912_02c:0199a15": "十二。章安云。此有二意。一者我見有五十",
    "T46n1912_02c:0199a16": "六。謂欲界五陰各計四句合為二十。色界",
    "T46n1912_02c:0199a17": "亦爾。無色除色但有十六。故知三界合五十",
    "T46n1912_02c:0199a18": "六。邊見有六三界各二。謂斷常見添前合",
    "T46n1912_02c:0199a19": "成六十二見。二者三世五陰各計斷常。用",
    "T46n1912_02c:0199a20": "有無二見而為根本。此准大論六十八文。",
    "T46n1912_02c:0199a21": "謂色如去等四句四陰亦然。合二十句。此即",
    "T46n1912_02c:0199a22": "計過去世也。又計色常等四句四陰亦然。",
    "T46n1912_02c:0199a23": "合二十句。此即計現在也。又計色有邊等",
    "T46n1912_02c:0199a24": "四句四陰亦然。合二十句。即計未來也。一",
    "T46n1912_02c:0199a25": "一句下皆云神及世間。三世六十并有無二。",
    "T46n1912_02c:0199a26": "論釋云。凡夫取著計有神我。若計常者修",
    "T46n1912_02c:0199a27": "福滅罪。若計無常者為世名利故有所",
    "T46n1912_02c:0199a28": "作。亦常亦無常者。秖是雙計初二二句。故",
    "T46n1912_02c:0199a29": "於神我以計麁細為第三句。計神麁者身",
    "T46n1912_02c:0199b01": "死無常。計神細者身死不滅。計雙非者見",
    "T46n1912_02c:0199b02": "計第三二俱有過。何者。常則不變猶如虛",
    "T46n1912_02c:0199b03": "空風雨不動。若無常者則有變動。如雨在",
    "T46n1912_02c:0199b04": "皮則有爛壞。離此二過以我心故復說有",
    "T46n1912_02c:0199b05": "神。神但非常非無常耳。佛言。四皆邪見。此",
    "T46n1912_02c:0199b06": "即計神也。世間即是國土。是故神於世間",
    "T46n1912_02c:0199b07": "亦有四見。言計常者。問言。土若本無。計應",
    "T46n1912_02c:0199b08": "有錯。世間是有何故邪見。答。破世間者。",
    "T46n1912_02c:0199b09": "破常等想不破世間。如無目人以蛇莊",
    "T46n1912_02c:0199b10": "嚴。有目語言蛇非瓔珞。破倒亦爾。現見無",
    "T46n1912_02c:0199b11": "常不得言常。三四二句准說可知。有邊等",
    "T46n1912_02c:0199b12": "者。外人求土不得其始即謂無終。無始中",
    "T46n1912_02c:0199b13": "終則名無邊。計有此三即名有邊。如得",
    "T46n1912_02c:0199b14": "禪者計八萬劫。三四二句准此可知。亦有",
    "T46n1912_02c:0199b15": "人云。第三句者。八方有邊上下無邊。有云。上",
    "T46n1912_02c:0199b16": "至有頂下至地獄而八方無邊。計神或如",
    "T46n1912_02c:0199b17": "芥子等是。亦有計土及以神我互計有無",
    "T46n1912_02c:0199b18": "成三四二句。准此可知。如去等者。如人彼",
    "T46n1912_02c:0199b19": "來去至後世。名為如去。謂先世無來滅亦",
    "T46n1912_02c:0199b20": "無去名不如去。若謂身死為去而神不去",
    "T46n1912_02c:0199b21": "名第三句。見俱有過計第四句論文甚廣",
    "T46n1912_02c:0199b22": "須住彼尋。若婆沙中亦立六十五見。即於",
    "T46n1912_02c:0199b23": "五陰各計四陰以為我所。謂色是我。受是",
    "T46n1912_02c:0199b24": "僕僮瓔珞窟宅。三陰亦然。合我及我所各",
    "T46n1912_02c:0199b25": "十三句。五陰合為六十五句。故一一陰初一",
    "T46n1912_02c:0199b26": "是我。三是我所。所以佛說離六十五。為說",
    "T46n1912_02c:0199b27": "道品成聲聞道乃至菩提。故知破見得法",
    "T46n1912_02c:0199b28": "不同。今此未具恒沙佛法。復能利他成通",
    "T46n1912_02c:0199b29": "菩薩。方始度於分段彼岸。言一切法趣者。",
    "T46n1912_02c:0199c01": "此中通教何故亦云一切法趣。然但云趣不",
    "T46n1912_02c:0199c02": "云是趣不過及不可得。故屬通教。所以一",
    "T46n1912_02c:0199c03": "切法趣之言其名猶通。如玄文云。周行十方",
    "T46n1912_02c:0199c04": "界還是瓶處如。今下文處處引一切法趣等",
    "T46n1912_02c:0199c05": "以證三諦。其意則圓。又用彼論非專一文。",
    "T46n1912_02c:0199c06": "以從義故不可執文。大品云。一切法趣一",
    "T46n1912_02c:0199c07": "法。大論兩文共釋此句。初云。云何菩薩為",
    "T46n1912_02c:0199c08": "世間趣故發菩提心。菩薩為眾生說色趣",
    "T46n1912_02c:0199c09": "空。乃至種智。為眾生故說色非趣非不",
    "T46n1912_02c:0199c10": "趣。乃至種智。次文云。為眾生故說一切法",
    "T46n1912_02c:0199c11": "趣空無相願是趣不過。何以故。是空無相",
    "T46n1912_02c:0199c12": "中趣不趣不可得故。初文以能趣為假。具",
    "T46n1912_02c:0199c13": "歷色心乃至種智。故知具一切法即是假",
    "T46n1912_02c:0199c14": "也。所趣為空非趣非不趣為中。次文以能",
    "T46n1912_02c:0199c15": "從所為空。是趣不過為假。趣不趣不可得",
    "T46n1912_02c:0199c16": "為中。此下諸文用語稍異者。中假二意全",
    "T46n1912_02c:0199c17": "依論文。次但況出。故云一切法趣色色尚",
    "T46n1912_02c:0199c18": "不可得。云何當有趣非趣等。何以故。一切",
    "T46n1912_02c:0199c19": "法趣色能所皆假。色不可得一切法亦不可",
    "T46n1912_02c:0199c20": "得。能所皆空。趣不趣不可得。即不住二邊",
    "T46n1912_02c:0199c21": "正顯中道。言異意同。細思可見。又觀下即",
    "T46n1912_02c:0199c22": "通教佛四運也。故四德之名義不關別。真諦",
    "T46n1912_02c:0199c23": "如空不變故常。不受界內三苦故樂。不",
    "T46n1912_02c:0199c24": "為六道起業故我。不為見思所污故淨。",
    "T46n1912_02c:0199c25": "故知即是通佛四德。如是下出假四運。雖如",
    "T46n1912_02c:0199c26": "通教觀於即空。空中具見十界四運。故云",
    "T46n1912_02c:0199c27": "種種。此屬別教。故云假名。若以向四德為",
    "T46n1912_02c:0199c28": "圓佛界。菩薩文中全無恒沙別教相狀。故通",
    "T46n1912_02c:0199c29": "佛四德但云虛空乃至不染等。至此方云假",
    "T46n1912_02c:0200a01": "名四運。若空下中道四運。故知中道必須即",
    "T46n1912_02c:0200a02": "於十界空假而辨中者。方名圓中。中即佛",
    "T46n1912_02c:0200a03": "界對前成十。所以前九義當思議。佛界即",
    "T46n1912_02c:0200a04": "當不可思議。例中餘之五塵但以圓心覺",
    "T46n1912_02c:0200a05": "了三諦云云。次觀下約六作者。莊周亦云出",
    "T46n1912_02c:0200a06": "處語默。出處即行住坐臥。然莊周不云以",
    "T46n1912_02c:0200a07": "為觀境。今具三觀空觀准前意亦可見而",
    "T46n1912_02c:0200a08": "由下假觀也。由心動役為十界由。謂由此",
    "T46n1912_02c:0200a09": "心為何事故而行住等。故諸為字皆去聲",
    "T46n1912_02c:0200a10": "呼。毀戒獄也。誑他鬼也。眷屬畜也。勝他修",
    "T46n1912_02c:0200a11": "也。義讓人也。善即十善欲天也。禪即四禪色",
    "T46n1912_02c:0200a12": "天也。略無無色涅槃二乘也。慈悲去六度菩",
    "T46n1912_02c:0200a13": "薩也。方便去通菩薩也。怳𭝏者無形不實貌",
    "T46n1912_02c:0200a14": "也。舉足下足與空相應。故亡能所及以近",
    "T46n1912_02c:0200a15": "遠。凡有所作若有一念不應於空。名為唐",
    "T46n1912_02c:0200a16": "喪。如此下別教也。空心入假故云如此。攝",
    "T46n1912_02c:0200a17": "空成假故云恒沙。文相既狹義亦兼於通",
    "T46n1912_02c:0200a18": "教出假。向明通教但云空觀。不分三乘空",
    "T46n1912_02c:0200a19": "假之別。又別教人指前九界故云如此。九",
    "T46n1912_02c:0200a20": "界既空。空即九界故成別教恒沙佛法。又觀",
    "T46n1912_02c:0200a21": "一運下中道觀也。非一非十准前說之。故法",
    "T46n1912_02c:0200a22": "華下引證也。問。那引捨衣以證六作。答。文",
    "T46n1912_02c:0200a23": "勢相從。總引捨服證作受檀。及引佛道以",
    "T46n1912_02c:0200a24": "證圓中。前約下約十二事各論六者。先標",
    "T46n1912_02c:0200a25": "同異。前十二事並且論檀是故云共。今一一",
    "T46n1912_02c:0200a26": "事並具論六是故云各。又前共論檀於十",
    "T46n1912_02c:0200a27": "二事。一一皆明十界檀相。今各論中准例亦",
    "T46n1912_02c:0200a28": "應具足如前列十二事。一一皆明十界六",
    "T46n1912_02c:0200a29": "度。文從略故。或時九界或但佛界。廣略互形",
    "T46n1912_02c:0200b01": "共成圓意。又何但十二一一具六。六中一一",
    "T46n1912_02c:0200b02": "各具於六。故一一度以五莊嚴。即是以五",
    "T46n1912_02c:0200b03": "嚴檀乃至以五嚴智。能所合說皆名具六。",
    "T46n1912_02c:0200b04": "諸大乘經首楞嚴大論大品等六度皆爾。故",
    "T46n1912_02c:0200b05": "今准彼以明度相。今文所用即首楞嚴。亦",
    "T46n1912_02c:0200b06": "如大品相攝品云。富樓那白佛。我今欲說",
    "T46n1912_02c:0200b07": "菩薩之行。佛言。隨汝意說。乃廣說六度更",
    "T46n1912_02c:0200b08": "互相顯。乃成六六三十六度。故云。或以施",
    "T46n1912_02c:0200b09": "為名說諸波羅蜜。乃至或以般若為名說",
    "T46n1912_02c:0200b10": "諸波羅蜜。五度入一從一為名。又攝大乘",
    "T46n1912_02c:0200b11": "論互顯章。大瓔珞無斷品並與楞嚴意同。大",
    "T46n1912_02c:0200b12": "論八十二問云。若皆互嚴。何故但以檀為首",
    "T46n1912_02c:0200b13": "耶。答。攝生便故。貴賤乃至畜生檀能攝之。",
    "T46n1912_02c:0200b14": "乃至宛轉為親。諸佛相好皆從施生。如此",
    "T46n1912_02c:0200b15": "說者仍屬教道。若證道說無非法界。攝無",
    "T46n1912_02c:0200b16": "前後誰論次第。初文以行中具六檀與能",
    "T46n1912_02c:0200b17": "嚴文相次第。不假別說能嚴所嚴。初文云",
    "T46n1912_02c:0200b18": "大悲眼等者。如勝天王云。菩薩行時視前",
    "T46n1912_02c:0200b19": "六尺。雙犁扼地不左右視。不惱眾生。見諸",
    "T46n1912_02c:0200b20": "眾生同一子想。視之無偏名大悲眼。故知",
    "T46n1912_02c:0200b21": "菩薩視諸眾生。常欲與其一實之樂拔其",
    "T46n1912_02c:0200b22": "二苦。眼視既爾五根例之。於菩薩得無畏者。",
    "T46n1912_02c:0200b23": "正當無財運於六作。施無畏故。名之為",
    "T46n1912_02c:0200b24": "檀。於眾生無所傷損者。稱理而觀不偏",
    "T46n1912_02c:0200b25": "空假不壞實相。故云無損。損猶減也。即是",
    "T46n1912_02c:0200b26": "央掘無減修也。見罪福法界名無罪福。不",
    "T46n1912_02c:0200b27": "為空假所攝。名心想不起。想不起故名無",
    "T46n1912_02c:0200b28": "動搖。遍一切處名為無住。陰即法界故亦",
    "T46n1912_02c:0200b29": "不動。心無前思等者。念念稱理無橫計思",
    "T46n1912_02c:0200c01": "後方覺了。故起信云。覺知前念起惡。能止",
    "T46n1912_02c:0200c02": "後念令其不起。雖復名覺即是不覺。思即",
    "T46n1912_02c:0200c03": "法界能覺者誰。雖是不覺即名為覺。一切",
    "T46n1912_02c:0200c04": "法中等者。念念法界是故不為生滅所間。",
    "T46n1912_02c:0200c05": "不得身心等者。不得二邊邊即中故。禪中",
    "T46n1912_02c:0200c06": "既爾前後例然。語異意同。善須思擇。無受等",
    "T46n1912_02c:0200c07": "者。不領受邊。不念著中。不味涅槃。不亂",
    "T46n1912_02c:0200c08": "生死。行時頭等六分者。行時如影。不謂更",
    "T46n1912_02c:0200c09": "有二手二足身及頭異也。如雲如影如下十",
    "T46n1912_02c:0200c10": "喻中說。雖俱法界而有去來。去來無實名",
    "T46n1912_02c:0200c11": "如影等。不同通教幻化即空。無生死之生",
    "T46n1912_02c:0200c12": "涅槃之滅。二乘空斷凡夫計常。五陰即是畢",
    "T46n1912_02c:0200c13": "竟空舍。是故無復二邊縛脫。具如下正指",
    "T46n1912_02c:0200c14": "楞嚴以是互嚴之式。彼經佛告堅意。云何",
    "T46n1912_02c:0200c15": "於一念中行於六度。答曰。是菩薩一切悉",
    "T46n1912_02c:0200c16": "捨心無貪著名檀。心善寂滅畢竟無惡名",
    "T46n1912_02c:0200c17": "尸。知法盡相於諸塵中而無所傷名羼",
    "T46n1912_02c:0200c18": "提。勤觀擇心能知離相名毘梨耶。畢竟善",
    "T46n1912_02c:0200c19": "寂調伏其心名禪那。知心無心通達心相",
    "T46n1912_02c:0200c20": "名般若。今文博附彼經文意。是故與彼大",
    "T46n1912_02c:0200c21": "同小異。問。文語既通。如何得知彼文在圓",
    "T46n1912_02c:0200c22": "而引來證圓。答。經中佛為堅意廣明次第",
    "T46n1912_02c:0200c23": "文竟。佛問堅意。云何一念具行六度。堅意",
    "T46n1912_02c:0200c24": "乃以此文答佛。故知次第之後釋圓明矣。",
    "T46n1912_02c:0200c25": "不見經意便謂此釋而為臆斷。是故近代",
    "T46n1912_02c:0200c26": "釋義全棄此文。使後學者圓行靡託。今文",
    "T46n1912_02c:0200c27": "准彼歷一切法無非無作六度相也。故法",
    "T46n1912_02c:0200c28": "華云。仁者受是法施珍寶瓔珞。瓔珞是財。財",
    "T46n1912_02c:0200c29": "即法故。又行中下重辨禪慧二波羅蜜。皆先",
    "T46n1912_02c:0201a01": "舉過後明其德。初文即是舉禪過也。雖曰",
    "T46n1912_02c:0201a02": "楞嚴於法起著故云生染。今觀下明德。觀",
    "T46n1912_02c:0201a03": "前能著心尚無心。豈復更計楞嚴定處。當",
    "T46n1912_02c:0201a04": "知下重判也。言有定者。從顛倒生。如是下",
    "T46n1912_02c:0201a05": "結也。有定亂相豈復見空及與不空。即破",
    "T46n1912_02c:0201a06": "於定生染之相。即離貪著禪味之縛。體同",
    "T46n1912_02c:0201a07": "法界遍應一切。名方便生。行者下次舉慧",
    "T46n1912_02c:0201a08": "過。有能計者己自為麁。況復自高豈名為",
    "T46n1912_02c:0201a09": "慧。著心障智名為智障。一切外道各自謂",
    "T46n1912_02c:0201a10": "是。今既自高反同外道。豈唯失於中智而",
    "T46n1912_02c:0201a11": "已。大論云。若有菩薩於餘菩薩作是念言。",
    "T46n1912_02c:0201a12": "汝無此事我獨有之。以是因緣故還失道。",
    "T46n1912_02c:0201a13": "故大品云。有餘菩薩輕餘菩薩經一念頃。",
    "T46n1912_02c:0201a14": "經於一劫遠於佛道。還經一劫更修佛道。",
    "T46n1912_02c:0201a15": "故不自高亦不下他。即反下次明德也。反",
    "T46n1912_02c:0201a16": "觀能著中智之心。觀者是我。及非觀者謂",
    "T46n1912_02c:0201a17": "散心人。中智之心無彼二待。觀者既無下了",
    "T46n1912_02c:0201a18": "計者無所觀亦破。不得下重破能計。是此正",
    "T46n1912_02c:0201a19": "意故重言之。大論下引證破於能觀之想。",
    "T46n1912_02c:0201a20": "計有中智名為戲論。念想在意戲論通口。",
    "T46n1912_02c:0201a21": "說必假心名戲論心。今滅其本故念想除",
    "T46n1912_02c:0201a22": "名戲論滅。由戲論故而生眾罪。故戲論滅",
    "T46n1912_02c:0201a23": "名眾罪除。本修中智由著妨中。故眾罪除",
    "T46n1912_02c:0201a24": "復本常一。如是等者。此無著人方見妙智。",
    "T46n1912_02c:0201a25": "大集觀於心心者。謂所觀心及能觀想名",
    "T46n1912_02c:0201a26": "觀心心。若不俱觀復生戲論。能如是照亦",
    "T46n1912_02c:0201a27": "名常一。故云即此意也。如是下結成前文",
    "T46n1912_02c:0201a28": "成三三昧。道品之後既開三脫。六度道品名",
    "T46n1912_02c:0201a29": "異義同。故六度後結成三脫。六度道品同異",
    "T46n1912_02c:0201b01": "之相。至第七卷助道中說。今此六度既是無",
    "T46n1912_02c:0201b02": "作。故三三昧應從圓釋。亦如第七卷道品",
    "T46n1912_02c:0201b03": "後釋。又破下結成諸波羅蜜者。破倒故毒",
    "T46n1912_02c:0201b04": "滅。毒滅故越有越有故降魔。降魔故波羅",
    "T46n1912_02c:0201b05": "蜜滿。三倒者謂心想見。此屬見惑。三毒者",
    "T46n1912_02c:0201b06": "謂貪瞋癡。此屬修惑。三有流者謂欲色無",
    "T46n1912_02c:0201b07": "色。因果不住。故名為流。漂沒行者故復名",
    "T46n1912_02c:0201b08": "流。四魔者謂煩惱等。在下魔境。魔為佛怨",
    "T46n1912_02c:0201b09": "故云魔怨。此三倒等文近義遠須分二意。",
    "T46n1912_02c:0201b10": "若麁惑者。即是圓人麁惑先除。若細惑者。即",
    "T46n1912_02c:0201b11": "須並約界外以釋。同體見修變易三界。界",
    "T46n1912_02c:0201b12": "外四魔乃至麁細體一。方名圓波羅蜜。攝受",
    "T46n1912_02c:0201b13": "下況釋。尚成一切況復如上所破三倒及",
    "T46n1912_02c:0201b14": "破四魔成三三昧等。次更歷下以尸為頭。",
    "T46n1912_02c:0201b15": "以五莊嚴歷十二事。初明尸以歷十二者。",
    "T46n1912_02c:0201b16": "前明檀中引首楞嚴義圓語總。此明尸中",
    "T46n1912_02c:0201b17": "別出觀相。初約作受以明觀境。觀境且述",
    "T46n1912_02c:0201b18": "事相而已。對塵制心故喻油鉢。六作動止",
    "T46n1912_02c:0201b19": "故云威儀。言油鉢者。大經二十云。譬如世",
    "T46n1912_02c:0201b20": "間有諸大眾滿二十五里。王勅一臣擎一",
    "T46n1912_02c:0201b21": "油鉢。經遊中過勿令傾覆。若棄一滴當",
    "T46n1912_02c:0201b22": "斷汝命。復遣一人拔刀隨之。臣受王教",
    "T46n1912_02c:0201b23": "盡心持行。經歷爾所大眾之中。雖見五欲",
    "T46n1912_02c:0201b24": "心常繫念。若放逸者當棄所持命不全濟。",
    "T46n1912_02c:0201b25": "是人怖故不棄一滴。菩薩亦爾。於生死中",
    "T46n1912_02c:0201b26": "不失念慧。雖見五欲心不貪著。唯觀陰",
    "T46n1912_02c:0201b27": "苦不生不滅。五根清淨獲得戒根。歡喜行經",
    "T46n1912_02c:0201b28": "語異事同。但名下斥事。事相持戒但能升出",
    "T46n1912_02c:0201b29": "三途人天受樂。不名三諦三昧二死彼岸。",
    "T46n1912_02c:0201c01": "據理亦應合斥持戒墮三惡道。如大經中",
    "T46n1912_02c:0201c02": "有四善事墮三惡道等。今未暇論。升出",
    "T46n1912_02c:0201c03": "人天尚斥無理況此等耶。是故不論。若得",
    "T46n1912_02c:0201c04": "下明用觀意。應須具如檀中六度之相。但",
    "T46n1912_02c:0201c05": "應義釋令五嚴尸。下四亦然。謂觀下空觀。",
    "T46n1912_02c:0201c06": "未見者且舉六受之初。六作文略。即以六道",
    "T46n1912_02c:0201c07": "四運為境。二聖四運為觀。四運四句乃至",
    "T46n1912_02c:0201c08": "四運六十四句。故云種種。所起謂六道四",
    "T46n1912_02c:0201c09": "運。能觀謂能推觀慧。能所俱泯方成衍門。",
    "T46n1912_02c:0201c10": "不內外者明六受空。不去來者明六作空。能",
    "T46n1912_02c:0201c11": "如是下次明假觀。直列十戒不出十法界",
    "T46n1912_02c:0201c12": "者。事戒向已斥成觀境故不復論。淨若虛",
    "T46n1912_02c:0201c13": "空。牒前空觀所觀之境七支無染。喻之若",
    "T46n1912_02c:0201c14": "空。若以十戒對三觀等。至第四卷當自",
    "T46n1912_02c:0201c15": "釋之。心既下中觀。色者色法下。次明以五",
    "T46n1912_02c:0201c16": "嚴尸。文相漸略。色者即能見識也。色法即所",
    "T46n1912_02c:0201c17": "見色也。受者即分別領納。三事秖是色者等",
    "T46n1912_02c:0201c18": "三。此等皆約圓意解釋。例如前引首楞嚴",
    "T46n1912_02c:0201c19": "文。檀後列忍者尸是所嚴故不重明。色色者",
    "T46n1912_02c:0201c20": "等者此中文略。具足應如前文所列色者色",
    "T46n1912_02c:0201c21": "法及以受者。下去例然。此下結成三三昧等。",
    "T46n1912_02c:0201c22": "文略例前。何但下況出一切。意亦同前。觀色",
    "T46n1912_02c:0201c23": "下例餘作受。據文秖應更云六作。或是文",
    "T46n1912_02c:0201c24": "誤。引法華者。威儀證作佛道意通。次歷下",
    "T46n1912_02c:0201c25": "明忍度為頭以五莊嚴。文相甚略。但舉事",
    "T46n1912_02c:0201c26": "忍及以空觀。餘並略無。初可意不可意即事",
    "T46n1912_02c:0201c27": "忍也。次於違下空觀也。無見別舉六受之初。",
    "T46n1912_02c:0201c28": "無作通舉六作故也。見即能見所見者謂於",
    "T46n1912_02c:0201c29": "見色分別計我。作亦如是。餘假中觀及結",
    "T46n1912_02c:0202a01": "成等並略。次歷精進下以進為頭五度莊嚴。",
    "T46n1912_02c:0202a02": "於中先述舊解。云無別體者。但勤行五",
    "T46n1912_02c:0202a03": "度即名精進。篤者厚也今言勤策應作督",
    "T46n1912_02c:0202a04": "字。率也勤也策也。字亦訓守非今文意。即",
    "T46n1912_02c:0202a05": "指五度以為眾行。義而推之下欲出別體。",
    "T46n1912_02c:0202a06": "先略斥舊。通義非無理非全當。是故從容",
    "T46n1912_02c:0202a07": "云義推耳。若但通者應唯五度。何故諸教",
    "T46n1912_02c:0202a08": "並列六耶。若大論十八云。菩薩摩訶薩以",
    "T46n1912_02c:0202a09": "精進為首行於五度。乃名精進。此即具於",
    "T46n1912_02c:0202a10": "通別二意。是故今意應有別體。例無明下例",
    "T46n1912_02c:0202a11": "釋也。如無明惑亦有通別。通名相應入諸",
    "T46n1912_02c:0202a12": "使故。別名獨頭不入諸使。以例精進說",
    "T46n1912_02c:0202a13": "之可知。今且下正出別相。其流非一且寄",
    "T46n1912_02c:0202a14": "誦經。既非五收驗知有別。而非下斥事也。",
    "T46n1912_02c:0202a15": "三昧是定。定慧二法導一切法。乃至成於波",
    "T46n1912_02c:0202a16": "羅蜜等。若如大師誦經觀法則事理具足。",
    "T46n1912_02c:0202a17": "如開皇初有揚州僧誦通涅槃自矜其業。",
    "T46n1912_02c:0202a18": "復有岐州東山下林寺沙彌。唯誦觀音一品。",
    "T46n1912_02c:0202a19": "二俱卒死同見閻羅。閻羅乃處沙彌於金座。",
    "T46n1912_02c:0202a20": "甚敬重之。誦涅槃僧令處銀座敬心不",
    "T46n1912_02c:0202a21": "重。事訖問云。俱有餘壽二皆放還。誦涅槃",
    "T46n1912_02c:0202a22": "僧心大恨恨。恃所誦多。於是乃問沙彌住",
    "T46n1912_02c:0202a23": "處。各辭俱醒。誦涅槃僧至岐州訪。果得沙",
    "T46n1912_02c:0202a24": "彌具問所以。沙彌言。初誦觀音別衣別座",
    "T46n1912_02c:0202a25": "燒香發願。然後乃誦。斯法不怠更無餘術。涅",
    "T46n1912_02c:0202a26": "槃僧謝曰。吾罪深矣。所誦涅槃威儀不整。身",
    "T46n1912_02c:0202a27": "口不淨救忘而已。故古人言。多惡不如少",
    "T46n1912_02c:0202a28": "善。於今取驗。此亦精進非波羅蜜。今觀下",
    "T46n1912_02c:0202a29": "理觀也。初舉空觀。念念已下略明中道。煩惱",
    "T46n1912_02c:0202b01": "不問名精念念流入名進。問但寄誦經。云",
    "T46n1912_02c:0202b02": "何推檢六受六作。而言受者及作者等。答。通",
    "T46n1912_02c:0202b03": "云作受何必具六。故一切善作受所攝。借",
    "T46n1912_02c:0202b04": "使單約誦經說者。即對六塵誦而無間。即",
    "T46n1912_02c:0202b05": "是於受而行精進。唯對六作闕於臥默。",
    "T46n1912_02c:0202b06": "病時開誦故亦通臥。默誦無間於理又通。",
    "T46n1912_02c:0202b07": "故知誦經作受具足。次歷諸禪下。以禪為頭",
    "T46n1912_02c:0202b08": "五度莊嚴。初文總舉事禪。但是下斥事。觀",
    "T46n1912_02c:0202b09": "入定下正明理觀。以心況定者。心謂散心。",
    "T46n1912_02c:0202b10": "散心尚無豈更計定。定即九想八背捨等。不",
    "T46n1912_02c:0202b11": "計定散見禪實相。實相遍攝一切法故。故",
    "T46n1912_02c:0202b12": "論第五下。引論證成禪即實相。先引論文。",
    "T46n1912_02c:0202b13": "次諸師下辨諸論師誤解論意。論意正以",
    "T46n1912_02c:0202b14": "觀於九想即是實相。故八想後即說十力四",
    "T46n1912_02c:0202b15": "無所畏等。何者。如不壞法人修第八竟。於",
    "T46n1912_02c:0202b16": "骨想中尚具一切神通變化。故大乘人於此",
    "T46n1912_02c:0202b17": "復能具諸佛法。又何但論文。大品廣乘品中",
    "T46n1912_02c:0202b18": "廣明身念處。佛為須菩提廣釋。釋九想竟。",
    "T46n1912_02c:0202b19": "結云。是名菩薩摩訶衍。次即廣釋三十七品",
    "T46n1912_02c:0202b20": "乃至十力四無所畏十八不共。大論三十八",
    "T46n1912_02c:0202b21": "已下文。仍是釋經。論師云誤謬之甚矣。問。",
    "T46n1912_02c:0202b22": "餘之七想亦能發不。答。若論不定及如",
    "T46n1912_02c:0202b23": "用助。亦有發義而多在第八。以第八想",
    "T46n1912_02c:0202b24": "生諸禪故。次歷智慧者下。以智為頭餘五",
    "T46n1912_02c:0202b25": "莊嚴。以文略故。直云大論有八種解。八種",
    "T46n1912_02c:0202b26": "解中具有事理。大論十一釋不住法中問",
    "T46n1912_02c:0202b27": "云。般若是何等。答。有云。無漏根是。以無漏",
    "T46n1912_02c:0202b28": "慧第一故也一有云。至道樹時始斷惑故。",
    "T46n1912_02c:0202b29": "前有漏智但是福德。煩惱未斷但是有漏二",
    "T46n1912_02c:0202c01": "有云。從初發心至道樹下皆名般若。至成",
    "T46n1912_02c:0202c02": "佛時名薩婆若三有云。有漏無漏總名般若。",
    "T46n1912_02c:0202c03": "何者。常觀涅槃行道故名無漏。結始未斷",
    "T46n1912_02c:0202c04": "故云有漏四有云。菩薩般若無漏無為不可",
    "T46n1912_02c:0202c05": "見無對五有云。般若絕四句。猶如火焰四",
    "T46n1912_02c:0202c06": "邊不可取不可觸六有云。上來諸說各各",
    "T46n1912_02c:0202c07": "有理。如五百比丘各說二邊及中道義。佛",
    "T46n1912_02c:0202c08": "言。皆有道理七有云。末後者是。以有法如",
    "T46n1912_02c:0202c09": "毫氂許皆有過故八人雖有八義唯有六。",
    "T46n1912_02c:0202c10": "第七總許前六第八唯存第六。六中第一既",
    "T46n1912_02c:0202c11": "別指無漏。未出二乘。第二因是有漏但成",
    "T46n1912_02c:0202c12": "三藏菩薩。第三果名薩婆若多屬通意。第",
    "T46n1912_02c:0202c13": "四義通圓別得是般若是波羅蜜。第五亦",
    "T46n1912_02c:0202c14": "屬共教菩薩仍通小乘。第六義通三教。故",
    "T46n1912_02c:0202c15": "亦事理具足。七八二師共許前六亦通圓",
    "T46n1912_02c:0202c16": "別。故略引之以證今意。今且下正釋。初文",
    "T46n1912_02c:0202c17": "是事故屬世知。四運推下即是約理。理即三",
    "T46n1912_02c:0202c18": "智故云如上。歷十一事故名為餘。應云一",
    "T46n1912_02c:0202c19": "切善法一一歷十二事。但是文略。問下料簡。",
    "T46n1912_02c:0202c20": "正應料簡六波羅蜜。止觀乘便來此為問。",
    "T46n1912_02c:0202c21": "又復六度不出止觀如攝法中。還引大品",
    "T46n1912_02c:0202c22": "六度相成以為此答。然事六度若無互嚴",
    "T46n1912_02c:0202c23": "尚名不蜜況復理耶。何者。如檀無戒不生",
    "T46n1912_02c:0202c24": "善道。無忍感報卑陋。無進形質尫微。無禪",
    "T46n1912_02c:0202c25": "便成散善。無智不了無常。猶如富人餘事",
    "T46n1912_02c:0202c26": "並闕。餘五無五準說可知。如被甲入陣等",
    "T46n1912_02c:0202c27": "者。譬相成也。論問。何故。一度須五莊嚴。",
    "T46n1912_02c:0202c28": "答。各各助行有力故也。如人未集則無戰",
    "T46n1912_02c:0202c29": "力。大軍都至莊嚴器仗則能破陣。菩薩亦",
    "T46n1912_02c:0203a01": "爾。六度互嚴方能破惑疾得菩提。大論十九",
    "T46n1912_02c:0203a02": "釋云。一念心具足六度及一切法及六度相",
    "T46n1912_02c:0203a03": "攝等。並是此意。觀如下次答止觀。言密室",
    "T46n1912_02c:0203a04": "者。有慧無定如風中燈照物不了。故用定",
    "T46n1912_02c:0203a05": "室離狂散風。慧燈方破無明大暗。使實相",
    "T46n1912_02c:0203a06": "寶顯了可見。故云多修慧故增長邪見。多",
    "T46n1912_02c:0203a07": "修定故增長愚癡故應均修。不須此難。若",
    "T46n1912_02c:0203a08": "不等者。小乘尚闕況復大乘。澣衣等者。大",
    "T46n1912_02c:0203a09": "經二十九云。菩薩摩訶薩具二莊嚴能大利",
    "T46n1912_02c:0203a10": "益。一定二慧。如澣垢衣。先以灰汁。後以",
    "T46n1912_02c:0203a11": "清水。今以楞嚴定灰種智慧水。澣三惑垢",
    "T46n1912_02c:0203a12": "淨實相衣。又云。如刈菅草執急則斷。斷",
    "T46n1912_02c:0203a13": "運力也。若物體已離非此中意。比人不曉",
    "T46n1912_02c:0203a14": "一概用之。大論七十九云。如執菅草執寬",
    "T46n1912_02c:0203a15": "則傷手急捉則無傷。刈者穫取也。亦殺也。",
    "T46n1912_02c:0203a16": "爾雅云。白華野菅也。郭璞云。茅屬。手執定",
    "T46n1912_02c:0203a17": "也。刀斷慧也。又如拔堅木先以定手動。後",
    "T46n1912_02c:0203a18": "以慧手拔。彼大經文都有八喻。一一皆合",
    "T46n1912_02c:0203a19": "菩薩定慧。又般若下重述般若正出圓意。",
    "T46n1912_02c:0203a20": "法相次第應具列六。若論法體一一皆悉",
    "T46n1912_02c:0203a21": "攝一切法。何用六耶。又般若下又重更辨。",
    "T46n1912_02c:0203a22": "所言法界攝一切法。一切法者亦即六度。故",
    "T46n1912_02c:0203a23": "重釋云。般若諸法彼此相即。亦何簡於一之",
    "T46n1912_02c:0203a24": "與六。欲出圓旨。故為此問生其答耳。",
    "T46n1912_02c:0203a25": "止觀輔行傳弘決卷第二之三"
}