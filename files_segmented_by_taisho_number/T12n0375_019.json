{
    "T12n0375_019:0730a02": "大般涅槃經卷第十九",
    "T12n0375_019:0730a04": "宋代沙門慧嚴等依泥洹經加之",
    "T12n0375_019:0730a05": "光明遍照高貴德王菩薩品第二十二",
    "T12n0375_019:0730a06": "之一",
    "T12n0375_019:0730a07": "爾時，世尊告光明遍照高貴德王菩薩摩訶",
    "T12n0375_019:0730a08": "薩言：「善男子！若有菩薩摩訶薩修行如是",
    "T12n0375_019:0730a09": "《大涅槃經》，得十事功德，不與聲聞、辟支佛",
    "T12n0375_019:0730a10": "共，不可思議，聞者驚怪，非內、非外，非難、非",
    "T12n0375_019:0730a11": "易，非相、非非相，非是世法，無有相貌，世",
    "T12n0375_019:0730a12": "間所無。「何等為十？一者有五。何等為五？一",
    "T12n0375_019:0730a13": "者、所不聞者而能得聞，二者、聞已能為利",
    "T12n0375_019:0730a14": "益，三者、能斷疑惑之心，四者、慧心正直無曲，",
    "T12n0375_019:0730a15": "五者、能知如來密藏，是為五事。「何等不聞",
    "T12n0375_019:0730a16": "而能得聞？所謂甚深微密之藏：一切眾生",
    "T12n0375_019:0730a17": "悉有佛性，佛、法、眾僧無有差別，三寶性相",
    "T12n0375_019:0730a18": "常、樂、我、淨，一切諸佛無有畢竟入涅槃者，",
    "T12n0375_019:0730a19": "常住無變，如來涅槃非有、非無，非有為、非",
    "T12n0375_019:0730a20": "無為，非有漏、非無漏，非色、非不色，非名、",
    "T12n0375_019:0730a21": "非不名，非相、非不相，非有、非不有，非物、",
    "T12n0375_019:0730a22": "非不物，非因、非果，非待、非不待，非明、非",
    "T12n0375_019:0730a23": "闇，非出、非不出，非常、非不常，非斷、非不",
    "T12n0375_019:0730a24": "斷，非始、非終，非過去、非未來、非現在，非",
    "T12n0375_019:0730a25": "陰、非不陰，非入、非不入，非界、非不界，非",
    "T12n0375_019:0730a26": "十二因緣、非不十二因緣，如是等法甚深微",
    "T12n0375_019:0730a27": "密，昔所不聞而能得聞。「復有不聞，所謂一",
    "T12n0375_019:0730a28": "切外道經書、四毘陀論、毘伽羅論、衛世師論、",
    "T12n0375_019:0730a29": "迦毘羅論、一切呪術、醫方、伎藝、日月薄蝕、",
    "T12n0375_019:0730b01": "星宿運變、圖書讖記如是等經，初未曾聞",
    "T12n0375_019:0730b02": "祕密之義，今於此經而得知之。「復有十一",
    "T12n0375_019:0730b03": "部經——除毘佛略——亦無如是深密之義，今因",
    "T12n0375_019:0730b04": "此經而得知之。善男子！是名不聞而能得",
    "T12n0375_019:0730b05": "聞。「聞已利益者，若能聽受是《大涅槃經》，悉",
    "T12n0375_019:0730b06": "能具知一切方等大乘經典甚深義味。譬如",
    "T12n0375_019:0730b07": "男女於明淨鏡見其色像，了了分明；大涅",
    "T12n0375_019:0730b08": "槃鏡亦復如是，菩薩執之，悉得明見大乘",
    "T12n0375_019:0730b09": "經典甚深之義。亦如有人在闇室中執大",
    "T12n0375_019:0730b10": "炬火，悉見諸物；大涅槃炬亦復如是，菩薩",
    "T12n0375_019:0730b11": "執之，得見大乘深奧之義。亦如日出，有千",
    "T12n0375_019:0730b12": "光明，悉能照了諸山幽闇，令一切人遠見",
    "T12n0375_019:0730b13": "諸物；是大涅槃清淨慧日亦復如是，照了大",
    "T12n0375_019:0730b14": "乘深邃之處，令二乘人遠見佛道。所以者",
    "T12n0375_019:0730b15": "何？以能聽受是大涅槃微妙經故。「善男子！",
    "T12n0375_019:0730b16": "若有菩薩摩訶薩聽受如是《大涅槃經》，得",
    "T12n0375_019:0730b17": "知一切諸法名字；若能書寫、讀誦、通利、為他",
    "T12n0375_019:0730b18": "廣說、思惟其義，則知一切諸法義理。善男",
    "T12n0375_019:0730b19": "子！其聽受者，唯知名字，不知其義；若能書",
    "T12n0375_019:0730b20": "寫、受持、讀誦、為他廣說、思惟其義，則能知",
    "T12n0375_019:0730b21": "義。復次，善男子！聽是經者，聞有佛性，未",
    "T12n0375_019:0730b22": "能得見；書寫、讀誦、為他廣說、思惟其義則",
    "T12n0375_019:0730b23": "得見之。聽是經者聞有檀名，未能得見",
    "T12n0375_019:0730b24": "檀波羅蜜；書寫、讀誦、為他廣說、思惟其義",
    "T12n0375_019:0730b25": "則能得見檀波羅蜜。乃至般若波羅蜜亦復",
    "T12n0375_019:0730b26": "如是。「善男子！菩薩摩訶薩若能聽是《大涅槃",
    "T12n0375_019:0730b27": "經》則知法、知義，具二無礙，於諸沙門、婆羅",
    "T12n0375_019:0730b28": "門等、若天、魔、梵一切世中得無所畏，開示",
    "T12n0375_019:0730b29": "分別十二部經，演說其義無有差違，不從",
    "T12n0375_019:0730c01": "他聞而能自知近於阿耨多羅三藐三菩",
    "T12n0375_019:0730c02": "提。善男子！是名聞已能為利益。「斷疑心者，",
    "T12n0375_019:0730c03": "疑有二種：一者、疑名，二者、疑義。聽是經者，",
    "T12n0375_019:0730c04": "斷疑名心；思惟義者，斷疑義心。復次，善男",
    "T12n0375_019:0730c05": "子！疑有五種：一者、疑佛定涅槃不？二者、疑",
    "T12n0375_019:0730c06": "佛是常住不？三者、疑佛是真樂不？四者、疑佛",
    "T12n0375_019:0730c07": "是真淨不？五者、疑佛是實我不？聽是經者，",
    "T12n0375_019:0730c08": "疑佛涅槃則得永斷；書寫、讀誦、為他廣說、",
    "T12n0375_019:0730c09": "思惟其義，四疑永斷。復次，善男子！疑有三",
    "T12n0375_019:0730c10": "種：一、疑聲聞為有？為無？二、疑緣覺為有？為",
    "T12n0375_019:0730c11": "無？三、疑佛乘為有？為無？聽是經者，如是",
    "T12n0375_019:0730c12": "三疑永滅無餘；書寫、讀誦、為他廣說、思惟其",
    "T12n0375_019:0730c13": "義，則能了知一切眾生悉有佛性。復次，善男",
    "T12n0375_019:0730c14": "子！若有眾生不聞如是《大涅槃經》，疑心甚",
    "T12n0375_019:0730c15": "多，所謂：若常、無常，若樂、不樂，若淨、不淨，若",
    "T12n0375_019:0730c16": "我、無我，若命、非命，若眾生、非眾生，若畢竟、不",
    "T12n0375_019:0730c17": "畢竟，若他世、若過世，若有、若無，若苦、若非苦，",
    "T12n0375_019:0730c18": "若集、若非集，若道、若非道，若滅、若非滅，若法、",
    "T12n0375_019:0730c19": "若非法，若善、若非善，若空、若非空。聽是經",
    "T12n0375_019:0730c20": "者，如是諸疑悉得永斷。「復次，善男子！若有",
    "T12n0375_019:0730c21": "不聞如是經者，復有種種眾多疑心，所謂：",
    "T12n0375_019:0730c22": "色是我耶？受、想、行、識是我耶？眼能見耶？我能",
    "T12n0375_019:0730c23": "見耶？乃至識能知耶？我能知耶？色受報耶？我",
    "T12n0375_019:0730c24": "受報耶？乃至識受報耶？我受報耶？色至他",
    "T12n0375_019:0730c25": "世耶？我至他世耶？乃至識亦如是，生死之",
    "T12n0375_019:0730c26": "法有始有終耶？無始無終耶？聽是經者，如",
    "T12n0375_019:0730c27": "是等疑亦得永斷。「復有人疑：一闡提人犯",
    "T12n0375_019:0730c28": "四重禁、作五逆罪、謗方等經，如是等輩有",
    "T12n0375_019:0730c29": "佛性耶？無佛性耶？聽是經者，如是等疑悉",
    "T12n0375_019:0731a01": "得永斷。「復有人疑：世間有邊耶？世間無邊",
    "T12n0375_019:0731a02": "耶？有十方世界耶？無十方世界耶？聽是",
    "T12n0375_019:0731a03": "經者，如是等疑亦得永斷，是名能斷疑惑",
    "T12n0375_019:0731a04": "之心、慧心正直無邪曲者。「心若有疑則所",
    "T12n0375_019:0731a05": "見不正，一切凡夫若不得聞是大涅槃微",
    "T12n0375_019:0731a06": "妙經典，所見邪曲；乃至聲聞、辟支佛人所見",
    "T12n0375_019:0731a07": "亦曲。云何名為一切凡夫所見邪曲？於有漏",
    "T12n0375_019:0731a08": "中見常、樂、我、淨，於如來所見無常、苦、不淨、",
    "T12n0375_019:0731a09": "無我，見有眾生、壽命、知見，計非有想、非無",
    "T12n0375_019:0731a10": "想處以為涅槃，見自在天有八聖道，有見、",
    "T12n0375_019:0731a11": "斷見，如是等見名為邪曲。菩薩摩訶薩若得",
    "T12n0375_019:0731a12": "聞是《大涅槃經》，修行聖行，則得斷除如是",
    "T12n0375_019:0731a13": "邪曲。「云何名為聲聞、緣覺邪曲見耶？見於",
    "T12n0375_019:0731a14": "菩薩從兜率下，化乘白象降神母胎，父",
    "T12n0375_019:0731a15": "名淨飯、母曰摩耶，迦毘羅城處胎，滿足十",
    "T12n0375_019:0731a16": "月而生。生未至地，帝釋捧接，難陀龍王及",
    "T12n0375_019:0731a17": "婆難陀吐水而浴，摩尼跋陀大鬼神王執",
    "T12n0375_019:0731a18": "持寶蓋隨後侍立，地神化花以承其足。四",
    "T12n0375_019:0731a19": "方各行滿足七步，到於天廟令諸天像悉起",
    "T12n0375_019:0731a20": "承迎。阿私陀仙抱持占相，既占相已，生大",
    "T12n0375_019:0731a21": "悲苦，自傷當終，不覩佛興。詣師學書、算計、",
    "T12n0375_019:0731a22": "射御、圖讖、伎藝，處在深宮，六萬婇女娛樂",
    "T12n0375_019:0731a23": "受樂。出城遊觀至迦毘羅園，道見老人乃",
    "T12n0375_019:0731a24": "至沙門法服而行，還至宮中見諸婇女形",
    "T12n0375_019:0731a25": "體狀貌猶如枯骨，所有宮殿塚墓無異，厭",
    "T12n0375_019:0731a26": "惡出家。夜半踰城，至欝陀伽、阿羅邏等大",
    "T12n0375_019:0731a27": "仙人所，聞說識處及非有想非無想處。既聞",
    "T12n0375_019:0731a28": "是已，諦觀是處是非常、苦、不淨、無我，捨至樹",
    "T12n0375_019:0731a29": "下具修苦行滿足六年，知是苦行不能得",
    "T12n0375_019:0731b01": "成阿耨多羅三藐三菩提。爾時，復到阿夷",
    "T12n0375_019:0731b02": "羅跋提河中洗浴，受牧牛女所奉乳糜。受",
    "T12n0375_019:0731b03": "已，轉至菩提樹下，破魔波旬，得成阿耨多",
    "T12n0375_019:0731b04": "羅三藐三菩提。於波羅[木*奈]為五比丘初轉",
    "T12n0375_019:0731b05": "法輪，乃至於此拘尸那城入般涅槃。如是",
    "T12n0375_019:0731b06": "等見是名聲聞、緣覺曲見。善男子！菩薩摩訶",
    "T12n0375_019:0731b07": "薩聽受如是《大涅槃經》，悉得斷除如是等",
    "T12n0375_019:0731b08": "見；若能書寫、讀誦、通利、為他演說、思惟其義，",
    "T12n0375_019:0731b09": "則得正直無邪曲見。「善男子！菩薩摩訶薩",
    "T12n0375_019:0731b10": "修行如是《大涅槃經》，諦知菩薩無量劫來",
    "T12n0375_019:0731b11": "不從兜率降神母胎，乃至拘尸那城入",
    "T12n0375_019:0731b12": "般涅槃，是名菩薩摩訶薩正直之見。能知如",
    "T12n0375_019:0731b13": "來深密義者——所謂即是大般涅槃、一切眾生",
    "T12n0375_019:0731b14": "悉有佛性——懺四重禁、除謗法心、盡五逆罪、",
    "T12n0375_019:0731b15": "滅一闡提，然後得成阿耨多羅三藐三菩",
    "T12n0375_019:0731b16": "提。是名甚深祕密之義。「復次，善男子！云何復",
    "T12n0375_019:0731b17": "名甚深之義？雖知眾生實無有我，而於未",
    "T12n0375_019:0731b18": "來不失業果；雖知五陰於此滅盡，善惡之",
    "T12n0375_019:0731b19": "業終不敗亡；雖有諸業，不得作者；雖有",
    "T12n0375_019:0731b20": "至處，無有去者；雖有繫縛，無受縛者；雖",
    "T12n0375_019:0731b21": "有涅槃，亦無滅者。是名甚深祕密之義。」",
    "T12n0375_019:0731b22": "爾時，光明遍照高貴德王菩薩摩訶薩白佛",
    "T12n0375_019:0731b23": "言：「世尊！如我解佛所說聞、不聞義，是義不",
    "T12n0375_019:0731b24": "然。何以故？法若有者，便應定有；法若無者，便",
    "T12n0375_019:0731b25": "應定無。無，不應生；有，不應滅。如其聞者，是",
    "T12n0375_019:0731b26": "則為聞；若不聞者則為不聞。云何而言聞",
    "T12n0375_019:0731b27": "所不聞？世尊！若不可聞，是為不聞。若已",
    "T12n0375_019:0731b28": "聞者則更不聞。何以故？已得聞故。云何而",
    "T12n0375_019:0731b29": "言聞所不聞？「譬如去者，到則不去，去則不",
    "T12n0375_019:0731c01": "到；亦如生已不生，不生不生；得已不得，不",
    "T12n0375_019:0731c02": "得不得；聞已不聞，不聞不聞亦復如是。世",
    "T12n0375_019:0731c03": "尊！若不聞聞者，一切眾生未有菩提即應",
    "T12n0375_019:0731c04": "有之，未得涅槃亦應得之，未見佛性應",
    "T12n0375_019:0731c05": "見佛性。云何復言十住菩薩雖見佛性未",
    "T12n0375_019:0731c06": "得明了？「世尊！若不聞聞者，如來往昔從誰",
    "T12n0375_019:0731c07": "得聞？若言得聞，何故如來於阿含中復言",
    "T12n0375_019:0731c08": "無師？若不聞不聞，如來得成阿耨多羅三",
    "T12n0375_019:0731c09": "藐三菩提者，一切眾生不聞不聞亦應得",
    "T12n0375_019:0731c10": "成阿耨多羅三藐三菩提。如來若當不聞",
    "T12n0375_019:0731c11": "如是《大涅槃經》見佛性者，一切眾生不聞",
    "T12n0375_019:0731c12": "是經亦應得見。「世尊！凡是色者，或有可見、",
    "T12n0375_019:0731c13": "或不可見；聲亦如是，或是可聞、或不可聞。",
    "T12n0375_019:0731c14": "「是大涅槃非色、非聲，云何而言可得見、聞？",
    "T12n0375_019:0731c15": "「世尊！過去已滅則不可聞；未來未至，亦不",
    "T12n0375_019:0731c16": "可聞；現在聽時則不名聞，聞已聲滅更不",
    "T12n0375_019:0731c17": "可聞。是大涅槃亦非過去、未來、現在，若非",
    "T12n0375_019:0731c18": "三世則不可說；若不可說則不可聞。云",
    "T12n0375_019:0731c19": "何而言菩薩修是《大涅槃經》聞所不聞？」",
    "T12n0375_019:0731c20": "爾時，世尊讚光明遍照高貴德王菩薩摩訶",
    "T12n0375_019:0731c21": "薩言：「善哉，善哉。善男子！汝今善知一切諸",
    "T12n0375_019:0731c22": "法如幻、如焰、如乾闥婆城、畫水之跡，亦如",
    "T12n0375_019:0731c23": "泡沫、芭蕉之樹，空無有實，非命、非我，無",
    "T12n0375_019:0731c24": "有苦、樂，如十住菩薩之所知見。」",
    "T12n0375_019:0731c25": "時大眾中忽然之頃有大光明，非青見青、",
    "T12n0375_019:0731c26": "非黃見黃、非赤見赤、非白見白，非色見",
    "T12n0375_019:0731c27": "色、非明見明、非見而見。爾時，大眾遇斯光",
    "T12n0375_019:0731c28": "已，身心快樂，譬如比丘入師子王定。爾時，",
    "T12n0375_019:0731c29": "文殊師利菩薩摩訶薩白佛言：「世尊！今此",
    "T12n0375_019:0732a01": "光明誰之所放？」爾時，如來默然不說。迦葉菩",
    "T12n0375_019:0732a02": "薩復問文殊師利：「何因緣故，有此光明照",
    "T12n0375_019:0732a03": "於大眾？」文殊師利默然不答。爾時，無邊身菩",
    "T12n0375_019:0732a04": "薩復問迦葉菩薩：「今此光明誰之所有？」迦葉",
    "T12n0375_019:0732a05": "菩薩默然不說。淨住王子菩薩復問無邊身",
    "T12n0375_019:0732a06": "菩薩：「何因緣故，是大眾中有此光明？」無邊身",
    "T12n0375_019:0732a07": "菩薩默然不說。如是五百菩薩皆亦如是，雖",
    "T12n0375_019:0732a08": "相諮問，然無答者。爾時，世尊問文殊師利",
    "T12n0375_019:0732a09": "言：「文殊師利！何因緣故，是大眾中有此光",
    "T12n0375_019:0732a10": "明？」文殊師利言：「世尊！如是光明名為智慧，",
    "T12n0375_019:0732a11": "智慧者即是常住。常住之法無有因緣，云何",
    "T12n0375_019:0732a12": "佛問何因緣故有是光明？是光明者名大涅",
    "T12n0375_019:0732a13": "槃，大涅槃者則名常住。常住之法不從因",
    "T12n0375_019:0732a14": "緣，云何佛問何因緣故有是光明？是光明者",
    "T12n0375_019:0732a15": "即是如來，如來者即是常住。常住之法不從",
    "T12n0375_019:0732a16": "因緣，云何如來問於因緣？光明者名大慈大",
    "T12n0375_019:0732a17": "悲，大慈大悲者名為常住。常住之法不從因",
    "T12n0375_019:0732a18": "緣，云何如來問於因緣？光明者即是念佛，念",
    "T12n0375_019:0732a19": "佛者是名常住。常住之法不從因緣，云何如",
    "T12n0375_019:0732a20": "來問於因緣？光明者即是一切聲聞、緣覺不",
    "T12n0375_019:0732a21": "共之道，聲聞緣覺不共之道即名常住。常住",
    "T12n0375_019:0732a22": "之法不從因緣，云何如來問於因緣？世尊！",
    "T12n0375_019:0732a23": "亦有因緣，因滅無明則得熾然阿耨多羅",
    "T12n0375_019:0732a24": "三藐三菩提燈。」佛言：「文殊師利！汝今莫入",
    "T12n0375_019:0732a25": "諸法甚深第一義諦，應以世諦而解說之。」",
    "T12n0375_019:0732a26": "文殊師利言：「世尊！於此東方過二十恒河",
    "T12n0375_019:0732a27": "沙等世界，有佛世界名曰不動，其佛住處",
    "T12n0375_019:0732a28": "縱廣正等足滿一萬二千由旬。其地七寶，無",
    "T12n0375_019:0732a29": "有土石，平正柔軟，無諸溝坑。其諸樹木四",
    "T12n0375_019:0732b01": "寶所成——金、銀、琉璃及以頗梨——花菓茂盛，無",
    "T12n0375_019:0732b02": "時不有。若有眾生聞其花香，身心安樂，譬",
    "T12n0375_019:0732b03": "如比丘入第三禪。周匝復有三千大河，其水",
    "T12n0375_019:0732b04": "微妙，八味具足。若有眾生在中浴者，所得",
    "T12n0375_019:0732b05": "喜樂譬如比丘入第二禪。其河多有種種",
    "T12n0375_019:0732b06": "諸花，優鉢羅花、波頭摩花、拘物頭花、分陀利",
    "T12n0375_019:0732b07": "花、香花、大香花、微妙香花、常花、一切眾生",
    "T12n0375_019:0732b08": "無遮護花。其河兩岸亦有眾花，所謂阿提",
    "T12n0375_019:0732b09": "目多伽花、占婆花、波吒羅花、婆師羅花、摩利",
    "T12n0375_019:0732b10": "迦花、大摩利迦花、新摩利迦花、須摩那花、由",
    "T12n0375_019:0732b11": "提迦花、檀[少/兔]迦利花、常花、一切眾生無遮",
    "T12n0375_019:0732b12": "護花。底布金沙，有四梯陛，金、銀、琉璃、雜色",
    "T12n0375_019:0732b13": "頗梨。多有眾鳥遊集其中，復有無量虎、",
    "T12n0375_019:0732b14": "狼、師子、諸惡鳥獸，其心相視猶如赤子。「彼世",
    "T12n0375_019:0732b15": "界中一切無有犯重禁者、誹謗正法、及一",
    "T12n0375_019:0732b16": "闡提、五逆等罪。「其土調適，無有寒、熱、飢、渴苦",
    "T12n0375_019:0732b17": "惱，無貪欲、恚、放逸、嫉妬，無有日、月、晝夜、時",
    "T12n0375_019:0732b18": "節，猶如第二忉利天上。其土人民等有光",
    "T12n0375_019:0732b19": "明，各各無有憍慢之心，一切悉是菩薩大",
    "T12n0375_019:0732b20": "士，皆得神通，具大功德。其心悉皆尊重正",
    "T12n0375_019:0732b21": "法，乘於大乘、愛念大乘、貪樂大乘、護惜大",
    "T12n0375_019:0732b22": "乘，大慧成就，得大總持，心常憐愍一切眾",
    "T12n0375_019:0732b23": "生。「其佛號曰滿月光明如來、應供、正遍知、明",
    "T12n0375_019:0732b24": "行足、善逝、世間解、無上士、調御丈夫、天人師、佛、",
    "T12n0375_019:0732b25": "世尊。隨所住處有所講宣，其土眾生無不",
    "T12n0375_019:0732b26": "得聞為琉璃光菩薩摩訶薩講宣如是",
    "T12n0375_019:0732b27": "《大涅槃經》。佛言：『善男子！菩薩摩訶薩若能",
    "T12n0375_019:0732b28": "修行《大涅槃經》，所不聞者皆悉得聞。』「彼",
    "T12n0375_019:0732b29": "琉璃光菩薩摩訶薩問滿月光明佛，亦如此",
    "T12n0375_019:0732c01": "間光明遍照高貴德王菩薩摩訶薩所問，等",
    "T12n0375_019:0732c02": "無有異。彼滿月光明佛即告琉璃光菩薩",
    "T12n0375_019:0732c03": "言：『善男子！西方去此二十恒河沙佛土，彼",
    "T12n0375_019:0732c04": "有世界名曰娑婆。其土多有山陵、堆阜、土",
    "T12n0375_019:0732c05": "沙、礫石、荊蕀、惡刺，周遍充滿，常有飢、渴、寒、",
    "T12n0375_019:0732c06": "熱苦惱。其土人民不能恭敬沙門、婆羅門、父",
    "T12n0375_019:0732c07": "母、師長，貪著非法、欲於非法，修行邪法、",
    "T12n0375_019:0732c08": "不信正法，壽命短促，有行姦詐。王者治之，",
    "T12n0375_019:0732c09": "王雖有國，不知滿足，於他所有生貪利",
    "T12n0375_019:0732c10": "心，興師相伐，枉死者眾。王者修行如是非",
    "T12n0375_019:0732c11": "法，四天善神心無歡喜，故降災旱，穀米不",
    "T12n0375_019:0732c12": "登，人民多病，苦惱無量。彼中有佛號釋迦牟",
    "T12n0375_019:0732c13": "尼如來、應供、正遍知、明行足、善逝、世間解、無上",
    "T12n0375_019:0732c14": "士、調御丈夫、天人師、佛、世尊，大悲純厚，愍",
    "T12n0375_019:0732c15": "眾生故，於拘尸那城娑羅雙樹間為諸大",
    "T12n0375_019:0732c16": "眾敷演如是《大涅槃經》。彼有菩薩名光明",
    "T12n0375_019:0732c17": "遍照高貴德王已問斯事，如汝無異。佛今",
    "T12n0375_019:0732c18": "答之，汝可速往，自當得聞。』「世尊！彼琉璃光",
    "T12n0375_019:0732c19": "菩薩聞是事已，與八萬四千菩薩摩訶薩",
    "T12n0375_019:0732c20": "欲來至此，故先現瑞。以是因緣有此光明，",
    "T12n0375_019:0732c21": "是名因緣，亦非因緣。」",
    "T12n0375_019:0732c22": "爾時，琉璃光菩薩與八萬四千諸菩薩俱，持",
    "T12n0375_019:0732c23": "諸幡蓋、香花、瓔珞、種種伎樂——倍勝於前——俱",
    "T12n0375_019:0732c24": "來至此拘尸那城娑羅雙樹間。以己所持",
    "T12n0375_019:0732c25": "供養之具供養於佛，頭面禮足，合掌恭敬，",
    "T12n0375_019:0732c26": "右繞三匝。修敬已畢，却坐一面。",
    "T12n0375_019:0732c27": "爾時，世尊問彼菩薩：「善男子！汝為到來？為",
    "T12n0375_019:0732c28": "不到來？」琉璃光菩薩言：「世尊！到亦不來、不到",
    "T12n0375_019:0732c29": "亦不來，我觀是義都無有來。世尊！諸行",
    "T12n0375_019:0733a01": "若常，亦復不來；若是無常，亦無有來。若人",
    "T12n0375_019:0733a02": "見有眾生性者，有來、不來。我今不見眾生",
    "T12n0375_019:0733a03": "定性，云何當言有來、不來？有憍慢者見",
    "T12n0375_019:0733a04": "有去、來；無憍慢者則無去、來。有取行者，",
    "T12n0375_019:0733a05": "見有去、來；無取行者則無去、來。若見如來",
    "T12n0375_019:0733a06": "畢竟涅槃則有去、來；不見如來畢竟涅槃",
    "T12n0375_019:0733a07": "則無去、來。不聞佛性則有去、來；聞佛性",
    "T12n0375_019:0733a08": "者則無去、來。若見聲聞、辟支佛人有涅槃",
    "T12n0375_019:0733a09": "者，則有去、來；不見聲聞、辟支佛人有涅槃",
    "T12n0375_019:0733a10": "者，則無去、來。若見聲聞、辟支佛人常、樂、我、",
    "T12n0375_019:0733a11": "淨，則有去、來；若不見者則無去、來。若見如",
    "T12n0375_019:0733a12": "來無常、樂、我、淨，則有去、來；若見如來常、樂、我、",
    "T12n0375_019:0733a13": "淨，則無去、來。世尊！且置斯事，欲有所問，",
    "T12n0375_019:0733a14": "唯垂哀愍，少見聽許。」佛言：「善男子！隨意",
    "T12n0375_019:0733a15": "所問，今正是時，我當為汝分別解說。所以",
    "T12n0375_019:0733a16": "者何？諸佛難值，如優曇花；法亦如是，難可",
    "T12n0375_019:0733a17": "得聞；十二部中，方等復難。是故，應當專心",
    "T12n0375_019:0733a18": "聽受。」時琉璃光菩薩摩訶薩既蒙聽許，兼",
    "T12n0375_019:0733a19": "被誡勅，即白佛言：「世尊！云何菩薩摩訶薩",
    "T12n0375_019:0733a20": "有能修行《大涅槃經》聞所不聞？」爾時，如來",
    "T12n0375_019:0733a21": "讚言：「善哉，善哉。善男子！汝今欲盡如是大",
    "T12n0375_019:0733a22": "乘大涅槃海，正復值我能善解說。汝今所有",
    "T12n0375_019:0733a23": "疑網毒箭，我為大醫，能善拔出。汝於佛性",
    "T12n0375_019:0733a24": "猶未明了，我有慧炬，能為照明。汝今欲",
    "T12n0375_019:0733a25": "渡生死大河，我能為汝作大船師。汝於",
    "T12n0375_019:0733a26": "我所生父母想，我亦於汝生赤子心。汝心",
    "T12n0375_019:0733a27": "今者貪正法寶，值我多有，能相惠施。諦聽",
    "T12n0375_019:0733a28": "諦聽，善思念之，吾當為汝分別宣釋。「善男",
    "T12n0375_019:0733a29": "子！欲聽法者，今正是時。若聞法已，當生敬",
    "T12n0375_019:0733b01": "信，至心聽受、恭敬、尊重。於正法所莫求其",
    "T12n0375_019:0733b02": "過，莫念貪欲、瞋恚、愚癡，莫觀法師種姓好",
    "T12n0375_019:0733b03": "惡。既聞法已，莫生憍慢，莫為恭敬、名譽、利",
    "T12n0375_019:0733b04": "養，當為度世甘露法利。亦莫生念：『我聽法",
    "T12n0375_019:0733b05": "已，先自度身，然後度人；先自解身，然後解",
    "T12n0375_019:0733b06": "人；先自安身，然後安人；先自涅槃，然後令",
    "T12n0375_019:0733b07": "人而得涅槃。』於佛、法、僧應生等想，於生",
    "T12n0375_019:0733b08": "死中生大苦想，於大涅槃應生常、樂、我、",
    "T12n0375_019:0733b09": "淨之想。先為他人，然後為身。當為大乘，莫",
    "T12n0375_019:0733b10": "為二乘。於一切法當無所住，亦莫專執",
    "T12n0375_019:0733b11": "一切法相。於諸法中莫生貪想，常生知",
    "T12n0375_019:0733b12": "法、見法之想。善男子！汝能如是至心聽法，",
    "T12n0375_019:0733b13": "是則名為聞所不聞。「善男子！有不聞聞、",
    "T12n0375_019:0733b14": "有不聞不聞、有聞不聞、有聞聞。善男子！",
    "T12n0375_019:0733b15": "如不生生、不生不生、生不生、生生，如不到",
    "T12n0375_019:0733b16": "到、不到不到、到不到、到到。」「世尊！云何不生",
    "T12n0375_019:0733b17": "生？」「善男子！安住世諦初出胎時，是名不生",
    "T12n0375_019:0733b18": "生。「云何不生不生？」「善男子！是大涅槃無有",
    "T12n0375_019:0733b19": "生相，是名不生不生。「云何生不生？」「善男子！",
    "T12n0375_019:0733b20": "世諦死時是名生不生。「云何生生？」「善男子！",
    "T12n0375_019:0733b21": "一切凡夫是名生生。何以故？生生不斷故。",
    "T12n0375_019:0733b22": "一切有漏念念生故，是名生生。四住菩薩名",
    "T12n0375_019:0733b23": "生不生。何以故？生自在故，是名生不生。善",
    "T12n0375_019:0733b24": "男子！是名內法。「云何外法？未生生、未生未",
    "T12n0375_019:0733b25": "生、生未生、生生。善男子！譬如種子未生",
    "T12n0375_019:0733b26": "牙時，得四大和合、人功、作業，然後乃生，是",
    "T12n0375_019:0733b27": "名未生生。「云何未生未生？譬如敗種及未",
    "T12n0375_019:0733b28": "遇緣，如是等輩名未生未生。「云何生未生？",
    "T12n0375_019:0733b29": "如牙生已而不增長，是名生未生。「云何",
    "T12n0375_019:0733c01": "生生？如牙增長。若生不生則無增長。如",
    "T12n0375_019:0733c02": "是，一切有漏是名外法生生。」琉璃光菩薩摩",
    "T12n0375_019:0733c03": "訶薩白佛言：「世尊！有漏之法若有生者，為",
    "T12n0375_019:0733c04": "是常耶？是無常乎？生若是常，有漏之法則無",
    "T12n0375_019:0733c05": "有生；生若無常，則有漏是常。世尊！若生能",
    "T12n0375_019:0733c06": "自生，生無自性；若能生他，以何因緣不生",
    "T12n0375_019:0733c07": "無漏？世尊！若未生時有生者，云何於今乃",
    "T12n0375_019:0733c08": "名為生？若未生時無生者，何故不說虛空",
    "T12n0375_019:0733c09": "為生？」佛言：「善哉，善哉。善男子！不生生不可",
    "T12n0375_019:0733c10": "說、生生亦不可說、生不生亦不可說、不生不",
    "T12n0375_019:0733c11": "生亦不可說，生亦不可說、不生亦不可說，有",
    "T12n0375_019:0733c12": "因緣故亦可得說。云何不生生不可說？不",
    "T12n0375_019:0733c13": "生名為生。云何可說？何以故？以其生故。云",
    "T12n0375_019:0733c14": "何生生不可說？生生故生、生生故不生，亦不",
    "T12n0375_019:0733c15": "可說。云何生不生不可說？生即名為生，生",
    "T12n0375_019:0733c16": "不自生，故不可說。云何不生不生不可說？",
    "T12n0375_019:0733c17": "不生者名為涅槃，涅槃不生，故不可說。何以",
    "T12n0375_019:0733c18": "故？以修道得故。云何生亦不可說？以生無",
    "T12n0375_019:0733c19": "故。云何不生不可說？以有得故。云何有因",
    "T12n0375_019:0733c20": "緣故亦可得說？十因緣法為生作因，以是",
    "T12n0375_019:0733c21": "義故亦可得說。「善男子！汝今莫入甚深空",
    "T12n0375_019:0733c22": "定。何以故？大眾鈍故。善男子！有為之法生亦",
    "T12n0375_019:0733c23": "是常；以住無常，生亦無常。住亦是常；以生",
    "T12n0375_019:0733c24": "生故，住亦無常。異亦是常；以法無常，異亦無",
    "T12n0375_019:0733c25": "常。壞亦是常；以本無今有故，壞亦無常。善",
    "T12n0375_019:0733c26": "男子！以性故，生、住、異、壞皆悉是常。念念滅",
    "T12n0375_019:0733c27": "故，不可說常；是大涅槃能斷滅故，故名無",
    "T12n0375_019:0733c28": "常。「善男子！有漏之法，未生之時已有生性，",
    "T12n0375_019:0733c29": "故生能生；無漏之法本無生性，是故生不能",
    "T12n0375_019:0734a01": "生。如火有本性，遇緣則發；眼有見性，因",
    "T12n0375_019:0734a02": "色、因明、因心故見；眾生生法亦復如是，由",
    "T12n0375_019:0734a03": "本有性，遇業因緣、父母和合則便有生。」",
    "T12n0375_019:0734a04": "爾時，琉璃光菩薩摩訶薩及八萬四千菩薩",
    "T12n0375_019:0734a05": "摩訶薩聞是法已，踊在虛空高七多羅樹，",
    "T12n0375_019:0734a06": "恭敬合掌而白佛言：「世尊！我蒙如來慇懃教",
    "T12n0375_019:0734a07": "誨，因《大涅槃》始得悟解聞所不聞，亦令",
    "T12n0375_019:0734a08": "八萬四千菩薩深解諸法不生生等。世尊！我",
    "T12n0375_019:0734a09": "今已解，斷諸疑網。然此會中有一菩薩名",
    "T12n0375_019:0734a10": "曰無畏，復欲諮稟，唯垂聽許。」爾時，世尊告",
    "T12n0375_019:0734a11": "無畏菩薩：「善男子！隨意問難，吾當為汝分",
    "T12n0375_019:0734a12": "別解說。」爾時，無畏菩薩與六萬(一本云與八萬)四千",
    "T12n0375_019:0734a13": "諸菩薩等俱從座起，更整衣服，長跪合掌而",
    "T12n0375_019:0734a14": "白佛言：「世尊！此土眾生當造何業而得生",
    "T12n0375_019:0734a15": "彼不動世界？其土菩薩云何而得智慧成就？",
    "T12n0375_019:0734a16": "人中象王有大威德，具修諸行，利智捷疾，聞",
    "T12n0375_019:0734a17": "則能解。」爾時，世尊即說偈言：",
    "T12n0375_019:0734a18": "「不害眾生命，　　堅持諸禁戒，",
    "T12n0375_019:0734a19": "　受佛微妙教，　　則生不動國；",
    "T12n0375_019:0734a20": "　不奪他人財，　　常施惠一切，",
    "T12n0375_019:0734a21": "　造招提僧坊，　　則生不動國；",
    "T12n0375_019:0734a22": "　不犯他婦女，　　自妻不非時，",
    "T12n0375_019:0734a23": "　施持戒臥具，　　則生不動國；",
    "T12n0375_019:0734a24": "　不為自他故，　　求利及恐怖，",
    "T12n0375_019:0734a25": "　慎口不妄語，　　則生不動國；",
    "T12n0375_019:0734a26": "　莫壞善知識，　　遠離惡眷屬，",
    "T12n0375_019:0734a27": "　口常和合語，　　則生不動國；",
    "T12n0375_019:0734a28": "　如諸菩薩等，　　常離於惡口，",
    "T12n0375_019:0734a29": "　所說人樂聞，　　則生不動國；",
    "T12n0375_019:0734b01": "　乃至於戲笑，　　不說非時語，",
    "T12n0375_019:0734b02": "　謹慎常時語，　　則生不動國；",
    "T12n0375_019:0734b03": "　見他得利養，　　常生歡喜心，",
    "T12n0375_019:0734b04": "　不起嫉妬結，　　則生不動國；",
    "T12n0375_019:0734b05": "　不惱於眾生，　　常生於慈心，",
    "T12n0375_019:0734b06": "　不生方便惡，　　則生不動國；",
    "T12n0375_019:0734b07": "　邪見言無施、　　父母及去來，",
    "T12n0375_019:0734b08": "　不起如是見，　　則生不動國；",
    "T12n0375_019:0734b09": "　曠路作好井，　　種殖菓樹林，",
    "T12n0375_019:0734b10": "　常施乞者食，　　則生不動國；",
    "T12n0375_019:0734b11": "　若於佛、法、僧，　　供養一香燈，",
    "T12n0375_019:0734b12": "　乃至獻一花，　　則生不動國；",
    "T12n0375_019:0734b13": "　若為恐怖故、　　利養及福德，",
    "T12n0375_019:0734b14": "　書是經一偈，　　則生不動國；",
    "T12n0375_019:0734b15": "　若為悕利福，　　能於一日中，",
    "T12n0375_019:0734b16": "　讀誦是經典，　　則生不動國；",
    "T12n0375_019:0734b17": "　若為無上道，　　一日一夜中，",
    "T12n0375_019:0734b18": "　受持八戒齋，　　則生不動國；",
    "T12n0375_019:0734b19": "　不與犯重禁，　　同共一處住，",
    "T12n0375_019:0734b20": "　呵謗方等者，　　則生不動國；",
    "T12n0375_019:0734b21": "　若能施病者，　　乃至於一菓，",
    "T12n0375_019:0734b22": "　歡喜而瞻視，　　則生不動國；",
    "T12n0375_019:0734b23": "　不犯僧鬘物，　　善守於佛物，",
    "T12n0375_019:0734b24": "　塗掃佛僧地，　　則生不動國；",
    "T12n0375_019:0734b25": "　造像、若佛塔，　　猶如大拇指，",
    "T12n0375_019:0734b26": "　常生歡喜心，　　則生不動國；",
    "T12n0375_019:0734b27": "　若為是經典，　　自身及財寶，",
    "T12n0375_019:0734b28": "　施於說法者，　　則生不動國；",
    "T12n0375_019:0734b29": "　若能聽、書寫、　　受持及讀誦，",
    "T12n0375_019:0734c01": "　諸佛祕密藏，　　則生不動國。」",
    "T12n0375_019:0734c02": "爾時，無畏菩薩摩訶薩白佛言：「世尊！我今已",
    "T12n0375_019:0734c03": "知所造業緣得生彼國。是光明遍照高貴德",
    "T12n0375_019:0734c04": "王菩薩摩訶薩普為憐愍一切眾生，先",
    "T12n0375_019:0734c05": "所諮問。如來若說，則能利益安樂人、天、阿修",
    "T12n0375_019:0734c06": "羅、乾闥婆、迦樓羅、緊那羅、摩睺羅伽等。」爾時，",
    "T12n0375_019:0734c07": "世尊即告光明遍照高貴德王菩薩：「善哉，善",
    "T12n0375_019:0734c08": "哉。善男子！汝今於此當至心聽，吾當為汝",
    "T12n0375_019:0734c09": "分別解說。有因緣故，未到不到；有因緣故，",
    "T12n0375_019:0734c10": "不到到；有因緣故，到不到；有因緣故，到到。",
    "T12n0375_019:0734c11": "「何因緣故未到不到？善男子！夫不到者，是大",
    "T12n0375_019:0734c12": "涅槃，凡夫未到，以有貪欲、瞋恚、愚癡故，身",
    "T12n0375_019:0734c13": "業、口業不清淨故，及受一切不淨物故，犯",
    "T12n0375_019:0734c14": "四重故、謗方等故、一闡提故、五逆罪故。以",
    "T12n0375_019:0734c15": "是義故，未到不到。「善男子！何因緣故不到",
    "T12n0375_019:0734c16": "到？不到者，名大涅槃。何義故到？永斷貪欲、",
    "T12n0375_019:0734c17": "瞋恚、愚癡、身、口惡故，不受一切不淨物故，",
    "T12n0375_019:0734c18": "不犯四重故、不謗方等經故、不作一闡",
    "T12n0375_019:0734c19": "提故、不作五逆罪故。以是義故，名不到",
    "T12n0375_019:0734c20": "到。須陀洹者，八萬劫到；斯陀含者，六萬劫到；",
    "T12n0375_019:0734c21": "阿那含者，四萬劫到；阿羅漢者，二萬劫到；辟",
    "T12n0375_019:0734c22": "支佛者，十千劫到。以是義故，名不到到。「善",
    "T12n0375_019:0734c23": "男子！何因緣故名到不到？到者，名為二十",
    "T12n0375_019:0734c24": "五有。一切眾生常為無量煩惱諸結之所覆",
    "T12n0375_019:0734c25": "蔽，往來不離，猶如輪轉，是名為到。聲聞、緣",
    "T12n0375_019:0734c26": "覺及諸菩薩已得永離，故名不到；為欲化",
    "T12n0375_019:0734c27": "度諸眾生故，示現在中，亦名為到。「善男子！",
    "T12n0375_019:0734c28": "何因緣故名為到到？到者即是二十五有。",
    "T12n0375_019:0734c29": "一切凡夫、須陀洹乃至阿那含，煩惱因緣故，",
    "T12n0375_019:0735a01": "名到到。「善男子！聞所不聞亦復如是，有",
    "T12n0375_019:0735a02": "不聞聞、有不聞不聞、有聞不聞、有聞聞。",
    "T12n0375_019:0735a03": "「云何不聞聞？善男子！不聞者，名大涅槃。何故",
    "T12n0375_019:0735a04": "不聞？非有為故、非音聲故、不可說故。云何",
    "T12n0375_019:0735a05": "亦聞？得聞名故——所謂常、樂、我、淨——以是義故，",
    "T12n0375_019:0735a06": "名不聞聞。」爾時，光明遍照高貴德王菩薩摩",
    "T12n0375_019:0735a07": "訶薩白佛言：「世尊！如佛所說：『大涅槃者不",
    "T12n0375_019:0735a08": "可得聞。』云何復言常、樂、我、淨而可得聞？",
    "T12n0375_019:0735a09": "何以故？世尊！斷煩惱者，名得涅槃；若未斷",
    "T12n0375_019:0735a10": "者，名為不得。以是義故，涅槃之性本無今",
    "T12n0375_019:0735a11": "有。若世間法本無今有則名無常。譬如瓶等",
    "T12n0375_019:0735a12": "本無今有，已有還無，故名無常。涅槃若爾，云",
    "T12n0375_019:0735a13": "何說言常、樂、我、淨？「復次，世尊！凡因莊嚴而得",
    "T12n0375_019:0735a14": "成者，悉名無常。涅槃若爾，應是無常。何等",
    "T12n0375_019:0735a15": "因緣？所謂三十七品、六波羅蜜、四無量心、觀",
    "T12n0375_019:0735a16": "於骨相、阿那波那、六念處、破析六大，如是等",
    "T12n0375_019:0735a17": "法皆是成就涅槃因緣，故名無常。「復次，世",
    "T12n0375_019:0735a18": "尊！有，名無常。若涅槃是有，亦應無常。如佛",
    "T12n0375_019:0735a19": "昔於《阿含》中說聲聞、緣覺、諸佛世尊皆有涅",
    "T12n0375_019:0735a20": "槃，以是義故，名為無常。「復次，世尊！可見之",
    "T12n0375_019:0735a21": "法名為無常，如佛先說：『見涅槃者則得斷",
    "T12n0375_019:0735a22": "除一切煩惱。』「復次，世尊！譬如虛空於諸眾",
    "T12n0375_019:0735a23": "生等無障礙，故名為常。若使涅槃是常",
    "T12n0375_019:0735a24": "等者，何故眾生有得、不得涅槃？若爾於諸",
    "T12n0375_019:0735a25": "眾生不平等者，則不名常。「世尊！譬如百人",
    "T12n0375_019:0735a26": "共有一怨，若害此怨則多人受樂。若使涅",
    "T12n0375_019:0735a27": "槃是平等法，一人得時應多人得、一人斷結",
    "T12n0375_019:0735a28": "應多人亦斷。若不如是，云何名常？「譬如",
    "T12n0375_019:0735a29": "有人恭敬、供養、尊重、讚歎國王、王子、父母、",
    "T12n0375_019:0735b01": "師長則得利養，是不名常。涅槃亦爾，不名",
    "T12n0375_019:0735b02": "為常。何以故？如佛昔於《阿含經》中告阿難",
    "T12n0375_019:0735b03": "言：『若有人能恭敬涅槃，則得斷結，受無量",
    "T12n0375_019:0735b04": "樂。』以是義故，不名為常。「世尊！若涅槃中有",
    "T12n0375_019:0735b05": "常、樂、我、淨名者，不名為常。如其無者，云何",
    "T12n0375_019:0735b06": "可說？」",
    "T12n0375_019:0735b07": "爾時，世尊告光明遍照高貴德王菩薩摩訶",
    "T12n0375_019:0735b08": "薩言：「涅槃之體非本無今有。若涅槃體本無",
    "T12n0375_019:0735b09": "今有者，則非無漏、常住之法。有佛、無佛，性相",
    "T12n0375_019:0735b10": "常住，以諸眾生煩惱覆故，不見涅槃便謂",
    "T12n0375_019:0735b11": "為無。菩薩摩訶薩以戒、定、慧熏修其心，",
    "T12n0375_019:0735b12": "斷煩惱已便得見之。當知涅槃是常住法，",
    "T12n0375_019:0735b13": "非本無今有，是故為常。「善男子！如闇室中",
    "T12n0375_019:0735b14": "井、種種七寶，人亦知有，闇故不見。有智之",
    "T12n0375_019:0735b15": "人善知方便，然大明燈持往照了，悉得見",
    "T12n0375_019:0735b16": "之。是人於此終不生念：『水及七寶本無今",
    "T12n0375_019:0735b17": "有。』涅槃亦爾，本自有之，非適今也，煩惱闇",
    "T12n0375_019:0735b18": "故，眾生不見。大智如來以善方便燃智慧",
    "T12n0375_019:0735b19": "燈，令諸菩薩得見涅槃常、樂、我、淨。是故，智",
    "T12n0375_019:0735b20": "者於此涅槃不應說言本無今有。「善男子！",
    "T12n0375_019:0735b21": "汝言：『因莊嚴故，得成涅槃應無常。』者，是",
    "T12n0375_019:0735b22": "亦不然。何以故？善男子！涅槃之體非生、非",
    "T12n0375_019:0735b23": "出，非實、非虛，非作業生、非是有漏、有為之",
    "T12n0375_019:0735b24": "法，非聞、非見，非墮、非死，非別異相、亦非",
    "T12n0375_019:0735b25": "同相，非往、非還，非去、來、今，非一、非多，非長、",
    "T12n0375_019:0735b26": "非短，非圓、非方，非尖、非斜，非有相、非",
    "T12n0375_019:0735b27": "無相，非名、非色，非因、非果，非我、我所。以",
    "T12n0375_019:0735b28": "是義故，涅槃是常、恒不變易。是以無量阿僧",
    "T12n0375_019:0735b29": "祇劫修集善法以自莊嚴，然後乃見。「善男",
    "T12n0375_019:0735c01": "子！譬如地下有八味水，一切眾生而不能",
    "T12n0375_019:0735c02": "得，有智之人施功穿掘則便得之；涅槃亦",
    "T12n0375_019:0735c03": "爾。譬如盲人不見日、月，良醫療之則便得",
    "T12n0375_019:0735c04": "見，而是日、月非是本無今有；涅槃亦爾，先",
    "T12n0375_019:0735c05": "自有之，非適今也。善男子！如人有罪，繫之",
    "T12n0375_019:0735c06": "囹圄，久乃得出，還家得見父母、兄弟、妻子、",
    "T12n0375_019:0735c07": "眷屬；涅槃亦爾。「善男子！汝言：『因緣故，涅槃之",
    "T12n0375_019:0735c08": "法應無常。』者，是亦不然。何以故？善男子！因",
    "T12n0375_019:0735c09": "有五種。何等為五？一者、生因，二者、和合因，",
    "T12n0375_019:0735c10": "三者、住因，四者、增長因，五者、遠因。云何生因？",
    "T12n0375_019:0735c11": "生因者，即是業煩惱等及外諸草木子，是名",
    "T12n0375_019:0735c12": "生因。云何和合因？如善與善心和合、不善",
    "T12n0375_019:0735c13": "與不善心和合、無記與無記心和合，是名",
    "T12n0375_019:0735c14": "和合因。云何住因？如下有柱，屋則不墮；山、",
    "T12n0375_019:0735c15": "河、樹木因大地故，而得住立；內有四大，無",
    "T12n0375_019:0735c16": "量煩惱眾生得住，是名住因。云何增長因？",
    "T12n0375_019:0735c17": "因緣、衣服、飲食等故，令眾生增長。如外種子，",
    "T12n0375_019:0735c18": "火所不燒、鳥所不食，則得增長；如諸沙門、",
    "T12n0375_019:0735c19": "婆羅門等依因和，上善知識等而得增長；",
    "T12n0375_019:0735c20": "如因父、母、子得增長，是名增長因。云何遠",
    "T12n0375_019:0735c21": "因？譬如因呪，鬼不能害、毒不能中；依憑",
    "T12n0375_019:0735c22": "國王，無有盜賊。如芽依因地、水、火、風等，",
    "T12n0375_019:0735c23": "如水攢及人為酥遠因，如明色等為識",
    "T12n0375_019:0735c24": "遠因，父母精血為眾生遠因，如時節等，悉",
    "T12n0375_019:0735c25": "名遠因。「善男子！涅槃之體非是如是五因",
    "T12n0375_019:0735c26": "所成，云何當言是無常因？「復次，善男子！復",
    "T12n0375_019:0735c27": "有二因：一者、作因，二者、了因。如陶師輪繩，",
    "T12n0375_019:0735c28": "是名作因；如燈、燭等照闇中物，是名了因。",
    "T12n0375_019:0735c29": "善男子！大涅槃者不從作因而有，唯從了",
    "T12n0375_019:0736a01": "因。了因者，所謂三十七助道法、六波羅蜜，是",
    "T12n0375_019:0736a02": "名了因。善男子！布施者是涅槃因，非大涅槃",
    "T12n0375_019:0736a03": "因；檀波羅蜜乃得名為大涅槃因。三十七品",
    "T12n0375_019:0736a04": "是涅槃因，非大涅槃因；無量無邊阿僧祇助",
    "T12n0375_019:0736a05": "菩提法乃得名為大涅槃因。」爾時，光明遍照",
    "T12n0375_019:0736a06": "高貴德王菩薩摩訶薩白佛言：「世尊！云何布",
    "T12n0375_019:0736a07": "施不得名為檀波羅蜜？云何布施而得名",
    "T12n0375_019:0736a08": "之檀波羅蜜？乃至般若，云何不得名為般",
    "T12n0375_019:0736a09": "若波羅蜜？云何得名為般若波羅蜜？云何",
    "T12n0375_019:0736a10": "名涅槃？云何名大涅槃？」",
    "T12n0375_019:0736a11": "佛言：「善男子！菩薩摩訶薩修行方等大般涅",
    "T12n0375_019:0736a12": "槃，不聞布施、不見布施，不聞檀波羅蜜、",
    "T12n0375_019:0736a13": "不見檀波羅蜜，乃至不聞般若、不見般",
    "T12n0375_019:0736a14": "若，不聞般若波羅蜜、不見般若波羅蜜，不",
    "T12n0375_019:0736a15": "聞涅槃、不見涅槃，不聞大涅槃、不見大",
    "T12n0375_019:0736a16": "涅槃。菩薩摩訶薩修大涅槃知見法界，解",
    "T12n0375_019:0736a17": "了實相空無所有，無有和合覺知之相，",
    "T12n0375_019:0736a18": "得無漏相、無所作相、如幻化相、熱時炎相、乾",
    "T12n0375_019:0736a19": "闥婆城、虛空之相。菩薩爾時得如是相，無",
    "T12n0375_019:0736a20": "貪、恚、癡，不聞、不見，是名菩薩摩訶薩真實",
    "T12n0375_019:0736a21": "之相、安住實相。菩薩摩訶薩自知此是檀、此",
    "T12n0375_019:0736a22": "是檀波羅蜜，乃至此是般若、此是般若波羅",
    "T12n0375_019:0736a23": "蜜，此是涅槃、此是大涅槃。",
    "T12n0375_019:0736a24": "「善男子！云何是施非波羅蜜？見有乞者，然",
    "T12n0375_019:0736a25": "後乃與，是名為施，非波羅蜜；若無乞者，開",
    "T12n0375_019:0736a26": "心自施，是則名為檀波羅蜜。若時時施，是名",
    "T12n0375_019:0736a27": "為施，非波羅蜜；若修常施，是則名為檀波",
    "T12n0375_019:0736a28": "羅蜜。若施他已還生悔心，是名為施，非波",
    "T12n0375_019:0736a29": "羅蜜；施已不悔，是則名為檀波羅蜜。菩薩摩",
    "T12n0375_019:0736b01": "訶薩於財物中生四怖心——王、賊、水、火——歡喜",
    "T12n0375_019:0736b02": "施與，是則名為檀波羅蜜。若望報施，是名為",
    "T12n0375_019:0736b03": "施，非波羅蜜；施不望報，是則名為檀波羅",
    "T12n0375_019:0736b04": "蜜。若為恐怖、名聞、利養、家法、相續天上五",
    "T12n0375_019:0736b05": "欲、為憍慢故、為勝慢故、為知識故、為來",
    "T12n0375_019:0736b06": "報故，如市易法。善男子！如人種樹，為得",
    "T12n0375_019:0736b07": "蔭涼、為得花菓及以材木；若人修行如是",
    "T12n0375_019:0736b08": "等施，是名為施，非波羅蜜。",
    "T12n0375_019:0736b09": "「菩薩摩訶薩修行如是大涅槃者，不見施",
    "T12n0375_019:0736b10": "者、受者、財物，不見時節，不見福田及非福",
    "T12n0375_019:0736b11": "田，不見因、不見緣、不見果報，不見作者、",
    "T12n0375_019:0736b12": "不見受者，不見多、不見少，不見淨、不見",
    "T12n0375_019:0736b13": "不淨，不輕受者、己身財物，不見見者、不",
    "T12n0375_019:0736b14": "見不見者，不計己、他。唯為方等大般涅槃",
    "T12n0375_019:0736b15": "常住法故，修行布施；為利一切諸眾生故",
    "T12n0375_019:0736b16": "而行布施；為斷一切眾生煩惱故，行於",
    "T12n0375_019:0736b17": "施；為諸眾生不見受者、施者、財物故，行",
    "T12n0375_019:0736b18": "於施。「善男子！譬如有人墮大海水，抱持",
    "T12n0375_019:0736b19": "死屍則得度脫；菩薩摩訶薩修大涅槃行",
    "T12n0375_019:0736b20": "布施時亦復如是，如彼死屍。「善男子！譬如",
    "T12n0375_019:0736b21": "有人閉在深獄，門戶堅牢，唯有廁孔，便從",
    "T12n0375_019:0736b22": "中出到無礙處；菩薩摩訶薩修大涅槃行",
    "T12n0375_019:0736b23": "布施時亦復如是。「善男子！譬如貴人，恐怖",
    "T12n0375_019:0736b24": "急厄，更無恃怙，依旃陀羅；菩薩摩訶薩修",
    "T12n0375_019:0736b25": "大涅槃行於布施亦復如是。「善男子！譬如",
    "T12n0375_019:0736b26": "病人，為除病苦、得安樂故，服食不淨；菩薩",
    "T12n0375_019:0736b27": "摩訶薩修大涅槃行於布施亦復如是。「善",
    "T12n0375_019:0736b28": "男子！如婆羅門值穀勇貴，為壽命故食",
    "T12n0375_019:0736b29": "噉狗肉；菩薩摩訶薩修大涅槃行於布施",
    "T12n0375_019:0736c01": "亦復如是。「善男子！大涅槃中如是之事，從",
    "T12n0375_019:0736c02": "無量劫來不聞而聞，尸羅、尸羅波羅蜜乃至",
    "T12n0375_019:0736c03": "般若、般若波羅蜜，如佛《雜花經》中廣說。",
    "T12n0375_019:0736c04": "「善男子！云何菩薩摩訶薩修大涅槃不聞而",
    "T12n0375_019:0736c05": "聞？十二部經其義深邃，昔來不聞，今因是",
    "T12n0375_019:0736c06": "經得具足聞。先雖得聞，唯聞名字，而今於",
    "T12n0375_019:0736c07": "此《大涅槃經》乃得聞義。「聲聞、緣覺唯聞十",
    "T12n0375_019:0736c08": "二部經名字，不聞其義，今於此經具足得",
    "T12n0375_019:0736c09": "聞，是名不聞而聞。「善男子！一切聲聞、緣覺",
    "T12n0375_019:0736c10": "經中，不曾聞佛有常、樂、我、淨、不畢竟滅，三",
    "T12n0375_019:0736c11": "寶佛性無差別相，犯四重罪、謗方等經、",
    "T12n0375_019:0736c12": "作五逆罪及一闡提悉有佛性，今於此經",
    "T12n0375_019:0736c13": "而得聞之，是名不聞而聞。」",
    "T12n0375_019:0736c14": "大般涅槃經卷第十九"
}