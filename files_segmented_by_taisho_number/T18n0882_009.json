{
    "T18n0882_009:0369c02": "佛說一切如來真實攝大乘現證",
    "T18n0882_009:0369c03": "三昧大教王經卷第九",
    "T18n0882_009:0369c05": "西天譯經三藏朝奉大夫試光祿卿",
    "T18n0882_009:0369c06": "傳法大師賜紫沙門臣施護等",
    "T18n0882_009:0369c07": "奉　詔譯",
    "T18n0882_009:0369c08": "6 降三世曼拏羅廣大儀軌分1降三世曼拏羅廣大儀軌分第六之一",
    "T18n0882_009:0369c09": "爾時，世尊一切如來又復雲集，以一百八名",
    "T18n0882_009:0369c10": "稱讚金剛手菩薩摩訶薩大轉輪王。頌曰：",
    "T18n0882_009:0369c11": "「金剛薩埵大金剛，　　妙金剛尊善哉者！",
    "T18n0882_009:0369c12": "金剛灌頂金剛光，　　金剛勝幢我頂禮。",
    "T18n0882_009:0369c13": "喜笑金剛大妙法，　　金剛利劍大執持，",
    "T18n0882_009:0369c14": "諸曼拏羅最上王，　　遠離戲論我頂禮。",
    "T18n0882_009:0369c15": "金剛羯磨大作護，　　暴怒藥叉大攝伏，",
    "T18n0882_009:0369c16": "堅固大印金剛拳，　　一切印契我頂禮。",
    "T18n0882_009:0369c17": "妙菩提心大菩提，　　清淨妙覺諸如來，",
    "T18n0882_009:0369c18": "金剛智起大智門，　　最上大乘我頂禮。",
    "T18n0882_009:0369c19": "一切義利諸實義，　　大勇猛義遍一切，",
    "T18n0882_009:0369c20": "遍作自在一切智，　　一切示現我頂禮。",
    "T18n0882_009:0369c21": "金剛身妙勝金剛，　　金剛精進金剛主，",
    "T18n0882_009:0369c22": "大三昧邪實義生，　　摩訶薩埵我頂禮。",
    "T18n0882_009:0369c23": "金剛大鉤大妙欲，　　極妙勝樂大妙光，",
    "T18n0882_009:0369c24": "金剛光明現光明，　　佛大光照我頂禮。",
    "T18n0882_009:0369c25": "勝金剛主金剛上，　　勝大明上人中尊，",
    "T18n0882_009:0369c26": "上首金剛大勝上，　　無極大明我頂禮。",
    "T18n0882_009:0369c27": "大金剛界大祕密，　　金剛祕密妙祕心，",
    "T18n0882_009:0369c28": "金剛微妙大禪那，　　金剛事業我頂禮。",
    "T18n0882_009:0369c29": "佛金剛勝佛中勝，　　三佛菩提大智悟，",
    "T18n0882_009:0370a01": "諸佛勝智大遍覺，　　自覺覺他我頂禮。",
    "T18n0882_009:0370a02": "為佛供養大供養，　　薩埵供養妙供者，",
    "T18n0882_009:0370a03": "廣大方便大成就，　　金剛成就我頂禮。",
    "T18n0882_009:0370a04": "一切如來大智身，　　一切如來勝辯才，",
    "T18n0882_009:0370a05": "一切如來大愛心，　　金剛金剛我頂禮。",
    "T18n0882_009:0370a06": "行佛教勅佛勝主，　　為諸佛子勝上生，",
    "T18n0882_009:0370a07": "遍照尊勝一切師，　　寂靜威暴我頂禮。",
    "T18n0882_009:0370a08": "一切如來大真實，　　諸法實際大理趣，",
    "T18n0882_009:0370a09": "一切波羅蜜多智，　　第一義諦我頂禮。",
    "T18n0882_009:0370a10": "廣大普賢最勝行，　　一切中勝平等智，",
    "T18n0882_009:0370a11": "自伏諸魔降眾魔，　　一切通達我頂禮。",
    "T18n0882_009:0370a12": "諸佛大智本大智，　　金剛大智善調者，",
    "T18n0882_009:0370a13": "眾金剛身勇金剛，　　頂禮歸命金剛手，",
    "T18n0882_009:0370a14": "金剛薩埵汝所說，　　是即金剛堅固心，",
    "T18n0882_009:0370a15": "由斯得彼諸如來，　　禮拜供養咸恭信。",
    "T18n0882_009:0370a16": "汝自在力成正覺，　　能現一切如世父；",
    "T18n0882_009:0370a17": "汝得一切善出生，　　為諸如來所依止，",
    "T18n0882_009:0370a18": "如是最勝稱讚語，　　以孝愛心善讚揚，",
    "T18n0882_009:0370a19": "若以歌詠讚汝尊，　　得執金剛等無異。",
    "T18n0882_009:0370a20": "我今勸請汝聖尊，　　善作諸佛妙愛事，",
    "T18n0882_009:0370a21": "廣為利益諸有情，　　願說本部所生法。」",
    "T18n0882_009:0370a22": "爾時，一切如來增上主宰具德金剛手菩薩摩",
    "T18n0882_009:0370a23": "訶薩聞諸如來勸請言已，以金剛杵安於自",
    "T18n0882_009:0370a24": "心，白一切如來言：「世尊如來非我所行。」諸如",
    "T18n0882_009:0370a25": "來言：「此何因邪？」金剛手言：「世尊如來！有大",
    "T18n0882_009:0370a26": "自在天等諸惡有情，一切如來猶尚不能調",
    "T18n0882_009:0370a27": "伏彼等，我今何能調伏於彼？」",
    "T18n0882_009:0370a28": "爾時，世尊大毘盧遮那如來，以一切如來所",
    "T18n0882_009:0370a29": "加持故，即入一切如來大方便智金剛三摩",
    "T18n0882_009:0370b01": "地，於是三摩地中，彼一切如來普盡虛空界",
    "T18n0882_009:0370b02": "如微塵量舒遍一切互相涉入，乃至須彌山",
    "T18n0882_009:0370b03": "頂及彼金剛摩尼寶峯大樓閣中。時諸如",
    "T18n0882_009:0370b04": "來還復聚集，遍觀察已，從世尊大毘盧遮那",
    "T18n0882_009:0370b05": "如來吉祥勝相心中而入。",
    "T18n0882_009:0370b06": "爾時，世尊大毘盧遮那如來，以一切如來心",
    "T18n0882_009:0370b07": "自所加持，由一切金剛平等故，廣為救度利",
    "T18n0882_009:0370b08": "樂普盡無餘諸有情界一切有情，令得最上",
    "T18n0882_009:0370b09": "諸悉地故，為欲調伏一切惡者，以一切如來",
    "T18n0882_009:0370b10": "大悲方便三摩地智遍觀察已，復入一切如",
    "T18n0882_009:0370b11": "來大悲方便忿怒三昧金剛三摩地，於是三",
    "T18n0882_009:0370b12": "摩地中一剎那間，從一切如來心出，宣說一",
    "T18n0882_009:0370b13": "切如來心一切如來金剛三昧祕密心明曰：",
    "T18n0882_009:0370b14": "「吽引」",
    "T18n0882_009:0370b15": "說是心明時，從金剛手心金剛中出現具德",
    "T18n0882_009:0370b16": "執金剛者，遍身光明大熾焰藏，顰眉蹙面張",
    "T18n0882_009:0370b17": "目利牙，大忿怒相，執金剛鉤、利劍、羂索等諸",
    "T18n0882_009:0370b18": "器仗。復有金剛火焰光明遍聚其前，無數眾",
    "T18n0882_009:0370b19": "妙色相莊嚴金剛手像。如是現已，為於一切",
    "T18n0882_009:0370b20": "世界調伏一切惡者故，住世尊大毘盧遮那",
    "T18n0882_009:0370b21": "如來周匝金剛界大曼拏羅相應月輪中，說",
    "T18n0882_009:0370b22": "此頌曰：",
    "T18n0882_009:0370b23": "「大哉方便善調伏，　　具大方便中復大，",
    "T18n0882_009:0370b24": "若以方便化有情，　　現忿怒身即無染。」",
    "T18n0882_009:0370b25": "爾時，世尊大毘盧遮那如來，普觀一切如來",
    "T18n0882_009:0370b26": "離戲論法性已，即入一切如來大忿怒金剛",
    "T18n0882_009:0370b27": "三昧金剛加持三摩地，說此一切如來金剛",
    "T18n0882_009:0370b28": "大智一切如來心本部最上大明曰：",
    "T18n0882_009:0370b29": "「唵引　遜婆儞遜婆吽引一句　屹哩二合　恨拏二合　屹哩二合",
    "T18n0882_009:0370c01": "恨拏二合　吽引二　屹哩二合　恨拏二合引　播引　野吽引三　阿引",
    "T18n0882_009:0370c02": "那野呼引四　婆誐鑁嚩日囉二合　吽引　發吒半音五」",
    "T18n0882_009:0370c03": "說是大明時，復從一切如來心出現具德金",
    "T18n0882_009:0370c04": "剛手菩薩，舒遍一切世界雲海，乃至一切如",
    "T18n0882_009:0370c05": "來菩薩眾會，普遍加持鉤召悉入金剛三昧",
    "T18n0882_009:0370c06": "大曼拏羅中。如是入已，集諸三昧，復聚為一",
    "T18n0882_009:0370c07": "體，成大金剛忿怒之身，於世尊大毘盧遮那",
    "T18n0882_009:0370c08": "如來心住，說此頌曰：",
    "T18n0882_009:0370c09": "「大哉無上菩提心，　　普遍賢善性清淨，",
    "T18n0882_009:0370c10": "若令有情得調伏，　　即由忿恚生妙愛。」",
    "T18n0882_009:0370c11": "是時，大金剛忿怒身，從世尊大毘盧遮那如",
    "T18n0882_009:0370c12": "來心下、於一切如來前月輪中，依止而住復",
    "T18n0882_009:0370c13": "請教令。",
    "T18n0882_009:0370c14": "爾時，世尊一切如來即入三昧鉤召金剛三",
    "T18n0882_009:0370c15": "摩地，說一切如來三昧鉤召一切如來心自",
    "T18n0882_009:0370c16": "心明曰：",
    "T18n0882_009:0370c17": "「吽引　吒枳𠺁一句」",
    "T18n0882_009:0370c18": "說是心明時，舒遍一切世界雲海，乃至三界",
    "T18n0882_009:0370c19": "主宰大自在天等，一切世間普盡無餘。彼集",
    "T18n0882_009:0370c20": "會眾而共圍繞，以一切如來三昧金剛鉤召",
    "T18n0882_009:0370c21": "故，悉召來詣須彌山頂金剛摩尼寶峯樓閣，",
    "T18n0882_009:0370c22": "佛會周匝圍繞而住。",
    "T18n0882_009:0370c23": "爾時，具德金剛手菩薩摩訶薩，執金剛杵於",
    "T18n0882_009:0370c24": "心戲擲，一切大會普盡三界遍觀察已，作如",
    "T18n0882_009:0370c25": "是言：「汝諸聖者！當於一切如來教中，依我",
    "T18n0882_009:0370c26": "教勅護持而行。」時大自在天言：「汝今令我當",
    "T18n0882_009:0370c27": "云何行？」金剛手言：「汝當歸命佛法僧寶，是為",
    "T18n0882_009:0370c28": "所行。汝諸聖者！若如是行，即得一切智智。」",
    "T18n0882_009:0370c29": "時此世界極三界主大自在天，以彼三界勝",
    "T18n0882_009:0371a01": "主宰故，起高倨勢現忿怒相，作如是言：「汝金",
    "T18n0882_009:0371a02": "剛手大藥叉王，我為三界主最大自在，若成、",
    "T18n0882_009:0371a03": "若壞一切部多中我得自在，是天中大天，云",
    "T18n0882_009:0371a04": "何令我依汝藥叉王教勅而行？」",
    "T18n0882_009:0371a05": "爾時，具德金剛手菩薩摩訶薩戲擲金剛杵，",
    "T18n0882_009:0371a06": "復授教勅言：「汝大自在天極惡有情，今應速",
    "T18n0882_009:0371a07": "入大曼拏羅我三昧中依教而住。」",
    "T18n0882_009:0371a08": "是時，大自在天前白世尊大毘盧遮那如來",
    "T18n0882_009:0371a09": "言：「世尊！今此大士，云何於我大自在天授教",
    "T18n0882_009:0371a10": "勅邪？」",
    "T18n0882_009:0371a11": "爾時，世尊大毘盧遮那如來普告大自在天",
    "T18n0882_009:0371a12": "等諸天眾言：「汝等應當歸依三寶三昧戒中",
    "T18n0882_009:0371a13": "如是所行。若不然者，此金剛手菩薩大藥叉",
    "T18n0882_009:0371a14": "王，現暴怒相極惡威猛，無令以彼勝金剛杵",
    "T18n0882_009:0371a15": "出火光焰，盡此三界悉使破壞。」",
    "T18n0882_009:0371a16": "時三界主大自在天，以其三界主宰自智自",
    "T18n0882_009:0371a17": "在故，為具德金剛手菩薩現大怖畏極惡忿",
    "T18n0882_009:0371a18": "怒大威猛相，出大熾焰大惡大笑，并自眷屬",
    "T18n0882_009:0371a19": "同時出現，作如是言：「金剛手！今我極三界主，",
    "T18n0882_009:0371a20": "授汝教勅依我所行。」",
    "T18n0882_009:0371a21": "爾時，具德金剛手菩薩摩訶薩，復擲金剛杵",
    "T18n0882_009:0371a22": "熙怡微笑，作如是言：「汝是羯吒布單那所生，",
    "T18n0882_009:0371a23": "以人肉屍灰雜惡為食，床座服飾而悉邪弊，",
    "T18n0882_009:0371a24": "如是所行，云何令我同汝教行？」",
    "T18n0882_009:0371a25": "時大自在天起大忿怒相，以自威力復作是",
    "T18n0882_009:0371a26": "言：「汝既然者，我亦守護自教，自三昧中依教",
    "T18n0882_009:0371a27": "而行。」",
    "T18n0882_009:0371a28": "爾時，具德金剛手菩薩摩訶薩大忿怒王即",
    "T18n0882_009:0371a29": "白佛言：「世尊！此大自在天，恃自智力大富主",
    "T18n0882_009:0371b01": "宰高倨自在，故於一切如來清淨教中不生",
    "T18n0882_009:0371b02": "歸信，我今云何隨所能作？」",
    "T18n0882_009:0371b03": "爾時，世尊即說一切如來心出生大金剛三",
    "T18n0882_009:0371b04": "昧大明曰：",
    "T18n0882_009:0371b05": "「唵引　儞遜婆嚩日囉二合　吽引　發吒半音一句」",
    "T18n0882_009:0371b06": "是時，金剛手大菩薩亦說自金剛心明曰：",
    "T18n0882_009:0371b07": "「吽引」",
    "T18n0882_009:0371b08": "說是心明時，普盡三界所來集會大自在天",
    "T18n0882_009:0371b09": "等，皆悉覆面迷悶躄地發苦惱聲，向金剛手",
    "T18n0882_009:0371b10": "菩薩歸依求救。而彼大自在天等既躄地已，",
    "T18n0882_009:0371b11": "諸識不行將趣命終。",
    "T18n0882_009:0371b12": "爾時，世尊知如是事，即告金剛手菩薩言：「金",
    "T18n0882_009:0371b13": "剛手！汝今宜應以自所行，於此普盡三界眾",
    "T18n0882_009:0371b14": "施其無畏，勿令此等咸失其命。」",
    "T18n0882_009:0371b15": "時金剛手大忿怒王聽受世尊如是語已，告",
    "T18n0882_009:0371b16": "大自在天等眾言：「汝等若欲活其命者，應當",
    "T18n0882_009:0371b17": "歸命佛法僧寶，依我教勅隨順而行。」大自在",
    "T18n0882_009:0371b18": "天言：「我若歸命佛法僧寶，然汝教中所有教",
    "T18n0882_009:0371b19": "勅，我亦不知。」",
    "T18n0882_009:0371b20": "爾時，世尊大毘盧遮那如來告大自在天言：",
    "T18n0882_009:0371b21": "「汝今當知此一切如來增上主宰、一切如來",
    "T18n0882_009:0371b22": "父、一切如來教勅所作、一切如來最上子，具",
    "T18n0882_009:0371b23": "德普賢金剛手菩薩摩訶薩，為諸眾生作調",
    "T18n0882_009:0371b24": "伏事故，受大忿怒王灌頂。所以者何？以汝大",
    "T18n0882_009:0371b25": "自在天等諸極惡眾，一切如來猶尚不能寂",
    "T18n0882_009:0371b26": "靜制止。由是菩薩為令惡業諸有情等，皆悉",
    "T18n0882_009:0371b27": "調伏安住三昧，汝今宜應依我教勅三昧中",
    "T18n0882_009:0371b28": "住。」大自在天言：「世尊！我今不能存活其命，願",
    "T18n0882_009:0371b29": "汝救我，如汝所授我之教勅，我當隨行。」佛告",
    "T18n0882_009:0371c01": "大自在天言：「若能歸依金剛手菩薩，彼即是",
    "T18n0882_009:0371c02": "汝真實救護，餘無護者。」是時，普盡三界所來",
    "T18n0882_009:0371c03": "會眾，咸悉對向金剛手菩薩前，異口同音發",
    "T18n0882_009:0371c04": "苦惱聲，作是白言：「金剛手！願救護我，願救護",
    "T18n0882_009:0371c05": "我！今我死苦，唯願攝護。」",
    "T18n0882_009:0371c06": "爾時，金剛手大菩薩告彼眾言：「汝諸惡者！於",
    "T18n0882_009:0371c07": "我教中如教所行，無令我此大金剛杵發火",
    "T18n0882_009:0371c08": "光明，都為一聚廣大熾焰，焚燒一切悉為灰",
    "T18n0882_009:0371c09": "燼。」時彼眾言：「汝即普賢一切如來心所出生，",
    "T18n0882_009:0371c10": "寂靜善調利益一切有情，普施無畏，云何於",
    "T18n0882_009:0371c11": "我不為饒益？」",
    "T18n0882_009:0371c12": "時金剛手大忿怒王告彼眾言：「諸聖者，我雖",
    "T18n0882_009:0371c13": "具普賢心，然由一切如來教勅所作，以汝極",
    "T18n0882_009:0371c14": "惡有情生罪業心，不於如來三昧住者，使我",
    "T18n0882_009:0371c15": "為彼調伏，令得清淨。」時彼眾言：「我等如是悉",
    "T18n0882_009:0371c16": "住三昧。」",
    "T18n0882_009:0371c17": "爾時，具德金剛手菩薩摩訶薩大忿怒王，且",
    "T18n0882_009:0371c18": "置大自在天，即為餘天眾等安慰令起，說此",
    "T18n0882_009:0371c19": "金剛起一切如來心大明曰：",
    "T18n0882_009:0371c20": "「嚩日嚕二合引　底瑟姹二合一句」",
    "T18n0882_009:0371c21": "說是大明時，除彼大自在天，餘三界眾并諸",
    "T18n0882_009:0371c22": "眷屬，前所躄地諸迷悶者，即時咸得安慰其",
    "T18n0882_009:0371c23": "心，獲妙樂觸遠離怖畏，身毛喜竪，瞻仰具德",
    "T18n0882_009:0371c24": "金剛手菩薩，即能俱起。",
    "T18n0882_009:0371c25": "爾時，世尊告金剛手大菩薩言：「大士！此三界",
    "T18n0882_009:0371c26": "主大自在天，何故不起于地，而此將非壞失",
    "T18n0882_009:0371c27": "命邪？」時金剛手大菩薩即為宣說護命大明",
    "T18n0882_009:0371c28": "曰：",
    "T18n0882_009:0371c29": "「嚩日囉二合引　喻一句」",
    "T18n0882_009:0372a01": "說是大明時，大自在天欲從地起，雖竭其力",
    "T18n0882_009:0372a02": "竟復不能，即白佛言：「世尊！于今何人為我師",
    "T18n0882_009:0372a03": "歸？」佛言：「我非汝師歸，彼金剛手大士是所歸",
    "T18n0882_009:0372a04": "處，汝今何不依彼教勅隨應所行？」大自在天",
    "T18n0882_009:0372a05": "言：「世尊！若汝非是我師歸者，誰能救護諸惡",
    "T18n0882_009:0372a06": "有情？」佛言：「為救護者，即彼金剛手，非我所能。」",
    "T18n0882_009:0372a07": "大自在天言：「所以者何？」佛言：「彼金剛手是一",
    "T18n0882_009:0372a08": "切如來增上主宰故。」大自在天言：「我不解佛",
    "T18n0882_009:0372a09": "所說義，佛如來者為三界主，云何金剛手大",
    "T18n0882_009:0372a10": "士復增上邪？我竟不能曉明斯義？」",
    "T18n0882_009:0372a11": "爾時，具德金剛手菩薩摩訶薩復告大自在",
    "T18n0882_009:0372a12": "天言：「汝惡有情，何故不依我教勅行？」",
    "T18n0882_009:0372a13": "是時，大自在天聞金剛手菩薩作是語已，復",
    "T18n0882_009:0372a14": "現暴怒大猛惡相，作如是言：「我寧趣死，終不",
    "T18n0882_009:0372a15": "於汝教中所行。」",
    "T18n0882_009:0372a16": "時金剛手菩薩大忿怒王從自心現執金剛",
    "T18n0882_009:0372a17": "阿耨左囉忿怒之像，說是大明曰：",
    "T18n0882_009:0372a18": "「唵引　播引　那引　葛哩沙二合　拏嚩日囉二合　吽引一句」",
    "T18n0882_009:0372a19": "爾時，世尊大毘盧遮那如來即舉足心，亦現",
    "T18n0882_009:0372a20": "金剛阿耨左囉忿怒之像，周匝熾焰顰眉利",
    "T18n0882_009:0372a21": "牙，大面可畏，住金剛手大菩薩前，復請教",
    "T18n0882_009:0372a22": "令。",
    "T18n0882_009:0372a23": "是時，金剛手大菩薩為大自在天作清淨故，",
    "T18n0882_009:0372a24": "說是大明曰：",
    "T18n0882_009:0372a25": "「唵引　播引　那引　葛哩沙二合引　葛哩沙二合引　野一句　薩",
    "T18n0882_009:0372a26": "哩嚩二合　嚩日囉二合　達囉引　耨左囉二　建茶建茶三",
    "T18n0882_009:0372a27": "嚩日囉二合　吽引　𠺁四」",
    "T18n0882_009:0372a28": "說是大明已，時大自在天及烏摩天后，偃仆",
    "T18n0882_009:0372a29": "於地雙足上起，裸露形體醜惡之相，一切觀",
    "T18n0882_009:0372b01": "者咸生戲笑。是時，即以足心所現忿怒之像",
    "T18n0882_009:0372b02": "鉤召，悉於金剛手前足踵而住。時具德金剛",
    "T18n0882_009:0372b03": "手菩薩摩訶薩前白佛言：「世尊！此極暴惡天",
    "T18n0882_009:0372b04": "及天后，作何制止？」",
    "T18n0882_009:0372b05": "爾時，世尊即說大明曰：",
    "T18n0882_009:0372b06": "「唵引　嚩日囉二合　訖囉二合　摩呼引一句」",
    "T18n0882_009:0372b07": "說是大明已，金剛手大菩薩即舉左足踏大",
    "T18n0882_009:0372b08": "自在天，右足踏烏摩天后，逼附乳間，說是大",
    "T18n0882_009:0372b09": "明曰：",
    "T18n0882_009:0372b10": "「唵引　嚩日囉二合引　尾舍一句　喝那野引　怛囕二合二　怛",
    "T18n0882_009:0372b11": "囉二合　吒半音三」",
    "T18n0882_009:0372b12": "說是大明時，大自在天由逼迫故，舉自千手",
    "T18n0882_009:0372b13": "打其千面。時彼摩尼寶峯樓閣之外，所有天",
    "T18n0882_009:0372b14": "眾俱發大聲，唱如是言：「今我主宰大自在天，",
    "T18n0882_009:0372b15": "已為金剛手大士之所降伏。」",
    "T18n0882_009:0372b16": "爾時，世尊為大自在天故起勝上大悲心，說",
    "T18n0882_009:0372b17": "一切佛慈護心明曰：",
    "T18n0882_009:0372b18": "「唵引　沒馱昧底哩二合引　嚩日囉二合　犖叉引　㰠一句」",
    "T18n0882_009:0372b19": "說是心明時，彼大自在天即入三昧，入三昧",
    "T18n0882_009:0372b20": "已，諸苦皆息。又以金剛手菩薩足心觸故，即",
    "T18n0882_009:0372b21": "時獲得無上悉地勝妙灌頂及三摩地解脫總",
    "T18n0882_009:0372b22": "持神通智等。如是得入一切如來三摩地解",
    "T18n0882_009:0372b23": "脫總持門已，彼大自在天身，從金剛手菩薩",
    "T18n0882_009:0372b24": "足心而出，下方過三十二殑伽沙數極微塵",
    "T18n0882_009:0372b25": "量等世界，至一世界，名跋娑摩餐那，有佛出",
    "T18n0882_009:0372b26": "世，號跋娑彌莎囉儞哩瞿沙如來、應供、正等",
    "T18n0882_009:0372b27": "正覺。時大自在天出現本身，於彼佛前說伽",
    "T18n0882_009:0372b28": "陀曰：",
    "T18n0882_009:0372b29": "「大哉一切正覺尊，　　諸佛大智無有上，",
    "T18n0882_009:0372c01": "若法墮於文句中，　　涅槃亦是假施設。」",
    "T18n0882_009:0372c02": "說是伽陀已，還復本處。",
    "T18n0882_009:0372c03": "復次，具德金剛手菩薩摩訶薩告那羅延天",
    "T18n0882_009:0372c04": "等諸餘一切三界主言：「汝諸聖者！宜應咸入",
    "T18n0882_009:0372c05": "一切如來金剛三昧大曼拏羅，悉當護持一",
    "T18n0882_009:0372c06": "切如來所有三昧。」那羅延天等言：「如汝教勅",
    "T18n0882_009:0372c07": "我等奉行。」",
    "T18n0882_009:0372c08": "爾時，金剛手大菩薩普告三界諸眾會言：「我",
    "T18n0882_009:0372c09": "今攝受汝諸聖者，汝等復當歸命三寶、受三",
    "T18n0882_009:0372c10": "昧戒，於我三昧中如理而住。」時彼眾言：「我等",
    "T18n0882_009:0372c11": "奉教皆如是住，然汝三昧我所不知。」",
    "T18n0882_009:0372c12": "是時，金剛手大菩薩即為普授自三昧法：",
    "T18n0882_009:0372c13": "「大菩提心出生已，　　最上法儀如次第，",
    "T18n0882_009:0372c14": "大智所應隨力行，　　三摩呬多汝善住。」",
    "T18n0882_009:0372c15": "金剛手菩薩摩訶薩普為大自在天等諸天",
    "T18n0882_009:0372c16": "眾會，結入大三昧印，悉令如是依法所作，說",
    "T18n0882_009:0372c17": "是大三昧大明曰：",
    "T18n0882_009:0372c18": "「唵引　嚩日囉二合　三摩野一句　屹哩二合　恨拏滿馱三",
    "T18n0882_009:0372c19": "摩野二　嚩日囉二合　薩埵三摩野三　摩耨三摩二合　囉",
    "T18n0882_009:0372c20": "四　薩哩嚩二合　怛他引　誐多三摩野薩怛鑁三合　涅",
    "T18n0882_009:0372c21": "哩二合　厨引　彌引　婆嚩五　悉體二合　嚕引　彌引　婆縛六　",
    "T18n0882_009:0372c22": "阿引　賀引　哩喻二合引　彌引　婆嚩七　阿鉢囉二合　底賀",
    "T18n0882_009:0372c23": "引　哩喻二合引　彌引　婆嚩八　薩哩嚩二合　葛哩摩二合　蘇",
    "T18n0882_009:0372c24": "左彌引　唧多室哩二合　焬酤引　嚕引九　賀賀賀賀吽引十」",
    "T18n0882_009:0372c25": "說是大明時，所有一切三界眾會皆悉鉤召，",
    "T18n0882_009:0372c26": "授與金剛忿怒帝哩帝哩印，依法而結，普令",
    "T18n0882_009:0372c27": "一切堅固而住。",
    "T18n0882_009:0372c28": "佛說一切如來真實攝大乘現證三昧大教王",
    "T18n0882_009:0372c29": "經卷第九"
}