{
    "T30n1579_096:0846c08": "瑜伽師地論卷第九十六",
    "T30n1579_096:0846c10": "彌勒菩薩說",
    "T30n1579_096:0846c11": "三藏法師玄奘奉　詔譯",
    "T30n1579_096:0846c12": "攝事分中契經事緣起食諦界擇攝第三",
    "T30n1579_096:0846c13": "之四",
    "T30n1579_096:0846c14": "復次總嗢拕南曰。",
    "T30n1579_096:0846c15": "總義等光等　　受等最為後",
    "T30n1579_096:0846c16": "別嗢拕南曰。",
    "T30n1579_096:0846c17": "總義自類別　　似轉後三求",
    "T30n1579_096:0846c18": "當知諸界略有二種。一住自性界。二習增長",
    "T30n1579_096:0846c19": "界。住自性界者。謂十八界墮自相續。各各決",
    "T30n1579_096:0846c20": "定差別種子。習增長界者。謂則諸法或是",
    "T30n1579_096:0846c21": "其善或是不善。於餘生中先已數習令彼現",
    "T30n1579_096:0846c22": "行故。於今時種子強盛依附相續。由是為",
    "T30n1579_096:0846c23": "因。暫遇小緣。便能現起定不可轉。",
    "T30n1579_096:0846c24": "復次以要言之。雖界種類十八可得。然一",
    "T30n1579_096:0846c25": "一界業趣有情種種品類有差別故。當知無",
    "T30n1579_096:0846c26": "量。譬如世間大惡叉聚。於此聚中有多品",
    "T30n1579_096:0846c27": "類。種類一故。雖說為一。而有無量。如是",
    "T30n1579_096:0846c28": "於其一一界中。各有無量品類差別。種類",
    "T30n1579_096:0846c29": "一故。雖各說一。而實無量。",
    "T30n1579_096:0847a01": "復次如是諸界。由勝解力之所集成。先惡",
    "T30n1579_096:0847a02": "勝解集成惡界。先善勝解集成善界。隨所",
    "T30n1579_096:0847a03": "集成。還與如是相似有情同法而轉。謂",
    "T30n1579_096:0847a04": "相往來。同聚同住。同見同意。勝解相",
    "T30n1579_096:0847a05": "似。由是故言有情諸界共相滋潤。相似而",
    "T30n1579_096:0847a06": "轉。",
    "T30n1579_096:0847a07": "復次由梵行求增上力故。先說起信。次於",
    "T30n1579_096:0847a08": "尸羅受學而轉。次於現行所有過罪。觀自",
    "T30n1579_096:0847a09": "觀他而生羞恥。次於善法無間修習。發勤",
    "T30n1579_096:0847a10": "精進。於久所作及久所說。能無忘失。是二",
    "T30n1579_096:0847a11": "為依令心得定。由心定故。得如實智。如",
    "T30n1579_096:0847a12": "是且說信增上力。漸次修習三種所學。一",
    "T30n1579_096:0847a13": "增上戒。二增上心。三增上慧。如是三學勝資",
    "T30n1579_096:0847a14": "糧道。謂世正見好行慧捨。易養易滿。少欲",
    "T30n1579_096:0847a15": "喜足。及四攝事。其易養等句義差別。如聲",
    "T30n1579_096:0847a16": "聞地已說其相。如是當知。名梵行求已得",
    "T30n1579_096:0847a17": "圓滿。成就如是梵行求者。還與此界諸有",
    "T30n1579_096:0847a18": "情類共相滋潤相似而轉。離此界者。還與",
    "T30n1579_096:0847a19": "遠離此界有情共相滋潤相似而轉。當知",
    "T30n1579_096:0847a20": "此中。果依於因。非因依果故。無明界所隨",
    "T30n1579_096:0847a21": "六處諸界為緣所依別故。起無明觸種種品",
    "T30n1579_096:0847a22": "類。其無明觸種種品類以為緣故。起無明",
    "T30n1579_096:0847a23": "觸所生諸受種種品類。其無明觸所生諸受",
    "T30n1579_096:0847a24": "種種品類以為緣故。起無明觸所生諸受為",
    "T30n1579_096:0847a25": "緣貪愛。愛為緣故。而有其取。廣說乃至。大",
    "T30n1579_096:0847a26": "苦蘊集。當知是名依有求故建立諸界。又",
    "T30n1579_096:0847a27": "無明界所隨六處諸界為緣。起無明觸。此",
    "T30n1579_096:0847a28": "無明觸以為緣故。於諸境界起不如理執",
    "T30n1579_096:0847a29": "取相好所有諸想。此想為緣於諸境界發",
    "T30n1579_096:0847b01": "起希欲。希欲為緣起彼隨法多隨尋思。由",
    "T30n1579_096:0847b02": "彼隨法多隨尋思以為緣故。發起思慕愁憂",
    "T30n1579_096:0847b03": "所作身心熱惱。身心熱惱以為緣故。於諸",
    "T30n1579_096:0847b04": "境界種種品類思求差別。皆可了知。如是",
    "T30n1579_096:0847b05": "當知。依欲求故。安立諸界。",
    "T30n1579_096:0847b06": "復次嗢拕南曰。",
    "T30n1579_096:0847b07": "三七界相攝　　見想與希奇",
    "T30n1579_096:0847b08": "差別性安立　　寂靜愚夫後",
    "T30n1579_096:0847b09": "界有三種。一者色界。二無色界。三者滅界。",
    "T30n1579_096:0847b10": "復有七界。一光明界。二清淨界。三空處界。",
    "T30n1579_096:0847b11": "四識處界。五無所有處界。六非想非非想處",
    "T30n1579_096:0847b12": "界。七滅界。當知此中。由其色界攝光明界",
    "T30n1579_096:0847b13": "及清淨界。由無色界攝四無色。由其滅界",
    "T30n1579_096:0847b14": "還攝滅界又諸色貪由見由受所顯發故。",
    "T30n1579_096:0847b15": "遍於一切色界地中。安立光明及清淨界。又",
    "T30n1579_096:0847b16": "於如是七界遍知。應當了知。於得方便。應",
    "T30n1579_096:0847b17": "當了知。即於其得應當了知。於得所為應",
    "T30n1579_096:0847b18": "當了知。如是諸界所有遍知。由四因緣。應",
    "T30n1579_096:0847b19": "當了知。謂有相違所治能治而相待故。狹",
    "T30n1579_096:0847b20": "小無量而相待故。有及非有而相待故。有",
    "T30n1579_096:0847b21": "上無上而相待故。黑闇為緣施設光明。不淨",
    "T30n1579_096:0847b22": "為緣施設清淨。色趣為緣施設虛空。如是",
    "T30n1579_096:0847b23": "名為有相違故。待彼所治施設能治。由",
    "T30n1579_096:0847b24": "待彼故。能於此中正覺慧轉。由緣有量狹",
    "T30n1579_096:0847b25": "小境識以為緣故。施設識無邊處。由少所",
    "T30n1579_096:0847b26": "有以為緣故。施設無所有處。由一切有最",
    "T30n1579_096:0847b27": "勝現前以為緣故。施設非想非非想處。為",
    "T30n1579_096:0847b28": "有無上。由薩迦耶所有相應諸煩惱斷以為",
    "T30n1579_096:0847b29": "緣故。施設滅界為滅無上。當知有頂是有",
    "T30n1579_096:0847c01": "無上。滅於諸法皆是無上。又有想定名為",
    "T30n1579_096:0847c02": "有行。於七界中。次第乃至無所有處。一切",
    "T30n1579_096:0847c03": "皆是有想定故。皆由行定隨順獲得。謂取",
    "T30n1579_096:0847c04": "明相光明想。俱修三摩地隨順獲得光明想",
    "T30n1579_096:0847c05": "定。如是由取清淨。虛空。識無邊想。無所",
    "T30n1579_096:0847c06": "有想。當知亦爾。非想非非想處。由無相作",
    "T30n1579_096:0847c07": "意方便。趣入想極細故。取為第一。諸有寂",
    "T30n1579_096:0847c08": "靜起勝解時。隨順獲得第一有定。於一切",
    "T30n1579_096:0847c09": "相不思惟故。於無相界正思惟故。薩迦耶",
    "T30n1579_096:0847c10": "滅由無相故。隨順獲得滅定滅界。如是二",
    "T30n1579_096:0847c11": "種。不由行定隨順獲得。又由永害色無色",
    "T30n1579_096:0847c12": "界所有貪故。不下屈故。不高舉故。解脫住",
    "T30n1579_096:0847c13": "故。住解脫故。如是諸定。得隨所欲有力",
    "T30n1579_096:0847c14": "調柔自在而轉。如是名為隨得諸界。又此",
    "T30n1579_096:0847c15": "諸界能隨獲得八解脫定。當知初界能隨獲",
    "T30n1579_096:0847c16": "得第一第二二解脫定。其第二界能隨獲得",
    "T30n1579_096:0847c17": "第三解脫勝靜慮定。其餘五界如其次第能",
    "T30n1579_096:0847c18": "隨獲得五解脫定。",
    "T30n1579_096:0847c19": "復次諸外道輩欲令弟子於三處中得昇",
    "T30n1579_096:0847c20": "進故。略說法要。謂有一類。於劣欲界",
    "T30n1579_096:0847c21": "為令獲得人中快樂。乃至他化自在天生。",
    "T30n1579_096:0847c22": "宣說能感彼果諸行。復有一類。於中色界",
    "T30n1579_096:0847c23": "為令獲得梵世間等眾同分生。宣說能感",
    "T30n1579_096:0847c24": "彼果諸行。復有一類。於妙無色。為令獲",
    "T30n1579_096:0847c25": "得乃至非想非非想處眾同分生。宣說能感",
    "T30n1579_096:0847c26": "彼果諸行。如是彼說劣界為緣。名為劣",
    "T30n1579_096:0847c27": "語。中界為緣。名為中語。妙界為緣。名為妙",
    "T30n1579_096:0847c28": "語。彼諸弟子聞是法已。還起如是差別想",
    "T30n1579_096:0847c29": "解。如是想解。亦名劣想中想妙想。如如其",
    "T30n1579_096:0848a01": "想如是如是。發生忍樂。如是忍樂發生劣",
    "T30n1579_096:0848a02": "見中見妙見。彼由如是諸忍樂見。便於彼",
    "T30n1579_096:0848a03": "彼差別生處。信解忍可。執為最勝。造作增",
    "T30n1579_096:0848a04": "長彼相應業。如是信解。名為劣願。中願。",
    "T30n1579_096:0848a05": "妙願。當知此二說者行者。亦說名為劣中",
    "T30n1579_096:0848a06": "妙品補特伽羅。又彼說者及以行者。亦傳",
    "T30n1579_096:0848a07": "為他宣說如是劣中妙法。彼亦獲得如是",
    "T30n1579_096:0848a08": "類生。又即此生前後相待有差別故。安立",
    "T30n1579_096:0848a09": "諸界劣中妙別。如是三種。若待涅槃一切",
    "T30n1579_096:0848a10": "皆是劣界所攝。若諸如來。由勝義故。妙界",
    "T30n1579_096:0848a11": "為緣。但說妙語。餘法差別如應當知。若諸",
    "T30n1579_096:0848a12": "聖者所有行趣。應知皆為現法涅槃。先有",
    "T30n1579_096:0848a13": "外道。彼命終已來生此間。因增長故。眾緣",
    "T30n1579_096:0848a14": "和合。於善說法毘柰耶中。暫得出家。彼由",
    "T30n1579_096:0848a15": "先世外道妄見所迷亂故。集成今時大無明",
    "T30n1579_096:0848a16": "界。由此為因。於其涅槃及大師所。生起疑",
    "T30n1579_096:0848a17": "惑。退失正法及毘柰耶。還歸外道諸惡說",
    "T30n1579_096:0848a18": "法。彼由先世數習因力。還復宣說如是劣",
    "T30n1579_096:0848a19": "語。乃至廣說。如前所說。一切應知。",
    "T30n1579_096:0848a20": "復次於外道處外道弟子各別見趣廣施設",
    "T30n1579_096:0848a21": "中。略有三種由忍見依差別可得。依此正",
    "T30n1579_096:0848a22": "法能令永捨纏及隨眠。由纏捨故。彼亦隨",
    "T30n1579_096:0848a23": "捨。餘亦無執。了知由彼於現法中與他違",
    "T30n1579_096:0848a24": "諍忿競而住。能引自他一切無義。既知是",
    "T30n1579_096:0848a25": "已。捨彼隨眠。由捨此故。所餘隨眠。及餘因",
    "T30n1579_096:0848a26": "此所有諸纏。畢竟無執。於外道處各別見",
    "T30n1579_096:0848a27": "趣廣施設者。謂執世間若常無常。廣說乃",
    "T30n1579_096:0848a28": "至。如來滅後非有非無於中。一類外道弟",
    "T30n1579_096:0848a29": "子。為性遲鈍。如如自師。或他教導。如是",
    "T30n1579_096:0848b01": "如是。不審思量。取執堅著唯此諦實餘皆",
    "T30n1579_096:0848b02": "愚妄。彼於一切各別見趣。悉皆忍受。是名",
    "T30n1579_096:0848b03": "第一由忍見依。復有一類外道弟子。性是中",
    "T30n1579_096:0848b04": "根而非遲鈍。不能自然於法猛利推尋觀",
    "T30n1579_096:0848b05": "察。亦不隨言便生信解。而於展轉相違見",
    "T30n1579_096:0848b06": "趣。隨喜樂一。彼於一類見趣忍受。於餘一",
    "T30n1579_096:0848b07": "類而不忍受。是名第二由忍見依。復有一",
    "T30n1579_096:0848b08": "類外道弟子。性是利根。彼能自然於法猛利",
    "T30n1579_096:0848b09": "推尋觀察。由諸見趣惡施設故。彼見一切",
    "T30n1579_096:0848b10": "皆不應理。見已一切都不憙樂。由是因緣。",
    "T30n1579_096:0848b11": "於諸見趣皆不忍受。此復有二補特伽羅。",
    "T30n1579_096:0848b12": "一邪見行。性無堪能無求解意。二正見行。",
    "T30n1579_096:0848b13": "性有堪能有求解意。此中第一一切不忍",
    "T30n1579_096:0848b14": "補特伽羅。即由如是非理比量。於善說法",
    "T30n1579_096:0848b15": "毘柰耶中。不審思量。執為非理。誹謗賢聖。",
    "T30n1579_096:0848b16": "起無有見。又於一切各別見趣。皆不忍受。",
    "T30n1579_096:0848b17": "方便令彼無所依仗。亦令滅壞無所宗",
    "T30n1579_096:0848b18": "承。而妄分別計度。顯示無所依仗所引",
    "T30n1579_096:0848b19": "見趣。常與一切各別見者。共興違諍。互相",
    "T30n1579_096:0848b20": "惱害。是名第三由忍見依。此中第二一切不",
    "T30n1579_096:0848b21": "忍補特伽羅。於前一切不忍者。見亦不憙",
    "T30n1579_096:0848b22": "樂。住求解心。往詣他所謂善說法毘柰耶",
    "T30n1579_096:0848b23": "中佛。佛弟子。如實顯已言。我一切皆不忍",
    "T30n1579_096:0848b24": "受。佛佛弟子。了知彼人有求解意。覺慧猛",
    "T30n1579_096:0848b25": "利具堪任性。即以其心念彼心已。遂依於",
    "T30n1579_096:0848b26": "前補特伽羅而反詰曰。汝即於此都不忍",
    "T30n1579_096:0848b27": "見亦不忍耶。彼便如實唯然而答。如來遂",
    "T30n1579_096:0848b28": "舉此正法中諸弟子眾。讚勵於彼告言。汝",
    "T30n1579_096:0848b29": "與多人相似。我等一切於諸見趣。并不忍",
    "T30n1579_096:0848c01": "見皆不忍受。汝若爾者如此人。眾纏與隨",
    "T30n1579_096:0848c02": "眠一切見依。皆永斷故。於當來世諸見雜",
    "T30n1579_096:0848c03": "染無所堪能。汝今與彼竟無差別。如是輩",
    "T30n1579_096:0848c04": "流極為尠少。汝於此少。轉更為少。若於一",
    "T30n1579_096:0848c05": "切纏及隨眠。都不忍見能永斷者。彼於一",
    "T30n1579_096:0848c06": "切畢竟無執。如是如來。如來弟子。方便令",
    "T30n1579_096:0848c07": "彼外道弟子於正智見發生希欲。竊作是",
    "T30n1579_096:0848c08": "念。我竟不知如來弟子能斷如是纏及隨",
    "T30n1579_096:0848c09": "眠。如來知彼於正智見生希欲已。更復策",
    "T30n1579_096:0848c10": "發彼希欲心。其遂承受。如來為欲令彼依",
    "T30n1579_096:0848c11": "止思擇修習二對治力。永斷一切纏及隨眠。",
    "T30n1579_096:0848c12": "宣說法要。令其獲得無倒智見。如餘安住",
    "T30n1579_096:0848c13": "此正法者。能捨一切纏及隨眠。所謂思擇",
    "T30n1579_096:0848c14": "彼諸見依。能令展轉互相乖背。由是因緣。",
    "T30n1579_096:0848c15": "違諍惱害。能引自他一切無義。諸聖弟子於",
    "T30n1579_096:0848c16": "彼一切。皆無執取。設有來問。亦不記別。觀",
    "T30n1579_096:0848c17": "察如是諸過患已。依思擇力捨離諸纏。由",
    "T30n1579_096:0848c18": "此因緣。於彼見依能永捐棄。於餘見依由",
    "T30n1579_096:0848c19": "正見故。亦令無有。如是為欲永斷諸纏",
    "T30n1579_096:0848c20": "拔隨眠故。修循身念。於有色身觀無常",
    "T30n1579_096:0848c21": "性。於身染著淨修其心。於墮自身諸受",
    "T30n1579_096:0848c22": "分位。由無常門觀無常性。如實了知諸名",
    "T30n1579_096:0848c23": "色故。便於諸漏心得解脫。觀身壞已當來",
    "T30n1579_096:0848c24": "諸受皆悉斷滅。又於其身住當壞想。乃至",
    "T30n1579_096:0848c25": "命在常能領受離繫諸受。如是名為依修",
    "T30n1579_096:0848c26": "習力捨離隨眠。當知此中。貪恚癡等。令當",
    "T30n1579_096:0848c27": "來世生等諸苦和合繫縛。亦令現法起業雜",
    "T30n1579_096:0848c28": "染。亦令欣求未來染事。執取過去已所捨",
    "T30n1579_096:0848c29": "事。耽著現在正現前事。意佷名違。言佷",
    "T30n1579_096:0849a01": "名諍。由三損惱。說名為害。觀無常等。如",
    "T30n1579_096:0849a02": "聲聞地已說其相。",
    "T30n1579_096:0849a03": "復次不淨慈悲修所對治欲貪恚害未永斷",
    "T30n1579_096:0849a04": "故。諸依止中彼品麁重。猶如種子能生彼",
    "T30n1579_096:0849a05": "故。如其所應說名欲貪及恚害界。由有此",
    "T30n1579_096:0849a06": "故。順欲恚害境現前時。依不如理作意思",
    "T30n1579_096:0849a07": "惟。於三種境。能取非理相好想生。此想生",
    "T30n1579_096:0849a08": "已由堅執故。當知發起二種過患。一者現",
    "T30n1579_096:0849a09": "法。二者後法。此中云何名為堅執。云何名",
    "T30n1579_096:0849a10": "為現法過患。云何名為後法過患。若由己",
    "T30n1579_096:0849a11": "生想增上力。如前相似欣欲分別。所有熱惱",
    "T30n1579_096:0849a12": "尋求生起。由是因緣。名堅執想。又尋求",
    "T30n1579_096:0849a13": "時。於其三處。於諸有情。發起邪行。由此",
    "T30n1579_096:0849a14": "為因。或有堪能。能生現法所有憂苦。由此",
    "T30n1579_096:0849a15": "因緣。說名有苦。或無堪能。然即由彼現在",
    "T30n1579_096:0849a16": "前故。名有匱乏。又此有苦及有匱乏。用二",
    "T30n1579_096:0849a17": "為緣。一者用他手塊刀杖及麁言等為增",
    "T30n1579_096:0849a18": "上緣。由是緣故。名有災害。二者用內雜",
    "T30n1579_096:0849a19": "染而住為增上緣。由是緣故。名有燒惱。",
    "T30n1579_096:0849a20": "如是名為現法過患。即由此因於當來世",
    "T30n1579_096:0849a21": "生諸惡趣。如是名為後法過患。又若於其",
    "T30n1579_096:0849a22": "所受學處。有堅固執當知於彼如乾葦舍。",
    "T30n1579_096:0849a23": "所依止中所有能依如虫。善法由邪想火擲",
    "T30n1579_096:0849a24": "置其中。能焚滅故。當知即此補特伽羅所有",
    "T30n1579_096:0849a25": "如蟲。一切善法。皆被燒害。與此相違。無堅",
    "T30n1579_096:0849a26": "執故。當知退失功德善法。與此相違。如其",
    "T30n1579_096:0849a27": "所應。當知出離無恚無害想等差別。又於",
    "T30n1579_096:0849a28": "是中聞思修慧。能令黑品無堅固執。能令",
    "T30n1579_096:0849a29": "白品有堅固執。若此三種妙慧有闕。能令",
    "T30n1579_096:0849b01": "黑品有堅固執。能令白品無堅固執。",
    "T30n1579_096:0849b02": "復次如來有二甚希奇法。一者顯示一切諸",
    "T30n1579_096:0849b03": "法皆無有我。二者顯示一切有情自作他作",
    "T30n1579_096:0849b04": "皆無失壞。此中略有二種有情。一在家品。",
    "T30n1579_096:0849b05": "二出家品。在家有情。為求財寶初興加",
    "T30n1579_096:0849b06": "行。名發起界。即於此中若未獲得由順",
    "T30n1579_096:0849b07": "精進。障礙因緣諸心勇悍即望於彼。名勢力",
    "T30n1579_096:0849b08": "界。若已獲得由蚊虻等所有災害順精進。障",
    "T30n1579_096:0849b09": "不能令轉。名任持界。即此諸界從自方所",
    "T30n1579_096:0849b10": "至餘方所。從未擯捨至已擯捨。名出離",
    "T30n1579_096:0849b11": "界。即彼有情為財寶故。俱於二處。由起無",
    "T30n1579_096:0849b12": "間殷重加行無緩加行。名勇猛界。出家有情",
    "T30n1579_096:0849b13": "先樂出家。求出家故。生決定欲。名發起",
    "T30n1579_096:0849b14": "界。依出家品。於所應得廣大善法。無有",
    "T30n1579_096:0849b15": "怯劣。名勢力界。種種淋漏所生眾苦。發勤",
    "T30n1579_096:0849b16": "精進所生眾苦。界相違等所生眾苦。不能",
    "T30n1579_096:0849b17": "敗壞。名任持界。若於下劣不生喜足。名",
    "T30n1579_096:0849b18": "出離界。乃至命在常修無間殷重加行。名勇",
    "T30n1579_096:0849b19": "猛界。如是一切應當了知。謂彼諸界及盡",
    "T30n1579_096:0849b20": "所有諸品類界。",
    "T30n1579_096:0849b21": "界差別性。云何為二。一者他類差別性。二者",
    "T30n1579_096:0849b22": "自類差別性。他類差別性者。謂眼界異。色界",
    "T30n1579_096:0849b23": "異。眼識界異。如是乃至。意識界異。自類差",
    "T30n1579_096:0849b24": "別性者。謂即彼界或順苦受。或順樂受。或",
    "T30n1579_096:0849b25": "順不苦不樂受。由是為緣。能生三受。",
    "T30n1579_096:0849b26": "復次由四因緣。當知建立三種三界二出離",
    "T30n1579_096:0849b27": "界。云何為四。一者外不出離而出離故。二",
    "T30n1579_096:0849b28": "者內不出離而出離故。三者非畢竟出離",
    "T30n1579_096:0849b29": "而出離故。四者無增上慢故。當知此中。用",
    "T30n1579_096:0849c01": "外五妙欲貪為緣建立欲界。即由此界出離",
    "T30n1579_096:0849c02": "義故。建立色界最初靜慮。由尋喜樂出離",
    "T30n1579_096:0849c03": "義故。建立此上三種靜慮。由色有對種種",
    "T30n1579_096:0849c04": "性想出離義故。建立空無邊處所攝無色界。",
    "T30n1579_096:0849c05": "由空識無所有想出離義故。建立此上所攝",
    "T30n1579_096:0849c06": "無色界。如是外處不出離出離義故。當知",
    "T30n1579_096:0849c07": "建立三界差別。又色界中具足六處。內處圓",
    "T30n1579_096:0849c08": "滿。無色界中五有色處皆已超越。唯餘意處。",
    "T30n1579_096:0849c09": "於滅界中一切六處皆已超越。如是內處",
    "T30n1579_096:0849c10": "不出離出離義故。當知建立餘三種界。又",
    "T30n1579_096:0849c11": "色界中非是畢竟出離。欲界無色界中望於",
    "T30n1579_096:0849c12": "色界。當知亦爾。若諸有為皆悉寂滅。當知",
    "T30n1579_096:0849c13": "是名畢竟出離。如是非畢竟出離出離義",
    "T30n1579_096:0849c14": "故。當知建立三界差別。無增上慢者。謂由",
    "T30n1579_096:0849c15": "遍知當知建立五種六種諸出離界。如三",
    "T30n1579_096:0849c16": "摩呬多地已辦其相。",
    "T30n1579_096:0849c17": "復次若諸苾芻。專樂寂靜勤修止觀。略",
    "T30n1579_096:0849c18": "由五相。當知其心名得解脫。一者奢摩他",
    "T30n1579_096:0849c19": "熏修其心。依毘鉢舍那解脫奢摩他品諸",
    "T30n1579_096:0849c20": "隨煩惱。二者毘鉢舍那熏修其心。依奢摩",
    "T30n1579_096:0849c21": "他解脫毘鉢舍那品諸隨煩惱。三者二種等",
    "T30n1579_096:0849c22": "運離心隨惑。解脫一切見道所斷所有諸行。",
    "T30n1579_096:0849c23": "四者即由此故解脫一切修道所斷所有諸",
    "T30n1579_096:0849c24": "行。住有餘依般涅槃界。五者解脫一切苦",
    "T30n1579_096:0849c25": "依諸行。住無餘依般涅槃界。於善說法毘",
    "T30n1579_096:0849c26": "柰耶中。略有二種師及弟子甚希奇法。一平",
    "T30n1579_096:0849c27": "等見隨起言說。二最勝見隨起言說。如是二",
    "T30n1579_096:0849c28": "種。外道法中都不可得。所作差別故。遠離",
    "T30n1579_096:0849c29": "涅槃故。",
    "T30n1579_096:0850a01": "復次世間愚夫略有二種愚夫之相一樂習行",
    "T30n1579_096:0850a02": "能引自他無義利行。二於四處不得善巧。",
    "T30n1579_096:0850a03": "當知能引無義利行有四種相。云何為四。",
    "T30n1579_096:0850a04": "謂能生起四種苦故。一他差別苦。二內差",
    "T30n1579_096:0850a05": "別苦。三時差別苦。四身差別苦。他差別苦者。",
    "T30n1579_096:0850a06": "或有疫厲謂非人作。或有災害。謂人所作。",
    "T30n1579_096:0850a07": "或有已遭。或恐當遭於所未遭而生怖",
    "T30n1579_096:0850a08": "畏。如是名為由他增上所生眾苦。內差別",
    "T30n1579_096:0850a09": "苦者。謂界相違疾病因緣。名為災患。所愛變",
    "T30n1579_096:0850a10": "壞所欲匱乏生染惱心。名為擾惱。如是名",
    "T30n1579_096:0850a11": "為由內增上所生眾苦。此復如前應知。或",
    "T30n1579_096:0850a12": "有已所遭苦。或恐當遭生怖畏苦。時差別",
    "T30n1579_096:0850a13": "苦者。謂即如是諸品類苦過去已有。未來當",
    "T30n1579_096:0850a14": "有。現在今有。如是總名時差別苦。身差別",
    "T30n1579_096:0850a15": "苦者。謂自習行邪行為因。能令己苦。由是",
    "T30n1579_096:0850a16": "因緣。他雖正行亦能令苦。如是名為身差",
    "T30n1579_096:0850a17": "別苦。當知此中前三名。為唯能引自無義",
    "T30n1579_096:0850a18": "利行。後一名為亦能引他無義利行。云何",
    "T30n1579_096:0850a19": "四處不得善巧。謂於諸界諸處緣起處非",
    "T30n1579_096:0850a20": "處中。皆不了達。與上相違。當知即是聰慧",
    "T30n1579_096:0850a21": "二相。又由無色意處所依所緣自類流轉差",
    "T30n1579_096:0850a22": "別。當知建立有十八界。由五色處。安立運",
    "T30n1579_096:0850a23": "轉驅役所依體性差別。當知建立有餘六界。",
    "T30n1579_096:0850a24": "安立所依體性差別。謂地等四。運轉所依體",
    "T30n1579_096:0850a25": "性差別。即是空界。驅役所依體性差別。即是",
    "T30n1579_096:0850a26": "識界。由染淨品想及尋思所依義故。當知",
    "T30n1579_096:0850a27": "建立有餘六界。謂欲恚害并彼對治。貪瞋癡",
    "T30n1579_096:0850a28": "縛所依義故。當知建立有餘六界謂苦樂憂",
    "T30n1579_096:0850a29": "喜捨無明。若有非理作意思惟。即便生起邪",
    "T30n1579_096:0850b01": "想尋思。若有如理作意思惟。即便生起正想",
    "T30n1579_096:0850b02": "尋思。又由三界染淨二品遍行義故。當知",
    "T30n1579_096:0850b03": "建立有餘四界。謂名所攝受等四蘊。又由",
    "T30n1579_096:0850b04": "所染所淨清淨即此不淨。清淨增上如前所",
    "T30n1579_096:0850b05": "說。外不出離。出離義故。當知建立有餘三",
    "T30n1579_096:0850b06": "界。謂欲界色界無色界。如前所說。內不出",
    "T30n1579_096:0850b07": "離。出離義故。當知建立有餘三界。謂色界",
    "T30n1579_096:0850b08": "無色界滅界。又即由此內外二事出離增上。",
    "T30n1579_096:0850b09": "聽聞正法或不正法。如理思惟。或不如理思",
    "T30n1579_096:0850b10": "惟。依處三種言事差別義故。當知建立有餘",
    "T30n1579_096:0850b11": "三界。謂過去界未來界現在界。又由所知諸",
    "T30n1579_096:0850b12": "苦煩惱多中少義。當知建立有餘三界。謂劣",
    "T30n1579_096:0850b13": "界中界妙界。若有上苦及上煩惱。是名劣",
    "T30n1579_096:0850b14": "界。若有中苦及中煩惱。是名中界。若有少",
    "T30n1579_096:0850b15": "苦及少煩惱。是名妙界。如是遍知劣中妙",
    "T30n1579_096:0850b16": "界。又由遠離此因緣義。及由修習此對治",
    "T30n1579_096:0850b17": "義。當知建立有餘三界。謂善界不善界無記",
    "T30n1579_096:0850b18": "界。又由修善清淨差別缺縛義故。無縛義",
    "T30n1579_096:0850b19": "故。具縛義故。當知建立有餘三界。謂學界",
    "T30n1579_096:0850b20": "無學界非學非無學界。又即由彼有學無學",
    "T30n1579_096:0850b21": "與諸愚夫。若共不共世出世法成就義故。",
    "T30n1579_096:0850b22": "當知建立有餘二界。謂有漏界無漏界。又即",
    "T30n1579_096:0850b23": "由彼世出世間若常無常有上無上差別義",
    "T30n1579_096:0850b24": "故。當知建立有餘二界。謂有為界無為界。",
    "T30n1579_096:0850b25": "一切皆為趣向涅槃。悉以涅槃為其後際。",
    "T30n1579_096:0850b26": "熟修梵行。是故過此無復立界。諸處緣起",
    "T30n1579_096:0850b27": "及處非處所有善巧。如聲聞地已辨其相。",
    "T30n1579_096:0850b28": "又若略說處及非處善巧相者。謂或依止",
    "T30n1579_096:0850b29": "趣五趣行。或復依止趣涅槃行。此一切行",
    "T30n1579_096:0850c01": "略有三種。謂劣中勝。趣惡趣行說名為劣。",
    "T30n1579_096:0850c02": "趣善趣行說名為中。趣涅槃行說名為勝。",
    "T30n1579_096:0850c03": "所以者何。趣善趣行此最為極。更無餘行。",
    "T30n1579_096:0850c04": "唯此能感所有世間最極圓滿。謂能感得轉",
    "T30n1579_096:0850c05": "輪王身。或帝釋身。或魔羅身。或大梵身。彼",
    "T30n1579_096:0850c06": "無第二。更無有餘補特伽羅或男或女與其",
    "T30n1579_096:0850c07": "等者。趣涅槃行當知能證一切有情最勝",
    "T30n1579_096:0850c08": "法性。謂聲聞菩提。獨覺菩提。無上菩提。諸佛",
    "T30n1579_096:0850c09": "如來於彼一切最為殊勝。一切三千大千世",
    "T30n1579_096:0850c10": "界補特伽羅無與等者。又餘所有安住菩提",
    "T30n1579_096:0850c11": "劣功德者。於諸世間得增上位尚為殊勝。",
    "T30n1579_096:0850c12": "何況如來。彼復云何。謂於是處正見具足",
    "T30n1579_096:0850c13": "補特伽羅。不能現行。諸異生類堪任現行。",
    "T30n1579_096:0850c14": "當知一切如經廣說。11項 別嗢拕南第三標釋自性等四門復次嗢拕南曰。",
    "T30n1579_096:0850c15": "自性與因緣　　見染數取趣",
    "T30n1579_096:0850c16": "轉差別道理　　寂靜後觀察",
    "T30n1579_096:0850c17": "諸受自性應當了知。諸受因緣應當了知。於",
    "T30n1579_096:0850c18": "受正見應當了知。於受雜染應當了知。於",
    "T30n1579_096:0850c19": "能受受補特伽羅思擇不思擇二力差別。應",
    "T30n1579_096:0850c20": "當了知。如是於受解脫。不解脫流轉品別。",
    "T30n1579_096:0850c21": "應當了知。諸有所受皆苦道理。應當了知。",
    "T30n1579_096:0850c22": "諸受寂靜止息差別。應當了知。於受觀察",
    "T30n1579_096:0850c23": "一切受相。應當了知。略說三受。是受自",
    "T30n1579_096:0850c24": "性。",
    "T30n1579_096:0850c25": "貪依處故。貪是當來眾苦因故。由此應觀",
    "T30n1579_096:0850c26": "樂受為苦。若諸苦受現在前時。惱害性故。",
    "T30n1579_096:0850c27": "如中毒箭而未得拔。由此應觀苦受如",
    "T30n1579_096:0850c28": "箭。非苦樂受已滅壞者。是無常故。正現前",
    "T30n1579_096:0850c29": "者。是滅法故。於二更續能隨順故。由此應",
    "T30n1579_096:0851a01": "觀。非苦樂受性是無常性是滅法。",
    "T30n1579_096:0851a02": "受所生正見。能隨悟入諸有所受皆悉是",
    "T30n1579_096:0851a03": "苦。",
    "T30n1579_096:0851a04": "眠。於非苦樂無明隨眠。是名於受所起雜",
    "T30n1579_096:0851a05": "染。雖於樂等所有諸受現前分位。一切未",
    "T30n1579_096:0851a06": "斷煩惱隨眠之所隨眠。然由緣彼各別所",
    "T30n1579_096:0851a07": "行諸纏。生起此後隨眠煩惱隨縛。即名於彼",
    "T30n1579_096:0851a08": "相續隨眠。為欲永害諸隨眠故。熟修梵行。",
    "T30n1579_096:0851a09": "非唯為遣諸纏因緣。",
    "T30n1579_096:0851a10": "受苦受時心極憂悴。即此苦受若身若心",
    "T30n1579_096:0851a11": "現前領納。所餘樂受非苦樂受。由未斷故。",
    "T30n1579_096:0851a12": "而說相應。是故名為現見圓滿冥闇受坑",
    "T30n1579_096:0851a13": "難得其底。有思擇力補特伽羅。應知一切",
    "T30n1579_096:0851a14": "與上相違。",
    "T30n1579_096:0851a15": "但於苦受圓滿領納。猶如一人中二毒箭。",
    "T30n1579_096:0851a16": "二毒箭者即喻三受。或染心領納。謂由貪瞋",
    "T30n1579_096:0851a17": "癡。或相應領納。謂由生等苦。如是彼由現",
    "T30n1579_096:0851a18": "法所有上品苦故。及由現法諸雜染故。亦",
    "T30n1579_096:0851a19": "由後法所有苦故。由是諸處受其染惱。心",
    "T30n1579_096:0851a20": "解脫者。應知一切與上相違。此差別者。具",
    "T30n1579_096:0851a21": "領三受。又若有受於依止中生已破壞消",
    "T30n1579_096:0851a22": "散不住。速歸遷謝不經多時。相似相續而",
    "T30n1579_096:0851a23": "流轉者。應觀此受猶若旋風。若有諸受少",
    "T30n1579_096:0851a24": "時經停相似相續不速變壞而流轉者。應觀",
    "T30n1579_096:0851a25": "此受如客舍中羇旅色類。又彼諸受自性所",
    "T30n1579_096:0851a26": "依染淨品別。當知名受品類差別。有味受",
    "T30n1579_096:0851a27": "者諸世間受。無味受者諸出世受。依耽嗜",
    "T30n1579_096:0851a28": "受者於妙五欲諸染污受。依出離受者。即",
    "T30n1579_096:0851a29": "是一切出離遠離所生諸善定不定地俱行",
    "T30n1579_096:0851b01": "諸受。",
    "T30n1579_096:0851b02": "成立。所餘二受。由二因緣。應知是苦。非苦",
    "T30n1579_096:0851b03": "樂受。及能隨順此受諸行。由無常故。應",
    "T30n1579_096:0851b04": "知是苦。所有樂受。及能隨順此受諸行。變",
    "T30n1579_096:0851b05": "壞法故。應知是苦。由此道理。當知諸受皆",
    "T30n1579_096:0851b06": "悉是苦。",
    "T30n1579_096:0851b07": "依止上定地故。下地諸受皆得寂靜。二由",
    "T30n1579_096:0851b08": "暫時不現行故。而得寂靜。三由當來究竟",
    "T30n1579_096:0851b09": "不轉。而得寂靜。當知此中暫時不行。名為",
    "T30n1579_096:0851b10": "寂靜。令其究竟成不行法。名為止息。樂",
    "T30n1579_096:0851b11": "言論者。廣生言論。染污樂欲展轉發起種",
    "T30n1579_096:0851b12": "種論。說名為語言。即此語言若正證入初",
    "T30n1579_096:0851b13": "靜慮定。即便寂靜。又麁尋伺能發語言。諸",
    "T30n1579_096:0851b14": "未得定。或有已得還從定起能發語言。非",
    "T30n1579_096:0851b15": "正在定。正在定者。雖有微細尋伺隨轉。而",
    "T30n1579_096:0851b16": "不能發所有語言。是故此位說名一切語",
    "T30n1579_096:0851b17": "言寂靜。是名第二義門差別。又瑜伽師。於",
    "T30n1579_096:0851b18": "貪瞋癡深見過患。安住領納貪瞋癡等離",
    "T30n1579_096:0851b19": "繫諸受。數數遍知數數斷滅貪瞋癡等故。",
    "T30n1579_096:0851b20": "說其心於貪瞋癡離染解脫。",
    "T30n1579_096:0851b21": "諸受中觀受七相。謂觀諸受自性故。現在",
    "T30n1579_096:0851b22": "流轉還滅因緣故。當來流轉因緣故。當來",
    "T30n1579_096:0851b23": "還滅因緣故。雜染因緣故。清淨因緣故。及",
    "T30n1579_096:0851b24": "清淨故。",
    "T30n1579_096:0851b25": "復次嗢拕南曰。",
    "T30n1579_096:0851b26": "受生起劣等　　諸受相差別",
    "T30n1579_096:0851b27": "見等為最勝　　知差別問記",
    "T30n1579_096:0851b28": "一切有情應斷諸受。略由三緣而得生起。",
    "T30n1579_096:0851b29": "一者欲緣。謂於未來世。二者尋緣。謂於過",
    "T30n1579_096:0851c01": "去世。三者觸緣。謂於現在世現前境界。云",
    "T30n1579_096:0851c02": "何名為一切有情。謂有情眾略有八種。一在",
    "T30n1579_096:0851c03": "家眾。二出家眾。三於諸欲未離貪眾。四於",
    "T30n1579_096:0851c04": "諸欲已離貪眾。五於初靜慮未離貪眾。六",
    "T30n1579_096:0851c05": "於初靜慮已離貪眾。七從此已上乃至非",
    "T30n1579_096:0851c06": "想非非想處未得離貪諸外道眾能入世間",
    "T30n1579_096:0851c07": "定。具足於邪見乃至邪解脫智者。八住內",
    "T30n1579_096:0851c08": "法眾能入世間定。具足於正見乃至正解脫",
    "T30n1579_096:0851c09": "智者。及住內法眾能入出世定者。由此八",
    "T30n1579_096:0851c10": "眾依能領納諸受遍知。應知普攝諸有情",
    "T30n1579_096:0851c11": "眾。又在家眾或出家眾於諸欲中未離貪",
    "T30n1579_096:0851c12": "者。由三因緣。諸染污受而得生起。一由",
    "T30n1579_096:0851c13": "染著力。二由作意力。三由境界力。當知",
    "T30n1579_096:0851c14": "此中諸在家者。追求諸欲。為受用故。發",
    "T30n1579_096:0851c15": "生欲樂。由染著力。即此非理思惟先時曾",
    "T30n1579_096:0851c16": "所領受。由作意力。於現前境現在受用。由",
    "T30n1579_096:0851c17": "境界力。應知如是補特伽羅欲尋觸緣。由",
    "T30n1579_096:0851c18": "現行故。皆不寂靜。以此為緣發生三受。",
    "T30n1579_096:0851c19": "又由最初染污欲尋觸現行故。領納彼緣",
    "T30n1579_096:0851c20": "所生諸受。若彼生已染著不捨。亦不除遣。",
    "T30n1579_096:0851c21": "如是彼受長時相續隨轉不絕不得寂靜。",
    "T30n1579_096:0851c22": "不寂靜緣長時相續領納諸受。又彼欲等",
    "T30n1579_096:0851c23": "由其最初長時相續恒現行故。彼緣彼品所",
    "T30n1579_096:0851c24": "有煩惱墮在相續未永斷故。即說名為不",
    "T30n1579_096:0851c25": "寂靜緣。是名第二義門差別。若諸出家未離",
    "T30n1579_096:0851c26": "貪者。由於諸欲能棄捨故。其染著力所攝",
    "T30n1579_096:0851c27": "受欲。雖得寂靜。作意境界力所攝受若尋",
    "T30n1579_096:0851c28": "若觸而未寂靜。由是因緣。彼於觸處於尋",
    "T30n1579_096:0851c29": "對治。未善修故。一切離欲皆未作故。於",
    "T30n1579_096:0852a01": "曾受境。非理作意。尋思現行。於諸勝妙現前",
    "T30n1579_096:0852a02": "境界。有觸現行。若於尋思深見過失。於彼",
    "T30n1579_096:0852a03": "對治已善修故。一切離欲未盡作故。欲如",
    "T30n1579_096:0852a04": "前說。已得寂靜。由是因緣。尋亦寂靜。唯觸",
    "T30n1579_096:0852a05": "獨一未得寂靜。若勝妙境現在前時。諸染",
    "T30n1579_096:0852a06": "污觸便復生起。若於諸欲已離貪者。當知",
    "T30n1579_096:0852a07": "一切皆得寂靜。是名一種義門差別。復有",
    "T30n1579_096:0852a08": "一類。於諸欲中未離貪者。由於諸欲所有",
    "T30n1579_096:0852a09": "貪欲未永斷故。諸尋染觸未永斷故。由是",
    "T30n1579_096:0852a10": "一切皆未寂靜。若於諸欲貪欲。已斷證初靜",
    "T30n1579_096:0852a11": "慮。欲已寂靜。尋未寂靜。於初靜慮已離貪",
    "T30n1579_096:0852a12": "者。乃至非想非非想處未離貪者。二已寂靜",
    "T30n1579_096:0852a13": "觸未寂靜。超過有頂一切寂靜。是名第二",
    "T30n1579_096:0852a14": "義門差別。若諸外道能入世間定。具足於",
    "T30n1579_096:0852a15": "邪見乃至邪解脫智者。由彼為緣生起諸",
    "T30n1579_096:0852a16": "受。於彼染著。又由彼品煩惱隨縛。即由",
    "T30n1579_096:0852a17": "如是不寂靜緣。諸受生起。若住內法能入",
    "T30n1579_096:0852a18": "世間定。具足於正見乃至正解脫智者。由",
    "T30n1579_096:0852a19": "彼為緣。生起諸受。於彼染著。又由彼品",
    "T30n1579_096:0852a20": "煩惱隨縛。即由如是不寂靜緣。諸受生起。",
    "T30n1579_096:0852a21": "又住內法。能入出世定者。若依向道轉。",
    "T30n1579_096:0852a22": "自事未究竟。所有諸欲未得為得。未證",
    "T30n1579_096:0852a23": "為證。未觸為觸。作是希望。我於是處何",
    "T30n1579_096:0852a24": "時當得。廣說如前。彼未寂靜。由是為緣。",
    "T30n1579_096:0852a25": "彼於爾時諸受生起。若於自事已得究竟",
    "T30n1579_096:0852a26": "彼欲寂靜。由寂靜緣。便有第一寂靜無上諸",
    "T30n1579_096:0852a27": "受生起。彼於一切所有諸受出離方便。如實",
    "T30n1579_096:0852a28": "了知。是故如前於第一義諸沙門中。許為",
    "T30n1579_096:0852a29": "沙門。諸梵志中許為梵志。若不了知。於彼",
    "T30n1579_096:0852b01": "一切皆不忍許。當知此中一切諸受無有",
    "T30n1579_096:0852b02": "差別。皆觸為緣。又即此緣欲。亦為緣尋。亦",
    "T30n1579_096:0852b03": "為緣境界。愚癡所攝無明亦為其緣。如是",
    "T30n1579_096:0852b04": "一切不正思惟。及墮相續彼品煩惱以為",
    "T30n1579_096:0852b05": "其集。由此滅故。彼亦隨滅。正見等道當知",
    "T30n1579_096:0852b06": "說名能趣滅行。",
    "T30n1579_096:0852b07": "復次於遠離喜身作證住諸聖弟子。能斷五",
    "T30n1579_096:0852b08": "法。能修五法。令得圓滿。應知如前三摩呬",
    "T30n1579_096:0852b09": "多地廣辨其相。又喜樂捨劣中勝品。謂在",
    "T30n1579_096:0852b10": "欲界及四靜慮。如其所應。當知其相。又在",
    "T30n1579_096:0852b11": "第四靜慮地。捨一切過患。皆遠離故。名善",
    "T30n1579_096:0852b12": "清淨。若此上捨復可立為勝無愛味。",
    "T30n1579_096:0852b13": "復次由十種相。當知諸受所有差別。一勝",
    "T30n1579_096:0852b14": "義差別。二流轉所依差別。三自相差別。四",
    "T30n1579_096:0852b15": "盡所有性差別。五自相品類差別。六流轉門",
    "T30n1579_096:0852b16": "差別。七雜染門差別。八所治能治差別。九時",
    "T30n1579_096:0852b17": "差別。十剎那展轉生起差別。此中或有無",
    "T30n1579_096:0852b18": "開覺者。作如是言。受唯有二。一苦。二樂。",
    "T30n1579_096:0852b19": "雖復說有不苦不樂。然唯苦樂。無性所顯。",
    "T30n1579_096:0852b20": "是故世尊。即依如是苦樂寂靜。假設為有。",
    "T30n1579_096:0852b21": "世尊為欲開曉彼故。說如是言。樂有二",
    "T30n1579_096:0852b22": "種。所謂欲樂及遠離樂。此遠離樂復有三",
    "T30n1579_096:0852b23": "種。一者劣樂。二者中樂。三者勝樂。劣樂者。",
    "T30n1579_096:0852b24": "謂無所有處已下。中樂者。謂第一有。勝樂者。",
    "T30n1579_096:0852b25": "謂想受滅。既有是理。樂受亦得說為寂靜。",
    "T30n1579_096:0852b26": "謂在初二三靜慮中。非苦樂受亦名寂靜。",
    "T30n1579_096:0852b27": "謂在第四靜慮已上乃至有頂。一切受無亦",
    "T30n1579_096:0852b28": "名寂靜。謂在滅定。然佛世尊。約第一義說",
    "T30n1579_096:0852b29": "有三種最寂靜樂。謂諸苾芻心於其貪離",
    "T30n1579_096:0852c01": "染解脫。如於其貪於瞋於癡。當知亦爾。",
    "T30n1579_096:0852c02": "如是一切總為三樂。一者應遠離樂。二者應",
    "T30n1579_096:0852c03": "修習有上住樂。三者最極究竟解脫無上住",
    "T30n1579_096:0852c04": "樂。應遠離樂者。謂諸欲樂。應修習樂者。謂初",
    "T30n1579_096:0852c05": "靜慮乃至有頂諸所有樂。有上住樂者。謂滅",
    "T30n1579_096:0852c06": "盡定。此亦名為應修習樂。最極究竟解脫",
    "T30n1579_096:0852c07": "無上住樂者。謂如前說三最勝樂。非據受",
    "T30n1579_096:0852c08": "樂說。滅盡定以為有樂。然斷受樂說名為",
    "T30n1579_096:0852c09": "樂。又勝住樂與樂相似。又即依此有樂可",
    "T30n1579_096:0852c10": "得說名為樂。謂如有一。從此定起有所",
    "T30n1579_096:0852c11": "領受。作如是言。我已多住如是如是色類",
    "T30n1579_096:0852c12": "最勝寂靜樂住。由依此故。說名有樂。",
    "T30n1579_096:0852c13": "復次若有苾芻。依止如是色類見聞及樂想",
    "T30n1579_096:0852c14": "有。無間隨得諸漏永盡。當知此見名最勝",
    "T30n1579_096:0852c15": "見。乃至此有名最勝有。從無我見。不更尋",
    "T30n1579_096:0852c16": "求其餘勝見。謂無常見。即此無間隨得漏盡。",
    "T30n1579_096:0852c17": "是故此見名最勝見。依止此見。復由四門。",
    "T30n1579_096:0852c18": "方能隨得諸漏永盡。一或從他聽聞正法。",
    "T30n1579_096:0852c19": "二或依四現法樂住。三或依止三種想定。謂",
    "T30n1579_096:0852c20": "從空無邊處乃至無所有處。四或天有或",
    "T30n1579_096:0852c21": "在人有。是故此聞於其餘聞。此樂於其餘",
    "T30n1579_096:0852c22": "樂。此想於其餘想。此有於其餘有。說為最",
    "T30n1579_096:0852c23": "勝。",
    "T30n1579_096:0852c24": "復次由遍了知應遍知事。於其苦諦得遍",
    "T30n1579_096:0852c25": "解脫。於其集諦得勝解脫。於其滅諦能正",
    "T30n1579_096:0852c26": "作證。於其道諦能正修習。正於苦邊能隨",
    "T30n1579_096:0852c27": "得者。謂於苦諦得遍解脫。於諸漏盡能隨",
    "T30n1579_096:0852c28": "得者。謂於集諦得勝解脫。應厭應離應解",
    "T30n1579_096:0852c29": "脫者。謂於滅諦能正作證。於無常等隨觀",
    "T30n1579_096:0853a01": "住者。謂於道諦能正修習。又由十相應當",
    "T30n1579_096:0853a02": "了知境事差別。一者已生諸行繫屬命根",
    "T30n1579_096:0853a03": "住因差別。二者有色無色諸行展轉相依住",
    "T30n1579_096:0853a04": "立流轉差別。三者無色諸行無常法性入門",
    "T30n1579_096:0853a05": "差別。四者心諸雜染依處差別。五者一切",
    "T30n1579_096:0853a06": "諸行一切品類總皆是苦差別。六者淨不淨",
    "T30n1579_096:0853a07": "業果受用門差別。七者有喜樂識所行邊際",
    "T30n1579_096:0853a08": "差別。八者愛恚依處差別。九者喜樂執藏",
    "T30n1579_096:0853a09": "有情生處安住邊際差別。十者墮往惡趣依",
    "T30n1579_096:0853a10": "處邊際差別。又清淨品應得應修事增上故。",
    "T30n1579_096:0853a11": "當知有餘十種差別。一者善法無間修習增",
    "T30n1579_096:0853a12": "上無逸差別。二者心慧解脫依止差別。三者",
    "T30n1579_096:0853a13": "勝三摩地邊際差別。四者於一切境繫縛其",
    "T30n1579_096:0853a14": "心邊際差別。五者解脫方便差別。六者解",
    "T30n1579_096:0853a15": "脫差別。七者等覺真義差別。八者現等覺後",
    "T30n1579_096:0853a16": "於三學中受學差別。九者正學已學現法樂",
    "T30n1579_096:0853a17": "住差別。十者證聖神通廣行差別。",
    "T30n1579_096:0853a18": "復次即依如上所說差別。應生問論。摽舉",
    "T30n1579_096:0853a19": "者。謂由未了義理。記別者。謂由已了義理。",
    "T30n1579_096:0853a20": "當知此中由四因緣。能請問者不應與言。",
    "T30n1579_096:0853a21": "由四因緣。能記別者不應與言。前四種者。",
    "T30n1579_096:0853a22": "一於現量。二於應理。三於其因。四於非因。",
    "T30n1579_096:0853a23": "謂等示現時而不領解。比度分別正施設時。",
    "T30n1579_096:0853a24": "而不領解。汝自修行自然當了。而不領解。",
    "T30n1579_096:0853a25": "正智論者。親自演說由此至教。亦不領解。",
    "T30n1579_096:0853a26": "是故於此能請問者。不應與言。後四種者。",
    "T30n1579_096:0853a27": "謂一切行皆是無常。一切諸法皆無有我。",
    "T30n1579_096:0853a28": "一切生處皆不可樂。淨不淨業終無失壞。",
    "T30n1579_096:0853a29": "是一向記。故思造業當受於苦。此非一向。",
    "T30n1579_096:0853b01": "獲得於捨。於現法中定般涅槃。亦非一向。",
    "T30n1579_096:0853b02": "若有問言造作業已往善趣不。應反詰",
    "T30n1579_096:0853b03": "云汝問何業。若有問言修習道已得涅",
    "T30n1579_096:0853b04": "槃不。應反詰云汝問何道。為是世間。為",
    "T30n1579_096:0853b05": "出世間。置記論者。謂依一切所有見趣。如",
    "T30n1579_096:0853b06": "是四種正答問者。名善能記。應可與言。",
    "T30n1579_096:0853b07": "與此相違。不應與言。",
    "T30n1579_096:0853b08": "7目 記別復次諸佛如來有二記別。一共外道。二者",
    "T30n1579_096:0853b09": "不共。共外道者。記諸弟子當生處等。言",
    "T30n1579_096:0853b10": "不共者。終不記別。有生者。等有二識火熾",
    "T30n1579_096:0853b11": "然所依。一微細愛。二麁名色。欲色二界愛",
    "T30n1579_096:0853b12": "所生識名色為依。愛若止息乃至壽量其",
    "T30n1579_096:0853b13": "識相續隨轉而住。若無色界愛所生識。但",
    "T30n1579_096:0853b14": "緣其名而得住立。愛若斷滅乃至壽量其",
    "T30n1579_096:0853b15": "識相續隨轉而住。又於色界此愛為依生",
    "T30n1579_096:0853b16": "中有識。即愛為依令於中有般涅槃者暫",
    "T30n1579_096:0853b17": "爾安住。此愛若斷即於爾時其識謝滅。復",
    "T30n1579_096:0853b18": "有二種意所生身。一者色界意所生身。二",
    "T30n1579_096:0853b19": "無色界意所生身。謂由定地意門方便。而能",
    "T30n1579_096:0853b20": "集成。二生身故。又諸如來略有二種善避他",
    "T30n1579_096:0853b21": "論。一者能避定不應記作不定論。二者能",
    "T30n1579_096:0853b22": "避決定應記作不定論。如說喜樂色等義",
    "T30n1579_096:0853b23": "別如是。喜樂取等義別應知亦爾。",
    "T30n1579_096:0853b24": "瑜伽師地論卷第九十六"
}