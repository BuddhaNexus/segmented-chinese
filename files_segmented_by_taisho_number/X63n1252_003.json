{
    "X63n1252_003:0704b15": "禪林疏語考證卷之三",
    "X63n1252_003:0704b17": "薦悼門",
    "X63n1252_003:0704b18": "薦父首七(諸七切念俱可通用)",
    "X63n1252_003:0704b19": "無父何怙悲風慘一七之辰。有佛可依湛雲覆三千",
    "X63n1252_003:0704b20": "之界。負肩酧德。繞足投誠。　切念(亡考某)四生凡品。",
    "X63n1252_003:0704b21": "五濁浮軀。頃嬰無妄之灾深期有永。豈意有為之幻",
    "X63n1252_003:0704b22": "遽作無常。嗟嗟撒手以便行。切切承顏而莫得。雖娑",
    "X63n1252_003:0704b23": "婆海上載乘明月以旋歸。然痴慢山前恐礙飛雲之",
    "X63n1252_003:0704b24": "來往。爰痛南垓之念。敬修西竺之緣。(入佛事)伏願(亡",
    "X63n1252_003:0704c01": "父)空空了了解除久久之愆尤。是是非非結絕初初",
    "X63n1252_003:0704c02": "之公案。長揖穢土以超生。頓開妙蓮而見佛。",
    "X63n1252_003:0704c03": "○無父何怙詩蓼莪曰。無父何怙。無母何恃。○負",
    "X63n1252_003:0704c04": "肩酧德父母恩難報經曰。父母於子有大增益。",
    "X63n1252_003:0704c05": "乳哺長養隨時將育。四大得成。設若右肩負父左",
    "X63n1252_003:0704c06": "肩負母。經歷千年。正使便利背上。未足報父母恩。",
    "X63n1252_003:0704c07": "○繞足投誠圓覺經曰。於是文殊師利菩薩在",
    "X63n1252_003:0704c08": "大眾中即從座起。頂禮佛足右繞三帀長跪叉手。",
    "X63n1252_003:0704c09": "○四生○五濁○無妄之灾並見上。○切切",
    "X63n1252_003:0704c10": "家語六本曰。切切而悲。○承顏雋不疑見暴勝",
    "X63n1252_003:0704c11": "之曰。竊伏海瀕。聞暴公子舊矣。今乃承顏接辭。○",
    "X63n1252_003:0704c12": "南垓之念毛詩有南垓篇。有聲無詞。晉束晢補",
    "X63n1252_003:0704c13": "亡詩序曰。南陔孝子相戒以養也。",
    "X63n1252_003:0704c14": "二七",
    "X63n1252_003:0704c15": "一十四日幽陰莫侍嚴君之訓。千百億身顯化可勝",
    "X63n1252_003:0704c16": "調御之悲。假佛慈以報父慈。必佛道乃成子道。　切",
    "X63n1252_003:0704c17": "念(亡父某)苦海浮漚塵寰幻蹟。因際齧藤之厄。遽驚",
    "X63n1252_003:0704c18": "曳杖之歌。肅然容。愾然聲。莫返幽都之魄。發是心。作",
    "X63n1252_003:0704c19": "是念。敬修淨土之因。(入佛事)伏願先君(某)渡初江之",
    "X63n1252_003:0704c20": "巨浪。登法海之慈舟。七寶池中盡洗業障報障煩惱",
    "X63n1252_003:0704c21": "障。九蓮臺上常聞妙音梵音海潮音。",
    "X63n1252_003:0704c22": "○嚴君易下彖曰。家人有嚴君焉。父母之謂也。○",
    "X63n1252_003:0704c23": "調御謂如來十號之一也。○齧藤之厄見上",
    "X63n1252_003:0704c24": "慶生之註。○曳杖之歌記檀弓曰。孔子蚤作。負",
    "X63n1252_003:0705a01": "手曳杖消搖於門。歌曰。泰山其頹乎。梁木其壞乎。",
    "X63n1252_003:0705a02": "哲人其萎乎。既歌而入當戶而坐。子貢聞之曰。泰",
    "X63n1252_003:0705a03": "山其頹則吾將安仰。梁木其壞哲人其萎則吾將",
    "X63n1252_003:0705a04": "安放。夫子殆將病也。遂趨而入。夫子曰。賜爾來何",
    "X63n1252_003:0705a05": "遲也。夏后氏殯於東階之上則猶在阼也。殷人殯",
    "X63n1252_003:0705a06": "於兩楹之間則與賓主夾之也。周人殯於西階之",
    "X63n1252_003:0705a07": "上則猶賓之也。而丘也殷人也。予疇昔之夜夢坐",
    "X63n1252_003:0705a08": "奠於兩楹之間。夫明王不興而天下其孰能宗予。",
    "X63n1252_003:0705a09": "予殆將死也。蓋寢疾七日而沒。○肅然容愾然聲",
    "X63n1252_003:0705a10": "記祭義曰。祭之日。入室僾然。必有見乎其位。週",
    "X63n1252_003:0705a11": "還出戶。肅然必有聞乎其容聲。出戶而聽。愾然必",
    "X63n1252_003:0705a12": "有聞乎其歎息之聲。○幽都之魄楚辭曰。魂兮",
    "X63n1252_003:0705a13": "歸來。君無下此幽都。註幽都地下后土所治也。地",
    "X63n1252_003:0705a14": "下幽冥故稱幽都。○初江謂十王第二初江王",
    "X63n1252_003:0705a15": "也。",
    "X63n1252_003:0705a16": "三七",
    "X63n1252_003:0705a17": "父止於慈已參宋帝之陛。子竭其孝宜闡覺皇之規。",
    "X63n1252_003:0705a18": "作般若因。成涅槃果。　切念亡父(某)有凡夫名。無壽",
    "X63n1252_003:0705a19": "者相。槐柯國內忽迷夢蝶之魂。棗葉世間遽絕蝸廬",
    "X63n1252_003:0705a20": "之影。眼看白璧曷勝忍死之情。魄入黃泉孰是超昇",
    "X63n1252_003:0705a21": "之所。爰懇佛力。用資冥途。(入佛事)伏願亡父(某)禮十",
    "X63n1252_003:0705a22": "號之慈尊。悟一乘之妙道。好著脚處超登解脫之樓。",
    "X63n1252_003:0705a23": "是轉身時直入光明之藏。",
    "X63n1252_003:0705a24": "○父止於慈大學曰。為人父止於慈。○宋帝謂",
    "X63n1252_003:0705b01": "十王第三宋帝王也。○般若○涅槃並見名義。",
    "X63n1252_003:0705b02": "○槐柯國內異聞集曰。淳于棼家居廣陵。宅南有",
    "X63n1252_003:0705b03": "古槐樹。棼醉臥其下。夢二使者曰。槐安國王奉邀。",
    "X63n1252_003:0705b04": "棼隨使入穴中。見榜曰大槐安國。其王曰。吾南柯",
    "X63n1252_003:0705b05": "郡政事不理。屈卿為守理之。棼至郡凡二十載。使",
    "X63n1252_003:0705b06": "送歸遂覺。因尋古槐下穴洞然明朗。可容一榻。有",
    "X63n1252_003:0705b07": "二大蟻乃王也。又尋一穴直上南柯。即棼所守之",
    "X63n1252_003:0705b08": "郡也。○夢蝶之魂莊子曰。昔日莊周夢為胡蝶。",
    "X63n1252_003:0705b09": "栩栩然胡蝶也。自喻適志與不知周也。俄然覺則",
    "X63n1252_003:0705b10": "蘧蘧然周也。註栩栩。蝶飛之貌。蘧蘧。僵直之貌。○",
    "X63n1252_003:0705b11": "棗葉世間六祖壇經云。譬如天龍下雨於閻浮",
    "X63n1252_003:0705b12": "提。城邑聚落悉皆漂流如漂棗葉。若雨大海不增",
    "X63n1252_003:0705b13": "不減。○蝸廬見上。○眼看白璧黃魯直哭邢",
    "X63n1252_003:0705b14": "惇夫詩曰。詩到隨州更老成。江山為助筆縱橫。眼",
    "X63n1252_003:0705b15": "看白璧埋黃壤。何況人間父子情。○黃泉文選",
    "X63n1252_003:0705b16": "曰。朝發高堂上。暮宿黃泉下。註高堂生所居。黃泉",
    "X63n1252_003:0705b17": "死所葬。又左傳註。天玄地黃。泉在地中。故言黃泉。",
    "X63n1252_003:0705b18": "四七",
    "X63n1252_003:0705b19": "嗟我父兮正屬五官之考劾。為其子者敬投萬佛之",
    "X63n1252_003:0705b20": "慈悲。聊以輸誠。詎云報德。　切念亡父(某)生我鞠我",
    "X63n1252_003:0705b21": "恩斯勤斯。載我形勞我生。莫永椿庭之壽。幽之出冥",
    "X63n1252_003:0705b22": "之入。曷明槐國之魂。欲冀超昇須勤懺悔。(入佛事)伏",
    "X63n1252_003:0705b23": "願亡父(某)業障氷消。塵緣雪淨。黃金殿內常瞻紫磨",
    "X63n1252_003:0705b24": "之容。紅藕花心時聽苦空之偈。",
    "X63n1252_003:0705c01": "○五官謂十王第四五官王也。○生我鞠我詩",
    "X63n1252_003:0705c02": "蓼莪曰。父兮生我。母兮鞠我。○載我形勞我生",
    "X63n1252_003:0705c03": "莊子曰。大塊載我以形。勞我以生。佚我以老。息我",
    "X63n1252_003:0705c04": "以死。故善吾生者乃所以善吾死也。○椿庭之壽",
    "X63n1252_003:0705c05": "○槐國之魂並見上。",
    "X63n1252_003:0705c06": "五七",
    "X63n1252_003:0705c07": "三思嚴父之云亡曷其有所。五歷冥官之考劾欲見",
    "X63n1252_003:0705c08": "無由。用闡鴻規。敬陳象教。　切念亡父(某)眯目于塵",
    "X63n1252_003:0705c09": "緣影裡。置身于石火光中。蝶夢蟻酣竟棄三千之世。",
    "X63n1252_003:0705c10": "烏飛兔走倐驚五七之辰。向往之方謂何。超昇之路",
    "X63n1252_003:0705c11": "安在。輙憑佛果。少贊仙遊。(入佛事)伏願光浮于業鏡",
    "X63n1252_003:0705c12": "臺前。霧散于閻羅殿下。高高山上往來不礙白雲飛。",
    "X63n1252_003:0705c13": "深深海中出入自然明月現。",
    "X63n1252_003:0705c14": "○象教見上。○眯目莊天運曰。播穅眯目。○石",
    "X63n1252_003:0705c15": "火光中杜甫詩。蝸牛角上爭何事。石火光中寄",
    "X63n1252_003:0705c16": "此身。○蝶夢見上。○蟻酣山谷詩。風急啼鳥",
    "X63n1252_003:0705c17": "未了。雨來戰蟻方酣。又錢昭度夏晚詩。黃蜂衙退",
    "X63n1252_003:0705c18": "海潮上。白蟻戰酣山雨來。○烏飛兔走張衡序",
    "X63n1252_003:0705c19": "曰。日者大陽之精。積而成鳥象烏。月者陰精之宗。",
    "X63n1252_003:0705c20": "積而成獸象兔。○仙遊謂有德之人死。以仙遊",
    "X63n1252_003:0705c21": "之語美之詞也。舒梓溪弔松岳万于琦詩曰。舊愛",
    "X63n1252_003:0705c22": "應留鶴。仙遊豈化猿。○閻羅謂十王第五閻羅",
    "X63n1252_003:0705c23": "王也。",
    "X63n1252_003:0705c24": "六七",
    "X63n1252_003:0706a01": "椿殞燕山徒切百千之恨。蓂觀堯砌倐驚六七之臨。",
    "X63n1252_003:0706a02": "欲資冥途。乃修道筏。　切念不孝(某)罪積于躬。禍延",
    "X63n1252_003:0706a03": "所怙。跼高蹐厚嗟遺體之遑安。出幽入冥嘆營魄之",
    "X63n1252_003:0706a04": "奚往。既被六塵之罥難免黑愆。況生五濁之區誰為",
    "X63n1252_003:0706a05": "白淨。特效三歸之敬。致懇十力之尊。(入佛事)伏願地",
    "X63n1252_003:0706a06": "藏借往生之光。變成碎見在之案。瑤池萬仞金風動",
    "X63n1252_003:0706a07": "而水上生花。寶閣千尋珠簾捲而雲中見佛。",
    "X63n1252_003:0706a08": "○蓂觀堯砌○禍延所怙○跼高蹐厚並見上。○",
    "X63n1252_003:0706a09": "遺體記祭義。曾子曰。身也者父母之遺體也。○",
    "X63n1252_003:0706a10": "營魄老子曰。載營魄抱一能無離乎。註營魂也",
    "X63n1252_003:0706a11": "神也。魄精也。○六塵謂色聲香味觸法也。○黑",
    "X63n1252_003:0706a12": "愆○十力並見上。○變成謂十王第六變成",
    "X63n1252_003:0706a13": "王也。",
    "X63n1252_003:0706a14": "七七",
    "X63n1252_003:0706a15": "嚴君見背泰山當七七之期。善逝垂慈蓮國開三三",
    "X63n1252_003:0706a16": "之品。不弘象教。曷報鴻恩。　切念不孝(某)德慚後嗣",
    "X63n1252_003:0706a17": "禍及先君。星隕露晞悲慘遽形于莊蝶。日征月邁荏",
    "X63n1252_003:0706a18": "苒已歷于曦烏。想居東嶽之幽陰。莫訴南垓之痛苦。",
    "X63n1252_003:0706a19": "謹依法炬。冀破幽關。(入佛事)伏願亡父(某)業海枯而",
    "X63n1252_003:0706a20": "功德山高。障雲散而菩提月現。光浮蓮宇豁開雙眼",
    "X63n1252_003:0706a21": "見如來。風動寶林驟聽一音宣妙法。",
    "X63n1252_003:0706a22": "○嚴君見上。○見背李令伯陳情表曰。生孩六",
    "X63n1252_003:0706a23": "月慈父見背。文選註曰。背死也。○泰山謂十王",
    "X63n1252_003:0706a24": "第七泰山王也。○善逝謂十號之一也。○象教",
    "X63n1252_003:0706b01": "見上。○星殞令孤楚卒之夕。有大星隕於寢",
    "X63n1252_003:0706b02": "室之上。其光燭庭。又宋儀望弔友人詩。忽爾傳星",
    "X63n1252_003:0706b03": "殞。憑欄涕泗紛。○露晞通典曰。田橫死吏不敢",
    "X63n1252_003:0706b04": "哭。但隨柩敘哀。後代相承以為挽歌。名薤露蒿里。",
    "X63n1252_003:0706b05": "後李延年分為二。薤露送王公貴人。蒿里送士庶",
    "X63n1252_003:0706b06": "人。歌曰。薤上露。何易晞。露晞明朝更復落。人生一",
    "X63n1252_003:0706b07": "去何時歸。又云。蒿里誰家地。聚斂精魄無賢愚。鬼",
    "X63n1252_003:0706b08": "伯一何相催促。人命不得少踟蹰。○莊蝶見上。",
    "X63n1252_003:0706b09": "○日征月邁見詩小宛。○荏苒見上。○曦烏",
    "X63n1252_003:0706b10": "事苑曰。曦光謂日也。堯命羲氏和氏掌之。故以",
    "X63n1252_003:0706b11": "日為曦光。烏謂日。曰陽烏。中有三足烏。○南垓之",
    "X63n1252_003:0706b12": "痛見上。",
    "X63n1252_003:0706b13": "六旬",
    "X63n1252_003:0706b14": "椿樹煙迷已茹六旬之苦。奈河浪闊豈勝九迴之悲。",
    "X63n1252_003:0706b15": "乃闡雷音。用資雲路。　切念亡父(某)自棄諸孤莫知",
    "X63n1252_003:0706b16": "其所。沉沉苦海孰為駐足之津。渺渺愛河莫識回頭",
    "X63n1252_003:0706b17": "之岸。不憑道筏。安抵故鄉。(入佛事)伏願亡父(某)駕般",
    "X63n1252_003:0706b18": "若舟。登涅槃岸。兩月之哭泣既卒於此。七重之文案",
    "X63n1252_003:0706b19": "願赦除之。",
    "X63n1252_003:0706b20": "○九迴之悲司馬遷報少卿書曰。腸一日而九迴。",
    "X63n1252_003:0706b21": "又崔魯春日長安即事曰。玉樓春暖笙歌夜。肯信",
    "X63n1252_003:0706b22": "愁腸日九回。○諸孤左僖九年曰。初獻公使荀",
    "X63n1252_003:0706b23": "息傳奚。齊公疾召之曰。以是藐諸孤。辱在大夫。其",
    "X63n1252_003:0706b24": "若之何。註言其幼賤與諸子縣藐。欲屈辱荀息。使",
    "X63n1252_003:0706c01": "保護之。",
    "X63n1252_003:0706c02": "小祥",
    "X63n1252_003:0706c03": "父棄塵寰既適小祥之日。佛臨濁國是名大覺之尊。",
    "X63n1252_003:0706c04": "用歸佛慈。乃酧父德。　切念亡父(某)蟻穴浮生蝸居",
    "X63n1252_003:0706c05": "潛迹。曩驚大故嗟嗟飛雀之散瓶。今屆小祥惻惻迅",
    "X63n1252_003:0706c06": "駒之過隙。欲資吾父之雲路。須憑我佛之風規。(入佛",
    "X63n1252_003:0706c07": "事)伏願都市庭前破三百六旬之苦具。彌陀國內放",
    "X63n1252_003:0706c08": "八萬四千之光明。得聞大事之因緣。獲證無生之法",
    "X63n1252_003:0706c09": "忍。",
    "X63n1252_003:0706c10": "○蟻穴○蝸居並見上。○大故孟子曰。今也不",
    "X63n1252_003:0706c11": "幸至於大故。註大故大喪也。○飛雀之散七賢",
    "X63n1252_003:0706c12": "女經云。雀來入瓶中。以縠覆其口。縠穿雀飛去。識",
    "X63n1252_003:0706c13": "心隨業走。○迅駒過隙史記魏豹傳曰。人生一",
    "X63n1252_003:0706c14": "世間。如白駒過隙耳。小顏云白駒謂日影也。隙壁",
    "X63n1252_003:0706c15": "隙也。○無生法忍棱嚴云。無生法忍。註真如實",
    "X63n1252_003:0706c16": "相名無生法忍。無漏真知名之為忍。得此智時忍",
    "X63n1252_003:0706c17": "可印持法無生理。決定不謬。境智相宜名無生忍。",
    "X63n1252_003:0706c18": "瑜伽論云。何名忍。自無憤勃。不報他怨。故名忍。",
    "X63n1252_003:0706c19": "大祥",
    "X63n1252_003:0706c20": "凶經三年痛失綵衣之侍。吉蠲一日告成禫服之祥。",
    "X63n1252_003:0706c21": "欲盡餘哀。爰修勝會。　切念先君(某)頃以熊屏之夢",
    "X63n1252_003:0706c22": "遽為蟻穴之遊。嗟無淚之可揮。雖有身而莫贖。倚廬",
    "X63n1252_003:0706c23": "切切可勝曦馭之馳。陟岵哀哀倐屆孔琴之御。擬破",
    "X63n1252_003:0706c24": "後後之冥關。須仗空空之妙覺。(入佛事)伏願(某)絕轉",
    "X63n1252_003:0707a01": "輪樞。契常住法。不生不滅直空當下之身心。若住若",
    "X63n1252_003:0707a02": "來大咲從前之夢幻。",
    "X63n1252_003:0707a03": "○綵衣之侍見上。○禫服之祥謂禫除服祭名",
    "X63n1252_003:0707a04": "大祥。後間一月而禫。見禮記。○熊屏之夢晉平",
    "X63n1252_003:0707a05": "公夢朱熊窺其屏。惡之而疾。問於子產。對曰昔共",
    "X63n1252_003:0707a06": "工之卿曰浮游。敗於顓頊。自沉於淮。其色赤。其言",
    "X63n1252_003:0707a07": "善笑。其行善顧。其狀如熊。為天王崇。見之堂則王",
    "X63n1252_003:0707a08": "天下者死。見之堂下則邦人駭。見之門則近臣憂。",
    "X63n1252_003:0707a09": "見之庭則無傷。今窺君之屏。病而無傷。其祭顓頊",
    "X63n1252_003:0707a10": "共工乎。從其言而病間。○蟻穴之遊見上。○有",
    "X63n1252_003:0707a11": "身莫贖詩黃鳥曰。如可贖兮人百其身。註贖貿",
    "X63n1252_003:0707a12": "也。若可貿以他人則人皆願百其身以易之矣。○",
    "X63n1252_003:0707a13": "倚廬記問喪曰。不敢入處室居於倚廬。哀親之",
    "X63n1252_003:0707a14": "在外也。寢苫枕塊哀親之在土也。故哭泣無時。服",
    "X63n1252_003:0707a15": "勤三年。思慕之心。孝子之志也。○切切見上。○",
    "X63n1252_003:0707a16": "曦馭謂日也。見上杜詩。義和冬馭近。愁畏日車",
    "X63n1252_003:0707a17": "翻。○陟岵詩陟岵曰。陟彼岵兮瞻望父兮。註山",
    "X63n1252_003:0707a18": "無草木曰岵。孝子行役不忘其親。故登山以望其",
    "X63n1252_003:0707a19": "父之所在。○孔琴之御記檀弓曰。孔子既祥。五",
    "X63n1252_003:0707a20": "日彈琴而不成聲。十日而成笙歌。",
    "X63n1252_003:0707a21": "忌日",
    "X63n1252_003:0707a22": "以卒日而為諱日。嗟嚴父之何之。轉業風而作釋風。",
    "X63n1252_003:0707a23": "仰世尊之如在。聊申一日之悃。庶服終身之喪。　切",
    "X63n1252_003:0707a24": "念先君(某)精魄往而不還。音容邈而莫覩。雖一日二",
    "X63n1252_003:0707b01": "日乃奄而亡。實千年萬年莫消此恨。露晞薤葉風動",
    "X63n1252_003:0707b02": "木枝。永言孝思不遑啟處。適衣黑衰之日。敬邀緇服",
    "X63n1252_003:0707b03": "之流。(入佛事)伏願無邊煩惱海徹底乾枯。無量智慧",
    "X63n1252_003:0707b04": "花廓然開發。悟無所悟之法。證無所證之門。",
    "X63n1252_003:0707b05": "○終身之喪記祭義曰。君子有終身之喪。忌日之",
    "X63n1252_003:0707b06": "謂也。○精魄○薤葉並見上。○風動木枝韓",
    "X63n1252_003:0707b07": "詩外傳曰。孔子出行。聞有哭聲甚悲。至則臯魚也。",
    "X63n1252_003:0707b08": "被褐擁劒哭於路左。孔子下車而問其故。對曰吾",
    "X63n1252_003:0707b09": "少好學周流天下而吾親死。一失也。高尚其志不",
    "X63n1252_003:0707b10": "事庸君而晚無成。二失也。少失交遊寡於親友而",
    "X63n1252_003:0707b11": "老無所託。三失也。夫樹欲靜而風不止。子欲養而",
    "X63n1252_003:0707b12": "親不逮。往而不可返者年也。逝而不可追者親也。",
    "X63n1252_003:0707b13": "吾於是辭矣。立哭而死於是。孔子之門人歸養親",
    "X63n1252_003:0707b14": "者一十三人。○不遑啟處見詩四牡。",
    "X63n1252_003:0707b15": "安塟",
    "X63n1252_003:0707b16": "死則充如實切倚廬之念。塟者藏也幸安歸窆之魂。",
    "X63n1252_003:0707b17": "爰建道場。用資冥路。　切念先君(某)劬勞德重。教育",
    "X63n1252_003:0707b18": "恩深。昔夢黃熊遽入絕迹消聲之域。今封白馬幸依",
    "X63n1252_003:0707b19": "歸魂掩魄之鄉。用報罔極之恩。敬遵大慈之典。(入佛",
    "X63n1252_003:0707b20": "事)伏願先君(某)見清淨身于山色之間。聽廣長舌于",
    "X63n1252_003:0707b21": "溪聲之內。本來面目恍然相逢。無始命根嚗地頓斷。",
    "X63n1252_003:0707b22": "○死則充如記檀弓曰。始死充充如有窮。○倚廬",
    "X63n1252_003:0707b23": "見上。○塟者藏也檀弓曰。塟也者藏也。藏也",
    "X63n1252_003:0707b24": "者欲人之弗得見也。是故衣足以飾身。棺周於衣。",
    "X63n1252_003:0707c01": "椁周棺。土周於椁。反壤樹之哉。○歸窆謂葬曰",
    "X63n1252_003:0707c02": "歸窆。檀弓曰。縣棺而封。註封作窆。○夢黃熊左",
    "X63n1252_003:0707c03": "昭鄭子產聘于晉。晉侯有疾。韓宣子逆客私焉曰。",
    "X63n1252_003:0707c04": "寡君寢疾於今三月矣。並走群望有加而無瘳。今",
    "X63n1252_003:0707c05": "夢黃熊入于寢門。其何厲鬼也。對曰。以君之明。子",
    "X63n1252_003:0707c06": "為大政。其何厲之有。昔堯殛鯀於羽山。其神化為",
    "X63n1252_003:0707c07": "黃熊。以入于羽淵。實為夏郊三代祀之。晉為盟主",
    "X63n1252_003:0707c08": "其或者未之祀也乎。韓子祀夏郊。晉侯有間。賜子",
    "X63n1252_003:0707c09": "產莒二方鼎。○封白馬范式。字巨卿。張邵。字元",
    "X63n1252_003:0707c10": "伯。相與為友。元伯寢疾而卒。范式忽夢元伯呼曰。",
    "X63n1252_003:0707c11": "巨卿吾已某日死。某日葬。子未我忘。豈能相及。式",
    "X63n1252_003:0707c12": "更服朋友之服馳往赴之。式未及到而喪已發引。",
    "X63n1252_003:0707c13": "既至壙將窆而柩不肯進。其母撫之曰。元伯豈有",
    "X63n1252_003:0707c14": "望耶。遂停柩移時。乃見素車白馬而來。母曰是必",
    "X63n1252_003:0707c15": "巨卿也。式因執紼而引。柩於是乃前。○罔極之恩",
    "X63n1252_003:0707c16": "見詩蓼莪。○清淨身廣長舌蘇軾。字子瞻。號",
    "X63n1252_003:0707c17": "東坡居士。初參東林總禪師。與論無情話有省。遂",
    "X63n1252_003:0707c18": "献投機偈云。溪聲便是廣長舌。山色豈非清淨身。",
    "X63n1252_003:0707c19": "夜來八萬四千偈。他日如何舉似人。○恍然見",
    "X63n1252_003:0707c20": "老子。○嚗地莊子曰。神農隱几擁杖而起。嚗然",
    "X63n1252_003:0707c21": "放杖而笑。註嚗然放杖聲。",
    "X63n1252_003:0707c22": "薦父通用",
    "X63n1252_003:0707c23": "南山無橋木之親終天抱痛。西域有妙蓮之主易地",
    "X63n1252_003:0707c24": "歸仁。欲報親恩。須求佛力。　切念先君(某)既作幽泉",
    "X63n1252_003:0708a01": "之夢。豈勝逝水之悲。陟岵興嗟傷音容之何在。蓼莪",
    "X63n1252_003:0708a02": "托咏痛精魄之安歸。既追攀無從。豈修薦而敢闕。(入",
    "X63n1252_003:0708a03": "佛事)伏願先君(某)塵勞蠲淨廓爾而雲散天清。業障",
    "X63n1252_003:0708a04": "頓除豁然而氷消雪釋。寶網玲瓏之下獲禮慈尊。天",
    "X63n1252_003:0708a05": "花縹緲之中得聞妙樂。",
    "X63n1252_003:0708a06": "○橋木之親世說曰。伯禽與康叔見周公。三見三",
    "X63n1252_003:0708a07": "笞之。乃問商子。商子曰。南山之陽有木名橋。南山",
    "X63n1252_003:0708a08": "之陰有木名梓。何不往觀之。二子往觀。見橋木高",
    "X63n1252_003:0708a09": "而仰。梓木實而俯。還告商子。商子曰。橋者父道。梓",
    "X63n1252_003:0708a10": "者子道也。註為子者見父。不能卑下遜順。如梓木",
    "X63n1252_003:0708a11": "實而俯。是以遭撻也。○易地○幽泉並見上。○",
    "X63n1252_003:0708a12": "逝水之悲論語。子在川上曰。逝者如斯夫不舍",
    "X63n1252_003:0708a13": "晝夜。○陟岵○蓼莪○精魄並見上。○追攀",
    "X63n1252_003:0708a14": "杜甫詩。昔在洛陽時。親友相追攀。○玲瓏揚雄",
    "X63n1252_003:0708a15": "甘泉賦曰。前殿崔巍兮和氏玲瓏。註玲瓏明貌。○",
    "X63n1252_003:0708a16": "縹緲木玄虗海賦曰。群仙縹緲餐玉清涯。註向",
    "X63n1252_003:0708a17": "曰縹緲高遠貌。又善曰遠視之貌。",
    "X63n1252_003:0708a18": "薦母首七",
    "X63n1252_003:0708a19": "悲驚萱背俄經七日之臨。憂鬱草心莫盡三春之報。",
    "X63n1252_003:0708a20": "欲超冥苦。爰叩佛慈。　切念亡母(某)恭處北堂。職謹",
    "X63n1252_003:0708a21": "南澗。未悟空花之幻。遽驚風木之悲。迨想慈容孰化",
    "X63n1252_003:0708a22": "歸來之鶴。靜思厚德慚觀返哺之烏。既欲報德于慈",
    "X63n1252_003:0708a23": "闈。敢後輸誠于覺苑。(入佛事)伏願(同父首七)。",
    "X63n1252_003:0708a24": "○萱背○三春○北堂○南澗並見上。○空花",
    "X63n1252_003:0708b01": "見圓覺經。○風木悲見上。○歸來之鶴述異",
    "X63n1252_003:0708b02": "傳曰。荀環事母孝。好道術。潛棲却粒。甞東游憩江",
    "X63n1252_003:0708b03": "夏黃鶴樓上。望西南有物飄然降自霄漢。俄頃已",
    "X63n1252_003:0708b04": "至。乃駕鶴之仙也。鶴止戶側。仙者就席。羽衣虹裳。",
    "X63n1252_003:0708b05": "相與欵對已乃辭去。跨鶴騰空妙然烟滅。○返哺",
    "X63n1252_003:0708b06": "之烏事文後集引禽經云。慈烏曰孝。烏長則返",
    "X63n1252_003:0708b07": "哺其母。山谷詩。看盡林烏反哺兒。",
    "X63n1252_003:0708b08": "二七",
    "X63n1252_003:0708b09": "二七日中莫侍慈闈之側。三尊座下願修聖教之科。",
    "X63n1252_003:0708b10": "思報鴻恩。特昭蟻悃。　切念亡母(某)泡影浮生。塵勞",
    "X63n1252_003:0708b11": "幻質。奈井蛇之傷齧。致瓶雀之分飛。淚眼欲枯瞻徒",
    "X63n1252_003:0708b12": "嗟于陟岵。愁腸如割望莫遂于倚門。蹐地奚容。籲天",
    "X63n1252_003:0708b13": "何及。幸有竺天之教。堪為冥地之資。(入佛事)伏願(仝父二七)。",
    "X63n1252_003:0708b14": "○蟻悃○井蛇○瓶雀○陟岵並見上。○倚門",
    "X63n1252_003:0708b15": "戰國策曰。王孫賈之母謂賈曰。汝朝出而晚來。吾",
    "X63n1252_003:0708b16": "則倚門而望。暮出而不還。吾則倚閭而望。○蹐地",
    "X63n1252_003:0708b17": "○籲天並見上。",
    "X63n1252_003:0708b18": "三七",
    "X63n1252_003:0708b19": "歷觀蓂砌倐經三七之辰。塵鎻萱庭實切百千之恨。",
    "X63n1252_003:0708b20": "追悼欲通于幽壤。莊嚴特建于道場。　切念亡母(某)",
    "X63n1252_003:0708b21": "未悟浮漚之幻。遽興逝水之悲。黑地冥途孰是回光",
    "X63n1252_003:0708b22": "之法炬。漲天苦海誰為出險之慈航。唯依我佛之洪",
    "X63n1252_003:0708b23": "庥。庶拔吾親之滯魄。(入佛事)伏願(同父三七)。",
    "X63n1252_003:0708b24": "○萱砌○萱庭○逝水之悲並見上。",
    "X63n1252_003:0708c01": "四七",
    "X63n1252_003:0708c02": "三聖移司已定罪功之籍。五官考案復明輕重之權。",
    "X63n1252_003:0708c03": "欲捄慈親于既往。須投皇覺以資生。　切念亡母(某)",
    "X63n1252_003:0708c04": "六陰弱質五濁浮生。意謂百年可盡躍水之養。豈期",
    "X63n1252_003:0708c05": "一旦遽驚墮月之悲。萱庭塵迹之悠悠。槐國夢魂之",
    "X63n1252_003:0708c06": "杳杳。嗟冥關之莫測。幸佛法之可憑。(入佛事)伏願(仝",
    "X63n1252_003:0708c07": "父四七)。",
    "X63n1252_003:0708c08": "○三聖移司謂十王第一秦廣王。第二初江王。第",
    "X63n1252_003:0708c09": "三宋帝王也。○五官見上。○躍水之養後漢",
    "X63n1252_003:0708c10": "姜詩廣。漢人。事母至孝。妻龐氏。奉順尤篤。母性好",
    "X63n1252_003:0708c11": "飲江水。妻出汲而奉之。母嗜魚膾。每召鄰母同食",
    "X63n1252_003:0708c12": "之舍側。忽有涌泉味如江水。每旦輙出雙鯉魚。常",
    "X63n1252_003:0708c13": "以供二母之膳。○墮月之悲錦綉萬花谷前集",
    "X63n1252_003:0708c14": "南齊王融豫章王墓誌曰。半嶽摧峯。中河墜月。鯨",
    "X63n1252_003:0708c15": "驂惋慕。葆吹徘徊。○槐國見上。",
    "X63n1252_003:0708c16": "五七",
    "X63n1252_003:0708c17": "三十五日遊冥司莫見封人之母。千萬億生離業網",
    "X63n1252_003:0708c18": "惟依大覺之尊。還以事之。匪以報也。　切念亡母(某)",
    "X63n1252_003:0708c19": "全蘭蕙之夙心。抵桑榆之晚景。不知不覺遽興鶴弔",
    "X63n1252_003:0708c20": "之悲。何往何之實切狐疑之想。欲追悼於冥地。敬致",
    "X63n1252_003:0708c21": "懇于覺天。(入佛事)伏願(仝父五七)。",
    "X63n1252_003:0708c22": "○封人之母左隱元年。莊公寘姜氏于城潁而誓",
    "X63n1252_003:0708c23": "之曰。不及黃泉無相見也。既而悔之。潁考叔為潁",
    "X63n1252_003:0708c24": "谷封人。聞之有献於公。公賜之食。食舍肉。公問之。",
    "X63n1252_003:0709a01": "對曰。小人有母未甞君之羮。請以遺之。公曰。爾有",
    "X63n1252_003:0709a02": "母遺。繄我獨無。潁考叔曰。敢問何故。公語之故。且",
    "X63n1252_003:0709a03": "告之悔。對曰君何患焉。若闕地及泉隧而相見。其",
    "X63n1252_003:0709a04": "誰曰不然。公從之。遂為母子如初。君子曰。潁考叔",
    "X63n1252_003:0709a05": "純孝也。愛其母施及莊公。○桑榆見上秋科之",
    "X63n1252_003:0709a06": "下。○鶴弔晉書曰。陶侃丁母憂在墓下。忽有二",
    "X63n1252_003:0709a07": "客來弔。儀服鮮異。禮畢遺人尋之。但見雙鶴飛天",
    "X63n1252_003:0709a08": "而去。○狐疑見上。",
    "X63n1252_003:0709a09": "六七",
    "X63n1252_003:0709a10": "變成殿下想深亡母之驚憂。調御座前堪滅眾生之",
    "X63n1252_003:0709a11": "業垢。乃弘大教。用展哀誠。　切念亡母(某)節誓柏舟",
    "X63n1252_003:0709a12": "香浮萱砌。報之罔極。期于供菽之勤。倐爾無常。乃作",
    "X63n1252_003:0709a13": "夢槐之戚。諸子深憂其無恃。黃泉相見以何之。謹依",
    "X63n1252_003:0709a14": "竺乾之風規。用作東震之几杖。(入佛事)伏願(仝父六",
    "X63n1252_003:0709a15": "七)。",
    "X63n1252_003:0709a16": "○變成○調御並見上。○柏舟毛詩曰。汎彼柏",
    "X63n1252_003:0709a17": "舟。在彼中河。髠彼兩髦。實維我儀之。死矢靡他。母",
    "X63n1252_003:0709a18": "也天只。不諒人只。○萱砌見上。○供菽之勤",
    "X63n1252_003:0709a19": "禮記子路曰。傷哉貧也。生無以為養。死無以為葬。",
    "X63n1252_003:0709a20": "子曰。啜菽飲水盡其歡。斯之謂孝。○夢槐○黃泉",
    "X63n1252_003:0709a21": "○竺乾○東震並見上。",
    "X63n1252_003:0709a22": "七七",
    "X63n1252_003:0709a23": "雲渺泰山痛親容之何在。月懸鷲嶺喜佛力之堪依。",
    "X63n1252_003:0709a24": "罔極之報云何。不孝之罪至矣。　切念亡母(某)質備",
    "X63n1252_003:0709b01": "純坤。志懷幹蠱。奈纔嬰疾疢遽如厚地之傾摧。雖欲",
    "X63n1252_003:0709b02": "報劬勞莫盡昊天之覆燾。日月之徂難駐。霜露之感",
    "X63n1252_003:0709b03": "彌深。爰啟法筵。用資冥福。(入佛事)伏願(仝父七七)。",
    "X63n1252_003:0709b04": "○泰山○純坤○幹蠱○疾疢○覆燾並見上。○",
    "X63n1252_003:0709b05": "霜露之感漢公孫弘病篤。上書乞骸骨。上報曰。",
    "X63n1252_003:0709b06": "君不幸罹霜露之疾。何恙不已。註罹者遭也。霜露",
    "X63n1252_003:0709b07": "之疾。傷寒小疾也。恙憂也。已止也。言遭小疾何乃",
    "X63n1252_003:0709b08": "憂患不能止也。",
    "X63n1252_003:0709b09": "六旬",
    "X63n1252_003:0709b10": "屈指六旬實切蓼莪之恨。投誠諸佛願怜刻木之哀。",
    "X63n1252_003:0709b11": "特設慈航。用超苦海。　切念亡母(某)浮生偶寄。幻疾",
    "X63n1252_003:0709b12": "遽歸。恩斯勤斯感德莫酧于厚地。棄我忘我祈哀徒",
    "X63n1252_003:0709b13": "籲于旻天。茲臨卒哭之期。實切瀝心之悃。(入佛事)伏",
    "X63n1252_003:0709b14": "願(仝父六旬)。",
    "X63n1252_003:0709b15": "○蓼莪之恨見上。○刻木之哀孝子傳曰。丁蘭",
    "X63n1252_003:0709b16": "事母孝。母亡。刻木為母事之。○卒哭檀弓曰。卒",
    "X63n1252_003:0709b17": "哭而諱。生事畢而鬼事始已。註卒哭而諱其名。事",
    "X63n1252_003:0709b18": "生之禮畢。事鬼之事始矣。",
    "X63n1252_003:0709b19": "小祥",
    "X63n1252_003:0709b20": "雲鎻萱庭已屆小祥之日。光浮蓮沼願歸大覺之尊。",
    "X63n1252_003:0709b21": "尺疏敷宣。寸誠懇切。　切念亡母(某)命驚逝水魂入",
    "X63n1252_003:0709b22": "重泉。白雲遽失于孤飛。黃壤安從而再見。哺烏懷感",
    "X63n1252_003:0709b23": "豈堪樹木之風聲。駕鶴來歸空誦蓼莪而雨泣。茲適",
    "X63n1252_003:0709b24": "周朞之歲。特修梁武之儀。(入佛事)伏願(仝父小祥)。",
    "X63n1252_003:0709c01": "○萱庭○逝水○重泉並見上。○白雲孤飛唐",
    "X63n1252_003:0709c02": "狄仁傑登太行山。反顧見白雲孤飛曰。吾親舍其",
    "X63n1252_003:0709c03": "下。瞻悵久之。○黃壤○哺烏○駕鶴○蓼莪並",
    "X63n1252_003:0709c04": "見上。○梁武之儀見前誦經完滿之註。",
    "X63n1252_003:0709c05": "大祥",
    "X63n1252_003:0709c06": "萱花萎謝綵衣方嘆于凝塵。桑蔭逡巡素服忽驚于",
    "X63n1252_003:0709c07": "易色。謹修梵典。聊表孝思。　切念先妣(某)婦道克全",
    "X63n1252_003:0709c08": "母儀綽著。深冀椿齡之永。可沾茨祉之榮。奈法昧有",
    "X63n1252_003:0709c09": "為莫出娑婆之網。而災嬰無妄遽翻般若之舟。永言",
    "X63n1252_003:0709c10": "孝思。不遑啟處。靡依靡恃。適值周公報政之時。以禱",
    "X63n1252_003:0709c11": "以祈。載闡梁武修斋之法。(入佛事)伏願(仝父大祥)。",
    "X63n1252_003:0709c12": "○綵衣見上。○逡巡杜甫歌云。後來鞍馬何逡",
    "X63n1252_003:0709c13": "巡。說文曰却退貌。○椿齡見上。○茨祉詩瞻",
    "X63n1252_003:0709c14": "彼洛矣曰。君子至止福如茨。註君子指天子也。茨",
    "X63n1252_003:0709c15": "積也。○災嬰無妄見前。○周公報政史魯世",
    "X63n1252_003:0709c16": "家曰。魯公伯禽之初受封。之魯三年而後報政周",
    "X63n1252_003:0709c17": "公。周公曰何遲也。伯禽曰變其俗革其禮。喪三年",
    "X63n1252_003:0709c18": "然後除之。故遲。○梁武修斋之法見上。",
    "X63n1252_003:0709c19": "忌日",
    "X63n1252_003:0709c20": "忌日載臨悵望萱花之秀。釋風播誕聿修蘭竺之緣。",
    "X63n1252_003:0709c21": "特竭孝誠。用嚴生品。　切念先妣(某)自棄蝸廬幾經",
    "X63n1252_003:0709c22": "曦歷。念喪雖有制而哀豈有盡。縱理或可裁而恩詎",
    "X63n1252_003:0709c23": "可忘。臨追遠之辰。愈極時思之感。(入佛事)伏願(仝父",
    "X63n1252_003:0709c24": "忌日)。",
    "X63n1252_003:0710a01": "○萱花○蝸廬○曦歷並見上。",
    "X63n1252_003:0710a02": "安葬",
    "X63n1252_003:0710a03": "路慘背萱痛音容之莫見。日嚴翣柳幸魂魄之有歸。",
    "X63n1252_003:0710a04": "資象法以莊嚴。藉龍神之擁護。　切念不孝(某)釁積",
    "X63n1252_003:0710a05": "厥躬。禍延先妣。周于衣。周于棺。周于槨。幸真宅之永",
    "X63n1252_003:0710a06": "藏。歸依佛。歸依法。歸依僧。冀冥途之可拔。謹啟法筵",
    "X63n1252_003:0710a07": "用展悠思。(入佛事)伏願(仝前安葬)。",
    "X63n1252_003:0710a08": "○背萱見上。○翣柳記檀弓曰。人死斯惡之矣。",
    "X63n1252_003:0710a09": "無能也。斯倍之矣。是故制絞衾。設蔞翣。為使人勿",
    "X63n1252_003:0710a10": "惡也。註絞衾以飾其體。蔞翣以飾其棺。則不見死",
    "X63n1252_003:0710a11": "者之可惡矣。又周禮曰。衣翣柳之材。註葬車曰柳",
    "X63n1252_003:0710a12": "車。○周于衣周于棺周于椁見禮記。○魂魄",
    "X63n1252_003:0710a13": "淮南子曰。天氣為魂。地氣為魄。禮記註。魂者神也",
    "X63n1252_003:0710a14": "陽也氣也。魄者精也陰也。魂氣歸於天。體魄復于",
    "X63n1252_003:0710a15": "地。",
    "X63n1252_003:0710a16": "薦母通用",
    "X63n1252_003:0710a17": "萱堂月冷空餘刻木遺蹤。蘭砌雲愁遽起感鄰別恨。",
    "X63n1252_003:0710a18": "一生一死之抱痛。三薰三沐以輸誠。　切念先妣(某)",
    "X63n1252_003:0710a19": "凡籠廁跡世網纏身。偶忘彩服之歡。遽作黃梁之夢。",
    "X63n1252_003:0710a20": "呱呱而泣念無恃以何依。杳杳之容痛有身而莫贖。",
    "X63n1252_003:0710a21": "恭延緇侶用展丹哀。(入佛事)伏願(仝父通用)。",
    "X63n1252_003:0710a22": "○萱堂○刻木並見上。○感隣晉王隱之。字處",
    "X63n1252_003:0710a23": "默。濮陽鄄城人。事母孝謹。及其執喪哀毀過禮。與",
    "X63n1252_003:0710a24": "大常韓康伯鄰居。康伯母賢明婦人。每聞其哭。輟",
    "X63n1252_003:0710b01": "餐投筋為之悲泣。○一生一死史鄭當時傳。翟",
    "X63n1252_003:0710b02": "公乃大署其門曰。一死一生乃知交情。○三薰三",
    "X63n1252_003:0710b03": "沐韓愈答呂醫山人書云。方將坐足下。三薰而",
    "X63n1252_003:0710b04": "三沐之。○彩服之歡見上。○黃梁之夢枕中",
    "X63n1252_003:0710b05": "記曰。開元中呂翁經邯鄲。有盧生同邸。主人方蒸",
    "X63n1252_003:0710b06": "黃粱。盧具言處世困厄。翁取囊中枕以授之曰。枕",
    "X63n1252_003:0710b07": "此當榮適如願。盧適枕。未幾登第。出入將相五十",
    "X63n1252_003:0710b08": "年。榮盛無比。忽寤。呂翁在旁。黃梁尚未熟。○呱呱",
    "X63n1252_003:0710b09": "而泣書益稷曰。啟呱呱而泣。註呱呱泣聲。○無",
    "X63n1252_003:0710b10": "恃○莫贖並見上。",
    "X63n1252_003:0710b11": "雙薦父母",
    "X63n1252_003:0710b12": "父云配天既極天摧之苦。母者猶地復深地裂之悲。",
    "X63n1252_003:0710b13": "爰建道場。用資冥路。　切念不孝(某)雙親傾逝。五內",
    "X63n1252_003:0710b14": "分崩。因愆尤銖積於無知。致禍變貫仍之叵測。悲風",
    "X63n1252_003:0710b15": "慘慘悵椿樹之空庭。墮月沉沉慨萱花之殞砌。不假",
    "X63n1252_003:0710b16": "薦修之力。曷酧鞠育之恩。(入佛事)伏願二親俱乘正",
    "X63n1252_003:0710b17": "修之因。各指往生之路。紅蓮臺上不妨步步相隨。碧",
    "X63n1252_003:0710b18": "玉堦前管取頭頭尋著。寧拘曰男曰女。儘教同號同",
    "X63n1252_003:0710b19": "名。",
    "X63n1252_003:0710b20": "○愆尤杜詩。功成身不退。自古多愆尤。○貫仍",
    "X63n1252_003:0710b21": "語先進。閔子騫曰。仍舊貫如之何。註仍因也。貫事",
    "X63n1252_003:0710b22": "也。○椿樹○隨月○萱花○鞠育並見上。",
    "X63n1252_003:0710b23": "薦祖父",
    "X63n1252_003:0710b24": "祖父云亡實重配天之感。伽婆垂憫敢忘投地之恭。",
    "X63n1252_003:0710c01": "少展微誠。用酧厚德。　切念祖父(某)抱孫愛篤貽嗣",
    "X63n1252_003:0710c02": "謀深。慮切移山方起愚公之志。憂忘負壑遽興莊子",
    "X63n1252_003:0710c03": "之悲。分甘之報謂何。茹苦之哀益甚。爰啟法務。用資",
    "X63n1252_003:0710c04": "冥途。(入佛事)伏願祖父沾白毫光。禮紫金相。九蓮臺",
    "X63n1252_003:0710c05": "畔永蕩百劫之愆。七寶堦前頓受一生之記。",
    "X63n1252_003:0710c06": "○伽婆見圓覺經。○抱孫記曲禮曰。君子抱孫",
    "X63n1252_003:0710c07": "不抱子。此言孫可以為王父尸。子不可以為王父",
    "X63n1252_003:0710c08": "尸。○貽嗣毛詩曰。豐水有芑。武王豈不仕。詒厥",
    "X63n1252_003:0710c09": "孫謀以燕翼子。註仕事詒遺燕安翼敬也。○愚公",
    "X63n1252_003:0710c10": "之志列子曰。北山愚公年且九十。面山而居。懲",
    "X63n1252_003:0710c11": "山北之塞。出入之迂也。遂率子孫荷擔扣石懇壤。",
    "X63n1252_003:0710c12": "箕畚運於北海之尾。河曲智叟笑而止之。愚公長",
    "X63n1252_003:0710c13": "息曰。我之死有子存焉。子又生孫。孫又生子。子又",
    "X63n1252_003:0710c14": "生孫。子子孫孫無窮匱也。而山不加增。何若不平",
    "X63n1252_003:0710c15": "于是。河曲知叟無以應之。○莊子之悲莊子曰。",
    "X63n1252_003:0710c16": "夫藏舟於壑。藏山於澤。謂之固矣。然而夜半有力",
    "X63n1252_003:0710c17": "者負之而走。昧者不知也。註壑中之舟。澤中之山。",
    "X63n1252_003:0710c18": "可謂藏之固密。而有時乎失之。夜半有力。言造化",
    "X63n1252_003:0710c19": "也。負之而走。失也。言人之為計雖至深密。而時有",
    "X63n1252_003:0710c20": "不得自由者。○分甘晉王羲之牽諸子抱弱孫。",
    "X63n1252_003:0710c21": "一味之甘割而分之。以娛目前。",
    "X63n1252_003:0710c22": "又",
    "X63n1252_003:0710c23": "遺我以安方致龐公之喜。息我以死遽興莊子之悲。",
    "X63n1252_003:0710c24": "啟竺國之遺規。作幽都之法炬。　切念祖父(某)幸享",
    "X63n1252_003:0711a01": "龜疇之福。方深燕翼之謀。豈期二竪之為妖。遽成永",
    "X63n1252_003:0711a02": "訣。遂使諸孫之失望。徒切深悲。茲集僧倫。聿修善果。",
    "X63n1252_003:0711a03": "(入佛事)伏願祖父(某)摧煩惱山斬愛慾罥。金繩月映",
    "X63n1252_003:0711a04": "光搖八德蓮池。玉樹風鳴聲徹七重寶網。(薦父諸七",
    "X63n1252_003:0711a05": "伏願俱可用)。",
    "X63n1252_003:0711a06": "○遺我以安漢龐德公輟耕於隴上。妻子耘於前。",
    "X63n1252_003:0711a07": "荊州刺史劉表問曰。先生苦於畎畆而不肯官祿。",
    "X63n1252_003:0711a08": "後世何似遺子孫乎。龐公曰。世人皆遺之以危。我",
    "X63n1252_003:0711a09": "今遺之以安。雖在遺不同。未為無所遺也。表嘆而",
    "X63n1252_003:0711a10": "去。○息我以死見上薦父四七之註。○幽都",
    "X63n1252_003:0711a11": "見上。○龜疇之福書洪範曰。天乃錫禹洪範九",
    "X63n1252_003:0711a12": "疇。彝倫攸敘。註洪大。範法。疇類也。孔氏曰。天與禹",
    "X63n1252_003:0711a13": "神龜負文而出列。於背有數至九。禹遂因而第之。",
    "X63n1252_003:0711a14": "以成九類。易言。河出圖。洛出書。聖人則之。盖治水",
    "X63n1252_003:0711a15": "功成。洛龜呈瑞。如簫韶奏而鳳儀。春秋作而麟至。",
    "X63n1252_003:0711a16": "亦其理也。○燕翼之謀見上。○二竪為妖見",
    "X63n1252_003:0711a17": "上保瘟病之註。○永訣文選。夏侯常侍誅曰。存",
    "X63n1252_003:0711a18": "亡永訣。註良云。訣永別也。○金繩○八德池並",
    "X63n1252_003:0711a19": "見上。",
    "X63n1252_003:0711a20": "薦祖母",
    "X63n1252_003:0711a21": "祖母云亡莫遂陳情之念。婆伽立教庸申哀慕之思。",
    "X63n1252_003:0711a22": "冀破冥關。用登覺地。　切念祖母(某)恩深劉母。行守",
    "X63n1252_003:0711a23": "班姬。意謂壽齡可享龐洪之福。豈期永訣徒懷烏鳥",
    "X63n1252_003:0711a24": "之私。杳然逝魄未審何之。寂若慈容不堪回想。爰請",
    "X63n1252_003:0711b01": "法侶特弘聖規。(入佛事)伏願(已下伏願俱用荐父荐祖父的)。",
    "X63n1252_003:0711b02": "○陳情之念晉李密。字令伯。犍為武陽人也。父早",
    "X63n1252_003:0711b03": "亡。何氏改醮。密時年數歲。感戀彌至。烝烝之情遂",
    "X63n1252_003:0711b04": "以成疾。祖母劉氏躬自撫養。密奉事以孝謹。聞晉",
    "X63n1252_003:0711b05": "帝。徵為太子洗馬。密以祖母年老無人奉養。遂不",
    "X63n1252_003:0711b06": "應。乃上表陳情。○婆伽見圓覺經。○劉母見",
    "X63n1252_003:0711b07": "前。○班姬漢書。班倢伃。班況之女。成帝朝為婕",
    "X63n1252_003:0711b08": "妤。帝游後庭。甞欲同輦載。辭曰。觀古圖畫。賢聖之",
    "X63n1252_003:0711b09": "君皆有名臣在側。三代末主廼有嬖女。今欲仝輦",
    "X63n1252_003:0711b10": "得無近似之乎。上善其言而止。太后聞之喜曰。古",
    "X63n1252_003:0711b11": "有樊姬。今有班倢伃。○龐洪之福漢司馬相如",
    "X63n1252_003:0711b12": "傳曰。湛恩龐洪。註師古曰。龐洪皆大也。龐音龍。○",
    "X63n1252_003:0711b13": "永訣見上。○烏鳥之私文選註。善曰。葛龔喪",
    "X63n1252_003:0711b14": "伯父還。傳曰。烏鳥之情誠竊傷痛。毛詩蓼莪。孝子",
    "X63n1252_003:0711b15": "不得終養。翰曰。烏鳥反哺其母。言我有烏鳥之私",
    "X63n1252_003:0711b16": "情。乞畢祖母之養。",
    "X63n1252_003:0711b17": "又",
    "X63n1252_003:0711b18": "鍾情祖母痛皈地府之幽。皈命慈尊願荷覺天之庇。",
    "X63n1252_003:0711b19": "幽苦莫述。佛廕無方。　切念祖母(某)龜木方浮。鼠藤",
    "X63n1252_003:0711b20": "遽斷。有百身而莫贖。無一念之敢忘。覩影自怜曷勝",
    "X63n1252_003:0711b21": "李密之苦。捫心獨痛實切元卿之哀。少報含飴。略申",
    "X63n1252_003:0711b22": "献曝。(入佛事)伏願(仝前)。",
    "X63n1252_003:0711b23": "○鍾情晉王衍甞喪幼子。山簡弔之。衍悲不自勝。",
    "X63n1252_003:0711b24": "簡曰懷抱中物何至於此。衍曰。聖人忘情最下不",
    "X63n1252_003:0711c01": "及情。然則情之所鍾正在我輩。簡服其言。更為之",
    "X63n1252_003:0711c02": "慟。○龜木方浮阿含云。佛告諸比丘。譬如大海",
    "X63n1252_003:0711c03": "中有一盲龜。壽無量劫。百年一過出頭。浮有一木。",
    "X63n1252_003:0711c04": "正有一孔。漂流海浪隨流東西。盲龜百年一出。得",
    "X63n1252_003:0711c05": "遇此孔。至海東浮木或至海西。圍繞亦爾。雖復差",
    "X63n1252_003:0711c06": "違。或復相得。凡夫漂流五趣之海。還復人身。甚難",
    "X63n1252_003:0711c07": "於此。○鼠藤遽斷○百身莫贖○李密之苦○捫",
    "X63n1252_003:0711c08": "心並見上。○元卿之哀齊宗元卿早孤。為祖",
    "X63n1252_003:0711c09": "母所養。祖母病。元卿在遠輙心痛。大病則大痛。小",
    "X63n1252_003:0711c10": "病則小痛。以此為常。卿里號宗曾子。○含飴漢",
    "X63n1252_003:0711c11": "明德后曰。含飴弄孫。不能復關政。○献曝見上。",
    "X63n1252_003:0711c12": "薦伯叔父",
    "X63n1252_003:0711c13": "引而進之矜恤素勤於諸父。死者澌也超昇實藉于",
    "X63n1252_003:0711c14": "鴻慈。爰建殊因。用申哀緒。　切念故伯(某)賦形蟻磨。",
    "X63n1252_003:0711c15": "寄跡蝸廬。忽興負壑之悲。遽作摧峯之慘。嗟爾浮生",
    "X63n1252_003:0711c16": "空成夢夢之夢幻。顧予忍死徒切殷殷之殷憂。不憑",
    "X63n1252_003:0711c17": "大覺之光。曷度冥關之苦。(入佛事)伏願。",
    "X63n1252_003:0711c18": "○引而進之檀弓曰。喪服兄弟之子猶子也。蓋引",
    "X63n1252_003:0711c19": "而進之也。○死者澌也釋名曰。死者澌也。消澌",
    "X63n1252_003:0711c20": "也。○蟻磨晉天文志云。日月本東行。天西旋入",
    "X63n1252_003:0711c21": "於海。牽之以西。如蟻行磨上。磨左旋蟻右行。磨疾",
    "X63n1252_003:0711c22": "蟻遲不得不西。○蝸廬○負壑見上。○摧峯之",
    "X63n1252_003:0711c23": "慘見上薦母四七墮月之註。○夢夢詩註。不",
    "X63n1252_003:0711c24": "明也。○殷殷詩正月。憂心殷殷。註疾痛也。",
    "X63n1252_003:0712a01": "又",
    "X63n1252_003:0712a02": "憂心孔亟痛傷諸父之淪亡。願力弘深庸闡佛乘而",
    "X63n1252_003:0712a03": "薦㧞。　切念故伯(某)慨思諸父遽入黃壚。引而進之",
    "X63n1252_003:0712a04": "從子之恩莫報。宛其死矣亡靈之魄奚之。欲申追挽",
    "X63n1252_003:0712a05": "之思。爰展慈悲之教。(入佛事)伏願。",
    "X63n1252_003:0712a06": "○淪亡陳子昂詩。朝雲無處所。荊國亦淪亡。○黃",
    "X63n1252_003:0712a07": "壚○引而進之並見上。",
    "X63n1252_003:0712a08": "薦伯叔母",
    "X63n1252_003:0712a09": "懷從母之深恩。悲忽興于逝水。闡覺皇之妙教。澤祈",
    "X63n1252_003:0712a10": "滲于重泉。　切念故伯母(某)蘭蕙貞心。蘋蘩素志。豈",
    "X63n1252_003:0712a11": "意天年之凋喪。倐驚地魄之沉迷。從姪興思盡是傷",
    "X63n1252_003:0712a12": "心之淚。諸孤追想無非泣血之聲。爰建道場。用資冥",
    "X63n1252_003:0712a13": "福。(入佛事)伏願。",
    "X63n1252_003:0712a14": "○蘋蘩素志○逝水○重泉○諸孤並見上。○泣",
    "X63n1252_003:0712a15": "血檀弓曰。高子臯之執親之喪也。泣血三年未",
    "X63n1252_003:0712a16": "甞見齒。君子以為難。",
    "X63n1252_003:0712a17": "又",
    "X63n1252_003:0712a18": "幽泉逈隔莫追從母之慈容。淨土超昇實藉法王之",
    "X63n1252_003:0712a19": "巨力。　切念故伯母(某)常切相夫之助。素深猶子之",
    "X63n1252_003:0712a20": "恩。近聞虵鏡之驚憂。已見鹿車之促召。雲愁煙慘忍",
    "X63n1252_003:0712a21": "觀見日之花。雨淚風悲痛悼井藤之樹。不闡大教。安",
    "X63n1252_003:0712a22": "展悲誠。(入佛事)伏願。",
    "X63n1252_003:0712a23": "○幽泉○猶子並見上。○法王法華云。我為法",
    "X63n1252_003:0712a24": "王。於法自在。○虵鏡之驚見上慶生之註。○鹿",
    "X63n1252_003:0712b01": "車促召謂鹿車者。以鹿挽車故名鹿車。車即運",
    "X63n1252_003:0712b02": "載之義。喻三乘之人。各以所乘之法。運出三界而",
    "X63n1252_003:0712b03": "至涅柈也。法華云。如彼諸子。為求鹿車出於火宅",
    "X63n1252_003:0712b04": "是也。○見日之花按莊子曰。朝菌不知晦朔。註",
    "X63n1252_003:0712b05": "犬芝也亦名日及。生於糞土。暮生。見日則死。不知",
    "X63n1252_003:0712b06": "是否。○井藤見上。",
    "X63n1252_003:0712b07": "薦兄弟",
    "X63n1252_003:0712b08": "鴒原日永素深同氣之恩。鴈陣風寒俄起斷聲之慘。",
    "X63n1252_003:0712b09": "爰殫一誠。用叩十力。　切念亡兄(某)孔懷念切。孝友",
    "X63n1252_003:0712b10": "情深。俱忘枘鑿之謀。允叶塤篪之韻。荊花庭畔常嬉",
    "X63n1252_003:0712b11": "春砌之風。棣蕚樓間幾對夜床之雨。忽釁鍾于蝸舍。",
    "X63n1252_003:0712b12": "乃夢入于蟻柯。爰修釋氏之儀。用篤天倫之眷。(入佛",
    "X63n1252_003:0712b13": "事)伏願。",
    "X63n1252_003:0712b14": "○鴒原詩棠棣曰。脊令在原。兄弟急難。每有良朋。",
    "X63n1252_003:0712b15": "況也永歎。○同氣棱嚴。佛告阿難。汝我仝氣。情",
    "X63n1252_003:0712b16": "均天倫。糓梁傳曰。兄弟天倫也。何休註。兄先弟後。",
    "X63n1252_003:0712b17": "天之倫次。○鴈陣滕王閣序。鴈陣驚寒。聲斷衡",
    "X63n1252_003:0712b18": "陽之浦。○孔懷詩棠棣曰。死喪之威。兄弟孔懷。",
    "X63n1252_003:0712b19": "○枘鑿楚辭曰。圜鑿而方枘兮。吾固知其鉏鋙",
    "X63n1252_003:0712b20": "而難入。註鑿穿孔也。枘刻木端所以入鑿者也。鉏",
    "X63n1252_003:0712b21": "鋙相距貌。○塤篪見上。○荊花續齊諧記曰。",
    "X63n1252_003:0712b22": "京兆人田真兄弟三人。欲分財。庭前有紫荊花忽",
    "X63n1252_003:0712b23": "破為三。明旦枯死。真兄弟相感復合。紫荊亦茂。註",
    "X63n1252_003:0712b24": "三人田真田廣田慶也。○棣蕚詩棠棣曰。棠棣",
    "X63n1252_003:0712c01": "之華。鄂不[革*(華-(十*〡*十)+(人*〡*人))][革*(華-(十*〡*十)+(人*〡*人))]。凡今之人。莫如兄弟。○夜床之雨",
    "X63n1252_003:0712c02": "韋應物詩。寧知風雨夜。復此對床眠。○蝸舍○",
    "X63n1252_003:0712c03": "蟻柯○天倫並見上。",
    "X63n1252_003:0712c04": "又",
    "X63n1252_003:0712c05": "吹篪播咏方欣和樂之懷。易簀致驚遽切哀號之慘。",
    "X63n1252_003:0712c06": "爰申丹悃。用叩金容。　切念亡兄(某)挈挈利塗。營營",
    "X63n1252_003:0712c07": "世網。忽起鴒原之變。遂形蝶夢之悲。夕對春風惆悵",
    "X63n1252_003:0712c08": "棣華之難[革*(華-(十*〡*十)+(人*〡*人))]。早觀朝露咨嗟薤葉之易晞。茲延苾蒭",
    "X63n1252_003:0712c09": "僧。特設伊蒲供。(入佛事)伏願。",
    "X63n1252_003:0712c10": "○吹篪見上。○易簀記檀弓曰。曾子寢疾病。樂",
    "X63n1252_003:0712c11": "正子春坐於牀下。曾元曾申坐於足。童子隅坐而",
    "X63n1252_003:0712c12": "執燭。童子曰。華而睆大夫之簀與。子春曰止。曾子",
    "X63n1252_003:0712c13": "聞之瞿然曰。呼曰華睆大夫之簀與。曾子曰。然斯",
    "X63n1252_003:0712c14": "季孫之賜也。我未之能易也。元起易簀。曾元曰。夫",
    "X63n1252_003:0712c15": "子之病革矣。不可以變。幸至於旦。請敬易之。曾子",
    "X63n1252_003:0712c16": "曰。爾之愛我也。不如彼君子之愛人也以德。細人",
    "X63n1252_003:0712c17": "之愛人也以姑息。吾何求哉。吾得正而斃焉。斯已",
    "X63n1252_003:0712c18": "矣。舉扶易之。反席未安而沒。○挈挈營營毛詩",
    "X63n1252_003:0712c19": "註。契契憂苦也。營營往來貌。○鴒原○蝶夢○棣",
    "X63n1252_003:0712c20": "華○薤葉○苾蒭○伊蒲並見上。",
    "X63n1252_003:0712c21": "薦姊妹",
    "X63n1252_003:0712c22": "生則同胞常軫天倫之愛敬。死而異處深憂地魄之",
    "X63n1252_003:0712c23": "沉淪。惟我三界尊。能捄一切苦。　切念亡姊(某)未離",
    "X63n1252_003:0712c24": "有漏。遽入無常。靜思手足之情。豈勝萬感。載念音容",
    "X63n1252_003:0713a01": "之逝。莫得一瞻。不憑四智之慈。曷捄九幽之苦。(入佛",
    "X63n1252_003:0713a02": "事)伏願。",
    "X63n1252_003:0713a03": "○同胞○天倫並見上。○四智成唯識論曰。一",
    "X63n1252_003:0713a04": "大圓鏡智。二平等性智。三妙觀察智。四成所作智。",
    "X63n1252_003:0713a05": "○九幽見上。",
    "X63n1252_003:0713a06": "又",
    "X63n1252_003:0713a07": "痛割天倫實殷同氣之念。哀投佛寶敬致斋心之誠。",
    "X63n1252_003:0713a08": "　切念亡姊(某)蝶夢迷真。鳳拳成讖。惆悵連枝之秀",
    "X63n1252_003:0713a09": "遽爾凋零。凄凉拱木之魂杳然知識。爰陳梵典。用資",
    "X63n1252_003:0713a10": "冥途。(入佛事)伏願。",
    "X63n1252_003:0713a11": "○同氣○蝶夢並見上。○鳳拳集異記曰。孫氏",
    "X63n1252_003:0713a12": "求官。夢雙鳳集拳。後喪母。○連枝蘇子卿詩。況",
    "X63n1252_003:0713a13": "我連枝樹。與子仝一身。○拱木事文前集曰。秦",
    "X63n1252_003:0713a14": "伯襲鄭。百里子與蹇叔子諫。秦伯怒曰。若爾之年",
    "X63n1252_003:0713a15": "者。宰上之木拱矣。公羊僖三十二年。宰。冢也。拱。可",
    "X63n1252_003:0713a16": "以手對抱。",
    "X63n1252_003:0713a17": "薦夫",
    "X63n1252_003:0713a18": "交歡二姓本期奉箕箒之勤。俄別千秋難使效蘋蘩",
    "X63n1252_003:0713a19": "之托。庸仗竺天之力。敬資冥地之光。　切念亡夫(某)",
    "X63n1252_003:0713a20": "甫及壯年偶嬰微疾。遽作邯鄲之夢。倐為幽壤之遊。",
    "X63n1252_003:0713a21": "乘乘兮無皈。空期百年之願。皇皇兮何在。永訣千歲",
    "X63n1252_003:0713a22": "之容。不祈佛恩。曷利苦趣。(入佛事)伏願。",
    "X63n1252_003:0713a23": "○箕箒前高帝記。單父人呂公。好相人。見漢高祖",
    "X63n1252_003:0713a24": "狀貌重之曰。臣相人多矣。無如季相。臣有息女願",
    "X63n1252_003:0713b01": "為箕箒妾。卒與季。註高祖姓劉。名邦。字季。○二姓",
    "X63n1252_003:0713b02": "謂唐時朱陳一村二姓。世為婚姻。○蘋蘩○邯",
    "X63n1252_003:0713b03": "鄲並見上。",
    "X63n1252_003:0713b04": "又",
    "X63n1252_003:0713b05": "無夫曰寡。可勝伉儷之情。有佛可依。爰致超昇之禱。",
    "X63n1252_003:0713b06": "庶憑法炬。用破幽關。　切念亡夫(某)汩沒愛河。沉淪",
    "X63n1252_003:0713b07": "幻海。一疾弗瘳遽讖鳳拳之集。百年永訣空嗟鸞影",
    "X63n1252_003:0713b08": "之孤。營魄漫漫。怨懷戚戚。敢因佛果。用報大恩。(入佛",
    "X63n1252_003:0713b09": "事)伏願。",
    "X63n1252_003:0713b10": "○無夫曰寡見孟子。○伉儷左傳曰。齊侯請繼",
    "X63n1252_003:0713b11": "室于晉。韓宣子使叔向曰。寡君未有伉儷。君有辱",
    "X63n1252_003:0713b12": "命。惠莫大焉。註伉儷匹耦也。○鳳拳見上。○鸞",
    "X63n1252_003:0713b13": "影異苑曰。昔罽賓王獲一鸞烏。王甚愛之。欲其",
    "X63n1252_003:0713b14": "鳴而不能致。乃飾以金樊。饗以珍羞。對之逾戚。三",
    "X63n1252_003:0713b15": "年不鳴。其夫人曰。甞聞鳥見其類而後鳴。何不懸",
    "X63n1252_003:0713b16": "鏡以映也。王從其意。鸞覩形悲鳴。哀響中霄。一奮",
    "X63n1252_003:0713b17": "而絕。○營魄見上。",
    "X63n1252_003:0713b18": "薦妻",
    "X63n1252_003:0713b19": "百年偕老深期舉案之歡。一疾弗瘳忽致鼓盆之嘆。",
    "X63n1252_003:0713b20": "嗟死者不可生也。非至尊孰能捄之。　切念亡室(某)",
    "X63n1252_003:0713b21": "克宜其家來皈于室。豈意兆困宮之厄。居然為坤壤",
    "X63n1252_003:0713b22": "之遊。琴瑟斷弦伊誰能續。珠璣遺珮安得重拈。不勝",
    "X63n1252_003:0713b23": "炊臼之憂。須假献芹之薦。(入佛事)伏願。",
    "X63n1252_003:0713b24": "○舉案之歡見上。○皷盆之嘆莊子妻死。惠子",
    "X63n1252_003:0713c01": "弔之。莊子箕踞鼓盆而歌。惠子曰不亦甚乎。莊子",
    "X63n1252_003:0713c02": "曰。人且偃然寢於巨室。我曒曒然隨而哭之。自以",
    "X63n1252_003:0713c03": "為不通乎命。故止也。○琴瑟斷弦續韵府曰。夫",
    "X63n1252_003:0713c04": "婦和合如詩所謂鼓琴。中道之喪如琴之斷弦。○",
    "X63n1252_003:0713c05": "炊臼之憂酉陽雜俎曰。江淮王生善卜。有賈客",
    "X63n1252_003:0713c06": "張瞻將皈。夢炊臼中。問王生曰。君歸不見妻矣。臼",
    "X63n1252_003:0713c07": "中炊無釜也。瞻皈妻已卒。註釜與婦人之婦音同。",
    "X63n1252_003:0713c08": "所以詳字音之意而言也。○献芹見上。",
    "X63n1252_003:0713c09": "又",
    "X63n1252_003:0713c10": "蘭臺人寂徒興舞鏡之悲。鳳閣香銷爰有斷弦之慘。",
    "X63n1252_003:0713c11": "特鑿小心。用投大覺。　切念亡(某)夙勤婦道。素稔閨",
    "X63n1252_003:0713c12": "儀。本期月滿秦樓。詎意雲皈巫峽。謂之何哉。鼓盆之",
    "X63n1252_003:0713c13": "嘆尤甚。曷其有所。墜劍之憂殊深。爰啟法延。特申菲",
    "X63n1252_003:0713c14": "供。(入佛事)伏願。",
    "X63n1252_003:0713c15": "○舞鏡○斷弦並見上。○秦樓列仙傳曰。蕭史",
    "X63n1252_003:0713c16": "者秦穆公時人。善吹簫。能致白鶴孔雀。公女弄玉",
    "X63n1252_003:0713c17": "好之。公遂以女妻焉。因教弄玉吹簫作鳳凰鳴。公",
    "X63n1252_003:0713c18": "為作鳳凰臺。夫妻在其上。一旦鳳至皆隨鳳飛去。",
    "X63n1252_003:0713c19": "又李白詩。簫聲咽秦娥。夢斷秦樓月。○巫峽宋",
    "X63n1252_003:0713c20": "玉高唐賦曰。昔楚襄王與宋玉遊雲夢臺。望高唐",
    "X63n1252_003:0713c21": "視氣。王問玉曰此何氣。對曰所謂朝雲也。王曰何",
    "X63n1252_003:0713c22": "謂朝雲。玉曰。昔者先王常遊高唐。怠而晝寢。夢見",
    "X63n1252_003:0713c23": "一婦人曰。妾巫山女也。為高唐客。聞王遊高唐。願",
    "X63n1252_003:0713c24": "薦枕席。王因幸之。去而辭曰。妾在巫山陽高丘北。",
    "X63n1252_003:0714a01": "旦為朝雲。暮為行雨。朝朝暮暮在陽臺之下。○鼓",
    "X63n1252_003:0714a02": "盆見上。○墜劒呂氏春秋曰。楚人有涉江行",
    "X63n1252_003:0714a03": "舟。自舟遺劍。遽刻其舟曰。我於此墜劍。求必得之。",
    "X63n1252_003:0714a04": "其迷有如此者也。",
    "X63n1252_003:0714a05": "薦產厄",
    "X63n1252_003:0714a06": "血河浩渺可勝業網之憂。法海弘深能滌罪根之穢。",
    "X63n1252_003:0714a07": "謹投三寶。用罄一誠。　切念(某)形忝坤儀。業纏震旦。",
    "X63n1252_003:0714a08": "載生載育方欣坐蓐之期。不待不停遽抱夢槐之戚。",
    "X63n1252_003:0714a09": "念厥容之杳杳。痛彼魄之茫茫。雪涕盈襟。痛心疾首。",
    "X63n1252_003:0714a10": "欲消孕育之苦。須仗調御之光。(入佛事)伏願引出黑",
    "X63n1252_003:0714a11": "漫漫地。來瞻碧湛湛天。血池頓乾花輪之光浮五色。",
    "X63n1252_003:0714a12": "地獄忽破寶樹之韵演三乘。",
    "X63n1252_003:0714a13": "○坤儀○載生載育○夢槐○痛心疾首並見上。",
    "X63n1252_003:0714a14": "薦子",
    "X63n1252_003:0714a15": "愁結燕山無奈桂枝之摧折。誠傾淨土庸冀蓮蘂之",
    "X63n1252_003:0714a16": "開敷。乃啟法筵。用展悲思。　切念男(某)當戶謀深。肯",
    "X63n1252_003:0714a17": "堂念切。偶昧藏舟之讖。遽成易簀之悲。聲聞九天復",
    "X63n1252_003:0714a18": "無鶴鳴而子和。魂遊九地空憐蝶是而人非。不假佛",
    "X63n1252_003:0714a19": "臂之光。安破幽都之暗。(入佛事)伏願。",
    "X63n1252_003:0714a20": "○桂枝謂稱人子曰桂子。見上。○當戶○肯堂○",
    "X63n1252_003:0714a21": "藏舟○易簀並見上。○鶴鳴子和易係辭曰。",
    "X63n1252_003:0714a22": "鳴鶴在陰。其子和之。又劉禹錫吟白君哭崔兒詩",
    "X63n1252_003:0714a23": "悽然寄題詩。庭梧已有雛棲處。池寉今無子和聲。",
    "X63n1252_003:0714a24": "○九地○蝶是○幽都並見上。",
    "X63n1252_003:0714b01": "又",
    "X63n1252_003:0714b02": "蘭凋玉砌沉沉之愁露迷空。鳳出丹霄寂寂之悲風",
    "X63n1252_003:0714b03": "匝地。一生一死之致恨。載祈載禱以陳情。　切念(某)",
    "X63n1252_003:0714b04": "偶以少年皈于厚夜。楊彪之懷舐犢。實切深憂。仲尼",
    "X63n1252_003:0714b05": "之哭伯魚。奈何永訣。倚門失望合室致驚。欲資去程。",
    "X63n1252_003:0714b06": "乃陳大教。(入佛事)伏願。",
    "X63n1252_003:0714b07": "○蘭凋玉砌謝玄與從兄朗。為叔父安所器。因戒",
    "X63n1252_003:0714b08": "約子姪曰。子弟亦何豫人事。而正欲使其佳。玄曰。",
    "X63n1252_003:0714b09": "如芝蘭玉樹欲使生於庭階耳。○一生一死見",
    "X63n1252_003:0714b10": "上。○楊彪魏志。漢大尉楊彪。子脩為曹操所殺。",
    "X63n1252_003:0714b11": "見彪問曰。公何瘦之甚。曰悔無日殫先見之明。猶",
    "X63n1252_003:0714b12": "老牛舐犢之愛。操為改容。○仲尼家語曰。孔子",
    "X63n1252_003:0714b13": "十九娶于宋之并官氏。生伯魚。魯昭公以鯉魚賜。",
    "X63n1252_003:0714b14": "孔子榮君之賜。故名曰鯉。而字伯魚。伯魚年三十。",
    "X63n1252_003:0714b15": "先孔子卒。○永訣○倚門並見上。",
    "X63n1252_003:0714b16": "薦女",
    "X63n1252_003:0714b17": "賤息云亡未獲超生之地。慈皇護念弘開捄死之門。",
    "X63n1252_003:0714b18": "謹以寸忱。寓之尺疏。　切念女(某)早作無常之夢。遽",
    "X63n1252_003:0714b19": "傾有漏之身。淚眼欲枯空望音容之愈邈。愁腸幾絕",
    "X63n1252_003:0714b20": "徒嗟魂魄之弗皈。蘭房寂寂而雲愁。泉路悠悠而日",
    "X63n1252_003:0714b21": "暗。特憑佛果。少贊仙遊。(入佛事)伏願。",
    "X63n1252_003:0714b22": "○賤息史趙世家左師公曰。老臣賤息。舒祺最少。",
    "X63n1252_003:0714b23": "註息子也。○仙遊見上。",
    "X63n1252_003:0714b24": "又",
    "X63n1252_003:0714c01": "謝庭蘭殞曷勝遺體之悲。楚峽雲收徒切遊魂之望。",
    "X63n1252_003:0714c02": "茲欲超昇于賤息。敢忘皈向于慈尊。　切念(某)稟性",
    "X63n1252_003:0714c03": "惟和。賦質甚弱。幻身纔疾悠然忽棄于蘭房。真魄何",
    "X63n1252_003:0714c04": "之意者尚滯于槐國。苦海之沉淪莫度。愛河之浩渺",
    "X63n1252_003:0714c05": "難昇。乃延緇衣之流。特懇皇覺之庇。(入佛事)伏願。",
    "X63n1252_003:0714c06": "○謝庭○遺體○楚峽○賤息○槐國並見上。",
    "X63n1252_003:0714c07": "薦岳父",
    "X63n1252_003:0714c08": "東坦恩深方借泰山之庇。南柯夢斷遽為坤壤之遊。",
    "X63n1252_003:0714c09": "欲超淨土而往生。須仗慈尊以追悼。　切念岳父(某)",
    "X63n1252_003:0714c10": "處塵勞海。受幻妄身。深期有永之年托茲河潤。豈謂",
    "X63n1252_003:0714c11": "無常之寂遽爾山頹。達者即電影而觀。我則失氷清",
    "X63n1252_003:0714c12": "之映。思酧厚德。乃闡洪規。(入佛事)伏願。",
    "X63n1252_003:0714c13": "○東坦晉王羲之。王導從子也。郗鑒使門生求女",
    "X63n1252_003:0714c14": "壻於導。導今就東廂偏觀子弟門生。皈曰。王氏諸",
    "X63n1252_003:0714c15": "少並佳。然聞言各自矜持。惟一人在東床坦腹食。",
    "X63n1252_003:0714c16": "獨若不聞。鑒曰此佳壻。訪之乃羲之。遂妻以女。○",
    "X63n1252_003:0714c17": "泰山歐陽永叔甞曰。今人呼妻父為嶽公。以泰",
    "X63n1252_003:0714c18": "山有丈人峯。呼妻母為泰水。不知出何書也。註泰",
    "X63n1252_003:0714c19": "山。山名。在魯地東嶽也。以其上有丈人峯。故以嶽",
    "X63n1252_003:0714c20": "為稱焉。○南柯見上。○氷清謂婦翁曰氷清。",
    "X63n1252_003:0714c21": "女壻曰玉潤。晉衛玠妻父樂廣皆有重名。議者以",
    "X63n1252_003:0714c22": "為婦翁氷清。女壻玉潤。註言若氷之清潔。如玉石",
    "X63n1252_003:0714c23": "之潤澤。○電影見金剛經。",
    "X63n1252_003:0714c24": "又",
    "X63n1252_003:0715a01": "泰山其頹乎子壻之情奚忍。黃泉無色也婆伽之果",
    "X63n1252_003:0715a02": "可憑。特設蒲饈。俯申芹献。　切念岳父(某)兩間肖貌",
    "X63n1252_003:0715a03": "萬事營心。意謂百年可盡氷清之映。云何一旦遽成",
    "X63n1252_003:0715a04": "墜月之悲。冥冥之往何之。岩岩之瞻徒切。謹邀淨侶",
    "X63n1252_003:0715a05": "特建法筵。(入佛事)伏願。",
    "X63n1252_003:0715a06": "○泰山○黃泉○婆伽○芹献並見上。○兩間肖",
    "X63n1252_003:0715a07": "貌前刑法志曰。人宵天地之貌。註宵與肖同。○",
    "X63n1252_003:0715a08": "氷清○墜月並見上。",
    "X63n1252_003:0715a09": "薦岳母",
    "X63n1252_003:0715a10": "親同泰岳驟驚獨逝之懿魂。愛重門闌猶痛無依之",
    "X63n1252_003:0715a11": "半子。欲酧廣庇。乃集良因。　切念岳母(某)纔嬰病痾",
    "X63n1252_003:0715a12": "遂及大故。五漏之身遽殞。一靈之性何存。顧予東坦",
    "X63n1252_003:0715a13": "之誠心豈勝忍死。藉我西方之法力克遂往生。乃請",
    "X63n1252_003:0715a14": "僧伽。爰陳法務。(入佛事)伏願。",
    "X63n1252_003:0715a15": "○泰岳見上。○門闌杜贈李令問詩。門闌多喜",
    "X63n1252_003:0715a16": "色。女壻近乘龍。○大故○東坦並見上。",
    "X63n1252_003:0715a17": "又",
    "X63n1252_003:0715a18": "雲愁半岳痛懿魄以何之。淚洒中庭皈慈尊而投悃。",
    "X63n1252_003:0715a19": "無以為報。乃盡厥心。　切念(某)夙全婦道。綽著母儀。",
    "X63n1252_003:0715a20": "克諧室家之歡。尤篤門闌之愛。奈何龜齡數歉。遽爾",
    "X63n1252_003:0715a21": "蝶化夢長。曉山黯黯結愁雲。夜壑茫茫奔逝水。特建",
    "X63n1252_003:0715a22": "西來之教。用申東坦之誠。(入佛事)伏願。",
    "X63n1252_003:0715a23": "○半岳見上。○中庭記檀弓曰。孔子哭子路於",
    "X63n1252_003:0715a24": "中庭。○門闌○蝶化○夜壑○逝水○東坦並",
    "X63n1252_003:0715b01": "見上。",
    "X63n1252_003:0715b02": "薦女婿",
    "X63n1252_003:0715b03": "東床佳婿忽興逝水之悲。西土聖人能救重泉之苦。",
    "X63n1252_003:0715b04": "爰修象教。特罄蟻誠。　切念(某)廁迹凡籠。置身塵網。",
    "X63n1252_003:0715b05": "夤緣有幸曩諧中雀之因。幻化無常今叶鏡蛇之讖。",
    "X63n1252_003:0715b06": "安得金剛之不壞。欲瞻玉潤以無從。不資物外之善",
    "X63n1252_003:0715b07": "緣。安薦門中之嬌客。(入佛事)伏願。",
    "X63n1252_003:0715b08": "○東床○逝水○重泉○象教○蟻誠並見上。○",
    "X63n1252_003:0715b09": "中雀唐高祖寶皇后。父毅。甞謂妻曰。此女有奇",
    "X63n1252_003:0715b10": "相。何可妄與人。因畫二孔雀於屏間。請婚者射二",
    "X63n1252_003:0715b11": "矢。陰約中目則得之。射者閱數十皆不合。高祖最",
    "X63n1252_003:0715b12": "後射。各中一目。遂皈之。○鏡蛇○玉潤並見上。",
    "X63n1252_003:0715b13": "○嬌客謂稱女壻曰嬌客。東坡和王子立風雨",
    "X63n1252_003:0715b14": "敗書屋有感曰。婦翁不可撾。王郎非嬌客。",
    "X63n1252_003:0715b15": "又",
    "X63n1252_003:0715b16": "門闌愁結忽傷坦腹之親。衣袂淚零痛切斋心之禱。",
    "X63n1252_003:0715b17": "　切念(某)頃以夤緣之幸。得諧子婿之觀。嗟爾三生",
    "X63n1252_003:0715b18": "奈椿齡之有限。俄然一夢使荊閫之無依。變歡聲為",
    "X63n1252_003:0715b19": "墮月之愁。轉喜氣作悲風之慘。爰修西教。用薦東床。",
    "X63n1252_003:0715b20": "(入佛事)伏願。",
    "X63n1252_003:0715b21": "○門闌○坦腹○夤緣翰墨全書曰。深念夤緣。註",
    "X63n1252_003:0715b22": "自有夙昔之緣。非偶然耳。○椿齡○荊閫○墮月",
    "X63n1252_003:0715b23": "○東床並見上。",
    "X63n1252_003:0715b24": "薦大沙門",
    "X63n1252_003:0715c01": "示寂雙林法身本無來往。言旋葱嶺幻體乃有滅生。",
    "X63n1252_003:0715c02": "欲崇本師之因。須藉我佛之果。　切念本師(某)戒月",
    "X63n1252_003:0715c03": "孤圓法雷普震。依作昏途之炬。用為苦海之舟。奈何",
    "X63n1252_003:0715c04": "齧斷鼠藤。遽爾打穿雀縠。悠悠明月夜載孤帆。慘慘",
    "X63n1252_003:0715c05": "寒煙晝迷丈室。少申孺慕。乃演金科。(入佛事)伏願德",
    "X63n1252_003:0715c06": "山益峻。生生披如來之衣。悲海彌深。世世處諸佛之",
    "X63n1252_003:0715c07": "室。普作無邊佛事。常轉無盡法輪。",
    "X63n1252_003:0715c08": "○雙林見上。○葱嶺初祖達磨坐少林九年。先",
    "X63n1252_003:0715c09": "傳法及袈裟於惠可。乃住禹門千聖寺。十月五日",
    "X63n1252_003:0715c10": "端坐而逝。葬態耳山定林寺。明年使者宋雲西域",
    "X63n1252_003:0715c11": "還。於葱嶺遇師。手携隻履而往。雲皈為言。門人啟",
    "X63n1252_003:0715c12": "壙視之。唯空棺隻履。○鼠藤○雀縠○孺慕○金",
    "X63n1252_003:0715c13": "科並見上。",
    "X63n1252_003:0715c14": "入塔",
    "X63n1252_003:0715c15": "靈骨已藏。嘆師容之益邈。全身不散。冀道脉之恒昌。",
    "X63n1252_003:0715c16": "爰啟法筵。用酧慈廕。　切念本師(某)佛門柱石。法窟",
    "X63n1252_003:0715c17": "爪牙。幻疾纔沾遽到火滅煙飛之地。覺靈如在幸托",
    "X63n1252_003:0715c18": "埋光鏟彩之區。已失先輩之典型。安存後昆之模範。",
    "X63n1252_003:0715c19": "乃集淨侶。聿弘清規。(入佛事)伏願品位彌崇。光明益",
    "X63n1252_003:0715c20": "著。混入堪忍界若耀海之驪珠。高坐涅槃城似當空",
    "X63n1252_003:0715c21": "之桂魄。",
    "X63n1252_003:0715c22": "○柱石漢由延年謂霍光曰。將軍為國柱石。今謂",
    "X63n1252_003:0715c23": "柱石者欲掌拄宗門令法久住也。○爪牙詩祈",
    "X63n1252_003:0715c24": "父曰。祈父予王之爪牙。註爪牙鳥獸所用以為威",
    "X63n1252_003:0716a01": "者也。○埋光鏟彩唐史曰。埋光鏟彩。使之不耀。",
    "X63n1252_003:0716a02": "○典型孟子曰。大甲顛覆湯之典刑。○後昆",
    "X63n1252_003:0716a03": "尚書曰。垂裕後昆。○模範楊子曰。師者人之模",
    "X63n1252_003:0716a04": "範也。○驪珠桂魄圓覺經序。處生死流。驪珠獨",
    "X63n1252_003:0716a05": "耀於滄海。踞涅柈岸。桂輪孤朗於碧天。",
    "X63n1252_003:0716a06": "生忌",
    "X63n1252_003:0716a07": "涅槃海湛本無漩澓之波。幻化門開乃有往還之迹。",
    "X63n1252_003:0716a08": "爰遵大教。少展時思。　切念本師(某)自斂形聲。幾經",
    "X63n1252_003:0716a09": "歲月。慧燈晦焰不蒙破暗之光。法雨屯膏未見潤枯",
    "X63n1252_003:0716a10": "之澤。茲逢示(降寂)之日。益動永言之思。乃集方袍。聿修",
    "X63n1252_003:0716a11": "淨供。(入佛事)伏願興大法雲。注甘露雨。乘願船而行",
    "X63n1252_003:0716a12": "慧海。滿帆風過家鄉。觀緣相而遊寂場。一片月明古",
    "X63n1252_003:0716a13": "道。",
    "X63n1252_003:0716a14": "○漩澓說文曰。漩回泉也。澓水回流。○屯膏易",
    "X63n1252_003:0716a15": "屯卦。象曰。屯其膏。施未光也。傳。膏澤不下及。是以",
    "X63n1252_003:0716a16": "德施未能光大也。人君之屯也。○願船淨土文",
    "X63n1252_003:0716a17": "云。菩薩乘大願船。住生死海。呼引眾生上大願船。",
    "X63n1252_003:0716a18": "薦師(禪僧用)",
    "X63n1252_003:0716a19": "昔入空門已禮真如之佛。今皈寂境遽拋假合之身。",
    "X63n1252_003:0716a20": "爰依大教之規模。用報我師之法力。　切念(某)脫迹",
    "X63n1252_003:0716a21": "凡籠。委身淨剎。已悟有為之幻。思修無漏之因。本冀",
    "X63n1252_003:0716a22": "僧臈之彌增。詎意妄身之頓棄。雖黃梅子熟未明向",
    "X63n1252_003:0716a23": "上玄機。然紅藕花香須問現前受用。欲嚴往生之駕。",
    "X63n1252_003:0716a24": "恭修追薦之功。(入佛事)伏願不離濁邦而生淨邦。不",
    "X63n1252_003:0716b01": "出魔界而入佛界。彌勒彈指之處認取千聖之門。迦",
    "X63n1252_003:0716b02": "葉破顏之時頓悟一乘之理。",
    "X63n1252_003:0716b03": "○規模謂規所以為圓者。是一個大圈子。模。鑄金",
    "X63n1252_003:0716b04": "之模空廓也。皆以其大綱言。○彌勒彈指華嚴",
    "X63n1252_003:0716b05": "云。爾時善財童子敬達彌勒菩薩。合掌白佛言。唯",
    "X63n1252_003:0716b06": "願大聖開樓觀門。令我得入。爾時彌勒菩薩即彈",
    "X63n1252_003:0716b07": "指。門自然開。善財即入。入已還閉。○迦葉破顏",
    "X63n1252_003:0716b08": "見上。",
    "X63n1252_003:0716b09": "又(禪僧用)",
    "X63n1252_003:0716b10": "空室雲寒驚覺靈之頓逝。虗堂月冷傷德範之何存。",
    "X63n1252_003:0716b11": "欲報洪恩。乃陳象教。　切念(某)出家離父母。與佛作",
    "X63n1252_003:0716b12": "兒孫。蜂鑽故紙未知所出之因。鼠齧枯藤忽際無常",
    "X63n1252_003:0716b13": "之苦。既涉生死之海。孰識升沉之方。乃集同倫。恭陳",
    "X63n1252_003:0716b14": "法務。(入佛事)伏願(某)破除三惑。清淨六根。空即色色",
    "X63n1252_003:0716b15": "即空。炤見本來之面目。死亦生生亦死。得安現在之",
    "X63n1252_003:0716b16": "身心。",
    "X63n1252_003:0716b17": "○象教見上。○蜂鑽故紙傳燈錄。神瓚禪師見",
    "X63n1252_003:0716b18": "蜂子投窗求出。師曰。世界如許濶不肯出。鑽他故",
    "X63n1252_003:0716b19": "紙。○鼠齧枯藤見上。○三惑天台四教儀集",
    "X63n1252_003:0716b20": "註云。一見思惑。二塵沙惑。三無明惑。",
    "X63n1252_003:0716b21": "薦徒(禪僧用)",
    "X63n1252_003:0716b22": "久侍巾瓶擬作當家之種。遽捐衣鉢遂為逝水之波。",
    "X63n1252_003:0716b23": "稽首祈恩。洗心致悃。　切念(某)濫入僧倫忝為佛子。",
    "X63n1252_003:0716b24": "每思沉淪之苦。擬作出離之因。奈何善願方堅而幻",
    "X63n1252_003:0716c01": "形弗駐。苦功未就而世數已終。欲助往生。須憑法力。",
    "X63n1252_003:0716c02": "(入佛事)伏願頓破無明之殻。永斷煩惱之根。寶樹林",
    "X63n1252_003:0716c03": "中伎樂聲聲聞般若。金沙地上天花色色見真如。",
    "X63n1252_003:0716c04": "○逝水見上。○洗心棱嚴云。洗心非正。落於邪",
    "X63n1252_003:0716c05": "見。註修妙觀智滌內垢障。故云洗心。",
    "X63n1252_003:0716c06": "薦寺院赴應僧師徒通用(未落發者亦通用)",
    "X63n1252_003:0716c07": "幻影非真忽滅風燈之焰。佛慈莫量庸修水月之功。",
    "X63n1252_003:0716c08": "　竊念(某)已入空門未諳戒律。豈修不壞之法。遽有",
    "X63n1252_003:0716c09": "無常之驚。苦海波深孰是涅槃之岸。冥途路險誰為",
    "X63n1252_003:0716c10": "般若之光。乃引竺國之清規。用作幽都之寶筏。(入佛",
    "X63n1252_003:0716c11": "事)伏願善根不昧。魔障速清。逈脫塵勞。直破重重之",
    "X63n1252_003:0716c12": "罥。默融妙法。頓增種種之光。",
    "X63n1252_003:0716c13": "○空門見要覽。○清規○幽都並見上。",
    "X63n1252_003:0716c14": "又",
    "X63n1252_003:0716c15": "生入空門難留幻妄之體。死皈冥境須憑薦拔之功。",
    "X63n1252_003:0716c16": "庶脫濁邦。方超淨界。　切念(某)身居梵剎。心醉塵緣。",
    "X63n1252_003:0716c17": "律儀之訓未閑。昏迷卒歲。福慧之功莫習。苒荏一生。",
    "X63n1252_003:0716c18": "不憑我佛之慈仁。曷救下凡之沉沒。(入佛事)伏願破",
    "X63n1252_003:0716c19": "業罥而出冥關。掃魔風而消怨敵。慈光遠暨快逢甘",
    "X63n1252_003:0716c20": "露之濡。苦具頓除喜見花輪之現。",
    "X63n1252_003:0716c21": "薦出家居士有齋戒者",
    "X63n1252_003:0716c22": "幻影難留便爾恁麼而去。真皈有在奄然順化而遊。",
    "X63n1252_003:0716c23": "欲往淨方。特修梵典。　切念(某)置身白業。謝跡紅塵。",
    "X63n1252_003:0716c24": "善願方隆思熟黃梅之米。善根未就空栽破嶺之松。",
    "X63n1252_003:0717a01": "嗟岸樹之難存。痛井藤之易絕。一靈遽往。(某)七俄臨。",
    "X63n1252_003:0717a02": "(入佛事)伏願捨業報身出塵勞海。金臺晃耀光浮水",
    "X63n1252_003:0717a03": "面之蓮。寶網玲瓏韵奉空中之樂。",
    "X63n1252_003:0717a04": "○白業見上。○紅塵事苑。塵本不紅。以言其染",
    "X63n1252_003:0717a05": "也。○黃梅壇經云。次日五祖潛至碓坊。見能腰",
    "X63n1252_003:0717a06": "石舂米。語曰。求道之人為法忘軀。當如是乎。乃問",
    "X63n1252_003:0717a07": "曰米熟也未。能曰。米熟久矣。猶欠篩在。祖以杖擊",
    "X63n1252_003:0717a08": "碓三下而去。○破嶺林間錄云。四祖大師居破",
    "X63n1252_003:0717a09": "頭山。山中有無名老僧。唯植松。人呼為栽松道者。",
    "X63n1252_003:0717a10": "○岸樹○井藤並見上。",
    "X63n1252_003:0717a11": "和尚誕日",
    "X63n1252_003:0717a12": "切念(某)是名凡夫濫居人道。幼尊魯誥未得求仁之",
    "X63n1252_003:0717a13": "方。晚皈佛乘豈究明心之旨。虗彼歲月。愧此形骸。俯",
    "X63n1252_003:0717a14": "思生育之恩。未盡犬馬之報。況諸男蚤逝一孫僅存。",
    "X63n1252_003:0717a15": "家堂之享祀久虗。墳坵之祭掃何日。不孝之罪已日",
    "X63n1252_003:0717a16": "積而日深。哀慕之衷實彌久而彌切。茲值懸弧之旦。",
    "X63n1252_003:0717a17": "益動寸草之心。謹請僧伽用陳法務。(入佛事)以茲功",
    "X63n1252_003:0717a18": "德專薦考妣超生淨域者。伏願冥關立破。獲覩清淨",
    "X63n1252_003:0717a19": "之光。業網頓空。永脫幽沉之境。瑠璃地上時聞天樂",
    "X63n1252_003:0717a20": "鏗鏘。菡萏花間每見玉毫燦爛。并冀血屬共出苦輪。",
    "X63n1252_003:0717a21": "(某)無任瞻仰聖慈。激切懇禱之至。",
    "X63n1252_003:0717a22": "○魯誥見上。○犬馬之報漢汲黯傳曰。臣常有",
    "X63n1252_003:0717a23": "狗馬之心。師古曰思報效也。○懸弧○寸草並",
    "X63n1252_003:0717a24": "見上。○考妣虞書曰。如喪考妣。爾雅。父曰考。母",
    "X63n1252_003:0717b01": "曰妣。○瑠璃見名義集。○菡萏爾雅曰。荷芙",
    "X63n1252_003:0717b02": "蓉別名。芙蓉江東呼荷。其莖茄。其葉蕸。其木蔤。花",
    "X63n1252_003:0717b03": "菡萏。其實蓮。其根藕。其中的的中薏。",
    "X63n1252_003:0717b05": "禪林疏語考證卷之三"
}