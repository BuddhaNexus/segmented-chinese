{
    "T11n0316_010:0801b23": "佛說大乘菩薩藏正法經卷第十",
    "T11n0316_010:0801b25": "譯經三藏朝散大夫試光祿卿",
    "T11n0316_010:0801b26": "光梵大師賜紫沙門臣惟淨",
    "T11n0316_010:0801b27": "等奉　詔譯",
    "T11n0316_010:0801b28": "如來不思議品第四之四",
    "T11n0316_010:0801b29": "「復次舍利子！住信菩薩於佛如來十種智力",
    "T11n0316_010:0801c01": "不可思議，聞已淨信，超越分別、離諸疑惑，後",
    "T11n0316_010:0801c02": "復生起身喜心喜適悅之相，發希有想。如來",
    "T11n0316_010:0801c03": "以具十智力故了知勝處，於天人世間能師",
    "T11n0316_010:0801c04": "子吼轉妙梵輪，所有一切天人魔梵悉不能",
    "T11n0316_010:0801c05": "轉，無與如來同其法者。云何十力？一者處非",
    "T11n0316_010:0801c06": "處智力，二者業報智力，三者種種信解智力，",
    "T11n0316_010:0801c07": "四者種種界智力，五者根勝劣智力，六者至",
    "T11n0316_010:0801c08": "處道智力，七者禪定解脫等持等至染淨智",
    "T11n0316_010:0801c09": "力，八者宿住隨念作證智力，九者天眼作證",
    "T11n0316_010:0801c10": "智力，十者漏盡作證智力。舍利子！如是名為",
    "T11n0316_010:0801c11": "如來十種智力。如來以具十智力故了知勝",
    "T11n0316_010:0801c12": "處，於大眾中能師子吼轉妙梵輪，乃至一切",
    "T11n0316_010:0801c13": "世間無與如來同其法者。",
    "T11n0316_010:0801c14": "「云何如來處非處智力？謂佛如來以其無上",
    "T11n0316_010:0801c15": "最勝智力，於處非處如實了知。何者是處？何",
    "T11n0316_010:0801c16": "者非處？舍利子！所言非處者，謂不容受，身",
    "T11n0316_010:0801c17": "作惡者、語作惡者、意作惡者能感悅意光澤",
    "T11n0316_010:0801c18": "可愛果報，若如此者無有是處。而或可容受",
    "T11n0316_010:0801c19": "者，謂身語意造作諸惡，不能招感悅意光澤",
    "T11n0316_010:0801c20": "可愛果報，斯有是處。又非處者，謂身語意業",
    "T11n0316_010:0801c21": "造作諸善，而能招感不悅意光澤可愛果報，",
    "T11n0316_010:0801c22": "無有是處。可容受者，謂身語意造作諸善，而",
    "T11n0316_010:0801c23": "能招感悅意光澤可愛果報，斯有是處。又非",
    "T11n0316_010:0801c24": "處者，謂慳悋人感大富果，無有是處；若慳悋",
    "T11n0316_010:0801c25": "人感貧窮果，斯有是處。又非處者，謂行施人",
    "T11n0316_010:0801c26": "感貧窮果，無有是處；若行施人感大富果，斯",
    "T11n0316_010:0801c27": "有是處。又非處者，謂破戒人得生天人，無有",
    "T11n0316_010:0801c28": "是處；若破戒人當墮地獄餓鬼傍生趣中，斯",
    "T11n0316_010:0801c29": "有是處。又非處者，謂持戒人返墮地獄、餓鬼、",
    "T11n0316_010:0802a01": "傍生趣中，無有是處；若持戒人生天、人中，斯",
    "T11n0316_010:0802a02": "有是處。又非處者，謂瞋恚人感端正果，無有",
    "T11n0316_010:0802a03": "是處；若瞋恚人感醜陋果，斯有是處。又非處",
    "T11n0316_010:0802a04": "者，謂忍辱人感醜陋果，無有是處；若忍辱",
    "T11n0316_010:0802a05": "人感端正果，斯有是處。又非處者，謂懈怠人",
    "T11n0316_010:0802a06": "而能獲得現前三昧，無有是處；若懈怠人不",
    "T11n0316_010:0802a07": "得現前三昧，斯有是處。又非處者，謂精進人",
    "T11n0316_010:0802a08": "不得現前三昧，無有是處；若精進人而能獲",
    "T11n0316_010:0802a09": "得現前三昧，斯有是處。又非處者，謂散亂心",
    "T11n0316_010:0802a10": "人得出離道，無有是處；若散亂心人不能獲",
    "T11n0316_010:0802a11": "得出離之道，斯有是處。又非處者，謂能安住",
    "T11n0316_010:0802a12": "心一境性之人不能獲得彼出離道，無有是",
    "T11n0316_010:0802a13": "處；若能安住心一境性之人得出離道，斯有",
    "T11n0316_010:0802a14": "是處。又非處者，謂無慧人而能除斷一切種",
    "T11n0316_010:0802a15": "子習氣，無有是處；若無慧人不能除斷一切",
    "T11n0316_010:0802a16": "種子習氣，斯有是處。又非處者，謂有慧人不",
    "T11n0316_010:0802a17": "能除斷一切種子習氣，無有是處；若有慧人",
    "T11n0316_010:0802a18": "能斷一切種子習氣，斯有是處。又非處者，謂",
    "T11n0316_010:0802a19": "殺生人起殺害因感長壽果，無有是處；若殺",
    "T11n0316_010:0802a20": "生人感短壽果，斯有是處。又非處者，謂離殺",
    "T11n0316_010:0802a21": "生之人感短壽果，無有是處；若離殺生之人",
    "T11n0316_010:0802a22": "感長壽果，斯有是處。又非處者，謂偷盜之人",
    "T11n0316_010:0802a23": "感大富果，無有是處；若偷盜之人感貧窮果，",
    "T11n0316_010:0802a24": "斯有是處。又非處者，謂離偷盜之人感貧窮",
    "T11n0316_010:0802a25": "果，無有是處；若離偷盜人感大富果，斯有是",
    "T11n0316_010:0802a26": "處。又非處者，謂邪染之人得有子妻室，無有",
    "T11n0316_010:0802a27": "是處；若邪染之人不得有子妻室，斯有是處。",
    "T11n0316_010:0802a28": "又非處者，謂離邪染人不得有子妻室，無有",
    "T11n0316_010:0802a29": "是處；若離邪染之人得有子妻室，斯有是處。",
    "T11n0316_010:0802b01": "又非處者，謂妄語之人不招毀謗，無有是處；",
    "T11n0316_010:0802b02": "招其謗者，斯有是處。又非處者，謂離妄語之",
    "T11n0316_010:0802b03": "人返招毀謗，無有是處；不招謗者，斯有是處。",
    "T11n0316_010:0802b04": "又非處者，謂兩舌之人眷屬不離，無有是處；",
    "T11n0316_010:0802b05": "若眷屬分離，斯有是處。又非處者，謂離兩舌",
    "T11n0316_010:0802b06": "之人眷屬分離，無有是處；若眷屬不離，斯有",
    "T11n0316_010:0802b07": "是處。又非處者，謂惡口之人常聞悅意語言，",
    "T11n0316_010:0802b08": "無有是處；若其不聞悅意語言，斯有是處。又",
    "T11n0316_010:0802b09": "非處者，謂離惡口之人不聞悅意語言，無有",
    "T11n0316_010:0802b10": "是處；若其聞者，斯有是處。又非處者，謂綺語",
    "T11n0316_010:0802b11": "之人得決定辯才，無有是處；若其不得，斯有",
    "T11n0316_010:0802b12": "是處。又非處者，謂離綺語之人不得決定辯",
    "T11n0316_010:0802b13": "才，無有是處；若其得者，斯有是處。又非處者，",
    "T11n0316_010:0802b14": "謂多貪人得大富者，無有是處；若其不得，斯",
    "T11n0316_010:0802b15": "有是處。又非處者，謂離貪人大富斷續，無有",
    "T11n0316_010:0802b16": "是處；若不斷續，斯有是處。又非處者，謂瞋恚",
    "T11n0316_010:0802b17": "心人不墮地獄，無有是處；若其墮者，斯有是",
    "T11n0316_010:0802b18": "處。又非處者，謂離瞋人不於善趣天界中生，",
    "T11n0316_010:0802b19": "無有是處；若其生者，斯有是處。又非處者，謂",
    "T11n0316_010:0802b20": "邪見人積集邪見之因能得聖道，無有是處；",
    "T11n0316_010:0802b21": "若邪見人積集邪見之因不得聖道，斯有是",
    "T11n0316_010:0802b22": "處。又非處者，謂正見人積集正見因故不得",
    "T11n0316_010:0802b23": "聖道，無有是處；若正見人積集正見因故獲",
    "T11n0316_010:0802b24": "得聖道，斯有是處。又非處者，謂修施行之人",
    "T11n0316_010:0802b25": "若不得淨心分位，無有是處；若其得者，斯有",
    "T11n0316_010:0802b26": "是處。又非處者，謂持淨戒人不得淨心分位，",
    "T11n0316_010:0802b27": "無有是處；若其得者，斯有是處。又非處者，",
    "T11n0316_010:0802b28": "若起有所得見之人獲順忍者，無有是處；若",
    "T11n0316_010:0802b29": "其不得，斯有是處。又非處者，若證空解脫人",
    "T11n0316_010:0802c01": "不得順忍者，無有是處；若其得者，斯有是處。",
    "T11n0316_010:0802c02": "又非處者，謂惡作之人得住輕安心者，無有",
    "T11n0316_010:0802c03": "是處；若其不得，斯有是處。又非處者，謂惡作",
    "T11n0316_010:0802c04": "之人得心調伏及輕安者，無有是處；若其不",
    "T11n0316_010:0802c05": "得，斯有是處。又非處者，若諸女人成轉輪聖",
    "T11n0316_010:0802c06": "王，無有是處；若男子得成，斯有是處。又非處",
    "T11n0316_010:0802c07": "者，若諸女人成帝釋天主，無有是處；若男子",
    "T11n0316_010:0802c08": "得成，斯有是處。又非處者，若諸女人成梵王",
    "T11n0316_010:0802c09": "者，無有是處；若男子得成，斯有是處。又非",
    "T11n0316_010:0802c10": "處者，若諸女人現成佛果者，無有是處；若八",
    "T11n0316_010:0802c11": "人地次第得果，斯有是處。又非處者，謂須陀",
    "T11n0316_010:0802c12": "洹人現轉證成第八位者，無有是處；若於此",
    "T11n0316_010:0802c13": "蘊中趣涅盤者，斯有是處。又非處者，若斯",
    "T11n0316_010:0802c14": "陀含人現轉第三位者，無有是處；若於此蘊",
    "T11n0316_010:0802c15": "中趣涅槃者，斯有是處。又非處者，若阿那",
    "T11n0316_010:0802c16": "含人還來人間，無有是處；於此蘊中趣涅盤",
    "T11n0316_010:0802c17": "者，斯有是處。又非處者，若阿羅漢人有結習",
    "T11n0316_010:0802c18": "者，無有是處；若其無者，斯有是處。又非處者，",
    "T11n0316_010:0802c19": "謂諸聖人趣求異類師尊教授異義所生法",
    "T11n0316_010:0802c20": "者，無有是處；若不然者，斯有是處。又非處者，",
    "T11n0316_010:0802c21": "若得無生法忍之人有退轉者，無有是處；乃",
    "T11n0316_010:0802c22": "至得證菩提，斯有是處。又非處者，若諸菩薩",
    "T11n0316_010:0802c23": "坐菩提場已而不證成菩提果者，無有是",
    "T11n0316_010:0802c24": "處；若諸菩薩坐菩提場已，決定證成阿耨多",
    "T11n0316_010:0802c25": "羅三藐三菩提果然後起座，斯有是處。又非",
    "T11n0316_010:0802c26": "處者，謂諸佛如來於種子習氣有所表現者，",
    "T11n0316_010:0802c27": "無有是處；若佛如來所有一切種子習氣悉",
    "T11n0316_010:0802c28": "能除斷，斯有是處。又非處者，謂佛如來智有",
    "T11n0316_010:0802c29": "障礙，無有是處；若佛如來智無障礙，斯有是",
    "T11n0316_010:0803a01": "處。又非處者，謂能觀見諸佛如來最勝頂相，",
    "T11n0316_010:0803a02": "無有是處；若不能見佛頂相者，斯有是處。又",
    "T11n0316_010:0803a03": "非處者，謂能知佛心所行者，無有是處；若不",
    "T11n0316_010:0803a04": "能知諸佛如來心所行者，斯有是處。又非處",
    "T11n0316_010:0803a05": "者，謂佛如來住等引心有所得相者，無有是",
    "T11n0316_010:0803a06": "處；若佛如來常住等引心者，斯有是處。又非",
    "T11n0316_010:0803a07": "處者，若謂如來語言虛妄不決定者，無有是",
    "T11n0316_010:0803a08": "處；若佛如來言無虛妄，斯有是處。又非處者，",
    "T11n0316_010:0803a09": "若謂如來有其過失，無有是處；諸佛如來離",
    "T11n0316_010:0803a10": "諸過失，斯有是處。",
    "T11n0316_010:0803a11": "「舍利子！如是等法！如四無所畏、十八不共",
    "T11n0316_010:0803a12": "法中廣說。",
    "T11n0316_010:0803a13": "「復次舍利子！若謂諸佛如來於現在世中若",
    "T11n0316_010:0803a14": "知若見有障礙者，無有是處；若諸佛如來於",
    "T11n0316_010:0803a15": "現在世中若知若見無障礙者，斯有是處。舍",
    "T11n0316_010:0803a16": "利子，如是所說如來所有處非處智力無有",
    "T11n0316_010:0803a17": "邊際，若欲知其邊際之者，譬如虛空所可知",
    "T11n0316_010:0803a18": "耶？若其虛空不知邊際，如來、應供、正等正覺",
    "T11n0316_010:0803a19": "處非處智力邊際亦然。諸住信菩薩得聞如",
    "T11n0316_010:0803a20": "來不可思議處非處智力已，發生淨信，超越",
    "T11n0316_010:0803a21": "分別、離諸疑惑，後復生起身喜心喜適悅之",
    "T11n0316_010:0803a22": "相，發希有想。」",
    "T11n0316_010:0803a23": "爾時世尊重明斯義說伽陀曰：",
    "T11n0316_010:0803a24": "「十方虛空無邊量，　　處非處智力亦然，",
    "T11n0316_010:0803a25": "　智力真實遍世間，　　廣說最上真實法。",
    "T11n0316_010:0803a26": "　若人圓具解脫器，　　知彼所行為說法，",
    "T11n0316_010:0803a27": "　彼圓法器諸眾生，　　知處非處住捨行。",
    "T11n0316_010:0803a28": "　虛空大地尚可動，　　佛說果報無虛妄，",
    "T11n0316_010:0803a29": "　處非處智若圓成，　　世出世間十力具。",
    "T11n0316_010:0803b01": "「舍利子！此是如來第一智力。如來、應供、正等",
    "T11n0316_010:0803b02": "正覺以具如是勝智力故了知勝處，於大眾",
    "T11n0316_010:0803b03": "中能師子吼轉妙梵輪，乃至世間無與如來",
    "T11n0316_010:0803b04": "同其法者。",
    "T11n0316_010:0803b05": "「復次舍利子！云何名為如來業報智力？謂佛",
    "T11n0316_010:0803b06": "如來以無上智，於過去未來現在一切眾生，",
    "T11n0316_010:0803b07": "所作諸業積集因處位、若身根因通眼根分",
    "T11n0316_010:0803b08": "位，如是諸根因及分位如來悉如實知。若諸",
    "T11n0316_010:0803b09": "眾生有布施根性修持戒行，如來了知自他",
    "T11n0316_010:0803b10": "根故，即為宣說布施之法。若諸眾生有持戒",
    "T11n0316_010:0803b11": "根性修布施行，如來了知自他根故，即為宣",
    "T11n0316_010:0803b12": "說持戒之法。若諸眾生有忍辱根性修精進",
    "T11n0316_010:0803b13": "行，如來了知自他根故，即為宣說忍辱之法。",
    "T11n0316_010:0803b14": "若諸眾生有精進根性修忍辱行，如來了知",
    "T11n0316_010:0803b15": "自他根故，即為宣說精進之法。若諸眾生有",
    "T11n0316_010:0803b16": "禪定根性修勝慧行，如來了知自他根故，即",
    "T11n0316_010:0803b17": "為宣說禪定之法。若諸眾生有勝慧根性修禪",
    "T11n0316_010:0803b18": "定行，如來了知自他根故，即為宣說勝慧之",
    "T11n0316_010:0803b19": "法。總略乃至諸菩提分法亦如是說。若諸眾",
    "T11n0316_010:0803b20": "生具聲聞根性修緣覺乘行，如來了知自他",
    "T11n0316_010:0803b21": "根故，即為宣說聲聞乘法。若諸眾生具緣覺",
    "T11n0316_010:0803b22": "根性修聲聞乘行，如來了知自他根故，即為",
    "T11n0316_010:0803b23": "宣說緣覺乘法。若諸眾生具大乘根性而修",
    "T11n0316_010:0803b24": "聲聞緣覺乘行，如來了知自他根故，即為宣",
    "T11n0316_010:0803b25": "說大乘之法。若諸眾生具最上乘根性修大",
    "T11n0316_010:0803b26": "乘行，如來了知實了知。若諸眾生於現在世",
    "T11n0316_010:0803b27": "積集樂因，未來世中感其苦報，如來決定如",
    "T11n0316_010:0803b28": "實了知。若諸眾生於現在世積集苦因，未來",
    "T11n0316_010:0803b29": "世中感其苦報，如來決定如實了知。若諸眾",
    "T11n0316_010:0803c01": "生於現在世積集樂因，未來世中感其樂報，",
    "T11n0316_010:0803c02": "如來決定如實了知。舍利子！如來於過去未",
    "T11n0316_010:0803c03": "來現在世中一切眾生，所有諸業若因若果，",
    "T11n0316_010:0803c04": "如來真實無異無別，決定一一如實了知。如",
    "T11n0316_010:0803c05": "來隨所知已，如其所應皆為說法。舍利子！如",
    "T11n0316_010:0803c06": "來、應供、正等正覺，於過去未來現在一切眾",
    "T11n0316_010:0803c07": "生，諸業果報、積集因處，皆如實知。如來智力",
    "T11n0316_010:0803c08": "無有邊際，若欲知其邊際之者，譬如虛空所",
    "T11n0316_010:0803c09": "可知耶？若其虛空不知邊際，如來、應供、正等",
    "T11n0316_010:0803c10": "正覺業報智力邊際亦然。諸住信菩薩得聞",
    "T11n0316_010:0803c11": "如來不可思議業報智力已，發生淨信，超越",
    "T11n0316_010:0803c12": "分別、離諸疑惑，後復生起身喜心喜適悅之",
    "T11n0316_010:0803c13": "相，發希有想。」",
    "T11n0316_010:0803c14": "爾時世尊重明斯義說伽陀曰：",
    "T11n0316_010:0803c15": "「佛善了知諸因果，　　業法智眼悉能觀，",
    "T11n0316_010:0803c16": "　無礙智遍三世中，　　諸眾生行悉明達。",
    "T11n0316_010:0803c17": "　苦樂諸因及所願，　　遍諸眾生五趣中，",
    "T11n0316_010:0803c18": "　輪轉一切諸苦因，　　善逝決定皆明了。",
    "T11n0316_010:0803c19": "　所有黑白諸業報，　　因果願求亦復然，",
    "T11n0316_010:0803c20": "　能仁真實悉了知，　　猶觀掌中如意寶。",
    "T11n0316_010:0803c21": "　若諸業法修因少，　　當來果報獲無量，",
    "T11n0316_010:0803c22": "　若因無量果還微，　　善逝真實皆曉了。",
    "T11n0316_010:0803c23": "　修聲聞行果如願，　　緣覺菩提因願同，",
    "T11n0316_010:0803c24": "　無上智果願亦然，　　善逝如實皆曉了。",
    "T11n0316_010:0803c25": "　若於先業修苦因，　　後復當招於樂果，",
    "T11n0316_010:0803c26": "　若於諸業修樂因，　　後復當招於苦果；",
    "T11n0316_010:0803c27": "　苦因苦果如是法，　　樂因樂果亦復然，",
    "T11n0316_010:0803c28": "　自業自果和合因，　　善逝如實皆曉了。",
    "T11n0316_010:0803c29": "　諸有苦法三世轉，　　遍諸眾生五趣中，",
    "T11n0316_010:0804a01": "　真實無斷無異門，　　佛無上智皆明了。",
    "T11n0316_010:0804a02": "「舍利子！此是如來第二智力。如來以具勝",
    "T11n0316_010:0804a03": "智力故了知勝處，於大眾中能師子吼轉妙",
    "T11n0316_010:0804a04": "梵輪，一切世間天人魔梵皆不能轉，乃至無",
    "T11n0316_010:0804a05": "與如來同其法者。」",
    "T11n0316_010:0804a06": "佛說大乘菩薩藏正法經卷第十",
    "T11n0316_010:0804a07": "諸果報等皆如實知。云何了知？舍利子！謂",
    "T11n0316_010:0804a08": "諸如來、應供、正等正覺，於諸眾生過去諸",
    "T11n0316_010:0804a09": "業所集善因，離諸不善，於未來世與其善",
    "T11n0316_010:0804a10": "果，如來一一如實了知。若諸眾生造不善",
    "T11n0316_010:0804a11": "業，集不善因，離諸善法，於未來世獲不善",
    "T11n0316_010:0804a12": "果，如來一一如實了知。若諸眾生積集業",
    "T11n0316_010:0804a13": "因，於未來世感下劣分位，如來決定如實",
    "T11n0316_010:0804a14": "了知。若諸眾生積集業因，於現在世感殊",
    "T11n0316_010:0804a15": "勝分位，於未來世亦感殊勝分位，如來決",
    "T11n0316_010:0804a16": "定如實了知。若諸眾生積集業因，於過去",
    "T11n0316_010:0804a17": "世起下劣行，未來世中起廣大行，如來決",
    "T11n0316_010:0804a18": "定如實了知。若諸眾生積集業因少分發",
    "T11n0316_010:0804a19": "起，當感廣大殊勝分位，如來決定如實了",
    "T11n0316_010:0804a20": "知。若諸眾生積集業因廣大發起，當感少",
    "T11n0316_010:0804a21": "分殊勝分位，如來決定如實了知。若諸眾",
    "T11n0316_010:0804a22": "生修聲聞行感聲聞果，如來決定如實了",
    "T11n0316_010:0804a23": "知。若諸眾生修緣覺行感緣覺果，如來決",
    "T11n0316_010:0804a24": "定如實了知。若諸眾生修佛智因感佛智",
    "T11n0316_010:0804a25": "果，如來決定如實了知。若諸眾生於現在",
    "T11n0316_010:0804a26": "世積集苦因，未來世中感其樂報，如來決",
    "T11n0316_010:0804a27": "定如"
}
