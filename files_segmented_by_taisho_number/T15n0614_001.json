{
    "T15n0614_001:0269c25": "No. 614",
    "T15n0614_001:0269c26": "坐禪三昧經卷上",
    "T15n0614_001:0269c28": "姚秦三藏鳩摩羅什譯",
    "T15n0614_001:0269c29": "導師說難遇，　　聞者喜亦難；",
    "T15n0614_001:0270a01": "大人所樂聽，　　小人所惡聞。",
    "T15n0614_001:0270a02": "眾生可愍傷，　　墜老死嶮路；",
    "T15n0614_001:0270a03": "野人恩愛奴，　　處畏癡不懼。",
    "T15n0614_001:0270a04": "世界若大小，　　法無有常者；",
    "T15n0614_001:0270a05": "一切不久留，　　暫現如電光。",
    "T15n0614_001:0270a06": "是身屬老死，　　眾病之所歸；",
    "T15n0614_001:0270a07": "薄皮覆不淨，　　愚惑為所欺。",
    "T15n0614_001:0270a08": "汝常為老賊，　　吞滅盛壯色；",
    "T15n0614_001:0270a09": "如華鬘枯朽，　　毀敗無所直。",
    "T15n0614_001:0270a10": "頂生王功德，　　共釋天王坐；",
    "T15n0614_001:0270a11": "報利福弘多，　　今日悉安在？",
    "T15n0614_001:0270a12": "此王天人中，　　欲樂具為最；",
    "T15n0614_001:0270a13": "死時極苦痛，　　以此可悟意。",
    "T15n0614_001:0270a14": "諸欲初軟樂，　　後皆成大苦；",
    "T15n0614_001:0270a15": "亦如怨初善，　　滅族禍在後。",
    "T15n0614_001:0270a16": "是身為穢器，　　九孔常流惡；",
    "T15n0614_001:0270a17": "亦如那利瘡，　　絕治於醫藥。",
    "T15n0614_001:0270a18": "骨車力甚少，　　筋脈纏識轉；",
    "T15n0614_001:0270a19": "汝以為妙乘，　　忍著無羞恥。",
    "T15n0614_001:0270a20": "死人所聚處，　　委棄滿塜間；",
    "T15n0614_001:0270a21": "生時所保惜，　　死則皆棄捐。",
    "T15n0614_001:0270a22": "常當念如是，　　一心觀莫亂；",
    "T15n0614_001:0270a23": "破癡倒黑暝，　　執炬以明觀。",
    "T15n0614_001:0270a24": "若捨四念止，　　心無惡不造；",
    "T15n0614_001:0270a25": "如象逸無鉤，　　終不順調道。",
    "T15n0614_001:0270a26": "今日營此業，　　明日造彼事；",
    "T15n0614_001:0270a27": "樂著不觀苦，　　不覺死賊至。",
    "T15n0614_001:0270a28": "怱怱為己務，　　他事亦不閑；",
    "T15n0614_001:0270a29": "死賊不待時，　　至則無脫緣。",
    "T15n0614_001:0270b01": "如鹿渴赴泉，　　已飲方向水；",
    "T15n0614_001:0270b02": "獵師無慈惠，　　不聽飲竟殺。",
    "T15n0614_001:0270b03": "癡人亦如是，　　懃修諸事務；",
    "T15n0614_001:0270b04": "死至不待時，　　誰當為汝護？",
    "T15n0614_001:0270b05": "人心期富貴，　　五欲情未滿；",
    "T15n0614_001:0270b06": "諸大國王輩，　　無得免此患。",
    "T15n0614_001:0270b07": "仙人持呪箭，　　亦不免死生；",
    "T15n0614_001:0270b08": "無常大象蹈，　　蟻蛭與地同。",
    "T15n0614_001:0270b09": "且置一切人，　　諸佛正真覺；",
    "T15n0614_001:0270b10": "越度生死流，　　亦復不常在。",
    "T15n0614_001:0270b11": "以是故當知，　　汝所可愛樂；",
    "T15n0614_001:0270b12": "悉應早捨離，　　一心求涅槃。",
    "T15n0614_001:0270b13": "後捨身死時，　　誰當證知我；",
    "T15n0614_001:0270b14": "復得遇法寶，　　及以不遇者。",
    "T15n0614_001:0270b15": "久久佛日出，　　破大無明暝；",
    "T15n0614_001:0270b16": "以放諸光明，　　示人道非道。",
    "T15n0614_001:0270b17": "我從何所來？　　從何處而生？",
    "T15n0614_001:0270b18": "何處得解脫？　　此疑誰當明？",
    "T15n0614_001:0270b19": "佛聖一切智，　　久遠乃出世；",
    "T15n0614_001:0270b20": "一心莫放逸，　　能破汝疑結。",
    "T15n0614_001:0270b21": "彼不樂實利，　　好著弊惡心；",
    "T15n0614_001:0270b22": "汝為眾生長，　　當求實法相。",
    "T15n0614_001:0270b23": "誰能知死時，　　所趣從何道？",
    "T15n0614_001:0270b24": "譬如風中燈，　　不知滅時節。",
    "T15n0614_001:0270b25": "至道法不難，　　大聖指事說；",
    "T15n0614_001:0270b26": "說智及智處，　　此二不假外。",
    "T15n0614_001:0270b27": "汝若不放逸，　　一心常行道；",
    "T15n0614_001:0270b28": "不久得涅槃，　　第一常樂處。",
    "T15n0614_001:0270b29": "利智親善人，　　盡心敬佛法；",
    "T15n0614_001:0270c01": "厭穢不淨身，　　離苦得解脫。",
    "T15n0614_001:0270c02": "閑靜修寂志，　　結跏坐林間；",
    "T15n0614_001:0270c03": "撿心不放逸，　　悟意覺諸緣。",
    "T15n0614_001:0270c04": "若不厭有中，　　安睡不自悟；",
    "T15n0614_001:0270c05": "不念世非常，　　可畏而不懼。",
    "T15n0614_001:0270c06": "煩惱深無底，　　生死海無邊；",
    "T15n0614_001:0270c07": "度苦舡未辦，　　安得樂睡眠？",
    "T15n0614_001:0270c08": "是以當覺悟，　　莫以睡覆心。",
    "T15n0614_001:0270c09": "於四供養中，　　知量知止足，",
    "T15n0614_001:0270c10": "大怖俱未免，　　當宜懃精進；",
    "T15n0614_001:0270c11": "一切苦至時，　　悔恨無所及。",
    "T15n0614_001:0270c12": "衲衣樹下坐，　　如所應得食；",
    "T15n0614_001:0270c13": "勿為貪味故，　　而自致毀敗。",
    "T15n0614_001:0270c14": "食過知味處，　　美惡都無異；",
    "T15n0614_001:0270c15": "愛好生憂苦，　　是以莫造愛。",
    "T15n0614_001:0270c16": "行業世界中，　　美惡無不更；",
    "T15n0614_001:0270c17": "一切已具受，　　當以是自抑。",
    "T15n0614_001:0270c18": "若在畜獸中，　　唌草為具味；",
    "T15n0614_001:0270c19": "地獄吞鐵丸，　　燃熱劇迸鐵。",
    "T15n0614_001:0270c20": "若在薜荔中，　　膿吐火糞屎；",
    "T15n0614_001:0270c21": "涕唾諸不淨，　　以此為上味。",
    "T15n0614_001:0270c22": "若在天宮殿，　　七寶宮觀中；",
    "T15n0614_001:0270c23": "天食蘇陀味，　　天女以娛心。",
    "T15n0614_001:0270c24": "人中務貴處，　　七饌備眾味；",
    "T15n0614_001:0270c25": "一切曾所更，　　今復何以愛？",
    "T15n0614_001:0270c26": "往返世界中，　　厭更苦樂事；",
    "T15n0614_001:0270c27": "雖未得涅槃，　　當懃求此利。",
    "T15n0614_001:0270c28": "學禪之人初至師所，師應問言：「汝持戒淨不？",
    "T15n0614_001:0270c29": "非重罪惡邪不？」若言：「五眾戒淨，無重罪惡邪。」",
    "T15n0614_001:0271a01": "次教道法。若言：「破戒。」應重問言：「汝破何戒？」若",
    "T15n0614_001:0271a02": "言：「重戒。」師言：「如人被截耳鼻不須照鏡，汝且",
    "T15n0614_001:0271a03": "還去，精懃誦經，勸化作福，可種後世道法因",
    "T15n0614_001:0271a04": "緣，此生永棄。譬如枯樹，雖加溉灌不生華葉",
    "T15n0614_001:0271a05": "及其果實。」若破餘戒，是時應教如法懺悔。若",
    "T15n0614_001:0271a06": "已清淨，師若得天眼、他心智，即為隨病說趣",
    "T15n0614_001:0271a07": "道之法；若未得通，應當觀相，或復問之：「三毒",
    "T15n0614_001:0271a08": "之中何者偏重？婬欲多耶！瞋恚多耶！愚癡多",
    "T15n0614_001:0271a09": "耶！」云何觀相？若多婬相：為人輕便，多畜妻妾，",
    "T15n0614_001:0271a10": "多語多信，顏色和悅，言語便易，少於瞋恨，亦",
    "T15n0614_001:0271a11": "少愁憂。多能技術，好聞多識，愛著文頌，善能",
    "T15n0614_001:0271a12": "談論，能察人情，多諸畏怖。心在房室，好著薄",
    "T15n0614_001:0271a13": "衣，渴欲女色，愛著臥具，服飾香華，心多柔軟，",
    "T15n0614_001:0271a14": "能有憐愍，美於言語，好修福業，意樂生天，處",
    "T15n0614_001:0271a15": "眾無難。別人好醜，信任婦女，欲火熾盛，心多",
    "T15n0614_001:0271a16": "悔變，憙自莊飾，好觀綵畫，慳惜己物，僥倖他",
    "T15n0614_001:0271a17": "財，好結親友，不憙獨處。樂著所止，隨逐流俗，",
    "T15n0614_001:0271a18": "乍驚乍懼，志如獼猴，所見淺近，作事無慮，輕",
    "T15n0614_001:0271a19": "忘所為，趣得適意，憙啼憙哭。身體細軟，不堪",
    "T15n0614_001:0271a20": "寒苦，易阻易悅，不能忍事，少得大喜，少失大",
    "T15n0614_001:0271a21": "憂，自發伏匿。身溫汗臭，薄膚細髮，多皺多白，",
    "T15n0614_001:0271a22": "剪爪治鬚，白齒趣行，憙潔淨衣。學不專一，好",
    "T15n0614_001:0271a23": "遊林苑，多情多求，意著常見。附近有德，先意",
    "T15n0614_001:0271a24": "問訊，憙用他語，強顏耐辱，聞事速解，所為事",
    "T15n0614_001:0271a25": "業，分別好醜，愍傷苦厄，自大好勝，不受侵",
    "T15n0614_001:0271a26": "𣣋，憙行施惠，接引善人，得美飲食，與人共",
    "T15n0614_001:0271a27": "之，不存近細，志在遠大，眼著色欲，事不究",
    "T15n0614_001:0271a28": "竟，無有遠慮。知世方俗，觀察顏色，逆探人心，",
    "T15n0614_001:0271a29": "美言辯慧，結友不固，頭髮稀踈，少於睡眠，坐",
    "T15n0614_001:0271b01": "臥行立，不失容儀。所有財物，能速救急，尋後",
    "T15n0614_001:0271b02": "悔惜，受義疾得，尋復憙忘。惜於舉動，難自改",
    "T15n0614_001:0271b03": "變，難得離欲，作罪輕微。如是種種是婬欲相。",
    "T15n0614_001:0271b04": "瞋恚人相：多於憂惱，卒暴懷忿，身口麁󰉕，能",
    "T15n0614_001:0271b05": "忍眾苦，觸事不可，多愁少歡，能作大惡，無憐",
    "T15n0614_001:0271b06": "愍心，憙為鬪訟。顏貌毀悴，皺眉眄睞，難語難",
    "T15n0614_001:0271b07": "悅，難事難可。其心如瘡，面宣人闕，義論強梁，",
    "T15n0614_001:0271b08": "不可折伏，難可傾動，難親難沮，含毒難吐。受",
    "T15n0614_001:0271b09": "誦不失，多能多巧，心不懶墮，造事疾速，持望",
    "T15n0614_001:0271b10": "不語，意深難知。受恩能報，有能聚眾，自伏事",
    "T15n0614_001:0271b11": "人，不可沮敗，能究竟事，難可干亂，少所畏難，",
    "T15n0614_001:0271b12": "譬如師子，不可屈伏，一向不迴，直造直進。憶",
    "T15n0614_001:0271b13": "念不忘，多慮思惟，誦習憶持，能多施與，小利",
    "T15n0614_001:0271b14": "不迴，為師利根。離欲獨處，少於婬欲，心常懷",
    "T15n0614_001:0271b15": "勝，愛著斷見，眼常惡視。真實言語，說事分了，",
    "T15n0614_001:0271b16": "少於親友，為事堅著，堅憶不忘，多於筋力，肩",
    "T15n0614_001:0271b17": "胸姝大，廣額齊髮。心堅難伏，疾得難忘，能自",
    "T15n0614_001:0271b18": "離欲，憙作重罪。如是種種，是瞋恚相。愚癡人",
    "T15n0614_001:0271b19": "相：多疑多悔，懶墮無見，自滿難屈，憍慢難受，",
    "T15n0614_001:0271b20": "可信不信，非信而信。不知恭敬，處處信向，多",
    "T15n0614_001:0271b21": "師輕躁，無羞搪突，作事無慮，反教渾戾。不",
    "T15n0614_001:0271b22": "擇親友，不自修飾，好師異道，不別善惡，難受",
    "T15n0614_001:0271b23": "易忘，鈍根懈怠。訶謗行施，心無憐愍，破壞法",
    "T15n0614_001:0271b24": "橋，觸事不了，瞋目不視，無有智巧，多求悕望，",
    "T15n0614_001:0271b25": "多疑少信。憎惡好人，破罪福報，不別善言，不",
    "T15n0614_001:0271b26": "能解過，不受誨喻，親離憎怨，不知禮節，憙作",
    "T15n0614_001:0271b27": "惡口。鬚髮爪長，齒衣多垢，為人驅役，畏處不",
    "T15n0614_001:0271b28": "畏，樂處而憂，憂處而喜，悲處反笑，笑處反悲，",
    "T15n0614_001:0271b29": "牽而後隨，能忍苦事，不別諸味，難得離欲，為",
    "T15n0614_001:0271c01": "罪深重。如是種種，是愚癡相。",
    "T15n0614_001:0271c02": "若多婬欲人，不淨法門治；若多瞋恚人，慈心",
    "T15n0614_001:0271c03": "法門治；若多愚癡人，思惟觀因緣法門治；若",
    "T15n0614_001:0271c04": "多思覺人，念息法門治；若多等分人，念佛法",
    "T15n0614_001:0271c05": "門治。諸如是等種種病，種種法門治。",
    "T15n0614_001:0271c06": "第一治貪欲法門",
    "T15n0614_001:0271c07": "婬欲多人習不淨觀，從足至髮不淨充滿，髮",
    "T15n0614_001:0271c08": "毛爪齒、薄皮厚皮、血肉筋脈、骨髓肝肺、心脾腎",
    "T15n0614_001:0271c09": "胃、大腸小腸、屎尿洟唾、汗淚垢坋、膿腦胞膽、",
    "T15n0614_001:0271c10": "水微膚、脂肪腦膜，身中如是種種不淨。復",
    "T15n0614_001:0271c11": "次不淨觀者：觀青瘀膖脹、破爛血流、塗漫臭",
    "T15n0614_001:0271c12": "膿、噉食不盡、骨散燒焦，是謂不淨觀。復次多",
    "T15n0614_001:0271c13": "婬人有七種愛：或著好色、或著端正、或著儀",
    "T15n0614_001:0271c14": "容、或著音聲、或著細滑、或著眾生、或都愛",
    "T15n0614_001:0271c15": "著。若著好色，當習青瘀觀法，黃赤不淨色等",
    "T15n0614_001:0271c16": "亦復如是！若著端正，當習膖脹身散觀法；若",
    "T15n0614_001:0271c17": "著儀容，當觀新死血流塗骨觀法；若著音聲，",
    "T15n0614_001:0271c18": "當習咽塞命斷觀法；若著細滑，當習骨見",
    "T15n0614_001:0271c19": "及乾枯病觀法；若愛眾生，當習六種觀；若都",
    "T15n0614_001:0271c20": "愛著，一切遍觀，或時作種種更作異觀。是名",
    "T15n0614_001:0271c21": "不淨觀。問曰：「若身不淨如臭腐屍者，何從生",
    "T15n0614_001:0271c22": "著？」若著淨身，臭腐爛身亦當應著；若不著臭",
    "T15n0614_001:0271c23": "身，淨身亦應不著。二身等故。若求二實，淨俱",
    "T15n0614_001:0271c24": "不可得，人心狂惑為顛倒所覆，非淨計淨。若",
    "T15n0614_001:0271c25": "倒心破，便得實相法觀，便知不淨虛誑不真。",
    "T15n0614_001:0271c26": "復次死屍，無火無命無識、無有諸根，人諦知",
    "T15n0614_001:0271c27": "之，心不生著；以身有暖、有命有識、諸根完具，",
    "T15n0614_001:0271c28": "心倒惑著。復次，心著色時謂以為淨，愛著心",
    "T15n0614_001:0271c29": "息即知不淨。若是實淨應當常淨，而今不然。",
    "T15n0614_001:0272a01": "如狗食糞謂之為淨，以人觀之甚為不淨，是",
    "T15n0614_001:0272a02": "身內外無一淨處。若著身外，身外薄皮舉身取",
    "T15n0614_001:0272a03": "之，纔得如㮈是亦不淨，何況身內三十六物？",
    "T15n0614_001:0272a04": "復次，推身因緣種種不淨，父母精血不淨合",
    "T15n0614_001:0272a05": "成，既得為身常出不淨，衣服床褥亦臭不淨，",
    "T15n0614_001:0272a06": "何況死處？以是當知，生死內外都是不淨此下",
    "T15n0614_001:0272a07": "經本至二門初。",
    "T15n0614_001:0272a08": "復次，觀亦有三品：或初習行、或已習行、或",
    "T15n0614_001:0272a09": "久習行。若初習行，當教言作破皮想，除却",
    "T15n0614_001:0272a10": "不淨，當觀赤骨人，繫意觀行，不令外念；外",
    "T15n0614_001:0272a11": "念諸緣，攝念令還。若已習行，當教言想却皮",
    "T15n0614_001:0272a12": "肉，盡觀頭骨，不令外念；外念諸緣，攝念令還。",
    "T15n0614_001:0272a13": "若久習行，當教言身中一寸心却皮肉，繫意",
    "T15n0614_001:0272a14": "五處：頂、額、眉間、鼻端、心處。如是五處住意觀",
    "T15n0614_001:0272a15": "骨，不令外念；外念諸緣，攝念令還，常念觀心，",
    "T15n0614_001:0272a16": "心出制持。若心疲極，住念所緣，捨外守住。譬",
    "T15n0614_001:0272a17": "如獼猴被繫在柱，極乃住息。所緣如柱，念",
    "T15n0614_001:0272a18": "如繩鎖，心喻獼猴。亦如乳母，常觀嬰兒不令",
    "T15n0614_001:0272a19": "墮落。行者觀心亦復如是，漸漸制心令住緣",
    "T15n0614_001:0272a20": "處。若心久住是應禪法，若得禪定即有三相：",
    "T15n0614_001:0272a21": "身體和悅柔軟輕便，白骨流光猶如白珂，心",
    "T15n0614_001:0272a22": "得靜住。是為觀淨。是時便得色界中心，是",
    "T15n0614_001:0272a23": "名初學禪法得色界心。心應禪法即是色界",
    "T15n0614_001:0272a24": "法，心得此法，身在欲界，四大極大，柔軟快",
    "T15n0614_001:0272a25": "樂，色澤淨潔，光潤和悅，謂悅樂。二者、向者",
    "T15n0614_001:0272a26": "骨觀白骨相中，光明遍照淨白色。三者、心住",
    "T15n0614_001:0272a27": "一處是名淨觀，除肉觀骨故名淨觀。如上三",
    "T15n0614_001:0272a28": "相皆自知之，他所不見。上三品者，初習行，先",
    "T15n0614_001:0272a29": "未發意；已習行，三四身修；久習行，百年身學。",
    "T15n0614_001:0272b01": "第二治瞋恚法門",
    "T15n0614_001:0272b02": "若瞋恚偏多，當學三種慈心法門：或初習行、",
    "T15n0614_001:0272b03": "或已習行、或久習行。若初習行者，當教言慈",
    "T15n0614_001:0272b04": "及親愛。云何親及願與親樂？行者若得種種",
    "T15n0614_001:0272b05": "身心快樂，寒時得衣，熱時得涼，飢渴得飲食，",
    "T15n0614_001:0272b06": "貧賤得富貴，行極時得止息，如是種種樂願",
    "T15n0614_001:0272b07": "親愛得，繫心在慈不令異念；異念諸緣，攝之",
    "T15n0614_001:0272b08": "令還。若已習行，當教言慈及中人。云何及中",
    "T15n0614_001:0272b09": "人而與樂？行者若得種種身心快樂，願中",
    "T15n0614_001:0272b10": "人得，繫心在慈，不令異念；異念諸緣，攝之令",
    "T15n0614_001:0272b11": "還。若久習行，當教言慈及怨憎。云何及彼而",
    "T15n0614_001:0272b12": "與其樂？行者若得種種身心快樂，願怨憎得，",
    "T15n0614_001:0272b13": "得與親同，同得一心，心大清淨，親中怨等，廣",
    "T15n0614_001:0272b14": "及世界，無量眾生，皆令得樂，周遍十方，靡不",
    "T15n0614_001:0272b15": "同等。大心清淨，見十方眾生皆如自見，在心",
    "T15n0614_001:0272b16": "目前，了了見之，受得快樂，是時即得慈心三",
    "T15n0614_001:0272b17": "昧。問曰：「親愛中人願令得樂，怨憎惡人云何",
    "T15n0614_001:0272b18": "憐愍復願與樂？」答曰：「應與彼樂。所以者何？",
    "T15n0614_001:0272b19": "其人更有種種好清淨法因，我今云何豈可",
    "T15n0614_001:0272b20": "以一怨故而沒其善？復次思惟：『是人過去世",
    "T15n0614_001:0272b21": "時或是我親善，豈以今瞋更生怨惡？我當忍",
    "T15n0614_001:0272b22": "彼，是我善利。』又念行法，仁德含弘，慈力無量，",
    "T15n0614_001:0272b23": "此不可失。復思惟言：『若無怨憎何因生忍？生",
    "T15n0614_001:0272b24": "忍由怨，怨則我之親善。』復次瞋報最重，眾惡",
    "T15n0614_001:0272b25": "中上無有過是，以瞋加物其毒難制，雖欲燒",
    "T15n0614_001:0272b26": "他實是自害。復自念言：『外被法服，內習忍行，",
    "T15n0614_001:0272b27": "是謂沙門，豈可惡聲縱此變色憋心？復次，五",
    "T15n0614_001:0272b28": "受陰者，眾苦林藪受惡之的，苦惱惡來何由",
    "T15n0614_001:0272b29": "可免？如刺刺身，苦刺無量，眾怨甚多，不可",
    "T15n0614_001:0272b30": "得除，當自守護，著忍革屣。』如佛言曰：",
    "T15n0614_001:0272c01": "「『以瞋報瞋，　　瞋還著之；　　瞋恚不報，",
    "T15n0614_001:0272c02": "能破大軍。　　能不瞋恚，　　是大人法；",
    "T15n0614_001:0272c03": "小人瞋恚，　　難動如山。　　瞋為重毒，",
    "T15n0614_001:0272c04": "多所殘害；　　不得害彼，　　自害乃滅。",
    "T15n0614_001:0272c05": "瞋為大瞑，　　有目無覩；　　瞋為塵垢，",
    "T15n0614_001:0272c06": "染污淨心。　　如是瞋恚，　　當急除滅；",
    "T15n0614_001:0272c07": "毒蛇在室，　　不除害人。』　　如是種種，",
    "T15n0614_001:0272c08": "瞋毒無量；　　當習慈心，　　除滅瞋恚。",
    "T15n0614_001:0272c09": "是為慈三昧門。」",
    "T15n0614_001:0272c10": "第三治愚癡法門",
    "T15n0614_001:0272c11": "若愚癡偏多，當學三種思惟法門：或初習行、",
    "T15n0614_001:0272c12": "或已習行、或久習行。若初習行，當教言生緣",
    "T15n0614_001:0272c13": "老死，無明緣行。如是思惟，不令外念；外念諸",
    "T15n0614_001:0272c14": "緣，攝之令還。若已習行，當教言行緣識、識緣",
    "T15n0614_001:0272c15": "名色、名色緣六入、六入緣觸、觸緣受、受緣愛、",
    "T15n0614_001:0272c16": "愛緣取、取緣有。如是思惟，不令外念；外念諸",
    "T15n0614_001:0272c17": "緣，攝之令還。若久習行，當教言無明緣行、行",
    "T15n0614_001:0272c18": "緣識、識緣名色、名色緣六入、六入緣觸、觸緣",
    "T15n0614_001:0272c19": "受、受緣愛、愛緣取、取緣有、有緣生、生緣老死。",
    "T15n0614_001:0272c20": "如是思惟，不令外念；外念諸緣，攝之令還。問",
    "T15n0614_001:0272c21": "曰：「一切智人是有明，一切餘人是無明，是",
    "T15n0614_001:0272c22": "中云何無明？」答曰：「無明名一切不知。此中無",
    "T15n0614_001:0272c23": "明能造後世有，有者無、無者有，棄諸善、取諸",
    "T15n0614_001:0272c24": "惡，破實相、著虛妄。如〈無明相品〉中說：",
    "T15n0614_001:0272c25": "「『不明白益法，　　不知道德業；",
    "T15n0614_001:0272c26": "而作結使因，　　如火鑽燧生。",
    "T15n0614_001:0272c27": "惡法而心著，　　遠棄於善法；",
    "T15n0614_001:0272c28": "奪眾生明賊，　　去來明亦劫。",
    "T15n0614_001:0272c29": "常樂我淨想，　　計於五陰中；",
    "T15n0614_001:0273a01": "苦習盡道法，　　亦復不能知。",
    "T15n0614_001:0273a02": "種種惱險道，　　盲人入中行；",
    "T15n0614_001:0273a03": "煩惱故業集，　　業故苦流迴。",
    "T15n0614_001:0273a04": "不應取而取，　　應取而反棄；",
    "T15n0614_001:0273a05": "馳闇逐非道，　　蹴株而躃地。",
    "T15n0614_001:0273a06": "有目而無慧，　　其喻亦如是，",
    "T15n0614_001:0273a07": "是因緣滅故，　　智明如日出。』",
    "T15n0614_001:0273a08": "「如是略說，無明乃至老死亦如是。」問曰：「佛法",
    "T15n0614_001:0273a09": "中因緣甚深，云何癡多人能觀因緣？」答曰：「二",
    "T15n0614_001:0273a10": "種癡人：一、如牛羊；二、種種邪見、癡惑闇蔽，",
    "T15n0614_001:0273a11": "邪見癡人。佛為此說，當觀因緣以習三昧。」",
    "T15n0614_001:0273a12": "第四治思覺法門",
    "T15n0614_001:0273a13": "若思覺偏多，當習阿那般那三昧法門。有三",
    "T15n0614_001:0273a14": "種學人：或初習行、或已習行、或久習行。若初",
    "T15n0614_001:0273a15": "習行，當教言一心念數，入息出息，若長若短，",
    "T15n0614_001:0273a16": "數一至十。若已習行，當教言數一至十，隨息",
    "T15n0614_001:0273a17": "入出，念與息俱，止心一處。若久習行，當教",
    "T15n0614_001:0273a18": "言數、隨、止、觀、轉觀、清淨。阿那般那三昧，六",
    "T15n0614_001:0273a19": "種門十六分，云何為數？一心念入息，入息至",
    "T15n0614_001:0273a20": "竟數一，出息至竟數二。若未竟而數為非數，",
    "T15n0614_001:0273a21": "若數二至九而誤，更從一數起。譬如算人，一",
    "T15n0614_001:0273a22": "一為二、二二為四、三三為九。問曰：「何以故數？」",
    "T15n0614_001:0273a23": "答曰：「無常觀易得故、亦斷諸思覺故、得一心",
    "T15n0614_001:0273a24": "故。身心生滅無常，相似相續難見；入息出息",
    "T15n0614_001:0273a25": "生滅無常，易知易見故。復次，心繫在數，斷諸",
    "T15n0614_001:0273a26": "思諸覺。思覺者：欲思覺、恚思覺、惱思覺、親",
    "T15n0614_001:0273a27": "里思覺、國土思覺、不死思覺。欲求淨心入正",
    "T15n0614_001:0273a28": "道者，先當除却三種麁思覺，次除三種細",
    "T15n0614_001:0273a29": "思覺，除六覺已，當得一切清淨法。譬如採",
    "T15n0614_001:0273b01": "金人，先除麁石砂，然後除細石砂，次第得",
    "T15n0614_001:0273b02": "細金砂。」問曰：「云何為麁病？云何為細病？」答",
    "T15n0614_001:0273b03": "曰：「欲、瞋、惱覺是三名麁病；親里、國土及不死",
    "T15n0614_001:0273b04": "覺是三名細病，除此覺已，得一切清淨法。」問",
    "T15n0614_001:0273b05": "曰：「未得道者結使未斷，六思覺強從心生亂，",
    "T15n0614_001:0273b06": "云何能除？」答曰：「心厭世間，正觀能遮而未能",
    "T15n0614_001:0273b07": "拔，後得無漏道，能拔結使根本。何謂正觀？",
    "T15n0614_001:0273b08": "「見多欲人求欲苦，　　得之守護是亦苦；",
    "T15n0614_001:0273b09": "失之憂惱亦大苦，　　心得欲時無滿苦。",
    "T15n0614_001:0273b10": "欲無常空憂惱因，　　眾共有此當覺棄；",
    "T15n0614_001:0273b11": "譬如毒蛇入人室，　　不急除之害必至。",
    "T15n0614_001:0273b12": "不定不實不貴重，　　種種欲求顛倒樂；",
    "T15n0614_001:0273b13": "如六神通阿羅漢，　　教誨欲覺弟子言：",
    "T15n0614_001:0273b14": "『汝不破戒戒清淨，　　不共女人同室宿；",
    "T15n0614_001:0273b15": "欲結毒蛇滿心室，　　纏綿愛喜不相離。",
    "T15n0614_001:0273b16": "既知身戒不可毀，　　汝心常共欲火宿；",
    "T15n0614_001:0273b17": "汝是出家求道人，　　何緣縱心乃如是？",
    "T15n0614_001:0273b18": "父母生養長育汝，　　宗親恩愛共成就；",
    "T15n0614_001:0273b19": "咸皆涕泣戀惜汝，　　汝能捨離不顧念？",
    "T15n0614_001:0273b20": "而心常在欲覺中，　　共欲嬉戲無厭心；",
    "T15n0614_001:0273b21": "常樂欲火共一處，　　歡喜愛樂不暫離。』",
    "T15n0614_001:0273b22": "「如是種種呵欲覺，如是種種正觀除欲覺。」問",
    "T15n0614_001:0273b23": "曰：「云何滅瞋恚覺？」答曰：",
    "T15n0614_001:0273b24": "「從胎中來生常苦，　　是中眾生莫瞋惱；",
    "T15n0614_001:0273b25": "若念瞋惱慈悲滅，　　慈悲瞋惱不相比。",
    "T15n0614_001:0273b26": "汝念慈悲瞋惱滅，　　譬如明闇不同處；",
    "T15n0614_001:0273b27": "若持淨戒念瞋恚，　　是人自毀破法利。",
    "T15n0614_001:0273b28": "譬如諸象入水浴，　　復以泥土塗坌身；",
    "T15n0614_001:0273b29": "一切常有老病死，　　種種鞭笞百千苦。",
    "T15n0614_001:0273c01": "云何善人念眾生，　　而復加益以瞋惱？",
    "T15n0614_001:0273c02": "若起瞋恚欲害彼，　　未及前人先自燒；",
    "T15n0614_001:0273c03": "是故常念行慈悲，　　瞋惱惡念內不生。",
    "T15n0614_001:0273c04": "若人常念行善法，　　是心常習佛所念；",
    "T15n0614_001:0273c05": "是故不應念不善，　　常念善法歡樂心。",
    "T15n0614_001:0273c06": "今世得樂後亦然，　　得道常樂是涅槃；",
    "T15n0614_001:0273c07": "若心積聚不善覺，　　自失己利并害他。",
    "T15n0614_001:0273c08": "是謂不善彼我失，　　他有淨心亦復沒；",
    "T15n0614_001:0273c09": "譬如阿蘭若道人，　　舉手哭言賊劫我。",
    "T15n0614_001:0273c10": "「有人問言誰劫汝？答言財賊我不畏，我不",
    "T15n0614_001:0273c11": "聚財求世利，誰有財賊能侵我？我集善根諸",
    "T15n0614_001:0273c12": "法寶，覺觀賊來破我利；財賊可避多藏處，劫",
    "T15n0614_001:0273c13": "善賊來無處避。如是種種呵瞋恚，如是種種",
    "T15n0614_001:0273c14": "正觀除瞋恚覺。」",
    "T15n0614_001:0273c15": "問曰：「云何除惱覺？」",
    "T15n0614_001:0273c16": "答曰：「眾生百千種，　　諸病更互恒來惱；",
    "T15n0614_001:0273c17": "死賊捕伺常欲殺，　　無量眾苦自沈沒。",
    "T15n0614_001:0273c18": "云何善人復加惱，　　讒謗謀害無慈仁？",
    "T15n0614_001:0273c19": "未及傷彼被殃身。　　俗人起惱是可恕，",
    "T15n0614_001:0273c20": "此事世法惡業因，　　亦不自言我修善。",
    "T15n0614_001:0273c21": "求清淨道出家人，　　而生瞋恚懷嫉心；",
    "T15n0614_001:0273c22": "清冷雲中放毒火，　　當知此惡罪極深。",
    "T15n0614_001:0273c23": "阿蘭若人興嫉妬，　　有阿羅漢他心智，",
    "T15n0614_001:0273c24": "教誡苦責汝何愚，　　嫉妬自破功德本？",
    "T15n0614_001:0273c25": "若求供養當自集，　　諸功德本莊嚴身；",
    "T15n0614_001:0273c26": "若不持戒禪多聞，　　虛假染衣壞法身；",
    "T15n0614_001:0273c27": "實是乞兒弊惡人，　　云何求供養利身？",
    "T15n0614_001:0273c28": "飢渴寒熱百千苦，　　眾生常困此諸惱；",
    "T15n0614_001:0273c29": "身心苦厄無窮盡，　　云何善人加諸惱？",
    "T15n0614_001:0274a01": "譬如病瘡以針刺，　　亦如獄囚考未決；",
    "T15n0614_001:0274a02": "苦厄纏身眾惱集，　　云何慈悲更令劇？",
    "T15n0614_001:0274a03": "「如是種種呵惱覺，如是種種正觀除惱覺。」",
    "T15n0614_001:0274a04": "問曰：「云何除親里覺？」",
    "T15n0614_001:0274a05": "答曰：「應如是念：世界生死中自業緣牽，何者",
    "T15n0614_001:0274a06": "是親，何者非親？但以愚癡故，橫生著心計為",
    "T15n0614_001:0274a07": "我親，過去世非親為親，未來世非親為親，今",
    "T15n0614_001:0274a08": "世是親過去非親。譬如鳥栖，暮集一樹，晨飛",
    "T15n0614_001:0274a09": "各隨緣去。家屬親里亦復如是，生世界中，各",
    "T15n0614_001:0274a10": "各自異心，緣會故親，緣散故踈，無有定實，因",
    "T15n0614_001:0274a11": "緣果報，共相親近。譬如乾沙，緣手團握，緣捉",
    "T15n0614_001:0274a12": "故合，緣放故散。父母養子，老當得報，子蒙懷",
    "T15n0614_001:0274a13": "抱養育故應報，若順其意則親，若逆其意是",
    "T15n0614_001:0274a14": "賊。有親不能益而反害，有非親無損而大益，",
    "T15n0614_001:0274a15": "人以因緣故而生愛，愛因緣故而更斷。譬如",
    "T15n0614_001:0274a16": "畫師作婦女像還自愛著，此亦如是，自生染",
    "T15n0614_001:0274a17": "著，染著於外。過去世中汝有親里，今世於汝",
    "T15n0614_001:0274a18": "復何所作？汝亦不能益過去親，過去親不益",
    "T15n0614_001:0274a19": "汝，兩不相益，空念之為是親非親，世界中不",
    "T15n0614_001:0274a20": "定無邊。如阿羅漢教新出家戀親弟子言：『如",
    "T15n0614_001:0274a21": "惡人吐食更欲還噉，汝亦如是！汝已得出家，",
    "T15n0614_001:0274a22": "何以還欲愛著，是剃髮染衣、是解脫相？汝著",
    "T15n0614_001:0274a23": "親里不得解脫，還為愛所繫，三界無常流轉",
    "T15n0614_001:0274a24": "不定，若親非親，雖今親里久久則滅，如是十",
    "T15n0614_001:0274a25": "方眾生迴轉，親里無定是非我親。』人欲死時",
    "T15n0614_001:0274a26": "無心無識，直視不轉，閉氣命絕如墮闇坑，是",
    "T15n0614_001:0274a27": "時親里家屬安在？若初生時先世非親，今強",
    "T15n0614_001:0274a28": "和合作親，若當死時復非親，如是思惟，不當",
    "T15n0614_001:0274a29": "著親。如人兒死，一時三處父母俱時啼哭，誑",
    "T15n0614_001:0274b01": "天上父母妻子，人中亦為誑，龍中父母亦",
    "T15n0614_001:0274b02": "為誑，如是種種正觀除親里覺。」",
    "T15n0614_001:0274b03": "問曰：「云何除國土覺？」答曰：「行者若念是國土，",
    "T15n0614_001:0274b04": "豐樂安隱多諸好人，恒為國土覺繩所牽，將",
    "T15n0614_001:0274b05": "去罪處。覺心如是，若有智人不應念著。何以",
    "T15n0614_001:0274b06": "故？國土種種過罪所燒時節轉故，亦有飢餓",
    "T15n0614_001:0274b07": "身疲極故，一切國土無常安者。復次，老病死",
    "T15n0614_001:0274b08": "苦無國不有，從是間身苦去、得彼處身苦，一",
    "T15n0614_001:0274b09": "切國土去無不苦。假有國土安隱豐樂，而有",
    "T15n0614_001:0274b10": "結惱心生苦患，是非好國土；能除雜惡國土、",
    "T15n0614_001:0274b11": "能薄結使令心不惱，是謂好國土。一切眾生",
    "T15n0614_001:0274b12": "有二種苦：身苦。心苦。常有苦惱，無有國土無",
    "T15n0614_001:0274b13": "此二惱。復次有國土大寒，有國土大熱，有國",
    "T15n0614_001:0274b14": "土飢餓，有國土多病，有國土多賊，有國土王",
    "T15n0614_001:0274b15": "法不理。如是種種國土之惡心不應著，如是",
    "T15n0614_001:0274b16": "正觀除國土覺。」",
    "T15n0614_001:0274b17": "問曰：「云何除不死覺？」答曰：「應教行者，若好家",
    "T15n0614_001:0274b18": "生、若種族子，才技力勢勝人，一切莫念。何",
    "T15n0614_001:0274b19": "以故？一切死時，不觀老少貴賤、才技力勢。",
    "T15n0614_001:0274b20": "是身是一切憂惱諸因緣，因自見少多壽，若",
    "T15n0614_001:0274b21": "得安隱，是為癡人。何以故？是謂憂惱因。依",
    "T15n0614_001:0274b22": "是四大、四大造色，如四毒蛇共不相應，誰得",
    "T15n0614_001:0274b23": "安隱者？出息期入，是不可信。復次人睡時欲",
    "T15n0614_001:0274b24": "期必覺，是事難信。受胎至老，死事恒來，求死",
    "T15n0614_001:0274b25": "時節言常不死，云何可信？譬如殺賊，拔刀、注",
    "T15n0614_001:0274b26": "箭常求殺人，無憐愍心。人生世間死力最大，",
    "T15n0614_001:0274b27": "一切無勝死力強者，若過去世第一妙人無",
    "T15n0614_001:0274b28": "能脫此死者，現在亦無大智人能勝死者，亦",
    "T15n0614_001:0274b29": "非軟語求、非巧言誑可得避脫；亦非持戒精",
    "T15n0614_001:0274c01": "進能却此死。以是故當知，人常危脆不可怙",
    "T15n0614_001:0274c02": "恃，莫信計常我壽久活，是諸死賊常將人",
    "T15n0614_001:0274c03": "去，不付老竟然後當殺。「如阿羅漢教諸覺所",
    "T15n0614_001:0274c04": "惱弟子言：『汝何以不知厭世入道？何以作此",
    "T15n0614_001:0274c05": "覺？有人未生便死，有生時死者，有乳餔時、有",
    "T15n0614_001:0274c06": "斷乳時、有小兒時、有盛壯時、有老時，一切時",
    "T15n0614_001:0274c07": "中，間死法界。譬如樹華，華時便墮，有果時",
    "T15n0614_001:0274c08": "墮，有未熟時墮。是故當知，勤力精進求安",
    "T15n0614_001:0274c09": "隱道，大力賊共住不可信。此賊如虎巧覆藏",
    "T15n0614_001:0274c10": "身，如是死賊常求殺人。』「世界所有空如水泡，",
    "T15n0614_001:0274c11": "云何當言待時入道？何誰能證言汝必老可",
    "T15n0614_001:0274c12": "得行道？譬如嶮岸大樹上有大風，下有大水",
    "T15n0614_001:0274c13": "崩其根土，誰當信此樹得久住者？人命亦如",
    "T15n0614_001:0274c14": "是，少時不可信。父如穀子，母如好田，先世因",
    "T15n0614_001:0274c15": "緣罪福如雨澤，眾生如穀，生死如收刈。種種",
    "T15n0614_001:0274c16": "諸天子人王智德，如天王佐天鬪破諸阿須",
    "T15n0614_001:0274c17": "倫軍，種種受樂，極高大明，還沒在黑闇。以",
    "T15n0614_001:0274c18": "是故，莫信命活，言我今日當作此，明後當作",
    "T15n0614_001:0274c19": "是。如是正觀種種，除不死覺。「如是先除麁",
    "T15n0614_001:0274c20": "思覺，却後除細思覺，心清淨生得正道，一",
    "T15n0614_001:0274c21": "切結使盡，從是得安隱處，是謂出家果。心得",
    "T15n0614_001:0274c22": "自在，三業第一清淨，不復受胎，讀種種經多",
    "T15n0614_001:0274c23": "聞，是時得報果。如是得時，不空破魔王軍，",
    "T15n0614_001:0274c24": "便得第一勇猛名稱。世界中煩惱將去，是不",
    "T15n0614_001:0274c25": "名健；能破煩惱賊，滅三毒火，涼樂清淨，涅槃",
    "T15n0614_001:0274c26": "林中安隱高枕，種種禪定、根、力、七覺，清風四",
    "T15n0614_001:0274c27": "起，顧念眾生沒三毒海，德妙力如是，乃名",
    "T15n0614_001:0274c28": "為健。如是等散心，當念阿那般那，學六種法",
    "T15n0614_001:0274c29": "斷諸思覺，以是故念數息。」",
    "T15n0614_001:0275a01": "問曰：「若餘不淨、念佛、四等觀中，亦得斷思",
    "T15n0614_001:0275a02": "覺，何以故獨數息？」答曰：「餘觀法寬難失故，",
    "T15n0614_001:0275a03": "數息法急易轉故。譬如放牛，以牛難失故，守",
    "T15n0614_001:0275a04": "之少事，如放獼猴易失故，守之多事，此亦如",
    "T15n0614_001:0275a05": "是！數息心數不得少時他念，少時他念則",
    "T15n0614_001:0275a06": "失數，以是故初斷思覺應數息。」已得數法，當",
    "T15n0614_001:0275a07": "行隨法，斷諸思覺，入息至竟，當隨莫數一；出",
    "T15n0614_001:0275a08": "息至竟，當隨莫數二。譬如負債人，債主隨逐，",
    "T15n0614_001:0275a09": "初不捨離。如是思惟是入息，是還出更有",
    "T15n0614_001:0275a10": "異？出息是還入，更有異？是時知入息異、出息",
    "T15n0614_001:0275a11": "異。何以故？出息暖、入息冷。問曰：「入出息是",
    "T15n0614_001:0275a12": "一息。何以故？出息還更入故。譬如含水水暖，",
    "T15n0614_001:0275a13": "吐水水冷，冷者還暖，暖者還冷故。」答曰：「不",
    "T15n0614_001:0275a14": "爾！內心動故有息出，出已即滅。鼻口引外則",
    "T15n0614_001:0275a15": "有息入，入故息滅，亦無將出亦無將入。復次，",
    "T15n0614_001:0275a16": "少、壯、老人，少者入息長，壯者入出息等，老者",
    "T15n0614_001:0275a17": "出息長，是故非一息。復次，臍邊風發相似相",
    "T15n0614_001:0275a18": "續，息出至口鼻邊，出已便滅。譬如𭬽囊中",
    "T15n0614_001:0275a19": "風，開時即滅。若以口鼻因緣引之則風入，是",
    "T15n0614_001:0275a20": "從新因緣邊生。譬如扇，眾緣合故則有風。是",
    "T15n0614_001:0275a21": "時知入出息因緣，而有虛誑不真、生滅無常。",
    "T15n0614_001:0275a22": "如是思惟，出息從口鼻因緣引之而有，入息",
    "T15n0614_001:0275a23": "因緣心動令生，而惑者不知以為我息。」息者",
    "T15n0614_001:0275a24": "是風，與外風無異，地、水、火、空亦復如是！是五",
    "T15n0614_001:0275a25": "大因緣合故生識，識亦如是，非我有也！五陰、",
    "T15n0614_001:0275a26": "十二入、十八持亦復如是！如是知之，逐息入",
    "T15n0614_001:0275a27": "息出，是以名隨。已得隨法當行止法。止法者，",
    "T15n0614_001:0275a28": "數隨心極，住意風門，念入出息。問曰：「何以故",
    "T15n0614_001:0275a29": "止？」答曰：「斷諸思覺故，心不散故。數隨息時，心",
    "T15n0614_001:0275b01": "不定、心多劇故；止則心閑少事故，心住一處故。」",
    "T15n0614_001:0275b02": "念息出入，譬如守門人門邊住，觀人入出。止",
    "T15n0614_001:0275b03": "心亦爾！知息出時，從臍、心、胸、咽至口、鼻。息入",
    "T15n0614_001:0275b04": "時從口、鼻、咽、胸、心至臍。如是繫心一處，是名",
    "T15n0614_001:0275b05": "為止。復次心止法中住觀。入息時五陰生滅",
    "T15n0614_001:0275b06": "異，出息時五陰生滅異，如是心亂便除却，一",
    "T15n0614_001:0275b07": "心思惟令觀增長，是名為觀法。捨風門住離",
    "T15n0614_001:0275b08": "麁觀法，離麁觀法知息無常，此名轉觀。觀五",
    "T15n0614_001:0275b09": "陰無常，亦念入息出息生滅無常。見初頭息",
    "T15n0614_001:0275b10": "無所從來，次觀後息亦無跡處，因緣合故有，",
    "T15n0614_001:0275b11": "因緣散故無，是名轉觀法。除滅五蓋及諸",
    "T15n0614_001:0275b12": "煩惱，雖先得止觀，煩惱不淨心雜，今此淨法",
    "T15n0614_001:0275b13": "心獨得清淨。復次，前觀異學相似行道念息",
    "T15n0614_001:0275b14": "入出，今無漏道相似行善有漏道，是謂清淨。",
    "T15n0614_001:0275b15": "復次，初觀身念止分，漸漸一切身念止，次行",
    "T15n0614_001:0275b16": "痛心念止，是中非清淨，無漏道遠故。今法念",
    "T15n0614_001:0275b17": "止中，觀十六行念入出息，得煖法、頂法、忍法、",
    "T15n0614_001:0275b18": "世間第一法，苦法忍乃至無學盡智，是名清",
    "T15n0614_001:0275b19": "淨。是十六分中，初入息分六種安那般那行，",
    "T15n0614_001:0275b20": "出息分亦如是！一心念息入出若長若短，譬",
    "T15n0614_001:0275b21": "如人怖走上山，若擔負重、若上氣，如是比是",
    "T15n0614_001:0275b22": "息短；若人極時得安息歡喜，又如得利、從獄",
    "T15n0614_001:0275b23": "中出，如是為息長。一切息隨二處：若長、若",
    "T15n0614_001:0275b24": "短處，是故言息長息短。是中亦行安那般那",
    "T15n0614_001:0275b25": "六事，念諸息遍身，亦念息出入，悉觀身中諸",
    "T15n0614_001:0275b26": "出息入息，覺知遍至身中乃至足指，遍諸毛孔",
    "T15n0614_001:0275b27": "如水入沙；息出覺知從足至髮，遍諸毛孔亦",
    "T15n0614_001:0275b28": "如水入沙。譬如𭬽囊入出皆滿，口鼻風入出",
    "T15n0614_001:0275b29": "亦爾！觀身周遍見風行處，如藕根孔亦如魚",
    "T15n0614_001:0275c01": "網。復次，非獨口鼻觀息入出，一切毛孔及九",
    "T15n0614_001:0275c02": "孔中，亦見息入息出。是故知息遍諸身，除諸",
    "T15n0614_001:0275c03": "身行，亦念入出息。初學息時，若身懈怠、睡眠、",
    "T15n0614_001:0275c04": "體重，悉除棄之！身輕柔軟，隨禪定心受喜，亦",
    "T15n0614_001:0275c05": "念息入出。除懈怠、睡眠、心重，得心輕柔軟，",
    "T15n0614_001:0275c06": "隨禪定心受喜。復次，入息念止中竟，次行痛",
    "T15n0614_001:0275c07": "念止；已得身念止，實今更得痛念止，實受喜。",
    "T15n0614_001:0275c08": "復次已知身實相，今欲知心心數法實相，是",
    "T15n0614_001:0275c09": "故受喜亦念息入出，受樂亦念息入出，是喜",
    "T15n0614_001:0275c10": "增長名為樂。復次，初心中生悅是名喜，後遍",
    "T15n0614_001:0275c11": "身喜是名樂。復次，初禪、二禪中樂痛名喜，三",
    "T15n0614_001:0275c12": "禪中樂痛名受樂。受諸心行，亦念息入出。諸",
    "T15n0614_001:0275c13": "心生滅法、心染法心不染法、心散法心攝法、",
    "T15n0614_001:0275c14": "心正法心邪法，如是等諸心相名為心行。心",
    "T15n0614_001:0275c15": "作喜時亦念息入出——先受喜自生，不故作念，",
    "T15n0614_001:0275c16": "心故作喜。問曰：「何以故故作喜？」答曰：「欲治二",
    "T15n0614_001:0275c17": "種心：或散心、或攝心。如是作心，得出煩惱，是",
    "T15n0614_001:0275c18": "故念法，心作喜。」復次，若心不悅，勸勉令喜。心",
    "T15n0614_001:0275c19": "作攝時，亦念息入出——設心不定，強伏令定。如",
    "T15n0614_001:0275c20": "經中說：「心定是道，心散非道。」心作解脫時，亦",
    "T15n0614_001:0275c21": "念息入出——若意不解，強伏令解。譬如羊入蒼",
    "T15n0614_001:0275c22": "耳，蒼耳著身，人為漸漸出之。心作解脫諸煩",
    "T15n0614_001:0275c23": "惱結，亦復如是！是名心念止作解脫。觀無常",
    "T15n0614_001:0275c24": "亦念息入出——觀諸法無常、生滅、空、無吾我，生",
    "T15n0614_001:0275c25": "時諸法空生，滅時諸法空滅，是中無男、無女、",
    "T15n0614_001:0275c26": "無人、無作、無受，是名隨無常觀。觀有為法出",
    "T15n0614_001:0275c27": "散亦念息入出——無常是名出散。諸有為法現",
    "T15n0614_001:0275c28": "世中出，從過去因緣和合故集、因緣壞故散——",
    "T15n0614_001:0275c29": "如是隨觀，是名出散觀。觀離欲結亦念息入",
    "T15n0614_001:0276a01": "出——心離諸結，是法第一，是名隨離欲觀。觀盡",
    "T15n0614_001:0276a02": "亦念息入出——諸結使苦在在處盡，是處安隱，",
    "T15n0614_001:0276a03": "是名隨盡觀。觀棄捨亦念息入出，諸染愛煩",
    "T15n0614_001:0276a04": "惱身心五陰諸有為法棄捨，是第一安隱。如",
    "T15n0614_001:0276a05": "是觀是名隨法意止觀，是名十六分。",
    "T15n0614_001:0276a06": "第五治等分法門",
    "T15n0614_001:0276a07": "第五法門治等分行，及重罪人求索佛，如是",
    "T15n0614_001:0276a08": "人等當教一心念佛三昧。念佛三昧有三種",
    "T15n0614_001:0276a09": "人：或初習行、或已習行、或久習行。若初習行",
    "T15n0614_001:0276a10": "人，將至佛像所，或教令自往諦觀佛像相好，",
    "T15n0614_001:0276a11": "相相明了，一心取持。還至靜處，心眼觀佛",
    "T15n0614_001:0276a12": "像，令意不轉，繫念在像，不令他念；他念攝之，",
    "T15n0614_001:0276a13": "令常在像。若心不住，師當教言：「汝當責心：『由",
    "T15n0614_001:0276a14": "汝受罪，不可稱計，無際生死，種種苦惱，無不",
    "T15n0614_001:0276a15": "更受。若在地獄，吞飲洋銅，食燒鐵丸；若在畜",
    "T15n0614_001:0276a16": "生，食糞噉草；若在餓鬼，受飢餓苦；若在人中，",
    "T15n0614_001:0276a17": "貧窮困厄；若在天上，失欲憂惱。常隨汝故，令",
    "T15n0614_001:0276a18": "我受此種種身惱心惱、無量苦惱。今當制汝，",
    "T15n0614_001:0276a19": "汝當隨我。我今繫汝一處，我終不復為汝所",
    "T15n0614_001:0276a20": "困更受苦毒也。汝常困我，我今要當以事困",
    "T15n0614_001:0276a21": "汝。』」如是不已，心不散亂，是時便得心眼見佛",
    "T15n0614_001:0276a22": "像相光明，如眼所見無有異也。如是心住，是",
    "T15n0614_001:0276a23": "名初習行者思惟。是時當更念言：「是誰像相？",
    "T15n0614_001:0276a24": "則是過去釋迦牟尼佛像相。如我今見佛形",
    "T15n0614_001:0276a25": "像，像亦不來我亦不往。」如是心想見過去佛，",
    "T15n0614_001:0276a26": "初降神時震動天地。有三十二相大人相：一",
    "T15n0614_001:0276a27": "者、足下安平立。二者、足下千輻輪。三者、指長",
    "T15n0614_001:0276a28": "好。四者、足跟廣。五者、手足指合縵網。六者、足",
    "T15n0614_001:0276a29": "趺高平好。七者、伊尼延鹿𨄔。八者、平住手過",
    "T15n0614_001:0276b01": "膝。九者、陰馬藏相。十者、尼俱盧陀身。十一者、",
    "T15n0614_001:0276b02": "一一孔一一毛生。十二者、毛生上向而右旋。",
    "T15n0614_001:0276b03": "十三者、身色勝上金。十四者、身光面一丈。十",
    "T15n0614_001:0276b04": "五者、皮薄好。十六者、七處滿。十七者、兩腋下",
    "T15n0614_001:0276b05": "平好。十八者、上身如師子。十九者、身大好端",
    "T15n0614_001:0276b06": "直。二十者、肩圓好。二十一者、四十齒。二十二",
    "T15n0614_001:0276b07": "者、齒白齊密等而根深。二十三者、四牙白而",
    "T15n0614_001:0276b08": "大。二十四者、頰方如師子。二十五者、味中得",
    "T15n0614_001:0276b09": "上味。二十六者、舌大廣長而薄。二十七者、梵",
    "T15n0614_001:0276b10": "音深遠。二十八者、迦蘭頻伽聲。二十九者、眼",
    "T15n0614_001:0276b11": "紺青色。三十者、眼𥇒如牛王。三十一者、頂髮",
    "T15n0614_001:0276b12": "肉骨成。三十二者、眉間白毛長好右旋。復次",
    "T15n0614_001:0276b13": "八十種小相：一者、無見頂。二者、鼻直高好孔",
    "T15n0614_001:0276b14": "不現。三者、眉如初生月紺琉璃色。四者、耳好。",
    "T15n0614_001:0276b15": "五者、身如那羅延。六者、骨際如鉤鎖。七者、身",
    "T15n0614_001:0276b16": "一時迴如象王。八者、行時足去地四寸而印",
    "T15n0614_001:0276b17": "文現。九者、爪如赤銅色薄而潤澤。十者、膝圓",
    "T15n0614_001:0276b18": "好。十一者、身淨潔。十二者、身柔軟。十三者、身",
    "T15n0614_001:0276b19": "不曲。十四者、指長圓纖。十五者、指紋如畫雜",
    "T15n0614_001:0276b20": "色莊嚴。十六者、脈深不現。十七者、踝深不現。",
    "T15n0614_001:0276b21": "十八者、身潤光澤。十九者、身自持不委陀。二",
    "T15n0614_001:0276b22": "十者、身滿足三月受胎二月生。二十一者、容儀備足。二",
    "T15n0614_001:0276b23": "十二者、住處安如牛王立不動。二十三者、威振一切。",
    "T15n0614_001:0276b24": "二十四者、一切樂觀。二十五者、面不長。二十",
    "T15n0614_001:0276b25": "六者、正容貌不撓色。二十七者、脣如頻婆果",
    "T15n0614_001:0276b26": "色。二十八者、面圓滿。二十九者、響聲深。三十",
    "T15n0614_001:0276b27": "者、臍圓深不出。三十一者、毛處處右旋。三十",
    "T15n0614_001:0276b28": "二、者手足滿。三十三者、手足如意舊言內外握者是。三",
    "T15n0614_001:0276b29": "十四者、手足文明直。三十五者、手文長。三",
    "T15n0614_001:0276c01": "十六者、手文不斷。三十七者、一切惡心眾生",
    "T15n0614_001:0276c02": "見者皆得和悅色。三十八者、面廣姝。三十九",
    "T15n0614_001:0276c03": "者、面如月。四十者、眾生見者不怖不懼。四十",
    "T15n0614_001:0276c04": "一者、毛孔出香風。四十二者、口出香氣眾生",
    "T15n0614_001:0276c05": "遇者樂法七日。四十三者、儀容如師子。四十",
    "T15n0614_001:0276c06": "四者、進止如象王。四十五者、行法如鵝王。四",
    "T15n0614_001:0276c07": "十六者、頭如磨陀羅果此果不圓不長。四十七者、聲分",
    "T15n0614_001:0276c08": "滿足聲有六十種分，佛皆具足。四十八者、牙利。四十九者、無漢",
    "T15n0614_001:0276c09": "名故不得出也。五十者、舌大而赤。五十一者、舌薄。五十",
    "T15n0614_001:0276c10": "二者、毛純紅色色淨潔。五十三者、廣長眼。五",
    "T15n0614_001:0276c11": "十四者、孔門滿九孔門相具足滿。五十五者、手足赤白如",
    "T15n0614_001:0276c12": "蓮華色。五十六者、腹不見不出。五十七者、不",
    "T15n0614_001:0276c13": "凸腹。五十八者、不動身。五十九者、身重。六",
    "T15n0614_001:0276c14": "十者、大身。六十一者、身長。六十二者、手足",
    "T15n0614_001:0276c15": "滿淨。六十三者、四邊遍大光，光明自照而",
    "T15n0614_001:0276c16": "行。六十四者、等視眾生。六十五者、不著教化",
    "T15n0614_001:0276c17": "不貪弟子。六十六者、隨眾聲滿不減不過。六",
    "T15n0614_001:0276c18": "十七者、隨眾音聲而為說法。六十八者、語言",
    "T15n0614_001:0276c19": "無礙。六十九者、次第相續說法。七十者、一切",
    "T15n0614_001:0276c20": "眾生目不能諦視相知盡。七十一者、視無厭",
    "T15n0614_001:0276c21": "足。七十二者、髮長好。七十三者、髮好。七十四",
    "T15n0614_001:0276c22": "者、髮不亂。七十五者、髮不破。七十六者、髮柔",
    "T15n0614_001:0276c23": "軟。七十七者、髮青毘琉璃色。七十八者、髮絞",
    "T15n0614_001:0276c24": "上。七十九者、髮不稀。八十者、胸有德字手足",
    "T15n0614_001:0276c25": "有吉字。光明徹照無量世界，初生行七步，發",
    "T15n0614_001:0276c26": "口演要言，出家勤苦行，菩提樹下，降伏魔軍，",
    "T15n0614_001:0276c27": "後夜初明，成等正覺，光相分明，遠照十方，靡",
    "T15n0614_001:0276c28": "不周遍，諸天空中，弦歌供養，散華雨香，一切",
    "T15n0614_001:0276c29": "眾生，咸敬無量，獨步三界，還顧轉身，如象王",
    "T15n0614_001:0277a01": "迴，觀視道樹，初轉法輪，天人得悟，以道自證",
    "T15n0614_001:0277a02": "得至涅槃。佛身如是，感發無量，專心念佛，不",
    "T15n0614_001:0277a03": "令外念；外念諸緣，攝之令還。如是不亂，是時",
    "T15n0614_001:0277a04": "便得見一佛、二佛乃至十方無量世界諸佛色",
    "T15n0614_001:0277a05": "身，以心想故皆得見之，既得見佛又聞說法",
    "T15n0614_001:0277a06": "言。或自請問，佛為說法解諸疑網。既得佛念，",
    "T15n0614_001:0277a07": "當復念佛功德法身，無量大慧，無崖底智，",
    "T15n0614_001:0277a08": "不可計德。多陀阿伽度多陀秦言如。阿伽度言解，亦言實語，又言諸餘聖人安隱",
    "T15n0614_001:0277a09": "道來佛如是來；復次更不來後有中也　阿犁魯迷反呵阿犁秦言賊。呵言殺。佛以忍",
    "T15n0614_001:0277a10": "辱為鎧、精進為堅牢、禪定為弓、智慧為箭，殺憍慢等賊，故名殺賊　三藐無灼反三佛陀三藐",
    "T15n0614_001:0277a11": "秦言真實。三佛陀言一切覺。覺苦因習、涅槃因道，正解見四實不可轉，了盡無餘，故言真實覺一切　鞞伽除夜反",
    "T15n0614_001:0277a12": "遮羅那鞞伽秦言明。遮羅那言善行。明三明也，行清淨之行，以之獨成無師大覺，故言明善行也三",
    "T15n0614_001:0277a13": "般那秦言滿成　宿伽陀秦言善解，亦名善自得，又言善說無患　路伽憊皮拜",
    "T15n0614_001:0277a14": "反路伽秦言智。智者知世因知盡道，故名世智。世智知世也　阿耨多羅秦言無上。善法聖智",
    "T15n0614_001:0277a15": "示導一切，大德無量，梵魔眾聖莫有及者，何況能過佛尊德大？故言無上　富樓沙曇藐富樓",
    "T15n0614_001:0277a16": "沙秦言大丈夫。曇藐言可言、可化丈夫、調御師。佛以大慈大悲大智故，有時軟美語、有時苦切語，或以親教，以",
    "T15n0614_001:0277a17": "此調御令不失道，故名佛為可化丈夫、調御師法也　舍賒音多都餓反提婆魔㝹",
    "T15n0614_001:0277a18": "舍喃奴甘反秦言天人師。盡能解脫一切人煩惱，常住不退上法　佛婆伽婆",
    "T15n0614_001:0277a19": "過去未來現在，行不行知行盡不盡，一切諸法菩提樹下一切了了知，故名佛婆伽婆。言：有大名聲。復次婆名女根。婆名",
    "T15n0614_001:0277a20": "吐。永棄女根，故女根吐也。",
    "T15n0614_001:0277a21": "爾時，復念二佛神德，三四五佛乃至無量盡虛",
    "T15n0614_001:0277a22": "空界，皆悉如是。復還見一佛，能見一佛作十",
    "T15n0614_001:0277a23": "方佛，能見十方佛作一佛。能令一色作金、銀、",
    "T15n0614_001:0277a24": "水精、毘琉璃色，隨人意樂悉令見之。爾時惟",
    "T15n0614_001:0277a25": "觀二事：虛空佛身及佛功德，更無異念，心",
    "T15n0614_001:0277a26": "得自在意不馳散，是時得成念佛三昧。若心",
    "T15n0614_001:0277a27": "馳散念在五塵，若在六覺者，當自勗勉剋勵",
    "T15n0614_001:0277a28": "其心，強制伏之！如是思惟人身難得、佛法難",
    "T15n0614_001:0277a29": "遇，故曰：「眾明日為最、諸智佛為最。」所以者何？",
    "T15n0614_001:0277b01": "佛興大悲，常為一切故，頭目髓腦救濟眾生，",
    "T15n0614_001:0277b02": "何可放心不專念佛而孤負重恩？若佛不出",
    "T15n0614_001:0277b03": "世，則無人道、天道、涅槃之道；若人香華供養，",
    "T15n0614_001:0277b04": "以骨、肉、血、髓起塔供養，未若行人以法供養",
    "T15n0614_001:0277b05": "得至涅槃。雖然猶負佛恩，設當念佛空無所",
    "T15n0614_001:0277b06": "獲，猶應勤心專念不忘，以報佛恩，何況念佛",
    "T15n0614_001:0277b07": "得諸三昧智慧成佛，而不專念？是故行者常",
    "T15n0614_001:0277b08": "當專心令意不散，既得見佛請質所疑，是",
    "T15n0614_001:0277b09": "名念佛三昧。除滅等分及餘重罪。",
    "T15n0614_001:0277b10": "坐禪三昧經卷上"
}