{
    "T50n2061_017:0812b05": "宋高僧傳卷第十七",
    "T50n2061_017:0812b07": "宋左街天壽寺通慧大師",
    "T50n2061_017:0812b08": "賜紫沙門贊寧等奉　勅撰",
    "T50n2061_017:0812b09": "5 護法篇護法篇第五正傳十八人附見一人",
    "T50n2061_017:0812b10": "唐京師大莊嚴寺威秀傳唐京師大莊嚴寺威秀傳",
    "T50n2061_017:0812b11": "釋威秀，不知何許人也。博達多能，講宣是",
    "T50n2061_017:0812b12": "務，志存負荷，勇而有儀。其於筆語掞張，特",
    "T50n2061_017:0812b13": "推明敏。無何，天皇即位，龍朔二年四月十",
    "T50n2061_017:0812b14": "五日勅勒僧道咸施俗拜。時則僧徒惶惑，",
    "T50n2061_017:0812b15": "罔知所裁。秀嗟教道之中微，歎君王之",
    "T50n2061_017:0812b16": "慢法，乃上表稱沙門不合拜。徵引諸史，爰",
    "T50n2061_017:0812b17": "歷累朝抑挫，朝纔發令，夕又改圖，皆非遠",
    "T50n2061_017:0812b18": "略也。方引經律論以為量果，詞皆婉雅，理",
    "T50n2061_017:0812b19": "必淵明。如云「故出家不存家人之禮，出俗",
    "T50n2061_017:0812b20": "無霑處俗之儀，其道顯然，百代不易之令典",
    "T50n2061_017:0812b21": "也。」表上，勅百官集中臺都議其事。時朝宰",
    "T50n2061_017:0812b22": "五百三十九人請不拜，三百五十四人請拜。",
    "T50n2061_017:0812b23": "時大帝至六月勅不拜君而拜父母，尋亦",
    "T50n2061_017:0812b24": "廢止。秀之為法，實謂忘身乎！抗表之際，當",
    "T50n2061_017:0812b25": "年四月二十一日也。時京邑僧等二百餘人",
    "T50n2061_017:0812b26": "往蓬萊宮，申表上請。時相謂秀等曰：「勅令",
    "T50n2061_017:0812b27": "詳議，拜否未定，可待後集。」秀等乃退。於是",
    "T50n2061_017:0812b28": "大集西明寺，相與謀議，共投啟狀，聞諸達",
    "T50n2061_017:0812b29": "官貴戚，若救頭然。時宣律師上雍州牧沛",
    "T50n2061_017:0812c01": "王啟，別上榮國太夫人啟等。秀之批鱗，所謂",
    "T50n2061_017:0812c02": "以身許法也。",
    "T50n2061_017:0812c03": "唐京兆大興善寺復禮傳唐京兆大興善寺復禮傳",
    "T50n2061_017:0812c04": "釋復禮，京兆人也，俗姓皇甫氏。少出家，住興",
    "T50n2061_017:0812c05": "善寺。性虛靜，寡嗜欲。遊心內典，兼博玄儒，",
    "T50n2061_017:0812c06": "尤工賦詠，善於著述，俗流名士皆仰慕",
    "T50n2061_017:0812c07": "之。三藏地婆訶羅、實叉難陀等譯《大莊嚴》、《華",
    "T50n2061_017:0812c08": "嚴》等經，皆勅召禮令同翻譯，綴文裁義，實",
    "T50n2061_017:0812c09": "屬斯人。天皇永隆二年辛巳，因太子文學權",
    "T50n2061_017:0812c10": "無二述《釋典稽疑》十條，用以問禮，請令釋",
    "T50n2061_017:0812c11": "滯，遂為答之，撰成三卷，名曰《十門辯惑論》。",
    "T50n2061_017:0812c12": "賓主酬答，剖析稽疑，文出於智府，義在於",
    "T50n2061_017:0812c13": "心外，如斯答對，堅陣難摧。赤旛曳而魔黨",
    "T50n2061_017:0812c14": "降，天鼓鳴而脩羅退，權文學所舉《稽疑》數義",
    "T50n2061_017:0812c15": "也，於餘則難，在禮殊易。何邪？蓋不知教有",
    "T50n2061_017:0812c16": "弛張，文存權實，謂為矛盾，故行弔伐之師。",
    "T50n2061_017:0812c17": "如小偏裨須請軍門之命。無二既披來",
    "T50n2061_017:0812c18": "論，全釋舊疑，乃復書云：「續晨鳧之足，鑿混",
    "T50n2061_017:0812c19": "沌之竅，百年之疑，一朝頓盡。永遵覺路，長",
    "T50n2061_017:0812c20": "悟迷源，爇煩惱之薪，餐涅槃之飯，請事斯",
    "T50n2061_017:0812c21": "語，以卒餘年」云。此雖一時之解紛，實為萬",
    "T50n2061_017:0812c22": "代之龜鑑也。禮之義學，時少比儔，兼有文",
    "T50n2061_017:0812c23": "集行於代。加復深綜玄機，特明心契，作《真",
    "T50n2061_017:0812c24": "妄頌》問天下學士，擊和者數人。當草堂宗",
    "T50n2061_017:0812c25": "密師銓擇臻極，唯清涼澄觀得其旨趣，若",
    "T50n2061_017:0812c26": "盧郎之米粒矣。餘未體禮師之見。故唐之",
    "T50n2061_017:0812c27": "譯務，禮為宗匠，故惠立謂之「譯主」。「譯主」之名，",
    "T50n2061_017:0812c28": "起於禮矣。妙通五竺，融貫三乘，古今所推，",
    "T50n2061_017:0812c29": "世罕倫匹。其論二軸編入藏，酬外難之攻，",
    "T50n2061_017:0813a01": "但用此之戈盾也矣。",
    "T50n2061_017:0813a02": "唐京兆魏國寺惠立傳唐京兆魏國寺惠立傳",
    "T50n2061_017:0813a03": "釋惠立，本名子立，天皇改為惠立，俗姓趙",
    "T50n2061_017:0813a04": "氏，天水人也。遠祖因官徙寓新平，故為豳",
    "T50n2061_017:0813a05": "人焉。爰祖及父，俱馳高譽。立即隋起居舍人",
    "T50n2061_017:0813a06": "司隷從事毅之第三子也。生而岐嶷，有棄",
    "T50n2061_017:0813a07": "俗之志。年十五，貞觀三年出家，住豳州昭仁",
    "T50n2061_017:0813a08": "寺，此寺即破薛舉之戰場也。立識敏才俊，神",
    "T50n2061_017:0813a09": "清道邁，習林遠之高風，有肇融之識量。聲",
    "T50n2061_017:0813a10": "譽聞徹，勅召充大慈恩寺翻經大德，次補西",
    "T50n2061_017:0813a11": "明寺都維那，後授太原寺主，皆降綸旨，令",
    "T50n2061_017:0813a12": "維寺任。天皇之代，以其博考儒釋，雅著篇",
    "T50n2061_017:0813a13": "章，妙辯雲飛，益思泉湧，加以直詞正色，不",
    "T50n2061_017:0813a14": "憚威嚴，赴火蹈湯，無所屈撓。頻召入內，",
    "T50n2061_017:0813a15": "與黃冠對論。皆愜帝旨，事在別傳。立以玄",
    "T50n2061_017:0813a16": "奘法師求經印度，若無紀述，季代罕聞，遂",
    "T50n2061_017:0813a17": "撰《慈恩三藏行傳》，未成而卒。後廣福寺沙門",
    "T50n2061_017:0813a18": "彥悰續而成之，總十卷。故初題云「沙門惠立",
    "T50n2061_017:0813a19": "本，釋彥悰箋」是也。立削󱡐云畢，慮遺諸美，遂",
    "T50n2061_017:0813a20": "藏諸地府，世莫得聞。爾後臨終，令門侍掘",
    "T50n2061_017:0813a21": "以啟之，將出，乃即終焉。初立見尚醫奉御",
    "T50n2061_017:0813a22": "呂才妄造《釋因明圖注》三卷，非斥諸師正義。",
    "T50n2061_017:0813a23": "立致書責之，其警句有云：「奉御於俗事少",
    "T50n2061_017:0813a24": "閑，遂謂真宗可了，何異乎鼷鼠見釜竈之",
    "T50n2061_017:0813a25": "堪陟，乃言崑丘之非難；蛛蝥覩棘林之易",
    "T50n2061_017:0813a26": "羅，亦謂扶桑之可網。不量涯分，何殊此",
    "T50n2061_017:0813a27": "焉？」才由茲而寢。太常博士柳宣聞其事息，",
    "T50n2061_017:0813a28": "乃歸信，以書〈檄翻經僧眾〉，云「其外禦其侮，",
    "T50n2061_017:0813a29": "釋門之季路也。」",
    "T50n2061_017:0813b01": "唐洛京佛授記寺玄嶷傳唐洛京佛授記寺玄嶷傳",
    "T50n2061_017:0813b02": "釋玄嶷，俗姓杜氏。幼入玄門，纔通經法，黃",
    "T50n2061_017:0813b03": "冠之侶推其明哲，出類逸群，號杜乂鍊師。",
    "T50n2061_017:0813b04": "方登極籙，為洛都大恒觀主。遊心《七略》，得",
    "T50n2061_017:0813b05": "理三玄，道術之流，推為綱領。天后心崇大",
    "T50n2061_017:0813b06": "法，揚闡釋宗，又悟其食蓼非甘，却行遠舍，",
    "T50n2061_017:0813b07": "願反初服，嚮佛而歸。遂懇求剃落，詔許度",
    "T50n2061_017:0813b08": "之，住佛授記寺，尋為寺都焉。則知在草",
    "T50n2061_017:0813b09": "為英，在禽為雄，信有之矣。續參翻譯，悉",
    "T50n2061_017:0813b10": "彼宗之乖謬，知正教之可憑。或問之曰：「子",
    "T50n2061_017:0813b11": "何信佛邪？」嶷曰：「生死飈疾，宜早圖之，無令",
    "T50n2061_017:0813b12": "臨衢整轡，中流竚枻乎！有若環車望斗，",
    "T50n2061_017:0813b13": "劾鬼求仙，以此用心，非究盡也。」乃造《甄",
    "T50n2061_017:0813b14": "正論》一部，指斥其失，令歸正真，施設主客",
    "T50n2061_017:0813b15": "問答，極為省要焉。嶷不知厥終。",
    "T50n2061_017:0813b16": "系曰：知彼敵情，資乎鄉導；或「入」必爭之境，",
    "T50n2061_017:0813b17": "免書「弗地」之譏；又猶秉爥霄征，便匪如人",
    "T50n2061_017:0813b18": "入闇。歷聞玄嶷曾寄黃冠，熟其本教。及",
    "T50n2061_017:0813b19": "歸釋族，斥彼妄源。不須四月而試之，已",
    "T50n2061_017:0813b20": "納一城之欵矣。由是觀之，脫有逜逆之者，",
    "T50n2061_017:0813b21": "則曰「吾當說汝真」，斯是之謂歟！",
    "T50n2061_017:0813b22": "唐江陵府法明傳唐江陵府法明傳",
    "T50n2061_017:0813b23": "釋法明，本荊楚人也。博通經論，外善群書，",
    "T50n2061_017:0813b24": "辯給如流，戒範堅正。中宗朝入長安，遊訪",
    "T50n2061_017:0813b25": "諸高達，適遇詔僧、道定奪《化胡成佛經》真",
    "T50n2061_017:0813b26": "偽。時盛集內殿，百官侍聽。諸高位龍象，抗",
    "T50n2061_017:0813b27": "禦黃冠，翻覆未安，𦤞𭺠難定。明初不預其",
    "T50n2061_017:0813b28": "選，出場擅美，問道流曰：「老子化胡成佛，",
    "T50n2061_017:0813b29": "老子為作漢語化？為作胡語化？若漢語化",
    "T50n2061_017:0813c01": "胡，胡即不解。若胡語化，此經到此土，便須",
    "T50n2061_017:0813c02": "翻譯。未審此經是何年月？何朝代？何人誦胡",
    "T50n2061_017:0813c03": "語？何人筆受？」時道流絕救無對。明由此公",
    "T50n2061_017:0813c04": "卿歎賞，則神龍元年也。其年九月十四日，下",
    "T50n2061_017:0813c05": "勅曰：「仰所在官吏廢此偽經，刻石於洛京",
    "T50n2061_017:0813c06": "白馬寺，以示將來。」勅曰：「朕叨居寶位，惟新",
    "T50n2061_017:0813c07": "闡政，再安宗社，展恭禋之大禮，降雷雨之",
    "T50n2061_017:0813c08": "鴻恩，爰及緇黃，兼申懲勸。如聞天下諸道",
    "T50n2061_017:0813c09": "觀皆畫《化胡成佛變相》，僧寺亦畫玄元之形，",
    "T50n2061_017:0813c10": "兩教尊容，二俱不可。制到後限十日內並須",
    "T50n2061_017:0813c11": "除毀。若故留，仰當處官吏科『違勅罪』。其",
    "T50n2061_017:0813c12": "《化胡經》累朝明勅禁斷，近知在外仍頗流行，",
    "T50n2061_017:0813c13": "自今後其諸部《化胡經》及諸記錄。有化胡事，",
    "T50n2061_017:0813c14": "並宜除削。若有蓄者，準勅科罪。」其月洛京",
    "T50n2061_017:0813c15": "大恒道觀主桓道彥等上表固執，勅批曰：「朕",
    "T50n2061_017:0813c16": "以匪躬，忝承丕業，雖撫寧多失，而平恕實",
    "T50n2061_017:0813c17": "專。矧夫三聖重光，玄元統序，豈忘老教，偏",
    "T50n2061_017:0813c18": "意釋宗。朕志欵還淳，情存去偽。理乖事舛",
    "T50n2061_017:0813c19": "者，雖在親而亦除；義符名當者，雖有怨而",
    "T50n2061_017:0813c20": "必錄。頃以萬機餘暇，略尋三教之文。至於",
    "T50n2061_017:0813c21": "《道德》二篇，妙絕希夷之境。天竺有空二諦，理",
    "T50n2061_017:0813c22": "祕真如之談。莫不敷暢玄門，闡揚至賾，何",
    "T50n2061_017:0813c23": "假《化胡》之偽，方盛老君之宗。義有差違，文",
    "T50n2061_017:0813c24": "無典故，成佛則四人不同，論弟子則多聞",
    "T50n2061_017:0813c25": "舛互。尹喜既稱成佛，已甚憑虛。復云化作",
    "T50n2061_017:0813c26": "阿難，更成烏合。鬼谷、北郭之輩，未踐中天；",
    "T50n2061_017:0813c27": "舍利、文殊之倫，妄彰東土。胡漢交雜，年代亦",
    "T50n2061_017:0813c28": "乖。履水而說涅槃，曾無典據；蹈火而談妙",
    "T50n2061_017:0813c29": "法，有類俳優。誣詐自彰，寧煩縷說。經非老",
    "T50n2061_017:0814a01": "君所制，毀之則匪曰孝虧；文是鄙人所談，",
    "T50n2061_017:0814a02": "除之則更彰先德。來言雖切，理實未安。宜",
    "T50n2061_017:0814a03": "悉朕懷，即斷來表。」明之口給，當代無倫。援",
    "T50n2061_017:0814a04": "護法門，由之禦侮，惡言不入耳，其是之謂",
    "T50n2061_017:0814a05": "乎！",
    "T50n2061_017:0814a06": "系曰：《化胡經》也，二教不平，其爭多矣！無若",
    "T50n2061_017:0814a07": "法明一言蔽之。設或凝神抒思，久不可酬，",
    "T50n2061_017:0814a08": "況復萬乘之前，孰能卒對？昔楊素見嵩陽觀",
    "T50n2061_017:0814a09": "畫「化胡」，素曰：「何不化胡成道，而成佛乎？」道",
    "T50n2061_017:0814a10": "士無言。觀夫明之垂問，義含兩意，正為化",
    "T50n2061_017:0814a11": "胡成佛，旁釁諸天仙言語與人不同，天言",
    "T50n2061_017:0814a12": "傳授諸經，是誰辯譯？其猶一箭射雙鳧，又",
    "T50n2061_017:0814a13": "若一發兩豵之謂歟！",
    "T50n2061_017:0814a14": "唐潤州石圯山神悟傳唐潤州石圯山神悟傳",
    "T50n2061_017:0814a15": "釋神悟，字通性，隴西李氏之子。其先屬西晉",
    "T50n2061_017:0814a16": "版蕩，遷家于吳之長水也。世襲儒素，幼為",
    "T50n2061_017:0814a17": "諸生。及冠，忽嬰惡疾，有不可救之狀。咎",
    "T50n2061_017:0814a18": "心補行，力將何施？開元中詣溪光律師，請",
    "T50n2061_017:0814a19": "耆域之方，執門人之禮。師示以遣業之教，",
    "T50n2061_017:0814a20": "一曰理懺，二曰事懺。此二者，聖之所授，行必",
    "T50n2061_017:0814a21": "有徵。遂於菩提像前，秉不屈之心，爇難捐",
    "T50n2061_017:0814a22": "之指。于時有異光如月，朣朧紺宮，極苦",
    "T50n2061_017:0814a23": "可以感神明，至精可以動天地。蓋人之難",
    "T50n2061_017:0814a24": "事歟！天寶四年，受具足戒，身始披緇。八年，",
    "T50n2061_017:0814a25": "舉尤異行，名隷于寺。逮其晚節，益見苦心。",
    "T50n2061_017:0814a26": "每置法華道場九旬，入長行禮念觀佛三昧，",
    "T50n2061_017:0814a27": "於斯現前因。語門人曰：「夫陰薄日以何傷，",
    "T50n2061_017:0814a28": "風運空而不動，苟達於妄，誰非性也。」方結",
    "T50n2061_017:0814a29": "宇於勞勞山東，中據石圯，達分仙徑。諸猛",
    "T50n2061_017:0814b01": "獸馴於禪榻，祥雲低於法堂。中夜有山神",
    "T50n2061_017:0814b02": "現形，謂悟曰：「弟子即隋故新成侯曹世安，生",
    "T50n2061_017:0814b03": "為列侯，死典南嶺。今師至止，願以此地永",
    "T50n2061_017:0814b04": "奉經行。」言訖隱而不見。故吏部員外李華、殿",
    "T50n2061_017:0814b05": "中侍御史崔益同謁悟，嘗問孔老聖教優",
    "T50n2061_017:0814b06": "劣，請陳題品。對曰：「路伽邪典籍皆心外法，",
    "T50n2061_017:0814b07": "味之者勞而無證，其猶澤朽思華，乾池映",
    "T50n2061_017:0814b08": "月，比其釋教，夫何遠乎？」如是往復，應答如",
    "T50n2061_017:0814b09": "流。華、益拱手，無以抗敵。其扞護釋門疆埸，",
    "T50n2061_017:0814b10": "疇敢侵軼乎？華乃一代之文宗，與蕭頴士齊",
    "T50n2061_017:0814b11": "名，筆語過之。若此之儒，孰能觝角也。凡諸",
    "T50n2061_017:0814b12": "不逞之徒疑經難法者，悟必近取諸身，遠喻",
    "T50n2061_017:0814b13": "於物，如理答酬，無不垂頭搭翼者。十年辛",
    "T50n2061_017:0814b14": "卯春，寢疾，加趺坐而逝。享齡六十三，法臘二",
    "T50n2061_017:0814b15": "十六。闍維之日，獲舍利五百餘粒，珠顆纍纍，",
    "T50n2061_017:0814b16": "粲然在矚。門人湛一、圓一等主之，遷塔焉。",
    "T50n2061_017:0814b17": "唐金陵鐘山元崇傳唐金陵鐘山元崇傳󱈜禪師",
    "T50n2061_017:0814b18": "釋元崇，俗姓王氏，瑯瑘臨沂人也。晉丞相始",
    "T50n2061_017:0814b19": "興文獻公子薈之後，自南朝淪廢，世居句",
    "T50n2061_017:0814b20": "容。祖禰已來，非賢即哲。崇幼而孤秀，嶷若斷",
    "T50n2061_017:0814b21": "山。心喻芙蕖，形同玉潔，風塵不雜，立志夷",
    "T50n2061_017:0814b22": "簡。時年十五，奉道辭家，負笈洞天，餐霞臥",
    "T50n2061_017:0814b23": "雲，師範陶許，精研妙句，獨證微隱。乃恐至",
    "T50n2061_017:0814b24": "理未融，解脫方阻，因歸心釋典，大暢佛乘，",
    "T50n2061_017:0814b25": "三教齊驅，遘心世表。於是聲振吳越，緇素",
    "T50n2061_017:0814b26": "異焉。採訪使潤州刺史齊平陽公聞其行",
    "T50n2061_017:0814b27": "業，虛佇久之，適會恩制度人，裒充舉首。以",
    "T50n2061_017:0814b28": "開元末年因從瓦官寺󱈜禪師諮受心要，",
    "T50n2061_017:0814b29": "日夜匪懈，無忘請益。󱈜公乃揣骨，千里駿",
    "T50n2061_017:0814c01": "足可知，因授深法。崇靈臺虛徹，可舍百神，",
    "T50n2061_017:0814c02": "心鑒高懸，塵無私隱。既而聲價光遠，物望所",
    "T50n2061_017:0814c03": "知，金陵諸德，請移所配棲霞寺。春秋逾紀，",
    "T50n2061_017:0814c04": "服勤道務，彝倫有敘，時眾是瞻。至德初，並",
    "T50n2061_017:0814c05": "謝絕人事，杖錫去郡，歷于上京，遍奉明師，",
    "T50n2061_017:0814c06": "棲心閑境，罕交俗流。遂入終南，經衛藏，",
    "T50n2061_017:0814c07": "至白鹿，上藍田，於輞川得右丞王公維之",
    "T50n2061_017:0814c08": "別業。松生石上，水流松下，王公焚香靜室，",
    "T50n2061_017:0814c09": "與崇相遇，神交中斷。于時天地未泰，豺狼構",
    "T50n2061_017:0814c10": "患，朝賢國寶，或在薖軸。起居蕭舍人昕與",
    "T50n2061_017:0814c11": "右丞諸公，並碩學雄才，尊儒重道，偶茲一會，",
    "T50n2061_017:0814c12": "抗論彌日，鉤深索隱，襟期許與。王、蕭歎曰：",
    "T50n2061_017:0814c13": "「佛法有人，不宜輕議也矣！」及言旋河洛，",
    "T50n2061_017:0814c14": "登陟嵩少，懷達磨之旨要，得《華嚴》之會歸，",
    "T50n2061_017:0814c15": "聲價漸高，衣冠羨仰。京師名德咸請住持。志",
    "T50n2061_017:0814c16": "在無為，翛然不顧。乃放浪人世，追蹤道流，",
    "T50n2061_017:0814c17": "考盤靈蹤，遂東適吳、越、天台、四明，清心養",
    "T50n2061_017:0814c18": "素。數年之後，遐想鐘山，飛錫舊居，考以雲",
    "T50n2061_017:0814c19": "房，道俗咸喜，玉反山輝。大曆五年，刺史南陽",
    "T50n2061_017:0814c20": "樊公雅好禪寂，及屬縣行春，順風稽首，諮",
    "T50n2061_017:0814c21": "請道要，益加師禮矣。時道俗以為此寺靈",
    "T50n2061_017:0814c22": "勝，遊憩者多，監主護持，須選名德。僉議無以",
    "T50n2061_017:0814c23": "易禪師者。崇頻告辭懇苦，眾咸再三，事不",
    "T50n2061_017:0814c24": "獲已，順受彌縫其間，總二十年。藉四方之",
    "T50n2061_017:0814c25": "財，因道化之力，欒櫨雲構，丹雘日新，蓋存乎",
    "T50n2061_017:0814c26": "無為無所不為者也。功成身退，安禪高頂，",
    "T50n2061_017:0814c27": "前後學徒，詎可勝計。至大曆十二年，示疾言",
    "T50n2061_017:0814c28": "歸，不加藥餌。八月二日，卒於山院，春秋六",
    "T50n2061_017:0814c29": "十有五。臨終，命門人無令封樹，弟子如泉、",
    "T50n2061_017:0815a01": "澄添等奉全師教，以其月八日瘞于攝山",
    "T50n2061_017:0815a02": "之陽，依巖為窟，累石不磨不礱，遵遺誥",
    "T50n2061_017:0815a03": "也。崇身長六尺，儀表端肅，望之儼然，即之",
    "T50n2061_017:0815a04": "生畏。意密情恕，心和行高，天姿龍象，生此岐",
    "T50n2061_017:0815a05": "嶷。享齡非永，惜哉！弟子等共建豐碑，以紀",
    "T50n2061_017:0815a06": "化跡，樹于寺之門首焉。",
    "T50n2061_017:0815a07": "唐京兆大安國寺利涉傳唐京兆大安國寺利涉傳",
    "T50n2061_017:0815a08": "釋利涉者，本西域人也，即大梵婆羅門之種",
    "T50n2061_017:0815a09": "姓。夙齡彊志，機警溢倫，宗黨之中，推其達",
    "T50n2061_017:0815a10": "法。欲遊震旦，結侶東征，至金梭嶺，遇玄",
    "T50n2061_017:0815a11": "奘三藏，行次相逢，禮求奘度。既而群經眾論，",
    "T50n2061_017:0815a12": "鑿竅通幽，特爾遠塵，歸乎正道，非奘難其",
    "T50n2061_017:0815a13": "移轉矣！奘門賢哲輻湊，涉季孟於光、寶之間。",
    "T50n2061_017:0815a14": "其為人也，猶帛高座之放曠。中宗最加欽重，",
    "T50n2061_017:0815a15": "朝廷卿相感義與遊。開元中於安國寺講",
    "T50n2061_017:0815a16": "《華嚴經》，四眾赴堂，遲則無容膝之位矣。檀",
    "T50n2061_017:0815a17": "施繁熾，利動人心。有頴陽人韋玎，垂拱中中",
    "T50n2061_017:0815a18": "第，調選河中府文學，遷大理評事、祕校。見",
    "T50n2061_017:0815a19": "涉講筵幣帛堆積，就乞選糧，所獲未厭。表",
    "T50n2061_017:0815a20": "請釋、道二教定其勝負，言釋、道蠧政可除。",
    "T50n2061_017:0815a21": "玄宗詔三教各選一百人，都集內殿，韋玎",
    "T50n2061_017:0815a22": "先陟高座，挫葉靜能及空門思明，例皆辭",
    "T50n2061_017:0815a23": "屈。涉次登座，解疑釋結，臨敵有餘，與韋",
    "T50n2061_017:0815a24": "往返百數千言，條緒交亂，相次抗之，棼絲自",
    "T50n2061_017:0815a25": "理，正直有歸。涉重問韋曰：「子先登席，可非",
    "T50n2061_017:0815a26": "主耶？未審主人何姓？」玎曰：「姓韋。」涉將「韋」字",
    "T50n2061_017:0815a27": "為韻，揭調長吟。偈詞曰：「我之佛法是無為，",
    "T50n2061_017:0815a28": "何故今朝得有為？無韋始得三數載，不知此",
    "T50n2061_017:0815a29": "復是何韋？」涉之吟作，百官悚然。帝果憶何",
    "T50n2061_017:0815b01": "韋之事，凜然變色曰：「玎是庶人宗族，敢爾輕",
    "T50n2061_017:0815b02": "懱朕玄元祖教及凌𨏦釋門。」玎下殿俯伏待",
    "T50n2061_017:0815b03": "罪，叩頭言：「臣非庶人之屬。」涉貴其鉗利",
    "T50n2061_017:0815b04": "口以解疎狂，奏曰：「玎是關外之人，非玄貞",
    "T50n2061_017:0815b05": "之族類。」勅貶象州百姓。賜涉錢絹，助造明",
    "T50n2061_017:0815b06": "教寺，加號明教焉。二教重熙，涉之力也。因",
    "T50n2061_017:0815b07": "著《立法幢論》一卷。公卿間有言曰：「涉公是韋",
    "T50n2061_017:0815b08": "掾之膏肓也。」涉曰：「此舉也，矢在弦上，不得",
    "T50n2061_017:0815b09": "不發。」自此京城無不改觀，言談講者，以",
    "T50n2061_017:0815b10": "涉為最焉。晚節遭其譴謫漢東，尋屬寬宥，",
    "T50n2061_017:0815b11": "移徙南陽龍興寺。時惠忠國師知重涉名，聊",
    "T50n2061_017:0815b12": "欵關相謁，曰：「納衣小僧向前，某被門徒朝要",
    "T50n2061_017:0815b13": "連坐于此，適觀師當有貴氣，可作高道國",
    "T50n2061_017:0815b14": "德，勿同吾也。」乃開篋提衣物，令忠師曳",
    "T50n2061_017:0815b15": "婁。由此襄、鄧之人皆驚涉如此懸記，忠師",
    "T50n2061_017:0815b16": "道聲又光闡焉，蓋涉望重之故也。上元二年，",
    "T50n2061_017:0815b17": "詔忠師入供養。肅宗時入宮起居太上皇，",
    "T50n2061_017:0815b18": "乃引忠見上皇曰：「此人何如利涉？」則知涉",
    "T50n2061_017:0815b19": "才業優長，帝王器重，復多著述。大曆中西明",
    "T50n2061_017:0815b20": "寺翻經沙門圓照撰《涉傳》，成一十卷，足知",
    "T50n2061_017:0815b21": "言行之多也矣。",
    "T50n2061_017:0815b22": "唐越州焦山大曆寺神邕傳唐越州焦山大曆寺神邕傳",
    "T50n2061_017:0815b23": "釋神邕，字道恭，姓蔡氏，東晉太尉謨——即度江",
    "T50n2061_017:0815b24": "祖——十五代孫也。因官居于暨陽，邕生于是",
    "T50n2061_017:0815b25": "邑。母宣氏始娠之際，率多徵異。襁褓中聞",
    "T50n2061_017:0815b26": "唱經聲，必有凝神側聽之貌。丱角聰晤過",
    "T50n2061_017:0815b27": "人。年十二辭親學道，請業於法華寺俊師。",
    "T50n2061_017:0815b28": "每覽孔釋二典，一讀能誦。同輩者罕不欣",
    "T50n2061_017:0815b29": "慕。開元二十六年，勅度隸諸暨香嚴寺名藉。",
    "T50n2061_017:0815c01": "依法華寺玄儼師，通《四分律鈔》。儼識其志",
    "T50n2061_017:0815c02": "氣，謂人曰：「此子數年後，卒為學者之司南",
    "T50n2061_017:0815c03": "矣。爾其勉之！」儼新出《輔篇律記》，邕抉其膏",
    "T50n2061_017:0815c04": "腴，窮彼衢術，一宗學者少能與其聯鑣方",
    "T50n2061_017:0815c05": "軌焉。性非局促，又從左溪玄朗師習天台",
    "T50n2061_017:0815c06": "止觀、禪門、《法華玄疏》、《梵網經》等，四教三觀等",
    "T50n2061_017:0815c07": "義，祕鍵載啟，觀性知空，爰至五夏，果精",
    "T50n2061_017:0815c08": "敷演，吳會間學者從之。天寶中本邑郭密之",
    "T50n2061_017:0815c09": "請居法樂寺西坊，恢拓佛舍，層閣摩霄，半",
    "T50n2061_017:0815c10": "澄江影，廊宇完備。後乃遊問長安，居安國",
    "T50n2061_017:0815c11": "寺，公卿藉其風宇，迫慕者結轍而至。方欲",
    "T50n2061_017:0815c12": "大闡禪律，倏遇祿山兵亂，東歸江湖，經歷",
    "T50n2061_017:0815c13": "襄陽，御史中丞庾光先出鎮荊南，邀留數月。",
    "T50n2061_017:0815c14": "時給事中竇紹、中書舍人苑咸，鑽仰彌高，俱",
    "T50n2061_017:0815c15": "受心要。著作郎韋子春——有唐之外臣也，剛氣",
    "T50n2061_017:0815c16": "而贍學——與之詶抗。子春折角，滿座驚服。苑舍",
    "T50n2061_017:0815c17": "人歎曰：「闍梨可謂塵外摩尼，論中師子！」時人",
    "T50n2061_017:0815c18": "以為能言矣。旋居故鄉法華寺，殿中侍御",
    "T50n2061_017:0815c19": "史皇甫曾、大理評事張河、金吾衛長史嚴維、兵",
    "T50n2061_017:0815c20": "曹呂渭、諸暨長丘丹、校書陳允初賦詩往復，",
    "T50n2061_017:0815c21": "盧士式為之序引，以繼支、許之遊，為邑中",
    "T50n2061_017:0815c22": "故事。邕修念之外，時綴文句，有集十卷，皇",
    "T50n2061_017:0815c23": "甫曾為序。自至德迄大曆中，頻受請登壇",
    "T50n2061_017:0815c24": "度戒，起丹陽洎乎金華，其間釋子皆命為",
    "T50n2061_017:0815c25": "親教師也。又以縣南路通衢、婺，其中百餘",
    "T50n2061_017:0815c26": "里殊無伽藍，釋侶往來宴息無所。邕願布",
    "T50n2061_017:0815c27": "法橋，接憩行旅，遂於焦山可以為梵場",
    "T50n2061_017:0815c28": "也。得邑人騎都尉陳紹欽等率群信搆淨",
    "T50n2061_017:0815c29": "剎，一紀方乃集事焉。前吏部侍郎徐浩出佐",
    "T50n2061_017:0816a01": "明州，以邦國聚落，乃白廉使皇甫溫奏賜",
    "T50n2061_017:0816a02": "額曰大曆焉。先是，中岳道士吳筠造邪論",
    "T50n2061_017:0816a03": "數篇，斥毀釋教，昏蒙者惑之。本道觀察使",
    "T50n2061_017:0816a04": "陳少遊請邕決釋、老二教孰為至道，乃襲",
    "T50n2061_017:0816a05": "世尊之攝邪見，復寶琳之破魔文，爰據城塹，",
    "T50n2061_017:0816a06": "以正制狂。旗鼓纔臨，吳筠覆轍。遂著《破倒",
    "T50n2061_017:0816a07": "翻迷論》三卷，東方佛法再興，實邕之力歟。末",
    "T50n2061_017:0816a08": "遊天台，又纂地誌兩卷，並附於新論矣。邕",
    "T50n2061_017:0816a09": "廞頤豐角，風韻朗拔，前後廉問皆延置別榻，",
    "T50n2061_017:0816a10": "請為僧統，以加崇揖之禮。貞元四年戊辰歲",
    "T50n2061_017:0816a11": "十一月十四日，遇疾，遺教門人，趺坐端相而",
    "T50n2061_017:0816a12": "歸寂于大曆法堂焉。以十二月十四日奉",
    "T50n2061_017:0816a13": "靈儀於寺北原，遵僧制也。報齡七十九，法",
    "T50n2061_017:0816a14": "歲五十。明年冬十一月方建塔矣。祕書省校",
    "T50n2061_017:0816a15": "書郎陸淮為其銘，上首弟子智昂、靈澈、進明、",
    "T50n2061_017:0816a16": "慧照等咸露鋒頴，禪律互傳。至十一年，戶",
    "T50n2061_017:0816a17": "部員外郎丘上卿為碑紀德焉。",
    "T50n2061_017:0816a18": "唐朗州藥山唯儼傳唐朗州藥山唯儼傳",
    "T50n2061_017:0816a19": "釋唯儼，俗姓寒，絳縣人也。童齓慷愷，敏俊逸",
    "T50n2061_017:0816a20": "群。年十七，徙南康事潮陽西山慧照禪師。",
    "T50n2061_017:0816a21": "大曆八年，納戒于衡嶽寺希操律師所，乃曰：",
    "T50n2061_017:0816a22": "「大丈夫當離法自淨，焉能屑屑事細行於布",
    "T50n2061_017:0816a23": "巾邪？」遂謁石頭禪師，密證心法，住藥山",
    "T50n2061_017:0816a24": "焉。一夜明月，陟彼崔嵬，大笑一聲，聲應澧陽",
    "T50n2061_017:0816a25": "東九十許里。其夜澧陽人皆聞其聲，盡云是",
    "T50n2061_017:0816a26": "東家，明辰展轉尋問，迭互推尋，直至藥山，徒",
    "T50n2061_017:0816a27": "眾云：「昨夜和尚山頂大笑是歟？」自茲振譽，遐",
    "T50n2061_017:0816a28": "邇喧然。元和中李翱為考功員外郎，與李景",
    "T50n2061_017:0816a29": "儉相善。儉除諫議，薦翱自代，及儉獲譴，翱",
    "T50n2061_017:0816b01": "乃坐此出為朗州刺史。翱閑來謁儼，遂成",
    "T50n2061_017:0816b02": "警悟。又初見儼，執經卷不顧，侍者白曰：「太",
    "T50n2061_017:0816b03": "守在此。」翱性褊急，乃倡言曰：「見面不似聞",
    "T50n2061_017:0816b04": "名。」儼乃呼，翱應唯，曰：「太守何貴耳賤目？」翱",
    "T50n2061_017:0816b05": "拱手謝之，問曰：「何謂道邪？」儼指天指淨",
    "T50n2061_017:0816b06": "瓶曰：「雲在青天水在瓶。」翱于時暗室已明，",
    "T50n2061_017:0816b07": "疑氷頓泮，尋有偈云：「鍊得身形似鶴形，",
    "T50n2061_017:0816b08": "千株松下兩函經。我來相問無餘說，雲在青",
    "T50n2061_017:0816b09": "天水在瓶。」又偈「選得幽居愜野情，終年",
    "T50n2061_017:0816b10": "無送亦無迎。有時直上孤峯頂，月下披雲",
    "T50n2061_017:0816b11": "笑一聲。」初翱與韓愈、柳宗元、劉禹錫為文會",
    "T50n2061_017:0816b12": "之交，自相與述古言、法《六籍》，為文黜浮華、",
    "T50n2061_017:0816b13": "尚理致，言為文者韓、柳、劉焉。吏部常論：「仲",
    "T50n2061_017:0816b14": "尼既沒，諸子異端，故荀孟復之，楊墨之流洗",
    "T50n2061_017:0816b15": "然遺落。殆周隋之世，王道弗興，故文中子有",
    "T50n2061_017:0816b16": "作，應在乎諸子左右。唐興，房魏既亡，失道",
    "T50n2061_017:0816b17": "尚華，至有武后之弊，安史之殘。吾約二三",
    "T50n2061_017:0816b18": "子同致君復堯舜之道，不可放清言而廢",
    "T50n2061_017:0816b19": "儒，縱梵書而猾夏。敢有邪心歸釋氏者，",
    "T50n2061_017:0816b20": "有渝此盟，無享人爵，無永天年。先聖明",
    "T50n2061_017:0816b21": "神，是糺是殛！」無何，翱邂逅於儼，頓了本心。",
    "T50n2061_017:0816b22": "末由戶部尚書、襄州刺史，充山南東道節",
    "T50n2061_017:0816b23": "度使。復遇紫玉禪翁，且增明道趣，著《復性",
    "T50n2061_017:0816b24": "書》上下二篇。大抵謂：本性明白，為六情玷污，",
    "T50n2061_017:0816b25": "迷而不返，今牽復之，猶地雷之復見天地",
    "T50n2061_017:0816b26": "心矣！即內教之返本還源也。其書露而且",
    "T50n2061_017:0816b27": "隱，蓋而又彰，其文則〈象〉、〈繫〉、〈中庸〉，隱而不援釋",
    "T50n2061_017:0816b28": "教；其理則從真捨妄，彰而乃顯自心。弗事",
    "T50n2061_017:0816b29": "言陳，唯萌意許也。韓柳覽之，歎曰：「吾道萎",
    "T50n2061_017:0816c01": "遲，翱且逃矣！」儼陶鍊難化，護法功多，迴是",
    "T50n2061_017:0816c02": "子之心，拔山扛鼎，猶或云易。又相國崔群、",
    "T50n2061_017:0816c03": "常侍溫造相繼問道，儼能開發道意。以大和",
    "T50n2061_017:0816c04": "二年將欲終，告眾曰：「法堂即頹矣。」皆不喻",
    "T50n2061_017:0816c05": "旨，率人以長木而枝柱之，儼撫掌大笑",
    "T50n2061_017:0816c06": "云：「都未曉吾意。」合掌而寂，春秋七十云。",
    "T50n2061_017:0816c07": "系曰：甞覽李文公《復性》二篇，明佛理不引",
    "T50n2061_017:0816c08": "佛書，援證而徵，取《易》、《禮》而止。可謂外柔順而",
    "T50n2061_017:0816c09": "內剛逆也，故曰「得象而忘言」矣！經云治世",
    "T50n2061_017:0816c10": "語言皆成正法者，李公有焉。儼公一笑，聲",
    "T50n2061_017:0816c11": "徹遐鄉，雖未勞目連遠尋，而《易例》有諸：「隆",
    "T50n2061_017:0816c12": "墀永歎，遠壑必盈」，道感如然不知其然也！",
    "T50n2061_017:0816c13": "唐京師章信寺崇惠傳唐京師章信寺崇惠傳",
    "T50n2061_017:0816c14": "釋崇惠，姓章氏，杭州人也。穉󰡊之年，見乎",
    "T50n2061_017:0816c15": "器局，鷙鳥難籠，出塵心切。往禮徑山國一禪",
    "T50n2061_017:0816c16": "師為弟子，雖勤禪觀，多以三密教為恒",
    "T50n2061_017:0816c17": "務。初於昌化千頃最峯頂結茅為庵，專誦",
    "T50n2061_017:0816c18": "《佛頂呪》數稔。又往鹽官硤石東山，卓小尖",
    "T50n2061_017:0816c19": "頭草屋，多歷年月。復誓志於潛落雲寺遁",
    "T50n2061_017:0816c20": "跡，俄有神白惠曰：「師持《佛頂》少結『莎訶』，",
    "T50n2061_017:0816c21": "令密語不圓。莎訶者，成就義也。今京室佛法",
    "T50n2061_017:0816c22": "為外教凌轢，其危若綴旒，待師解救耳！」惠",
    "T50n2061_017:0816c23": "趨程西上，心亦勞止，擇木之故，於章信寺挂",
    "T50n2061_017:0816c24": "錫，則大曆初也。三年戊申歲九月二十三日，",
    "T50n2061_017:0816c25": "太清宮道士史華上奏，請與釋宗當代名流",
    "T50n2061_017:0816c26": "角佛力道法勝負。于時代宗欽尚空門，異",
    "T50n2061_017:0816c27": "道憤其偏重，故有是請也。遂於東明觀壇",
    "T50n2061_017:0816c28": "前架刀成梯，史華登躡如常磴道焉。時緇",
    "T50n2061_017:0816c29": "伍互相顧望推排，且無敢躡者。惠聞之，謁開",
    "T50n2061_017:0817a01": "府魚朝恩，魚奏請於章信寺庭樹梯，橫架",
    "T50n2061_017:0817a02": "鋒刃，若霜雪然，增高百尺。東明之梯極為",
    "T50n2061_017:0817a03": "低下。時朝廷公貴、市肆居民，駢足摩肩而",
    "T50n2061_017:0817a04": "觀此舉。時惠徒跣登級下層，有如坦路，曾",
    "T50n2061_017:0817a05": "無難色。復蹈烈火，手探油湯，仍餐鐵葉，號",
    "T50n2061_017:0817a06": "為䬪飥，或嚼釘線，聲猶脆飴。史華怯懼慚",
    "T50n2061_017:0817a07": "惶，掩袂而退。時眾彈指歎嗟，聲若雷響。帝",
    "T50n2061_017:0817a08": "遣中官鞏庭玉宣慰再三，便齎賜紫方袍一",
    "T50n2061_017:0817a09": "副焉。詔授鴻臚卿，號曰護國三藏，勅移安",
    "T50n2061_017:0817a10": "國寺居之。自爾聲彩發越，德望峻高。代宗",
    "T50n2061_017:0817a11": "聞是國一禪師親門高足，倍加鄭重焉。世",
    "T50n2061_017:0817a12": "謂為巾子山降魔禪師是也。",
    "T50n2061_017:0817a13": "系曰：或謂惠公為幻僧歟？通曰：「夫於五塵",
    "T50n2061_017:0817a14": "變現者曰『神通』，若邪心變五塵事則幻也。",
    "T50n2061_017:0817a15": "惠公持三密、瑜伽、護魔法，助其正定，履刃",
    "T50n2061_017:0817a16": "蹈炎，斯何足驚乎？夫何幻之有哉？《瑜伽論》有",
    "T50n2061_017:0817a17": "諸三神變矣。」",
    "T50n2061_017:0817a18": "唐洛陽同德寺無名傳唐洛陽同德寺無名傳",
    "T50n2061_017:0817a19": "釋無名，姓高氏，渤海人也。祖宦今西京，乃",
    "T50n2061_017:0817a20": "為洛陽人矣。沖孺之齡，舉措卓異，口不嚌",
    "T50n2061_017:0817a21": "辛血，性不狎諠譁，邈矣出塵，故難留滯。",
    "T50n2061_017:0817a22": "年二十八，若瘦雁之出籠，投師習學，依隨",
    "T50n2061_017:0817a23": "隷同德寺。及精律藏，解一字以無疑；聞",
    "T50n2061_017:0817a24": "有禪宗，思千里而請決。舉領整裘，開扃見",
    "T50n2061_017:0817a25": "路，辭飛筆健，思若湧泉。因隨師遊方，訪祖",
    "T50n2061_017:0817a26": "師之遺跡，得會師付授心印。會先語諸徒",
    "T50n2061_017:0817a27": "曰：「吾之付法，無有名字。」因號無名也。自此",
    "T50n2061_017:0817a28": "志歷四方，周遊五嶽，羅浮、廬阜、雙峯、𡷗公、鑪",
    "T50n2061_017:0817a29": "嶺、牛頭、剡溪、若耶、天台、四明，罔不詢問，風",
    "T50n2061_017:0817b01": "格高遠，神操朗澈，博識者覩貌便伏，僻見者",
    "T50n2061_017:0817b02": "發言必摧。時德宗方納鮮于叔明、令狐峘料",
    "T50n2061_017:0817b03": "簡僧尼事，時名有表直諫，並停。尋時鮮于",
    "T50n2061_017:0817b04": "叔明、令狐峘等流南海百姓。至貞元六年，往",
    "T50n2061_017:0817b05": "遊五臺，居無定所。九年十二月十二日於",
    "T50n2061_017:0817b06": "佛光寺先食訖，儼然坐化，春秋七十二，臘四",
    "T50n2061_017:0817b07": "十三。十一年闍維，獲舍利一升。澤潞節度使",
    "T50n2061_017:0817b08": "李抱真建塔於佛光寺，貞元六年庚午歲也。",
    "T50n2061_017:0817b09": "或云：「名著疏解《彌陀經》焉。」",
    "T50n2061_017:0817b10": "唐廬山歸宗寺智常傳唐廬山歸宗寺智常傳",
    "T50n2061_017:0817b11": "釋智常者，挺拔出倫，操履清約，遍參知識，",
    "T50n2061_017:0817b12": "影附南泉，同遊大寂之門，乃見江西之道。",
    "T50n2061_017:0817b13": "元和中，駐錫廬山歸宗淨院。其徒響應，其法",
    "T50n2061_017:0817b14": "風行。無何，白樂天貶江州司馬，最加欽重。",
    "T50n2061_017:0817b15": "續以李渤員外，元和六年隱嵩少，以著作",
    "T50n2061_017:0817b16": "徵起。杜元頴排之，出為虔州刺史。南康",
    "T50n2061_017:0817b17": "曾未卒歲，遷江州刺史。渤洽聞多識，百家",
    "T50n2061_017:0817b18": "之書，無不該綜，號李萬卷矣。到郡，喜與白",
    "T50n2061_017:0817b19": "樂天相遇，因言潯陽廬阜山水之最，人物賢",
    "T50n2061_017:0817b20": "哲隱淪。論惠遠遺迹，遂述歸宗禪師善談",
    "T50n2061_017:0817b21": "禪要，李曰：「朝廷金牓早晚有嗜菜阿師名",
    "T50n2061_017:0817b22": "目。」白曰：「若然，則未識食菜阿師歟！」白彊勸",
    "T50n2061_017:0817b23": "遊二林，意同見常耳。及到歸宗，李問曰：「教",
    "T50n2061_017:0817b24": "中有言『須彌納芥子，芥子納須彌』，如何芥",
    "T50n2061_017:0817b25": "子納得須彌？」常曰：「人言博士學覽萬卷書",
    "T50n2061_017:0817b26": "籍，還是否耶？」李曰：「忝此虛名。」常曰：「摩踵至",
    "T50n2061_017:0817b27": "頂只若干尺身，萬卷書向何處著？」李俛首無",
    "T50n2061_017:0817b28": "言，再思稱歎。續有東林寺僧神建講諸經",
    "T50n2061_017:0817b29": "論，問「觸目菩提」，常略提舉。神建不體，乃發",
    "T50n2061_017:0817c01": "狀訟常示惡境界。時李判區分甚聞詣",
    "T50n2061_017:0817c02": "理。常有異相，目耀重瞳，遂將藥燻手，恒",
    "T50n2061_017:0817c03": "磨錯，不覺目眦俱紅，號赤眼歸宗矣。",
    "T50n2061_017:0817c04": "系曰：佛理幽邃，一言蔽之者，玄解之言。逗",
    "T50n2061_017:0817c05": "猛利者，藥妙疾輕之驗也。",
    "T50n2061_017:0817c06": "唐杭州千頃山楚南傳唐杭州千頃山楚南傳",
    "T50n2061_017:0817c07": "釋楚南，閩人也，俗姓張氏。爰在髫齡，冥然",
    "T50n2061_017:0817c08": "跪於父母前，訴志出家。投開元寺曇藹師",
    "T50n2061_017:0817c09": "而受訓焉。當授經法，目所經覩，輒誦於",
    "T50n2061_017:0817c10": "口。執巾侍盥，灑掃應對，頗能謹愿。迨乎冠",
    "T50n2061_017:0817c11": "歲，乃落髮焉。詣五臺登戒，就趙郡學相",
    "T50n2061_017:0817c12": "部律。往上都，學《淨名經》。一律一經，略通宗",
    "T50n2061_017:0817c13": "旨，則知頓機，不甘為漸教縛。遂往芙蓉",
    "T50n2061_017:0817c14": "山，根性未發。謁黃蘗山禪師，問答雖多，機",
    "T50n2061_017:0817c15": "宜頓了。倏值武宗廢教，南遂深竄林谷。大",
    "T50n2061_017:0817c16": "中興教，出遇昇平相裴公休出撫宛陵，請",
    "T50n2061_017:0817c17": "黃蘗出山，南隨侍。由此便詣姑蘇報恩寺，",
    "T50n2061_017:0817c18": "專行禪定，足不踰閾，僅二十餘載。乾符四",
    "T50n2061_017:0817c19": "年，蘇州太守周慎嗣嚮風，請住寶林院。又請",
    "T50n2061_017:0817c20": "居支硎山。至五年，昌化縣令徐正元與紫",
    "T50n2061_017:0817c21": "溪戍將饒京同召住千頃慈雲院。訓示禪",
    "T50n2061_017:0817c22": "徒之外，唯儼然在定，逾月或浹旬。光啟三",
    "T50n2061_017:0817c23": "年，前兩浙武肅王錢氏請下山供施。昭宗聞",
    "T50n2061_017:0817c24": "其道化，賜其鹿胎衣五事，別齎紫衣。文德",
    "T50n2061_017:0817c25": "元年二月，忽雙虹貫堂室，二鹿蹶然入寺，法",
    "T50n2061_017:0817c26": "堂梁折。至五月，辭眾，後於禪床垂兩足、伸",
    "T50n2061_017:0817c27": "二臂于膝，奄然而卒。春秋七十，僧臘五十六。",
    "T50n2061_017:0817c28": "遷塔于院西隅。大順二年壬子歲二月，宣州",
    "T50n2061_017:0817c29": "孫儒寇錢唐之封略。兵士發塔，見南全身不",
    "T50n2061_017:0818a01": "散，爪髮俱長，悔罪而去。南公平昔著《般若",
    "T50n2061_017:0818a02": "經品頌偈》一卷、《破邪論》一卷，以枝梧異宗外",
    "T50n2061_017:0818a03": "敵，見貴於時也。",
    "T50n2061_017:0818a04": "唐南嶽七寶臺寺玄泰傳唐南嶽七寶臺寺玄泰傳",
    "T50n2061_017:0818a05": "釋玄泰者，不知何許人也。性摻方正，言不",
    "T50n2061_017:0818a06": "浪施，心靜之情，義而後動。所居蘭若，在衡山",
    "T50n2061_017:0818a07": "之東，號七寶臺。不衣蠶縷，時謂泰布納",
    "T50n2061_017:0818a08": "歟。從見德山禪師，豁如自適，誓不立門徒，",
    "T50n2061_017:0818a09": "逍遙求志，而於詞筆，筆若有神。四方後進",
    "T50n2061_017:0818a10": "巡禮相見，皆用平懷之禮。甞以衡山之陽多",
    "T50n2061_017:0818a11": "被山民莫傜輩斬木燒山，損害滋甚。泰作",
    "T50n2061_017:0818a12": "《畬山謠》，遠邇傳播，達于九重，勅責衡州太",
    "T50n2061_017:0818a13": "守禁止。岳中蘭若由是得存，不為延燎，泰",
    "T50n2061_017:0818a14": "之力也。終年六十五。臨逝說偈曰：「不用剃",
    "T50n2061_017:0818a15": "頭，不須澡浴。一堆猛炎，千足萬足。」偈終，垂",
    "T50n2061_017:0818a16": "一足而逝。闍維，收舍利，袝堅固大師塔左，",
    "T50n2061_017:0818a17": "營小浮圖焉。又為《象骨偈》、《諸禪祖塔銘》、《歌》、《頌》",
    "T50n2061_017:0818a18": "等，好事者編聚成集而行于代焉。",
    "T50n2061_017:0818a19": "唐京兆福壽寺玄暢傳唐京兆福壽寺玄暢傳",
    "T50n2061_017:0818a20": "釋玄暢，字申之，俗姓陳氏，宣城人也。暢爰",
    "T50n2061_017:0818a21": "在弱齡，便持異操，戲則聚沙為塔摘葉為",
    "T50n2061_017:0818a22": "香。年九歲，於涇邑水西寺依清逸上人，教",
    "T50n2061_017:0818a23": "授經法。年十九，削髮。二十歲，往福州兜率戒",
    "T50n2061_017:0818a24": "壇受具足戒，聽掇律科，深得宗旨。新繒細",
    "T50n2061_017:0818a25": "縷，一染色佳，而往越中求聞異說。仰京室",
    "T50n2061_017:0818a26": "西明寺有宣律師舊院，多藏毘尼教迹，因",
    "T50n2061_017:0818a27": "栖惠正律師法席。自入京華，漸萌頭角，受",
    "T50n2061_017:0818a28": "京城三學大德，益廣見聞。方事講談，遽鐘",
    "T50n2061_017:0818a29": "堙厄，則會昌廢教矣！時京城法侶頗甚徬徨，",
    "T50n2061_017:0818b01": "兩街僧錄靈宴、辯章，同推暢為首，上表論諫。",
    "T50n2061_017:0818b02": "遂著《歷代帝王錄》，奏而弗聽。由是例從俗",
    "T50n2061_017:0818b03": "服，寧弛道情，龍蛇伏蟄而待時，玉石同焚",
    "T50n2061_017:0818b04": "而莫救。殆夫武皇厭代，宣宗在天，坏戶重",
    "T50n2061_017:0818b05": "開，炎崗息熾。暢於大中中，凡遇誕辰，入內",
    "T50n2061_017:0818b06": "談論，即賜紫袈裟，充內外臨壇大德。懿宗",
    "T50n2061_017:0818b07": "欽其宿德，蕃錫屢臻。乃奏修加《懺悔一萬五",
    "T50n2061_017:0818b08": "千佛名經》，又奏請《本生心地觀經》一部八卷，",
    "T50n2061_017:0818b09": "皆入藏。暢時充追福院首領，又充總持寺",
    "T50n2061_017:0818b10": "都維那，尋署上座。暢講律六十座，度法者",
    "T50n2061_017:0818b11": "數千人，撰《顯正記》一十卷、《科六帖名義圖》三",
    "T50n2061_017:0818b12": "卷、《三寶五運》三卷，雖祖述舊聞，標題新目，",
    "T50n2061_017:0818b13": "義出意表，文濟時須。乾符中，懿宗簡自上",
    "T50n2061_017:0818b14": "心，特賜師號曰法寶。二年三月二十一日",
    "T50n2061_017:0818b15": "示滅，俗齡七十九，僧臘五十九。弟子賜紫惠",
    "T50n2061_017:0818b16": "柔，大德師遂、宗紹，以其年四月二十五日窆",
    "T50n2061_017:0818b17": "于長安邑高陽鄉小梁村。四年丁酉歲，尚書",
    "T50n2061_017:0818b18": "禮部侍郎崔沆與暢交分殊深，著碑述遺",
    "T50n2061_017:0818b19": "跡焉。",
    "T50n2061_017:0818b20": "後唐南嶽般舟道場惟勁傳後唐南嶽般舟道場惟勁傳",
    "T50n2061_017:0818b21": "釋惟勁，福州長溪人也。節操精苦，奉養棲約，",
    "T50n2061_017:0818b22": "破納擁身，衣無繒纊，號頭陀焉。初參雪峯，",
    "T50n2061_017:0818b23": "便探淵府。乾、化中，入嶽住報慈東藏——亦號",
    "T50n2061_017:0818b24": "三生藏——，中見法藏禪師鑑燈，頓了如是廣",
    "T50n2061_017:0818b25": "大法界重重帝網之門，因歎曰：「先達聖人，具",
    "T50n2061_017:0818b26": "此不思議智慧方便，非小智之所能！」又嶽道",
    "T50n2061_017:0818b27": "觀中亦設此燈，往因廢教時竊移入仙壇",
    "T50n2061_017:0818b28": "也。有遊嶽才人達士，留題頗多。勁乃歎曰：",
    "T50n2061_017:0818b29": "「盧橘夏熟，寧期植在於神都？《舜韶》齊聞，不",
    "T50n2061_017:0818c01": "覺頓忘於肉味。嗟其無識，不究本端。盜王",
    "T50n2061_017:0818c02": "氏之青氈，以為舊物；認嶺南之孔雀，以作",
    "T50n2061_017:0818c03": "家禽。後世安知？于今區別。」乃作五字頌，頌",
    "T50n2061_017:0818c04": "五章，覽者知其理事相融，燈有所屬，屬在",
    "T50n2061_017:0818c05": "乎互相涉入，光影含容，顯華嚴性海主伴交",
    "T50n2061_017:0818c06": "光，非道家之器用也。楚王馬氏奏賜紫，署",
    "T50n2061_017:0818c07": "寶聞大師，梁開平中也。勁續《寶林傳》，蓋錄",
    "T50n2061_017:0818c08": "貞元已後禪門祖祖相繼源脈者也。別著《南",
    "T50n2061_017:0818c09": "嶽高僧傳》，未知卷數，亦一代禪宗達士，文采",
    "T50n2061_017:0818c10": "可觀。後終于岳中也。",
    "T50n2061_017:0818c11": "系曰：物涉疑似，難輒區分。勁公誌《鑑燈》，若",
    "T50n2061_017:0818c12": "遺物重獲歸家也。後之人必不敢攘物歸",
    "T50n2061_017:0818c13": "家也。故曰「前事不忘，後世之元龜」也。",
    "T50n2061_017:0818c14": "周洛京福先寺道丕傳周洛京福先寺道丕傳",
    "T50n2061_017:0818c15": "釋道丕，長安貴胄里人也。唐之宗室，父從晏，",
    "T50n2061_017:0818c16": "襄宗沿堂五院之首。母許氏為求其息，常",
    "T50n2061_017:0818c17": "持《觀音普門品》，忽夢神光燭身，因爾妊焉。",
    "T50n2061_017:0818c18": "及其誕生，挺然岐嶷，端雅其質，屬籍諸親異",
    "T50n2061_017:0818c19": "而愛之如天童子。年始周晬，父將命汾晉，",
    "T50n2061_017:0818c20": "會軍至于霍山，沒王事。丕雖童穉，聚戲終",
    "T50n2061_017:0818c21": "鮮笑容。七歲，忽絕葷羶，每遊精舍，怡然忘",
    "T50n2061_017:0818c22": "返。遂白母往保壽寺禮繼能法師，尊為軌",
    "T50n2061_017:0818c23": "範。九歲，善梵音禮讚。是歲襄宗幸石門，隨",
    "T50n2061_017:0818c24": "師往迎駕。十九歲，學通《金剛經》義，便行講",
    "T50n2061_017:0818c25": "貫。又駕遷洛京，長安焚蕩，遂背負其母，東",
    "T50n2061_017:0818c26": "征華陰。劉開道作亂，復荷母入華山，安止",
    "T50n2061_017:0818c27": "巖穴。時穀麥勇貴，每斗萬錢。丕巡村乞食，",
    "T50n2061_017:0818c28": "自專胎息，唯供母食。母問：「還食未？」丕對曰：",
    "T50n2061_017:0818c29": "「向外齋了。」恐傷母意，至孝如此。年二十歲，",
    "T50n2061_017:0819a01": "母曰：「汝父霍山亡沒，戰場之地，骨曝霜露。",
    "T50n2061_017:0819a02": "汝能收取歸葬，不亦孝乎？」遂辭老親往霍",
    "T50n2061_017:0819a03": "邑，立草庵，鳩工集聚白骨，晝夜誦經，呪",
    "T50n2061_017:0819a04": "之曰：「古人精誠所感，滴血認骨。我今志為",
    "T50n2061_017:0819a05": "孝子，豈無靈驗者乎？儻群骨中有動轉者，",
    "T50n2061_017:0819a06": "即我父之遺骸也。」如是一心注想，目未輕捨，",
    "T50n2061_017:0819a07": "數日間，果有枯髏從骨聚中躍出，競騖丕",
    "T50n2061_017:0819a08": "前，搖曳良久。丕即躄踴抱持，如復生在，齎",
    "T50n2061_017:0819a09": "歸華陰。是夜其母夢夫歸舍，明辰骨至，其",
    "T50n2061_017:0819a10": "孝感聲譽日高。至二十七歲，遇曜州牧婁繼",
    "T50n2061_017:0819a11": "英，招丕住洛陽福先彌勒院，即晉道安翻經",
    "T50n2061_017:0819a12": "創浴之地也。天祐三年丙寅，濟陰王賜紫衣。",
    "T50n2061_017:0819a13": "後唐莊宗署大師曰廣智。丕於梁朝後主、",
    "T50n2061_017:0819a14": "後唐莊宗、明宗、凡內建香壇，應制談論，多居",
    "T50n2061_017:0819a15": "元席。及晉遷都今東京，天福三年詔入梁",
    "T50n2061_017:0819a16": "苑，副錄左街僧事，與傳法阿闍梨昭信大師",
    "T50n2061_017:0819a17": "俱道貌童顏，號二菩薩。是故朝貴士庶，多請",
    "T50n2061_017:0819a18": "養生之術。丕精勤不懈，一佛一禮。《佛名經》、《法",
    "T50n2061_017:0819a19": "華》、《金剛》、《仁王》、《上生》四經，逐一字禮。然其守杜",
    "T50n2061_017:0819a20": "多之行，分衛時至，二弟子隨行。開運甲辰歲",
    "T50n2061_017:0819a21": "為左街僧錄，雖臨僧務，日課修持。相國李",
    "T50n2061_017:0819a22": "公濤、西樞密太傅王公朴、翰林承旨陶公穀等，",
    "T50n2061_017:0819a23": "無不傾心歸重。至漢乾祐中，謝病乞西",
    "T50n2061_017:0819a24": "歸。未允之際，屬漢室凌夷，兵火連作，恣行",
    "T50n2061_017:0819a25": "剽掠。丕於廊廡之下，倚壁誦念，二日紛拏，",
    "T50n2061_017:0819a26": "一無見者。時京城見聞，益加欽尚。逃歸洛",
    "T50n2061_017:0819a27": "邑，周太祖潛隱所重。廣順元年，勅召為左街",
    "T50n2061_017:0819a28": "僧錄，不容陳讓，還赴東京，居于僧任。世宗",
    "T50n2061_017:0819a29": "尹釐府政，嫌空門繁雜，欲奏沙汰，召丕同",
    "T50n2061_017:0819b01": "議。時問難交發，開喻其情，且曰：「僧之清尚，必",
    "T50n2061_017:0819b02": "不露於人前。僧或凶頑，而偏遊於世上。必",
    "T50n2061_017:0819b03": "恐正施藨𮐀，草和蘭茝而芟；方事淘澄，金",
    "T50n2061_017:0819b04": "逐沙泥而蕩。大王儲明欲照，蓄智當行，為",
    "T50n2061_017:0819b05": "益皇帝邪？為損君親邪？若益君乎，不令",
    "T50n2061_017:0819b06": "一物失所。若損親也，是壞六和福田。況以",
    "T50n2061_017:0819b07": "天下初平，瘡痍未合，乞待後時，搜揚未晚。",
    "T50n2061_017:0819b08": "故老子云：『治大國如烹小鮮。』慮其動則麋",
    "T50n2061_017:0819b09": "爛矣。」世宗深然其言，且從停寢。及世宗登",
    "T50n2061_017:0819b10": "極，丕謂僧曰：「吾皇宿昔有志，汝當相警護",
    "T50n2061_017:0819b11": "持。」堅乞解歸洛陽，又立禮《首楞嚴經》。二年，",
    "T50n2061_017:0819b12": "果勅併毀僧寺，并立僧帳，蓋限之也。毀教",
    "T50n2061_017:0819b13": "不深，乃丕之力也。以顯德二年乙卯六月八",
    "T50n2061_017:0819b14": "日微疾。十日，令弟子早營粥食云：「有首楞",
    "T50n2061_017:0819b15": "嚴菩薩眾多相迎」，令鳴椎，俄然而化，春秋",
    "T50n2061_017:0819b16": "六十七，僧臘四十七。緇素號哭，諸寺具威儀",
    "T50n2061_017:0819b17": "送葬于龍門廣化寺之左，立石塔焉。未終",
    "T50n2061_017:0819b18": "之前，寺鐘無故嘶嗄、表剎龍首忽焉隕墜、僧",
    "T50n2061_017:0819b19": "澄清夢寺佛殿梁折，極多異兆焉。",
    "T50n2061_017:0819b20": "系曰：周武滅佛法。隋開皇辛亥歲，太府丞趙",
    "T50n2061_017:0819b21": "文昌入冥見邕受對，寄語文帝拔救。周世",
    "T50n2061_017:0819b22": "宗澄汰，毀私邑，勒立僧帳，故說大漸招其惡",
    "T50n2061_017:0819b23": "報。或有入冥見之，并贊成厥事者，同居負",
    "T50n2061_017:0819b24": "處，略同周武。未知是乎？",
    "T50n2061_017:0819b25": "論曰：九重所以成深嚴，七札其能捍憂",
    "T50n2061_017:0819b26": "患。高墉峻壘，加校尉而守之；犀革兕皮，介",
    "T50n2061_017:0819b27": "將軍而戰者。君既安所，臣亦建功。猶釋門",
    "T50n2061_017:0819b28": "之外侮忽來，得法將之中權斯敵，使其大道",
    "T50n2061_017:0819b29": "喪而重復，玄綱絕而又張。「我有仲由，惡言不",
    "T50n2061_017:0819c01": "入」——外禦其侮，不可暫亡也。嗟乎！真教東傳，",
    "T50n2061_017:0819c02": "累更年紀，受其艱否，屈指可尋！法繫有",
    "T50n2061_017:0819c03": "為，四相以之遷貿；明雖無損，一輪以之蝕",
    "T50n2061_017:0819c04": "侵。桓楚無端効莽，得時而變法；德輿伊始",
    "T50n2061_017:0819c05": "欺孤，餘力而責僧。賴遠公之致書，因朝達",
    "T50n2061_017:0819c06": "之抗疏，只成暴政，空鯁人情。元魏懷邪，周",
    "T50n2061_017:0819c07": "邕尚辯，曇始乃呈其詭迹，道安盛奮其辭",
    "T50n2061_017:0819c08": "鋒。是待秦坑，能逃漢律，始、安二德，疑其住壽",
    "T50n2061_017:0819c09": "應真，出沒其形，扶危拯溺者矣！秀也鍾其",
    "T50n2061_017:0819c10": "厄運，憤此反常，上牋若攻壘之先登，為法",
    "T50n2061_017:0819c11": "偶犯顏而不死。復禮答權文學難詞，蔚成",
    "T50n2061_017:0819c12": "解判。惠立斥呂奉御《圖注》，免橫窺𨵦。兩面",
    "T50n2061_017:0819c13": "俱通，玄嶷造乎《甄正》。一場賈勇，法明定其",
    "T50n2061_017:0819c14": "《化胡》。答孔老於李華，名儒懾伏。挫是非於",
    "T50n2061_017:0819c15": "韋氏，辯勢酋強。邕也掩徐，獨記於天台。儼",
    "T50n2061_017:0819c16": "也令李，成書於《復性》。其或角史華之術，因",
    "T50n2061_017:0819c17": "躡刀梯。諫德宗之非，乃停沙汰。申答而驚",
    "T50n2061_017:0819c18": "李㴾，作謠而占衡山，《破邪》之論可宗，《鑑燈》",
    "T50n2061_017:0819c19": "之頌歸我。以前諸德超世卓然，式遏寇讎，",
    "T50n2061_017:0819c20": "鬩牆禦侮。言其薄者，則發憤忘食，殊弗防",
    "T50n2061_017:0819c21": "其反污。其如臯原縱火，蘭艾之臭同焚；樹",
    "T50n2061_017:0819c22": "木摧風，鸞鴟之巢共覆者，其唯會昌滅虐",
    "T50n2061_017:0819c23": "我法之謂乎？從漢至唐，凡經數厄，鍾厄爰",
    "T50n2061_017:0819c24": "甚，莫甚武宗焉！初有道士趙歸真者，授帝",
    "T50n2061_017:0819c25": "留年之術，寵遇無比。每一對揚，排毀釋氏，",
    "T50n2061_017:0819c26": "宜盡除之。蓋以歸真曾於敬宗朝出入宮",
    "T50n2061_017:0819c27": "掖，勢若探湯。及其禍纏暴弒，自然事體如",
    "T50n2061_017:0819c28": "漿。京邑諸僧競生誚謗，歸真痛切心骨，何",
    "T50n2061_017:0819c29": "日忘之？還遇武皇，因緣狎昵，署為兩街教",
    "T50n2061_017:0820a01": "授先生。時諫官抗疏，宰臣李德裕屢言。歸真",
    "T50n2061_017:0820a02": "懼其動搖，奏迎羅浮鄧元起、南嶽劉玄靖",
    "T50n2061_017:0820a03": "入，帝謂神仙坐致。由是共為掎角，同毀釋",
    "T50n2061_017:0820a04": "門，意報僧譏誚之讎耳！眾輕覆車，群噪驚",
    "T50n2061_017:0820a05": "蟄。須彌𦤞𭺠，困其劫盡之風；有頂低摧，倚",
    "T50n2061_017:0820a06": "其宿舂之杵。詎云終否，當有復時。大中行",
    "T50n2061_017:0820a07": "廢教之誅，會昌非後天之老。吁咄哉！歸真奇",
    "T50n2061_017:0820a08": "祕之術，今古所無。何邪？能寄喜怒於天子之",
    "T50n2061_017:0820a09": "心，雖王晉、安期，俱弗如也。爾時玄暢——法寶",
    "T50n2061_017:0820a10": "大師也——納兩街之請，操一割之刀，纂輯古",
    "T50n2061_017:0820a11": "今，搜揚經史，成其別錄，上其表牋。逆龍",
    "T50n2061_017:0820a12": "鱗之手已伸，探虎穴之心且勇。膏肓之疾，",
    "T50n2061_017:0820a13": "圭刀之散何施？混濁之河，銖兩之膠謾解。如",
    "T50n2061_017:0820a14": "皆畏震，所謂坐看暢公手拓不周山，不免",
    "T50n2061_017:0820a15": "共工之觸折也。凡今緇伍，無縱毀譏。毀譏，",
    "T50n2061_017:0820a16": "小人也。及罹禍毒，君子受之，亦猶城門火",
    "T50n2061_017:0820a17": "而池魚死也。儻云周武不落於阿鼻，歸真",
    "T50n2061_017:0820a18": "自登於仙籍，宣宗誅之，已塞責矣。是故比",
    "T50n2061_017:0820a19": "丘但自觀身行，莫伺玄門，非干己事。又",
    "T50n2061_017:0820a20": "以空門染習如然，無鬪四支而傷具體，各",
    "T50n2061_017:0820a21": "是聖人設教，無相奪倫。如此行時，名真護",
    "T50n2061_017:0820a22": "法也。老氏云：「六親不和，則有孝子。」如無孝",
    "T50n2061_017:0820a23": "子之名，信六親大和也。已上諸公，皆家中有",
    "T50n2061_017:0820a24": "競，號咷諫乎！因得善父母之名歟？今我傳",
    "T50n2061_017:0820a25": "家，止勸將來二教和同，弗望後生學其訐",
    "T50n2061_017:0820a26": "直，險在其中矣，為君不取。然則臨機可",
    "T50n2061_017:0820a27": "用，相事當行，必任弛張，勿為膠柱。然後",
    "T50n2061_017:0820a28": "知時名為大法師也。《傳》又云乎：「相時而動，",
    "T50n2061_017:0820a29": "無累後人」，其斯之謂歟！",
    "T50n2061_017:0820b01": "宋高僧傳卷第十七"
}