{
    "X18n0338_001:0462a03": "廣本淨名經疏序",
    "X18n0338_001:0462a05": "淨名經文疏二十八卷曩時比睿大眾惠順等有欲",
    "X18n0338_001:0462a06": "梓行之志請言於余余比歲善病故許而未果嗚呼",
    "X18n0338_001:0462a07": "維摩大士因疾起教余則病而損志何相左之如是",
    "X18n0338_001:0462a08": "耶乃慚愧自責三拜秉毫云顧夫　智者大師弘法",
    "X18n0338_001:0462a09": "三十年樂說縱辯率賴門人結集得以傳于後代獨",
    "X18n0338_001:0462a10": "此書也為晉王親著章句其申釋四教深切著明無",
    "X18n0338_001:0462a11": "復餘蘊後人尊信莫過焉但恨毗陵刪裁後原文寥",
    "X18n0338_001:0462a12": "寥若存若亡宋時台教入藏不幸見遺人間罕傳逮",
    "X18n0338_001:0462a13": "胡元終爾亡失靈峰旭師復張中柱書有言維摩疏",
    "X18n0338_001:0462a14": "久錮海東儻仗鼎力復照此地乃千古奇事日夜祝",
    "X18n0338_001:0462a15": "之吁以中華之文獻也逸而不傳覓而不獲豈大法",
    "X18n0338_001:0462a16": "之東漸彼涸此溢理有不可奈何者耶然寧樂古藏",
    "X18n0338_001:0462a17": "僅存一部若非梓而廣之雖存而與亡同也況彼文",
    "X18n0338_001:0462a18": "獻之邦為宗匠者百方求覓珠不復還而幸存乎我",
    "X18n0338_001:0462a19": "乃韞櫃掩光彼其謂我何今惠順等勇於為義其志",
    "X18n0338_001:0462a20": "可不嘉乎余雖無似務在扶宗亦將植德本而行饒",
    "X18n0338_001:0462a21": "益此書一出人滋尊信依教以修則庶幾乎不二之",
    "X18n0338_001:0462a22": "門大啟而眾生之病有愈矣遂書與之。",
    "X18n0338_001:0462a23": "皇和寶曆十一年辛巳正月",
    "X18n0338_001:0462a24": "准三宮一品公遵親王謹撰",
    "X18n0338_001:0462b06": "新刻維摩經文疏序",
    "X18n0338_001:0462b08": "葢聞淨佛國土之教者摩訶衍之通衢學佛者之要",
    "X18n0338_001:0462b09": "津也然玄蹤沖邃必仰四依之指揮法海宏曠會藉",
    "X18n0338_001:0462b10": "再來之舟梁往昔彌天造論於晉世淨影述章於隋",
    "X18n0338_001:0462b11": "代雖復文富義博而未聞統說四種淨邦該括五科",
    "X18n0338_001:0462b12": "依因爰吾　高祖聖師在台嶠甞講毗耶大典感碧",
    "X18n0338_001:0462b13": "眼降堂席之瑞為晉王親撰一家疏章致七寶瀉殿",
    "X18n0338_001:0462b14": "閣之兆乃懸譚三義雙暢教觀玄文二疏具釋經旨",
    "X18n0338_001:0462b15": "古所未發今皆發之諸所壅滯我而通之於是乎行",
    "X18n0338_001:0462b16": "人投足有地下手不忒所謂淨土法門至天台究竟",
    "X18n0338_001:0462b17": "無餘蘊者信不誣也自隋帝始令開談於東都南山",
    "X18n0338_001:0462b18": "編之顯錄殷稱雅典荊溪述之記釋復製刪本盛行",
    "X18n0338_001:0462b19": "海內運洎五代數種寢亡當慈雲入藏已失觀悉二",
    "X18n0338_001:0462b20": "義復遺廣本別行藏外下迄元明略疏亦湮僅存四",
    "X18n0338_001:0462b21": "教一本嗟乎真寶之易沈教迹之難傳有如是耶幸",
    "X18n0338_001:0462b22": "哉本邦弘通接軫唐朝運輾未熄菴園全籍鬱乎可",
    "X18n0338_001:0462b23": "觀矣但憾文疏一部本山失傳其僅存數卷亦惟殘",
    "X18n0338_001:0462b24": "簡不足采覽往歲雞頭慈瑗揬得寧樂古藏併荊溪",
    "X18n0338_001:0462c01": "記齎來珍祕既而以覺常惠順等苦奬乃許弘通因",
    "X18n0338_001:0462c02": "共奉　東睿大王命旨得以入定心藏中尋又謀梓",
    "X18n0338_001:0462c03": "行俾余校閱或曰略疏既行布寰中又何用此浩繁",
    "X18n0338_001:0462c04": "為余謂不然初　祖師之製合玄文為三十有四卷",
    "X18n0338_001:0462c05": "玄疏六卷既淹流行宜接以文疏二十八卷使完書",
    "X18n0338_001:0462c06": "竝行於世荊溪刪繁意在廣略偕行說見梁翰林之",
    "X18n0338_001:0462c07": "序則偏貴略本非尊者意三卷記述釋其廣疏近既",
    "X18n0338_001:0462c08": "梓行而人或暗起盡況斯本招提之所始傳來山家",
    "X18n0338_001:0462c09": "之所甞引用由此等意那沮鏤梓至於彼饜長章嫌",
    "X18n0338_001:0462c10": "多文者非吾所敢強也寶曆庚辰沙門某甲等勇進",
    "X18n0338_001:0462c11": "捨資遂得上木焉幸蒙　大王賜序文安鎮卷軸夫",
    "X18n0338_001:0462c12": "大法之將行也要賴明喆致崇護真詮使遺文陳篇",
    "X18n0338_001:0462c13": "曠世而逾新紹隆之任豈復有過之者乎因粗錄其",
    "X18n0338_001:0462c14": "緣由以冠卷首云爾。旹",
    "X18n0338_001:0462c15": "寶曆辛巳秋八月此睿山北谿前住龍珠沙門(本純)",
    "X18n0338_001:0462c16": "守篤謹識",
    "X18n0338_001:0463a01": "凡例",
    "X18n0338_001:0463a02": "前二十五卷牒經釋義元取式於大智度論以望",
    "X18n0338_001:0463a03": "末代會經疏者優足以為摸楷但經疏連書初機",
    "X18n0338_001:0463a04": "易惑今皆概高低一字以便覽者。",
    "X18n0338_001:0463a05": "後三卷乃章安續補元本不會經文今倣前卷合",
    "X18n0338_001:0463a06": "以宋刻經本所以與舊來會本其體不同也。",
    "X18n0338_001:0463a07": "每卷文字異同脫剩更無全本可盡對較大率照",
    "X18n0338_001:0463a08": "看略疏以從其正可也。",
    "X18n0338_001:0463b04": "維摩羅詰經文疏目錄",
    "X18n0338_001:0463b06": "卷第一　序　釋佛國品初",
    "X18n0338_001:0463b07": "卷第二　從如是訖菴羅樹園",
    "X18n0338_001:0463b08": "卷第三　從與大比丘訖無礙解脫",
    "X18n0338_001:0463b09": "卷第四　從念定訖三萬二千人俱",
    "X18n0338_001:0463b10": "卷第五　從復有萬梵訖目不蹔捨",
    "X18n0338_001:0463b11": "卷第六　從長者子訖稽首如空無所依",
    "X18n0338_001:0463b12": "卷第七　從爾時長者子寶積訖來生其國",
    "X18n0338_001:0463b13": "卷第八　從布施訖品",
    "X18n0338_001:0463b14": "卷第九　釋方便品第二初",
    "X18n0338_001:0463b15": "卷第十　方便品之二",
    "X18n0338_001:0463b16": "卷第十一　弟子品第三初",
    "X18n0338_001:0463b17": "卷第十二　弟子品之二",
    "X18n0338_001:0463b18": "卷第十三　弟子品之三",
    "X18n0338_001:0463b19": "卷第十四　弟子品之四",
    "X18n0338_001:0463b20": "卷第十五　弟子品之五",
    "X18n0338_001:0463b21": "卷第十六　菩薩品第四初",
    "X18n0338_001:0463b22": "卷第十七　菩薩品之二",
    "X18n0338_001:0463b23": "卷第十八　菩薩品之三",
    "X18n0338_001:0463b24": "卷第十九　問疾品第五初",
    "X18n0338_001:0463c01": "卷第二十　問疾品之二",
    "X18n0338_001:0463c02": "卷第二十一　問疾品之三",
    "X18n0338_001:0463c03": "卷第二十二　不思議品第六",
    "X18n0338_001:0463c04": "卷第二十三　觀眾生品第七初",
    "X18n0338_001:0463c05": "卷第二十四　觀眾生品之二",
    "X18n0338_001:0463c06": "卷第二十五　佛道品第八",
    "X18n0338_001:0463c07": "卷第二十六　入不二法門品第九",
    "X18n0338_001:0463c08": "卷第二十七　香積品第十　菩薩行品第十一",
    "X18n0338_001:0463c09": "卷第二十八　阿閦品第十二　法供養品第十三",
    "X18n0338_001:0463c10": "　囑累品第十四",
    "X18n0338_001:0463c12": "維摩羅詰經文疏目錄(終)",
    "X18n0338_001:0464a07": "維摩羅詰經文疏卷第一",
    "X18n0338_001:0464a09": "釋佛國品初",
    "X18n0338_001:0464a10": "次明入此經文大為五意第一明經度不盡第二",
    "X18n0338_001:0464a11": "略分文第三辨佛國義第四釋品第五正入經文",
    "X18n0338_001:0464a12": "第一明經度不盡者此五前後翻譯經文雖復不",
    "X18n0338_001:0464a13": "同今古兩本正各三卷竊尋此經來意不盡在於",
    "X18n0338_001:0464a14": "西土文義巨多何以知之如命十弟子問疾各有",
    "X18n0338_001:0464a15": "辭對稱述不堪著在經文近於十紙如是命五百",
    "X18n0338_001:0464a16": "聲聞又辭不任不任之辭皆悉不度次命四大菩",
    "X18n0338_001:0464a17": "薩亦各固辭述昔呵彈復有數紙次命諸大菩薩",
    "X18n0338_001:0464a18": "又辭不堪不堪之言竝不來度推此論往經卷不",
    "X18n0338_001:0464a19": "少又文殊入室問疾傳如來旨慇懃無量兼八千",
    "X18n0338_001:0464a20": "菩薩各說不二法門此諸言談恐何止半卷爰至",
    "X18n0338_001:0464a21": "出室詣菴羅園對揚如來辨佛國義當時敷演商",
    "X18n0338_001:0464a22": "論往復豈容止有數紙經文意謂振旦生民神根",
    "X18n0338_001:0464a23": "狹劣不堪具足讀誦受持彼富文採其綱格傳流",
    "X18n0338_001:0464a24": "茲土略存義焉問此經在於西土文言浩大將不",
    "X18n0338_001:0464b01": "即是大智度論明佛所說不思議經有十萬偈耶",
    "X18n0338_001:0464b02": "答有師解云即是今謂不爾大智論所明不思議",
    "X18n0338_001:0464b03": "經是華嚴之別名耳故論云般若有二種一共二",
    "X18n0338_001:0464b04": "乘說二不共二乘說不共二乘說者如不可思議",
    "X18n0338_001:0464b05": "經故華嚴云此經不入二乘人手共二乘說者即",
    "X18n0338_001:0464b06": "是摩訶般若諸方等及此經也問華嚴之名豈得",
    "X18n0338_001:0464b07": "不思議耶此經一名不思議解脫何故翻謂非耶",
    "X18n0338_001:0464b08": "答此經親有兩號一名維摩詰所說亦名不思議",
    "X18n0338_001:0464b09": "解脫法門豈獨華嚴更無異稱然細尋大智論前",
    "X18n0338_001:0464b10": "後所引不思議經悉是華嚴經文如說謳舍那優",
    "X18n0338_001:0464b11": "婆夷為須達那菩薩說度眾生數量乃是華嚴經",
    "X18n0338_001:0464b12": "明善財入法界所聞事若引此經即云毗摩羅詰",
    "X18n0338_001:0464b13": "所說經不稱不思議也第二分經文者即為兩意",
    "X18n0338_001:0464b14": "一明先出古今諸法師開經不同二明一家判釋",
    "X18n0338_001:0464b15": "一明諸法師不同者此經有十四品若什生二師",
    "X18n0338_001:0464b16": "及古舊諸師悉不開科段直帖文解釋而肇師云",
    "X18n0338_001:0464b17": "始乎淨土終法供養其間所明雖殊不思議一也",
    "X18n0338_001:0464b18": "是則寶積發問以前用為序說囑累一品以為流",
    "X18n0338_001:0464b19": "通其間竝是正說也次有靈味法師判云此經題",
    "X18n0338_001:0464b20": "既云淨名所說從方便品皆是正說開善法師約",
    "X18n0338_001:0464b21": "此經文分為四段一序說訖菩薩品二正說即室",
    "X18n0338_001:0464b22": "內六品三證成即菩薩行阿閦佛兩品四流通即",
    "X18n0338_001:0464b23": "法供養囑累兩品若莊嚴光宅同用初四品為序",
    "X18n0338_001:0464b24": "說入室六品為正說後四品為流通晚三論法師",
    "X18n0338_001:0464c01": "亦同此釋若北方地論師用佛國一品為序說方",
    "X18n0338_001:0464c02": "便品訖見阿閦佛十一品為正說後兩品為流通",
    "X18n0338_001:0464c03": "但古今不同互有分別承習之者各有宗門是以",
    "X18n0338_001:0464c04": "諸禪師見此分別多延紛諍解此經文不開科節",
    "X18n0338_001:0464c05": "但約觀門直明入道意耳二明今家判釋者若不",
    "X18n0338_001:0464c06": "開科段則不識經文起盡佛教承躡若不開科段",
    "X18n0338_001:0464c07": "執諍紛然於解脫法橫生繫累今正述一家尋經",
    "X18n0338_001:0464c08": "意趣傍經開科而非固執夫如來說法雖復殊源",
    "X18n0338_001:0464c09": "初中後善文必備矣今約此三善用對序正流通",
    "X18n0338_001:0464c10": "仍為三意一正開此經二約觀心三簡異眾家一",
    "X18n0338_001:0464c11": "正分此經科段者經無大小例有三意一序二正",
    "X18n0338_001:0464c12": "說三者流通序者大聖將說法必現瑞表發以為",
    "X18n0338_001:0464c13": "由藉如欲說大品經放支節雜色之光表欲說般",
    "X18n0338_001:0464c14": "若出一切諸行欲說法華放眉間白豪相光表說",
    "X18n0338_001:0464c15": "中道實相今此經合蓋現土表欲說佛國既現相",
    "X18n0338_001:0464c16": "由藉不同表教門赴機有異發起物情使咸信慕",
    "X18n0338_001:0464c17": "歸宗有在故為序也二正說者四眾覩瑞悉皆欣",
    "X18n0338_001:0464c18": "仰堪聞聖旨大聖知時赴機說教時眾聞經咸沾",
    "X18n0338_001:0464c19": "法利故名正說也三流通者流譬水之下霔通則",
    "X18n0338_001:0464c20": "無滯無壅如來大慈平等說法非止但為現在亦",
    "X18n0338_001:0464c21": "欲遠被正像末代有緣使沾法潤是則法水流霑",
    "X18n0338_001:0464c22": "無窮未來弟子竝沾斯澤故名流通也今開此經",
    "X18n0338_001:0464c23": "文為三分者一始從如是我聞訖寶積說七言偈",
    "X18n0338_001:0464c24": "文具通別兩序此於正說由藉義足名為序分也",
    "X18n0338_001:0465a01": "二從寶積請問佛國因果已去訖見阿閦佛品有",
    "X18n0338_001:0465a02": "十一品半經文皆明不思議解脫佛國因果皆是",
    "X18n0338_001:0465a03": "赴機之教現在沾益竝為正說也從法供養品訖",
    "X18n0338_001:0465a04": "囑累品明天帝發誓弘經如來印可勸發囑累宣",
    "X18n0338_001:0465a05": "通未來使流傳不絕此竝屬流通也問曰此經題",
    "X18n0338_001:0465a06": "稱維摩詰所說今何得從佛國品為正說耶答淨",
    "X18n0338_001:0465a07": "名承佛威神助國揚化化導有功故從其受稱耳",
    "X18n0338_001:0465a08": "譬如國王敕臣布政有功而臣受賞政令之主歸",
    "X18n0338_001:0465a09": "於國王受功之名而臣取稱不可謂臣受賞而臣",
    "X18n0338_001:0465a10": "為正教君垂政令而翻為傍說也淨名得佛印定",
    "X18n0338_001:0465a11": "方乃為正故名維摩詰所說經也二約觀心辨序",
    "X18n0338_001:0465a12": "正流通者即約三分前二觀為方便即是序義得",
    "X18n0338_001:0465a13": "入中道即是正義雙照二諦心心寂滅自然流入",
    "X18n0338_001:0465a14": "薩婆若海即流通義也三簡異眾家者問何不依",
    "X18n0338_001:0465a15": "什法師及諸禪師不分科段耶答若論行道觀行",
    "X18n0338_001:0465a16": "實不繁開今欲令學者知經文起盡識聖人赴緣",
    "X18n0338_001:0465a17": "善巧言不孤致必有承躡若於文句無壅帖釋觀",
    "X18n0338_001:0465a18": "行轉覺分明也問何不全用肇師註意答法供養",
    "X18n0338_001:0465a19": "屬於正說義不應然也問何故不依靈味答用佛",
    "X18n0338_001:0465a20": "國為序說義不應爾所以然者佛為法王道王三",
    "X18n0338_001:0465a21": "千有所宣說豈非正也但寶積所請佛所酬答赴",
    "X18n0338_001:0465a22": "此機緣明佛國因果時眾聞經悟道獲大小乘豈",
    "X18n0338_001:0465a23": "可折以為序又且淨名助佛闡揚正是獎成佛教",
    "X18n0338_001:0465a24": "豈可弟子助說為正大師所說翻為序乎問何不",
    "X18n0338_001:0465b01": "同開善分文為四段耶答經無大小例有三意何",
    "X18n0338_001:0465b02": "得此經獨開四也問何意不同莊嚴光宅及三論",
    "X18n0338_001:0465b03": "師答佛國為序其妨同前又用菩薩行品見阿閦",
    "X18n0338_001:0465b04": "佛品以屬流通恐此不然所以者何淨名掌擎大",
    "X18n0338_001:0465b05": "眾菴羅對佛印定室內所說始得成經又佛還對",
    "X18n0338_001:0465b06": "淨名辨佛國因果撮經終始宗旨分明大眾蒙益",
    "X18n0338_001:0465b07": "過乎室內此是正說豈謂流通問何不依北地大",
    "X18n0338_001:0465b08": "乘師答用佛國為序今家為妨義同前也。",
    "X18n0338_001:0465b09": "佛國品",
    "X18n0338_001:0465b10": "第三釋佛國品者此品明長者子寶積請問佛國",
    "X18n0338_001:0465b11": "因果世尊答佛國因果身子生疑佛以神力現淨",
    "X18n0338_001:0465b12": "土相時諸大眾得大乘益還復穢土求聲聞眾得",
    "X18n0338_001:0465b13": "小乘道約此標名故云佛國品也此經既以佛國",
    "X18n0338_001:0465b14": "為宗必須識佛國義今略為八重第一總明佛國",
    "X18n0338_001:0465b15": "第二別明佛國第三明修佛國因第四明見佛國",
    "X18n0338_001:0465b16": "不同第五明往生第六明說教第七約觀心第八",
    "X18n0338_001:0465b17": "用佛國義通釋此經第一總明佛國者大聖前說",
    "X18n0338_001:0465b18": "普集經及諸方等多明法身正報今因寶積獻蓋",
    "X18n0338_001:0465b19": "如來合蓋現土即表欲說依報也所以者何正報",
    "X18n0338_001:0465b20": "既顯故須廣明依報譬如若說王及臣民必須知",
    "X18n0338_001:0465b21": "國土治政事業所言佛國者所居域故名佛國譬",
    "X18n0338_001:0465b22": "如王國雖與臣民共住而從王稱國名某王國也",
    "X18n0338_001:0465b23": "今佛雖與有緣眾生共居而從佛受名某佛國也",
    "X18n0338_001:0465b24": "亦名佛土佛身所依處故名佛土亦名佛世界佛",
    "X18n0338_001:0465c01": "所住處之分界故名佛剎佛所居止萬境相現不",
    "X18n0338_001:0465c02": "同故名為剎佛國有事有理事即應身所居之域",
    "X18n0338_001:0465c03": "理則約極智所照之境而至理虗寂本無境智之",
    "X18n0338_001:0465c04": "殊豈有能居界域之別但以隨機化物說其真應",
    "X18n0338_001:0465c05": "兩身故明事理二土也然非本無以垂迹故有應",
    "X18n0338_001:0465c06": "形應土非迹無以顯本故引物同歸法身真國也",
    "X18n0338_001:0465c07": "是以此經云雖觀諸佛國土永寂如空而現種種",
    "X18n0338_001:0465c08": "清淨佛國土則應同凡聖現有封壃凡聖果報高",
    "X18n0338_001:0465c09": "下殊別現淨穢亦非也故瓔珞經云起一切眾生",
    "X18n0338_001:0465c10": "應一切國土應或有釋言應或國者是眾生集業",
    "X18n0338_001:0465c11": "所感故此經云眾生之類是菩薩淨土聖人慈悲",
    "X18n0338_001:0465c12": "之力此現生故法華經云而生三界朽故火宅為",
    "X18n0338_001:0465c13": "度眾生生老病死或有釋言諸佛法身猶如明鏡",
    "X18n0338_001:0465c14": "一切色像悉現其內是則一切國土皆從法身本",
    "X18n0338_001:0465c15": "國應出國由佛有故名佛國故法華經云今此三",
    "X18n0338_001:0465c16": "界皆是我有其中眾生悉是吾子今詳覈斯語若",
    "X18n0338_001:0465c17": "云應國從法身出即是自生若謂從眾生業有即",
    "X18n0338_001:0465c18": "是佗生若眾生對法身故得有即是共生若離業",
    "X18n0338_001:0465c19": "離法身而有即是無因緣生而有國土也此皆墮",
    "X18n0338_001:0465c20": "四種性性義須破類前可知當知國土若淨若穢",
    "X18n0338_001:0465c21": "皆不可說有因緣故而可說者悉檀機四句皆得",
    "X18n0338_001:0465c22": "說也第二別明佛國者諸佛隨緣利物差別之相",
    "X18n0338_001:0465c23": "無量無邊今略作四種分別一者染淨國即凡聖",
    "X18n0338_001:0465c24": "共居也二者有餘國即方便行人所住也三者果",
    "X18n0338_001:0466a01": "報國純法身大士所居即因陀羅網無障礙土也",
    "X18n0338_001:0466a02": "四者常寂光土即究竟妙覺所居處也此四國者",
    "X18n0338_001:0466a03": "前二國竝是應應佛之所居也第三土亦應亦報",
    "X18n0338_001:0466a04": "佛所居最後一土但是真淨非應非報是法身佛",
    "X18n0338_001:0466a05": "之所居也所言染淨國者即是九道眾生雜共栖",
    "X18n0338_001:0466a06": "止所以者何六道皆具見思凡鄙穢法故名為染",
    "X18n0338_001:0466a07": "三乘同見真諦斷三界結無見思染故名為淨六",
    "X18n0338_001:0466a08": "道三乘共居故云染淨亦名凡聖同居國也就染",
    "X18n0338_001:0466a09": "淨國者即有二種一穢二淨一穢者善惡凡居凡",
    "X18n0338_001:0466a10": "居即有二種聖居亦有二種凡居二種者一惡眾",
    "X18n0338_001:0466a11": "生居即四惡趣也二者善眾生居即人天也聖同",
    "X18n0338_001:0466a12": "居二種者一實聖居二權聖居實聖者三果及後",
    "X18n0338_001:0466a13": "身羅漢辟支佛通教六地別教十住圓教十信後",
    "X18n0338_001:0466a14": "心界內煩惱雖斷報身猶在三界二權聖同居者",
    "X18n0338_001:0466a15": "方便國羅漢辟支菩薩受偏真法性身為利有緣",
    "X18n0338_001:0466a16": "眾生願應生同居土實報無障礙國及常寂光國",
    "X18n0338_001:0466a17": "圓真法性身菩薩妙覺佛為利有緣眾生應現來",
    "X18n0338_001:0466a18": "生同居之土皆是權居也是等聖人與凡共住故",
    "X18n0338_001:0466a19": "云凡聖同居之穢土也所言穢者穢惡也以此土",
    "X18n0338_001:0466a20": "四惡趣眾生共住故云穢土二明凡聖同居淨土",
    "X18n0338_001:0466a21": "者西方無量壽國雖復果報勝此難可比喻然亦",
    "X18n0338_001:0466a22": "是染淨凡聖同居國也所以者何彼土雖無四惡",
    "X18n0338_001:0466a23": "趣而有天人兩道何以知之然生彼土者未必悉",
    "X18n0338_001:0466a24": "是得道之人故經云犯重罪者臨終懺悔念佛業",
    "X18n0338_001:0466b01": "相便轉即得往生若但得道人生彼土者凡夫行",
    "X18n0338_001:0466b02": "人何得願生彼佛土也故知雖具惑染亦得居彼",
    "X18n0338_001:0466b03": "土也聖生有權有實類可知是名染淨凡聖同居",
    "X18n0338_001:0466b04": "淨國也但以無四惡趣故故名為淨舉此往類同",
    "X18n0338_001:0466b05": "居之國優劣非一雖復穢淨多種如法華經為諸",
    "X18n0338_001:0466b06": "弟子授記所住國土束而明之竝屬凡聖同居土",
    "X18n0338_001:0466b07": "也問染淨國名出何經耶答思益論釋日月光明",
    "X18n0338_001:0466b08": "佛命梵天來此土汝當用十法遊彼世界論云娑",
    "X18n0338_001:0466b09": "婆國土名為染淨世界染即是凡淨即是耶問穢",
    "X18n0338_001:0466b10": "土十惡所感四趣正依兩報皆穢可然但十善果",
    "X18n0338_001:0466b11": "聖人有淨土因同何得正依兩報頓殊則耶答二",
    "X18n0338_001:0466b12": "處修因善名雖同淨土修善精微勝故彼凡聖所",
    "X18n0338_001:0466b13": "得正依兩報殊妙不同穢土也二明有餘土者二",
    "X18n0338_001:0466b14": "乘三種菩薩證方便道之所居也所以者何若修",
    "X18n0338_001:0466b15": "二觀方便斷界內通惑盡及斷恒沙餘別無明見",
    "X18n0338_001:0466b16": "思未斷捨分段身而生界外受法性身即有變易",
    "X18n0338_001:0466b17": "生死其受報所居之域名有餘土也法華經云我",
    "X18n0338_001:0466b18": "於餘國作佛今傍此立名有餘國也亦名方便行",
    "X18n0338_001:0466b19": "人之所居也故攝大乘明有七種生死此即是第",
    "X18n0338_001:0466b20": "四方便生死之所居土也問有餘國出何經論答",
    "X18n0338_001:0466b21": "法華經云我滅度後復有弟子不聞是經自於所",
    "X18n0338_001:0466b22": "得功德生滅度想我於餘國作佛更有異名是人",
    "X18n0338_001:0466b23": "雖生滅度之想而於彼土求佛智慧得聞是經唯",
    "X18n0338_001:0466b24": "以佛乘而得滅度又云則為見佛常在耆闍崛山",
    "X18n0338_001:0466c01": "共大菩薩諸聲聞眾圍遶說法如此亦是明有餘",
    "X18n0338_001:0466c02": "國之文也大智論云阿羅漢辟支佛入涅槃雖不",
    "X18n0338_001:0466c03": "生三界界外有淨土於彼受法性身也三明果報",
    "X18n0338_001:0466c04": "國者即是因陀羅網蓮華藏世界純諸法身菩薩",
    "X18n0338_001:0466c05": "所居也以其觀一實諦能破無明顯法性得真實",
    "X18n0338_001:0466c06": "果報而無明未盡猶為無明潤無漏業受法性報",
    "X18n0338_001:0466c07": "身報身所居依報淨域即是國也以觀實相之理",
    "X18n0338_001:0466c08": "發真無漏所得果報故名為實修因無定報得色",
    "X18n0338_001:0466c09": "心果所居依報無礙自在故名果報亦得言實報",
    "X18n0338_001:0466c10": "無障礙土也言無障土者一世界攝一切世界一",
    "X18n0338_001:0466c11": "切世界亦如是此名世界海亦名世界無盡藏別",
    "X18n0338_001:0466c12": "教依初地入此世界有七種淨義一同體淨如一",
    "X18n0338_001:0466c13": "佛土一切佛土一切佛土一佛土二自在淨一切",
    "X18n0338_001:0466c14": "國土平等清淨也三莊嚴淨一切佛土神通莊嚴",
    "X18n0338_001:0466c15": "光相具足也四受用淨離一切煩惱成就清淨道",
    "X18n0338_001:0466c16": "也五住處淨無量智慧眾生悉滿其處也六因淨",
    "X18n0338_001:0466c17": "入佛上玅平等境界也七果淨隨諸眾生心之所",
    "X18n0338_001:0466c18": "樂而為示現也前五是體滿有體有相有用也第",
    "X18n0338_001:0466c19": "六明因圓第七是果滿也若圓教義初住已上生",
    "X18n0338_001:0466c20": "實報土出何經說答仁王般若經云三賢十聖住",
    "X18n0338_001:0466c21": "果報當知以果報為土也法華經云又此娑婆世",
    "X18n0338_001:0466c22": "界坦然平正其諸菩薩咸處其中大智論云法性",
    "X18n0338_001:0466c23": "身佛為法身菩薩說法其國無聲聞辟支佛之名",
    "X18n0338_001:0466c24": "華嚴經明因陀羅網世界攝大乘論明華王世界",
    "X18n0338_001:0467a01": "如此經論皆明果報土無障礙相也四明常寂光",
    "X18n0338_001:0467a02": "土者玅覺極智所照如如法界之理名之為國但",
    "X18n0338_001:0467a03": "大乘法性即是真寂之智性不同二乘斷空偏真",
    "X18n0338_001:0467a04": "之理故涅槃經云第一義空名為智慧此經云若",
    "X18n0338_001:0467a05": "知無明性即是明如此皆是明常寂光土義不思",
    "X18n0338_001:0467a06": "義玅覺極智之所居故云常寂光土也法身所居",
    "X18n0338_001:0467a07": "亦名法性土但真如佛性非身非土而說身說土",
    "X18n0338_001:0467a08": "離土無身而說土者一法二義也金剛般若論云",
    "X18n0338_001:0467a09": "智集唯識通如是取淨土非形第一體非莊嚴莊",
    "X18n0338_001:0467a10": "嚴問常寂光國出何經論答仁王般若經云三賢",
    "X18n0338_001:0467a11": "十聖住果報唯佛一人居淨土此經云如其心淨",
    "X18n0338_001:0467a12": "即佛土淨心淨之極極於佛也普賢觀經云釋迦",
    "X18n0338_001:0467a13": "牟尼名毗盧遮那遍一切處其佛住處名常寂光",
    "X18n0338_001:0467a14": "是其義也問諸經論散明四土可如向說那不見",
    "X18n0338_001:0467a15": "經論有四土之名一處出也答經論度此本自不",
    "X18n0338_001:0467a16": "多尋讀之者又不備悉四土共出何必無文正如",
    "X18n0338_001:0467a17": "此經云答長者子以四義辨佛國何必不即是其",
    "X18n0338_001:0467a18": "意也經云隨所化眾生而取佛國隨所調伏眾生",
    "X18n0338_001:0467a19": "而取佛國隨諸眾生應以何國入佛智慧隨諸眾",
    "X18n0338_001:0467a20": "生應以何國起菩薩根此之四義若對四土宛然",
    "X18n0338_001:0467a21": "相似但名目既異佛意難量在下文入文別當解",
    "X18n0338_001:0467a22": "釋問此經未明開權顯實何得明二乘生有餘土",
    "X18n0338_001:0467a23": "也答此經云佛以一音演說法眾生隨類各得解",
    "X18n0338_001:0467a24": "何妨二乘通教菩薩竝作同居橫解別圓兩教菩",
    "X18n0338_001:0467b01": "薩橫豎之解無礙也問曰華嚴經明有十種佛土",
    "X18n0338_001:0467b02": "此四種土攝盡不答何但皆攝十土乃至有人言",
    "X18n0338_001:0467b03": "經明二十七品佛土無量壽佛土止是第六品淨",
    "X18n0338_001:0467b04": "土若見文對四土攝無不盡也問若爾何不依華",
    "X18n0338_001:0467b05": "嚴十土教乃至二十七種佛土明義也答一往有",
    "X18n0338_001:0467b06": "經文雖便欲對四教明義事數則多對當廣略義",
    "X18n0338_001:0467b07": "難安厝取意難見也第三明修佛國因者此經非",
    "X18n0338_001:0467b08": "但約正報之果明依報之國亦約正因明於依因",
    "X18n0338_001:0467b09": "依因者即佛國之因也故佛答寶積橫約十七正",
    "X18n0338_001:0467b10": "因以明依因豎約十三正因以明依因國既有四",
    "X18n0338_001:0467b11": "即須明四種之因也一往明四教菩薩所有願行",
    "X18n0338_001:0467b12": "之因能感四種佛果依因感四土也細而窮覈非",
    "X18n0338_001:0467b13": "無小妨今還約四教分別一者菩薩修權三教願",
    "X18n0338_001:0467b14": "行修實一教願行之因成就眾生若四種眾生若",
    "X18n0338_001:0467b15": "未斷界內緣集若斷緣集未盡菩薩於界內成佛",
    "X18n0338_001:0467b16": "時四種修行眾生來往同居之土修四種解行之",
    "X18n0338_001:0467b17": "因也二者菩薩修權實四行成就四種眾生四種",
    "X18n0338_001:0467b18": "眾生方便觀行成斷界內結盡菩薩於有餘土成",
    "X18n0338_001:0467b19": "佛時四種眾生同來生其國修別圓兩教之因也",
    "X18n0338_001:0467b20": "三者若菩薩修別圓兩願行之因成就二種眾生",
    "X18n0338_001:0467b21": "界內見思既盡能斷界外無明菩薩於果報國成",
    "X18n0338_001:0467b22": "佛時別圓兩教眾生成實相無漏之因來生其國",
    "X18n0338_001:0467b23": "同修圓教之因也四者修圓教願行之因因極果",
    "X18n0338_001:0467b24": "滿道成玅覺居常寂光國所稟圓教圓教眾生若",
    "X18n0338_001:0467c01": "修圓因願行圓極栖常寂光國也如此十方諸佛",
    "X18n0338_001:0467c02": "湛若虗空無增無減為成就眾生常起四土之因",
    "X18n0338_001:0467c03": "引四種眾生同栖佛國修願行之因成菩提之果",
    "X18n0338_001:0467c04": "同居常寂國盡未來際如法華壽量品之所明也",
    "X18n0338_001:0467c05": "第四明見佛國不同者此經云譬如諸天共寶器",
    "X18n0338_001:0467c06": "食隨其果報飯色有異至論諸佛國土皆如虗空",
    "X18n0338_001:0467c07": "尚不言其所有豈有不同之可見耶若不見相而",
    "X18n0338_001:0467c08": "可見者佛國不同具有十番下入文釋飯色有異",
    "X18n0338_001:0467c09": "當分別也問經言諸天同寶器食隨其果報飯色",
    "X18n0338_001:0467c10": "有異此定是一質異見異質一見耶答此應四句",
    "X18n0338_001:0467c11": "分別一異質異見如此娑婆是穢彌陀是淨土見",
    "X18n0338_001:0467c12": "穢彼土見淨也二異質一見如娑婆彌陀垢淨質",
    "X18n0338_001:0467c13": "別圓兩教菩薩用天眼見但依一有餘土耳三一",
    "X18n0338_001:0467c14": "質異見如身子見此土穢螺髻見此土淨皆於一",
    "X18n0338_001:0467c15": "有餘土見同居淨穢異也四一質一見謂羅漢辟",
    "X18n0338_001:0467c16": "支佛三種意生身菩薩此五種人斷界內結盡同",
    "X18n0338_001:0467c17": "生有餘國所見國土無異也問何意約有餘國明",
    "X18n0338_001:0467c18": "一質答三乘之人同以第一義諦無言說道發真",
    "X18n0338_001:0467c19": "無漏五陰於彼所感國土一往相同故言實也問",
    "X18n0338_001:0467c20": "此經譬諸天同寶器食而見飯色有異為當是無",
    "X18n0338_001:0467c21": "障礙色有障礙見有障礙色有障礙見有異也答",
    "X18n0338_001:0467c22": "此應四句分別一有障礙色有障礙見即是染淨",
    "X18n0338_001:0467c23": "有餘兩土所見不同也二有障礙色無障礙見法",
    "X18n0338_001:0467c24": "身菩薩依無礙天眼染淨有餘兩土悉是無障礙",
    "X18n0338_001:0468a01": "色也三無障礙色有障礙見即是因陀羅網世界",
    "X18n0338_001:0468a02": "染淨有餘二種眾生見有障礙國也四無障礙色",
    "X18n0338_001:0468a03": "無障礙見即是三賢十聖住果報土所見國土無",
    "X18n0338_001:0468a04": "障礙也問此經言諸天同寶器食見飯色有異為",
    "X18n0338_001:0468a05": "當有質見異無質見異耶答此應四句分別一若",
    "X18n0338_001:0468a06": "染淨土有餘土實報土悉是有質見異二有質礙",
    "X18n0338_001:0468a07": "異見無質礙即是菩薩依佛慧見三土皆是常寂",
    "X18n0338_001:0468a08": "光土也三無障礙色見有質礙土異即是三土眾",
    "X18n0338_001:0468a09": "生於常寂光土見有三土之異質也四無質礙還",
    "X18n0338_001:0468a10": "見無質礙土即是十方諸佛心淨佛土淨見法性",
    "X18n0338_001:0468a11": "如如平等法界常寂光土無形無質也如此略出",
    "X18n0338_001:0468a12": "十二番見佛國土不同若委曲推尋感土之相即",
    "X18n0338_001:0468a13": "有無量雖有無量皆畢竟無所有猶如虗空故淨",
    "X18n0338_001:0468a14": "名居士空其室內表一切十方諸佛國悉空也第",
    "X18n0338_001:0468a15": "五明往生者即為二釋一總約四土明往生二別",
    "X18n0338_001:0468a16": "約四土明往生一總約四土明往生者亦云往生",
    "X18n0338_001:0468a17": "亦云來生此具如大品經所明若從此國至彼國",
    "X18n0338_001:0468a18": "受生名為往生若從彼土來此土受生名為來生",
    "X18n0338_001:0468a19": "次二土亦然但橫豎相望之殊耳常寂光土絕於",
    "X18n0338_001:0468a20": "生名不可言往來生也但有應來三土無應往也",
    "X18n0338_001:0468a21": "二別約四土明往生即為四一明染淨土往生者",
    "X18n0338_001:0468a22": "有穢淨兩土若穢土受生以見思惑潤惑潤惡業",
    "X18n0338_001:0468a23": "生四惡趣惑潤善業則生人天若明三乘聖人往",
    "X18n0338_001:0468a24": "生者須陀洹雖斷見惑未斷欲界思惟九品思惟",
    "X18n0338_001:0468b01": "潤生人天七反斯陀含三品惑潤欲界猶一往來",
    "X18n0338_001:0468b02": "阿那含色無色思惟惑潤故往生二界通教菩薩",
    "X18n0338_001:0468b03": "六地以來斷界內惑不盡者來生類三果可知別",
    "X18n0338_001:0468b04": "教十住斷通惑未盡來生亦類三果可知圓教五",
    "X18n0338_001:0468b05": "品弟子乃至初入十信斷通惑未盡來生亦類三",
    "X18n0338_001:0468b06": "果可知皆是實來生同居土也若權來生者三乘",
    "X18n0338_001:0468b07": "聖人斷界內惑盡或從方便土願來生或從果報",
    "X18n0338_001:0468b08": "無障礙土常寂光土同用應來生同居穢土也次",
    "X18n0338_001:0468b09": "明若淨土凡夫實來生者無四惡趣但以見思煩",
    "X18n0338_001:0468b10": "惱潤善業來生人天聖實來生權來生類前可知",
    "X18n0338_001:0468b11": "二明有餘土往生者三乘同見第一義斷四住盡",
    "X18n0338_001:0468b12": "皆得往生受法性身若三藏教羅漢緣覺通教三",
    "X18n0338_001:0468b13": "乘斷見思盡者皆往受生別教十行菩薩及圓教",
    "X18n0338_001:0468b14": "十信後心長別三界苦輪海皆往生有餘土此皆",
    "X18n0338_001:0468b15": "論其實生故勝鬘經云變易生死者二乘及大力",
    "X18n0338_001:0468b16": "菩薩三種意生身所不能斷故但得往生有餘土",
    "X18n0338_001:0468b17": "受法性身問何等是三種意生身答一者三昧正",
    "X18n0338_001:0468b18": "受意生身此恐是通教菩薩同入真空寂定之乘",
    "X18n0338_001:0468b19": "故涅槃經云聲聞定力多故不見佛性二覺法性",
    "X18n0338_001:0468b20": "意生身此恐是別教菩薩雖證偏空法性而覺知",
    "X18n0338_001:0468b21": "有中道法性也三無作意生身此恐是圓教菩薩",
    "X18n0338_001:0468b22": "觀中道無作四諦圓伏無明也此三皆言意者未",
    "X18n0338_001:0468b23": "發真修緣修猶是作意無明為緣無漏業為因即",
    "X18n0338_001:0468b24": "得生受法身也問如楞伽經明三種意生身悉在",
    "X18n0338_001:0468c01": "十地應生果報土何得生有餘土答約別教十地",
    "X18n0338_001:0468c02": "判三種意生身即生果報土若約通教十地判三",
    "X18n0338_001:0468c03": "種意生身正與向解三教菩薩斷界內惑盡者齊",
    "X18n0338_001:0468c04": "則同生有餘土也權來生者實報常寂光土破無",
    "X18n0338_001:0468c05": "明顯法身應來生有餘土也三明果報無障礙土",
    "X18n0338_001:0468c06": "來生者若於同居土有餘土斷通惑盡侵除無明",
    "X18n0338_001:0468c07": "別教初地圓教初住皆得往生乃至十地也四明",
    "X18n0338_001:0468c08": "常寂光土若究竟常寂即是不生不生豈得有往",
    "X18n0338_001:0468c09": "生來生也若分明常寂光土下寂滅忍十地有二",
    "X18n0338_001:0468c10": "生在中寂滅忍等覺地有一生在也或云圓教初",
    "X18n0338_001:0468c11": "住分破無明見佛性理亦得分生乃至等覺皆有",
    "X18n0338_001:0468c12": "分生之義但有無明變易生死果報所拘故云住",
    "X18n0338_001:0468c13": "果報也玅覺永盡故言一人居淨土也前四十一",
    "X18n0338_001:0468c14": "地若果報土名為生果報土若分見真寂之理名",
    "X18n0338_001:0468c15": "為生常寂光土也問分段同居要斷見思盡捨報",
    "X18n0338_001:0468c16": "身方生有餘土有餘土亦應斷別見思盡捨變易",
    "X18n0338_001:0468c17": "報身方得生於果報土也答未然也分段果報質",
    "X18n0338_001:0468c18": "礙煩惱雖盡必捨報若有餘土隨破別惑因移果",
    "X18n0338_001:0468c19": "易即實果報也問報受生常寂光亦受生不答既",
    "X18n0338_001:0468c20": "云常寂豈得受生生即流動何名常寂問上何得",
    "X18n0338_001:0468c21": "云生常寂光土答果報土有邊論生發慧見真真",
    "X18n0338_001:0468c22": "即不生即是不生生義也問若不生生亦應云不",
    "X18n0338_001:0468c23": "常常答亦如是竝所以者何究竟常寂即是不生",
    "X18n0338_001:0468c24": "不生四十一地分居常寂即是不生生不常常也",
    "X18n0338_001:0469a01": "第六明四土說教不同即為四意一明染淨土說",
    "X18n0338_001:0469a02": "教不同二明有餘土說教不同三明果報無障礙",
    "X18n0338_001:0469a03": "土說不同四明常寂光國說不同一明染淨土說",
    "X18n0338_001:0469a04": "教不同者凡聖同居土既有二種一穢二淨一穢",
    "X18n0338_001:0469a05": "土者五濁鄣重而根有利鈍利根感頓教大乘譬",
    "X18n0338_001:0469a06": "如日出前照高山若鈍根五濁鄣重即開三藏方",
    "X18n0338_001:0469a07": "等大品方便調伏於法華涅槃始聞圓教見佛性",
    "X18n0338_001:0469a08": "開祕密藏也二淨土者若如華光淨土雖非惡世",
    "X18n0338_001:0469a09": "以本願故說三乘法此亦得有頓漸之教也問淨",
    "X18n0338_001:0469a10": "亦得開漸者香積菩薩何故驚恠也(似欠答)二明有",
    "X18n0338_001:0469a11": "餘土說教不同者三乘行人斷結盡皆得往生就",
    "X18n0338_001:0469a12": "此不無利鈍若三藏教義二乘通教二乘皆鈍故",
    "X18n0338_001:0469a13": "大智論明阿羅漢受法性身鈍以其於佛道紆迴",
    "X18n0338_001:0469a14": "也通教菩薩利於二乘別教菩薩入假利於通教",
    "X18n0338_001:0469a15": "菩薩圓教菩薩利於別教菩薩如來於彼但說一",
    "X18n0338_001:0469a16": "乘雖無復開三乘方便而於一乘不無權別教大",
    "X18n0338_001:0469a17": "乘實圓教大乘赴兩緣也若明開權顯實雖無開",
    "X18n0338_001:0469a18": "三藏通教之權而有開別教之權顯圓教之實也",
    "X18n0338_001:0469a19": "故法華經明羅漢生彼國求佛智慧得聞此經唯",
    "X18n0338_001:0469a20": "以佛乘而得滅度三明果報無障礙國說教不同",
    "X18n0338_001:0469a21": "者既皆破無明其往生者同一根性大直道無復",
    "X18n0338_001:0469a22": "紆迴佛於彼土但說一圓教也四明常寂光國說",
    "X18n0338_001:0469a23": "教不同者若究竟常寂光土無說無示過荼無字",
    "X18n0338_001:0469a24": "可說也而言說法者法身即法界常普冥資一切",
    "X18n0338_001:0469b01": "眾生即是法身說法也若約果報常寂光分別二",
    "X18n0338_001:0469b02": "種說法不同者說無作四諦即是果報無障礙土",
    "X18n0338_001:0469b03": "所說法也說一實諦即是常寂光所說法也下兩",
    "X18n0338_001:0469b04": "土類此分別可知第七約觀心明四種者心性本",
    "X18n0338_001:0469b05": "來畢竟空寂而眾生多顛倒少不顛倒無明因緣",
    "X18n0338_001:0469b06": "而起善惡即因緣所生法也即空即假即中道道",
    "X18n0338_001:0469b07": "是因緣善惡之境即是凡聖同居之土所以者何",
    "X18n0338_001:0469b08": "觀此善惡所觀惡心即是穢土所觀善心即是淨",
    "X18n0338_001:0469b09": "土若了因緣之法虗假或析法入空體法入空觀",
    "X18n0338_001:0469b10": "第一義第一義境即是有餘土也知空非空不以",
    "X18n0338_001:0469b11": "空為證亦知中道非因非果而因而果皆無定性",
    "X18n0338_001:0469b12": "若了因果無障者即是果報無障礙土也雖復空",
    "X18n0338_001:0469b13": "假方便入出之殊而無明心之源即佛性若無明",
    "X18n0338_001:0469b14": "性即是明是為常寂光土也故此經云隨其心淨",
    "X18n0338_001:0469b15": "即佛土淨大集經云欲淨佛國當淨汝心也華嚴",
    "X18n0338_001:0469b16": "經云無量諸世界悉從心緣起一切諸法皆入一",
    "X18n0338_001:0469b17": "毛道第八用佛國義釋此經者即為三意一通序",
    "X18n0338_001:0469b18": "分二通正說三釋流通一通序分者如來合蓋現",
    "X18n0338_001:0469b19": "土此瑞正是表說佛國故寶積述歎云今奉世尊",
    "X18n0338_001:0469b20": "此微蓋於中現我三千界寶積深知合蓋欲說淨",
    "X18n0338_001:0469b21": "土故稱歎竟即請問佛國因果敘述現瑞正意表",
    "X18n0338_001:0469b22": "欲說佛國也二明通正說者即有三分經文一室",
    "X18n0338_001:0469b23": "外二室內三出室一通室外者三品半文寶積請",
    "X18n0338_001:0469b24": "說佛國因果如來答佛國因果故佛足指案地現",
    "X18n0338_001:0469c01": "於淨土令諸眾生得大乘益復土如故求聲聞人",
    "X18n0338_001:0469c02": "得小乘益也若不解佛國依報之義豈識此一品",
    "X18n0338_001:0469c03": "經文之玄旨也次通方便品者為國王長者說析",
    "X18n0338_001:0469c04": "體兩種觀門勸求佛果正因若成依因則具諸國",
    "X18n0338_001:0469c05": "王長者界內結業未斷得生同居淨國界內結業",
    "X18n0338_001:0469c06": "若斷則生有餘土若成佛時則二種眾生來生其",
    "X18n0338_001:0469c07": "國次通弟子品呵十大弟子五百羅漢意在斷界",
    "X18n0338_001:0469c08": "外緣集若至法華斷別惑即生果報國後成佛時",
    "X18n0338_001:0469c09": "三種眾生來生其國次通菩薩品呵四大菩薩及",
    "X18n0338_001:0469c10": "八千菩薩若斷無明法界煩惱即生常寂光土後",
    "X18n0338_001:0469c11": "成究竟玅覺佛時一種眾生生其國也二通室內",
    "X18n0338_001:0469c12": "六品經文者文殊問病入毗耶離城淨名即現室",
    "X18n0338_001:0469c13": "空云以十方諸佛國土空故現室空也此豈非正",
    "X18n0338_001:0469c14": "表顯佛國義符成如來說佛國也次通不思議品",
    "X18n0338_001:0469c15": "現須彌入芥等不思議事皆是佛國依報自在無",
    "X18n0338_001:0469c16": "礙也次通觀眾生品天女住室十有二年即是同",
    "X18n0338_001:0469c17": "淨名在常寂國正是助顯佛國故云十方諸佛淨",
    "X18n0338_001:0469c18": "土常現此室次通佛道品者行於非道通達佛道",
    "X18n0338_001:0469c19": "即是於不淨國顯現一切諸淨國也故淨名說偈",
    "X18n0338_001:0469c20": "云雖知諸佛國及以眾生空而常修淨土教化諸",
    "X18n0338_001:0469c21": "群生次通入不二法門品諸菩薩各說入不二法",
    "X18n0338_001:0469c22": "門者欲破前二土無明入果報土住常寂土也次",
    "X18n0338_001:0469c23": "香積品此室現眾香之淨國對娑婆穢土即是證",
    "X18n0338_001:0469c24": "成室內五品符成佛說菩薩淨穢兩國三通出室",
    "X18n0338_001:0470a01": "兩品經文者菩薩行品淨名掌擎大眾還菴羅園",
    "X18n0338_001:0470a02": "佛對阿難廣說種種佛土復宗明義若不精解此",
    "X18n0338_001:0470a03": "品經文何由可別次通阿閦佛品即是室外現土",
    "X18n0338_001:0470a04": "證成如來說種種土其義分明聞經得道倍於前",
    "X18n0338_001:0470a05": "也三明用佛國釋流通兩品者法供養品天帝發",
    "X18n0338_001:0470a06": "誓傳經如來印可正為流通不思議解脫之體佛",
    "X18n0338_001:0470a07": "國因果之宗也囑累品即是如來付囑彌勒及阿",
    "X18n0338_001:0470a08": "難等流通不思議解脫法門及上來所明佛國因",
    "X18n0338_001:0470a09": "果令使不絕也品第四釋品者(此即卷之首總章第四重)品以",
    "X18n0338_001:0470a10": "品類為義經文義類同者晚人聚為一段標稱品",
    "X18n0338_001:0470a11": "但此品題應云序品而言佛國品者從正說以當",
    "X18n0338_001:0470a12": "名也問此品既有序正何得但用佛國正說以標",
    "X18n0338_001:0470a13": "品目也答此非問也若用序當品復應問何不用",
    "X18n0338_001:0470a14": "正當品今解餘經不無其例如摩訶般若初半品",
    "X18n0338_001:0470a15": "是序從告舍利弗後半品是正說而用序標品復",
    "X18n0338_001:0470a16": "應何妨若不許此經序分受正說名者今亦不許",
    "X18n0338_001:0470a17": "大品初半品是序次半品是正而用序標品也問",
    "X18n0338_001:0470a18": "若爾定應用序標題也答金光明經由藉序與正",
    "X18n0338_001:0470a19": "說同品亦應為妨此既晚人安品厝意不同非佛",
    "X18n0338_001:0470a20": "所製亦非阿難不足定執也此經雖不標序品為",
    "X18n0338_001:0470a21": "初而序義宛然事須懸釋也序義眾多今略用三",
    "X18n0338_001:0470a22": "意通釋一略釋序義二明通別三約觀心一略釋",
    "X18n0338_001:0470a23": "序義者略用三義解釋也一序以次序為義二序",
    "X18n0338_001:0470a24": "以由藉為義三序以序述為義一序以次序為義",
    "X18n0338_001:0470b01": "者夫著文初次名之為序今如是六義是佛經教",
    "X18n0338_001:0470b02": "之首故名為序也二序以由藉為義者大聖說教",
    "X18n0338_001:0470b03": "必須由藉是以現瑞表發生物喜心故云道從歡",
    "X18n0338_001:0470b04": "喜生也以此為由故得說教也三序以序述為義",
    "X18n0338_001:0470b05": "者物情既生欣慕而聖意難量時眾歸心靡知所",
    "X18n0338_001:0470b06": "趣所以須假高位弟子或化佛菩薩預先稱述眾",
    "X18n0338_001:0470b07": "疑既息歸宗有在方可致教故云序述也今明此",
    "X18n0338_001:0470b08": "經經初六義即是次序合蓋現土即是由藉之序",
    "X18n0338_001:0470b09": "寶積七言述歎即是序述之序問諸經悉具三序",
    "X18n0338_001:0470b10": "不答此義不定有具不具或但二義或但一義皆",
    "X18n0338_001:0470b11": "為序分也問諸序所訓字各不同何得俱用此次",
    "X18n0338_001:0470b12": "序之序通會眾義答若依書字有此分別經之意",
    "X18n0338_001:0470b13": "竝會此三義在既備共用次序之字亦應無妨經",
    "X18n0338_001:0470b14": "明四依依義不依語也二明通別者還束前三序",
    "X18n0338_001:0470b15": "以為通別兩序初如是六義是通序現瑞序述二",
    "X18n0338_001:0470b16": "序合為別序所言通者眾經之初通以六義為首",
    "X18n0338_001:0470b17": "名通序次別序者眾之初現瑞不同序述各異有",
    "X18n0338_001:0470b18": "所表發異故故云別序也問何故有此通別兩序",
    "X18n0338_001:0470b19": "不同答具如前解一切眾經名題必具通別今因",
    "X18n0338_001:0470b20": "別名則有序有別言教也因通名則有通序通皆",
    "X18n0338_001:0470b21": "是佛之所說也乃至約前行明通別理通別因此",
    "X18n0338_001:0470b22": "故得有通別兩序義問若以通別兩序從別通兩",
    "X18n0338_001:0470b23": "名出者立名則前別後通為序何得前通後別耶",
    "X18n0338_001:0470b24": "答立名之便應前別後通為序之便應前通後別",
    "X18n0338_001:0470c01": "復次一途明義亦前別後通所以者何如現瑞由",
    "X18n0338_001:0470c02": "藉是昔說經之前如是等六義乃是如來將入涅",
    "X18n0338_001:0470c03": "槃方說此語故知在後經前序正為發起現在弟",
    "X18n0338_001:0470c04": "子信心經後序為令未來弟子生信問若爾佛在",
    "X18n0338_001:0470c05": "世經前未有序不名經也答別序前雖未說六義",
    "X18n0338_001:0470c06": "佛說法時以自具有得名經也三明約觀心對通",
    "X18n0338_001:0470c07": "別兩序者心即是通觀即是別因此心觀成就一",
    "X18n0338_001:0470c08": "切佛法故觀心即入道之初門由藉也問若爾以",
    "X18n0338_001:0470c09": "觀心是入道筌為通別兩序義者豈不顛倒耶答",
    "X18n0338_001:0470c10": "立名之便故言觀心修行之便即是心觀此類前",
    "X18n0338_001:0470c11": "事義理釋然問前者玄義處處明觀心已恐不可",
    "X18n0338_001:0470c12": "入文復爾將不壞亂經教耶答說經教者本為教",
    "X18n0338_001:0470c13": "人入道懷道之賢觸處觀行豈有尋求聖典而不",
    "X18n0338_001:0470c14": "觀行者乎但巧說得宜非止無損文義兼得觀慧",
    "X18n0338_001:0470c15": "分別豈致壞亂之咎也。",
    "X18n0338_001:0470c17": "維摩羅詰經文疏卷第一"
}