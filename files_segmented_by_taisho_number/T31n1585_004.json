{
    "T31n1585_004:0017b07": "成唯識論卷第四",
    "T31n1585_004:0017b09": "護法等菩薩造",
    "T31n1585_004:0017b10": "三藏法師玄奘奉　詔譯",
    "T31n1585_004:0017b11": "又契經說一切有情皆依食住。若無此識彼",
    "T31n1585_004:0017b12": "識食體不應有故。謂契經說食有四種。一",
    "T31n1585_004:0017b13": "者段食變壞為相。謂欲界繫香味觸三於變",
    "T31n1585_004:0017b14": "壞時能為食事。由此色處非段食攝。以變",
    "T31n1585_004:0017b15": "壞時色無用故。二者觸食觸境為相。謂有",
    "T31n1585_004:0017b16": "漏觸纔取境時攝受喜等能為食事。此觸",
    "T31n1585_004:0017b17": "雖與諸識相應。屬六識者食義偏勝。觸麁",
    "T31n1585_004:0017b18": "顯境攝受喜樂及順益捨資養勝故。三意",
    "T31n1585_004:0017b19": "思食希望為相。謂有漏思與欲俱轉。希可",
    "T31n1585_004:0017b20": "愛境能為食事。此思雖與諸識相應。屬意",
    "T31n1585_004:0017b21": "識者食義偏勝。意識於境希望勝故。四者識",
    "T31n1585_004:0017b22": "食執持為相。謂有漏識由段觸思勢力增",
    "T31n1585_004:0017b23": "長能為食事。此識雖通諸識自體。而第八",
    "T31n1585_004:0017b24": "識食義偏勝。一類相續執持勝故。由是集論",
    "T31n1585_004:0017b25": "說此四食三蘊五處十一界攝。此四能持有",
    "T31n1585_004:0017b26": "情身命令不壞斷故名為食。段食唯於欲",
    "T31n1585_004:0017b27": "界有用。觸意思食雖遍三界而依識轉隨",
    "T31n1585_004:0017b28": "識有無。眼等轉識有間有轉。非遍恒時能",
    "T31n1585_004:0017b29": "持身命。謂無心定睡眠悶絕無想天中有",
    "T31n1585_004:0017c01": "間斷故。設有心位隨所依緣性界地等有",
    "T31n1585_004:0017c02": "轉易故。於持身命非遍非恒。諸有執無",
    "T31n1585_004:0017c03": "第八識者依何等食經作是言。一切有情",
    "T31n1585_004:0017c04": "皆依食住。非無心位過去未來識等為食。",
    "T31n1585_004:0017c05": "彼非現常如空花等無體用故。設有體",
    "T31n1585_004:0017c06": "用非現在攝如虛空等非食性故。亦不",
    "T31n1585_004:0017c07": "可說入定心等與無心位有情為食。住",
    "T31n1585_004:0017c08": "無心時彼已滅故。過去非食已極成故。又不",
    "T31n1585_004:0017c09": "可說無想定等不相應行即為彼食。段等",
    "T31n1585_004:0017c10": "四食所不攝故。不相應法非實有故。有執",
    "T31n1585_004:0017c11": "滅定等猶有第六識於彼有情能為食事。",
    "T31n1585_004:0017c12": "彼執非理後當廣破。又彼應說生上二界",
    "T31n1585_004:0017c13": "無漏心時以何為食。無漏識等破壞有故。",
    "T31n1585_004:0017c14": "於彼身命不可為食。亦不可執無漏識中",
    "T31n1585_004:0017c15": "有有漏種能為彼食。無漏識等猶如涅槃。",
    "T31n1585_004:0017c16": "不能執持有漏種故。復不可說上界有情",
    "T31n1585_004:0017c17": "身命相持即互為食。四食不攝彼身命故。",
    "T31n1585_004:0017c18": "又無色無身命無能持故。眾同分等無實",
    "T31n1585_004:0017c19": "體故。由此定知。異諸轉識有異熟識。一類",
    "T31n1585_004:0017c20": "恒遍執持身命令不壞斷。世尊依此故作",
    "T31n1585_004:0017c21": "是言。一切有情皆依食住。唯依取蘊建立",
    "T31n1585_004:0017c22": "有情。佛無有漏非有情攝。說為有情依食",
    "T31n1585_004:0017c23": "住者當知皆依示現而說。既異熟識是勝",
    "T31n1585_004:0017c24": "食性。彼識即是此第八識。",
    "T31n1585_004:0017c25": "又契經說住滅定者身語心行無不皆滅。",
    "T31n1585_004:0017c26": "而壽不滅亦不離煖。根無變壞。識不離",
    "T31n1585_004:0017c27": "身。若無此識住滅定者。不離身識不應",
    "T31n1585_004:0017c28": "有故。謂眼等識行相麁動。於所緣境起必",
    "T31n1585_004:0017c29": "勞慮。厭患彼故暫求止息漸次伏除至都",
    "T31n1585_004:0018a01": "盡位。依此位立住滅定者。故此定中彼識",
    "T31n1585_004:0018a02": "皆滅。若不許有微細一類恒遍執持壽等",
    "T31n1585_004:0018a03": "識在。依何而說識不離身。若謂後時彼識",
    "T31n1585_004:0018a04": "還起如隔日瘧名不離身。是則不應說",
    "T31n1585_004:0018a05": "心行滅。識與想等起滅同故。壽煖諸根應",
    "T31n1585_004:0018a06": "亦如識便成大過。故應許識如壽煖等",
    "T31n1585_004:0018a07": "實不離身。又此位中若全無識應如瓦礫",
    "T31n1585_004:0018a08": "非有情數。豈得說為住滅定者。又異熟識",
    "T31n1585_004:0018a09": "此位若無。誰能執持諸根壽煖。無執持故",
    "T31n1585_004:0018a10": "皆應壞滅。猶如死屍便無壽等。既爾後識",
    "T31n1585_004:0018a11": "必不還生。說不離身彼何所屬。諸異熟識",
    "T31n1585_004:0018a12": "捨此身已。離識餘身無重生故。又若此",
    "T31n1585_004:0018a13": "位無持種識。後識無種如何得生。過去未",
    "T31n1585_004:0018a14": "來不相應法非實有體已極成故。諸色等法",
    "T31n1585_004:0018a15": "離識皆無。受熏持種亦已遮故。然滅定等",
    "T31n1585_004:0018a16": "無心位中如有心位定實有識。具根壽煖",
    "T31n1585_004:0018a17": "有情攝故。由斯理趣住滅定者。決定有識",
    "T31n1585_004:0018a18": "實不離身。若謂此位有第六識名不離身",
    "T31n1585_004:0018a19": "亦不應理。此定亦名無心定故。若無五識",
    "T31n1585_004:0018a20": "名無心者。應一切定皆名無心。諸定皆無",
    "T31n1585_004:0018a21": "五識身故。意識攝在六轉識中。如五識身",
    "T31n1585_004:0018a22": "滅定非有。或此位識行相所緣不可知故。如",
    "T31n1585_004:0018a23": "壽煖等非第六識。若此位有行相所緣可",
    "T31n1585_004:0018a24": "知識者。應如餘位非此位攝。本為止息",
    "T31n1585_004:0018a25": "行相所緣可了知識入此定故。又若此位",
    "T31n1585_004:0018a26": "有第六識彼心所法為有為無。若有心所",
    "T31n1585_004:0018a27": "經不應言住此定者心行皆滅。又不應",
    "T31n1585_004:0018a28": "名滅受想定。此定加行但厭受想故此定",
    "T31n1585_004:0018a29": "中唯受想滅。受想二法資助心強。諸心所中",
    "T31n1585_004:0018b01": "獨名心行。說心行滅何所相違。無想定中",
    "T31n1585_004:0018b02": "應唯想滅。但厭想故然汝不許。既唯受想",
    "T31n1585_004:0018b03": "資助心強此二滅時心亦應滅。如身行滅",
    "T31n1585_004:0018b04": "而身猶在。寧要責心令同行滅。若爾語行",
    "T31n1585_004:0018b05": "尋伺滅時語應不滅而非所許。然行於法",
    "T31n1585_004:0018b06": "有遍非遍。遍行滅時法定隨滅。非遍行滅法",
    "T31n1585_004:0018b07": "或猶在。非遍行者謂入出息。見息滅時身猶",
    "T31n1585_004:0018b08": "在故。尋伺於語是遍行攝。彼若滅時語定",
    "T31n1585_004:0018b09": "無故。受想於心亦遍行攝。許如思等大地",
    "T31n1585_004:0018b10": "法故。受想滅時心定隨滅。如何可說彼滅",
    "T31n1585_004:0018b11": "心在。又許思等是大地法滅受想時彼亦應",
    "T31n1585_004:0018b12": "滅。既爾信等此位亦無。非遍行滅餘可在",
    "T31n1585_004:0018b13": "故。如何可言有餘心所。既許思等此位非",
    "T31n1585_004:0018b14": "無受想應然。大地法故。又此定中若有思",
    "T31n1585_004:0018b15": "等亦應有觸。餘心所法無不皆依觸力",
    "T31n1585_004:0018b16": "生故。若許有觸亦應有受。觸緣受故。既",
    "T31n1585_004:0018b17": "許有受想亦應生。不相離故。如受緣愛",
    "T31n1585_004:0018b18": "非一切受皆能起愛。故觸緣受非一切觸",
    "T31n1585_004:0018b19": "皆能生受。由斯所難其理不成。彼救不然",
    "T31n1585_004:0018b20": "有差別故。謂佛自簡唯無明觸所生諸受為",
    "T31n1585_004:0018b21": "緣生愛。曾無有處簡觸生受。故若有觸",
    "T31n1585_004:0018b22": "必有受生。受與想俱其理決定。或應如餘",
    "T31n1585_004:0018b23": "位受想亦不滅。執此位中有思等故。許便",
    "T31n1585_004:0018b24": "違害心行滅言。亦不得成滅受想定。若無",
    "T31n1585_004:0018b25": "心所識亦應無。不見餘心離心所故。餘遍",
    "T31n1585_004:0018b26": "行滅法隨滅故。受等應非大地法故。此識",
    "T31n1585_004:0018b27": "應非相應法故。許則應無所依緣等。如色",
    "T31n1585_004:0018b28": "等法亦非心故。又契經說意法為緣生於",
    "T31n1585_004:0018b29": "意識。三和合觸與觸俱起有受想思。若此定",
    "T31n1585_004:0018c01": "中有意識者。三和合故必應有觸。觸既定",
    "T31n1585_004:0018c02": "與受想思俱。如何有識而無心所。若謂餘",
    "T31n1585_004:0018c03": "時三和有力成觸生觸能起受等。由此定",
    "T31n1585_004:0018c04": "前厭患心所故在定位三事無能不成生",
    "T31n1585_004:0018c05": "觸亦無受等。若爾應名滅心所定。如何但",
    "T31n1585_004:0018c06": "說滅受想耶。若謂厭時唯厭受想。此二滅",
    "T31n1585_004:0018c07": "故心所皆滅。依前所厭以立定名。既爾此",
    "T31n1585_004:0018c08": "中心亦應滅。所厭俱故如餘心所。不爾如",
    "T31n1585_004:0018c09": "何名無心定。又此定位意識是何。不應是",
    "T31n1585_004:0018c10": "染或無記性。諸善定中無此事故。餘染無",
    "T31n1585_004:0018c11": "記心必有心所故。不應厭善起染等故。",
    "T31n1585_004:0018c12": "非求寂靜翻起散故。若謂是善。相應善故。",
    "T31n1585_004:0018c13": "應無貪等善根相應。此心不應是自性善",
    "T31n1585_004:0018c14": "或勝義善。違自宗故非善根等及涅槃故。",
    "T31n1585_004:0018c15": "若謂此心是等起善。加行善根所引發故。理",
    "T31n1585_004:0018c16": "亦不然違自宗故。如餘善心非等起故。",
    "T31n1585_004:0018c17": "善心無間起三性心。如何善心由前等起。故",
    "T31n1585_004:0018c18": "心是善由相應力。既爾必與善根相應。寧",
    "T31n1585_004:0018c19": "說此心獨無心所。故無心所心亦應無。如是",
    "T31n1585_004:0018c20": "推徵眼等轉識於滅定位非不離身。故",
    "T31n1585_004:0018c21": "契經言不離身者。彼識即是此第八識。",
    "T31n1585_004:0018c22": "入滅定時不為止息此極寂靜執持識故。",
    "T31n1585_004:0018c23": "無想等位類此應知。",
    "T31n1585_004:0018c24": "又契經說心雜染故有情雜染。心清淨故有",
    "T31n1585_004:0018c25": "情清淨。若無此識彼染淨心不應有故。謂",
    "T31n1585_004:0018c26": "染淨法以心為本。因心而生依心住故。心",
    "T31n1585_004:0018c27": "受彼熏持彼種故。然雜染法略有三種。煩",
    "T31n1585_004:0018c28": "惱業果種類別故。若無此識持煩惱種界地",
    "T31n1585_004:0018c29": "往還無染心後諸煩惱起皆應無因。餘法不",
    "T31n1585_004:0019a01": "能持彼種故。過去未來非實有故。若諸煩",
    "T31n1585_004:0019a02": "惱無因而生。則無三乘學無學果。諸已斷者",
    "T31n1585_004:0019a03": "皆應起故。若無此識持業果種。界地往還",
    "T31n1585_004:0019a04": "異類法後。諸業果起亦應無因。餘種餘因前",
    "T31n1585_004:0019a05": "已遮故。若諸業果無因而生。入無餘依涅槃",
    "T31n1585_004:0019a06": "界已。三界業果還復應生。煩惱亦應無因",
    "T31n1585_004:0019a07": "生故。又行緣識應不得成。轉識受熏前已",
    "T31n1585_004:0019a08": "遮故。結生染識非行感故。應說名色行為",
    "T31n1585_004:0019a09": "緣故。時分懸隔無緣義故。此不成故後亦",
    "T31n1585_004:0019a10": "不成。諸清淨法亦有三種。世出世道斷果別",
    "T31n1585_004:0019a11": "故。若無此識持世出世清淨道種。異類心",
    "T31n1585_004:0019a12": "後起彼淨法皆應無因。所執餘因前已破",
    "T31n1585_004:0019a13": "故。若二淨道無因而生。入無餘依涅槃界",
    "T31n1585_004:0019a14": "已。彼二淨道還復應生。所依亦應無因生",
    "T31n1585_004:0019a15": "故。又出世道初不應生。無法持彼法爾種",
    "T31n1585_004:0019a16": "故。有漏類別非彼因故。無因而生非釋",
    "T31n1585_004:0019a17": "種故。初不生故後亦不生。是則應無三乘",
    "T31n1585_004:0019a18": "道果。若無此識持煩惱種。轉依斷果亦不得",
    "T31n1585_004:0019a19": "成。謂道起時現行煩惱及彼種子俱非有",
    "T31n1585_004:0019a20": "故。染淨二心不俱起故。道相應心不持彼",
    "T31n1585_004:0019a21": "種。自性相違如涅槃故。去來得等非實有",
    "T31n1585_004:0019a22": "故。餘法持種理不成故。既無所斷能斷亦",
    "T31n1585_004:0019a23": "無。依誰由誰而立斷果。若由道力後惑不",
    "T31n1585_004:0019a24": "生立斷果者。則初道起應成無學。後諸煩",
    "T31n1585_004:0019a25": "惱皆已無因。永不生故。許有此識一切皆",
    "T31n1585_004:0019a26": "成。唯此能持染淨種故。證此識有理趣無",
    "T31n1585_004:0019a27": "邊。恐厭繁文略述綱要。別有此識教理顯",
    "T31n1585_004:0019a28": "然。諸有智人應深信受。如是已說初能變",
    "T31n1585_004:0019a29": "相。第二能變其相云何。頌曰。",
    "T31n1585_004:0019b01": "　５　　次第二能變　　是識名末那",
    "T31n1585_004:0019b02": "　　依彼轉緣彼　　思量為性相",
    "T31n1585_004:0019b03": "　６　　四煩惱常俱　　謂我癡我見",
    "T31n1585_004:0019b04": "　　并我慢我愛　　及餘觸等俱",
    "T31n1585_004:0019b05": "　７　　有覆無記攝　　隨所生所繫",
    "T31n1585_004:0019b06": "　　阿羅漢滅定　　出世道無有",
    "T31n1585_004:0019b07": "論曰。次初異熟能變識。後應辯思量能變",
    "T31n1585_004:0019b08": "識相。是識聖教別名末那。恒審思量勝餘",
    "T31n1585_004:0019b09": "識故。此名何異第六意識。此持業釋如藏",
    "T31n1585_004:0019b10": "識名。識即意故。彼依主釋。如眼識等。識異",
    "T31n1585_004:0019b11": "意故。然諸聖教恐此濫彼故於第七但立",
    "T31n1585_004:0019b12": "意名。又標意名為簡心識。積集了別劣餘",
    "T31n1585_004:0019b13": "識故。或欲顯此與彼意識為近所依故",
    "T31n1585_004:0019b14": "但名意。依彼轉者顯此所依。彼謂即前初",
    "T31n1585_004:0019b15": "能變識。聖說此識依藏識故。有義此意以",
    "T31n1585_004:0019b16": "彼識種而為所依。非彼現識。此無間斷不",
    "T31n1585_004:0019b17": "假現識為俱有依方得生故。有義此意以",
    "T31n1585_004:0019b18": "彼識種及彼現識俱為所依。雖無間斷而",
    "T31n1585_004:0019b19": "有轉易名轉識故。必假現識為俱有依",
    "T31n1585_004:0019b20": "方得生故。轉謂流轉。顯示此識恒依彼識",
    "T31n1585_004:0019b21": "取所緣故。",
    "T31n1585_004:0019b22": "諸心心所皆有所依。然彼所依總有三種。一",
    "T31n1585_004:0019b23": "因緣依。謂自種子。諸有為法皆託此依。離",
    "T31n1585_004:0019b24": "自因緣必不生故。二增上緣依。謂內六處。",
    "T31n1585_004:0019b25": "諸心心所皆託此依。離俱有根必不轉故。",
    "T31n1585_004:0019b26": "三等無間緣依。謂前滅意。諸心心所皆託此",
    "T31n1585_004:0019b27": "依。離開導根必不起故。唯心心所具三所",
    "T31n1585_004:0019b28": "依名有所依非所餘法。初種子依有作是",
    "T31n1585_004:0019b29": "說。要種滅已現果方生。無種已生集論說故。",
    "T31n1585_004:0019c01": "種與芽等不俱有故。有義彼說為證不成。",
    "T31n1585_004:0019c02": "彼依引生後種說故。種生芽等非勝義",
    "T31n1585_004:0019c03": "故。種滅芽生非極成故。焰炷同時互為因",
    "T31n1585_004:0019c04": "故。然種自類因果不俱。種現相生決定俱有。",
    "T31n1585_004:0019c05": "故瑜伽說無常法與他性為因。亦與後念",
    "T31n1585_004:0019c06": "自性為因。是因緣義。自性言顯種子自類",
    "T31n1585_004:0019c07": "前為後因。他性言顯種與現行互為因義。",
    "T31n1585_004:0019c08": "攝大乘論亦作是說。藏識染法互為因緣。猶",
    "T31n1585_004:0019c09": "如束蘆俱時而有。又說種子與果必俱。故種",
    "T31n1585_004:0019c10": "子依定非前後。設有處說種果前後應知",
    "T31n1585_004:0019c11": "皆是隨轉理門。如是八識及諸心所定各別",
    "T31n1585_004:0019c12": "有種子所依。次俱有依有作是說。眼等五識",
    "T31n1585_004:0019c13": "意識為依。此現起時必有彼故。無別眼等",
    "T31n1585_004:0019c14": "為俱有依。眼等五根即種子故。二十唯識伽",
    "T31n1585_004:0019c15": "他中言。",
    "T31n1585_004:0019c16": "　識從自種生　　似境相而轉",
    "T31n1585_004:0019c17": "　為成內外處　　佛說彼為十",
    "T31n1585_004:0019c18": "彼頌意說。世尊為成十二處故。說五識種",
    "T31n1585_004:0019c19": "為眼等根。五識相分為色等境。故眼等根即",
    "T31n1585_004:0019c20": "五識種。觀所緣論亦作是說。",
    "T31n1585_004:0019c21": "　識上色功能　　名五根應理",
    "T31n1585_004:0019c22": "　功能與境色　　無始互為因",
    "T31n1585_004:0019c23": "彼頌意言。異熟識上能生眼等色識種子名",
    "T31n1585_004:0019c24": "色功能。說為五根無別眼等。種與色識常",
    "T31n1585_004:0019c25": "互為因。能熏與種遞為因故。第七八識無",
    "T31n1585_004:0019c26": "別此依。恒相續轉自力勝故。第六意識別有",
    "T31n1585_004:0019c27": "此依。要託末那而得起故。有義彼說理教",
    "T31n1585_004:0019c28": "相違。若五色根即五識種。十八界種應成雜",
    "T31n1585_004:0019c29": "亂。然十八界各別有種。諸聖教中處處說",
    "T31n1585_004:0020a01": "故。又五識種各有能生相見分異。為執何",
    "T31n1585_004:0020a02": "等名眼等根。若見分種應識蘊攝。若相分",
    "T31n1585_004:0020a03": "種應外處攝。便違聖教眼等五根皆是色蘊",
    "T31n1585_004:0020a04": "內處所攝。又若五根即五識種。五根應是五",
    "T31n1585_004:0020a05": "識因緣。不應說為增上緣攝。又鼻舌根即",
    "T31n1585_004:0020a06": "二識種。則應鼻舌唯欲界繫。或應二識通",
    "T31n1585_004:0020a07": "色界繫。許便俱與聖教相違。眼耳身根即三",
    "T31n1585_004:0020a08": "識種。二界五地為難亦然。又五識種既通",
    "T31n1585_004:0020a09": "善惡。應五色根非唯無記。又五識種無執受",
    "T31n1585_004:0020a10": "攝。五根亦應非有執受。又五色根若五識",
    "T31n1585_004:0020a11": "種。應意識種即是末那。彼以五根為同法",
    "T31n1585_004:0020a12": "故。又瑜伽論說眼等識皆具三依。若五色根",
    "T31n1585_004:0020a13": "即五識種。依但應二。又諸聖教說眼等根皆",
    "T31n1585_004:0020a14": "通現種。執唯是種便與一切聖教相違。有",
    "T31n1585_004:0020a15": "避如前所說過難。朋附彼執復轉救言。異",
    "T31n1585_004:0020a16": "熟識中能感五識。增上業種名五色根。非",
    "T31n1585_004:0020a17": "作因緣生五識種。妙符二頌善順瑜伽。",
    "T31n1585_004:0020a18": "彼有虛言都無實義。應五色根非無記故。",
    "T31n1585_004:0020a19": "又彼應非唯有執受。唯色蘊攝。唯內處故。",
    "T31n1585_004:0020a20": "鼻舌唯應欲界繫故。三根不應。五地繫故。",
    "T31n1585_004:0020a21": "感意識業應末那故。眼等不應通現種",
    "T31n1585_004:0020a22": "故。又應眼等非色根故。",
    "T31n1585_004:0020a23": "又若五識皆業所感。則應一向無記性攝。善",
    "T31n1585_004:0020a24": "等五識既非業感。應無眼等為俱有依。故",
    "T31n1585_004:0020a25": "彼所言非為善救。又諸聖教處處皆說。阿賴",
    "T31n1585_004:0020a26": "耶識變似色根及根依處器世間等。如何汝",
    "T31n1585_004:0020a27": "等撥無色根。許眼等識變似色等不許眼",
    "T31n1585_004:0020a28": "等藏識所變。如斯迷謬深違教理。然伽他",
    "T31n1585_004:0020a29": "說種子功能名五根者。為破離識實有",
    "T31n1585_004:0020b01": "色根。於識所變似眼根等。以有發生五",
    "T31n1585_004:0020b02": "識用故。假名種子及色功能。非謂色根即",
    "T31n1585_004:0020b03": "識業種。又緣五境明了意識。應以五識為",
    "T31n1585_004:0020b04": "俱有依。以彼必與五識俱故。若彼不依眼",
    "T31n1585_004:0020b05": "等識者。彼應不與五識為依。彼此相依勢",
    "T31n1585_004:0020b06": "力等故。又第七識雖無間斷。而見道等既",
    "T31n1585_004:0020b07": "有轉易。應如六識有俱有依。不爾彼應",
    "T31n1585_004:0020b08": "非轉識攝。便違聖教轉識有七。故應許彼",
    "T31n1585_004:0020b09": "有俱有依。此即現行第八識攝。如瑜伽說。",
    "T31n1585_004:0020b10": "有藏識故得有末那。末那為依意識得轉。",
    "T31n1585_004:0020b11": "彼論意言現行藏識為依止故。得有末那",
    "T31n1585_004:0020b12": "非由彼種。不爾應說有藏識故意識得",
    "T31n1585_004:0020b13": "轉。由此彼說理教相違。是故應言。前五轉",
    "T31n1585_004:0020b14": "識一一定有二俱有依。謂五色根同時意識。",
    "T31n1585_004:0020b15": "第六轉識決定恒有一俱有依。謂第七識。若",
    "T31n1585_004:0020b16": "與五識俱時起者亦以五識為俱有依。第",
    "T31n1585_004:0020b17": "七轉識決定唯有一俱有依。謂第八識。唯",
    "T31n1585_004:0020b18": "第八識恒無轉變。自能立故無俱有依。有",
    "T31n1585_004:0020b19": "義此說猶未盡理。第八類餘既同識性。如",
    "T31n1585_004:0020b20": "何不許有俱有依。第七八識既恒俱轉。更",
    "T31n1585_004:0020b21": "互為依斯有何失。許現起識以種為依。識",
    "T31n1585_004:0020b22": "種亦應許依現識。能熏異熟為生長住依。",
    "T31n1585_004:0020b23": "識種離彼不生長住故。",
    "T31n1585_004:0020b24": "又異熟識有色界中能執持身依色根轉。",
    "T31n1585_004:0020b25": "如契經說。阿賴耶識業風所飄遍依諸根",
    "T31n1585_004:0020b26": "恒相續轉。瑜伽亦說。眼等六識各別依故不",
    "T31n1585_004:0020b27": "能執受有色根身。若異熟識不遍依止有",
    "T31n1585_004:0020b28": "色諸根。應如六識非能執受。或所立因有",
    "T31n1585_004:0020b29": "不定失。是故藏識若現起者定有一依。謂第",
    "T31n1585_004:0020c01": "七識。在有色界亦依色根。若識種子定有",
    "T31n1585_004:0020c02": "一依。謂異熟識。初熏習位亦依能熏。餘如",
    "T31n1585_004:0020c03": "前說。有義前說皆不應理。未了所依與依",
    "T31n1585_004:0020c04": "別故。依謂一切有生滅法。仗因託緣而得",
    "T31n1585_004:0020c05": "生住。諸所仗託皆說為依。如王與臣互",
    "T31n1585_004:0020c06": "相依等。若法決定有境為主令心心所取",
    "T31n1585_004:0020c07": "自所緣。乃是所依。即內六處。餘非有境定",
    "T31n1585_004:0020c08": "為主故。此但如王非如臣等。故諸聖教",
    "T31n1585_004:0020c09": "唯心心所名有所依。非色等法無所緣",
    "T31n1585_004:0020c10": "故。但說心所心為所依。不說心所為心所",
    "T31n1585_004:0020c11": "依。彼非主故。然有處說依為所依或所依",
    "T31n1585_004:0020c12": "為依。皆隨宜假說。由此五識俱有所依定",
    "T31n1585_004:0020c13": "有四種。謂五色根六七八識。隨闕一種必",
    "T31n1585_004:0020c14": "不轉故。同境分別染淨根本所依別故。聖教",
    "T31n1585_004:0020c15": "唯說依五根者。以不共故又必同境。近相",
    "T31n1585_004:0020c16": "順故。第六意識俱有所依唯有二種。謂七八",
    "T31n1585_004:0020c17": "識。隨闕一種必不轉故。雖五識俱取境明",
    "T31n1585_004:0020c18": "了。而不定有故非所依。聖教唯說依第七",
    "T31n1585_004:0020c19": "者。染淨依故同轉識攝。近相順故。第七意識",
    "T31n1585_004:0020c20": "俱有所依但有一種。謂第八識。藏識若無定",
    "T31n1585_004:0020c21": "不轉故。如伽他說。",
    "T31n1585_004:0020c22": "　阿賴耶為依　　故有末那轉",
    "T31n1585_004:0020c23": "　依止心及意　　餘轉識得生",
    "T31n1585_004:0020c24": "阿賴耶識俱有所依亦但一種。謂第七識。彼",
    "T31n1585_004:0020c25": "識若無定不轉故。論說藏識恒與末那俱",
    "T31n1585_004:0020c26": "時轉故。又說藏識恒依染污。此即末那。而",
    "T31n1585_004:0020c27": "說三位無末那者依有覆說。如言四位",
    "T31n1585_004:0020c28": "無阿賴耶。非無第八。此亦應爾。雖有色界",
    "T31n1585_004:0020c29": "亦依五根。而不定有非所依攝。識種不能",
    "T31n1585_004:0021a01": "現取自境。可有依義而無所依。心所所依",
    "T31n1585_004:0021a02": "隨識應說。復各加自相應之心。若作是說",
    "T31n1585_004:0021a03": "妙符理教。後開導依。有義五識自他前後不",
    "T31n1585_004:0021a04": "相續故。必第六識所引生故。唯第六識為",
    "T31n1585_004:0021a05": "開導依。第六意識自相續故。亦由五識所引",
    "T31n1585_004:0021a06": "生故。以前六識為開導依。第七八識自相",
    "T31n1585_004:0021a07": "續故。不假他識所引生故。但以自類為",
    "T31n1585_004:0021a08": "開導依。有義前說未有究理。且前五識未",
    "T31n1585_004:0021a09": "自在位。遇非勝境可如所說。若自在位。如",
    "T31n1585_004:0021a10": "諸佛等於境自在。諸根互用任運決定不假",
    "T31n1585_004:0021a11": "尋求。彼五識身寧不相續。等流五識既為決",
    "T31n1585_004:0021a12": "定染淨作意勢力引生。專注所緣未能捨",
    "T31n1585_004:0021a13": "頃。如何不許多念相續。故瑜伽說決定心",
    "T31n1585_004:0021a14": "後方有染淨。此後乃有等流眼識善不善",
    "T31n1585_004:0021a15": "轉。而彼不由自分別力。乃至此意不趣餘",
    "T31n1585_004:0021a16": "境。經爾所時眼意二識。或善或染相續而",
    "T31n1585_004:0021a17": "轉。如眼識生乃至身識應知亦爾。彼意定",
    "T31n1585_004:0021a18": "顯經爾所時眼意二識俱相續轉。既眼識時",
    "T31n1585_004:0021a19": "非無意識。故非二識互相續生。若增盛境相",
    "T31n1585_004:0021a20": "續現前。逼奪身心不能暫捨時五識身理",
    "T31n1585_004:0021a21": "必相續。如熱地獄戲忘天等。故瑜伽言若此",
    "T31n1585_004:0021a22": "六識為彼六識等無間緣。即施設此名為",
    "T31n1585_004:0021a23": "意根。若五識前後定唯有意識。彼論應言若",
    "T31n1585_004:0021a24": "此一識為彼六識等無間緣。或彼應言若此",
    "T31n1585_004:0021a25": "六識為彼一識等無間緣。既不如是故知",
    "T31n1585_004:0021a26": "五識有相續義。五識起時必有意識能引",
    "T31n1585_004:0021a27": "後念意識令起。何假五識為開導依。無心",
    "T31n1585_004:0021a28": "睡眠悶絕等位意識斷已。後復起時藏識末",
    "T31n1585_004:0021a29": "那既恒相續。亦應與彼為開導依。若彼用",
    "T31n1585_004:0021b01": "前自類開導。五識自類何不許然。此既不",
    "T31n1585_004:0021b02": "然彼云何爾。平等性智相應末那。初起必由",
    "T31n1585_004:0021b03": "第六意識。亦應用彼為開導依。圓鏡智俱",
    "T31n1585_004:0021b04": "第八淨識。初必六七方便引生。又異熟心依",
    "T31n1585_004:0021b05": "染污意。或依悲願相應善心。既爾必應許",
    "T31n1585_004:0021b06": "第八識亦以六七為開導依。由此彼言都",
    "T31n1585_004:0021b07": "未究理。應說五識前六識內隨用何識",
    "T31n1585_004:0021b08": "為開導依。第六意識用前自類或第七八",
    "T31n1585_004:0021b09": "為開導依。第七末那用前自類或第六識",
    "T31n1585_004:0021b10": "為開導依。阿陀那識用前自類及第六七",
    "T31n1585_004:0021b11": "為開導依。皆不違理由前說故。有義此說",
    "T31n1585_004:0021b12": "亦不應理。開導依者謂有緣法為主能作",
    "T31n1585_004:0021b13": "等無間緣。此於後生心心所法。開避引導名",
    "T31n1585_004:0021b14": "開導依。此但屬心非心所等。若此與彼無",
    "T31n1585_004:0021b15": "俱起義。說此於彼有開導力。一身八識既",
    "T31n1585_004:0021b16": "容俱起。如何異類為開導依。若許為依應",
    "T31n1585_004:0021b17": "不俱起。便同異部心不並生。",
    "T31n1585_004:0021b18": "又一身中諸識俱起。多少不定若容互作等",
    "T31n1585_004:0021b19": "無間緣。色等應爾。便違聖說等無間緣唯心",
    "T31n1585_004:0021b20": "心所。然攝大乘說色亦容有等無間緣者。",
    "T31n1585_004:0021b21": "是縱奪言。謂假縱小乘色心前後有等無間",
    "T31n1585_004:0021b22": "緣奪因緣故。不爾等言應成無用。若謂等",
    "T31n1585_004:0021b23": "言非遮多少但表同類。便違汝執異類識",
    "T31n1585_004:0021b24": "作等無間緣。是故八識各唯自類為開導依",
    "T31n1585_004:0021b25": "深契教理。自類必無俱起義故。心所此依",
    "T31n1585_004:0021b26": "應隨識說。雖心心所異類並生。而互相應。",
    "T31n1585_004:0021b27": "和合似一。定俱生滅。事業必同。一開導時餘",
    "T31n1585_004:0021b28": "亦開導。故展轉作等無間緣。諸識不然不",
    "T31n1585_004:0021b29": "應為例。然諸心所非開導依。於所引生",
    "T31n1585_004:0021c01": "無主義故。若心心所等無間緣各唯自類。第",
    "T31n1585_004:0021c02": "七八識初轉依時。相應信等此緣便闕。則違",
    "T31n1585_004:0021c03": "聖說諸心心所皆四緣生。無心睡眠悶絕等",
    "T31n1585_004:0021c04": "位。意識雖斷而後起時。彼開導依即前自類。",
    "T31n1585_004:0021c05": "間斷五識應知亦然。無自類心於中為隔",
    "T31n1585_004:0021c06": "名無間故。彼先滅時已於今識為開導故。",
    "T31n1585_004:0021c07": "何煩異類為開導依。然聖教中說前六識互",
    "T31n1585_004:0021c08": "相引起。或第七八依六七生。皆依殊勝增",
    "T31n1585_004:0021c09": "上緣說。非等無間故不相違。瑜伽論說",
    "T31n1585_004:0021c10": "若此識無間諸識決定生。說此為彼等無間",
    "T31n1585_004:0021c11": "緣。又此六識為彼六識等無間緣。即施設",
    "T31n1585_004:0021c12": "此名意根者。言總意別亦不相違。故自類",
    "T31n1585_004:0021c13": "依深契教理。傍論已了應辯正論。此能變",
    "T31n1585_004:0021c14": "識雖具三所依。而依彼轉言但顯前二。為",
    "T31n1585_004:0021c15": "顯此識依緣同故。又前二依有勝用故。或",
    "T31n1585_004:0021c16": "開導依易了知故。",
    "T31n1585_004:0021c17": "如是已說此識所依。所緣云何。謂即緣彼。彼",
    "T31n1585_004:0021c18": "謂即前此所依識。聖說此識緣藏識故。有",
    "T31n1585_004:0021c19": "義此意緣彼識體及相應法。論說末那我",
    "T31n1585_004:0021c20": "我所執恒相應故。謂緣彼體及相應法。如",
    "T31n1585_004:0021c21": "次執為我及我所。然諸心所不離識故。如",
    "T31n1585_004:0021c22": "唯識言無違教失。有義彼說理不應然。曾",
    "T31n1585_004:0021c23": "無處言緣觸等故。應言此意但緣彼識見",
    "T31n1585_004:0021c24": "及相分。如次執為我及我所。相見俱以",
    "T31n1585_004:0021c25": "識為體故。不違聖說。有義此說亦不應",
    "T31n1585_004:0021c26": "理。五色根境非識蘊故。應同五識亦緣",
    "T31n1585_004:0021c27": "外故。應如意識緣共境故。應生無色者",
    "T31n1585_004:0021c28": "不執我所故。厭色生彼不變色故。應說",
    "T31n1585_004:0021c29": "此意但緣藏識及彼種子。如次執為我及我",
    "T31n1585_004:0022a01": "所。以種即是彼識功能非實有物不違聖",
    "T31n1585_004:0022a02": "教。有義前說皆不應理。色等種子非識蘊",
    "T31n1585_004:0022a03": "故。論說種子是實有故。假應如無非因",
    "T31n1585_004:0022a04": "緣故。又此識俱薩迦耶見任運一類恒相續",
    "T31n1585_004:0022a05": "生。何容別執有我我所。無一心中有斷常",
    "T31n1585_004:0022a06": "等二境別執俱轉義故。亦不應說二執前",
    "T31n1585_004:0022a07": "後。此無始來一味轉故。應知此意但緣藏",
    "T31n1585_004:0022a08": "識見分。非餘。彼無始來一類相續似常一",
    "T31n1585_004:0022a09": "故。恒與諸法為所依故。此唯執彼為自內",
    "T31n1585_004:0022a10": "我。乘語勢故說我所言。或此執彼是我之",
    "T31n1585_004:0022a11": "我。故於一見義說二言。若作是說善順教",
    "T31n1585_004:0022a12": "理。多處唯言有我見故。我我所執不俱起",
    "T31n1585_004:0022a13": "故。未轉依位唯緣藏識。既轉依已亦緣真",
    "T31n1585_004:0022a14": "如及餘諸法。平等性智證得十種平等性",
    "T31n1585_004:0022a15": "故。知諸有情勝解差別示現種種佛影像",
    "T31n1585_004:0022a16": "故。此中且說未轉依時。故但說此緣彼藏",
    "T31n1585_004:0022a17": "識。悟迷通局理應爾故。無我我境遍不遍故。",
    "T31n1585_004:0022a18": "如何此識緣自所依。如有後識即緣前意。",
    "T31n1585_004:0022a19": "彼既極成此亦何咎。頌言思量為性相者。雙",
    "T31n1585_004:0022a20": "顯此識自性行相。意以思量為自性故。即",
    "T31n1585_004:0022a21": "復用彼為行相故。由斯兼釋所立別名。",
    "T31n1585_004:0022a22": "能審思量名末那故。未轉依位恒審思量",
    "T31n1585_004:0022a23": "所執我相。已轉依位亦審思量無我相故。",
    "T31n1585_004:0022a24": "此意相應有幾心所。且與四種煩惱常俱。",
    "T31n1585_004:0022a25": "此中俱言顯相應義。謂從無始至未轉依",
    "T31n1585_004:0022a26": "此意任運恒緣藏識與四根本煩惱相應。",
    "T31n1585_004:0022a27": "其四者何。謂我癡我見并我慢我愛。是名四",
    "T31n1585_004:0022a28": "種。我癡者謂無明。愚於我相迷無我理故",
    "T31n1585_004:0022a29": "名我癡。我見者謂我執。於非我法妄計為",
    "T31n1585_004:0022b01": "我。故名我見。我慢者謂倨傲。恃所執我",
    "T31n1585_004:0022b02": "令心高舉。故名我慢。我愛者謂我貪。於所",
    "T31n1585_004:0022b03": "執我深生耽著。故名我愛。并表慢愛有見",
    "T31n1585_004:0022b04": "慢俱。遮餘部執無相應義。此四常起擾濁",
    "T31n1585_004:0022b05": "內心令外轉識恒成雜染。有情由此生死",
    "T31n1585_004:0022b06": "輪迴不能出離。故名煩惱。彼有十種此",
    "T31n1585_004:0022b07": "何唯四。有我見故餘見不生。無一心中有",
    "T31n1585_004:0022b08": "二慧故。如何此識要有我見。二取邪見但分",
    "T31n1585_004:0022b09": "別生唯見所斷。此俱煩惱唯是俱生修所斷",
    "T31n1585_004:0022b10": "故。我所邊見依我見生。此相應見不依彼",
    "T31n1585_004:0022b11": "起。恒內執有我故要有我見。由見審決疑",
    "T31n1585_004:0022b12": "無容起。愛著我故瞋不得生。故此識俱煩",
    "T31n1585_004:0022b13": "惱唯四。見慢愛三如何俱起。行相無違俱起",
    "T31n1585_004:0022b14": "何失。",
    "T31n1585_004:0022b15": "瑜伽論說貪令心下慢令心舉。寧不相違。",
    "T31n1585_004:0022b16": "分別俱生外境內境所陵所恃麁細有殊故。",
    "T31n1585_004:0022b17": "彼此文義無乖返。此意心所唯有四耶。不",
    "T31n1585_004:0022b18": "爾。及餘觸等俱故。有義此意心所唯九。前四",
    "T31n1585_004:0022b19": "及餘觸等五法。即觸作意受想與思。意與遍",
    "T31n1585_004:0022b20": "行定相應故。前說觸等異熟識俱。恐謂同",
    "T31n1585_004:0022b21": "前亦是無覆。顯此異彼故置餘言及是義集。",
    "T31n1585_004:0022b22": "前四後五合與末那恒相應故。此意何故無",
    "T31n1585_004:0022b23": "餘心所。謂欲希望未遂合事。此識任運緣遂",
    "T31n1585_004:0022b24": "合境。無所希望故無有欲。勝解印持曾未",
    "T31n1585_004:0022b25": "定境。此識無始恒緣定事。經所印持故",
    "T31n1585_004:0022b26": "無勝解。念唯記憶曾所習事。此識恒緣現",
    "T31n1585_004:0022b27": "所受境無所記憶。故無有念。定唯繫心",
    "T31n1585_004:0022b28": "專注一境。此識任運剎那別緣。既不專一",
    "T31n1585_004:0022b29": "故無有定。慧即我見故不別說。善是淨故",
    "T31n1585_004:0022c01": "非此識俱。隨煩惱生必依煩惱前後分位差",
    "T31n1585_004:0022c02": "別建立。此識恒與四煩惱俱。前後一類分",
    "T31n1585_004:0022c03": "位無別。故此識俱無隨煩惱。惡作追悔先",
    "T31n1585_004:0022c04": "所造業。此識任運恒緣現境。非悔先業故",
    "T31n1585_004:0022c05": "無惡作。睡眠必依身心重昧外眾緣力有",
    "T31n1585_004:0022c06": "時暫起。此識無始一類內執不假外緣故彼",
    "T31n1585_004:0022c07": "非有。尋伺俱依外門而轉。淺深推度麁細",
    "T31n1585_004:0022c08": "發言。此識唯依內門而轉。一類執我故非",
    "T31n1585_004:0022c09": "彼俱。有義彼釋餘義非理。頌別說此有覆",
    "T31n1585_004:0022c10": "攝故。又闕意俱隨煩惱故。煩惱必與隨煩",
    "T31n1585_004:0022c11": "惱俱。故此餘言顯隨煩惱。此中有義五隨煩",
    "T31n1585_004:0022c12": "惱。遍與一切染心相應。如集論說。惛沈掉",
    "T31n1585_004:0022c13": "舉不信懈怠放逸於一切染污品中恒共相",
    "T31n1585_004:0022c14": "應。若離無堪任性等染污性成無是處故。",
    "T31n1585_004:0022c15": "煩惱起時心既染污。故染心位必有彼五。煩",
    "T31n1585_004:0022c16": "惱若起必由無堪任囂動不信懈怠放逸故。",
    "T31n1585_004:0022c17": "掉舉雖遍一切染心。而貪位增但說貪分。如",
    "T31n1585_004:0022c18": "眠與悔雖遍三性心。而癡位增但說為癡",
    "T31n1585_004:0022c19": "分。雖餘處說有隨煩惱或六或十遍諸染",
    "T31n1585_004:0022c20": "心。而彼俱依別義說遍。非彼實遍一切染",
    "T31n1585_004:0022c21": "心。謂依二十隨煩惱中解通麁細無記不善",
    "T31n1585_004:0022c22": "通障定慧相顯說六。依二十二隨煩惱中",
    "T31n1585_004:0022c23": "解通麁細二性說十。故此彼說非互相違。",
    "T31n1585_004:0022c24": "然此意俱心所十五。謂前九法五隨煩惱并別",
    "T31n1585_004:0022c25": "境慧。我見雖是別境慧攝。而五十一心所法",
    "T31n1585_004:0022c26": "中義有差別。故開為二。何緣此意無餘心",
    "T31n1585_004:0022c27": "所。謂忿等十行相麁動。此識審細故非彼俱。",
    "T31n1585_004:0022c28": "無慚無愧唯是不善。此無記故非彼相應。散",
    "T31n1585_004:0022c29": "亂令心馳流外境。此恒內執一類境生。不",
    "T31n1585_004:0023a01": "外馳流故彼非有。不正知者。謂起外門身",
    "T31n1585_004:0023a02": "語意行違越軌則。此唯內執故非彼俱。無",
    "T31n1585_004:0023a03": "餘心所義如前說。有義應說六隨煩惱遍",
    "T31n1585_004:0023a04": "與一切染心相應。瑜伽論說不信懈怠放",
    "T31n1585_004:0023a05": "逸忘念散亂惡慧一切染心皆相應故。忘念",
    "T31n1585_004:0023a06": "散亂惡慧若無。心必不能起諸煩惱。要緣",
    "T31n1585_004:0023a07": "曾受境界種類。發起忘念及邪簡擇。方起",
    "T31n1585_004:0023a08": "貪等諸煩惱故。煩惱起時心必流蕩。皆由於",
    "T31n1585_004:0023a09": "境起散亂故。惛沈掉舉行相互違。非諸染",
    "T31n1585_004:0023a10": "心皆能遍起。論說五法遍染心者。解通麁",
    "T31n1585_004:0023a11": "細違唯善法。純隨煩惱通二性故。說十遍",
    "T31n1585_004:0023a12": "言義如前說。然此意俱心所十九。謂前九法",
    "T31n1585_004:0023a13": "六隨煩惱。并念定慧及加惛沈。此別說念。",
    "T31n1585_004:0023a14": "准前慧釋。并有定者。專注一類所執我境",
    "T31n1585_004:0023a15": "曾不捨故。加惛沈者。謂此識俱無明尤重",
    "T31n1585_004:0023a16": "心惛沈故。無掉舉者此相違故。無餘心所",
    "T31n1585_004:0023a17": "如上應知。有義復說十隨煩惱遍與一切染",
    "T31n1585_004:0023a18": "心相應。瑜伽論說放逸．掉舉．惛沈．不信．懈",
    "T31n1585_004:0023a19": "怠．邪欲．邪勝解．邪念．散亂．不正知。此十一",
    "T31n1585_004:0023a20": "切染污心起。通一切處三界繫故。若無邪",
    "T31n1585_004:0023a21": "欲邪勝解時。心必不能起諸煩惱。於所受",
    "T31n1585_004:0023a22": "境要樂合離。印持事相方起貪等諸煩惱",
    "T31n1585_004:0023a23": "故。諸疑理者於色等事必無猶豫。故疑相",
    "T31n1585_004:0023a24": "應亦有勝解。於所緣事亦猶豫者。非煩惱",
    "T31n1585_004:0023a25": "疑。如疑人杌。餘處不說此二遍者。緣非",
    "T31n1585_004:0023a26": "愛事疑相應心邪欲勝解非麁顯故。餘互",
    "T31n1585_004:0023a27": "有無義如前說。此意心所有二十四。謂前九",
    "T31n1585_004:0023a28": "法十隨煩惱加別境五。准前理釋。無餘心",
    "T31n1585_004:0023a29": "所如上應知。有義前說皆未盡理。且疑他",
    "T31n1585_004:0023b01": "世為有為無。於彼有何欲勝解相。煩惱起位",
    "T31n1585_004:0023b02": "若無惛沈應不定有無堪任性。掉舉若無",
    "T31n1585_004:0023b03": "應無囂動。便如善等非染污位。若染心中",
    "T31n1585_004:0023b04": "無散亂者。應非流蕩非染污心。若無失",
    "T31n1585_004:0023b05": "念不正知者。如何能起煩惱現前。故染污",
    "T31n1585_004:0023b06": "心決定皆與八隨煩惱相應而生。謂惛沈掉",
    "T31n1585_004:0023b07": "舉不信懈怠放逸忘念散亂不正知。忘念不",
    "T31n1585_004:0023b08": "正知念慧為性者不遍染心。非諸染心皆",
    "T31n1585_004:0023b09": "緣曾受有簡擇故。若以無明為自性者。",
    "T31n1585_004:0023b10": "遍染心起由前說故。然此意俱心所十八。",
    "T31n1585_004:0023b11": "謂前九法八隨煩惱并別境慧。無餘心所及",
    "T31n1585_004:0023b12": "論三文。准前應釋。若作是說不違理教。",
    "T31n1585_004:0023b13": "成唯識論卷第四"
}