{
    "T23n1442_004:0642b20": "根本說一切有部毘奈耶卷第四",
    "T23n1442_004:0642b22": "三藏法師義淨奉　制譯",
    "T23n1442_004:0642b23": "不與取學處第二之三",
    "T23n1442_004:0642b24": "爾時薄伽梵在室羅伐城逝多林給孤獨園，",
    "T23n1442_004:0642b25": "為諸苾芻說供養法門，而說頌曰：",
    "T23n1442_004:0642b26": "「若人不作福，　　常受於苦報；",
    "T23n1442_004:0642b27": "　若能修福者，　　今世後世樂。」",
    "T23n1442_004:0642b28": "時諸苾芻既聞斯說多行乞匃，於佛法僧廣",
    "T23n1442_004:0642b29": "興供養，時佛教法漸更增廣。於此城中有一",
    "T23n1442_004:0642c01": "長者，娶妻未久誕生一子，既漸長大遂便出",
    "T23n1442_004:0642c02": "家，時諸苾芻作如是念：「今此城中多有苾芻，",
    "T23n1442_004:0642c03": "乞求難得。我今宜可行詣餘方，為佛法僧而",
    "T23n1442_004:0642c04": "興供養。」便於他處隨意乞求，多獲種種繒綵",
    "T23n1442_004:0642c05": "之物，盛滿衣帒還室羅伐。路次稅關，稅人",
    "T23n1442_004:0642c06": "問曰：「聖者！頗有稅物不？」答言：「賢首！我無稅",
    "T23n1442_004:0642c07": "物。」告言：「且住！可將物來試為觀察。」纔披衣帒，",
    "T23n1442_004:0642c08": "見雜色物填滿帒中。稅官告曰：「若此帒盛不",
    "T23n1442_004:0642c09": "合稅者，豈待駝負方輸稅耶？」苾芻告曰：「賢首！",
    "T23n1442_004:0642c10": "此非我物。」問言：「誰物？」答言：「一是佛物、二是",
    "T23n1442_004:0642c11": "法物、三是僧物。」報言：「我復寧知佛法僧事，但",
    "T23n1442_004:0642c12": "須與稅方任前行。」久住稽留取其稅直放之",
    "T23n1442_004:0642c13": "而去。遂至室羅伐城心生追悔，白諸苾芻。苾",
    "T23n1442_004:0642c14": "芻白佛，佛言：「此人無犯，不應但作此語云是",
    "T23n1442_004:0642c15": "三寶物。應對稅官作如是說讚佛、法、僧。云何",
    "T23n1442_004:0642c16": "讚佛？所謂薄伽梵、如來、應、正等覺、明行足、善",
    "T23n1442_004:0642c17": "逝、世間解、無上士、調御丈夫、天人師、佛、世尊，",
    "T23n1442_004:0642c18": "是名讚佛。云何讚法？所謂世尊善說法要，於",
    "T23n1442_004:0642c19": "現法中得無熱惱，隨機演說令趣涅槃，內證",
    "T23n1442_004:0642c20": "三明智慧圓滿，是謂讚法。云何讚僧？世尊所",
    "T23n1442_004:0642c21": "有聲聞弟子，安住正理直心恭敬隨順勝法，",
    "T23n1442_004:0642c22": "於眾僧中，有得預流向、預流果者，有得一來",
    "T23n1442_004:0642c23": "向、一來果者，有得不還向、不還果者，有得阿",
    "T23n1442_004:0642c24": "羅漢向、阿羅漢果者，此八大人皆尸羅圓滿、",
    "T23n1442_004:0642c25": "三摩地圓滿、般若圓滿、解脫圓滿、解脫知見",
    "T23n1442_004:0642c26": "圓滿，是合歸依是應恭敬，是諸世間勝上福",
    "T23n1442_004:0642c27": "田，是謂讚僧。如是讚歎三寶之時，放去者善；",
    "T23n1442_004:0642c28": "若不放者，應與稅直而去。若不與者，得窣吐",
    "T23n1442_004:0642c29": "羅罪。」時有苾芻供養三寶故，持諸雜物過稅",
    "T23n1442_004:0643a01": "關處，雖對稅者讚歎三寶。然此稅官不肯虛",
    "T23n1442_004:0643a02": "放，從索稅直，是時苾芻隨持一分而授與之。",
    "T23n1442_004:0643a03": "佛言：「應可均分，不應偏與。」苾芻均物，時節延",
    "T23n1442_004:0643a04": "遲遂失商旅，便被盜賊虎豹所傷。佛言：「不應",
    "T23n1442_004:0643a05": "在路而作分判，隨持一分與彼稅官，至住處",
    "T23n1442_004:0643a06": "已均分其物。若異此者得越法罪。」",
    "T23n1442_004:0643a07": "佛在室羅伐城給孤獨園，於此城中有一苾",
    "T23n1442_004:0643a08": "芻，明解三藏眾所識知，善能說法辯才無滯，",
    "T23n1442_004:0643a09": "遊行人間至王舍城。三月安居竟，欲求商旅",
    "T23n1442_004:0643a10": "往室羅伐城禮世尊足。時有商主欲持財貨",
    "T23n1442_004:0643a11": "往室羅伐，苾芻聞已詣商主處，為說三種勝",
    "T23n1442_004:0643a12": "福業事，謂施、戒、修。說此法時令彼商主心生",
    "T23n1442_004:0643a13": "敬信，遂請苾芻家中供養，并持妙疊而奉上",
    "T23n1442_004:0643a14": "之，便禮雙足作如是語：「聖者，令我欲作何事？」",
    "T23n1442_004:0643a15": "苾芻曰：「賢首！我今欲往室羅伐城禮世尊足，",
    "T23n1442_004:0643a16": "可於我所起悲愍心而為護念。」答言：「極善！」便",
    "T23n1442_004:0643a17": "與商主隨路而行。商主告曰：「仁為乞食我為",
    "T23n1442_004:0643a18": "修福，從王舍城乃至室羅伐，於此中間衣服",
    "T23n1442_004:0643a19": "飲食臥具醫藥，所有資緣幸不須慮。」苾芻許",
    "T23n1442_004:0643a20": "之。路次稅關，商主所有財貨並輸稅訖，便作",
    "T23n1442_004:0643a21": "是念：「我物輸訖。聖者白疊猶未輸稅，若索稅",
    "T23n1442_004:0643a22": "者物從我出，應取彼疊安我物中。」告苾芻曰：",
    "T23n1442_004:0643a23": "「聖者白疊可見與我。」答曰：「仁所施物情生悔",
    "T23n1442_004:0643a24": "耶？」答曰：「我無悔心，然我之物已輸稅訖，仁疊",
    "T23n1442_004:0643a25": "未輸，若索稅者物從我出。」答曰：「賢首！世尊已",
    "T23n1442_004:0643a26": "制學處，苾芻有物持過稅關，不輸直者犯根",
    "T23n1442_004:0643a27": "本罪。」是時商主便念：「察斯意趣，不肯與疊，我",
    "T23n1442_004:0643a28": "自知時。」告言：「聖者！我於今朝情有擾亂不及",
    "T23n1442_004:0643a29": "營食，仁可入村隨緣求覓。」苾芻聞語行詣村",
    "T23n1442_004:0643b01": "中，商主取疊安己物中，既至稅所。稅人問曰：",
    "T23n1442_004:0643b02": "「聖者！仁衣帒中有稅物不？」苾芻曰：「我有一疊。」",
    "T23n1442_004:0643b03": "答曰：「將來試為觀察。」苾芻開帒不見其疊，便",
    "T23n1442_004:0643b04": "現愁容反手而歎，是時稅者告苾芻曰：「何故",
    "T23n1442_004:0643b05": "愁顏反手長歎？」苾芻曰：「我有一疊被賊偷去。」",
    "T23n1442_004:0643b06": "稅者曰：「何但仁被賊偷，我亦被偷，由失此物",
    "T23n1442_004:0643b07": "我無所得。」是時苾芻過稅處已，商主告曰：「何",
    "T23n1442_004:0643b08": "故憂愁情有不樂？」答曰：「仁有施福，無受用福。」",
    "T23n1442_004:0643b09": "答曰：「何意如此？」苾芻曰：「仁所施疊被賊將去。」",
    "T23n1442_004:0643b10": "答曰：「非賊將去，我恐稅處從索稅直，權將",
    "T23n1442_004:0643b11": "此物安我貨中，必若須者我今見授。」答曰：「賢",
    "T23n1442_004:0643b12": "首！寧被賊偷，不由此故令我犯罪。」答曰：「聖者！",
    "T23n1442_004:0643b13": "仁於此物不起三業，豈有罪耶？」苾芻聞已心",
    "T23n1442_004:0643b14": "生悔恨，次至室羅伐城。諸苾芻曰：「善來具壽！",
    "T23n1442_004:0643b15": "行李安不？」苾芻具以事告諸苾芻。諸苾芻白",
    "T23n1442_004:0643b16": "佛，佛言：「彼苾芻無犯。然於行路所有軌式，我",
    "T23n1442_004:0643b17": "今說之。行路苾芻入村乞食，所有衣物應作",
    "T23n1442_004:0643b18": "記驗，迴還之時應好觀察。若不依者得越法",
    "T23n1442_004:0643b19": "罪。」佛在給孤獨園，有二苾芻：一老、一少，共為",
    "T23n1442_004:0643b20": "伴侶人間遊行。老者多有衣物資生之具，少",
    "T23n1442_004:0643b21": "者資具寡少。于時老者欲至稅關，物合輸稅，",
    "T23n1442_004:0643b22": "作是念：「我有可稅之物，若彼問時我若言無，",
    "T23n1442_004:0643b23": "得故妄語。若我道有，必索稅直。作何方便",
    "T23n1442_004:0643b24": "免斯二事？」即作是念：「可持我物與彼少年，待",
    "T23n1442_004:0643b25": "過稅關我當自取。」語彼少年曰：「可暫借我擎",
    "T23n1442_004:0643b26": "物。」少年便念：「豈非老人身生疲惓令我持物？」",
    "T23n1442_004:0643b27": "遂便受取在前而去。稅者問曰：「聖者有可",
    "T23n1442_004:0643b28": "稅物不？」答言：「我無稅物。」稅官放過。老者空手",
    "T23n1442_004:0643b29": "隨後而至，稅官不問。過稅所已語言：「具壽！還",
    "T23n1442_004:0643c01": "我衣鉢。」少年問曰：「上座！今者勞已歇耶？」",
    "T23n1442_004:0643c02": "答曰：「我不為勞令汝持物，但為我有稅物作",
    "T23n1442_004:0643c03": "如是念：『若彼稅官問我有稅物不？我若言無",
    "T23n1442_004:0643c04": "得故妄語，若言有者定輸稅直。為此方便，令",
    "T23n1442_004:0643c05": "汝持物行過稅所。』今既過已，當可相還。」「若如",
    "T23n1442_004:0643c06": "是者，上座自身得免稅直，令我得罪。」答曰：「汝",
    "T23n1442_004:0643c07": "不相知，何因得罪？」時少苾芻心生悔恨，至室",
    "T23n1442_004:0643c08": "羅伐城到毘訶羅。諸苾芻見告言：「善來具壽！",
    "T23n1442_004:0643c09": "行路安樂不？」答曰：「何有安樂？」問言：「何意？」具以",
    "T23n1442_004:0643c10": "上緣告諸苾芻。諸苾芻白佛，佛言：「彼苾芻無",
    "T23n1442_004:0643c11": "犯。然諸苾芻行路之時，若不問知不應為他",
    "T23n1442_004:0643c12": "持物。若為持時應須具問：『此中無有可稅物",
    "T23n1442_004:0643c13": "不？』如是問者善；若不問者得越法罪。」",
    "T23n1442_004:0643c14": "佛言：「不應持可稅物而過稅關，若持過者得",
    "T23n1442_004:0643c15": "越法罪。」時有六十苾芻，人間遊行至一聚落。",
    "T23n1442_004:0643c16": "有一長者，大富饒財多諸受用，深懷敬信，見",
    "T23n1442_004:0643c17": "諸苾芻請就家食。食已人各施一雙白疊，苾",
    "T23n1442_004:0643c18": "芻告曰：「長者！佛遮我等持稅物過關。云何我",
    "T23n1442_004:0643c19": "今得取此物？」長者默然不復施與。時諸苾芻",
    "T23n1442_004:0643c20": "為呪願已，隨路而去。至室羅伐已，諸苾芻告",
    "T23n1442_004:0643c21": "言：「善來具壽！行路安樂不？」答曰：「行路安樂，然",
    "T23n1442_004:0643c22": "有施主延請我等就宅而食，食竟人各欲施",
    "T23n1442_004:0643c23": "一雙白疊，我等不受。由佛制戒不聽苾芻持",
    "T23n1442_004:0643c24": "稅物過關，因失斯利。」諸苾芻聞已白佛，佛",
    "T23n1442_004:0643c25": "言：「應受，受已應染。」時有苾芻得物欲染，為求",
    "T23n1442_004:0643c26": "染汁、柴盆、釜器，因此延遲遂失商旅，被虎狼",
    "T23n1442_004:0643c27": "等之所傷害。時諸苾芻以緣白佛，佛言：「應以",
    "T23n1442_004:0643c28": "水灑捩令破裂，隨意持去。」既至稅所，仍不免",
    "T23n1442_004:0643c29": "稅，佛言：「應用水洗或以牛糞汁而為壞色。」仍",
    "T23n1442_004:0644a01": "不免稅，佛言：「乃至應截縷繢。若有難緣，我所",
    "T23n1442_004:0644a02": "開者於無難時即不應用，若常用者得越法",
    "T23n1442_004:0644a03": "罪。」",
    "T23n1442_004:0644a04": "佛在室羅伐城給孤獨園。時有苾芻在王舍",
    "T23n1442_004:0644a05": "城，夏三月安居竟未及分衣，欲向室羅伐城",
    "T23n1442_004:0644a06": "禮世尊足。時諸苾芻告曰：「何事忩遽？待分衣",
    "T23n1442_004:0644a07": "利方可遊行。」時彼苾芻情不樂住，有一苾芻",
    "T23n1442_004:0644a08": "便將一疊贈之而去。彼受疊已便作是念：「我",
    "T23n1442_004:0644a09": "若壞色，無暇得與同梵行者而為告別，應與",
    "T23n1442_004:0644a10": "知識苾芻令其壞色。」便持此疊與彼令染，報",
    "T23n1442_004:0644a11": "云：「為我染訖安衣帒中，我暫巡房與苾芻別。」",
    "T23n1442_004:0644a12": "時彼知識情懷懶惰不能為染，還依本色安",
    "T23n1442_004:0644a13": "著帒中。時彼苾芻持衣而去，行至稅處，時",
    "T23n1442_004:0644a14": "彼稅人問苾芻曰：「聖者！頗有多少可稅物不？」",
    "T23n1442_004:0644a15": "苾芻報曰：「賢首！我無稅物。」稅官曰：「但且將來",
    "T23n1442_004:0644a16": "試為觀察。」彼便將示，纔開衣帒見一大疊，報",
    "T23n1442_004:0644a17": "言：「聖者！仁於善說法律之中以信出家，寧容",
    "T23n1442_004:0644a18": "為一張疊故作妄語？」報言：「賢首！我實不知，然",
    "T23n1442_004:0644a19": "我臨途他與我疊，我持此疊令知識者為我",
    "T23n1442_004:0644a20": "壞色安衣帒中。我與諸人共為告別，彼懷懶",
    "T23n1442_004:0644a21": "惰不作壞色而安帒中。」稅人答曰：「彼非仁知",
    "T23n1442_004:0644a22": "識、是我知識，由此緣故令我得物，可還稅直",
    "T23n1442_004:0644a23": "隨意前行。」時彼苾芻與直而去，心懷悔恨順",
    "T23n1442_004:0644a24": "路而行。至室羅伐城苾芻住處，諸苾芻見而",
    "T23n1442_004:0644a25": "告曰：「善來具壽！行路安樂不？」答曰：「何有安樂？」",
    "T23n1442_004:0644a26": "諸苾芻曰：「如何不樂？」具以上事告諸苾芻，諸",
    "T23n1442_004:0644a27": "苾芻白佛，佛言：「此苾芻無犯。然此苾芻應問",
    "T23n1442_004:0644a28": "彼苾芻然後取物，應問彼言：『與我染未？』若不",
    "T23n1442_004:0644a29": "問而取者，得越法罪。」",
    "T23n1442_004:0644b01": "佛在室羅伐城給孤獨園。時六眾苾芻難陀",
    "T23n1442_004:0644b02": "向鄔波難陀作如是語：「彼諸黑鉢者，皆以獼",
    "T23n1442_004:0644b03": "猴脂用塗其足。若欲行時多獲利養，迴還之",
    "T23n1442_004:0644b04": "時復受客利，眾人愛念悉皆敬重。我等事同",
    "T23n1442_004:0644b05": "井蛙不曾出入，我等如何能獲利養，得使眾",
    "T23n1442_004:0644b06": "人皆共欽仰？我今宜去同諸苾芻。」鄔波難陀",
    "T23n1442_004:0644b07": "問曰：「欲何處去？」難陀答曰：「我今且去求覓商",
    "T23n1442_004:0644b08": "旅。」遂遇商旅欲詣北方，告曰：「仁等欲何所詣？」",
    "T23n1442_004:0644b09": "答曰：「我等欲向北方。」難陀報曰：「我願同行。」商",
    "T23n1442_004:0644b10": "人曰：「北方居處其地磽确，多有惡犬人性麁",
    "T23n1442_004:0644b11": "踈。仁等於彼未能愛樂。」難陀曰：「土地雖惡情",
    "T23n1442_004:0644b12": "樂觀方。」商人曰：「若樂去者可共同行。」難陀、鄔",
    "T23n1442_004:0644b13": "波難陀遂與商旅同至北方。初到之時心便",
    "T23n1442_004:0644b14": "不樂，遂於清旦行詣廛中，時彼商人俱來",
    "T23n1442_004:0644b15": "禮足，問言：「聖者！北方何似？生愛樂不？」報言：「賢",
    "T23n1442_004:0644b16": "首！我初到時情生不樂。」商人曰：「豈不先時以",
    "T23n1442_004:0644b17": "事相報，北方居處其地磽确，多有惡犬人性",
    "T23n1442_004:0644b18": "麁踈，仁等於彼未能愛樂。聖者今既不樂欲",
    "T23n1442_004:0644b19": "還中國耶？」報商人曰：「我今欲還。」商人曰：「我近",
    "T23n1442_004:0644b20": "至此，未有交易不及即還，有餘知識交易已",
    "T23n1442_004:0644b21": "了欲歸中國，仁可隨去。我今將仁投寄知識。」",
    "T23n1442_004:0644b22": "難陀曰：「善。」即入商營隨路而去。六眾性畏風",
    "T23n1442_004:0644b23": "塵，或前或後。商旅前去，別遇賈客從中國來，",
    "T23n1442_004:0644b24": "共相慰問：「仁自何方？」答云：「我從中國。」又問：",
    "T23n1442_004:0644b25": "「中國交易得利多少？於諸關稅無疲勞耶？」答",
    "T23n1442_004:0644b26": "言：「中國交易雖多獲利，然於關戍索稅極多，",
    "T23n1442_004:0644b27": "事同劫賊，實言相告終不見容，所有貨物盡",
    "T23n1442_004:0644b28": "奪將去。」時北方商人，聞此語已各懷憂惱，以",
    "T23n1442_004:0644b29": "手柱頤沈吟路傍。是時六眾尋後來至，問",
    "T23n1442_004:0644c01": "商人曰：「諸君何為以手拄頤懷愁而住？」商人",
    "T23n1442_004:0644c02": "曰：「聖者！我等常為寒熱飢渴所逼，蚊虻風雨",
    "T23n1442_004:0644c03": "蛇虺所害，勤勞辛苦無暫休息，欲求財物安",
    "T23n1442_004:0644c04": "樂受用，由是我等遠詣中國。今聞商旅傳彼",
    "T23n1442_004:0644c05": "消息，中國興易獲利雖多，然關稅處皆被欺",
    "T23n1442_004:0644c06": "奪，事同劫賊，所有資貨侵掠皆盡。我等聞此",
    "T23n1442_004:0644c07": "寧得不憂？」六眾報曰：「仁等是我知識，何事須",
    "T23n1442_004:0644c08": "憂？」商人曰：「聖者！豈能為我啟白王知不枉輸",
    "T23n1442_004:0644c09": "稅？」六眾曰：「我亦不能為君啟王，然室羅伐城",
    "T23n1442_004:0644c10": "王有制令，其不知者不從索稅。有十八大門、",
    "T23n1442_004:0644c11": "三十六小門，於彼小門我當共入。」商人聞已",
    "T23n1442_004:0644c12": "歡喜而去。去城不遠有一聚落，於彼停住，六",
    "T23n1442_004:0644c13": "眾報曰：「人等且應歇息駝馬，待至日暮方",
    "T23n1442_004:0644c14": "可入城。」時室羅伐掌稅諸人，聞有北方商旅",
    "T23n1442_004:0644c15": "欲至於城門處，祭祀藥叉守門而住，六眾告",
    "T23n1442_004:0644c16": "曰：「今既日暮可趣小門共入城內。」是時商旅",
    "T23n1442_004:0644c17": "爭驅鞍馱俱入城中，既至天明，於市店上張",
    "T23n1442_004:0644c18": "設北方貨物。時有一人不及前徒從大門入，",
    "T23n1442_004:0644c19": "稅官見已問曰：「爾從何來？」答曰：「我從某聚落",
    "T23n1442_004:0644c20": "來。」問曰：「我聞北方有大商旅在彼居停，其事",
    "T23n1442_004:0644c21": "虛實？」報云：「彼即是我同伴商旅，我獨在後，彼",
    "T23n1442_004:0644c22": "已入城。」稅官聞已心生忿惱，作如是言：「我在",
    "T23n1442_004:0644c23": "城門佇立而待，曾不見過，何處入耶？」彼人",
    "T23n1442_004:0644c24": "報曰：「若不信者與我同行，至廛肆中目驗",
    "T23n1442_004:0644c25": "虛實。」是時稅官即共彼人行至店中，見諸商",
    "T23n1442_004:0644c26": "客出北方貨羅列交易，稅人見已問曰：「誰將",
    "T23n1442_004:0644c27": "汝等入此城耶？」答言：「我足。」報云：「我亦知君足",
    "T23n1442_004:0644c28": "行而入，我今欲問誰將君入？入在何門？」答言：",
    "T23n1442_004:0644c29": "「我從私門。」問曰：「我今與仁義同親友，幸可實",
    "T23n1442_004:0645a01": "言誰相引導？」答云：「聖者六眾。」稅官聞已便起",
    "T23n1442_004:0645a02": "譏嫌罵云：「此釋迦子是大惡賊非真沙門，知",
    "T23n1442_004:0645a03": "是他財方便偷盜。」諸苾芻聞已白佛，佛言：「苾",
    "T23n1442_004:0645a04": "芻不應教他私路不輸稅直。若教他者得越",
    "T23n1442_004:0645a05": "法罪。」是時稅官便作斯念：「此之六眾皆是豪",
    "T23n1442_004:0645a06": "俠沙門，應共結親知令其心喜。」鄔波難陀日",
    "T23n1442_004:0645a07": "初分時，執持衣鉢入城乞食，是時稅官見而",
    "T23n1442_004:0645a08": "往就，作如是語：「我畔睇聖者！」鄔波難陀答",
    "T23n1442_004:0645a09": "曰：「賢首！願爾無病長壽。」稅官問曰：「鉢中有食",
    "T23n1442_004:0645a10": "不？我欲暫看。」報曰：「賢首！汝欲於我鉢中覓稅",
    "T23n1442_004:0645a11": "物耶？」「聖者！我自盟誓實無此心，若有美味當",
    "T23n1442_004:0645a12": "惠少許，我欲食之。」報曰：「豈見河水而倒流乎？",
    "T23n1442_004:0645a13": "仁應與我、非我與仁。」「聖者！我戲言耳！願過我",
    "T23n1442_004:0645a14": "舍。」鄔波難陀即至其家，彼以上妙食滿鉢授",
    "T23n1442_004:0645a15": "與，頂禮雙足作如是白：「聖者！我是大德給侍",
    "T23n1442_004:0645a16": "之人，有事當告，我悉奉行。」報曰：「賢首！願無病",
    "T23n1442_004:0645a17": "長壽。」捨之而去。",
    "T23n1442_004:0645a18": "爾時六眾苾芻凡在住處多遊門首，意欲為",
    "T23n1442_004:0645a19": "諸來往沙門婆羅門宣說法要，有論議者當",
    "T23n1442_004:0645a20": "折伏之：「我等六眾名稱遠聞利養增廣。」時鄔",
    "T23n1442_004:0645a21": "波難陀所居之房與路相近，於高閣上初夜",
    "T23n1442_004:0645a22": "後夜警覺思惟：「時有偷稅人，去寺不遠夜行",
    "T23n1442_004:0645a23": "而過。」時鄔波難陀明解聲相，既聞商旅行過",
    "T23n1442_004:0645a24": "之聲與常不同，而遙問曰：「行者是誰？」彼便",
    "T23n1442_004:0645a25": "默爾。遂疾下重閣詣行人處，而問之曰：「君等",
    "T23n1442_004:0645a26": "何人夜行而過？」報言：「聖者！我是偷稅商人。」鄔",
    "T23n1442_004:0645a27": "波難陀報言：「癡人！勝光大王恒於此寺供養",
    "T23n1442_004:0645a28": "眾僧，常令充足。上座憍陳如，親自為王而作",
    "T23n1442_004:0645a29": "呪願，願大王所有資生受用珍玩，未有者令",
    "T23n1442_004:0645b01": "有，已有者常令增廣。汝有貨物合大路入城，",
    "T23n1442_004:0645b02": "今既夜行欲偷稅直，我今豈得捨而不言，",
    "T23n1442_004:0645b03": "我當與汝作無利事。」時彼商人懼而告曰：「聖",
    "T23n1442_004:0645b04": "者！仁懷大慈願見容恕，我於聖者不敢忘恩。」",
    "T23n1442_004:0645b05": "報曰：「汝等欲何所作？」答曰：「有少食直，我當持",
    "T23n1442_004:0645b06": "奉。」報曰：「汝若能與，隨汝意去。」彼行稍遠自相",
    "T23n1442_004:0645b07": "議曰：「勝光大王所有稅直我尚不與，況此鄔",
    "T23n1442_004:0645b08": "波難陀無髮禿人！我能還彼飲食直耶？」即便",
    "T23n1442_004:0645b09": "夜入室羅伐城，旦詣廛中貨易而去。時鄔波",
    "T23n1442_004:0645b10": "難陀疾疾食竟，門前洗鉢顧望四方。時有",
    "T23n1442_004:0645b11": "少年苾芻，見彼四顧，問曰：「上座何故瞻視四",
    "T23n1442_004:0645b12": "方？」報言：「具壽！我有知識商人，持諸貨物入室",
    "T23n1442_004:0645b13": "羅伐城，我今望彼。」少年報曰：「上座食時彼人",
    "T23n1442_004:0645b14": "已去。」時鄔波難陀心生忿怒作如是念：「我亦",
    "T23n1442_004:0645b15": "被欺。彼無知人，以拳投刃以針刺石。我於彼",
    "T23n1442_004:0645b16": "輩所應作者當自知之。」時彼賈人不久還來，",
    "T23n1442_004:0645b17": "同前捉得，告言：「我亦被汝之所調誑。」白言：「聖",
    "T23n1442_004:0645b18": "者！我於前時有少急事，不遑就禮，願重相",
    "T23n1442_004:0645b19": "容，前後之恩悉皆報謝。」報言：「賢首！若實與",
    "T23n1442_004:0645b20": "者，隨汝意去。」既去稍遠同前議曰：「勝光大王",
    "T23n1442_004:0645b21": "我不與稅，豈禿沙門我能相與！」鄔波難陀作",
    "T23n1442_004:0645b22": "如是念：「前已許我不來報恩，無更於今還復",
    "T23n1442_004:0645b23": "相誑。」作是念已早起持鉢，詣市廛內見彼",
    "T23n1442_004:0645b24": "商人，交易財賄現彼相貌。商人報曰：「聖者！物",
    "T23n1442_004:0645b25": "未出手待交易訖，不敢違命願且相容。」賈人",
    "T23n1442_004:0645b26": "交易持貨而去不過寺門。鄔波難陀疾歸住",
    "T23n1442_004:0645b27": "處，食訖洗鉢廣說如前，乃至商人已去。鄔",
    "T23n1442_004:0645b28": "波難陀聞是語已，轉增忿恨攘臂怒曰：「無識",
    "T23n1442_004:0645b29": "小人更復調我，若更見者我當執縛，令彼終",
    "T23n1442_004:0645c01": "身不為賈客。」時經未久還復重來，鄔波難陀",
    "T23n1442_004:0645c02": "同前捉得，告曰：「汝等數數詭誑於我，今我所",
    "T23n1442_004:0645c03": "作令汝知之。」白言：「大德！願見容恕，我等賈人",
    "T23n1442_004:0645c04": "事多閙亂，雖復失期更不敢爾，前二恩直并",
    "T23n1442_004:0645c05": "及此迴，待貨易訖一時俱送。」鄔波難陀遂生",
    "T23n1442_004:0645c06": "念曰：「我若苦言彼便知覺。」作是念已告曰：「賢",
    "T23n1442_004:0645c07": "首！能實與不？」報言：「定與。」「若如是者，汝等且住！",
    "T23n1442_004:0645c08": "我先為汝觀其道路，勿令汝等致招罪責我",
    "T23n1442_004:0645c09": "得惡名。」去寺不遠商人被賊，彼諸商人隨語",
    "T23n1442_004:0645c10": "而住。鄔波難陀疾往詣彼稅官之處，竊聽其",
    "T23n1442_004:0645c11": "言。是時稅人警覺而坐，共相議曰：「我等如何",
    "T23n1442_004:0645c12": "得不愁惱？多有賈人數數偷稅，從小門入不",
    "T23n1442_004:0645c13": "輸其利。計會時至王性暴烈必不容許，我之",
    "T23n1442_004:0645c14": "妻子及餘親屬定當獄死。」時鄔波難陀至眾",
    "T23n1442_004:0645c15": "人所告曰：「仁等何故懷憂？」報言：「聖者！我等寧",
    "T23n1442_004:0645c16": "得不憂，多有賈人數數偷稅，從小門入不輸",
    "T23n1442_004:0645c17": "利直，計會時至王性暴烈不許分踈。具述如",
    "T23n1442_004:0645c18": "上。」鄔波難陀告曰：「癡人！誰令汝作掌稅官人，",
    "T23n1442_004:0645c19": "唯合多與杖木常令負土，或復擔樵，如何於",
    "T23n1442_004:0645c20": "偷稅人不能奪取財物？」彼便白言：「聖者！室羅",
    "T23n1442_004:0645c21": "伐城王舊有令，知者稅、不知者不稅，無極重",
    "T23n1442_004:0645c22": "稅，云何總奪？」鄔波難陀曰：「汝無智人！室羅伐",
    "T23n1442_004:0645c23": "城有極重稅知而方稅。」彼便白言：「我等久作",
    "T23n1442_004:0645c24": "稅官，常索稅直，唯聞知而取稅，不聞有極重",
    "T23n1442_004:0645c25": "稅。我今如何作極重稅？」鄔波難陀曰：「汝等",
    "T23n1442_004:0645c26": "宜住！我旦迴還放偷稅賊，汝當捉取總奪其",
    "T23n1442_004:0645c27": "財。賈人若云：『室羅伐城知而方稅，無極重稅。』",
    "T23n1442_004:0645c28": "者，汝等當告：『有極重稅知而方稅。』若云：『我等",
    "T23n1442_004:0645c29": "久為商客，不曾聞有極重稅。今有極重稅生，",
    "T23n1442_004:0646a01": "君等可來共往廛中詣平斷處。』若作是語者",
    "T23n1442_004:0646a02": "必莫隨言，應可將向王處。若王作如是語：『我",
    "T23n1442_004:0646a03": "久為王不聞室羅伐城有極重稅。何故今時",
    "T23n1442_004:0646a04": "有極重稅生？』應白王曰：『古昔大王梵摩達多，",
    "T23n1442_004:0646a05": "與諸商賈及聚落人共為制令：「若從某園、某",
    "T23n1442_004:0646a06": "天祠處、或眾人集處而入城者，知而方稅不",
    "T23n1442_004:0646a07": "知無稅。若不從此園及天祠處、眾人集處而",
    "T23n1442_004:0646a08": "入城者，合極重稅總沒其物。」』若言：『此制今",
    "T23n1442_004:0646a09": "何所在者？』當報王曰：『在某庫內安某箱中，",
    "T23n1442_004:0646a10": "於赤銅鍱上分明書記，王當遣取親自檢之。』」",
    "T23n1442_004:0646a11": "是時稅官依鄔波難陀語，即便奪彼賈人所",
    "T23n1442_004:0646a12": "有財貨。賈人曰：「君等何故強奪我財？室羅伐",
    "T23n1442_004:0646a13": "城知而方稅無極重稅，宜依分數取已放我。」",
    "T23n1442_004:0646a14": "稅官告曰：「室羅伐城偷路賈人當極重稅，我",
    "T23n1442_004:0646a15": "不放汝。」賈人報曰：「我等久為商客，唯聞此城",
    "T23n1442_004:0646a16": "知而取稅、無極重稅。如何今日有極重稅生？",
    "T23n1442_004:0646a17": "今可相隨詣平斷處。」稅官告曰：「我不能向尋",
    "T23n1442_004:0646a18": "常斷處，可將汝等直向王所。」時諸賈人高聲",
    "T23n1442_004:0646a19": "大喚，詣平斷處告諸人曰：「諸君知不？我有財",
    "T23n1442_004:0646a20": "貨並被奪去，願見救濟。」時平斷人共詣王所，",
    "T23n1442_004:0646a21": "而白王曰：「今有賈客來至城中，所有財貨並",
    "T23n1442_004:0646a22": "被稅官收奪將去，願王准法而見救濟。」是時",
    "T23n1442_004:0646a23": "大王命近臣曰：「喚稅官來。」奉命追至。王曰：「汝",
    "T23n1442_004:0646a24": "等何意於彼賈人盡奪財貨？」皆白王曰：「此等",
    "T23n1442_004:0646a25": "諸人是偷稅者，室羅伐城有極重罰，由此緣",
    "T23n1442_004:0646a26": "故我等稅人盡取其物。」王曰：「我久為王，不知",
    "T23n1442_004:0646a27": "此城有極重罰，何意今時有極重罰？宜可依",
    "T23n1442_004:0646a28": "實而取稅直，放賈人去。」稅官白言：「古昔大王",
    "T23n1442_004:0646a29": "梵摩達多，與諸商賈及聚落人共為制令。具",
    "T23n1442_004:0646b01": "說如前。」王告稅官曰：「若是我父所作教令，",
    "T23n1442_004:0646b02": "是帝釋令、是梵王令，斯為定量。」便告掌庫",
    "T23n1442_004:0646b03": "人曰：「將銅鍱勅來。」奉教取來對王讀訖，王",
    "T23n1442_004:0646b04": "聞父令悲不自勝，泣而言曰：「若我先王所作",
    "T23n1442_004:0646b05": "教令，是帝釋令、是梵王令，總奪財貨斯為善",
    "T23n1442_004:0646b06": "取。」時諸賈人遂便絕望啼泣而出，便問稅官",
    "T23n1442_004:0646b07": "曰：「誰報仁等道我來耶？」彼便報曰：「無人見",
    "T23n1442_004:0646b08": "語我自聞知，然我昔來非不知有，為懷悲愍",
    "T23n1442_004:0646b09": "不能盡奪，汝今過分我不能忍。」賈人報曰：「仁",
    "T23n1442_004:0646b10": "等何處得有悲心？今我與君事同知友，幸當",
    "T23n1442_004:0646b11": "見報誰先語君？」彼見苦言便告之曰：「聖者六",
    "T23n1442_004:0646b12": "眾相告。」時彼賈人咸共譏罵出諸惡言：「此釋",
    "T23n1442_004:0646b13": "迦子是大惡賊非真沙門，如是教他奪我財",
    "T23n1442_004:0646b14": "物。」諸苾芻聞已白佛，佛言：「苾芻不應教他奪",
    "T23n1442_004:0646b15": "賈人物，若教奪者得越法罪。」",
    "T23n1442_004:0646b16": "攝頌曰：",
    "T23n1442_004:0646b17": "　無足及二足、　　四足并多足，",
    "T23n1442_004:0646b18": "　若盜如是類，　　輕重准應知。",
    "T23n1442_004:0646b19": "言無足者，謂蛇、蛭、鱓，此之三種是弄蛇人、王",
    "T23n1442_004:0646b20": "家醫人及山野人之所貯畜。何謂弄蛇人？",
    "T23n1442_004:0646b21": "謂取其蛇弄以活命。何謂王家醫人？謂諸醫",
    "T23n1442_004:0646b22": "人以蛭療病而為活命。何謂山野人？如山中",
    "T23n1442_004:0646b23": "人，取無足蟲與藥令吐，瓦中熟爆以供飲",
    "T23n1442_004:0646b24": "酒。若苾芻盜此等蟲時，應准其價，滿五，得根",
    "T23n1442_004:0646b25": "本罪；不滿，得方便罪。",
    "T23n1442_004:0646b26": "言二足者，謂人及鳥。若盜人時有三方便：期",
    "T23n1442_004:0646b27": "處、定時、現相。云何期處？報彼人云：「汝若見我",
    "T23n1442_004:0646b28": "在某園中，或眾人集處、或在天祠，當爾之時",
    "T23n1442_004:0646b29": "知事成就。」是謂期處。云何定時？「汝若晨朝、或",
    "T23n1442_004:0646c01": "午時、或晡時，遙見我者知事成就。」是謂定時。",
    "T23n1442_004:0646c02": "云何現相？「汝若見我新剃鬚髮、著赤色衣、持",
    "T23n1442_004:0646c03": "鉢執錫、盛滿蘇油沙糖石蜜，見此相時知事",
    "T23n1442_004:0646c04": "成就。」是謂現相。如是盜時，應准其價得罪同",
    "T23n1442_004:0646c05": "前。若盜鳥時有二方便：謂從地擎舉、若空中",
    "T23n1442_004:0646c06": "墮落。云何擎舉？鳥在地上擎舉偷去，滿不滿",
    "T23n1442_004:0646c07": "如上說。云何空墮？如捕鳥人火燎原澤，為欲",
    "T23n1442_004:0646c08": "取鳥被烟火逼，時墮在苾芻經行之處、或門",
    "T23n1442_004:0646c09": "屋前，若苾芻盜心取時，滿不滿如上說。",
    "T23n1442_004:0646c10": "云何四足？謂象馬、駝驢、牛羊、麞鹿、猪兔等。若",
    "T23n1442_004:0646c11": "欲盜時有二方便：謂從群處、或於繫處。苾",
    "T23n1442_004:0646c12": "芻於象群中盜象去時，齊眼見處來得窣吐",
    "T23n1442_004:0646c13": "羅底也；至不見處，得根本罪。云何繫處？若象",
    "T23n1442_004:0646c14": "繫柱、若樹、若牆柵內，苾芻解放得罪如上。盜",
    "T23n1442_004:0646c15": "象既爾，自餘馬等，苾芻盜時如前應知。",
    "T23n1442_004:0646c16": "云何多足？所謂蠐螬、蝗蛾、諸蜂蟻蝎等。此中",
    "T23n1442_004:0646c17": "所須者謂於三處：謂斷事官、守城者、海商",
    "T23n1442_004:0646c18": "客。何謂斷事官？謂斷事人畜養多足，謂蜂蠍",
    "T23n1442_004:0646c19": "等貯在瓮內，見被罰人不臣伏時，令以手足",
    "T23n1442_004:0646c20": "內彼瓮中，彼蜇痛時疾臣其事，或多出錢",
    "T23n1442_004:0646c21": "物。何謂守城者？謂掌城者，於坏瓮內多貯諸",
    "T23n1442_004:0646c22": "蜂，若怨敵來與之共戰。若不退者，可於城頭",
    "T23n1442_004:0646c23": "放其蜂瓮，賊被蜂蜇四散逃走。何謂海商客？",
    "T23n1442_004:0646c24": "謂人入海為求珍貨，坯瓦器中多養諸蜂以",
    "T23n1442_004:0646c25": "防急難，賊來共戰。若勝者善，若不如者，便持",
    "T23n1442_004:0646c26": "蜂瓮遙擲賊船，不能復戰四散而去。",
    "T23n1442_004:0646c27": "攝頌曰：",
    "T23n1442_004:0646c28": "　旃荼羅及蘇陀夷，　　取衣比身無盜想；",
    "T23n1442_004:0646c29": "　師牟不語婆蘇多，　　作自己分持小鉢。",
    "T23n1442_004:0647a01": "　月護知他欲取衣，　　難勝持將得麁罪；",
    "T23n1442_004:0647a02": "　南國中方不相領，　　拾得他物速應還。",
    "T23n1442_004:0647a03": "佛在室羅伐城逝多林給孤獨園。有二苾芻共",
    "T23n1442_004:0647a04": "為知友，得意相親同住一處：一名旃荼羅、二",
    "T23n1442_004:0647a05": "名蘇陀夷。其栴荼羅眾所識知，有大福德而",
    "T23n1442_004:0647a06": "形矬小，多有衣鉢網絡腰絛等。其蘇陀夷少",
    "T23n1442_004:0647a07": "有知識，其形長大但有三衣，而復故弊形體",
    "T23n1442_004:0647a08": "多露。諸苾芻告曰：「具壽！汝今少欲衣破露形，",
    "T23n1442_004:0647a09": "為有利養？為無利養？」答言：「無利。」彼便報曰：",
    "T23n1442_004:0647a10": "「何不乞求？」答言：「誰當捨彼佛法僧田而施於",
    "T23n1442_004:0647a11": "我？」彼便報曰：「其栴荼羅苾芻是汝親友，多諸",
    "T23n1442_004:0647a12": "知識，有長衣鉢網絡腰絛，何不從覓？」答言：「彼",
    "T23n1442_004:0647a13": "不肯與。」復問：「汝已從彼而乞求耶？」答言：「未乞。」",
    "T23n1442_004:0647a14": "報曰：「豈聞水聲而便脫鞋耶？汝宜乞求，彼應",
    "T23n1442_004:0647a15": "見惠。」既被勸喻便詣栴荼羅處，彼行不在，便",
    "T23n1442_004:0647a16": "作是念：「此栴荼羅其形短小，取彼僧伽胝我",
    "T23n1442_004:0647a17": "試量度，若與我身量得相似者我當從覓，若",
    "T23n1442_004:0647a18": "不相當何事忓忤？」便入彼房觀其衣物，於衣",
    "T23n1442_004:0647a19": "笐上見僧伽胝，即便取彼便看長短。時栴荼",
    "T23n1442_004:0647a20": "羅從外忽至，見而報曰：「汝以賊心取我衣著，",
    "T23n1442_004:0647a21": "得波羅市迦。」答言：「具壽！我無盜心取此衣物，",
    "T23n1442_004:0647a22": "但作是念：『栴荼羅其形卑小，取彼僧伽胝試",
    "T23n1442_004:0647a23": "復量度，若與我身量得相稱者我當從覓，若",
    "T23n1442_004:0647a24": "不應量者，何用如是煩惱資具耶？』」彼便報曰：",
    "T23n1442_004:0647a25": "「具壽！不須強諱謾作分疏，汝以賊心取我",
    "T23n1442_004:0647a26": "衣著，得波羅市迦。」聞此語已便生追悔：「豈非",
    "T23n1442_004:0647a27": "我犯重罪耶？」告諸苾芻。諸苾芻白佛，佛言：「苾",
    "T23n1442_004:0647a28": "芻汝以何心？」彼便以實具白世尊。佛言：「此苾",
    "T23n1442_004:0647a29": "芻若作量度心者無犯。然諸苾芻不應非親",
    "T23n1442_004:0647b01": "友處為親友想。有三種親友：謂下、中、上。於下",
    "T23n1442_004:0647b02": "親友作下心委寄、若中親友作中下心委寄、",
    "T23n1442_004:0647b03": "若上親友作上中下心委寄。若苾芻於非親",
    "T23n1442_004:0647b04": "友作親友心相委寄者，得越法罪。」",
    "T23n1442_004:0647b05": "根本說一切有部毘奈耶卷第四"
}