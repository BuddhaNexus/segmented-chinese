{
    "T85n2813_001:1089a03": "大乘起信論略述序",
    "T85n2813_001:1089a05": "沙門澄漪述",
    "T85n2813_001:1089a06": "至覺潛輝異學峯起。不有甄述正法斯訛。故",
    "T85n2813_001:1089a07": "大士馬鳴發揮真諦。括眾論綰群經。破二邊",
    "T85n2813_001:1089a08": "協中道。作此正論以獎將來。福潤河沙聲流",
    "T85n2813_001:1089a09": "法界。張皇教義融會真筌。為學人之宗源作",
    "T85n2813_001:1089a10": "道者之龜鏡。故先賢碩德開釋巨多。廣略之",
    "T85n2813_001:1089a11": "體互殊。是非之途或異。臨文俯義得失交。并",
    "T85n2813_001:1089a12": "有建康沙門曇曠者。幼而好學長而成德。妙",
    "T85n2813_001:1089a13": "閑製述善□清詞。先造廣釋後學賴焉。包含",
    "T85n2813_001:1089a14": "事理網羅邪正。無執而不改有疑而不皆遣。",
    "T85n2813_001:1089a15": "恐初心者仰崇崖而起退望渤海而迷神廼。",
    "T85n2813_001:1089a16": "復探其旨歸為之略述。可謂尋其源而知其",
    "T85n2813_001:1089a17": "流折其檊而得其枝。至如開發題端該談教",
    "T85n2813_001:1089a18": "藏。傍探異說委闢義門。引經證成會論宗趣。",
    "T85n2813_001:1089a19": "法喻周舉問答折疑略而不明。具如廣釋。好",
    "T85n2813_001:1089a20": "博聞者尋而究之。且欲指陳綰攝綱要。澄漪",
    "T85n2813_001:1089a21": "不才喜承餘論揚攉深旨以示方來。冀法鏡",
    "T85n2813_001:1089a22": "高懸真風不墜耳。",
    "T85n2813_001:1089a26": "大乘起信論略述卷上",
    "T85n2813_001:1089a28": "建康沙門曇曠撰",
    "T85n2813_001:1089a29": "將釋此論。三門分別。一明造論意。二顯論",
    "T85n2813_001:1089b01": "宗。三解論文義。初造意者。准論四義及八種",
    "T85n2813_001:1089b02": "因如下廣說。今總略攝以為二義。一令離妄。",
    "T85n2813_001:1089b03": "二為顯真。此二各二。一自。二他。謂諸眾生一",
    "T85n2813_001:1089b04": "心本性非動非靜非生非滅非淨非染。由無",
    "T85n2813_001:1089b05": "明熏動成妄念。流轉生死備受諸苦。今令眾",
    "T85n2813_001:1089b06": "生了自心性本來寂滅。令無動念。有動者皆",
    "T85n2813_001:1089b07": "是無明動念。無明亦無所起。知心無動不起",
    "T85n2813_001:1089b08": "念者契證心源永無流轉。即經所說離自心",
    "T85n2813_001:1089b09": "妄相得自覺聖智。此是法經所說宗要。依所",
    "T85n2813_001:1089b10": "通達而能修行。依自所修能為他說。即經所",
    "T85n2813_001:1089b11": "言宗通說通。宗通為修行。說通為愚者。顯如",
    "T85n2813_001:1089b12": "是義故造此論。",
    "T85n2813_001:1089b13": "明宗趣者。修有二種。一明所宗。二明所趣。所",
    "T85n2813_001:1089b14": "宗有二。一大乘教。二大乘理。所趣有二。一大",
    "T85n2813_001:1089b15": "乘行。二大乘果。大乘教者。謂說一心二門等",
    "T85n2813_001:1089b16": "教。此能詮教但是假者巧雖實義。是可崇故。",
    "T85n2813_001:1089b17": "大乘理者。謂法與義。所言法者。謂即一心二",
    "T85n2813_001:1089b18": "門之法。所言義者。謂體相用三大之義。此法",
    "T85n2813_001:1089b19": "與義是實所詮皆無虛妄。可尊主故。大乘行",
    "T85n2813_001:1089b20": "者。謂信與行。信謂四信。行謂五行。是修行者",
    "T85n2813_001:1089b21": "所歸趣故。大乘果者。謂大法身。此大身法具",
    "T85n2813_001:1089b22": "體相用。是前所行因所歸趣故。此等諸義下",
    "T85n2813_001:1089b23": "文當說示。廣說者應尋引之。",
    "T85n2813_001:1089b24": "解論文者。修有二種。先釋題目。後述論文。釋",
    "T85n2813_001:1089b25": "題有三。一釋大乘。二明起信。三釋論字。言大",
    "T85n2813_001:1089b26": "乘者。謂即一心。而言大者。當體立名。以廣包",
    "T85n2813_001:1089b27": "故。所言乘者。寄喻立稱。由能運故。謂此一心",
    "T85n2813_001:1089b28": "能含二門三大等義。凡聖染淨無所不包故",
    "T85n2813_001:1089b29": "謂之大。由此乃能運生萬法。運凡至聖運因",
    "T85n2813_001:1089c01": "成果故名為乘。由此依心能所詮證教理行",
    "T85n2813_001:1089c02": "果。皆名大乘。依大乘心之所起故言起信者。",
    "T85n2813_001:1089c03": "起為發起。謂大乘教是能發起信。謂忍樂心",
    "T85n2813_001:1089c04": "淨為相。是所發起由大乘教。於勝理果發信",
    "T85n2813_001:1089c05": "心行故名起信。所言論者。決判為義。決斷",
    "T85n2813_001:1089c06": "分判理行果義令物生解。故名為論。總而言",
    "T85n2813_001:1089c07": "之。能令眾生於此大乘起信之論。名大乘起",
    "T85n2813_001:1089c08": "信論。馬鳴菩薩造者如廣釋明門。",
    "T85n2813_001:1089c09": "論。歸命盡十方至如實修行等　述曰。以下",
    "T85n2813_001:1089c10": "第二解論文義。於中總分以為三分。初三行",
    "T85n2813_001:1089c11": "頌致敬述意。是序分。論曰已下正立論體。是",
    "T85n2813_001:1089c12": "正宗。其後一頌結願迴向為流通。序中有",
    "T85n2813_001:1089c13": "二。初顯歸敬。後明述意。此初也。將欲造論",
    "T85n2813_001:1089c14": "憑力請加。是故最初歸命三寶。文第二節。歸",
    "T85n2813_001:1089c15": "命二字是能歸至誠。盡十方下顯所歸深廣。",
    "T85n2813_001:1089c16": "所言歸者。有其二義。一敬順義。二報向義。",
    "T85n2813_001:1089c17": "命有二義。謂教命。二謂身命。欲令眾生修佛",
    "T85n2813_001:1089c18": "教命契本心源而造此論。以其身命歸趣三",
    "T85n2813_001:1089c19": "寶憑力請加故云歸命。所歸之中復有二節。",
    "T85n2813_001:1089c20": "盡十方者所敬分齊。最勝等者。所敬三寶。盡",
    "T85n2813_001:1089c21": "十方者。非唯敬佛一方三寶。盡於十方一",
    "T85n2813_001:1089c22": "一剎土所有三寶悉皆歸敬。顯敬周盡言盡",
    "T85n2813_001:1089c23": "十方。三寶之中其初三句顯其佛寶。言最勝",
    "T85n2813_001:1089c24": "者顯佛。三身皆超過故。過小曰最。超因曰",
    "T85n2813_001:1089c25": "勝。業謂業用。謂即佛身三輪三德二利業用。",
    "T85n2813_001:1089c26": "言遍知者。顯佛意業。大智德用。意有大智光",
    "T85n2813_001:1089c27": "明遍照能遍知故。遍知有二。一真智。遍知心",
    "T85n2813_001:1089c28": "真如門恒沙德等。二俗智。遍知心生滅門緣",
    "T85n2813_001:1089c29": "差別等。於此二門理重高鑑無倒遍知。無礙",
    "T85n2813_001:1090a01": "自在者。顯佛身業大定德用。依定發生無礙",
    "T85n2813_001:1090a02": "自在緣色身故。無礙有四。一大小無礙。一一",
    "T85n2813_001:1090a03": "色根雖遍法界。不壞根性不輕根相。二互用",
    "T85n2813_001:1090a04": "無礙。雖一一根更互作用。不受根性不捨根",
    "T85n2813_001:1090a05": "相。三理事無礙。色雖秉然而體性為二。妙體",
    "T85n2813_001:1090a06": "雖寂業用無方。四應機無礙。多機□感身不",
    "T85n2813_001:1090a07": "分而普現。雖皆遍應圓智盡而舉體。由大定",
    "T85n2813_001:1090a08": "故色起自真。義不由他故名自在。總是佛寶",
    "T85n2813_001:1090a09": "自利用也。救世等者。顯佛語業。大悲利他緣",
    "T85n2813_001:1090a10": "德用也。由大悲德能起語業。說緣妙法利他",
    "T85n2813_001:1090a11": "生故。世謂眾生。可對可壞應救濟故。言大悲",
    "T85n2813_001:1090a12": "者。是其能救顯佛悲緣故言大悲。即三悲中",
    "T85n2813_001:1090a13": "無緣之悲。非如凡小我法之悲不常遍。度諸",
    "T85n2813_001:1090a14": "眾生故者。謂假者結德屬人。具前如是三輪",
    "T85n2813_001:1090a15": "三德二利之人名之為者。以下二句顯其法",
    "T85n2813_001:1090a16": "寶。即三大中體相二大。以其用大佛寶攝故。",
    "T85n2813_001:1090a17": "所言及者。有其二義。一相違義。顯此法寶與",
    "T85n2813_001:1090a18": "前佛寶是二事故。二含乘義。非直敬前用大",
    "T85n2813_001:1090a19": "佛寶。及亦敬於體相法寶。顯斯二義故置及",
    "T85n2813_001:1090a20": "言。言彼身者。即佛三身對此法寶得彼名故。",
    "T85n2813_001:1090a21": "言體相者。體謂體大。相謂相大。是前用大法",
    "T85n2813_001:1090a22": "寶化身之體相故。故言彼身之體相也。教理",
    "T85n2813_001:1090a23": "行果四法之中。謂顯理果深圓法故。是故舉",
    "T85n2813_001:1090a24": "佛而記其法。此句正出法寶體相。言法性者。",
    "T85n2813_001:1090a25": "顯此法寶非直與前佛為體相。亦與諸法而",
    "T85n2813_001:1090a26": "為體性。法之性故名為法性。言真如者。顯此",
    "T85n2813_001:1090a27": "法寶雖與諸法而為體性。不同諸法而有妄。",
    "T85n2813_001:1090a28": "實悉非虛妄故說為真。顯非實易故說為如。",
    "T85n2813_001:1090a29": "所言海者喻顯二義。一依喻顯義。法寶隨緣",
    "T85n2813_001:1090b01": "作諸法。性非妄實者。如大海水因風作波。",
    "T85n2813_001:1090b02": "波雖起盡。濕性無實。當知此中道理亦爾。二",
    "T85n2813_001:1090b03": "約喻顯德德。顯法寶。具德如海故。在常云。譬",
    "T85n2813_001:1090b04": "如深大海珍寶不盡等。乃至廣說。僧寶之中",
    "T85n2813_001:1090b05": "有其二句。於中初句舉有德人。僧通凡聖及",
    "T85n2813_001:1090b06": "大小乘。此中所歸大乘聖僧地上菩薩。隨修",
    "T85n2813_001:1090b07": "一行萬行舉成。其一一行皆等法界積功所",
    "T85n2813_001:1090b08": "得。以是故言無量功德人。能攝德故名為藏。",
    "T85n2813_001:1090b09": "下句顯人所依行位。如下論說。法力熏習是",
    "T85n2813_001:1090b10": "地前行。如實修行是地上行。滿足方便是地",
    "T85n2813_001:1090b11": "滿位。今舉地上兼記滿位。是故說言如實修",
    "T85n2813_001:1090b12": "行等。",
    "T85n2813_001:1090b13": "論。為欲令眾生至佛種不斷故　述曰。此述",
    "T85n2813_001:1090b14": "意也。謂對三寶述造論意。文中四句。即為",
    "T85n2813_001:1090b15": "四義。初句顯其所為眾生。眾生雖多不過三",
    "T85n2813_001:1090b16": "聚。一邪定聚。十千劫前未起信者。二不定",
    "T85n2813_001:1090b17": "聚。十千劫中信未定者。三正定聚。十千劫後",
    "T85n2813_001:1090b18": "十住位人。今此為欲令眾生者。正被中間不",
    "T85n2813_001:1090b19": "定聚人。令其信心成決定故。兼通邪正二聚",
    "T85n2813_001:1090b20": "眾生。令當成信增解行故。此句顯其所除之",
    "T85n2813_001:1090b21": "障。障有二種。謂疑及執。由疑迷真故失真樂。",
    "T85n2813_001:1090b22": "因執起妄而種苦因。故下論中顯示正義釋",
    "T85n2813_001:1090b23": "根本義令悟真樂。對治邪執離人我見令捨",
    "T85n2813_001:1090b24": "苦因。故言除疑捨邪執也。次第三句顯所",
    "T85n2813_001:1090b25": "成德位。令眾生依大乘教觀大乘理報大乘",
    "T85n2813_001:1090b26": "果發起大乘正信心行故。言起大乘正信。正",
    "T85n2813_001:1090b27": "信行者。即下論說三種發心四信五行。翻前",
    "T85n2813_001:1090b28": "疑故云信。翻前邪故云正。後句顯其所入之",
    "T85n2813_001:1090b29": "位。欲令得入種性位中定紹佛果。令自依法",
    "T85n2813_001:1090c01": "佛種相續能為他說。令法相續。令他佛種亦",
    "T85n2813_001:1090c02": "不斷絕。由其自他及正教法三種佛性得相",
    "T85n2813_001:1090c03": "續故。故云佛種不斷故也。",
    "T85n2813_001:1090c04": "論曰。有法能起至是故應說　述曰。次下第",
    "T85n2813_001:1090c05": "二明正宗分。於中有二。初舉答許說。後正陳",
    "T85n2813_001:1090c06": "所說。此初也。言論曰者。簡論異經辨能詮",
    "T85n2813_001:1090c07": "教。有法等者。舉所詮法。顯有緣益。是故應說",
    "T85n2813_001:1090c08": "者。顯能詮教。應法說也。謂能詮教有此所詮。",
    "T85n2813_001:1090c09": "一心二門三大等法能起眾生大乘信根。此",
    "T85n2813_001:1090c10": "能詮教決定應說。大乘信者。即信己性。知心",
    "T85n2813_001:1090c11": "妄動無前境界。此信決定能持能長自及餘",
    "T85n2813_001:1090c12": "善。故名信根。",
    "T85n2813_001:1090c13": "論。說有五分　述曰。次下第二正陳所說。於",
    "T85n2813_001:1090c14": "中有三。初舉數總標。次依數列名。後依名辨",
    "T85n2813_001:1090c15": "相。次初也。",
    "T85n2813_001:1090c16": "論。云何為五至勸修利益分　述曰。此數列",
    "T85n2813_001:1090c17": "名也。言不自起製必有由。名為因緣。部外餘",
    "T85n2813_001:1090c18": "取故稱為分。由致既□略標經要令物生信。",
    "T85n2813_001:1090c19": "名立義分。宗要既略。次宜廣釋令其生解。名",
    "T85n2813_001:1090c20": "解釋分。依釋生解。次宜起行。令起行故名",
    "T85n2813_001:1090c21": "修行信分。雖示行儀。鈍根懈慢。舉益勸修。",
    "T85n2813_001:1090c22": "名勸修利益分。",
    "T85n2813_001:1090c23": "論。初說因緣分　述曰。以下第三依名辨相。",
    "T85n2813_001:1090c24": "別釋第五分。即分為五。初因緣中復分為二。",
    "T85n2813_001:1090c25": "初標舉分名。後別顯其義。此初也。言因緣",
    "T85n2813_001:1090c26": "者是所以義所為義發起義。是因緣義。",
    "T85n2813_001:1090c27": "論。問曰至而造此論　述曰。此下第二別顯",
    "T85n2813_001:1090c28": "其義。於中有四問答難通。此初句也。",
    "T85n2813_001:1090c29": "論。答曰是因緣有八種　述曰。下答有三。初",
    "T85n2813_001:1091a01": "舉數總答。次依數辨義。後結答所問。此初也。",
    "T85n2813_001:1091a02": "論。云何為八至利恭敬故　述曰。次第二依",
    "T85n2813_001:1091a03": "數辨義。別辨八因。即分為八。於中初一是總",
    "T85n2813_001:1091a04": "相因。其後七種是別相因。言總相者。有其三",
    "T85n2813_001:1091a05": "義。一通諸論而作。所以離苦得樂通諸論故。",
    "T85n2813_001:1091a06": "二通諸根而作。所為非唯為彼不定聚故。三",
    "T85n2813_001:1091a07": "通諸分而作。發起非唯正作立義因故。一切",
    "T85n2813_001:1091a08": "苦者。八苦三苦二生死苦。離此總別一切苦",
    "T85n2813_001:1091a09": "也。究竟樂者。無上菩提大涅槃樂。二乘所得",
    "T85n2813_001:1091a10": "非究竟故。非求等者。意顯論主自及眾生非",
    "T85n2813_001:1091a11": "求此等而造此論。",
    "T85n2813_001:1091a12": "論。二者為欲至不謬故　述曰。次下七種是",
    "T85n2813_001:1091a13": "別相因。唯為此論作所以。故顯正所為非兼",
    "T85n2813_001:1091a14": "被故。唯為發起七處文故。所言如來根本義",
    "T85n2813_001:1091a15": "者。為即一心是本始覺。如來根本。本覺名",
    "T85n2813_001:1091a16": "如。始覺名來。始本不異名曰如來。由此眾生",
    "T85n2813_001:1091a17": "雖有真理未起智。照如而非來。即以如來依",
    "T85n2813_001:1091a18": "心成故說是如來根本之義。如立義分及解",
    "T85n2813_001:1091a19": "釋中顯示正義解釋此義。令彼三賢諸眾生",
    "T85n2813_001:1091a20": "等觀智相應。故云正解。即對治邪執離人我",
    "T85n2813_001:1091a21": "見觀智離倒名為不謬。",
    "T85n2813_001:1091a22": "論。三者為令至不退信故　述曰。善根成熟",
    "T85n2813_001:1091a23": "即是十方信終心之人。修十善根自分滿足。",
    "T85n2813_001:1091a24": "故云成熟。今為此人說解釋中發趣道相三",
    "T85n2813_001:1091a25": "種發心。令其進入初住已上住於大乘堪任",
    "T85n2813_001:1091a26": "修行不退信也。",
    "T85n2813_001:1091a27": "論。四者為令至習信心故　述曰。善根微少",
    "T85n2813_001:1091a28": "即是十信中心之人。修十信善未滿足故。故",
    "T85n2813_001:1091a29": "云微少。為彼顯說修行分初四信四行。令其",
    "T85n2813_001:1091b01": "遍修到信滿位。故言修習信心也。",
    "T85n2813_001:1091b02": "論。五者為是至出邪網故　述曰。十信初心",
    "T85n2813_001:1091b03": "有其三品。謂下中上。其下品人多惡業故。雖",
    "T85n2813_001:1091b04": "無修行而多障礙。為彼顯說修行分中禮拜",
    "T85n2813_001:1091b05": "諸佛懺悔等文。令其修行消惡業障。善談其",
    "T85n2813_001:1091b06": "心不令造惡。漸離癡慢惡業因也。",
    "T85n2813_001:1091b07": "論。六者為示至二乘心過故　述曰。十信初",
    "T85n2813_001:1091b08": "心中品之人而有凡夫二乘心故。於趣大乘",
    "T85n2813_001:1091b09": "而為重過。為彼顯示止觀等文。令其修行而",
    "T85n2813_001:1091b10": "對治也。",
    "T85n2813_001:1091b11": "論。七者為示至退信心故　述曰。十信初心",
    "T85n2813_001:1091b12": "上品之人。懼於惡世不見佛故難成信行意",
    "T85n2813_001:1091b13": "無退者。為彼顯說生淨土文。專念諸佛為緣。",
    "T85n2813_001:1091b14": "方便令生佛前。不退信也。",
    "T85n2813_001:1091b15": "論。八者示至勸修行故　述曰。十信初心三",
    "T85n2813_001:1091b16": "品之人初修行故退易進難。為彼顯說勸修",
    "T85n2813_001:1091b17": "利益。舉彼損益勸令修捨。言示利益勸修行",
    "T85n2813_001:1091b18": "等。",
    "T85n2813_001:1091b19": "論。有如是因緣所以造論　述曰。前成依數",
    "T85n2813_001:1091b20": "辨義。此即結答所問。",
    "T85n2813_001:1091b21": "論。問曰至何須重說　述曰。此第三難也謂",
    "T85n2813_001:1091b22": "前八因所說之諸立義分等諸義等諸經中具",
    "T85n2813_001:1091b23": "有。皆為眾生離苦得樂。今造此論重說彼法。",
    "T85n2813_001:1091b24": "豈非為求名利等邪。以是故言何須重說。",
    "T85n2813_001:1091b25": "論。答曰至解緣別　述曰。自下第四通其所",
    "T85n2813_001:1091b26": "難。於中有二。初略通所難。次廣破疑情。後結",
    "T85n2813_001:1091b27": "明此論。此初也。修多羅中雖有此法者。舉彼",
    "T85n2813_001:1091b28": "問辭縱其所難。眾生已下答其所難奪彼疑",
    "T85n2813_001:1091b29": "情。根行不等者。顯根異同。根謂根性。行謂",
    "T85n2813_001:1091c01": "心行。根有利鈍。心示廣略。故言眾生根行不",
    "T85n2813_001:1091c02": "等。受解緣別者。顯緣增微。緣有二種。一人。",
    "T85n2813_001:1091c03": "二法。人謂如來及佛弟子。法謂經論廣略",
    "T85n2813_001:1091c04": "文義。依此二緣勝緣劣受解故。言受解緣別。",
    "T85n2813_001:1091c05": "根勝緣強雖不假論。根微緣劣寧度論乎。",
    "T85n2813_001:1091c06": "論。所謂如來至則不須論　述曰。次下第二",
    "T85n2813_001:1091c07": "廣破疑情。於中有二。初顯根緣俱勝不須造",
    "T85n2813_001:1091c08": "論。後顯根緣差別必須於論。此初也。其初二",
    "T85n2813_001:1091c09": "句舉彼勝時以明根勝。能說人下舉佛三業",
    "T85n2813_001:1091c10": "以顯緣強。色業勝者。具相好故。心業勝者。知",
    "T85n2813_001:1091c11": "根器故語業勝者。圓音演故。根緣既勝。此時",
    "T85n2813_001:1091c12": "尚無□□之經。何更須論。圓音一演異類解",
    "T85n2813_001:1091c13": "者。謂佛音聲無障無礙一即一切一切即一。",
    "T85n2813_001:1091c14": "以一切音即一音故。能以一音說一切法無",
    "T85n2813_001:1091c15": "不顯了。又以一音即一切故。能以一音作一",
    "T85n2813_001:1091c16": "切音無不究盡。然一一音悉遍法界。而其音",
    "T85n2813_001:1091c17": "韻恒不雜亂。若此音聲曲而不遍。音而非圓。",
    "T85n2813_001:1091c18": "若由等遍失其音曲。即圓非音。然今不壞曲",
    "T85n2813_001:1091c19": "而等遍。不動遍而善韻。由是義故方成圓音。",
    "T85n2813_001:1091c20": "故佛音聲名語具足。乃令眾生異類等解也。",
    "T85n2813_001:1091c21": "論。若如來至而取解者　述曰。此下第二顯",
    "T85n2813_001:1091c22": "緣差別必依於論。於中別顯四種根性。即分",
    "T85n2813_001:1091c23": "為四。此初具足二持根性。最利根者依廣經",
    "T85n2813_001:1091c24": "緣而能取解。言自力者即智力。由自智力自",
    "T85n2813_001:1091c25": "依廣經而能解義不假論故。",
    "T85n2813_001:1091c26": "論。或有眾生至而多解者　述曰。此即第二",
    "T85n2813_001:1091c27": "義持根性。此利根者依略聞緣而廣解義法。",
    "T85n2813_001:1091c28": "不多聞諸經文句而多解者。亦是自智。是故",
    "T85n2813_001:1091c29": "論言亦以自力。",
    "T85n2813_001:1092a01": "論。或有眾生至而得解者　述曰。此即第三",
    "T85n2813_001:1092a02": "文持根性。此鈍根者自無智故。不自依經而",
    "T85n2813_001:1092a03": "能解義理。以文持能依廣論依他取解。",
    "T85n2813_001:1092a04": "論。自有眾生至能取解者　述曰。此即第四",
    "T85n2813_001:1092a05": "俱□二持最鈍根者。重文持故復以廣論文",
    "T85n2813_001:1092a06": "多為煩。其心唯樂□□。而行唯無依。於文約",
    "T85n2813_001:1092a07": "義豐略論取解。故言心樂總持等也。",
    "T85n2813_001:1092a08": "論。如是此論至應說此論　述曰。前來已說",
    "T85n2813_001:1092a09": "廣破疑情。此即第三結明此論。如是根性差",
    "T85n2813_001:1092a10": "別既爾。此論為彼第四人故。總攝如來廣大",
    "T85n2813_001:1092a11": "義等。心法廣包故名廣大。二門互融故名深",
    "T85n2813_001:1092a12": "法。三大無際故曰無邊。是佛所證真實理故",
    "T85n2813_001:1092a13": "說是如來廣大深法無邊義等。此所證說散",
    "T85n2813_001:1092a14": "在諸經。略皆辨說故言總攝。",
    "T85n2813_001:1092a15": "論。已說因緣分次說立義分　述曰。次下第",
    "T85n2813_001:1092a16": "二明立義分。於中有二。初結前起後。後正陳",
    "T85n2813_001:1092a17": "法義。此初也。",
    "T85n2813_001:1092a18": "論。摩訶衍者。總說有二種　述曰。此下正陳",
    "T85n2813_001:1092a19": "法義。於中有三。初標總開別。次寄句列名。",
    "T85n2813_001:1092a20": "後依名辨相。此初也。總者略也。大乘之理",
    "T85n2813_001:1092a21": "有無量門。今總略說有其二種。",
    "T85n2813_001:1092a22": "論。云何為二至二者義　述曰。此寄句列名",
    "T85n2813_001:1092a23": "也。法者體也。謂即一心持自性故。軌生智",
    "T85n2813_001:1092a24": "故。名義體故。名之為法。義謂名義。即三大",
    "T85n2813_001:1092a25": "等。依於心體顯其大乘差別之義。然此法義。",
    "T85n2813_001:1092a26": "法多在因。約生說故。義多在果。顯淨用故。法",
    "T85n2813_001:1092a27": "通染淨。□二門故。義唯通淨。唯所顯故。",
    "T85n2813_001:1092a28": "論。所言法者謂眾生心　述曰。次下第三依",
    "T85n2813_001:1092a29": "名辨相。於中有二。先法。後義。法中有二。初",
    "T85n2813_001:1092b01": "就體總立。後依門別立。總中有三。初總出法",
    "T85n2813_001:1092b02": "體。次辨法功能。後釋其法名。此初也。此中心",
    "T85n2813_001:1092b03": "者。如來藏心而名法者。為乘體故。謂具隨流",
    "T85n2813_001:1092b04": "不變之義。能含二門攝三大故。即大乘體故。",
    "T85n2813_001:1092b05": "名為法。",
    "T85n2813_001:1092b06": "論。是心則攝至出世間法　述曰。此辨法功",
    "T85n2813_001:1092b07": "能也。謂此一心體相無礙。染淨同依。隨流返",
    "T85n2813_001:1092b08": "流唯賴此心。是故能攝世出世法。若謂隨流",
    "T85n2813_001:1092b09": "本覺及隨流成不覺。能攝世間法。若不變之",
    "T85n2813_001:1092b10": "本覺及返流之始覺。能攝出世間法。今此唯",
    "T85n2813_001:1092b11": "約生滅門說真門。含融染淨同故。而下真門",
    "T85n2813_001:1092b12": "攝一切者。以彼理事不相離故。由無隨緣成",
    "T85n2813_001:1092b13": "染義故。非攝世間出世間法。",
    "T85n2813_001:1092b14": "論。依於此心顯示摩訶衍義　述曰。此釋其",
    "T85n2813_001:1092b15": "法名也。謂依於此法體之心顯三大等大乘",
    "T85n2813_001:1092b16": "名義。",
    "T85n2813_001:1092b17": "論。何以故。述曰。上總立竟。次下第二依門別",
    "T85n2813_001:1092b18": "立。於中有二。先責總立難。後開別釋成。此初",
    "T85n2813_001:1092b19": "也。心通染淨。大乘唯淨。如何此心顯大乘義。",
    "T85n2813_001:1092b20": "論。是心真如至體相用故　述曰。此開別釋",
    "T85n2813_001:1092b21": "成也。大乘唯淨。彼淨相用必對深成。即以一",
    "T85n2813_001:1092b22": "心具含染淨故。能顯示自體相用。廢染之時",
    "T85n2813_001:1092b23": "無淨相用故。通染者能顯淨義。如何能示三",
    "T85n2813_001:1092b24": "大乘義。此心絕相則是真如。而以言說所顯",
    "T85n2813_001:1092b25": "義相則一心體之真如相故。此真相顯示心",
    "T85n2813_001:1092b26": "體。是心隨緣所成生滅。而此生滅所藉因緣",
    "T85n2813_001:1092b27": "及此生滅麁細相狀皆依自體而得成故。故",
    "T85n2813_001:1092b28": "生滅等能示自體。此生滅等有染相。故能示",
    "T85n2813_001:1092b29": "體上性功德相。是生滅等染別業用能示自",
    "T85n2813_001:1092c01": "體諸淨業用。既此所示自體相用為大乘義",
    "T85n2813_001:1092c02": "故說依心。顯大乘義以心真如。是不起門與",
    "T85n2813_001:1092c03": "所示體無別異故。云即示。體以無染故不示",
    "T85n2813_001:1092c04": "相用。以生滅等是起動門能所示別故。言能",
    "T85n2813_001:1092c05": "示。以有染故通示大乘自體相用。",
    "T85n2813_001:1092c06": "論。所言義者則有三種　述曰。前釋法竟。次",
    "T85n2813_001:1092c07": "下釋義。於中有二。先辨大義。後顯乘義。前中",
    "T85n2813_001:1092c08": "亦二。先標。後釋。此初標也。",
    "T85n2813_001:1092c09": "論。云何三至不增減故　述曰。次下別別釋",
    "T85n2813_001:1092c10": "三大。即分為三。一切法者則染淨也。謂心真",
    "T85n2813_001:1092c11": "如染淨通依故名平等。由平等故在凡加。染",
    "T85n2813_001:1092c12": "而不增。在聖染。染而不減。故名體大也。",
    "T85n2813_001:1092c13": "論。二者相大至性功德故　述曰。如來藏者",
    "T85n2813_001:1092c14": "有其二義。一者空。謂如來性空無念故。二不",
    "T85n2813_001:1092c15": "空。謂如來藏具性德故。此是眾生如來果性",
    "T85n2813_001:1092c16": "具二義故名之為藏。一攝故名藏。能攝果德。",
    "T85n2813_001:1092c17": "又為佛智所攝藏故。二隱故名藏。未出經時",
    "T85n2813_001:1092c18": "為諸煩惱所隱覆故。言功德者。智光明等照",
    "T85n2813_001:1092c19": "用曰功。離念曰德。而言性者。在真性故。本",
    "T85n2813_001:1092c20": "性有故。無異性故。言無量者。無數量故。無",
    "T85n2813_001:1092c21": "限量故。無心量故。即如來藏具足此相故名",
    "T85n2813_001:1092c22": "相大。",
    "T85n2813_001:1092c23": "論。三者用大至善因果故　述曰。然用有二。",
    "T85n2813_001:1092c24": "一者因用。內外凡聖菩薩利益。二者果用。佛",
    "T85n2813_001:1092c25": "果三身普別勝益。此用能發有漏善者名生",
    "T85n2813_001:1092c26": "世間善因果也。能發眾生無漏善者名出世",
    "T85n2813_001:1092c27": "間善因果也。此因果益用起自真善無不生",
    "T85n2813_001:1092c28": "故名用大。",
    "T85n2813_001:1092c29": "論。一切諸佛至如來地故　述曰。此釋乘義。",
    "T85n2813_001:1093a01": "一切諸佛本所乘者。標果望因以釋乘義。即",
    "T85n2813_001:1093a02": "是顯其能乘所乘。由乘此乘成正覺故。菩薩",
    "T85n2813_001:1093a03": "乘此到佛地者。舉因望果以成運義。此即顯",
    "T85n2813_001:1093a04": "其能運所運。以能運因而至果故。",
    "T85n2813_001:1093a05": "論已說立義分次說解釋分　述曰。次下第",
    "T85n2813_001:1093a06": "三明解釋分。於中有二。初結前起後。後正明",
    "T85n2813_001:1093a07": "解釋。此初也。",
    "T85n2813_001:1093a08": "論。解釋有三種　述曰。正明解釋。於中有",
    "T85n2813_001:1093a09": "三。初舉數總標。次依數列名。後依名辨相。此",
    "T85n2813_001:1093a10": "初也。",
    "T85n2813_001:1093a11": "論。云何為三至發趣道相　述曰。此依數列",
    "T85n2813_001:1093a12": "名也。顯示正義。所立大乘法義所顯非邪故",
    "T85n2813_001:1093a13": "名正義。以教辨明故名顯示。正理既陳。情惑",
    "T85n2813_001:1093a14": "斯建。故有第二對治邪執。二見妄著故名邪",
    "T85n2813_001:1093a15": "執。以教令除名曰對治。邪執既除依階趣正。",
    "T85n2813_001:1093a16": "故有第三發趣道相。本覺虛通目之為道。起",
    "T85n2813_001:1093a17": "行向之名為發趣。之狀名之為相。以教宣示",
    "T85n2813_001:1093a18": "名為分別。",
    "T85n2813_001:1093a19": "論。顯示正義至有是二種門　述曰。次下第",
    "T85n2813_001:1093a20": "三依名辨相。辨此三名即分為三。初釋第一",
    "T85n2813_001:1093a21": "顯示正義。復分為二。初則總釋。釋上總立。",
    "T85n2813_001:1093a22": "後即別釋。釋下別立。初總釋中復分為三。初",
    "T85n2813_001:1093a23": "依法開門。二列其二門。三二門該攝。此初",
    "T85n2813_001:1093a24": "也。謂如來藏一總源心含其二義。一約體絕",
    "T85n2813_001:1093a25": "相門。謂一心性非染淨等差別諸相。經依此",
    "T85n2813_001:1093a26": "說眾生即涅槃煩惱即菩提凡夫彌勒同一如",
    "T85n2813_001:1093a27": "等。二隨緣起滅門。隨無明重變或染淨。染淨",
    "T85n2813_001:1093a28": "難成。性恒不動。正由不動能成染淨。是故不",
    "T85n2813_001:1093a29": "動亦在動門。即生滅門本覺義也。依此經說",
    "T85n2813_001:1093b01": "不染而染染而不染。又說如來藏為善不善",
    "T85n2813_001:1093b02": "因。若生若滅。受苦樂等。然此二門舉體通融。",
    "T85n2813_001:1093b03": "體相無二。齊限不分。假名為一。是諸法中貞",
    "T85n2813_001:1093b04": "實之性。性有智故說名為心。非謂虛實一心",
    "T85n2813_001:1093b05": "等也。",
    "T85n2813_001:1093b06": "論。云何為二至心生滅門　述曰。此列二門",
    "T85n2813_001:1093b07": "也。即體絕相名真如門。隨緣變動名生滅門。",
    "T85n2813_001:1093b08": "體雖無別而義有異。約義異故。故說為門。",
    "T85n2813_001:1093b09": "論。是二種門至攝一切法　述曰。此下二門",
    "T85n2813_001:1093b10": "該攝。於中有二。初正顯。後釋成。此初也。即",
    "T85n2813_001:1093b11": "釋立中是心即攝世間法等。上以一心所該",
    "T85n2813_001:1093b12": "二門故。直言是心攝一切法。今以二門通別",
    "T85n2813_001:1093b13": "相收言各總攝。謂真如門是染淨通相。通相",
    "T85n2813_001:1093b14": "之外無別染淨。染淨皆為通相所攝。故真如",
    "T85n2813_001:1093b15": "門總攝諸法。生滅門者即此真如與緣和合",
    "T85n2813_001:1093b16": "變作染淨。而恒不失本真如性。故別相門亦",
    "T85n2813_001:1093b17": "攝真如。是故亦攝一切法也。",
    "T85n2813_001:1093b18": "論。此義云何至不相離故　述曰。此釋成也。",
    "T85n2813_001:1093b19": "此云何者。二門若別不合相。從如本一心未",
    "T85n2813_001:1093b20": "容皆攝。如何二門各總攝邪。故次答云。以是",
    "T85n2813_001:1093b21": "二門不相離故。以真如門是心理體。生滅門",
    "T85n2813_001:1093b22": "者是心事相。以彼理事不相離故。舉理攝事。",
    "T85n2813_001:1093b23": "舉事攝理。故說二門皆各總攝。",
    "T85n2813_001:1093b24": "論。心真如者至法門體　述曰。上總釋竟。自",
    "T85n2813_001:1093b25": "下別釋釋上別立。於中有二。先別釋二門顯",
    "T85n2813_001:1093b26": "動靜非一。後會相歸真顯動靜不異。初中別",
    "T85n2813_001:1093b27": "釋二門。即分為二。真如門中亦分為二。初舉",
    "T85n2813_001:1093b28": "如體離言以明觀智境。後依言辨德以明生",
    "T85n2813_001:1093b29": "信境。初中有二。初正舉法體後句答釋疑。初",
    "T85n2813_001:1093c01": "中復二。初顯真體。後顯真名。於中又二。初正",
    "T85n2813_001:1093c02": "舉真體。後會相顯真。初中又二。初顯真如為",
    "T85n2813_001:1093c03": "一心體。後釋真如為體所以。此初也。一法界",
    "T85n2813_001:1093c04": "者。即是一心虛通不二故攝為一。聖法之因",
    "T85n2813_001:1093c05": "故云法界。顯該二門云大。總相軌生物釋故",
    "T85n2813_001:1093c06": "亦為法。聖智通遊故謂之門。今顯真如是此",
    "T85n2813_001:1093c07": "心體故。云即是一法界體。",
    "T85n2813_001:1093c08": "論。所謂心性不生不滅　述曰。此顯真如為",
    "T85n2813_001:1093c09": "體所以。謂心本性不生不滅。不生滅者即是",
    "T85n2813_001:1093c10": "真如。故心真如即是心體。而此心體非前後",
    "T85n2813_001:1093c11": "際可增可滅染淨相故。故說心性不生不滅。",
    "T85n2813_001:1093c12": "論。一切諸法至境界之相　述曰。此下顯其",
    "T85n2813_001:1093c13": "會相顯真。於中有三。初正會疑執。次結法",
    "T85n2813_001:1093c14": "歸真。後結真無說。此初也。謂有疑云。如前",
    "T85n2813_001:1093c15": "所言。一切諸法唯是一心。若此心性不生滅",
    "T85n2813_001:1093c16": "者。即無諸法差別之相。何故諸法有差別邪。",
    "T85n2813_001:1093c17": "故此釋云。諸法差別唯依遍計妄念心生。若",
    "T85n2813_001:1093c18": "離妄心。即無妄境差別之相。",
    "T85n2813_001:1093c19": "論。是故一切至故名真如　述曰。此結法歸",
    "T85n2813_001:1093c20": "真也。此有十句。總為三節。初之二句舉所會",
    "T85n2813_001:1093c21": "法。言是故者。是前妄境妄心成故。一切諸法",
    "T85n2813_001:1093c22": "本來空也。次有六句釋其空義。前三句顯性",
    "T85n2813_001:1093c23": "離妄故其體即真。後三句顯離異相故其體",
    "T85n2813_001:1093c24": "即如。離言說相者。非如聲有故。離名字相",
    "T85n2813_001:1093c25": "者。無性可詮故。離心緣相者。無可攀緣故。",
    "T85n2813_001:1093c26": "言悟道斷心行處滅皆即真也。畢竟平等者。",
    "T85n2813_001:1093c27": "無可差別故。無有變異者。無可轉變故。不可",
    "T85n2813_001:1093c28": "破壞者。非可對治故。既皆平等無異等故。體",
    "T85n2813_001:1093c29": "皆如也。下有兩句結歸。真如唯是一心者。法",
    "T85n2813_001:1094a01": "依法起。念不離心。故一切法唯一心也。既此",
    "T85n2813_001:1094a02": "一心體即真如故。一切法名真如也。",
    "T85n2813_001:1094a03": "論。以一切至不可得故　述曰。此顯真無說",
    "T85n2813_001:1094a04": "也。此有疑云。若一切法無有自性皆是真如",
    "T85n2813_001:1094a05": "無說等者。何故於法而有言說。既有言說應",
    "T85n2813_001:1094a06": "有諸法。故此釋云。實一切法皆真如故非言",
    "T85n2813_001:1094a07": "說等。而有言者唯是假名。但隨眾生妄念安",
    "T85n2813_001:1094a08": "立。非實詮表而可得也。",
    "T85n2813_001:1094a09": "論。言真如者至因言遣言　述曰。以下第二",
    "T85n2813_001:1094a10": "顯真如名。於中有三。初標立名之意。次顯",
    "T85n2813_001:1094a11": "真體無遣無立。後總結真無名之名。此初也。",
    "T85n2813_001:1094a12": "文中二節。初之二句釋外疑情。謂有疑云。若",
    "T85n2813_001:1094a13": "法真故離名等者。不應復立此真如名。既爾。",
    "T85n2813_001:1094a14": "真如應有名相。故此釋云。亦無有相。謂但假",
    "T85n2813_001:1094a15": "言說為真如。非謂存於真如名相。其下二句",
    "T85n2813_001:1094a16": "轉釋立此真如名意。謂復疑云。若此真如無",
    "T85n2813_001:1094a17": "真相者。何要假名。故此釋云。謂真如者。言",
    "T85n2813_001:1094a18": "說之邊假立極名。為遣餘名言說總處假名",
    "T85n2813_001:1094a19": "真如。此名之後更無名。故猶如以聲而正於",
    "T85n2813_001:1094a20": "聲。此聲之後更無聲故。",
    "T85n2813_001:1094a21": "論。此真如體至皆同如故　述曰。此顯真體",
    "T85n2813_001:1094a22": "無遣無立。恐聞前說遣真名相謂遣真體強",
    "T85n2813_001:1094a23": "生空見故。遮之云無有可遣。何不遣者。下句",
    "T85n2813_001:1094a24": "釋云。以一切法悉皆真故。諸法無性非虛妄",
    "T85n2813_001:1094a25": "故。悉皆是真故。於真體更何所遣。恐感者聞",
    "T85n2813_001:1094a26": "真體不遣。當情而立強生滅見。故遮之云。亦",
    "T85n2813_001:1094a27": "無可立。何不立者。下句釋云。以一切法皆同",
    "T85n2813_001:1094a28": "如故。以諸法空無別無變故。皆同如而此真",
    "T85n2813_001:1094a29": "體更何所立。",
    "T85n2813_001:1094b01": "論。當知一切至名為真如　述曰。此總結。真",
    "T85n2813_001:1094b02": "無名之名。真無名故不別說。真無相故不可",
    "T85n2813_001:1094b03": "念。故一切法不可說念。名為真如。",
    "T85n2813_001:1094b04": "論。問曰至而能得入　述曰。前明正舉法體。",
    "T85n2813_001:1094b05": "此下問答釋疑。於中有二。初問。後答。此初",
    "T85n2813_001:1094b06": "也。疑真絕修二種觀故而為此問。若說真如",
    "T85n2813_001:1094b07": "無說念者。云何依真起方便觀而能隨修。云",
    "T85n2813_001:1094b08": "何於真起於正觀而能得入。",
    "T85n2813_001:1094b09": "論。答曰至名為得入　述曰。此答也。雖未離",
    "T85n2813_001:1094b10": "念而以念惠觀此說。念常無能所。順於無念",
    "T85n2813_001:1094b11": "故名隨順。離念觀心契入無念。是為正觀。方",
    "T85n2813_001:1094b12": "名得入。",
    "T85n2813_001:1094b13": "論。復次真如至有二種義　述曰。上明如體",
    "T85n2813_001:1094b14": "離言以明觀智境。釋上立中心真如竟。次下",
    "T85n2813_001:1094b15": "依言辨德以明生信境。釋上立中是真如相。",
    "T85n2813_001:1094b16": "於中有三。初舉數總標。次開章略辨。後依章",
    "T85n2813_001:1094b17": "廣釋。此初也。前說無相是觀智境恐生怖故。",
    "T85n2813_001:1094b18": "開二義相。如體無相依言立相。若離於言即",
    "T85n2813_001:1094b19": "唯一味。令信釋故假立言相。即顯不可如言",
    "T85n2813_001:1094b20": "取也。",
    "T85n2813_001:1094b21": "論。云何為二至性功德故　述曰。此開章略",
    "T85n2813_001:1094b22": "辨也。言如實者。真體不無故。所言空者。真",
    "T85n2813_001:1094b23": "體無妄故。究竟顯實者。由妄空無極顯真故。",
    "T85n2813_001:1094b24": "以無妄相能總顯實故。說如實名為空也。言",
    "T85n2813_001:1094b25": "不空者。具體相故。此性功德言無漏者。無離",
    "T85n2813_001:1094b26": "斷等及念漏故。是即如實具有自體及性功",
    "T85n2813_001:1094b27": "德。故名不空。",
    "T85n2813_001:1094b28": "論。所言空至妄心念故。述曰。次下第三依章",
    "T85n2813_001:1094b29": "廣釋。於中有二。先明其空後顯不空。初中有",
    "T85n2813_001:1094c01": "三。初略明。次廣釋。後總結。此初也。初句顯",
    "T85n2813_001:1094c02": "其非染相應以釋空義。一切染法不相應故。",
    "T85n2813_001:1094c03": "故名為空。云何染法不相應邪。次句釋云。謂",
    "T85n2813_001:1094c04": "離差別所取相故。何故離此所取相邪。後句",
    "T85n2813_001:1094c05": "釋云。以無能取妄心念故。即妄心境情有理",
    "T85n2813_001:1094c06": "無。真如體相理有情無。故與染法不相應也。",
    "T85n2813_001:1094c07": "論。當知真如至一異俱相　述曰。此廣釋也。",
    "T85n2813_001:1094c08": "謂修學者聞說真如。隨情起彼有無等見。皆",
    "T85n2813_001:1094c09": "非契真。故皆非之顯真空義。聞有真如。遂存",
    "T85n2813_001:1094c10": "有相。故今遮云。真既無相。非情疑境。云何為",
    "T85n2813_001:1094c11": "有。故云非有相。恐聞非有遂復存無。遮此見",
    "T85n2813_001:1094c12": "云。非汝謂有云非有相。非謂真如是其無相",
    "T85n2813_001:1094c13": "故。云非無相。恐聞皆非。存雙非相。破此見",
    "T85n2813_001:1094c14": "云。非汝有無云非有無。非謂真如。非謂真如",
    "T85n2813_001:1094c15": "是雙非相。故云非非有相非非無相。恐聞非",
    "T85n2813_001:1094c16": "非返存雙。是故遮之云。非汝雙非故云非非。",
    "T85n2813_001:1094c17": "非謂雙存是真如相故。云非有無謂相。雖聞",
    "T85n2813_001:1094c18": "真如非有無等。恐執與法而是一相。復遮之",
    "T85n2813_001:1094c19": "云。諸法無相悉是真如。是更與法而為一相。",
    "T85n2813_001:1094c20": "故云非一相。恐聞非復存實相故。遮之云。非",
    "T85n2813_001:1094c21": "汝謂一言非一相非謂真如與法實相故云非",
    "T85n2813_001:1094c22": "異相。恐聞皆非存雙非相。破此見云。非汝一",
    "T85n2813_001:1094c23": "異云非一異。非謂真如是非一異故。云非三",
    "T85n2813_001:1094c24": "相非非異相。恐聞非非返存雙。是故遮之云。",
    "T85n2813_001:1094c25": "非汝雙非故云非非。非謂雙存是真如相。故",
    "T85n2813_001:1094c26": "云非一異謂相。",
    "T85n2813_001:1094c27": "論。乃至總說至故為空　述曰。此下總結。於",
    "T85n2813_001:1094c28": "中有二。初修結前義。後返結釋。此初也。妄染",
    "T85n2813_001:1094c29": "塵沙。難可遍舉。今總略說。一切妄心所不染",
    "T85n2813_001:1095a01": "觸故說空也。",
    "T85n2813_001:1095a02": "論。若離妄心實無可空故　述曰。此返結釋",
    "T85n2813_001:1095a03": "疑也。恐聞說空便成斷滅。故此釋云。遮諸念",
    "T85n2813_001:1095a04": "相假說為空。若不遮妄不說空。故真既不空。",
    "T85n2813_001:1095a05": "故非斷滅。是顯真性空而不空。",
    "T85n2813_001:1095a06": "論。所言不空至空無妄故　述曰。此下第二",
    "T85n2813_001:1095a07": "顯不空義。於中有三。初牒前顯後。次正明不",
    "T85n2813_001:1095a08": "空。後釋外疑難。此初也。將明不空故牒前空。",
    "T85n2813_001:1095a09": "由明妄空方顯。不空真實體故。",
    "T85n2813_001:1095a10": "論。即是真心至即明不空　述曰。此正明不",
    "T85n2813_001:1095a11": "空也。即是真心者。空無妄處即是真心。總舉",
    "T85n2813_001:1095a12": "不空真心。體大不生故。常不起故。恒乘故。不",
    "T85n2813_001:1095a13": "變無念故。淨法滿足。性德雖多。略舉其四。即",
    "T85n2813_001:1095a14": "是不空真心相大具此體相。即名不空。",
    "T85n2813_001:1095a15": "論。亦無有相至證相應故　述曰。此釋外疑",
    "T85n2813_001:1095a16": "也。恐聞不空疑存有相故。今遮云。雖曰不空",
    "T85n2813_001:1095a17": "亦無有相而可執取。下釋所以。以非妄念所",
    "T85n2813_001:1095a18": "行境界唯是證智所體會故。即顯真心不空",
    "T85n2813_001:1095a19": "而空也。",
    "T85n2813_001:1095a20": "論。心生滅者至有生滅心　述曰。上來已釋",
    "T85n2813_001:1095a21": "真如門竟。次下第二釋生滅門。於中有二。先",
    "T85n2813_001:1095a22": "明生滅之法。後辨所示之義。初中有二。先明",
    "T85n2813_001:1095a23": "染淨生滅。後辨染淨相資。前中有二。先就體",
    "T85n2813_001:1095a24": "總標。後依義別釋。總中有三。初標體。次辨",
    "T85n2813_001:1095a25": "相。後立。此初也。如來藏者。即是清淨不生滅",
    "T85n2813_001:1095a26": "心。因無明熏舉體動作生滅心也。",
    "T85n2813_001:1095a27": "論。所謂不生至非一非異　述曰。此辨相也。",
    "T85n2813_001:1095a28": "謂如來藏不生滅心舉體動故不離生滅生滅",
    "T85n2813_001:1095a29": "心相無非真故。故亦不離不生滅心。如是不",
    "T85n2813_001:1095b01": "離名與和合。俱是不生滅與不生滅和合。以",
    "T85n2813_001:1095b02": "是向末隨緣門故。非是生滅與不生滅和合。",
    "T85n2813_001:1095b03": "以非向本歸真門故。非一異者。不生滅心全",
    "T85n2813_001:1095b04": "體動故。心與生滅非異。而恒不失真心性故。",
    "T85n2813_001:1095b05": "心與生滅不一。若定一者。生滅盡時真心應",
    "T85n2813_001:1095b06": "滅。即墮斷邊。若是異者。無明熏時心應不動。",
    "T85n2813_001:1095b07": "即墮常邊。既離二邊。故非一異。非一異故方",
    "T85n2813_001:1095b08": "成和合。",
    "T85n2813_001:1095b09": "論。名為阿黎耶識　述曰。此立名也。依如來",
    "T85n2813_001:1095b10": "藏故有生滅心等者。名為阿黎耶識。阿黎耶",
    "T85n2813_001:1095b11": "者訓翻無沒。謂如來藏不生滅心雖隨無明",
    "T85n2813_001:1095b12": "而來生滅。如來藏體無滅沒故。性功德相無",
    "T85n2813_001:1095b13": "失沒故。法示妙用無隱沒故。正云阿黎耶。義",
    "T85n2813_001:1095b14": "譯為藏所成。生滅而為所熏。與前七識為因",
    "T85n2813_001:1095b15": "果故。能藏諸法於自體中。藏自體於諸法之",
    "T85n2813_001:1095b16": "中。又為我愛之所執藏。我見所攝。故名為",
    "T85n2813_001:1095b17": "藏。離我見時無此名故。若唯生滅。不異七",
    "T85n2813_001:1095b18": "識。若唯不生滅。不異如來藏。由二和合成賴",
    "T85n2813_001:1095b19": "耶矣。",
    "T85n2813_001:1095b20": "論。此識有二至生一切法　述曰。上來就體",
    "T85n2813_001:1095b21": "總標。是次下第二依義別釋。於中有三。初顯",
    "T85n2813_001:1095b22": "是心生滅。次明生滅因緣。後辨生滅之相。初",
    "T85n2813_001:1095b23": "中亦三。初開數辨德。二寄門別名。三依名",
    "T85n2813_001:1095b24": "辨釋。此初也。由此識有覺不覺義隨境能攝",
    "T85n2813_001:1095b25": "染淨諸法。二義互熏能生一切染淨果法。",
    "T85n2813_001:1095b26": "論。云何為二至不覺義　述曰。此寄問列名。",
    "T85n2813_001:1095b27": "論。所言覺義至說名本覺　述曰。此下第三",
    "T85n2813_001:1095b28": "依名辨釋。於中有三。初辨覺義。次明不覺。後",
    "T85n2813_001:1095b29": "雙辨同異。覺中有二。先略辨二覺。後廣明二",
    "T85n2813_001:1095c01": "覺。初中亦二。先本。後始。本中又二。初顯本",
    "T85n2813_001:1095c02": "覺體。後顯本覺名。此初也。本覺體者。取於",
    "T85n2813_001:1095c03": "一心隨緣門中無念真性。而此真性本無不",
    "T85n2813_001:1095c04": "覺。故云覺者心體離念。此約性德翻染得名。",
    "T85n2813_001:1095c05": "異絕於如故。生滅攝離念覺相者等。彼空界",
    "T85n2813_001:1095c06": "橫遍三際竪通凡聖。故云無所不通。在纏出",
    "T85n2813_001:1095c07": "纏性恒無二。故云法界一相。欲明覺義。與",
    "T85n2813_001:1095c08": "彼出纏如來法身性無差別。故云即是如來",
    "T85n2813_001:1095c09": "平等法身。既依此覺當顯法身即是果位法",
    "T85n2813_001:1095c10": "身之本故。依法身說名本覺。",
    "T85n2813_001:1095c11": "論。何以故至即同本覺　述曰。此顯本覺名",
    "T85n2813_001:1095c12": "也。何以故者。責其立名。上開章中直言覺義",
    "T85n2813_001:1095c13": "何故今結乃云本覺。此所結中既攝本覺。何",
    "T85n2813_001:1095c14": "故上標但言覺耶。此即進退二種責也。下釋",
    "T85n2813_001:1095c15": "意云。謂以此覺對於當顯始覺法身得本名",
    "T85n2813_001:1095c16": "故。故下結中而言本覺。以彼始覺至心源時。",
    "T85n2813_001:1095c17": "即同本覺無二相故。無別可對故。前標中但",
    "T85n2813_001:1095c18": "直言覺。",
    "T85n2813_001:1095c19": "論。始覺義者至說名始覺　述曰。此略明始",
    "T85n2813_001:1095c20": "覺也。始覺者。牒其名也。依本覺故有心者",
    "T85n2813_001:1095c21": "明記始覺之所由也。依不覺故說有始覺者。",
    "T85n2813_001:1095c22": "正顯所起始覺之義。謂即本覺真淨心體隨",
    "T85n2813_001:1095c23": "無明緣動作妄念故。依本覺有不覺也。而以",
    "T85n2813_001:1095c24": "本覺內熏力故漸有微覺起厭求等乃至究竟",
    "T85n2813_001:1095c25": "還同本覺故。依不覺有始覺也。",
    "T85n2813_001:1095c26": "論。不覺心源至非究竟覺　述曰。上略明二",
    "T85n2813_001:1095c27": "覺次下第二廣顯二覺。於中有二。先明始覺。",
    "T85n2813_001:1095c28": "後顯本覺。前中有三。初總標因果滿非滿覺",
    "T85n2813_001:1095c29": "次廣寄四相釋成其義。後顯始覺不異本覺。",
    "T85n2813_001:1096a01": "此初也。言心源者。有其二義。本覺真如為染",
    "T85n2813_001:1096a02": "心源。業相細念為法染源。持業依主二釋皆",
    "T85n2813_001:1096a03": "通。謂究竟位覺。本覺心本無所動。今無所靜",
    "T85n2813_001:1096a04": "覺。業識心本來無生。今無所滅覺。此源者名",
    "T85n2813_001:1096a05": "究竟覺。即佛果位。縱有所覺。未主此源。非",
    "T85n2813_001:1096a06": "究竟覺。即等覺前也。",
    "T85n2813_001:1096a07": "論。此義云何至是不覺故　述曰。次下第二",
    "T85n2813_001:1096a08": "釋成其義。於中有二。初正寄四相顯其四位。",
    "T85n2813_001:1096a09": "後引經釋成心源無念。前中覺四相位分為",
    "T85n2813_001:1096a10": "四。此初覺滅相位也。此義云何者。四其心",
    "T85n2813_001:1096a11": "源覺不覺義下舉四相釋成其義。今應先明",
    "T85n2813_001:1096a12": "四相之義。然後依義釋文顯位。心性本來離",
    "T85n2813_001:1096a13": "生滅念。而有無明動心令作生住異滅。故名",
    "T85n2813_001:1096a14": "四相。即九相中前之八相。謂由無明淨心起",
    "T85n2813_001:1096a15": "動。雖無能所見相未分。動念初起故名生相。",
    "T85n2813_001:1096a16": "即是第一無明業相。以其初起得生名故。由",
    "T85n2813_001:1096a17": "妄動故而生見相。能所取心成於麁細堅住",
    "T85n2813_001:1096a18": "諸執故名住相。即是轉現智相續相。所住能",
    "T85n2813_001:1096a19": "住法執相故。由法執故。復依異根別取異境",
    "T85n2813_001:1096a20": "起我我所自他異執。故名異相。即執取相計",
    "T85n2813_001:1096a21": "名字相。由我我所受想境故。由我執故。起惑",
    "T85n2813_001:1096a22": "造業能招苦果。能令淨心隱於六道。故名滅",
    "T85n2813_001:1096a23": "相。即是第八起業相也。能成眾生業繫苦故。",
    "T85n2813_001:1096a24": "既由無明動此淨心。初起生相終起滅相。而",
    "T85n2813_001:1096a25": "成眾生六道生死。今由本覺內熏之力。初覺",
    "T85n2813_001:1096a26": "滅相終覺生相。故說凡夫能覺知等。此文四",
    "T85n2813_001:1096a27": "節。如凡夫人者。是能覺人也。即是十信外凡",
    "T85n2813_001:1096a28": "夫之位。覺知前念起惡者。是所覺相。未入信",
    "T85n2813_001:1096a29": "位貪著生死起煩惱業而不覺知。今入信已",
    "T85n2813_001:1096b01": "知起惑業招苦果故定是惡也。能止後念令",
    "T85n2813_001:1096b02": "不起者。辨覺利益前由不覺起煩惱業。今既",
    "T85n2813_001:1096b03": "覺故止不造也。雖復名覺即是不覺者。結覺",
    "T85n2813_001:1096b04": "分齊。雖知是惡妄有制伏。未覺是夢故。是",
    "T85n2813_001:1096b05": "不覺。",
    "T85n2813_001:1096b06": "論。如二乘觀至名相似覺　述曰。此下第二",
    "T85n2813_001:1096b07": "位覺異相也。文亦四節。二乘觀智等者。是能",
    "T85n2813_001:1096b08": "覺人。三賢菩薩名初發意。得人空門同二乘",
    "T85n2813_001:1096b09": "位。覺於念異念無異相。明所覺相。此二乘等",
    "T85n2813_001:1096b10": "證人空而共知無我。離妄根境從異夢覺。名",
    "T85n2813_001:1096b11": "覺念異。返照異相都無所有。名念無異相。以",
    "T85n2813_001:1096b12": "捨麁分別執著相者。是覺利益。即我我所名",
    "T85n2813_001:1096b13": "麁分別執著相也。名相似覺者。是覺分齊。雖",
    "T85n2813_001:1096b14": "捨麁執而由未得無分別故。",
    "T85n2813_001:1096b15": "論。如法身菩薩至名隨分覺　述曰。此第三",
    "T85n2813_001:1096b16": "位覺住相也。文亦分四。法身菩薩是能觀人。",
    "T85n2813_001:1096b17": "十地菩薩證法身故皆名法身。覺於念住等",
    "T85n2813_001:1096b18": "者。是所覺相既證真如得無分別永離二取",
    "T85n2813_001:1096b19": "法執心故。從住相夢而得覺悟。名覺於念住。",
    "T85n2813_001:1096b20": "返照住相竟無所有。名念無住相。已離分別",
    "T85n2813_001:1096b21": "麁念等者。是覺利益。即法執念異前人執及",
    "T85n2813_001:1096b22": "著外境故名為分別異相。後生微細念故。故",
    "T85n2813_001:1096b23": "云麁念。名隨分覺者。是覺分齊。覺道未圓有",
    "T85n2813_001:1096b24": "細念故。",
    "T85n2813_001:1096b25": "論。如菩薩地至名究竟覺　述曰。此第四位",
    "T85n2813_001:1096b26": "覺生相也。文亦分四。菩薩地盡等者。是能覺",
    "T85n2813_001:1096b27": "人。文中三句顯有二道。菩薩地盡總舉金剛",
    "T85n2813_001:1096b28": "等覺之位。滿足方便是加行道。即是滿足之",
    "T85n2813_001:1096b29": "方便故一念相應。是無間道剎那契理斷細",
    "T85n2813_001:1096c01": "念故。覺心初起心無初相者。是所覺相。根本",
    "T85n2813_001:1096c02": "無明依覺故迷動彼淨心令起細念。今乃證",
    "T85n2813_001:1096c03": "知離本覺無不覺。即動心本來淨。故云覺心",
    "T85n2813_001:1096c04": "初起等。非覺悟心而初起也。遠離微細念故",
    "T85n2813_001:1096c05": "等者。明覺利益生相。最細名微細念。此相永",
    "T85n2813_001:1096c06": "無故云遠離。真心性顯云見心性。心無生滅",
    "T85n2813_001:1096c07": "名即常住。名究竟覺者結覺分齊。未至心源",
    "T85n2813_001:1096c08": "夢念未盡。始末同本非究竟覺。夢念既盡心",
    "T85n2813_001:1096c09": "歸本源。始不異本。名究竟覺。",
    "T85n2813_001:1096c10": "論。是故修多羅至向佛智故　述曰。自下第",
    "T85n2813_001:1096c11": "二引經證誠也。心源無念。於中有四。一引經",
    "T85n2813_001:1096c12": "成證。二重釋前文。三舉不覺之失。四顯覺者",
    "T85n2813_001:1096c13": "之德。此初也。在因地時雖未離念。能觀如是",
    "T85n2813_001:1096c14": "無念道理。說此能觀為向智故。以是證知佛",
    "T85n2813_001:1096c15": "地無念。",
    "T85n2813_001:1096c16": "論。又心起者至即謂無念　述曰。此重釋前",
    "T85n2813_001:1096c17": "義遣外疑也。恐聞前說覺心初起疑有初心",
    "T85n2813_001:1096c18": "是可覺知。故此釋云。前說覺心初起相者。無",
    "T85n2813_001:1096c19": "有初相是可覺知。而言覺心初起相者。覺初",
    "T85n2813_001:1096c20": "念心即無念起。其初動心本來靜故。",
    "T85n2813_001:1096c21": "論。是故一切至無始無明　述曰。此顯不覺",
    "T85n2813_001:1096c22": "之失也。文中有三。謂標釋結。是故等者乘前",
    "T85n2813_001:1096c23": "標也。是前無念名為覺故。除佛以外不名為",
    "T85n2813_001:1096c24": "覺。以從等者。釋所以也。已從無始至成佛來。",
    "T85n2813_001:1096c25": "無明之念念念相續未曾離故。前對四相故",
    "T85n2813_001:1096c26": "說漸覺。皆有無明故說不覺。故說等者。結不",
    "T85n2813_001:1096c27": "覺義。謂依無明而起諸念故有念者。說彼皆",
    "T85n2813_001:1096c28": "是無始無明。不名覺也。",
    "T85n2813_001:1096c29": "論。若得無念至無念等故　述曰。此顯覺者",
    "T85n2813_001:1097a01": "之德。若妄未□不知一心本無相念。若至心",
    "T85n2813_001:1097a02": "源得於無念。即知眾生一心妄動四相差別。",
    "T85n2813_001:1097a03": "心無動念。以無念等故者。釋知所以眾生離",
    "T85n2813_001:1097a04": "念體則無念。佛無念體與彼平等。故能遍知",
    "T85n2813_001:1097a05": "諸念無念。",
    "T85n2813_001:1097a06": "論。而實無有至同一覺故　述曰。此即第三",
    "T85n2813_001:1097a07": "始不異本。文中標釋。而實無有始覺異者。此",
    "T85n2813_001:1097a08": "標始覺不異本覺。以四相下釋成其義。以彼",
    "T85n2813_001:1097a09": "四相無別自體可辨前後。故言俱時。依麁細",
    "T85n2813_001:1097a10": "念覺時差別而有前後。故言而有。離心無有",
    "T85n2813_001:1097a11": "俱時前後自性可立。故言皆無自立。離心無",
    "T85n2813_001:1097a12": "性即同一覺。故言本來同一覺等。此總意云。",
    "T85n2813_001:1097a13": "既覺四相說為始覺。所覺無故能覺亦無。故",
    "T85n2813_001:1097a14": "無始覺異於本覺。",
    "T85n2813_001:1097a15": "論。復次本覺至不相捨離　述曰。廣始覺竟。",
    "T85n2813_001:1097a16": "下廣本覺。於中有二。先明隨染本覺。後顯性",
    "T85n2813_001:1097a17": "淨本覺。初中有三。初總標。次別名。後辨相。",
    "T85n2813_001:1097a18": "此初也。以隨動門而顯本覺。故言本覺隨染",
    "T85n2813_001:1097a19": "分別。既隨緣動故言生也。雖隨緣生不失",
    "T85n2813_001:1097a20": "性淨。故言與彼不相捨離。此初隨染既有二",
    "T85n2813_001:1097a21": "種。故隨此染生下二相。言二染者。一謂自染。",
    "T85n2813_001:1097a22": "即在因時由無明熏所起染相。二謂他染。即",
    "T85n2813_001:1097a23": "在果時與生同體。諸眾生染即依自染生智",
    "T85n2813_001:1097a24": "淨相。以既從染得智淨故。由隨他染生不思",
    "T85n2813_001:1097a25": "業。以非染生起勝業故。",
    "T85n2813_001:1097a26": "論。云何為二至思議業相　述曰。此別名也。",
    "T85n2813_001:1097a27": "所言智者。即始覺智。淨謂離染。同於本覺果",
    "T85n2813_001:1097a28": "作用故名為業。非下地例名不思議。相者狀",
    "T85n2813_001:1097a29": "也　本覺隨染有此當起二相狀故。",
    "T85n2813_001:1097b01": "論。智淨相者至滿足方便故　述曰。次下第",
    "T85n2813_001:1097b02": "三依名辯相。於中有二。先明智淨相。後顯不",
    "T85n2813_001:1097b03": "思議業相。智中有二。初直明淨相。後問答釋",
    "T85n2813_001:1097b04": "疑。前中亦二。先因後果。此初也。謂於地前依",
    "T85n2813_001:1097b05": "真如法內熏之力所流教法外聞熏力能修資",
    "T85n2813_001:1097b06": "糧加行善根。故言依法力熏習。若登地上契",
    "T85n2813_001:1097b07": "證真如。凡起諸行依真而修。故言如實修行。",
    "T85n2813_001:1097b08": "漸漸修習十地行至金剛位。因行既極。名滿",
    "T85n2813_001:1097b09": "足方便。",
    "T85n2813_001:1097b10": "論。破和合識至淳淨故　述曰。此明一果也。",
    "T85n2813_001:1097b11": "由前方便能破和合黎耶識。內生滅之相。顯",
    "T85n2813_001:1097b12": "不生滅清淨法身。故言破和合識相。顯現法",
    "T85n2813_001:1097b13": "身滅染心中業轉現等。令隨染覺遂即歸源",
    "T85n2813_001:1097b14": "成於應身淳淨之智。故言滅相續心相。智淳",
    "T85n2813_001:1097b15": "淨故即離相。名之為淳。染緣盡故名之為",
    "T85n2813_001:1097b16": "淨。",
    "T85n2813_001:1097b17": "論。此義云何　述曰。次下第二問答釋疑。於",
    "T85n2813_001:1097b18": "中有二。先問。後答。此初也。此問意云。如上",
    "T85n2813_001:1097b19": "所說動彼淨心成前生滅。即舉生滅盡是淨",
    "T85n2813_001:1097b20": "心。若斷生滅。淨心應滅。如何但破和合識相",
    "T85n2813_001:1097b21": "而顯法身滅相續相成淳淨智。",
    "T85n2813_001:1097b22": "論。以一切心至非不可壞　述曰。下答。有三。",
    "T85n2813_001:1097b23": "初法。次喻。後合。此初法也。一切生滅心識之",
    "T85n2813_001:1097b24": "相皆是無明不覺之相。非是本覺體。有識相",
    "T85n2813_001:1097b25": "覺與不覺體非一故。然此無明不覺識相。離",
    "T85n2813_001:1097b26": "非覺體而亦不離本覺之體。覺與不覺體非",
    "T85n2813_001:1097b27": "異故。由非異故無明即明而非可壞。由不一",
    "T85n2813_001:1097b28": "故明無明別非不可壞。前就非可壞義故說",
    "T85n2813_001:1097b29": "離淨無別動心。今依非一非不壞義說破識",
    "T85n2813_001:1097c01": "相顯法身耳。所望義別不相違也。",
    "T85n2813_001:1097c02": "論。如大海水至濕性不壞故　述曰。此舉喻",
    "T85n2813_001:1097c03": "也。有四種喻以況於真如。大海水因風波動",
    "T85n2813_001:1097c04": "者。真隨妄轉喻水相風相不相捨離者。真妄",
    "T85n2813_001:1097c05": "相依喻水。非動性者。真體不變喻謂水性。但",
    "T85n2813_001:1097c06": "以濕為自性。但隨他動非自動故。若風止滅",
    "T85n2813_001:1097c07": "等者。息妄顯真喻水。若自動。動相滅時濕性",
    "T85n2813_001:1097c08": "隨滅。隨他動故。動相滅時濕性不壞。",
    "T85n2813_001:1097c09": "論。如是眾生至智性不壞故　述曰。此法合",
    "T85n2813_001:1097c10": "也。於中次第合前四喻。眾生自性清淨心等",
    "T85n2813_001:1097c11": "者。合前第一。水隨風動。水不自浪。因風起",
    "T85n2813_001:1097c12": "浪。風不自波。依水現波。故動即水。無別體",
    "T85n2813_001:1097c13": "也。心亦如是。不自起動。因無明動。癡不自",
    "T85n2813_001:1097c14": "起。因心有起。因癡心動。無別動也。心與無明",
    "T85n2813_001:1097c15": "俱無形相等者。合前第二。風水相依。以水依",
    "T85n2813_001:1097c16": "風。全體動故無別水相。風依水起。全體濕故",
    "T85n2813_001:1097c17": "無別風相。風水相依不相捨離。心亦如是。依",
    "T85n2813_001:1097c18": "妄動。全作諸識。無別心相。妄識依心。無非",
    "T85n2813_001:1097c19": "真故無無明相。真妄相依不相離也。而心非",
    "T85n2813_001:1097c20": "動性者。合前第三水非動性。即顯心性本非",
    "T85n2813_001:1097c21": "動念。若無明滅等者。合前第四。濕性不壞顯",
    "T85n2813_001:1097c22": "無明斷。如風止滅則業識等法相續識如波",
    "T85n2813_001:1097c23": "相滅。隨染本覺照察智性。無所壞故如濕性",
    "T85n2813_001:1097c24": "不壞。",
    "T85n2813_001:1097c25": "論。不思議業至勝妙境界　述曰。次顯第二",
    "T85n2813_001:1097c26": "不思議業相。於中有二。初標。後釋。此初標",
    "T85n2813_001:1097c27": "也。以依智淨法身之體起此應身功德之相。",
    "T85n2813_001:1097c28": "與眾生六根作勝妙境界。故寶性論云。諸佛",
    "T85n2813_001:1097c29": "如來身如虛空無相。為諸勝智者作六根境",
    "T85n2813_001:1098a01": "界示現微妙色。出於妙音聲。令臭佛戒香。與",
    "T85n2813_001:1098a02": "佛妙法味。使覺三昧觸。令知深妙法。",
    "T85n2813_001:1098a03": "論。所謂無量至得利益故　述曰。此辯釋也。",
    "T85n2813_001:1098a04": "所謂無量功德相者。橫顯業德廣多無量。常",
    "T85n2813_001:1098a05": "無斷絕者。竪顯業根緣窮三際。隨眾生根自",
    "T85n2813_001:1098a06": "然相應者。顯業勝能無功應機種種而現。得",
    "T85n2813_001:1098a07": "利益者。顯業勝益利潤不虛。此功德相是真",
    "T85n2813_001:1098a08": "如用。不待作意思議而起。是故名為不思議",
    "T85n2813_001:1098a09": "業。此真如用雖在佛身。與眾生心本來無二。",
    "T85n2813_001:1098a10": "但為眾生無明不覺。隨緣現染。用則不現。若",
    "T85n2813_001:1098a11": "彼妄心厭求返流真用漸顯。則於彼心稱根",
    "T85n2813_001:1098a12": "顯現。非謂心外不思議業。",
    "T85n2813_001:1098a13": "論。復次覺體至猶如淨鏡　述曰。自下第二",
    "T85n2813_001:1098a14": "性淨本覺。於中有二。初總標。後別釋。此初",
    "T85n2813_001:1098a15": "也。前明本覺隨動之門。故說隨染。今明本覺",
    "T85n2813_001:1098a16": "不動之門。故說性淨。此二本覺既無別體。是",
    "T85n2813_001:1098a17": "顯本覺不動而動動而不動也。以覺體有四",
    "T85n2813_001:1098a18": "大淨義故與空等。猶如淨鏡。本覺四義下文",
    "T85n2813_001:1098a19": "當說。空四義者。空無一切相能含一切物離",
    "T85n2813_001:1098a20": "垢顯淨空示現一切物。鏡四義者。空無外物",
    "T85n2813_001:1098a21": "體有體含眾像出離諸塵垢現像為物用。由",
    "T85n2813_001:1098a22": "此空鏡以況於真。",
    "T85n2813_001:1098a23": "論。云何為四至覺照義故　述曰。次下別釋。",
    "T85n2813_001:1098a24": "別釋四義。即分為四。此初也。如實空鏡者。標",
    "T85n2813_001:1098a25": "其名也。言如實者。即真體也。真德不虛故言",
    "T85n2813_001:1098a26": "如實。所言空者。對妄得名。以本覺體無妄。法",
    "T85n2813_001:1098a27": "空無妄故云如實空。以無妄故其體明淨。喻",
    "T85n2813_001:1098a28": "如淨鏡。遠離已下辯釋其義。倒心妄境本不",
    "T85n2813_001:1098a29": "相應故云遠離心境界相。以此心境本無所",
    "T85n2813_001:1098b01": "有不現覺中猶如龜毛不現鏡中。故言無法",
    "T85n2813_001:1098b02": "可現。無可現故心境妄法望於本覺非所",
    "T85n2813_001:1098b03": "照。覺望心境非能覺照。所照既無。能照無",
    "T85n2813_001:1098b04": "故。故言非覺照義也。此顯無有遍計所執。實",
    "T85n2813_001:1098b05": "質可現故非覺照。下言境界於中現者。依他",
    "T85n2813_001:1098b06": "似現亦不相違。",
    "T85n2813_001:1098b07": "論。二者因熏至熏眾生故　述曰。此第二義",
    "T85n2813_001:1098b08": "也。因鏡者標其名也。能生覺果名之為因。此",
    "T85n2813_001:1098b09": "能內熏故名熏習。能現諸法故謂之鏡。次下",
    "T85n2813_001:1098b10": "辯相。文有三節。謂如實不空者出因體也以",
    "T85n2813_001:1098b11": "有無漏性功德相真實體故。故云如實不空。",
    "T85n2813_001:1098b12": "由不空故方能作彼始覺正因。故不空者成",
    "T85n2813_001:1098b13": "因義也。以一切下釋其鏡義。謂一切法離此",
    "T85n2813_001:1098b14": "心外無別體性。猶如鏡中能現影也。言不出",
    "T85n2813_001:1098b15": "者。明心待熏變現諸法。非不待熏而能自出。",
    "T85n2813_001:1098b16": "所變諸法不出心故。言不入者。謂心隨熏變",
    "T85n2813_001:1098b17": "現諸法。而染淨法不從外入。而所現影不染",
    "T85n2813_001:1098b18": "體故。言不失者。此諸鏡相雖不從真內出外",
    "T85n2813_001:1098b19": "入。而亦不失所現緣起。雖現境相不失真故。",
    "T85n2813_001:1098b20": "言不壞者。法從真起。不異真如性同真故不",
    "T85n2813_001:1098b21": "可破壞。雖復隨緣有無起盡。真無壞故。常住",
    "T85n2813_001:1098b22": "一心者。會相同體。以一切下釋同所由。以緣",
    "T85n2813_001:1098b23": "起法心中顯現無出等故無別體無別體故本",
    "T85n2813_001:1098b24": "來平等不異真如。故云常住一心等也。又一",
    "T85n2813_001:1098b25": "切下釋熏習義。由性淨故能現染法。雖現染",
    "T85n2813_001:1098b26": "法所不能染。故云染法所不能染。以本無染",
    "T85n2813_001:1098b27": "今無始淨故。本覺智未曾移動故。云智體不",
    "T85n2813_001:1098b28": "動。此本覺中非但無染性德無少故云具足",
    "T85n2813_001:1098b29": "無漏。即此淨德能熏眾生令厭生死樂求涅",
    "T85n2813_001:1098c01": "槃。故云熏眾生也。",
    "T85n2813_001:1098c02": "論。三者法出至淳淨明故　述曰。此第三也。",
    "T85n2813_001:1098c03": "法出離者。標其名也。不空體相故謂之法。從",
    "T85n2813_001:1098c04": "二礙顯故名為出。破和合相故謂之離。淳淨",
    "T85n2813_001:1098c05": "明故喻之為鏡。已下辯相。謂不空法者。釋前",
    "T85n2813_001:1098c06": "法字出法體也。謂前因熏不空之法。出煩惱",
    "T85n2813_001:1098c07": "礙智礙者。釋其出字顯離纏也。永斷二障清",
    "T85n2813_001:1098c08": "淨法身從此出故。離和合相者。釋其離字。出",
    "T85n2813_001:1098c09": "二礙故更無生滅識相和合。淳淨明者。釋其",
    "T85n2813_001:1098c10": "鏡字。離雜相故名淳。出礙染故名淨。以純淨",
    "T85n2813_001:1098c11": "故名明。純淨明故名鏡。",
    "T85n2813_001:1098c12": "論。四者緣熏至念示現故　述曰。此第四也。",
    "T85n2813_001:1098c13": "緣熏習鏡者。標其名也。用大外熏故謂之緣。",
    "T85n2813_001:1098c14": "令發善心故名熏習。起善法影故喻之鏡。謂",
    "T85n2813_001:1098c15": "此相大出纏之時而為鏡智能起大用示現萬",
    "T85n2813_001:1098c16": "化。為緣熏發眾生之心。令生厭樂起諸加行",
    "T85n2813_001:1098c17": "名緣熏習。此諸行德是佛智影。不離佛智故",
    "T85n2813_001:1098c18": "名為鏡。故佛地云。大圓鏡智能起眾生諸善",
    "T85n2813_001:1098c19": "法影。下辯相中文有二節。謂依法出離者。出",
    "T85n2813_001:1098c20": "緣熏體。遍照已下顯緣熏相。謂依於前出纏",
    "T85n2813_001:1098c21": "法身離和合相。淳淨明故起大智慧。光明義",
    "T85n2813_001:1098c22": "用故能遍照法界眾生若干眾心。由遍照故",
    "T85n2813_001:1098c23": "隨其所念示現萬化令其修習。隨分善根故",
    "T85n2813_001:1098c24": "云令修善根。隨念示現故。",
    "T85n2813_001:1098c25": "論。所言不覺至不離本覺　述曰。已釋覺",
    "T85n2813_001:1098c26": "義。下顯不覺。於中有三　初明根本不覺。次",
    "T85n2813_001:1098c27": "顯枝末不覺。後結末歸本。前中又二。初依覺",
    "T85n2813_001:1098c28": "成迷。後依迷顯覺。初中又三。謂法喻合。此",
    "T85n2813_001:1098c29": "初法也。謂不如實知真如法一而有其念者。",
    "T85n2813_001:1099a01": "此顯不覺依覺而有。念無自相不離本覺者。",
    "T85n2813_001:1099a02": "顯離本覺無別不明。前中三義。謂不如實知",
    "T85n2813_001:1099a03": "者。即能迷無明也。如謂稱順實謂真實。真如",
    "T85n2813_001:1099a04": "法一者。即所迷法也。真體一味無念名一。而",
    "T85n2813_001:1099a05": "有其念者。即迷所成八識心也。謂真一味能",
    "T85n2813_001:1099a06": "迷。無明不稱實而知。而知八識之念故名無",
    "T85n2813_001:1099a07": "明。然此無明離真無體。故言念無自相不離",
    "T85n2813_001:1099a08": "本覺。",
    "T85n2813_001:1099a09": "論。猶如迷人依至則無有迷　述曰。此舉喻",
    "T85n2813_001:1099a10": "也。文易可知。",
    "T85n2813_001:1099a11": "論。眾生亦爾至則無不覺　述曰。此法合也。",
    "T85n2813_001:1099a12": "本覺真性如正方所。根本不覺似能迷人。心",
    "T85n2813_001:1099a13": "業等動念是如邪方。如離正東無別邪西。故",
    "T85n2813_001:1099a14": "言若離覺性即無不覺。然此不覺與前本覺",
    "T85n2813_001:1099a15": "雖非一異。不離覺性。雖不離覺。非即覺性。",
    "T85n2813_001:1099a16": "論。以有不覺至自相可說　述曰。此即依迷",
    "T85n2813_001:1099a17": "顯覺也。以有不覺妄相心故能知名義為說",
    "T85n2813_001:1099a18": "真覺者此明妄有起淨之功要。由妄相能知",
    "T85n2813_001:1099a19": "名義。故對此妄說真覺名。以就真體無名相",
    "T85n2813_001:1099a20": "故。若離不覺之心即真覺自相可說名者。此",
    "T85n2813_001:1099a21": "明真有待妄之義。若離不覺無以說真。所待",
    "T85n2813_001:1099a22": "既無。能待無。故能所寂靜。終不可說覺與非",
    "T85n2813_001:1099a23": "覺。",
    "T85n2813_001:1099a24": "論。復次依不覺至相應不離　述曰。次下明",
    "T85n2813_001:1099a25": "枝末不覺於中有二。先明細相。後顯麁相。初",
    "T85n2813_001:1099a26": "中亦二。總標別釋。此初也。三細為相。無明為",
    "T85n2813_001:1099a27": "體。本末體相不相離故名為相應。非謂王所",
    "T85n2813_001:1099a28": "相應之義。以此三細皆是本識不相應染心",
    "T85n2813_001:1099a29": "故也。以依無明而成妄心。又依妄心而起無",
    "T85n2813_001:1099b01": "明。是故名為相應不離。",
    "T85n2813_001:1099b02": "論。云何為三至不離因故　述曰。次下別釋。",
    "T85n2813_001:1099b03": "別釋三細。即分為三。此初也。無明業相者。標",
    "T85n2813_001:1099b04": "其名也。謂由無明心動名業。名無明業相。非",
    "T85n2813_001:1099b05": "謂無明即名業相。依不覺者。釋標中無明即",
    "T85n2813_001:1099b06": "根本無明也。心動名業者。釋標中業字也。業",
    "T85n2813_001:1099b07": "有二義。一動作義。故云依不覺故心動說名",
    "T85n2813_001:1099b08": "為業。覺即不動者。返舉釋成。既始覺時則",
    "T85n2813_001:1099b09": "無動念。是知今動只由不覺。二為因義故云",
    "T85n2813_001:1099b10": "動則有苦。如得寂靜無念之時即是涅槃妙",
    "T85n2813_001:1099b11": "果。故知今動則有生死苦患。果不離因者。不",
    "T85n2813_001:1099b12": "動既樂。動必有苦。動因苦果既無別時。故云",
    "T85n2813_001:1099b13": "不離。此雖動念而極微細。緣起一相能所不",
    "T85n2813_001:1099b14": "分。即當黎耶自體分也。",
    "T85n2813_001:1099b15": "論。二者能見至則無見　述曰。能見相者。標",
    "T85n2813_001:1099b16": "其名也。此言能見。即下轉相依前業識轉",
    "T85n2813_001:1099b17": "成能見。故言以依動故能見。若性淨門則無",
    "T85n2813_001:1099b18": "能見。故云不動則無見也。反顯能見必依動",
    "T85n2813_001:1099b19": "義。如是轉相雖有能緣尚未取境。以微細故",
    "T85n2813_001:1099b20": "即是本識見分心也。",
    "T85n2813_001:1099b21": "論。三者境界相至則無境界　述曰。境界相",
    "T85n2813_001:1099b22": "者。標其名也。此言境界。即下現識至此能現",
    "T85n2813_001:1099b23": "境界相故。依前轉相能現境界故。言能見故",
    "T85n2813_001:1099b24": "境界妄現若無分別則無境界故云離見則無",
    "T85n2813_001:1099b25": "境界。反顯境界必依能見。即是本識相分心",
    "T85n2813_001:1099b26": "也。此前三相並由根本無明之力動。本靜心",
    "T85n2813_001:1099b27": "成此黎耶不相應心。",
    "T85n2813_001:1099b28": "論。以有境界至生六種相　述曰。上明細相。",
    "T85n2813_001:1099b29": "下顯麁相。於中有二。總標別釋。此標也。六",
    "T85n2813_001:1099c01": "相。皆是分別事識依境界緣而生起故。於中",
    "T85n2813_001:1099c02": "初二。依境生執是其下品。細惑皆是地上斷",
    "T85n2813_001:1099c03": "故。其次二種依執起惑是中品惑。二乘斷",
    "T85n2813_001:1099c04": "故。其後二種依業受果。上品麁惑。凡夫知故。",
    "T85n2813_001:1099c05": "是故經言。境界風所動種種諸識浪騰躍而",
    "T85n2813_001:1099c06": "轉生。",
    "T85n2813_001:1099c07": "論。云何為六至愛與不愛故　述曰。次下別",
    "T85n2813_001:1099c08": "釋。別釋六麁。即分為六。此初也。謂未無明不",
    "T85n2813_001:1099c09": "了現識。所現境相皆是自心無有體性。創起",
    "T85n2813_001:1099c10": "惡數分別染淨。名為分別染與不愛。",
    "T85n2813_001:1099c11": "論。二者相續至相應不斷故　述曰。依前分",
    "T85n2813_001:1099c12": "別愛非愛境而生苦樂。覺念之心常相續故",
    "T85n2813_001:1099c13": "名相續相。謂依前念分別愛境起樂愛覺。於",
    "T85n2813_001:1099c14": "不愛境起苦愛覺。數數起念相續現前。而常",
    "T85n2813_001:1099c15": "相應不斷絕也。",
    "T85n2813_001:1099c16": "論。三者執取相至心起著故　述曰。於前所",
    "T85n2813_001:1099c17": "取苦樂等境不了虛無。深起取著。名執取相。",
    "T85n2813_001:1099c18": "謂即於前相續所念苦樂境上復深執著住持",
    "T85n2813_001:1099c19": "不捨。故言心起著等。",
    "T85n2813_001:1099c20": "論。四者計名至名言相故　述曰。依前顛倒",
    "T85n2813_001:1099c21": "所取境上更立名言而生分別計名字相。故",
    "T85n2813_001:1099c22": "經說云相名常相隨而生諸妄相。故言依於",
    "T85n2813_001:1099c23": "妄執分別假名等也。",
    "T85n2813_001:1099c24": "論。五者起業相至種種業故　述曰。依前計",
    "T85n2813_001:1099c25": "名執著心故起貪等惑。發動身口造種種業。",
    "T85n2813_001:1099c26": "能招當來五趣苦果。此即惑業為苦近因也。",
    "T85n2813_001:1099c27": "論。六者業繫至不自在故　述曰。業因既成。",
    "T85n2813_001:1099c28": "依業受果。循環諸趣生死長輪。被業所縛不",
    "T85n2813_001:1099c29": "得自在。名業繫苦。故言依業受果不自在等。",
    "T85n2813_001:1100a01": "論。當知無明至不覺相故　述曰。上來廣顯",
    "T85n2813_001:1100a02": "枝末不覺。此即第三結末歸本。文中二節。當",
    "T85n2813_001:1100a03": "知無明能生一切染法者。初正結歸。如前三",
    "T85n2813_001:1100a04": "細六麁染相攝一切染。此一切染皆因根本",
    "T85n2813_001:1100a05": "無明不了真如而起。故云無明能生一切染",
    "T85n2813_001:1100a06": "法也。以一切下釋其所以。謂有疑云。染法多",
    "T85n2813_001:1100a07": "種差別不同。如何根本唯一無明。故此釋云。",
    "T85n2813_001:1100a08": "染法雖多。皆是無明之氣。悉是不覺之相不",
    "T85n2813_001:1100a09": "異不覺。是故染法皆是不覺。",
    "T85n2813_001:1100a10": "論。復次至有二種相　述曰。上來已釋覺不",
    "T85n2813_001:1100a11": "覺義。次下第三明同異相。於中有三。初總標。",
    "T85n2813_001:1100a12": "次列名。後辯相。此初也。前已別釋令知迷悟。",
    "T85n2813_001:1100a13": "昇沈有異令生欣厭。今欲令知迷悟同真無",
    "T85n2813_001:1100a14": "定兩體。業幻差別定一亦無。是故合說。故言",
    "T85n2813_001:1100a15": "覺與不覺有二種相。",
    "T85n2813_001:1100a16": "論。云何為二至二者異相　述曰。此列名也。",
    "T85n2813_001:1100a17": "染淨齊真曰同。同義可表名相。染淨體殊曰",
    "T85n2813_001:1100a18": "異。異有殊狀曰相。何故爾耶。以體從緣故",
    "T85n2813_001:1100a19": "異。攝緣歸體故同。緣從體同故真如一味。體",
    "T85n2813_001:1100a20": "從緣異故凡聖兩分。凡聖分故世諦義立。真",
    "T85n2813_001:1100a21": "如一故真諦理存。覺與不覺同異如是。",
    "T85n2813_001:1100a22": "論。同相者至微塵性相　述曰。次下辯相。於",
    "T85n2813_001:1100a23": "有二。初同後異。同中有三。初喻次合。第三",
    "T85n2813_001:1100a24": "引證。此初也。種種瓦器喻染淨法。皆以微塵",
    "T85n2813_001:1100a25": "而為體性喻。染淨法以真為性。性者體也。亦",
    "T85n2813_001:1100a26": "即是性。下准此知。",
    "T85n2813_001:1100a27": "論。如是無漏至真如性相　述曰。此法合也。",
    "T85n2813_001:1100a28": "始本二覺名為無漏。本末不覺名曰無明。此",
    "T85n2813_001:1100a29": "二皆有業用顯現。故名為業。而非實有故名",
    "T85n2813_001:1100b01": "為幻。雖則如是。染淨不同。皆以真如而為體",
    "T85n2813_001:1100b02": "性。以動真如作此生滅。染淨二法無別體故。",
    "T85n2813_001:1100b03": "論。是故修多羅至無可見故　述曰。此引證",
    "T85n2813_001:1100b04": "也。是前染淨同真相。故經依此義說諸眾生",
    "T85n2813_001:1100b05": "本來涅槃得菩提等。謂二不覺即真如故。眾",
    "T85n2813_001:1100b06": "生本來即涅槃相。不復更滅本始。二覺即真",
    "T85n2813_001:1100b07": "如故。菩提之法亦本來有非新得者。由是義",
    "T85n2813_001:1100b08": "故即此涅槃非待修習了因方證。故言非可",
    "T85n2813_001:1100b09": "修相。即此菩提非待生因而方起作。故言非",
    "T85n2813_001:1100b10": "可作相也。此之二果既性本有。非更得故。故",
    "T85n2813_001:1100b11": "言畢竟無得。亦無以下雖是經文。為遣疑難",
    "T85n2813_001:1100b12": "故論具引。謂有難言。若諸眾生已入涅槃菩",
    "T85n2813_001:1100b13": "提法者。即同諸佛。何故不能現報化等色身",
    "T85n2813_001:1100b14": "相耶。故即釋云。法性自體非色可見。如何更",
    "T85n2813_001:1100b15": "能現色相耶。故言亦無色相可見。又復疑云。",
    "T85n2813_001:1100b16": "若以法性非是色相可見法故不現色者。諸",
    "T85n2813_001:1100b17": "佛何故現報化等諸色相耶。故復釋云。彼見",
    "T85n2813_001:1100b18": "諸佛種種色者。並隨眾生染幻之心變異所",
    "T85n2813_001:1100b19": "現。非謂智性不空色體有此色相。以智真體",
    "T85n2813_001:1100b20": "無可見故。故言而有見色等也。",
    "T85n2813_001:1100b21": "論。異相者至各各不同　述曰。下顯異相。於",
    "T85n2813_001:1100b22": "中有二。初喻後合。此初也。",
    "T85n2813_001:1100b23": "論。如是無漏至幻差別故　述曰。此法合也。",
    "T85n2813_001:1100b24": "隨染幻差別者。是無漏法性。染幻差別者。是",
    "T85n2813_001:1100b25": "無明法。以彼無明達平等性。是故其性自有",
    "T85n2813_001:1100b26": "差別。諸無漏法順平等性。直論其性則無差",
    "T85n2813_001:1100b27": "別。但隨染法差別染相。故說本覺恒沙性德。",
    "T85n2813_001:1100b28": "又由對治彼染差別故成始覺萬德差別。如",
    "T85n2813_001:1100b29": "是差別無漏。無明雖現業用。皆是真如隨緣",
    "T85n2813_001:1100c01": "顯現。似而無通。通名業幻。",
    "T85n2813_001:1100c02": "論。復次生滅至意識轉故　述曰。上來廣釋",
    "T85n2813_001:1100c03": "立義分中是心生滅。次下第二釋其因緣。於",
    "T85n2813_001:1100c04": "中有二。先明生滅。依因緣義後顯所依因緣",
    "T85n2813_001:1100c05": "體相。於中亦二。初總標。後別釋。此初標也。",
    "T85n2813_001:1100c06": "謂前九種生滅因緣總有二種。一者黎耶心",
    "T85n2813_001:1100c07": "體不守自性。是生滅因。根本無明熏習心體。",
    "T85n2813_001:1100c08": "是生滅緣。依此因緣起三細相成黎耶識。二",
    "T85n2813_001:1100c09": "者無明住地諸染根本是生滅因。外妄境界",
    "T85n2813_001:1100c10": "熏起識浪是生滅緣。依此因緣起六麁相成",
    "T85n2813_001:1100c11": "其事識。依斯二義以顯因緣業轉現等諸生",
    "T85n2813_001:1100c12": "滅相。聚集而生而為假者。故名眾生。唯依心",
    "T85n2813_001:1100c13": "體故言依心。即是黎耶自相心也。此假者眾",
    "T85n2813_001:1100c14": "生依於一心即有五意及意識起。故言眾生",
    "T85n2813_001:1100c15": "依心意意識轉。",
    "T85n2813_001:1100c16": "論。此義云何至說有無明　述曰。自下別釋。",
    "T85n2813_001:1100c17": "於中有三。先釋依心。次釋意轉。後意識轉。",
    "T85n2813_001:1100c18": "此初也。此義云何者。問其依心意識轉義。依",
    "T85n2813_001:1100c19": "阿黎耶識者是上依心。是生滅因即阿黎耶",
    "T85n2813_001:1100c20": "二義之中本覺義也。說有無明者。是生滅緣",
    "T85n2813_001:1100c21": "即二義中不覺義也。欲明依此因緣意意識",
    "T85n2813_001:1100c22": "轉故言以依阿黎耶識等。前標文中略標其",
    "T85n2813_001:1100c23": "因。但言依心。今依此別釋具顯因緣。故說依",
    "T85n2813_001:1100c24": "心及無明也。",
    "T85n2813_001:1100c25": "論。不覺而起至故說為意　述曰。次下第二",
    "T85n2813_001:1100c26": "釋其意轉。於中有三。初略明意轉。次廣顯轉",
    "T85n2813_001:1100c27": "相。後結成依心。此初也。於中略顯五種識",
    "T85n2813_001:1100c28": "相。不覺而起者。第一業識心體。被熏舉體動",
    "T85n2813_001:1100c29": "故。言能見者。第二轉識轉。被動心成能見故。",
    "T85n2813_001:1101a01": "言能現者。第三現識見心。復能現諸境故。能",
    "T85n2813_001:1101a02": "取境界者。第四智識。能取現識所現境故。起",
    "T85n2813_001:1101a03": "念相續者。第五相續識。於境起執不斷絕故。",
    "T85n2813_001:1101a04": "然此五義次第轉成。依止此義而生意識。故",
    "T85n2813_001:1101a05": "說此五名之為意。而彼意識非所依。故但名",
    "T85n2813_001:1101a06": "為識。故不名意。",
    "T85n2813_001:1101a07": "論。此意復有五種名　述曰。次下第二廣顯",
    "T85n2813_001:1101a08": "轉相。於中有三。初舉數總標。次別釋其相。後",
    "T85n2813_001:1101a09": "顯其功能。此初也。",
    "T85n2813_001:1101a10": "論。云何為五至不覺心動故　述曰。下釋五",
    "T85n2813_001:1101a11": "意即分為五。此初也。無明力者舉所依緣也。",
    "T85n2813_001:1101a12": "明心不自起。起必有緣。不覺心動者。正明起",
    "T85n2813_001:1101a13": "相釋其業義。謂起動義是業義故。",
    "T85n2813_001:1101a14": "論。二者名為至能見相故　述曰。依於動心",
    "T85n2813_001:1101a15": "者舉所依緣也。能見相者釋轉識義。依前業",
    "T85n2813_001:1101a16": "識之動轉成能見之相。故名轉識。轉識有二。",
    "T85n2813_001:1101a17": "此在本識依境轉者在事識故。",
    "T85n2813_001:1101a18": "論。三者名至常在前故　述曰。此文有三。謂",
    "T85n2813_001:1101a19": "法喻合。所謂能現一切境者。此舉法也。依前",
    "T85n2813_001:1101a20": "轉識能見之相起此現識能現之功現一切",
    "T85n2813_001:1101a21": "境。謂此心體與無明合熏習力故現於種種",
    "T85n2813_001:1101a22": "無邊境界。能云故現一切境也。猶如明鏡現",
    "T85n2813_001:1101a23": "色像者。是舉喻也。如鏡因質現種種像。心因",
    "T85n2813_001:1101a24": "無明不平等熏現種種境。已下法合。隨其五",
    "T85n2813_001:1101a25": "塵對至則現無前後者。此正合前喻對。謂業",
    "T85n2813_001:1101a26": "惑心為惑業所熏對故便現五塵。非待作意",
    "T85n2813_001:1101a27": "前後起也。理實此識現一切境。而此唯言現",
    "T85n2813_001:1101a28": "五塵者。且舉麁顯以合鏡中現色喻。故以一",
    "T85n2813_001:1101a29": "切時任運起者。簡異六識。六識間斷多不現",
    "T85n2813_001:1101b01": "起。非一切時任運起故。常在前者簡異末那。",
    "T85n2813_001:1101b02": "末那非是諸識之本。不常在諸識前起故。",
    "T85n2813_001:1101b03": "論。四者名為至染淨法故　述曰。是事識中",
    "T85n2813_001:1101b04": "細分法執。不了現識所現境界。離心無有。而",
    "T85n2813_001:1101b05": "起染淨微細分別。故言智也。",
    "T85n2813_001:1101b06": "論。五者名為至不斷故　述曰。此亦事識細",
    "T85n2813_001:1101b07": "分之位。此細事識法執相應無有斷絕。執無",
    "T85n2813_001:1101b08": "斷故名相續識。",
    "T85n2813_001:1101b09": "論。住持過去至不覺妄慮　述曰。下顯功能。",
    "T85n2813_001:1101b10": "文中二節。初顯前三本識功能。由業轉現黎",
    "T85n2813_001:1101b11": "耶識故。攝藏諸法善惡業種。能住持過去生",
    "T85n2813_001:1101b12": "善惡之業。令其不失。此明本識能持種子。由",
    "T85n2813_001:1101b13": "攝業種令不失故。隨善惡種生善惡果故。能",
    "T85n2813_001:1101b14": "成熟現在未來苦樂等報無差違也。此明本",
    "T85n2813_001:1101b15": "識能起現行。如是三世因果不失功由本識。",
    "T85n2813_001:1101b16": "是故說是本識功能。能令現在已經事下後",
    "T85n2813_001:1101b17": "顯二事識功能。由彼事識法執分別故能念",
    "T85n2813_001:1101b18": "慮三世之事。故言不覺妄慮等也。",
    "T85n2813_001:1101b19": "論。是故三世至六塵境界　述曰。上來廣顯",
    "T85n2813_001:1101b20": "意轉之相。次下結明依心之義。於中有二。先",
    "T85n2813_001:1101b21": "正結屬心。後釋疑廣辨。此初也。文中二節。三",
    "T85n2813_001:1101b22": "界虛偽唯心作者。此順結三界也。言是故者。",
    "T85n2813_001:1101b23": "是前一心隨無明動作五種意。五種識等依",
    "T85n2813_001:1101b24": "心成故。而此五意總攝三界。故說三界唯一",
    "T85n2813_001:1101b25": "心轉。此心隨熏。相有體無名虛。體無似有名",
    "T85n2813_001:1101b26": "偽。虛偽之相雖有種種。然究其因唯心所",
    "T85n2813_001:1101b27": "作。故云佛子三界唯心。離心已下反結。六塵",
    "T85n2813_001:1101b28": "離彼現識即無六塵。反驗六塵唯是一心。故",
    "T85n2813_001:1101b29": "云離心無六塵也。",
    "T85n2813_001:1101c01": "論。此義云何　述曰。次下釋疑。於中有三。",
    "T85n2813_001:1101c02": "初問。次答。後結。此初也。現有塵境異心可",
    "T85n2813_001:1101c03": "見。能取所取了然差別。如何可言三界六塵",
    "T85n2813_001:1101c04": "皆心所作。此唯心者義云何耶。",
    "T85n2813_001:1101c05": "論。以一切法至無相可得　述曰。此答也。文",
    "T85n2813_001:1101c06": "有七句。總分三節。即初三句正答前問。顯境",
    "T85n2813_001:1101c07": "唯心。以一切境皆是此心。隨熏所起更無異",
    "T85n2813_001:1101c08": "體。而見異者。但是由汝妄念而生。實無能見",
    "T85n2813_001:1101c09": "所見二相。故云一切皆從心起妄念而生。復",
    "T85n2813_001:1101c10": "有疑云。念不孤起。託境方生。既無異境。何所",
    "T85n2813_001:1101c11": "分別。故次二句釋此疑云。一切分別但取自",
    "T85n2813_001:1101c12": "心。非外分別。如依於面自見面像。夢中所見",
    "T85n2813_001:1101c13": "自見其心。妄情不了謂有所見。故云分別即",
    "T85n2813_001:1101c14": "分別自心。復有疑云。若謂分別。分別自心。是",
    "T85n2813_001:1101c15": "亦名為能見所見。何故前言無有二相。故後",
    "T85n2813_001:1101c16": "二句釋此疑云。為遮執境說見自心。實非以",
    "T85n2813_001:1101c17": "心而見心也。如彼指刀不自指割。況心不起",
    "T85n2813_001:1101c18": "何有見乎。以本真心無見相故。故言心不見",
    "T85n2813_001:1101c19": "心無相可得。",
    "T85n2813_001:1101c20": "論。當知世間至而得住持　述曰。次下總結。",
    "T85n2813_001:1101c21": "於中有三。初顯依妄有境。次顯境體亦無。後",
    "T85n2813_001:1101c22": "結釋所以。此初也。言無明者。根本無明。言妄",
    "T85n2813_001:1101c23": "心者。即業轉現諸妄心也。世間境界伏此而",
    "T85n2813_001:1101c24": "成。依妄心住不失自體。故言境界依於妄心",
    "T85n2813_001:1101c25": "得住持等。",
    "T85n2813_001:1101c26": "論。是故一切至唯心虛妄　述曰。此顯境體",
    "T85n2813_001:1101c27": "亦無也。如鏡中像無實體故鏡外鏡內皆不",
    "T85n2813_001:1101c28": "可得。境但是心虛妄現故心外心內無體可",
    "T85n2813_001:1101c29": "得。",
    "T85n2813_001:1102a01": "論。以心生至種種法滅故　述曰。此結釋所",
    "T85n2813_001:1102a02": "以也。謂有問言。何故境界依心而住唯心虛",
    "T85n2813_001:1102a03": "妄所顯現耶。釋所以云。以無明力不覺心動",
    "T85n2813_001:1102a04": "乃至能現一切境等。故言心生種種法生。此",
    "T85n2813_001:1102a05": "即妄動而言生也。若彼無明妄心滅者境界",
    "T85n2813_001:1102a06": "隨滅。境界滅故諸分別識皆滅無餘。故言心",
    "T85n2813_001:1102a07": "滅種種法滅。此即心源還靜故云滅也。既",
    "T85n2813_001:1102a08": "說此心雖於不覺妄諸法。即驗諸法唯心無",
    "T85n2813_001:1102a09": "體。",
    "T85n2813_001:1102a10": "論。復次至即此相續識　述曰。上明意轉。次",
    "T85n2813_001:1102a11": "下第三顯意識轉。於中有二。初標。後釋。此",
    "T85n2813_001:1102a12": "初也。明此生起雖麁細殊。同是一識更無別",
    "T85n2813_001:1102a13": "體。故即指前第五識相故言即此相續識也。",
    "T85n2813_001:1102a14": "但前就於細分別法執相應。依前義門則說",
    "T85n2813_001:1102a15": "為意。此中約其能起見愛麁惑相應。從前起",
    "T85n2813_001:1102a16": "門說名意識。意之意識故依主釋也。",
    "T85n2813_001:1102a17": "論。依諸凡夫取著轉深　述曰。次下別釋。於",
    "T85n2813_001:1102a18": "中有五。一約人辨麁。二出其麁體。三明執所",
    "T85n2813_001:1102a19": "緣。四制立其名。五明識所依。此初也。簡非二",
    "T85n2813_001:1102a20": "乘所起意識。以前智識及相續識通在二乘",
    "T85n2813_001:1102a21": "地前所起故。今約凡顯其麁也。以彼凡夫無",
    "T85n2813_001:1102a22": "對治故。追著妄境轉極麁顯故言取著轉深",
    "T85n2813_001:1102a23": "也。",
    "T85n2813_001:1102a24": "論。計我我所種種妄執　述曰。此出麁體非",
    "T85n2813_001:1102a25": "直心外計境為麁。亦復於身而計為我。於諸",
    "T85n2813_001:1102a26": "塵境計為我所。乃至能起六十二見種種妄",
    "T85n2813_001:1102a27": "執。",
    "T85n2813_001:1102a28": "論。隨事攀緣分別六塵　述曰。此明執所緣",
    "T85n2813_001:1102a29": "也。謂但緣於倒境之事不了正理故皆名為",
    "T85n2813_001:1102b01": "隨事攀緣。隨事者何。所謂分別六塵境也。",
    "T85n2813_001:1102b02": "論。名為意識至分別事識　述曰。此制立其",
    "T85n2813_001:1102b03": "名也。名意識者。既緣六塵。應名六識。而今就",
    "T85n2813_001:1102b04": "其一意識義故。不別出眼等五識。但名意識。",
    "T85n2813_001:1102b05": "故涅槃云。譬如一識分別說六。即此意識依",
    "T85n2813_001:1102b06": "於六根別取六塵故云分離。又能分別去來",
    "T85n2813_001:1102b07": "內外種種事相故復說名分別事識。",
    "T85n2813_001:1102b08": "論。此識依見至增長義故　述曰。此明識所",
    "T85n2813_001:1102b09": "依見。謂五見。即見道斷所有分別發業煩惱。",
    "T85n2813_001:1102b10": "發業惑中見最強故。舉此名攝分別貪等。即",
    "T85n2813_001:1102b11": "五住中見一處住地。愛謂三界修道所斷所",
    "T85n2813_001:1102b12": "有俱生潤生煩惱。潤生惑中愛最強故。舉此",
    "T85n2813_001:1102b13": "亦攝俱生癡等。即五住中欲色有愛三住地",
    "T85n2813_001:1102b14": "也。以此見修二種煩惱熏於本識令其起此",
    "T85n2813_001:1102b15": "分別事識。故云此識依見愛煩惱所增長也。",
    "T85n2813_001:1102b16": "論。依無明熏至唯佛窮了　述曰。上明生滅",
    "T85n2813_001:1102b17": "依因緣義。次下重顯所依因緣體相。於中有",
    "T85n2813_001:1102b18": "二。先標歎甚深。復廣緣起差別之義。初中亦",
    "T85n2813_001:1102b19": "二。先標歎甚深。後釋甚深所以。此初也。無",
    "T85n2813_001:1102b20": "明熏習所起識者。此句總標緣起體也。即本",
    "T85n2813_001:1102b21": "識心是緣起體。為無明熏起諸妄識。是故總",
    "T85n2813_001:1102b22": "名無明熏習所起識也。非凡夫能知等者。此",
    "T85n2813_001:1102b23": "凡小絕分凡夫學信。具彼五住二障礙故而",
    "T85n2813_001:1102b24": "不能知。二乘雖得我空。智慧障礙故亦不能",
    "T85n2813_001:1102b25": "覺。謂依菩薩已下。菩薩分知。謂依菩薩從其",
    "T85n2813_001:1102b26": "初住正定信位而發意。言比觀觀察。若至地",
    "T85n2813_001:1102b27": "上分分證知。彼真如依無明熏成諸妄識。以",
    "T85n2813_001:1102b28": "諸菩薩無明住地未斷盡故。業識未已。縱至",
    "T85n2813_001:1102b29": "第十究竟地中亦未盡知緣起之理。唯佛窮",
    "T85n2813_001:1102c01": "了者。明佛能知。無明住地永斷盡故。覺道圓",
    "T85n2813_001:1102c02": "明故。能盡知一心緣起。",
    "T85n2813_001:1102c03": "論。何以故至唯佛能知　述曰。此釋甚深所",
    "T85n2813_001:1102c04": "以也。文中徵釋。徵之意者。緣起妙理貫通",
    "T85n2813_001:1102c05": "凡聖。而今說見唯果人者何以故也。答中三",
    "T85n2813_001:1102c06": "節。是心從本已來等者。此明即淨而常染。雖",
    "T85n2813_001:1102c07": "有染心常不變者。此顯即染而常淨。是故此",
    "T85n2813_001:1102c08": "義唯佛能知者。結成難測。初中三句。言是心",
    "T85n2813_001:1102c09": "者。即是本覺緣起心也。從本已來自性淨者。",
    "T85n2813_001:1102c10": "自體本來無有染故。此句總顯緣起之因體",
    "T85n2813_001:1102c11": "也。而有無明者。即依心體有此無明。此句顯",
    "T85n2813_001:1102c12": "其緣起之緣由也。為無明所染有染心者。心",
    "T85n2813_001:1102c13": "體為此無明所染。而淨心體有其染心。此句",
    "T85n2813_001:1102c14": "自顯緣起相也。雖有染心而常不變者。此性",
    "T85n2813_001:1102c15": "淨心雖復所染。常有染心而常不失本淨心",
    "T85n2813_001:1102c16": "性。由此染淨緣起之理唯佛能知。",
    "T85n2813_001:1102c17": "論。所謂心體至名為不變　述曰。上歎緣起",
    "T85n2813_001:1102c18": "甚深竟。次下廣顯緣起差別。於中有二。初顯",
    "T85n2813_001:1102c19": "緣起體相。後重料簡。初中有三。初釋心體不",
    "T85n2813_001:1102c20": "變之義。次顯無明緣起之由。後顯緣起染心",
    "T85n2813_001:1102c21": "之相。此初也。是釋上言雖有染心而常恒不",
    "T85n2813_001:1102c22": "變之言。以此一心性常明潔無分別故常不",
    "T85n2813_001:1102c23": "變。非能所念染故以無念名不變也。",
    "T85n2813_001:1102c24": "論。以不達一法至名為無明　述曰。此顯無",
    "T85n2813_001:1102c25": "明緣起之由。是釋上言而有無明之義句也。",
    "T85n2813_001:1102c26": "以有不達無念。法界不相應。心為諸染源故",
    "T85n2813_001:1102c27": "名無明。法界無念故名為一迷。而起念故云",
    "T85n2813_001:1102c28": "不達。此最微細未有能所主數差別即心之",
    "T85n2813_001:1102c29": "惑。名不相應。此正應言不相應心。非謂與心",
    "T85n2813_001:1103a01": "不相應也。唯此能為諸染之源。更無細染能",
    "T85n2813_001:1103a02": "為此本。是故名為忽然念起。非約時節以明",
    "T85n2813_001:1103a03": "忽起。此無明起無初時故。",
    "T85n2813_001:1103a04": "論。染心者有六種　述曰。次顯染心緣起之",
    "T85n2813_001:1103a05": "相。於中有二。初總標。後別釋。此初也。此即",
    "T85n2813_001:1103a06": "釋上無明所染有染心句。前文所言無明所",
    "T85n2813_001:1103a07": "染有其染心。此染心者有其六種。然其六染",
    "T85n2813_001:1103a08": "即上意識及五種意。前明依因緣起義故。從",
    "T85n2813_001:1103a09": "細至麁而說次第。今欲兼辨治斷義故。從麁",
    "T85n2813_001:1103a10": "至細次第而明。故初第一執相應染。第六根",
    "T85n2813_001:1103a11": "本業不相應染也。",
    "T85n2813_001:1103a12": "論。云何為六至遠離故　述曰。次下別釋。別",
    "T85n2813_001:1103a13": "釋六染。即分為六。此中第一執相應染。即上",
    "T85n2813_001:1103a14": "意識我我所等麁執俱起名執相應分。塵污",
    "T85n2813_001:1103a15": "淨心名之為染。此及下二相應之義如下所",
    "T85n2813_001:1103a16": "明。若二乘人至無學位見修煩惱究竟離故",
    "T85n2813_001:1103a17": "能離此染。菩薩入住信相成就無有退失。名",
    "T85n2813_001:1103a18": "信相應。此位菩薩得人空門。見愛煩惱不得",
    "T85n2813_001:1103a19": "現行故云遠離。非離隨眠。種未亡故。",
    "T85n2813_001:1103a20": "論。二者不斷至究竟離故　述曰。此言不斷",
    "T85n2813_001:1103a21": "相應染者。即五意中名相續識。法執相續名",
    "T85n2813_001:1103a22": "為不斷。塵污淨心故名為染。初住已上三賢",
    "T85n2813_001:1103a23": "菩薩修學唯識。尋思實智諸方便觀漸伏如",
    "T85n2813_001:1103a24": "是法執分別。若得初地無漏淨心。證三無性",
    "T85n2813_001:1103a25": "遍滿真如。法執分別種現俱亡故。淨心地究",
    "T85n2813_001:1103a26": "竟離故。",
    "T85n2813_001:1103a27": "論。三者分別至究竟離故　述曰。即五意中",
    "T85n2813_001:1103a28": "名為智識。念慮染淨名分別智。污淨心故名",
    "T85n2813_001:1103a29": "之為染。從第二地至第六地入觀緣理離分",
    "T85n2813_001:1103b01": "別時分分能除故云漸離。若至七地長時入",
    "T85n2813_001:1103b02": "觀故。此法執永不現行。名究竟離。具戒地者。",
    "T85n2813_001:1103b03": "即第二地。此地具足三聚戒故。無相方便即",
    "T85n2813_001:1103b04": "第七地。常作意住無相觀故。",
    "T85n2813_001:1103b05": "論。四者現色至能離故　述曰。即五意中第",
    "T85n2813_001:1103b06": "三現識動心現境名為現色。能污淨心名之",
    "T85n2813_001:1103b07": "為染。此及下二不相應義如下所明。八地能",
    "T85n2813_001:1103b08": "得相應自在色性隨心名色自在。能證相應",
    "T85n2813_001:1103b09": "自在真如現色境用從真而起。無明妄境從",
    "T85n2813_001:1103b10": "此永離。故說現染此地能離。",
    "T85n2813_001:1103b11": "論。五者能見至能故　述曰。此五意中第二",
    "T85n2813_001:1103b12": "轉識依於動心轉成能見污淨心。故名能見",
    "T85n2813_001:1103b13": "染。至第九地得無礙智善知眾生心行稠林",
    "T85n2813_001:1103b14": "自他無礙名心自在。無明礙心永不現行。故",
    "T85n2813_001:1103b15": "云能離。",
    "T85n2813_001:1103b16": "論。六者根本至能離故　述曰。即五意中第",
    "T85n2813_001:1103b17": "一業識依本無明而心起動為餘念本名根本",
    "T85n2813_001:1103b18": "業。能污淨心亦名為染。依於第十菩薩盡地",
    "T85n2813_001:1103b19": "發金剛定斷細念習得入佛地。細念都盡其",
    "T85n2813_001:1103b20": "心常住。故言依菩薩盡地等。",
    "T85n2813_001:1103b21": "論。不了一法至究竟離故　述曰。上顯緣起",
    "T85n2813_001:1103b22": "體相義竟。下重料簡。於中有三。初辨上無明",
    "T85n2813_001:1103b23": "約治料簡。二釋上相應不相應義。三顯染無",
    "T85n2813_001:1103b24": "明成二礙義。此初也。欲顯無明麁細之相故",
    "T85n2813_001:1103b25": "重約治而為料簡。謂前所言不了一法無明",
    "T85n2813_001:1103b26": "義者。有麁有細。謂分別細謂俱生。俱生復有",
    "T85n2813_001:1103b27": "十種麁細。合前分別為十一種。即餘處說十",
    "T85n2813_001:1103b28": "一種障。寧知如是麁細差別。以起治道有差",
    "T85n2813_001:1103b29": "別故。謂三賢位能起比觀但能折伏分別現",
    "T85n2813_001:1103c01": "行。故言信相應地觀察學斷。若入初地斷分",
    "T85n2813_001:1103c02": "別種。從此已上地地各斷俱生一品。故言入",
    "T85n2813_001:1103c03": "淨心地隨分得離。若至佛地麁細現種一切",
    "T85n2813_001:1103c04": "無餘。名究竟離。",
    "T85n2813_001:1103c05": "論。言相應義至緣相同故　述曰。次釋相應",
    "T85n2813_001:1103c06": "不相應義。由是於中分之為二。此即初釋相",
    "T85n2813_001:1103c07": "應義也。謂前三染名相應者。謂事識而有相",
    "T85n2813_001:1103c08": "應心王心所三等義故。心念法異依染淨差",
    "T85n2813_001:1103c09": "別者。此顯體等心。謂心王念法心所王數不",
    "T85n2813_001:1103c10": "同故名為異。謂依染淨差別境故有此心及",
    "T85n2813_001:1103c11": "念法異也。心及念法各有一體。故成相應。知",
    "T85n2813_001:1103c12": "相同者。是知等義。依前染淨差別境上。心王",
    "T85n2813_001:1103c13": "知染。則貪嗔等諸染心所同王知染。心王",
    "T85n2813_001:1103c14": "知淨。即有信等諸淨心所同王知淨。以同知",
    "T85n2813_001:1103c15": "故名為相應。緣相同者。是緣等義。心王緣彼",
    "T85n2813_001:1103c16": "染淨境時。染淨心所與王同緣。同緣故亦名",
    "T85n2813_001:1103c17": "相應。",
    "T85n2813_001:1103c18": "論。不相應義至緣相故　述曰。謂後三染名",
    "T85n2813_001:1103c19": "不相應者。謂是本識微細動心與彼不覺未",
    "T85n2813_001:1103c20": "別異故。若至事識動心相麁與不覺異。動心",
    "T85n2813_001:1103c21": "為王。不覺為所。即此動心相猶細故。與彼不",
    "T85n2813_001:1103c22": "覺既常無異。何有王數之差別耶。故言即心",
    "T85n2813_001:1103c23": "不覺常無別異。此即顯無體等義也。既無體",
    "T85n2813_001:1103c24": "等王數之別。何有同知同緣之義。故言不同",
    "T85n2813_001:1103c25": "知相緣相。此即顯無知等緣等。翻前相應顯",
    "T85n2813_001:1103c26": "不相應義也。",
    "T85n2813_001:1103c27": "論。又染心者至業智故　述曰。次下第三釋",
    "T85n2813_001:1103c28": "二礙義。於中有二。初直顯二礙。後徵釋所由。",
    "T85n2813_001:1103c29": "此初也。文中惑智言染心者。六種染心能障",
    "T85n2813_001:1104a01": "真如根本智者。顯其礙義。照寂妙惠如理之",
    "T85n2813_001:1104a02": "智名真如根本智。能照真如根本理故。是依",
    "T85n2813_001:1104a03": "主釋。六種染心煩勞惱動障此寂靜故。說染",
    "T85n2813_001:1104a04": "心名煩惱礙。煩惱即礙。持業釋也。言無明者。",
    "T85n2813_001:1104a05": "根本無明。障業智者。顯其礙義。謂即後得",
    "T85n2813_001:1104a06": "如量之智能隨世間起。自然業智有世間自",
    "T85n2813_001:1104a07": "然業故。故名世間自然業。有財釋也。無明昏",
    "T85n2813_001:1104a08": "迷無所了達。違此智用名為智礙。智之礙故",
    "T85n2813_001:1104a09": "依主釋也。",
    "T85n2813_001:1104a10": "論。此義云何至種種知故　述曰。此徵釋所",
    "T85n2813_001:1104a11": "由也。文中徵釋。徵之意者。既此無明動淨心",
    "T85n2813_001:1104a12": "體成於染心。則無明是細應障理智。染心是",
    "T85n2813_001:1104a13": "麁應障量智。而此別顯能障法者義云何耶。",
    "T85n2813_001:1104a14": "答中文二。先惑。後智。以依染心能見能現能",
    "T85n2813_001:1104a15": "取境者。即轉現智三種染心。於六染中隨舉",
    "T85n2813_001:1104a16": "三種顯其能所不平等相。違平等性者。釋成",
    "T85n2813_001:1104a17": "礙義。以此染心能所差別乖根本智能所平",
    "T85n2813_001:1104a18": "等。所以障於真如理智故說染心名煩惱礙。",
    "T85n2813_001:1104a19": "下釋智礙。以一切法常靜無有起者。是舉無",
    "T85n2813_001:1104a20": "明所迷法性。無明不覺妄與法違者。正顯無",
    "T85n2813_001:1104a21": "明違於法性故。不能得隨順世間種種知者。",
    "T85n2813_001:1104a22": "由乖靜法心境生故。便取礙境礙見拘心故。",
    "T85n2813_001:1104a23": "不能得發如量智。稱如量境。隨順世間種種",
    "T85n2813_001:1104a24": "知也。故說無明名為智礙。",
    "T85n2813_001:1104a25": "論。復次分別至有二種　述曰。上釋生滅因",
    "T85n2813_001:1104a26": "緣義竟。次下第二明生滅相。於中有三。初舉",
    "T85n2813_001:1104a27": "數總標。次列名略顯。後廣顯其相。此初也。",
    "T85n2813_001:1104a28": "所言分別生滅相者。即是辨明立義分中是",
    "T85n2813_001:1104a29": "心生滅相也。",
    "T85n2813_001:1104b01": "論。云何為二至不相應故　述曰。此列名舉",
    "T85n2813_001:1104b02": "辨也。所言麁者。即前三染有心心所法麁顯",
    "T85n2813_001:1104b03": "相故。與心相應者。釋麁義也。謂有境界及有",
    "T85n2813_001:1104b04": "心所與此三種心相應故。所言細者。即後三",
    "T85n2813_001:1104b05": "染無心心所麁顯相故。與心不相應者。釋細",
    "T85n2813_001:1104b06": "義也。謂彼心所及諸境界與三細心不相應",
    "T85n2813_001:1104b07": "故。",
    "T85n2813_001:1104b08": "論。麁中之麁至是佛境界　述曰。次下辨相。",
    "T85n2813_001:1104b09": "於中有二。初約人對辨。後辨相所依。此初",
    "T85n2813_001:1104b10": "也。前三染心是事識故俱名為麁。於中初執",
    "T85n2813_001:1104b11": "相應染。是我執故復更為麁。三賢內凡得無",
    "T85n2813_001:1104b12": "我智能覺此染故。言麁中之麁凡夫境也。謂",
    "T85n2813_001:1104b13": "不斷染分別智染是法執故。染中稍細故。說",
    "T85n2813_001:1104b14": "此二麁中之細。其後三染是本識故。俱名為",
    "T85n2813_001:1104b15": "細。於中初二能見能現。有能所故。對後業相",
    "T85n2813_001:1104b16": "故。得名麁。始從初住修唯識觀。乃至十地無",
    "T85n2813_001:1104b17": "分別智。能覺如是四種染相。故言麁中之細",
    "T85n2813_001:1104b18": "細中之麁菩薩境界。第六根本業不相應染",
    "T85n2813_001:1104b19": "能所不分行相微細。於三細中復名為細。唯",
    "T85n2813_001:1104b20": "有如來方能覺了。故言細中復細是佛境。",
    "T85n2813_001:1104b21": "論。此二種生滅至境界義故　述曰。次辨相",
    "T85n2813_001:1104b22": "所依。於中有二。初順辨生緣。後逆顯滅義。此",
    "T85n2813_001:1104b23": "初也。文中二義。先明通緣。後顯別因。通而言",
    "T85n2813_001:1104b24": "之。麁細二識皆依無明住地而起。以本無明",
    "T85n2813_001:1104b25": "熏於真如起二細相。無明復熏此三細相轉",
    "T85n2813_001:1104b26": "起三麁。故二生滅皆依無明熏習有也。別而",
    "T85n2813_001:1104b27": "言之。依無明因故生三細相。依境界緣起六",
    "T85n2813_001:1104b28": "麁相故。云依因者不覺義故等。此中文闕各",
    "T85n2813_001:1104b29": "舉一因具義而說。麁細二識各具二因。即是",
    "T85n2813_001:1104c01": "二種生滅因緣。如前已明。此無煩舉。是釋",
    "T85n2813_001:1104c02": "經言不思議熏及不思議變。是現識因無始",
    "T85n2813_001:1104c03": "妄想。及六塵境界是事識因。以義釋經准可",
    "T85n2813_001:1104c04": "知也。",
    "T85n2813_001:1104c05": "論。若因滅至相應心滅　述曰。次下逆顯滅",
    "T85n2813_001:1104c06": "義。於中有二。初正辨。後釋疑。此初也滅有",
    "T85n2813_001:1104c07": "二義。先通。後別。言通滅者。謂得對治無明滅",
    "T85n2813_001:1104c08": "時。無明所起現識境界亦復隨滅。故言因滅",
    "T85n2813_001:1104c09": "即緣滅。別顯滅者。以三細滅識親依無明因",
    "T85n2813_001:1104c10": "生。無明滅時亦復隨滅。故云因滅故不相應",
    "T85n2813_001:1104c11": "心滅。其三麁識親依境界緣生。故境界滅時",
    "T85n2813_001:1104c12": "亦復隨滅。故言緣滅故相應心滅。此依始終",
    "T85n2813_001:1104c13": "起盡道理以明二種生滅之義。非約剎那生",
    "T85n2813_001:1104c14": "滅義也。",
    "T85n2813_001:1104c15": "論。問曰若心至說究竟滅　述曰。次下釋疑。",
    "T85n2813_001:1104c16": "先問。後答。此初也。謂聞前說境界滅故相應",
    "T85n2813_001:1104c17": "心滅。即謂相應心體亦滅。故作難云。若境滅",
    "T85n2813_001:1104c18": "時相應心體亦隨滅者。心體既滅。業轉現三",
    "T85n2813_001:1104c19": "且未合盡。依何相續。故言若心滅者云何相",
    "T85n2813_001:1104c20": "續。若謂心體不滅盡故令無明相得相續者。",
    "T85n2813_001:1104c21": "心不滅故彼無明相應常相續。云何治道說",
    "T85n2813_001:1104c22": "究竟滅。",
    "T85n2813_001:1104c23": "論。答曰所言至非心體滅　述曰。下答有三。",
    "T85n2813_001:1104c24": "謂法喻合。此初也。謂前所言境界滅時相應",
    "T85n2813_001:1104c25": "心滅者。妄境滅故但是事識麁心相滅。非謂",
    "T85n2813_001:1104c26": "事識真心體滅。無明既非真心。自體得對治",
    "T85n2813_001:1104c27": "時無明滅。故彼不相應三細心相得究竟滅。",
    "T85n2813_001:1104c28": "而亦非是真心體滅。此即略答前二問也。",
    "T85n2813_001:1104c29": "論。如風依水至非是水滅　述曰。此舉喻也。",
    "T85n2813_001:1105a01": "文中四句。答前二喻如風依水有動相者。顯",
    "T85n2813_001:1105a02": "妄依真起。若水滅等者。顯真滅妄隨。以水不",
    "T85n2813_001:1105a03": "滅等者。顯真存妄續。以此三句答前問也。唯",
    "T85n2813_001:1105a04": "風滅故等者。妄滅真存。答後問也。",
    "T85n2813_001:1105a05": "論。無明亦爾至非心智滅　述曰。此法合也。",
    "T85n2813_001:1105a06": "無明亦爾依心體動者。顯離於心不能自動。",
    "T85n2813_001:1105a07": "若心體滅。眾生斷絕。無所依止者。謂境滅時",
    "T85n2813_001:1105a08": "心體滅者。則無明風無所動故。其業轉現眾",
    "T85n2813_001:1105a09": "生斷絕無所依止。以體不滅心得相續者。以",
    "T85n2813_001:1105a10": "境滅時體不滅故。無明三細不相應心而得",
    "T85n2813_001:1105a11": "相續。良以無明滅故境界滅。非境界滅故無",
    "T85n2813_001:1105a12": "明滅。由是義故。境界滅時無明動心三細相",
    "T85n2813_001:1105a13": "續。此答初問。顯其相應心滅義也。唯癡滅故",
    "T85n2813_001:1105a14": "心相隨滅非心智滅者。以彼無明癡風盡時",
    "T85n2813_001:1105a15": "業等動相亦隨滅盡。非淨心體而亦隨滅。是",
    "T85n2813_001:1105a16": "答後問。顯不相應心滅義也。",
    "T85n2813_001:1105a17": "大乘起信論略述卷上",
    "T85n2813_001:1105a18": "寶應貳載玖月初於沙州龍興寺寫訖"
}