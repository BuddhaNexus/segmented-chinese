{
    "T21n1356_001:0874c06": "No. 1356 [Nos. 1357, 1359]",
    "T21n1356_001:0874c07": "佛說華積陀羅尼神呪經",
    "T21n1356_001:0874c09": "吳月支國居士支謙譯",
    "T21n1356_001:0874c10": "如是我聞。一時佛在阿耨達池龍王宮中。與",
    "T21n1356_001:0874c11": "大比丘五百人俱。及菩薩摩訶薩具足一千。",
    "T21n1356_001:0874c12": "悉得一切陀羅尼。餘一生在住十住地。次當",
    "T21n1356_001:0874c13": "作佛。如王太子。俱於十方皆成佛道。具大莊",
    "T21n1356_001:0874c14": "嚴不疑如來一切功德。天龍八部一時俱會。",
    "T21n1356_001:0874c15": "爾時師子威菩薩。從座而起右膝著地。合掌",
    "T21n1356_001:0874c16": "向佛而白佛言。世尊若善男子善女人。於如",
    "T21n1356_001:0874c17": "來所而修供養功德多不。佛告師子威勿作",
    "T21n1356_001:0874c18": "是語。若善男子善女人。於如來所而修供養",
    "T21n1356_001:0874c19": "功德多不。何以故。如來無量戒定慧解脫解",
    "T21n1356_001:0874c20": "脫知見之所成就。若善男子善女人。於如來",
    "T21n1356_001:0874c21": "所若存若亡而修供養。師子威當知是人終",
    "T21n1356_001:0874c22": "必於三乘中。隨其因緣而得解脫。復次師",
    "T21n1356_001:0874c23": "子威。若復有人見佛世尊。心生歡喜尊重讚",
    "T21n1356_001:0874c24": "歎。以諸供養施於如來。又復有人於如來滅",
    "T21n1356_001:0874c25": "後。若見舍利心生歡喜。是二功德等無有異。",
    "T21n1356_001:0874c26": "復次師子威。若在家菩薩以諸珍寶積如須",
    "T21n1356_001:0874c27": "彌。供養聲聞及辟支佛。不如出家菩薩發菩",
    "T21n1356_001:0874c28": "提心。以一金錢供養如來。復次師子威若復",
    "T21n1356_001:0874c29": "有人。於千萬歲親近世尊備修供養。若復有",
    "T21n1356_001:0875a01": "人如來滅後發菩提心。以一香華入僧伽藍。",
    "T21n1356_001:0875a02": "舉足下足作如是言。南無世尊。以此深解殷",
    "T21n1356_001:0875a03": "重信心。供養如來舍利寶塔。不以求報不以",
    "T21n1356_001:0875a04": "疑惑。未得解脫中間。若千萬億劫不墮惡道。",
    "T21n1356_001:0875a05": "師子威諦聽。有陀羅尼名曰華積。我今當說。",
    "T21n1356_001:0875a06": "為諸天人多所饒益。若善男子。能於華積陀",
    "T21n1356_001:0875a07": "羅尼呪。受持讀誦親近依行。功德勝彼。是人",
    "T21n1356_001:0875a08": "世世得一聞持。不墮諸惡險棘道中離諸艱",
    "T21n1356_001:0875a09": "難。常見妙寶常見諸佛諸根常具。不生下賤",
    "T21n1356_001:0875a10": "卑隷人家。常得不離菩薩弘心。常得種種無",
    "T21n1356_001:0875a11": "量慧辯。為無量十方諸佛如來之所知見。乃",
    "T21n1356_001:0875a12": "說呪曰。",
    "T21n1356_001:0875a13": "但施峙耶反他一杜羅禰二拖羅禰三拖羅",
    "T21n1356_001:0875a14": "尼四拖羅尼五侔尼六波羅婆負荷反娑禰七悉",
    "T21n1356_001:0875a15": "諦八栴禘九那侔紙十嫟訶引囇狸迤反十一",
    "T21n1356_001:0875a16": "魯伽婆底十二佛陀婆底十三底囇狸迤反十四柯",
    "T21n1356_001:0875a17": "羅知胝迤反十五羅竪波伽知胝迤反十六知胝迤反杜婆",
    "T21n1356_001:0875a18": "底十七毘捨羅佛地十八達摩婆徙十九惡叉",
    "T21n1356_001:0875a19": "耶葛俾二十葛波毘伽知胝迤二十一阿媚多葛波",
    "T21n1356_001:0875a20": "休多大多禰二十二闍波底二十三哆嫟微耶反沙摩",
    "T21n1356_001:0875a21": "憙吳音反知胝迤反二十四蜀伽羅婆底二十五陟沙",
    "T21n1356_001:0875a22": "拏佛朕持引反地耶佛地瑣訶引二十六師子威",
    "T21n1356_001:0875a23": "當知。若善男子能於此華積神呪。若讀若誦。",
    "T21n1356_001:0875a24": "是人當於三月四月九月。從八日至十五日。",
    "T21n1356_001:0875a25": "一心憶念如來相好。夜中三誦華積神呪。日中",
    "T21n1356_001:0875a26": "亦三。至月圓時。當以香華燈燭於形像前而",
    "T21n1356_001:0875a27": "修供養。并誦華積陀羅尼呪。其人是夜夢見",
    "T21n1356_001:0875a28": "如來。相好具足坐蓮華座為眾說法。亦得華",
    "T21n1356_001:0875a29": "積陀羅尼呪。於現世中常得強記。智慧深信。",
    "T21n1356_001:0875b01": "從今身乃至涅槃。常一聞持一切聞見。一切",
    "T21n1356_001:0875b02": "經教一切學解。一切技藝通達無礙。於一切",
    "T21n1356_001:0875b03": "三昧深得清淨。解四聖諦無上法輪。說是經",
    "T21n1356_001:0875b04": "已。師子威等天龍八部。一切大眾歡喜奉行。",
    "T21n1356_001:0875b05": "華積陀羅尼神呪經"
}