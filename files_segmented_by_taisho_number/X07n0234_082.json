{
    "X07n0234_082:0817b04": "大方廣佛華嚴經疏卷第八十二(入第五十一經下半)",
    "X07n0234_082:0817b05": "清涼山沙門　澄觀　述",
    "X07n0234_082:0817b06": "晉水沙門　(淨源)　錄疏注經",
    "X07n0234_082:0817b07": "△十徧降種種喻。喻普徧聲。非唯普徧四洲。亦徧",
    "X07n0234_082:0817b08": "出多雷音。文三。初喻亦三。初總。",
    "X07n0234_082:0817b09": "復次佛子譬如娑竭羅龍王(至)饒益眾生咸令歡喜。",
    "X07n0234_082:0817b10": "△二別有五。初雲。",
    "X07n0234_082:0817b11": "從四天下乃至他化自在天(至)如是雲網周帀彌布。",
    "X07n0234_082:0817b12": "△二電。",
    "X07n0234_082:0817b13": "既彌布已出種種色電光(至)一色雲出種種色電光。",
    "X07n0234_082:0817b14": "△三雷。",
    "X07n0234_082:0817b15": "復於彼雲中出種種雷聲(至)及餘無量種種音聲。",
    "X07n0234_082:0817b16": "△四風。",
    "X07n0234_082:0817b17": "既震雷已復起涼風令諸眾生心生悅樂。",
    "X07n0234_082:0817b18": "△五雨。",
    "X07n0234_082:0817b19": "然後乃降種種諸雨(至)各隨其處所雨不同。",
    "X07n0234_082:0817b20": "此與賢首品。文有影略。△三結。",
    "X07n0234_082:0817b21": "雖彼龍王其心平等(至)善根異故雨有差別。",
    "X07n0234_082:0817b22": "△三合文亦有三。初總。",
    "X07n0234_082:0817b23": "佛子如來應正等覺(至)欲以正法教化眾生。",
    "X07n0234_082:0817b24": "△二別亦五。初以身合。雲有覆陰等故。",
    "X07n0234_082:0817c01": "先布身雲彌覆法界(至)或為眾生現法界身雲。",
    "X07n0234_082:0817c02": "即菩提等十身之中。有是四身。名異義同。一即願",
    "X07n0234_082:0817c03": "身。願生兜率故。四即意生身。隨意所生。同世色故。",
    "X07n0234_082:0817c04": "八即菩提身。具佛十力。成菩提故。九即威勢。具四",
    "X07n0234_082:0817c05": "無畏。能伏外故。亦可十力降魔為威勢。無畏為正",
    "X07n0234_082:0817c06": "覺。有正覺義故。餘之六身。名義俱同。△二合電光。",
    "X07n0234_082:0817c07": "不出通明無畏。",
    "X07n0234_082:0817c08": "佛子如來以如是等無量身(至)滿一切願皆令歡喜。",
    "X07n0234_082:0817c09": "△三以三昧合雷聲。",
    "X07n0234_082:0817c10": "佛子如來應正等覺(至)不壞解脫力三昧雷聲。",
    "X07n0234_082:0817c11": "略有三義。一若秋之雷。蟄蟲藏匿。若入三昧。諸惡",
    "X07n0234_082:0817c12": "不行。二若春之雷。則發蟄發萠。猶彼三昧。發生功",
    "X07n0234_082:0817c13": "德。三雷是雨之先相。三昧是說之先兆。有十種名。",
    "X07n0234_082:0817c14": "思而釋之。△四以大智合風。",
    "X07n0234_082:0817c15": "佛子如來身雲中出如是等(至)生不思議歡喜適悅。",
    "X07n0234_082:0817c16": "以後得智。觀機警覺。加被令成法器故。△五以說",
    "X07n0234_082:0817c17": "法合雨二。初結前標後。",
    "X07n0234_082:0817c18": "此相現已一切菩薩(至)令一切眾生身心清淨。",
    "X07n0234_082:0817c19": "△二別有十法。",
    "X07n0234_082:0817c20": "所謂為坐菩提場菩薩雨大法雨名法界無差別。",
    "X07n0234_082:0817c21": "一將成正覺。念相欲盡。聞斯法雨。便細念都亡。得",
    "X07n0234_082:0817c22": "見心性。等虗空界。法界一相始本無二。契同諸佛",
    "X07n0234_082:0817c23": "平等法身。故云法界無差別。",
    "X07n0234_082:0817c24": "為最後身菩薩雨大法雨名菩薩游戲如來祕密教。",
    "X07n0234_082:0818a01": "二出胎已後。坐道場前。後更無身。故云最後。法雨",
    "X07n0234_082:0818a02": "名游戲等者。此有三義。一開為二。謂游戲是神通",
    "X07n0234_082:0818a03": "大用。祕教即心智所契。二合為一。令於祕教出沒",
    "X07n0234_082:0818a04": "自在。故云游戲。言祕教者。即詮如來三德涅槃故。",
    "X07n0234_082:0818a05": "涅槃經名祕密藏。安住於此。能建大事。神通作用。",
    "X07n0234_082:0818a06": "故名游戲。在法華經。以體從用。名如來知見。深固",
    "X07n0234_082:0818a07": "幽遠。名為祕密。雖初心同稟。而窮究在斯。故亦為說。",
    "X07n0234_082:0818a08": "為一生所繫菩薩雨大法雨名清淨普光明。",
    "X07n0234_082:0818a09": "三一生所繫者。謂如彌勒。更一下生故。所以更一",
    "X07n0234_082:0818a10": "生者。由微細無明能障所知故。今為說令淨彼細",
    "X07n0234_082:0818a11": "惑。成種智普照。上三皆等覺位。",
    "X07n0234_082:0818a12": "為灌頂菩薩雨大法雨名如來莊嚴具所所莊嚴。",
    "X07n0234_082:0818a13": "三灌頂菩薩。即十地受職位。十方諸佛。法水灌頂。",
    "X07n0234_082:0818a14": "墯在佛數。能受如來大法雲雨。令具佛功德智慧。",
    "X07n0234_082:0818a15": "廣作佛事。為莊嚴故。",
    "X07n0234_082:0818a16": "為得忍菩薩雨大法雨(至)不斷菩薩大悲行。",
    "X07n0234_082:0818a17": "五得忍菩薩若取忍淨。八地已上。將止此忍。勸滿",
    "X07n0234_082:0818a18": "福智。不斷悲故。若取初得。有說初地即得。為說信",
    "X07n0234_082:0818a19": "等功德。後後圓淨。十地地智一一開發。不斷二利故。",
    "X07n0234_082:0818a20": "為住向行菩薩雨大法雨(至)無休息無疲厭。",
    "X07n0234_082:0818a21": "六住向行三。即三賢位。令其入證。真如現前。依此",
    "X07n0234_082:0818a22": "變化。為甚深門。而勝進不息。",
    "X07n0234_082:0818a23": "為初發心菩薩雨大法雨(至)大慈悲行救護眾生。",
    "X07n0234_082:0818a24": "七初發心者。通信初發心及信滿發心。既發上求",
    "X07n0234_082:0818b01": "下化之心。令依願行故。上皆已得本位。故並為說",
    "X07n0234_082:0818b02": "勝進上位之法。此下二門。通有二意。",
    "X07n0234_082:0818b03": "為求獨覺乘眾生雨大法雨(至)得不壞解脫果。",
    "X07n0234_082:0818b04": "八一約初求顯說。說其自乘。二約已住密說。密授",
    "X07n0234_082:0818b05": "大乘。如緣覺中。約自乘說。則因謝非常。果續非斷。",
    "X07n0234_082:0818b06": "逆觀非有。順觀非無。為離二邊。雖離二邊。而不壞",
    "X07n0234_082:0818b07": "自乘之果。約密十二因緣。即是中道。中道者名為",
    "X07n0234_082:0818b08": "佛性。故曰甚深緣起。是為上上智觀。故得不壞佛",
    "X07n0234_082:0818b09": "解脫果故。",
    "X07n0234_082:0818b10": "為求聲聞眾生(至)名以大智慧劒斷一切煩惱怨。",
    "X07n0234_082:0818b11": "九一約顯說。由彼厭患苦集。故說人空智劒斷之。",
    "X07n0234_082:0818b12": "二約密說。應以法空斷一切惑。故名大劒。",
    "X07n0234_082:0818b13": "為積集善根(至)名能令成就種種法門生大歡喜。",
    "X07n0234_082:0818b14": "十為二聚眾生。故云集善根者。其邪定聚未堪法",
    "X07n0234_082:0818b15": "雨。未定令得。名為成熟。已定令增種種法門。△三",
    "X07n0234_082:0818b16": "合上結。文二。初合結數。",
    "X07n0234_082:0818b17": "佛子諸佛如來隨眾生心(至)充滿一切無邊世界。",
    "X07n0234_082:0818b18": "△二合心等以釋外疑。",
    "X07n0234_082:0818b19": "佛子如來應正等覺(至)所雨法雨示有差別。",
    "X07n0234_082:0818b20": "△三結。",
    "X07n0234_082:0818b21": "是為如來音聲第十相諸菩薩摩訶薩應如是知。",
    "X07n0234_082:0818b22": "△三以法結通。",
    "X07n0234_082:0818b23": "復次佛子應知如來音聲(至)入佛法界故。",
    "X07n0234_082:0818b24": "通結十喻。皆無分量。△三結。",
    "X07n0234_082:0818c01": "佛子如來應正等覺音聲(至)菩薩摩訶薩應如是知。",
    "X07n0234_082:0818c02": "△二偈頌。頌上十喻。喻各二頌。",
    "X07n0234_082:0818c03": "爾時普賢菩薩摩訶薩欲重明此義而說頌言。",
    "X07n0234_082:0818c04": "三千世界將壞時(至)而於一切無分別。",
    "X07n0234_082:0818c05": "△四出現意業。文中分三。先身。次語。後意。義次第",
    "X07n0234_082:0818c06": "故。長行中二。初徵起。",
    "X07n0234_082:0818c07": "佛子諸菩薩摩訶薩應云何知如來應正等覺心。",
    "X07n0234_082:0818c08": "△二正釋三。初約法總辨。",
    "X07n0234_082:0818c09": "佛子如來心意識俱不可得。",
    "X07n0234_082:0818c10": "約體遮詮。",
    "X07n0234_082:0818c11": "但應以智無量故知如來心。",
    "X07n0234_082:0818c12": "奇用表詮。然此一文古有多說。一云。識等有二。一",
    "X07n0234_082:0818c13": "染。二淨。佛地無彼有漏染心心所。而有淨分心及",
    "X07n0234_082:0818c14": "心所。果位之中。智強識劣。故於王上。以顯染無。約",
    "X07n0234_082:0818c15": "彼智所。以明無量。若必無王。所依何立。故成唯識",
    "X07n0234_082:0818c16": "第二。引如來功德莊嚴經云。如來無垢識。是淨無",
    "X07n0234_082:0818c17": "漏界。解脫一切障。圓鏡智相應。則有王明矣。言轉",
    "X07n0234_082:0818c18": "識者。智依識轉。非轉識體。一云。以無積集思量等",
    "X07n0234_082:0818c19": "義。故說心等叵得。就無分別智。以顯無量。非無心",
    "X07n0234_082:0818c20": "體。故攝論第八云。無分別智所依。非心非思義故。",
    "X07n0234_082:0818c21": "亦非非心為所依止。心種類故。以心為因。數習勢",
    "X07n0234_082:0818c22": "力。引得此位。名心種類。上之二解。俱明心意識有。",
    "X07n0234_082:0818c23": "一云。佛果實無心意意識及餘心法。云不可得。唯",
    "X07n0234_082:0818c24": "有大智。故言智無量故知如來心。故金光明經及",
    "X07n0234_082:0819a01": "梁攝論皆云。唯如如及如如智獨存。佛性論中。五",
    "X07n0234_082:0819a02": "法攝大覺性。唯一真法界及四智菩提。不言更有",
    "X07n0234_082:0819a03": "餘法。上之二宗。徧取皆妨。若依前有。未免增益。亦",
    "X07n0234_082:0819a04": "不能通不可得言。又此淨分。此何不說。彼無垢識",
    "X07n0234_082:0819a05": "而得說耶。經何不言染不可得。若依後義。未免損",
    "X07n0234_082:0819a06": "減。亦不能通知佛心言。既云以智無量故知如來",
    "X07n0234_082:0819a07": "心。不言無心。可知明非無心矣。又心既是無。智何",
    "X07n0234_082:0819a08": "獨立。非唯違上二論。亦違涅槃滅無常識獲常識",
    "X07n0234_082:0819a09": "義。若二義雙取。未免相違。若互泯雙非。寧逃戲論。",
    "X07n0234_082:0819a10": "若爾何以指南。今釋此義。文中分二。先會前二宗。",
    "X07n0234_082:0819a11": "後消經意。今初文也。若後宗言唯如智者。以心即",
    "X07n0234_082:0819a12": "同真性。故曰唯如。照用不失。故曰如智。豈離心外。",
    "X07n0234_082:0819a13": "而智別有。如是則唯如不乖於有。前宗以純如之",
    "X07n0234_082:0819a14": "體。故有淨心。心既是如。有之何失。是知即真之有。",
    "X07n0234_082:0819a15": "與即有之真。二義相成。有無無礙。後消經意。言不",
    "X07n0234_082:0819a16": "可得者。以心義深玄。言不及故。寄遮顯深。言但以",
    "X07n0234_082:0819a17": "智知如來心者。託以心所。寄表顯深。故晉經云。但",
    "X07n0234_082:0819a18": "知如來智無量故。知心無量。云何深玄。欲言其有。",
    "X07n0234_082:0819a19": "同如絕相。欲言其無。幽靈不竭欲言其染。萬累斯",
    "X07n0234_082:0819a20": "亡。欲言其淨。不斷性惡。欲言其一。包含無外。欲言",
    "X07n0234_082:0819a21": "其異。一味難分。欲謂有情。無殊色性。欲謂無情。無",
    "X07n0234_082:0819a22": "幽不徹。口欲談而辭喪。心將緣而慮亡。亦猶果分",
    "X07n0234_082:0819a23": "不可說故。是知佛心即有即無。即事即理。即王即",
    "X07n0234_082:0819a24": "數。即一即多。心中非有意。亦非不有意。意中非有",
    "X07n0234_082:0819b01": "心。亦非不有心。王中非有數。亦非不有數。數非依",
    "X07n0234_082:0819b02": "於王。亦非不依王。一一皆爾。圓融無礙。則令上諸",
    "X07n0234_082:0819b03": "義。各隨一理。不爽玄宗。言寄表顯深者。既心不可",
    "X07n0234_082:0819b04": "以智知。且託智以稱歎。智是心所。尚以十喻明玄。",
    "X07n0234_082:0819b05": "則所依之心。玄又玄矣。故十喻之末皆結為心之",
    "X07n0234_082:0819b06": "相。然佛尚不說。凡何敢思。有因緣故。輒憑教理。以",
    "X07n0234_082:0819b07": "示玄宗。望無咎其繁而不要也。△二寄喻別顯。舉",
    "X07n0234_082:0819b08": "十大喻。以喻如來十種大智。即為十段。十智體用",
    "X07n0234_082:0819b09": "非一非異。文各有三。謂喻合結。今初虗空無依為",
    "X07n0234_082:0819b10": "依喻。喻佛無依成事之智三。初喻。",
    "X07n0234_082:0819b11": "譬如虗空為一切物所依而虗空無所依。",
    "X07n0234_082:0819b12": "△二合。",
    "X07n0234_082:0819b13": "如來智慧亦復如是(至)而如來智無所依。",
    "X07n0234_082:0819b14": "謂諸乘之智。依佛智生。如十地云。此十地智。皆因",
    "X07n0234_082:0819b15": "佛智而有差別。離佛智外。無所依學。而佛果滿。更",
    "X07n0234_082:0819b16": "不依他。豈不依心。反依理耶。豈不向言王所無二",
    "X07n0234_082:0819b17": "耶。良以佛智照極。無有智外如為智所依。故智體",
    "X07n0234_082:0819b18": "全如。若有所依。不名如智。亦猶淨名云。法隨於如。",
    "X07n0234_082:0819b19": "無所隨故。文殊般若云。若無境界。則無所依。況佛",
    "X07n0234_082:0819b20": "智外無法可得。以一切法即佛智故。△三結。",
    "X07n0234_082:0819b21": "佛子是為如來心第一相諸菩薩摩訶薩應如是知。",
    "X07n0234_082:0819b22": "△二法界湛然喻。喻佛體無增減智。即轉釋前依。",
    "X07n0234_082:0819b23": "依者依此出生故。文三。初喻。",
    "X07n0234_082:0819b24": "復次佛子譬如法界常出一切(至)而法界無增減。",
    "X07n0234_082:0819c01": "雖出諸智。亦不減少。菩薩解脫成佛智時。亦不增",
    "X07n0234_082:0819c02": "足。以同體均故。如上海中板喻。水有高下。板無增",
    "X07n0234_082:0819c03": "減。△二合。",
    "X07n0234_082:0819c04": "如來智慧亦復如是(至)而如來智無增減。",
    "X07n0234_082:0819c05": "△三結。",
    "X07n0234_082:0819c06": "佛子是為如來心第二相諸菩薩摩訶薩應如是知。",
    "X07n0234_082:0819c07": "△三大海潛益喻。喻佛體均益生智。即雙釋前依",
    "X07n0234_082:0819c08": "及出生義。文三。初喻。",
    "X07n0234_082:0819c09": "復次佛子譬如大海(至)不作分別我出於水。",
    "X07n0234_082:0819c10": "△二合。",
    "X07n0234_082:0819c11": "佛智海水亦復如是流入一切眾生心中。",
    "X07n0234_082:0819c12": "謂與眾生心體同故。義曰潛流。穿鑿自心。得智慧",
    "X07n0234_082:0819c13": "時。即是見他佛智。是曰依之出生。又由體同。令外",
    "X07n0234_082:0819c14": "佛加持資其念力。亦是流入。",
    "X07n0234_082:0819c15": "若諸眾生觀察境界(至)所得智慧各各不同。",
    "X07n0234_082:0819c16": "△三結。",
    "X07n0234_082:0819c17": "佛子是為如來心第三相諸菩薩摩訶薩應如是知。",
    "X07n0234_082:0819c18": "△四大寶出生喻。喻佛用興體密智。釋上能生。以",
    "X07n0234_082:0819c19": "何義故而能生耶。具四寶故。文三。初喻有三。初總",
    "X07n0234_082:0819c20": "明出處體用。",
    "X07n0234_082:0819c21": "復次佛子譬如大海(至)乃至一寶亦不可得。",
    "X07n0234_082:0819c22": "△二徵列寶名。",
    "X07n0234_082:0819c23": "何等為四一名積集寶(至)四名具足莊嚴。",
    "X07n0234_082:0819c24": "△三結其深勝。",
    "X07n0234_082:0820a01": "佛子此四寶珠一切凡夫(至)置於宮中深密處故。",
    "X07n0234_082:0820a02": "△二合三。初合出處體用。",
    "X07n0234_082:0820a03": "佛子如來應正等覺大智慧海(至)諸菩薩智慧之寶。",
    "X07n0234_082:0820a04": "△二合徵列寶名。",
    "X07n0234_082:0820a05": "何等為四。",
    "X07n0234_082:0820a06": "衍英諸公皆云。初證道智斷惑障。二助道智斷智",
    "X07n0234_082:0820a07": "障。三不住道智捨於報障。上三自利。四利益眾生",
    "X07n0234_082:0820a08": "智。即利他行。此釋亦無大過。果地具此三道。能令",
    "X07n0234_082:0820a09": "學者入菩薩地故。今更一解。若直就文。文自明顯。",
    "X07n0234_082:0820a10": "今以法相收之。即四智菩提。",
    "X07n0234_082:0820a11": "所謂無染著巧方便大智慧寶。",
    "X07n0234_082:0820a12": "一大圓鏡智。以離諸分別。名無染著。所緣行相微",
    "X07n0234_082:0820a13": "細難知。不忘不愚一切境相。名巧方便。",
    "X07n0234_082:0820a14": "善分別有為無為法大智慧寶。",
    "X07n0234_082:0820a15": "二即平等性智。觀一切法。若為無為。自他平等。名",
    "X07n0234_082:0820a16": "善分別。",
    "X07n0234_082:0820a17": "分別說無量法而不壞法性大智慧寶。",
    "X07n0234_082:0820a18": "三即妙觀察智。善觀諸法自相共相無礙而轉。說",
    "X07n0234_082:0820a19": "無量法。而不壞法性。無量法者。即攝觀無量總持",
    "X07n0234_082:0820a20": "定門等。而言說者。雨大法雨。斷一切疑故。",
    "X07n0234_082:0820a21": "知時非時未曾誤失大智慧寶。",
    "X07n0234_082:0820a22": "四即成所作智。知機知時。作所應作故。△三合前",
    "X07n0234_082:0820a23": "深勝二。初用勝體深。",
    "X07n0234_082:0820a24": "若諸如來大智海中(至)置於如來深密藏故。",
    "X07n0234_082:0820b01": "此中用勝。喻在總中。此中體深。同法華經髻中明",
    "X07n0234_082:0820b02": "珠。不妄與人。然約下智不及。故稱密藏。不全同喻。",
    "X07n0234_082:0820b03": "故涅槃中。明有密語而無密藏。△二體勝用深。",
    "X07n0234_082:0820b04": "此四智寶平均正直。",
    "X07n0234_082:0820b05": "平均正直。即平等性智。大慈悲等。常共相應。故曰",
    "X07n0234_082:0820b06": "平均。一味相續。名為正直。",
    "X07n0234_082:0820b07": "端潔。",
    "X07n0234_082:0820b08": "即大圓鏡智。端者純淨圓德。現種依持故。潔者性",
    "X07n0234_082:0820b09": "相清淨。離諸雜染。",
    "X07n0234_082:0820b10": "妙好。",
    "X07n0234_082:0820b11": "即妙觀察智。",
    "X07n0234_082:0820b12": "普能利益諸菩薩眾。",
    "X07n0234_082:0820b13": "即成所作智。此約別配。今以四智圓融故。四德亦",
    "X07n0234_082:0820b14": "該四寶。況四智乃十中之一。則永異餘宗。",
    "X07n0234_082:0820b15": "令其悉得智慧光明。",
    "X07n0234_082:0820b16": "△三結。",
    "X07n0234_082:0820b17": "佛子是為如來心第四相諸菩薩摩訶薩應如是知。",
    "X07n0234_082:0820b18": "△五珠消海水喻。喻佛滅惑成德之智。由有前智。",
    "X07n0234_082:0820b19": "無智不生。由有此智。無惑不斷。又前則橫具四智。",
    "X07n0234_082:0820b20": "此則豎具四智。皆是釋前為依之義。文三。初喻二。",
    "X07n0234_082:0820b21": "初總明體用。",
    "X07n0234_082:0820b22": "復次佛子譬如大海(至)其中所有悉被漂沒。",
    "X07n0234_082:0820b23": "△二別顯用相。",
    "X07n0234_082:0820b24": "佛子此日藏大寶光明(至)如火熾然悉盡無餘。",
    "X07n0234_082:0820c01": "此為極教了義之說。而起世婆沙等說。阿鼻地獄",
    "X07n0234_082:0820c02": "在下。火氣上吞。銷鑠海水。蓋是少分方便之說。而",
    "X07n0234_082:0820c03": "俗典云。以沃燋石銷海水者。或測度而知。或見寶",
    "X07n0234_082:0820c04": "不辨。謂之石耳。又云。注於尾廬壑者。但見其銷。以",
    "X07n0234_082:0820c05": "詺之耳。△二合二。初合總明體用。",
    "X07n0234_082:0820c06": "佛子如來應正等覺大智慧海(至)無功用大智慧寶。",
    "X07n0234_082:0820c07": "△二合別顯用相。",
    "X07n0234_082:0820c08": "佛子諸菩薩。",
    "X07n0234_082:0820c09": "然此四智。古德有配四種三昧。初是大乘光明三",
    "X07n0234_082:0820c10": "昧智。二是集福德王。三是賢護。四是首楞嚴。此釋",
    "X07n0234_082:0820c11": "配定。理則可爾。案次乘理。以第三名智光普照故。",
    "X07n0234_082:0820c12": "若將初為三。以三為初。乃順文理。今更一解。標其",
    "X07n0234_082:0820c13": "所成。即是四定。約能成智。應別立名。又若將此豎",
    "X07n0234_082:0820c14": "配諸位。尤異昔解。",
    "X07n0234_082:0820c15": "修習一切助道法時(至)持心一境住於三昧。",
    "X07n0234_082:0820c16": "謂一佛以即事而真智。治於地前。成初四地。令得",
    "X07n0234_082:0820c17": "賢守定。以此三昧。能守世間及出世間賢善法故。",
    "X07n0234_082:0820c18": "前之三地名為世間。四為出世。既了即事而真則",
    "X07n0234_082:0820c19": "即散而定。",
    "X07n0234_082:0820c20": "又以除一切法愛大智慧寶光明(至)起廣大神通。",
    "X07n0234_082:0820c21": "二以即體之用智。治於四地未能起用。令得五地",
    "X07n0234_082:0820c22": "入俗。成集福德王定。",
    "X07n0234_082:0820c23": "又以慧光普照大智慧寶光明(至)住大明功用行。",
    "X07n0234_082:0820c24": "三以平等無相智。治五地中雖能隨俗未得平等。",
    "X07n0234_082:0821a01": "令得六七二地般若大光功用後邊成光明定。",
    "X07n0234_082:0821a02": "又以與如來平等無邊(至)息一切功用令無有餘。",
    "X07n0234_082:0821a03": "四以平等無功用智。治七地功用。令入八地乃至",
    "X07n0234_082:0821a04": "佛果得首楞嚴定。所作究竟。果既具四。因亦通修。",
    "X07n0234_082:0821a05": "且約相顯。為此豎配。不可偏局。",
    "X07n0234_082:0821a06": "佛子若無如來此四智寶(至)得如來地無有是處。",
    "X07n0234_082:0821a07": "△三結。",
    "X07n0234_082:0821a08": "佛子是為如來心第五相諸菩薩摩訶薩應如是知。",
    "X07n0234_082:0821a09": "△六虗空合受喻。喻佛依持無礙之智。亦釋前依",
    "X07n0234_082:0821a10": "義。文三。初喻。",
    "X07n0234_082:0821a11": "復次佛子如從水際(至)普容三界而無。",
    "X07n0234_082:0821a12": "△二合。",
    "X07n0234_082:0821a13": "佛子如來智慧亦復如是(至)無量智慧而無分別。",
    "X07n0234_082:0821a14": "上但云依。猶尚通於外依他力。今明體徧普能容",
    "X07n0234_082:0821a15": "受。是則五乘等智。皆是如來大智中物。肇公亦云。",
    "X07n0234_082:0821a16": "夫聖人虗心冥照。理無不統。懷六合於胸中。而靈",
    "X07n0234_082:0821a17": "鑒有餘。鏡萬有於方寸。而其神常虗。即斯義也。△",
    "X07n0234_082:0821a18": "三結。",
    "X07n0234_082:0821a19": "佛子是為如來心第六相諸菩薩摩訶薩應如是知。",
    "X07n0234_082:0821a20": "△七藥王生長喻。喻佛窮劫利樂智。文三。初喻四。",
    "X07n0234_082:0821a21": "初總明體用。",
    "X07n0234_082:0821a22": "復次佛子如雪山頂(至)盡金剛地水輪際生。",
    "X07n0234_082:0821a23": "△二別顯用相。",
    "X07n0234_082:0821a24": "彼藥王樹若生根時(至)枝葉華果悉皆如是。",
    "X07n0234_082:0821b01": "△三得名所由。",
    "X07n0234_082:0821b02": "此藥王樹根能生莖莖能生根根無有盡名無盡根。",
    "X07n0234_082:0821b03": "△四揀其非處。",
    "X07n0234_082:0821b04": "佛子彼藥王樹於一切處(至)地獄深坑及水輪中。",
    "X07n0234_082:0821b05": "上揀下收。",
    "X07n0234_082:0821b06": "然亦於彼初無厭捨。",
    "X07n0234_082:0821b07": "收者亦不厭故。故晉經云。不捨生性。△二合。亦有",
    "X07n0234_082:0821b08": "四段。而文不次。初合總顯體用有六。",
    "X07n0234_082:0821b09": "佛子如來智慧大藥王樹(至)廣大悲願而為其根。",
    "X07n0234_082:0821b10": "一以悲願菩提合根。此為諸佛之本。深難拔故。文",
    "X07n0234_082:0821b11": "有四弘。",
    "X07n0234_082:0821b12": "於一切如來真實智慧(至)善巧方便以為其莖。",
    "X07n0234_082:0821b13": "二依實智所生方便為莖。能幹事故。菩提體故。",
    "X07n0234_082:0821b14": "徧法界智諸波羅蜜以為其枝。",
    "X07n0234_082:0821b15": "三依前二智。分為諸度。旁陰為枝。",
    "X07n0234_082:0821b16": "禪定解脫諸大三昧以為其葉。",
    "X07n0234_082:0821b17": "四戒定息熱。別受葉名。",
    "X07n0234_082:0821b18": "總持辯才菩提分法以為其華。",
    "X07n0234_082:0821b19": "五辯才道品等。親生菩提。開發為華。",
    "X07n0234_082:0821b20": "究竟無變諸佛解脫以為其果。",
    "X07n0234_082:0821b21": "六果可知。上六亦可豎配地位。而其下文別顯用",
    "X07n0234_082:0821b22": "相。既云一切菩薩。故但從通。△二越次合後得名",
    "X07n0234_082:0821b23": "所由。",
    "X07n0234_082:0821b24": "佛子如來智慧大藥王樹(至)以究竟無休息故。",
    "X07n0234_082:0821c01": "窮未來際。",
    "X07n0234_082:0821c02": "不斷菩薩行故。",
    "X07n0234_082:0821c03": "得果不捨其因。",
    "X07n0234_082:0821c04": "菩薩行即如來性(至)是故得名為無盡根。",
    "X07n0234_082:0821c05": "由不捨因。故得因果交徹展轉相生。△三却合前",
    "X07n0234_082:0821c06": "段別顯用相。",
    "X07n0234_082:0821c07": "佛子如來智慧大藥王樹(至)增長堅固精進深心莖。",
    "X07n0234_082:0821c08": "深心樂修善行。即前方便。",
    "X07n0234_082:0821c09": "其枝生時令一切菩薩(至)頭陀功德少欲知足葉。",
    "X07n0234_082:0821c10": "淨戒亦能息熱。",
    "X07n0234_082:0821c11": "其華生時令一切菩薩具諸善根相好莊嚴華。",
    "X07n0234_082:0821c12": "相好如華為嚴。",
    "X07n0234_082:0821c13": "其果生時令一切菩薩(至)乃至一切佛灌頂忍果。",
    "X07n0234_082:0821c14": "文多影略者。為分能所成故。△四合揀非器。",
    "X07n0234_082:0821c15": "佛子如來智慧大藥王樹(至)墯於無為廣大深坑。",
    "X07n0234_082:0821c16": "先揀非器。無為正位一墯難出。故喻深坑。又無悲",
    "X07n0234_082:0821c17": "水。取灰斷故。如彼地獄。",
    "X07n0234_082:0821c18": "及壞善根非器眾生溺大邪見貪愛之水。",
    "X07n0234_082:0821c19": "邪見撥無。貪愛浸爛。皆喻於水。不容善根。又闕土",
    "X07n0234_082:0821c20": "緣。非生處故。",
    "X07n0234_082:0821c21": "然亦於彼曾無厭捨。",
    "X07n0234_082:0821c22": "後收。上據現惡闕緣。令生厭怖直進一乘。故除二",
    "X07n0234_082:0821c23": "處。而同有佛性。久久當成。故不厭捨。是知現惡明",
    "X07n0234_082:0821c24": "無。則知無惡必有。故涅槃云。一闡提人雖復斷善。",
    "X07n0234_082:0822a01": "猶有佛性。若能發心。非闡提也。法華亦云。決了聲",
    "X07n0234_082:0822a02": "聞法。餘諸聲聞眾。亦當復如是。",
    "X07n0234_082:0822a03": "佛子如來智慧無有增減以根善安住生無休息故。",
    "X07n0234_082:0822a04": "結云。根善安住者。常住大悲故。有引向來所揀。證",
    "X07n0234_082:0822a05": "無佛性及定性義。不觀次後不捨之言。況第十喻",
    "X07n0234_082:0822a06": "平等共有。減損佛性。恐毀謗一乘。願諸後學。當誡",
    "X07n0234_082:0822a07": "慎之。莫滯權說。△三結。",
    "X07n0234_082:0822a08": "佛子是為如來心第七相諸菩薩摩訶薩應如是知。",
    "X07n0234_082:0822a09": "△八劫火燒盡喻。文三。初喻。",
    "X07n0234_082:0822a10": "復次佛子譬如三千大千(至)得不燒不答言不也。",
    "X07n0234_082:0822a11": "喻佛知無不盡智。由此佛智更無所依。△二合。",
    "X07n0234_082:0822a12": "佛子彼所投草容可不燒(至)智慧平等悉明達故。",
    "X07n0234_082:0822a13": "△三結。",
    "X07n0234_082:0822a14": "佛子是為如來心第八相諸菩薩摩訶薩應如是知。",
    "X07n0234_082:0822a15": "△九劫風持壞喻。文三。初喻。",
    "X07n0234_082:0822a16": "復次佛子譬如風災(至)十方世界無不壞盡。",
    "X07n0234_082:0822a17": "喻佛巧令留惑智。非但能斷。亦復能留。△二合。",
    "X07n0234_082:0822a18": "如來應正等覺亦復如是(至)安住如來究竟之位。",
    "X07n0234_082:0822a19": "謂佛有斯巧。授與根未熟未具萬行菩薩。令留潤",
    "X07n0234_082:0822a20": "生之惑。由此留惑。惑方至盡。得一切智。不同二乘",
    "X07n0234_082:0822a21": "不為菩提心期速出。廣明留惑潤生。具如別障。△",
    "X07n0234_082:0822a22": "三結。",
    "X07n0234_082:0822a23": "佛子是為如來心第九相諸菩薩摩訶薩應如是知。",
    "X07n0234_082:0822a24": "△十塵含經卷喻。文四。初法。",
    "X07n0234_082:0822b01": "復次佛子如來智慧(至)而不具有如來智慧。",
    "X07n0234_082:0822b02": "喻於佛性通平等智。所以得知佛智徧者。無一眾",
    "X07n0234_082:0822b03": "生不有本覺。與一切佛體無殊故。上言潛流。則似",
    "X07n0234_082:0822b04": "佛智徧他眾生。今顯眾生各各自有。故云徧耳。此",
    "X07n0234_082:0822b05": "有三意。一明無一眾生不有佛性。則知無性者非",
    "X07n0234_082:0822b06": "眾生數。謂草木等。此釋已過五性之見。二者眾生",
    "X07n0234_082:0822b07": "在纏之因。已具出纏之果。故云具有如來智慧。非",
    "X07n0234_082:0822b08": "但有性後方當成。亦非理先智後。是知涅槃對昔",
    "X07n0234_082:0822b09": "方便。且說有性。後學尚謂談有藏無。況聞眾生等",
    "X07n0234_082:0822b10": "有果智。誰當信者。三彼眾生因中果智。即他佛。之",
    "X07n0234_082:0822b11": "果智。以圓教宗。自他因果無二體故。不爾。此說眾。",
    "X07n0234_082:0822b12": "生有果。何名說佛智耶。斯則玄又玄矣。非華嚴宗。",
    "X07n0234_082:0822b13": "無有斯理。△次釋疑。謂有疑云。涅槃又云。佛性者",
    "X07n0234_082:0822b14": "名為智慧。有智慧時則無煩惱。今有佛智。那作眾",
    "X07n0234_082:0822b15": "生。故釋疑中。先順答前義。",
    "X07n0234_082:0822b16": "但以妄想顛倒執著而不證得。",
    "X07n0234_082:0822b17": "謂倒故不證。豈得言無。如壯士迷於額珠。豈是膚",
    "X07n0234_082:0822b18": "中無寶。",
    "X07n0234_082:0822b19": "若離妄想一切智自然智無礙智則得現前。",
    "X07n0234_082:0822b20": "後反以理成。謂若先無。離倒寧有。既離倒現。明本",
    "X07n0234_082:0822b21": "不無。如貧得珠。非今授與。是以涅槃恐不修行。故",
    "X07n0234_082:0822b22": "云若言定有。則為執著。恐不信有。故云若言定無。",
    "X07n0234_082:0822b23": "則為妄語。乍可執著。不可妄語。自然智者。自覺聖",
    "X07n0234_082:0822b24": "智也。無礙智者。始本無二。絕二礙也。△二喻二。初",
    "X07n0234_082:0822c01": "明大經潛塵。以喻上文妄纏佛智。",
    "X07n0234_082:0822c02": "佛子譬如有大經卷。",
    "X07n0234_082:0822c03": "大經卷者。佛智無涯。性德圓滿。",
    "X07n0234_082:0822c04": "量等三千大千世界(至)一一書寫其量悉等。",
    "X07n0234_082:0822c05": "書寫一一各稱境者。智如理故。",
    "X07n0234_082:0822c06": "此大經卷雖復量等大千世界而全住在一微塵中。",
    "X07n0234_082:0822c07": "潛一塵者。略有三義。一妄覆真故。二小含大故。三",
    "X07n0234_082:0822c08": "一具多故。",
    "X07n0234_082:0822c09": "如一微塵一切微塵皆亦如是。",
    "X07n0234_082:0822c10": "一切塵者。無一眾生不具佛智故。△二明出經益",
    "X07n0234_082:0822c11": "物。喻上離妄佛智現前。",
    "X07n0234_082:0822c12": "時有一人智慧明達(至)一切微塵應知悉然。",
    "X07n0234_082:0822c13": "△三合二。初合大經潛塵。",
    "X07n0234_082:0822c14": "佛子如來智慧亦復如是(至)普能利益一切眾生。",
    "X07n0234_082:0822c15": "合上書寫多事。",
    "X07n0234_082:0822c16": "具足在於眾生身中(至)不知不覺不得利益。",
    "X07n0234_082:0822c17": "眾生身及妄想。俱合上塵。△二合出經益物。",
    "X07n0234_082:0822c18": "爾時如來以無障礙(至)利益安樂一切眾生。",
    "X07n0234_082:0822c19": "如來合上一人。智眼合上天眼。是知不信眾生等",
    "X07n0234_082:0822c20": "有佛智。智眼未開。復何可怪。如來藏經說九種喻。",
    "X07n0234_082:0822c21": "喻如來藏。謂如青蓮華在泥水中。未出泥水。人無",
    "X07n0234_082:0822c22": "貴者。又如貧女而懷聖胎。如大價寶垢衣所纏。如",
    "X07n0234_082:0822c23": "摩尼珠落在深廁。如真金像弊衣所覆。如菴羅樹。",
    "X07n0234_082:0822c24": "華實未成亦如稻米在糠糩中。如金在鑛。如像在",
    "X07n0234_082:0823a01": "模。皆是塵中有佛身義。與此大同。△三結。",
    "X07n0234_082:0823a02": "佛子是為如來心第十相諸菩薩摩訶薩應如是知。",
    "X07n0234_082:0823a03": "△三總結勸知。",
    "X07n0234_082:0823a04": "佛子菩薩摩訶薩應(至)知如來應正等覺心。",
    "X07n0234_082:0823a05": "上十喻。初總明無依為依。二能出生。三能潛徧。四",
    "X07n0234_082:0823a06": "模具四智。五豎具四智。六體廣包含。七用無終竟。",
    "X07n0234_082:0823a07": "八智無不盡。九巧能攝持。十處處具足。前九直語",
    "X07n0234_082:0823a08": "佛智。後一乃融自他。此十圓融。略顯佛智之相。寄",
    "X07n0234_082:0823a09": "顯如來之心。未盡佛心一毫。故應更以無量無礙。",
    "X07n0234_082:0823a10": "是故知也。△二偈頌。二十二偈分二。初兩句頌約",
    "X07n0234_082:0823a11": "法總顯。",
    "X07n0234_082:0823a12": "爾時普賢菩薩摩訶薩欲重明此義而說頌言。",
    "X07n0234_082:0823a13": "欲知諸佛心當觀佛智慧。",
    "X07n0234_082:0823a14": "明託心所。以知心王。△二餘頌頌上喻。文三。初一",
    "X07n0234_082:0823a15": "頌半頌於初喻。",
    "X07n0234_082:0823a16": "佛智無依處如空無所依(至)佛智無依止。",
    "X07n0234_082:0823a17": "△次十六頌。頌次八喻。每喻二偈。",
    "X07n0234_082:0823a18": "聲聞與獨覺及諸佛解脫(至)令住如來地。",
    "X07n0234_082:0823a19": "△三有四偈。頌第十喻。",
    "X07n0234_082:0823a20": "如有大經卷量等三千界(至)饒益諸菩薩。",
    "X07n0234_082:0823a21": "大方廣佛華嚴經疏卷第八十二"
}