{
    "T31n1593_002:0119b16": "攝大乘論卷中",
    "T31n1593_002:0119b18": "無著菩薩造",
    "T31n1593_002:0119b19": "真諦三藏譯",
    "T31n1593_002:0119b20": "應知勝相第二之二",
    "T31n1593_002:0119b21": "若唯識似塵顯現依止說名依他性，云何成",
    "T31n1593_002:0119b22": "依他？何因緣說名依他？從自熏習種子生故，",
    "T31n1593_002:0119b23": "繫屬因緣不得自在。若生無有功能過一剎那",
    "T31n1593_002:0119b24": "得自住故，說名依他。若分別性，依他實無所",
    "T31n1593_002:0119b25": "有似塵顯現，云何成分別？何因緣說名分別？",
    "T31n1593_002:0119b26": "無量相貌意識分別，顛倒生因故成分別。無",
    "T31n1593_002:0119b27": "有自相唯見分別故，說名分別。若真實性，分",
    "T31n1593_002:0119b28": "別性永無所有為相，云何成真實？何因緣說",
    "T31n1593_002:0119b29": "名真實？由如無不如，故成真實。由成就清淨",
    "T31n1593_002:0119c01": "境界，由一切善法中最勝，於勝義成就，故說",
    "T31n1593_002:0119c02": "名真實。復次若有分別及所分別，分別性成。",
    "T31n1593_002:0119c03": "此中何法名分別？何法所分別？何法名分別",
    "T31n1593_002:0119c04": "性？意識是分別，具三種分別故。何以故？此識",
    "T31n1593_002:0119c05": "自言熏習為種子及一切識言熏習為種子，",
    "T31n1593_002:0119c06": "是故此生由無邊分別，一切處分別但名分",
    "T31n1593_002:0119c07": "別，說名分別。此依他，但是所分別。是因能成",
    "T31n1593_002:0119c08": "依他性為所分別，此中名分別性。云何分別",
    "T31n1593_002:0119c09": "能計度？此依他性但如萬物相，緣何境界？",
    "T31n1593_002:0119c10": "執何相貌？云何觀見？云何緣起？云何言說？云",
    "T31n1593_002:0119c11": "何增益？由名等境界，於依他性中，由執著",
    "T31n1593_002:0119c12": "相，由決判起見、由覺觀言說緣起、由見等四",
    "T31n1593_002:0119c13": "種言說實無有塵計實有為增益，由此因故",
    "T31n1593_002:0119c14": "能分別。此三種性云何？與他為異、為不異？非",
    "T31n1593_002:0119c15": "異非不異，應如此說。有別義，依他性名依他。",
    "T31n1593_002:0119c16": "有別義，此成分別。有別義，此成真實。何者別",
    "T31n1593_002:0119c17": "義說此名依他？從熏習種子繫屬他故。復",
    "T31n1593_002:0119c18": "有何義此成分別？此依他性為分別因，是所",
    "T31n1593_002:0119c19": "分別，故成分別。復有何義此成真實？此依他",
    "T31n1593_002:0119c20": "性或成真實，如所分別實不如是有故。復有",
    "T31n1593_002:0119c21": "何義，由此一識成一切種種識相貌？本識、識",
    "T31n1593_002:0119c22": "所餘生起識種種相貌故，復因此相貌生故。",
    "T31n1593_002:0119c23": "依他性有幾種？若略說有二種：一繫屬熏習",
    "T31n1593_002:0119c24": "種子、二繫屬淨品不淨品性不成就，是故",
    "T31n1593_002:0119c25": "由此二種繫屬說名依他。分別性亦有二種：",
    "T31n1593_002:0119c26": "一由分別自性、二由分別差別。真實性亦有",
    "T31n1593_002:0119c27": "二種：一自性成就、二清淨成就。復有分別",
    "T31n1593_002:0119c28": "更成四種：一分別自性、二分別差別、三有覺、",
    "T31n1593_002:0119c29": "四無覺。有覺者，能了別名言眾生分別。無",
    "T31n1593_002:0120a01": "覺者，不能了別名言眾生分別。復次分別有",
    "T31n1593_002:0120a02": "五種：一依名分別義自性，譬如此名目此義。",
    "T31n1593_002:0120a03": "二依義分別名自性，譬如此義屬此名。三依",
    "T31n1593_002:0120a04": "名分別名自性，譬如分別未識義名。四依義",
    "T31n1593_002:0120a05": "分別義自性，譬如分別未識名義。五依二分",
    "T31n1593_002:0120a06": "別二自性，譬如此名此義，何義何名。若攝一",
    "T31n1593_002:0120a07": "切分別，復有十種：一根本分別，謂本識。二相",
    "T31n1593_002:0120a08": "分別，謂色等識。三依顯示分別，謂有依止眼",
    "T31n1593_002:0120a09": "等識識。四相變異分別，謂老等變異，苦樂",
    "T31n1593_002:0120a10": "等受，欲等惑及枉，時節等變異，地獄等欲",
    "T31n1593_002:0120a11": "界等變異。五依顯示變異分別，謂如前所說",
    "T31n1593_002:0120a12": "變異，起變異分別。六他引分別，謂聞非正法",
    "T31n1593_002:0120a13": "類、聞正法類分別。七不如理分別，謂正法外",
    "T31n1593_002:0120a14": "人非正法類分別。八如理分別，謂正法內人",
    "T31n1593_002:0120a15": "聞正法類分別。九決判執分別，謂不如理思",
    "T31n1593_002:0120a16": "惟種類，身見為根本，與六十二見相應分別。",
    "T31n1593_002:0120a17": "十散動分別，謂菩薩十種分別：無有相散動、",
    "T31n1593_002:0120a18": "有相散動、增益散動、損減散動、一執散動、",
    "T31n1593_002:0120a19": "異執散動、通散動、別散動、如名起義散動、如",
    "T31n1593_002:0120a20": "義起名散動。為對治此十種散動分別故，於",
    "T31n1593_002:0120a21": "一切般若波羅蜜教中佛世尊說：無分別智",
    "T31n1593_002:0120a22": "能對治此十種散動，應知具足般若波羅蜜",
    "T31n1593_002:0120a23": "經義。如《般若波羅蜜經》言：云何菩薩行於般",
    "T31n1593_002:0120a24": "若波羅蜜？舍利弗！是菩薩實有菩薩，不見",
    "T31n1593_002:0120a25": "有菩薩，不見菩薩名，不見般若波羅蜜，不",
    "T31n1593_002:0120a26": "見行、不見不行，不見色、不見受想行識。何",
    "T31n1593_002:0120a27": "以故？色由自性空，不由空空見色空。非色",
    "T31n1593_002:0120a28": "無色異空故，色即是空、空即是色。何以故？",
    "T31n1593_002:0120a29": "舍利弗！此但有名。所謂色是自性，無生無滅",
    "T31n1593_002:0120b01": "無染無淨，對假立名分別諸法。由假立客名",
    "T31n1593_002:0120b02": "隨說諸法如如，隨說如是如是生起執著，",
    "T31n1593_002:0120b03": "如此一切名菩薩不見，若不見不生執著。如",
    "T31n1593_002:0120b04": "觀色，乃至識亦應作如此觀。由此《般若波羅",
    "T31n1593_002:0120b05": "蜜經》文句，應隨順思惟十種分別義。若由此",
    "T31n1593_002:0120b06": "別意，依他性成有三性。是三性云何？性有三",
    "T31n1593_002:0120b07": "異，不成相雜、無相雜義。由此道理，此性成依",
    "T31n1593_002:0120b08": "他，不由此成分別及真實。由此道理，此性成",
    "T31n1593_002:0120b09": "分別，不由此成依他及真實。由此道理，此性",
    "T31n1593_002:0120b10": "成真實，不由此成依他及分別。云何得知此",
    "T31n1593_002:0120b11": "依他性，由分別性顯現似法，不與分別性同",
    "T31n1593_002:0120b12": "體？未得名前於義不應生智故。法體與名一，",
    "T31n1593_002:0120b13": "則此義相違，由名多故。若名與義一，名既多，",
    "T31n1593_002:0120b14": "義應成多，此義體相違。由名不定、體相雜，此",
    "T31n1593_002:0120b15": "義相違。此中說偈：",
    "T31n1593_002:0120b16": "於名前無智，　　多名及不定，",
    "T31n1593_002:0120b17": "義成由同體，　　多雜體相違。",
    "T31n1593_002:0120b18": "法無顯似有，　　無染而有淨，",
    "T31n1593_002:0120b19": "是故譬幻事，　　亦以譬虛空。",
    "T31n1593_002:0120b20": "云何如此顯現而實非有，依他性一切種非",
    "T31n1593_002:0120b21": "不有？若無依他性，真實性亦無，一切無不成。",
    "T31n1593_002:0120b22": "若無依他性及真實性，則有無染污及清淨",
    "T31n1593_002:0120b23": "品過失。此二品可知非無，是故非一切皆無。",
    "T31n1593_002:0120b24": "此中說偈：",
    "T31n1593_002:0120b25": "若無依他性，　　真實性亦無，",
    "T31n1593_002:0120b26": "則恒無二品，　　謂染污清淨。",
    "T31n1593_002:0120b27": "諸佛世尊於大乘中說鞞佛略經，此經中說：",
    "T31n1593_002:0120b28": "云何應知分別性？由說無有品類，此性應知。",
    "T31n1593_002:0120b29": "云何應知依他性？由說幻事、鹿渴、夢相、影、光、",
    "T31n1593_002:0120c01": "谷嚮、水月、變化如此等譬，應知其性。云何應",
    "T31n1593_002:0120c02": "知真實性？由說四種清淨法，應知此性。四種",
    "T31n1593_002:0120c03": "清淨法者，一此法本來自性清淨，謂如如、空、",
    "T31n1593_002:0120c04": "實際、無相、真實、法界。二無垢清淨，謂此法出",
    "T31n1593_002:0120c05": "離一切客塵障垢。三至得道清淨，謂一切助",
    "T31n1593_002:0120c06": "道法及諸波羅蜜等。四道生境界清淨，謂正",
    "T31n1593_002:0120c07": "說大乘法。何以故？此說是清淨因故，非分別。",
    "T31n1593_002:0120c08": "清淨法界流故，非依他。由此四種清淨法，攝",
    "T31n1593_002:0120c09": "一切清淨法皆盡。此中說偈：",
    "T31n1593_002:0120c10": "幻等顯依他，　　說無顯分別，",
    "T31n1593_002:0120c11": "若說四清淨，　　此說屬真實。",
    "T31n1593_002:0120c12": "清淨由本性，　　無垢道緣緣，",
    "T31n1593_002:0120c13": "一切清淨法，　　四皆攝品類。",
    "T31n1593_002:0120c14": "何因何緣是依他性？如經所說幻事等譬所",
    "T31n1593_002:0120c15": "顯，於依他性中為除他虛妄疑惑。云何他於",
    "T31n1593_002:0120c16": "依他性中生虛妄疑惑？諸說於依他性中",
    "T31n1593_002:0120c17": "有如此虛妄疑心：若實無有物，云何成境",
    "T31n1593_002:0120c18": "界？為決此疑故，說幻事譬。若無境界，心及",
    "T31n1593_002:0120c19": "心法云何得生？為決此疑故，說鹿渴譬。若實",
    "T31n1593_002:0120c20": "無塵，愛非愛受用云何得成？為決此疑故，說",
    "T31n1593_002:0120c21": "夢相譬。若實無法，善惡二業愛非愛果報云",
    "T31n1593_002:0120c22": "何得生？為決此疑故，說影譬。若實無法，云",
    "T31n1593_002:0120c23": "何種種智生？為決此疑故，說光影譬。若實無",
    "T31n1593_002:0120c24": "法，云何種種言說起？為決此疑故，說谷響譬。",
    "T31n1593_002:0120c25": "若實無法，云何成緣真實法定心境界？為決",
    "T31n1593_002:0120c26": "此疑故，說水月譬。若實無法，云何諸菩薩故",
    "T31n1593_002:0120c27": "作心無顛倒心，為他作利益事於六道受生？",
    "T31n1593_002:0120c28": "為決此疑故，說變化譬。《婆羅門問經》中言：世",
    "T31n1593_002:0120c29": "尊！依何義說如此言：如來不見生死、不見涅",
    "T31n1593_002:0121a01": "槃。於依他性中，依分別性及依真實性，生死",
    "T31n1593_002:0121a02": "為涅槃依，無差別義。何以故？此依他性，由分",
    "T31n1593_002:0121a03": "別一分成生死，由真實一分成涅槃。阿毘達",
    "T31n1593_002:0121a04": "磨修多羅中，佛世尊說法有三種：一染污分、",
    "T31n1593_002:0121a05": "二清淨分、三染污清淨分。依何義說此三分？",
    "T31n1593_002:0121a06": "於依他性中，分別性為染污分，真實性為清",
    "T31n1593_002:0121a07": "淨分，依他性為染污清淨分。依如此義，故說",
    "T31n1593_002:0121a08": "三分。於此義中以何為譬？以金藏土為譬。譬",
    "T31n1593_002:0121a09": "如於金藏土中，見有三法：一地界、二金、三土。",
    "T31n1593_002:0121a10": "於地界中土非有而顯現，金實有不顯現。此",
    "T31n1593_002:0121a11": "土若以火燒鍊，土則不現，金相自現。此地界",
    "T31n1593_002:0121a12": "土顯現時，由虛妄相顯現。金顯現時，由真實相",
    "T31n1593_002:0121a13": "顯現。是故地界有二分。如此本識未為無分",
    "T31n1593_002:0121a14": "別智火所燒鍊時，此識由虛妄分別性顯現，",
    "T31n1593_002:0121a15": "不由真實性顯現。若為無分別智火所燒鍊",
    "T31n1593_002:0121a16": "時，此識由成就真實性顯現，不由虛妄分別",
    "T31n1593_002:0121a17": "性顯現。是故虛妄分別性識即依他性有二",
    "T31n1593_002:0121a18": "分，譬如金藏土中所有地界。復次有處世尊",
    "T31n1593_002:0121a19": "說一切法常住，有處說一切法無常，有處說",
    "T31n1593_002:0121a20": "非常非無常。依何義說常？此依他性由真實",
    "T31n1593_002:0121a21": "性分常住，由分別性分無常，由二性分非常",
    "T31n1593_002:0121a22": "非無常。如依此義說常無常無二，如此說苦",
    "T31n1593_002:0121a23": "樂無二、善惡無二、空不空無二、有我無我無",
    "T31n1593_002:0121a24": "二、靜不靜無二、有性無性無二、有生無生無",
    "T31n1593_002:0121a25": "二、有滅無滅無二、本來寂靜不寂靜無二、本",
    "T31n1593_002:0121a26": "來涅槃非涅槃無二、生死涅槃無二。由如此",
    "T31n1593_002:0121a27": "等差別，諸佛如來依義密語，由此三性應隨",
    "T31n1593_002:0121a28": "決了，常無常等正說如前解釋。此中說偈：",
    "T31n1593_002:0121a29": "如法實不有，　　如彼種種現，",
    "T31n1593_002:0121b01": "由此法非法，　　故說無二義。",
    "T31n1593_002:0121b02": "依一分說言，　　或有或非有，",
    "T31n1593_002:0121b03": "依二分說言，　　非有非非有。",
    "T31n1593_002:0121b04": "如顯現不有，　　是故說永無，",
    "T31n1593_002:0121b05": "如顯現實有，　　是故說非無。",
    "T31n1593_002:0121b06": "由自體非有，　　自體不住故，",
    "T31n1593_002:0121b07": "如取不有故，　　三性成無性。",
    "T31n1593_002:0121b08": "由無性故成，　　前為後依止，",
    "T31n1593_002:0121b09": "無生滅本靜，　　及自性涅槃。",
    "T31n1593_002:0121b10": "復次有四意、四依，一切佛世尊教應隨決了。",
    "T31n1593_002:0121b11": "一平等意，譬如有說：昔是時中我名毘婆尸，",
    "T31n1593_002:0121b12": "久已成佛。二別時意，譬如有說：若人誦持多",
    "T31n1593_002:0121b13": "寶佛名，決定於無上菩提不更退墮。復有",
    "T31n1593_002:0121b14": "說言：由唯發願於安樂佛土，得往彼受生。",
    "T31n1593_002:0121b15": "三別義意，譬如有說：事如是等恒伽所有沙",
    "T31n1593_002:0121b16": "數諸佛，於大乘法義得生覺了。四眾生樂",
    "T31n1593_002:0121b17": "欲意，譬如如來先為一人讚歎布施，後還毀",
    "T31n1593_002:0121b18": "呰。如施戒，及餘修亦爾。是名四種意。四依者，",
    "T31n1593_002:0121b19": "一令入依，譬如於大小乘中，佛世尊說人法",
    "T31n1593_002:0121b20": "二種通別二相所攝俗諦。二相依，譬如隨所",
    "T31n1593_002:0121b21": "說法相中必有三性。三對治依，此中八萬四",
    "T31n1593_002:0121b22": "千眾生煩惱行對治顯現。四翻依，此中由說",
    "T31n1593_002:0121b23": "別義言詞以顯別義譬。如偈言：",
    "T31n1593_002:0121b24": "阿娑離娑羅摩多耶，　　毘跋耶斯者修絺多，",
    "T31n1593_002:0121b25": "離施那者僧柯履多，　　羅槃底菩提物多摩。",
    "T31n1593_002:0121b26": "若人欲廣解釋大乘法，略說由三相，應當如",
    "T31n1593_002:0121b27": "此解釋：一廣解緣生體相、二廣解依因緣已",
    "T31n1593_002:0121b28": "生諸法實相、三廣解成立所說諸義。廣解緣",
    "T31n1593_002:0121b29": "生體相者，如偈說：言熏習所生諸法，此從彼，",
    "T31n1593_002:0121c01": "如此果報識及生起識，由更互因生。廣解釋",
    "T31n1593_002:0121c02": "依因緣已生諸法實相者，諸法者謂生起識",
    "T31n1593_002:0121c03": "為相，有相及見識為自性。復次諸法依止為",
    "T31n1593_002:0121c04": "相、分別為相、法爾為相，由此言說，於三性中",
    "T31n1593_002:0121c05": "諸法體相則得顯現。如偈言：",
    "T31n1593_002:0121c06": "從有相有見，　　應知法三相。",
    "T31n1593_002:0121c07": "云何得解說此法相？分別性於依他性實無",
    "T31n1593_002:0121c08": "所有，真實性於中實有。由此二不有有故，",
    "T31n1593_002:0121c09": "非得及得、未見已見真如一時自然成。於依",
    "T31n1593_002:0121c10": "他性中分別性無故，真實性有故，若見彼不",
    "T31n1593_002:0121c11": "見此，若不見彼即見此。如偈言：",
    "T31n1593_002:0121c12": "依他中分別，　　無但真實有，",
    "T31n1593_002:0121c13": "故不得及得，　　於中二平等。",
    "T31n1593_002:0121c14": "廣解成立所說諸義者，譬如初所說文句，由",
    "T31n1593_002:0121c15": "所餘諸句顯示分別，或由功德依止、或因",
    "T31n1593_002:0121c16": "事義依止。功德依止者，廣說佛世尊功德，",
    "T31n1593_002:0121c17": "最清淨慧，無二行，無相法為勝依，意行住於",
    "T31n1593_002:0121c18": "佛住，至得諸佛平等行、無礙行，不可破無對",
    "T31n1593_002:0121c19": "轉法，不可變異境不可思惟，所成立法至",
    "T31n1593_002:0121c20": "三世平等，於一切世界現身，於一切法智慧",
    "T31n1593_002:0121c21": "無礙，一切行與智慧相應，於法智無疑，不",
    "T31n1593_002:0121c22": "可分別身，一切菩薩所受智慧，至無二佛住",
    "T31n1593_002:0121c23": "波羅蜜，至無差別如來解脫智，究竟已得無",
    "T31n1593_002:0121c24": "邊佛地，平等法界為勝，虛空界為後邊。最清",
    "T31n1593_002:0121c25": "淨慧，如此初句由所餘句次第應知分別解",
    "T31n1593_002:0121c26": "釋。若如此正說法義得成最清淨慧者，諸佛",
    "T31n1593_002:0121c27": "如來智慧於一切法清淨無不了別，如此",
    "T31n1593_002:0121c28": "本義應知由二十一佛功德所攝。於所知一",
    "T31n1593_002:0121c29": "切無障行起功德，於有無無二相真如最清",
    "T31n1593_002:0122a01": "淨令入功德，不由功用不捨如來事佛住功",
    "T31n1593_002:0122a02": "德，於法身依止及意事無差別功德，修習一",
    "T31n1593_002:0122a03": "切障對治功德，降伏一切外道功德，生於世",
    "T31n1593_002:0122a04": "間非世間法所染污功德，安立正法功德，四",
    "T31n1593_002:0122a05": "種善巧答他問功德，於一切世界中顯現應化",
    "T31n1593_002:0122a06": "身功德，能決他疑功德，由種種行能令他入",
    "T31n1593_002:0122a07": "功德，於未來世法生智功德，隨眾生樂顯現",
    "T31n1593_002:0122a08": "功德，能行無量依止眾生正教化事功德，平",
    "T31n1593_002:0122a09": "等法身波羅蜜成就功德，隨眾生意顯現純",
    "T31n1593_002:0122a10": "淨佛土功德，是三種佛身無離無別處功德，",
    "T31n1593_002:0122a11": "窮生死際能生一切眾生利益安樂功德，由",
    "T31n1593_002:0122a12": "無盡功德。因事義依止者，如經言：若菩薩",
    "T31n1593_002:0122a13": "與三十二法相應說名菩薩。於一切眾生與",
    "T31n1593_002:0122a14": "利益安樂意相應，令入一切智智意，我今",
    "T31n1593_002:0122a15": "於何處中當相應如此智？捨高慢心，堅固善",
    "T31n1593_002:0122a16": "意，非假作憐愍意，不貪報恩，於親非親所",
    "T31n1593_002:0122a17": "平等意，永作善友意。乃至無餘涅槃稱量談",
    "T31n1593_002:0122a18": "說歡笑先言，於諸眾生慈悲無異，於所作事無",
    "T31n1593_002:0122a19": "退弱心無厭倦心，聞義無足，於自作罪能顯",
    "T31n1593_002:0122a20": "其過，於他作罪不怪訶責，於一切威儀中恒",
    "T31n1593_002:0122a21": "持菩提心，不求果報而行布施，不著一切",
    "T31n1593_002:0122a22": "怖畏及道生受持禁戒，於一切眾生忍辱無",
    "T31n1593_002:0122a23": "礙，為引攝一切善法行於精進，修三摩提",
    "T31n1593_002:0122a24": "滅離無色定，與方便相應智，四攝相應方",
    "T31n1593_002:0122a25": "便，於持戒破戒中善友無二，事善知識，恭敬",
    "T31n1593_002:0122a26": "心聽法，恭敬心樂住阿蘭若處，於世間希有",
    "T31n1593_002:0122a27": "不生安樂心，於下品乘不生喜樂心，於大乘",
    "T31n1593_002:0122a28": "教觀實功德，遠離惡友敬事善友，恒治四",
    "T31n1593_002:0122a29": "種梵住、治無量心清淨，恒遊戲五神通，恒",
    "T31n1593_002:0122b01": "依智慧行。於住正行不住正行眾生，無捨離",
    "T31n1593_002:0122b02": "心引攝大眾。一向決定言說。恭敬實事先恭",
    "T31n1593_002:0122b03": "敬行菩薩心。與如此等法相應，說名菩薩。由",
    "T31n1593_002:0122b04": "如此文句，前說初句應知解說。初句者，謂",
    "T31n1593_002:0122b05": "於一切眾生利益安樂意。此利益安樂意文",
    "T31n1593_002:0122b06": "句，別有十六文句所顯業應知解說。十六業",
    "T31n1593_002:0122b07": "者：一傅傅行業。二無倒業。三不由他事自",
    "T31n1593_002:0122b08": "行業。四不可壞業。五無求欲業，有三句解釋",
    "T31n1593_002:0122b09": "應知，不貪報恩、有恩無恩眾生不生愛憎心、",
    "T31n1593_002:0122b10": "隨順行乃至餘生隨處。相應言說業，有二句",
    "T31n1593_002:0122b11": "解釋應知。有苦有樂無二眾生平等業。無",
    "T31n1593_002:0122b12": "下劣業。不可令退轉業。攝方便業。厭惡所",
    "T31n1593_002:0122b13": "對治業。有二句解釋應知。無間思量業。行",
    "T31n1593_002:0122b14": "進勝位業，有七句解釋應知，正修加行六",
    "T31n1593_002:0122b15": "波羅蜜，恭敬行四攝。成就方便業，有六句",
    "T31n1593_002:0122b16": "解釋應知，事善知識；聽聞正法；住阿蘭若處；",
    "T31n1593_002:0122b17": "遠離邪覺觀；正思惟功德，有二句：顯事善",
    "T31n1593_002:0122b18": "友功德有二句，顯成就業有三句解釋應知，",
    "T31n1593_002:0122b19": "治無量心、清淨、得威德。證得功德安立他業，",
    "T31n1593_002:0122b20": "有四句解釋應知，引攝大眾、無有疑心立正",
    "T31n1593_002:0122b21": "教學處、法財二攝、無染污心。如此等句，應知",
    "T31n1593_002:0122b22": "解釋初說文句。此中說偈：",
    "T31n1593_002:0122b23": "取如前說句，　　隨德句差別，",
    "T31n1593_002:0122b24": "取如前說句，　　由義別句別。",
    "T31n1593_002:0122b25": "3 應知入勝相品攝大乘論應知入勝相第三",
    "T31n1593_002:0122b26": "如此已說應知勝相。云何應知應知入勝相？",
    "T31n1593_002:0122b27": "多聞所熏習依止，非阿黎耶識所攝，如阿黎",
    "T31n1593_002:0122b28": "耶識成種子。正思惟所攝似法及義顯相所",
    "T31n1593_002:0122b29": "生似所取種類有見意言分別。何人能入應",
    "T31n1593_002:0122c01": "知相？大乘多聞熏習相續已，得承事無量出",
    "T31n1593_002:0122c02": "世諸佛，已入決定信樂正位，由善成熟修",
    "T31n1593_002:0122c03": "習增長善根，是故善得福德智慧二種資糧。",
    "T31n1593_002:0122c04": "諸菩薩於何處入唯識觀？有見似法義顯相",
    "T31n1593_002:0122c05": "意言分別，大乘法相所生，於願樂行地入，謂",
    "T31n1593_002:0122c06": "隨聞信樂故，見道謂如理通達故，修道謂能",
    "T31n1593_002:0122c07": "對治一切障故，究竟道中謂出離障垢最清",
    "T31n1593_002:0122c08": "淨故。一切法實唯有識，如說隨聞信樂故、",
    "T31n1593_002:0122c09": "如理通達故、能對治一切障故、出離障垢最",
    "T31n1593_002:0122c10": "清淨故。云何得入？由善根力持故，由有三相",
    "T31n1593_002:0122c11": "練磨心故；由滅除四處障故；緣法義為境，",
    "T31n1593_002:0122c12": "無間修、恭敬修奢摩他毘鉢舍那，無放逸",
    "T31n1593_002:0122c13": "故。十方世界無數量故，不可數量在人道眾",
    "T31n1593_002:0122c14": "生，剎那剎那證得無上菩提，是名第一練",
    "T31n1593_002:0122c15": "磨心。由此正意，施等諸波羅蜜必得生長，是",
    "T31n1593_002:0122c16": "我信樂已得堅住。由此正意，我修習施等波",
    "T31n1593_002:0122c17": "羅蜜進得圓滿則為不難，是名第二練磨心。",
    "T31n1593_002:0122c18": "若人與眾善法相應，後捨命時於一切受生",
    "T31n1593_002:0122c19": "中可愛富樂自然而成。是人得有礙善此義",
    "T31n1593_002:0122c20": "尚應成，云何我得圓滿善及無礙善，一切如",
    "T31n1593_002:0122c21": "意可愛富樂而當不成？是名第三練磨心。此",
    "T31n1593_002:0122c22": "中說偈：",
    "T31n1593_002:0122c23": "人道中眾生，　　念念證菩提，",
    "T31n1593_002:0122c24": "處所過數量，　　故無下劣心。",
    "T31n1593_002:0122c25": "善心人信樂，　　能生施等度，",
    "T31n1593_002:0122c26": "勝人得此意，　　故能修施等。",
    "T31n1593_002:0122c27": "若善人死時，　　即得勝富樂，",
    "T31n1593_002:0122c28": "滅位圓淨善，　　此義云何無？",
    "T31n1593_002:0122c29": "由滅除四處障故，由捨離聲聞獨覺思惟",
    "T31n1593_002:0123a01": "故，邪思惟滅、於大乘中生信心及決了心故，",
    "T31n1593_002:0123a02": "滅一切邪意及疑。是所聞思諸法中，捨離我",
    "T31n1593_002:0123a03": "及我所邪執故，是故滅除法執。安立現前住",
    "T31n1593_002:0123a04": "一切相思惟悉不分別，是故能滅除分別。此",
    "T31n1593_002:0123a05": "中說偈：",
    "T31n1593_002:0123a06": "現住及安立，　　一切相思惟，",
    "T31n1593_002:0123a07": "智人不分別，　　故得無上覺。",
    "T31n1593_002:0123a08": "緣法及義為境，何因何方便得入？由聞熏習",
    "T31n1593_002:0123a09": "種類正思惟所攝顯現似法及義有見意言",
    "T31n1593_002:0123a10": "分別故；由四種尋思，謂名、義、自性、差別假立",
    "T31n1593_002:0123a11": "尋思。",
    "T31n1593_002:0123a12": "由四種如實智，謂名、義、自性、差別如實智，四",
    "T31n1593_002:0123a13": "種不可得故。若菩薩已入已解如此等義，則",
    "T31n1593_002:0123a14": "修加行為入唯識觀。於此觀中，意言分別似",
    "T31n1593_002:0123a15": "字言及義顯現，此中是字言相但意言分別，",
    "T31n1593_002:0123a16": "得如此通達。此義依名言唯意言分別，亦如",
    "T31n1593_002:0123a17": "此通達。此名義自性差別唯假說為量，亦如",
    "T31n1593_002:0123a18": "此通達。次於此位中但證得唯意言分別，是",
    "T31n1593_002:0123a19": "觀行人不見名及義；不見自性、差別假說，由",
    "T31n1593_002:0123a20": "實相不得有自性、差別義。已由四種尋思及",
    "T31n1593_002:0123a21": "四種如實智，於意言分別顯現似名及義得",
    "T31n1593_002:0123a22": "入唯識觀。於唯識觀中入何法？如何法得入？",
    "T31n1593_002:0123a23": "但入唯量，相見二法，種種相貌，名、義、自性、差",
    "T31n1593_002:0123a24": "別、假說自性差別義，六種相無義故。由此能",
    "T31n1593_002:0123a25": "取所取非有為義故，一時顯現似種種相貌",
    "T31n1593_002:0123a26": "及生故。譬如闇中藤顯現似蛇，猶如於藤中",
    "T31n1593_002:0123a27": "蛇即是虛，實不有故。若人已了別此藤義，先",
    "T31n1593_002:0123a28": "時蛇亂智不緣境起，即便謝滅，唯藤智在。此",
    "T31n1593_002:0123a29": "藤智由微細分析，虛空無實境。何以故？但是",
    "T31n1593_002:0123b01": "色香味觸相故。若心緣此境，藤智亦應可滅。",
    "T31n1593_002:0123b02": "若如此見已伏滅，六相顯現似名及義，意言",
    "T31n1593_002:0123b03": "分別塵智不生，譬如蛇智。於伏滅六相義中，",
    "T31n1593_002:0123b04": "是唯識智亦應可伏滅，譬如藤智，由依真如",
    "T31n1593_002:0123b05": "智故。如此菩薩由入似義顯現意言分別相",
    "T31n1593_002:0123b06": "故得入分別性，由入唯識義故得入依他性，",
    "T31n1593_002:0123b07": "及云何得入真實性？若捨唯識想已，是時意",
    "T31n1593_002:0123b08": "言分別先所聞法熏習種類，菩薩已了別伏",
    "T31n1593_002:0123b09": "滅塵想，似一切義顯現無復生緣故不得",
    "T31n1593_002:0123b10": "生，是故似唯識意言分別亦不得生。由此義",
    "T31n1593_002:0123b11": "故，菩薩唯住無分別一切義名中，由無分別",
    "T31n1593_002:0123b12": "智得證得住真如法界。是時菩薩平等平等",
    "T31n1593_002:0123b13": "能緣所緣無分別智生，由此義故菩薩得入",
    "T31n1593_002:0123b14": "真實性。此中說偈：",
    "T31n1593_002:0123b15": "法人及法義，　　性略及廣名，",
    "T31n1593_002:0123b16": "不淨淨究竟，　　十名差別境。",
    "T31n1593_002:0123b17": "如此菩薩由入唯識觀故，得入應知勝相。由",
    "T31n1593_002:0123b18": "入此相，得入初歡喜地，善通達法界，得生十",
    "T31n1593_002:0123b19": "方諸佛如來家，得一切眾生心平等，得一切",
    "T31n1593_002:0123b20": "菩薩心平等，得一切諸佛如來心平等，此觀",
    "T31n1593_002:0123b21": "名菩薩見道。",
    "T31n1593_002:0123b22": "復次何故菩薩入唯識觀？由緣極通法為境，",
    "T31n1593_002:0123b23": "出世奢摩他毘鉢舍那智故，由無分別智後",
    "T31n1593_002:0123b24": "所得種種相識為相智故，為滅除共本阿黎",
    "T31n1593_002:0123b25": "耶識中一切有因諸法種子，為生長能觸法",
    "T31n1593_002:0123b26": "身諸法種子，為轉依，為得一切如來正法，",
    "T31n1593_002:0123b27": "為得一切智智故，入唯識觀。無分別智後所",
    "T31n1593_002:0123b28": "得智者，於本識及所生一切識識及相識相",
    "T31n1593_002:0123b29": "中，由觀似幻化等譬，自性無顛倒。由此義故，",
    "T31n1593_002:0123c01": "菩薩如幻師，於一切幻事自了無倒，於一切",
    "T31n1593_002:0123c02": "相因緣及果中若正說時常無偏倒。",
    "T31n1593_002:0123c03": "是時正入唯識觀位中，有四種三摩提。是四",
    "T31n1593_002:0123c04": "種通達分善根依止。菩薩云何應見？由四種",
    "T31n1593_002:0123c05": "尋思，於下品無塵觀忍光得三摩提，是暖行",
    "T31n1593_002:0123c06": "通達分善根依止。於最上品無塵觀忍光增",
    "T31n1593_002:0123c07": "三摩提，是頂行通達分善根依止。於四種如",
    "T31n1593_002:0123c08": "實智，菩薩已入唯識觀了別無塵故，正入真",
    "T31n1593_002:0123c09": "義一分通行三摩提，是隨非安立諦忍依止。",
    "T31n1593_002:0123c10": "此三摩提最後剎那了伏唯識想，轉名無間",
    "T31n1593_002:0123c11": "三摩提，應知是世第一法依止。四種三摩提，",
    "T31n1593_002:0123c12": "是菩薩入非安立諦觀前方便。若菩薩如此入",
    "T31n1593_002:0123c13": "初地已得見道，得通達入唯識。云何菩薩修",
    "T31n1593_002:0123c14": "習觀行入於修道？如佛廣說所安立法相於",
    "T31n1593_002:0123c15": "菩薩十地，由攝一切如來所說大乘十二部經",
    "T31n1593_002:0123c16": "故得現前。由治所說通別二境，由生起緣極",
    "T31n1593_002:0123c17": "通境出世無分別智及無分別智後所得奢",
    "T31n1593_002:0123c18": "摩他毘鉢舍那智，由無量無數百千俱胝大",
    "T31n1593_002:0123c19": "劫中依數數修習，由昔及今所得轉依，為",
    "T31n1593_002:0123c20": "得三種佛身更修加行。是聲聞見道、是菩薩",
    "T31n1593_002:0123c21": "見道，此二見道差別云何？聲聞、菩薩見道應",
    "T31n1593_002:0123c22": "知有十一種差別。何者為十一？一由境界差",
    "T31n1593_002:0123c23": "別，謂緣大乘法為境。二由依止差別，謂依大",
    "T31n1593_002:0123c24": "福德智慧資糧為依止。三由通達差別，謂通",
    "T31n1593_002:0123c25": "達人法二無我。四由涅槃差別，謂攝無住處",
    "T31n1593_002:0123c26": "涅槃以為住處。五由地差別，謂依十地為出",
    "T31n1593_002:0123c27": "離。六七由清淨差別，謂滅煩惱習氣，及",
    "T31n1593_002:0123c28": "治淨土為清淨。八由於一切眾生得平等心",
    "T31n1593_002:0123c29": "差別，謂為成熟眾生，不捨加行功德善根。",
    "T31n1593_002:0124a01": "九由受生差別，謂生如來家為生故。十由顯",
    "T31n1593_002:0124a02": "現差別，謂於佛子大集論中常能顯現為攝",
    "T31n1593_002:0124a03": "受正法。十一由果差別，謂十力無畏不共如",
    "T31n1593_002:0124a04": "來法，及無量功德生為果故。此中說兩偈：",
    "T31n1593_002:0124a05": "名義互為客，　　菩薩應尋思，",
    "T31n1593_002:0124a06": "應觀二唯量，　　及彼二假說。",
    "T31n1593_002:0124a07": "從此生實智，　　離塵分別三，",
    "T31n1593_002:0124a08": "若見其非有，　　得入三無性。",
    "T31n1593_002:0124a09": "又正教兩偈，如《分別觀論》說：",
    "T31n1593_002:0124a10": "「菩薩在靜位，　　觀心唯是影，",
    "T31n1593_002:0124a11": "捨離外塵相，　　唯定觀自想。",
    "T31n1593_002:0124a12": "菩薩住於內，　　入所取非有，",
    "T31n1593_002:0124a13": "次觀能取空，　　後觸二無得。」",
    "T31n1593_002:0124a14": "復有《大乘莊嚴經論》所說五偈，為顯此道。",
    "T31n1593_002:0124a15": "「菩薩生長福及慧，　　二種資糧無量際，",
    "T31n1593_002:0124a16": "於法思惟心決故，　　能了義類分別因。",
    "T31n1593_002:0124a17": "已知義類但分別，　　得住似義唯識中，",
    "T31n1593_002:0124a18": "故觀行人證法界，　　能離二相及無二。",
    "T31n1593_002:0124a19": "若離於心知無餘，　　由此即見心非有，",
    "T31n1593_002:0124a20": "智人見此二不有，　　得住無二真法界。",
    "T31n1593_002:0124a21": "由無分別智慧人，　　恒平等行遍一切，",
    "T31n1593_002:0124a22": "染衣稠密過聚性，　　遣滅如藥能除毒。",
    "T31n1593_002:0124a23": "佛說正法善成立，　　安心有根於法界，",
    "T31n1593_002:0124a24": "已知憶念唯分別，　　功德海岸智人至。」",
    "T31n1593_002:0124a25": "4 入因果勝相品攝大乘論入因果勝相第四",
    "T31n1593_002:0124a26": "如此已說入應知勝相。云何應知入因果勝",
    "T31n1593_002:0124a27": "相？由六波羅蜜，謂陀那、尸羅、羼提、毘梨、耶持、",
    "T31n1593_002:0124a28": "訶那、般羅若波羅蜜。云何由六波羅蜜得入",
    "T31n1593_002:0124a29": "唯識？復云何六波羅蜜成入唯識果？此正",
    "T31n1593_002:0124b01": "法內有諸菩薩，不著富樂心，於戒無犯過心，",
    "T31n1593_002:0124b02": "於苦無壞心，於善修無嬾墮心，於此散亂因",
    "T31n1593_002:0124b03": "中不住著故，常行一心如理簡擇諸法，得入",
    "T31n1593_002:0124b04": "唯識觀。由依止六波羅蜜，菩薩已入唯識地，",
    "T31n1593_002:0124b05": "次得清淨信樂意所攝六波羅蜜。是故於此",
    "T31n1593_002:0124b06": "中間設離六波羅蜜加行功用，由信樂正說",
    "T31n1593_002:0124b07": "愛重隨喜願得思惟故，恒無休息行故，修習",
    "T31n1593_002:0124b08": "六波羅蜜究竟圓滿。此中說偈：",
    "T31n1593_002:0124b09": "修習圓白法，　　能得利疾忍，",
    "T31n1593_002:0124b10": "菩薩於自乘，　　甚深廣大說。",
    "T31n1593_002:0124b11": "覺唯分別故，　　得無著智故，",
    "T31n1593_002:0124b12": "是樂信清淨，　　名清淨意地。",
    "T31n1593_002:0124b13": "菩薩在法流，　　前後見諸佛，",
    "T31n1593_002:0124b14": "已知菩提近，　　無難易得故。",
    "T31n1593_002:0124b15": "何故波羅蜜唯有六數？為安立能對治六種",
    "T31n1593_002:0124b16": "惑障故，為一切佛法生起依處故，為隨順成",
    "T31n1593_002:0124b17": "熟一切眾生依止故，為對治不發行心因故，",
    "T31n1593_002:0124b18": "立施、戒二波羅蜜。不發行心因者，貪著財物",
    "T31n1593_002:0124b19": "及以室家。若已發修行心，為對治退弱心因",
    "T31n1593_002:0124b20": "故，立忍、精進二波羅蜜。退弱心因者，謂生死",
    "T31n1593_002:0124b21": "眾生違逆、若事長時、助善法加行疲怠。若",
    "T31n1593_002:0124b22": "已起發行及不退弱心，為對治壞失心因故，",
    "T31n1593_002:0124b23": "立定、慧二波羅蜜。壞失心因者，謂散亂邪",
    "T31n1593_002:0124b24": "智。是故為對治六種惑障，立波羅蜜有六數。",
    "T31n1593_002:0124b25": "為一切佛法生起依處故者，前四波羅蜜是",
    "T31n1593_002:0124b26": "不散亂因，次一波羅蜜是不散亂體。由依",
    "T31n1593_002:0124b27": "止此不散亂故，能如實覺了諸法真理，一切",
    "T31n1593_002:0124b28": "如來正法皆得生起。是故為一切佛法生起",
    "T31n1593_002:0124b29": "依處，立波羅蜜有六數。為隨順成熟一切眾",
    "T31n1593_002:0124c01": "生依止故者，由施波羅蜜利益眾生，由戒波",
    "T31n1593_002:0124c02": "羅蜜不損惱眾生，由忍波羅蜜能安受彼毀",
    "T31n1593_002:0124c03": "辱不起報怨心，由精進波羅蜜生彼善根滅",
    "T31n1593_002:0124c04": "彼惡根，由此利益因一切眾生皆得調伏，",
    "T31n1593_002:0124c05": "次彼心未得寂靜為令寂靜、已得寂靜為令",
    "T31n1593_002:0124c06": "解脫，故立定、慧二波羅蜜。由此六度，菩薩",
    "T31n1593_002:0124c07": "善教眾生故得成熟，是故為隨順成熟一",
    "T31n1593_002:0124c08": "切眾生依止，立波羅蜜有六數。由如此義，是",
    "T31n1593_002:0124c09": "故應知成立波羅蜜有六數。",
    "T31n1593_002:0124c10": "此六波羅蜜相云何可見？由六種最勝六波",
    "T31n1593_002:0124c11": "羅蜜通相有六：一由依止無等，謂依止無上",
    "T31n1593_002:0124c12": "菩提心起。二由品類無等，謂一一波羅蜜略",
    "T31n1593_002:0124c13": "說皆有三品，菩薩皆具修行。三由行事無等，",
    "T31n1593_002:0124c14": "謂安樂利益一切眾生事，菩薩所行諸度皆",
    "T31n1593_002:0124c15": "為成此二事故。四由方便無等，謂無分別智",
    "T31n1593_002:0124c16": "菩薩所行諸度，皆是無分別智所攝故。五由",
    "T31n1593_002:0124c17": "迴向無等，謂迴向無上菩提菩薩所行諸度，",
    "T31n1593_002:0124c18": "決定轉趣一切智果故。六由清淨無等，謂惑",
    "T31n1593_002:0124c19": "智二障永滅無餘，菩薩所行諸度分分除二",
    "T31n1593_002:0124c20": "障乃至皆盡故。施即是波羅蜜，波羅蜜即",
    "T31n1593_002:0124c21": "是施耶？有是施非波羅蜜，有是波羅蜜非施，",
    "T31n1593_002:0124c22": "有是施是波羅蜜，有非施非波羅蜜。如施中",
    "T31n1593_002:0124c23": "四句，應知餘度亦有四句。",
    "T31n1593_002:0124c24": "云何說六波羅蜜如此次第？前前波羅蜜隨",
    "T31n1593_002:0124c25": "順次生後後波羅蜜故。復次前前波羅蜜",
    "T31n1593_002:0124c26": "由後後波羅蜜所清淨故。",
    "T31n1593_002:0124c27": "依何義立六度名？此義云何可見？於一切世",
    "T31n1593_002:0124c28": "間聲聞獨覺施等善根中最勝無等故，以能",
    "T31n1593_002:0124c29": "到彼岸故，是故通稱波羅蜜。能破滅悋惜、嫉",
    "T31n1593_002:0125a01": "妬及貧窮下賤苦，故稱陀。復得為大富主及",
    "T31n1593_002:0125a02": "能引福德資糧，故稱那。能寂靜邪戒及惡道，",
    "T31n1593_002:0125a03": "故名尸。復能令得善道及三摩提，故稱羅。能",
    "T31n1593_002:0125a04": "滅除瞋恚及忿恨心，故名羼。復能生自他平",
    "T31n1593_002:0125a05": "和事，故稱提。能滅除嬾惰及諸惡法，名毘梨。",
    "T31n1593_002:0125a06": "復行不放逸生長無量善法，故稱耶。能滅除",
    "T31n1593_002:0125a07": "散亂，故名持訶。及能引心令住內境，故稱那。",
    "T31n1593_002:0125a08": "能滅一切見行，能除邪智，故名般羅。能緣真",
    "T31n1593_002:0125a09": "相，隨其品類知一切法，故稱若。",
    "T31n1593_002:0125a10": "云何應知諸波羅蜜修習？若略說應知修習",
    "T31n1593_002:0125a11": "有五種：一修加行方法、二修信樂、三修思惟、",
    "T31n1593_002:0125a12": "四修方便勝智、五修利益他事。此中前四修",
    "T31n1593_002:0125a13": "應知如前。利益他事修者，諸佛無功用心，不",
    "T31n1593_002:0125a14": "捨如來事修習諸波羅蜜，至圓滿位中更修",
    "T31n1593_002:0125a15": "諸波羅蜜。",
    "T31n1593_002:0125a16": "復次思惟修習者，愛重隨喜願得思惟六意",
    "T31n1593_002:0125a17": "攝所修六意者，一廣大意、二長時意、三歡喜",
    "T31n1593_002:0125a18": "意、四有恩德意、五大志意、六善好意。廣大意",
    "T31n1593_002:0125a19": "者，若菩薩若干阿僧祇劫能得無上菩提，以",
    "T31n1593_002:0125a20": "如此時為一剎那剎那，菩薩於此時中剎那",
    "T31n1593_002:0125a21": "剎那常捨身命，及等恒伽沙數世界滿中七",
    "T31n1593_002:0125a22": "寶奉施供養如來，從初發心乃至入住究竟",
    "T31n1593_002:0125a23": "清涼菩提，是菩薩施意猶不滿足。如此多",
    "T31n1593_002:0125a24": "時剎那剎那滿三千大千世界熾火，菩薩於",
    "T31n1593_002:0125a25": "中行住坐臥，為四威儀，離一切生生之具，戒、",
    "T31n1593_002:0125a26": "忍、精進、三摩提、般若心，菩薩恒現前修。乃至",
    "T31n1593_002:0125a27": "入住究竟清涼菩提，菩薩戒忍等意亦不滿",
    "T31n1593_002:0125a28": "足。是無厭足心，是名菩薩廣大意。若菩薩從",
    "T31n1593_002:0125a29": "初發心乃至成佛，不捨無厭足心，是名菩薩",
    "T31n1593_002:0125b01": "長時意。若菩薩由六波羅蜜所作利益他事，",
    "T31n1593_002:0125b02": "常生無等歡喜，眾生得益其心歡喜所不能",
    "T31n1593_002:0125b03": "及，是名菩薩歡喜意。若菩薩行六波羅蜜",
    "T31n1593_002:0125b04": "利益眾生已，見眾生於我有大恩德，不見自",
    "T31n1593_002:0125b05": "身於彼有恩，是名菩薩有恩德意。若菩薩從",
    "T31n1593_002:0125b06": "六波羅蜜所生功德善根，施與一切眾生，以",
    "T31n1593_002:0125b07": "無著心迴向，為令彼得可愛重果報，是名菩",
    "T31n1593_002:0125b08": "薩大志意。若菩薩所行六波羅蜜功德善根，",
    "T31n1593_002:0125b09": "令一切眾生平等皆得，為彼迴向無上菩提，",
    "T31n1593_002:0125b10": "是名菩薩善好意。由此六意所攝愛重思惟",
    "T31n1593_002:0125b11": "菩薩修習，若菩薩隨喜無量菩薩修加行六",
    "T31n1593_002:0125b12": "意所生功德善根，是名菩薩六意所攝隨喜",
    "T31n1593_002:0125b13": "思惟。若菩薩願一切眾生修行六意所攝六",
    "T31n1593_002:0125b14": "波羅蜜，及願自身修行六意所攝六波羅蜜，",
    "T31n1593_002:0125b15": "修習加行乃至成佛，是名菩薩六意所攝願",
    "T31n1593_002:0125b16": "得思惟。若人得聞六意所攝菩薩思惟修習，",
    "T31n1593_002:0125b17": "生一念信心，是人則得無量無邊福德之聚，",
    "T31n1593_002:0125b18": "諸惡業障壞滅無餘。若人但聞尚得無量無",
    "T31n1593_002:0125b19": "邊福德，何況菩薩盡能修行。",
    "T31n1593_002:0125b20": "云何應知諸波羅蜜差別？由各有三品，知其",
    "T31n1593_002:0125b21": "差別。施三品者，一法施、二財施、三無畏施。",
    "T31n1593_002:0125b22": "戒三品者，一守護戒、二攝善法戒、三攝利眾",
    "T31n1593_002:0125b23": "生戒。忍三品者，一他毀辱忍、二安受苦忍、三",
    "T31n1593_002:0125b24": "觀察法忍。精進三品者，一勤勇精進、二加行",
    "T31n1593_002:0125b25": "精進、三不下難壞無足精進。定三品者，一安",
    "T31n1593_002:0125b26": "樂住定、二引神通定、三隨利他定。般若三品",
    "T31n1593_002:0125b27": "者，一無分別加行般若、二無分別般若、三無",
    "T31n1593_002:0125b28": "分別後得般若。",
    "T31n1593_002:0125b29": "云何應知諸波羅蜜攝義？一切善法皆入六",
    "T31n1593_002:0125c01": "波羅蜜攝，以為彼性故，彼是六波羅蜜所流",
    "T31n1593_002:0125c02": "果故，一切善法所隨成故。",
    "T31n1593_002:0125c03": "云何應知諸波羅蜜所對治攝？一切惑以為",
    "T31n1593_002:0125c04": "彼性故，為彼生因故，為彼所流果故。",
    "T31n1593_002:0125c05": "云何應知諸波羅蜜功德？若菩薩輪轉生死，",
    "T31n1593_002:0125c06": "大富位自在所攝，大生所攝，大眷屬徒眾所",
    "T31n1593_002:0125c07": "攝，大資生業事成就所攝，無疾惱少欲等所",
    "T31n1593_002:0125c08": "攝，一切工巧明處聰慧所攝，如意無失富樂",
    "T31n1593_002:0125c09": "利益眾生為正事故。菩薩修行六度功德，乃",
    "T31n1593_002:0125c10": "至入住究竟清涼菩提，恒在不異故。",
    "T31n1593_002:0125c11": "云何應知諸波羅蜜更互相顯？世尊或以施",
    "T31n1593_002:0125c12": "名說諸波羅蜜，或以戒名、或以忍名、或以精",
    "T31n1593_002:0125c13": "進名、或以定名、或以般若名說諸波羅蜜。如",
    "T31n1593_002:0125c14": "來以何意作如此說？於波羅蜜修行方便中，",
    "T31n1593_002:0125c15": "一切餘波羅蜜皆聚集助成故。此即如來說",
    "T31n1593_002:0125c16": "意。此中說欝陀那偈：",
    "T31n1593_002:0125c17": "位數相次第，　　名修差別攝，",
    "T31n1593_002:0125c18": "對治及功德，　　互顯諸度義。",
    "T31n1593_002:0125c19": "攝大乘論卷中"
}