{
    "X66n1297_026:0439b10": "宗鑑法林卷二十六",
    "X66n1297_026:0439b12": "集雲堂　編",
    "X66n1297_026:0439b13": "　　大鑒下六世",
    "X66n1297_026:0439b14": "鎮州寶壽延沼禪師(臨濟玄嗣)因西院來參。問蹋破化",
    "X66n1297_026:0439b15": "城來時如何。師曰不斬死漢。院曰斬。師便打。院連",
    "X66n1297_026:0439b16": "道斬斬。師又隨聲打。少頃乃謂侍者曰。適來者僧",
    "X66n1297_026:0439b17": "將赤肉抵它乾棒。著甚死急。次有一僧來白曰。某",
    "X66n1297_026:0439b18": "甲啟和尚。者問話底僧在大覺處來。兩人同參在",
    "X66n1297_026:0439b19": "者裏見解總與麼。恐已後委悉和尚法道。須是趁",
    "X66n1297_026:0439b20": "出。二人若不趁出。已後難得人承嗣。師即將陳白。",
    "X66n1297_026:0439b21": "僧趁出。",
    "X66n1297_026:0439b22": "風穴喜云。西院蹋破化城。要且脚跟未得點地。寶壽",
    "X66n1297_026:0439b23": "不斬死漢。早已血濺梵天。則且置。祇如趁出者僧意",
    "X66n1297_026:0439b24": "作麼生。韜略雙全多意氣。安南塞北一齊收。",
    "X66n1297_026:0439c01": "寶壽因僧問萬境來侵時如何。師曰莫管它。",
    "X66n1297_026:0439c02": "老大梢工慣經歷。看風使帆果端的。任他海獸作波",
    "X66n1297_026:0439c03": "濤。直過如飛沒踪跡。(海印信)",
    "X66n1297_026:0439c04": "萬境來侵莫管伊。干戈元是太平基。當時蹋著來時",
    "X66n1297_026:0439c05": "路。月下騰騰信脚歸。(掩室開)",
    "X66n1297_026:0439c06": "空中釘橛。石上裁花。種一籮粟。收三斤麻。(柏林格)",
    "X66n1297_026:0439c07": "寶壽因趙州來。師在牀背面而坐。州展坐具禮拜。",
    "X66n1297_026:0439c08": "師起身入方丈。州收坐具而出。",
    "X66n1297_026:0439c09": "保福展云。寶壽忘頭失尾。趙州平地喫撲。",
    "X66n1297_026:0439c10": "動絃別曲。葉落知秋。人平不語。水平不流。祇因脚底",
    "X66n1297_026:0439c11": "無羈絆。去住縱橫得自由。(遯菴演)",
    "X66n1297_026:0439c12": "一自投桃便有心。瓊瑤相報尚嫌輕。人情來去如知",
    "X66n1297_026:0439c13": "的。方解一輪兩處明。(童求昱)",
    "X66n1297_026:0439c14": "寶壽因僧問萬里無片雲時如何。師曰青天也須",
    "X66n1297_026:0439c15": "喫棒。曰未審青天有甚過。師便打。",
    "X66n1297_026:0439c16": "天奇瑞云。大小寶壽可謂為人為徹。殺人見血。　龍",
    "X66n1297_026:0439c17": "池傳云。寶壽只知盡法。不管無民。且如青天果有喫",
    "X66n1297_026:0439c18": "棒分麼。時有僧過。池召闍黎。僧應諾。池云放汝三十",
    "X66n1297_026:0439c19": "棒。",
    "X66n1297_026:0439c20": "寶壽問僧甚處來。曰西山來。師曰見獼猴麼。曰見。",
    "X66n1297_026:0439c21": "師曰作甚麼伎倆。曰見某甲一箇伎倆也做不得。",
    "X66n1297_026:0439c22": "師便打。",
    "X66n1297_026:0439c23": "舊人相見話衷心。借問西山路徑深。對眾直言呈伎",
    "X66n1297_026:0439c24": "倆。紅爐煅煉要真金。(汾陽昭)",
    "X66n1297_026:0440a01": "西山路上有獼猴。嘯雨哀風動客愁。忽遇北林獅子",
    "X66n1297_026:0440a02": "子。萬般伎倆一時休。(中際能)",
    "X66n1297_026:0440a03": "寶壽因僧問訊。師曰百千諸佛盡不出此方丈內。",
    "X66n1297_026:0440a04": "曰。祇如古人道大千沙界海中漚。未審此方丈向",
    "X66n1297_026:0440a05": "什麼處著。師曰千聖現在。曰阿誰證明。師擲下拂",
    "X66n1297_026:0440a06": "子。僧從西過東立。師便打。僧曰若不久參焉知端",
    "X66n1297_026:0440a07": "的。師曰三十年後此話大行。",
    "X66n1297_026:0440a08": "昭覺勤云。寶壽方丈裏布網張羅。者僧鉤餌邊擎頭",
    "X66n1297_026:0440a09": "戴角。三度衝浪上來。三度被他籠罩。且道他得箇什",
    "X66n1297_026:0440a10": "麼。還會麼。重賞之下必有勇夫。",
    "X66n1297_026:0440a11": "卷則囫圇無縫。舒則八面生光。百千諸佛同處一方。",
    "X66n1297_026:0440a12": "轉機輪於掌握。奮大用於當陽。非獨三十年後。面前",
    "X66n1297_026:0440a13": "薝蔔馨香。(佛燈珣)",
    "X66n1297_026:0440a14": "寶壽因胡釘鉸來參。師問莫是胡釘鉸麼。曰不敢。",
    "X66n1297_026:0440a15": "師曰還釘得虗空麼。曰請和尚打破。師便打。曰莫",
    "X66n1297_026:0440a16": "錯打某甲。師曰向後有多口阿師與你點破在。胡",
    "X66n1297_026:0440a17": "後到趙州。舉前話。州曰汝因甚麼被他打。曰不知",
    "X66n1297_026:0440a18": "過在甚麼處。州曰祇者一縫尚無奈何。胡有省。",
    "X66n1297_026:0440a19": "翠峰顯云。我要打者三箇漢。一打趙州不合瞎却胡",
    "X66n1297_026:0440a20": "釘鉸眼。二打寶壽不能塞斷趙州口。三打胡釘鉸不",
    "X66n1297_026:0440a21": "合放過寶壽。驀拈拄杖云。更有一箇。大眾一時退。乃",
    "X66n1297_026:0440a22": "擊禪床一下。　溈山喆云。者漢雖然省去。可惜趙州",
    "X66n1297_026:0440a23": "放過。當時待他道過在什麼處。劈脊便棒。非但承他",
    "X66n1297_026:0440a24": "寶壽威光。亦乃與藂林為龜為鑑。　溈山果云。寶壽",
    "X66n1297_026:0440b01": "大似無風起浪平地生堆。胡釘鉸貪程太速不覺墮",
    "X66n1297_026:0440b02": "坑落塹。若不遇趙州點破。爭得歸家穩坐。且道那裏",
    "X66n1297_026:0440b03": "是趙州點破處。良久云。斬新日月。特地乾坤。　鼓山",
    "X66n1297_026:0440b04": "永云。寶壽雖具打破虗空底鉗錘。未免傷鋒犯手。胡",
    "X66n1297_026:0440b05": "公末後悟去。誰知眼尚[目*荅]眵。　天寧琦云。胡釘鉸原",
    "X66n1297_026:0440b06": "不知者一縫。當時趙州若不與賊過梯。便是蹋破百",
    "X66n1297_026:0440b07": "二十緉艸鞵也未瞥地在。雖然胡釘鉸明得。也較寶",
    "X66n1297_026:0440b08": "壽三十里。　資福廣云。千鈞之弩不為鼷鼠發機。寶",
    "X66n1297_026:0440b09": "壽不得無過。趙州雖善挽轉。也是就地彈雀。",
    "X66n1297_026:0440b10": "現出虗空眼便花。更教打破事如麻。直須指出當堂",
    "X66n1297_026:0440b11": "縫。分明鷂子過新羅。(冶父川)",
    "X66n1297_026:0440b12": "一縫分明在。當頭下手難。饒君鉸釘得。終是不完全。",
    "X66n1297_026:0440b13": "(鼓山珪)",
    "X66n1297_026:0440b14": "直饒釘得者一縫。檢點將來非好手。可憐兩箇老禪",
    "X66n1297_026:0440b15": "翁。却向俗人呈家醜。(徑山杲)",
    "X66n1297_026:0440b16": "寶壽問僧甚處來。曰崔禪來。師曰將得崔禪喝來",
    "X66n1297_026:0440b17": "麼。曰不曾將得來。師曰與麼則不從崔禪來。僧便",
    "X66n1297_026:0440b18": "喝。師拈棒。僧擬議。師便打。",
    "X66n1297_026:0440b19": "雲居舜云。寶壽與麼也險。者僧食到口邊被人奪却。",
    "X66n1297_026:0440b20": "五湖禪客扣禪關。恰似初行學上山。騰身欲出青雲",
    "X66n1297_026:0440b21": "外。力到峰頭一步難。(佛鑑懃)",
    "X66n1297_026:0440b22": "鎮州三聖慧然禪師(臨濟玄嗣)上堂曰。我逢人則出。出",
    "X66n1297_026:0440b23": "則不為人。興化曰。我逢人則不出。出則便為人。",
    "X66n1297_026:0440b24": "白雲端云。此二尊宿各有一處打得著。且道那箇在",
    "X66n1297_026:0440c01": "前那箇在後。還有人向者裏定當得麼。良久云。妙舞",
    "X66n1297_026:0440c02": "莫誇回雪手。三臺須是大家催。　保寧勇云。此二尊",
    "X66n1297_026:0440c03": "宿恁麼為人猶在半途。保寧今日路見不平。拈拄杖",
    "X66n1297_026:0440c04": "下座。大眾一時走散。擲下歸方丈。　寶峰文云。者兩",
    "X66n1297_026:0440c05": "箇老古錐。竊得臨濟些子活計。各自分疆列界氣衝",
    "X66n1297_026:0440c06": "宇宙。使明眼衲僧祇得好笑。且道笑箇甚麼。若知得",
    "X66n1297_026:0440c07": "落處。一任七顛八倒。若不知。且向二老葛藤裏齩嚼。",
    "X66n1297_026:0440c08": "　東山演云。一人文章浩渺。一人武藝全施。若道興",
    "X66n1297_026:0440c09": "化是文亦不得。若道三聖是武亦不得。若於此辨得",
    "X66n1297_026:0440c10": "出。許你通身是眼。若辨不出。你自相度。　天童覺云。",
    "X66n1297_026:0440c11": "墮也墮也。今日不是減古人聲光。且要長後人節操。",
    "X66n1297_026:0440c12": "若是本色漢。提佛祖印。轉銕牛機。把拄杖一時穿却。",
    "X66n1297_026:0440c13": "方見衲僧手段。　昭覺勤云。一人在孤峰頂上土面",
    "X66n1297_026:0440c14": "灰頭。一人在十字街頭斬釘截鐵。有頭有尾同死同",
    "X66n1297_026:0440c15": "生。且道出即不為人底是。出即便為人底是。萬古碧",
    "X66n1297_026:0440c16": "潭空界月。再三撈摝始應知。　徑山杲云。真淨老人",
    "X66n1297_026:0440c17": "大似欺誣亡沒。杲上座即不然。豁開三要三玄路。坐",
    "X66n1297_026:0440c18": "斷須彌第一峰。且道三聖分上耶。興化分上耶。　天",
    "X66n1297_026:0440c19": "童傑舉白雲語了云。白雲錯下名言。殊不知二尊宿",
    "X66n1297_026:0440c20": "前不搆村後不迭店。直至於今反成話&#;。何故。字經",
    "X66n1297_026:0440c21": "三寫烏焉成馬。　靈隱嶽云。二老漢滅却臨濟正法",
    "X66n1297_026:0440c22": "眼。却向長安路上把手共行。直至於今遞相鈍置。且",
    "X66n1297_026:0440c23": "如何是共行一句。掣開金殿鎖。撞動玉樓鐘。　仰山",
    "X66n1297_026:0440c24": "欽云。二老可謂一條拄杖兩人舁。今日被天寧拗作",
    "X66n1297_026:0441a01": "兩橛了也。以拄杖倚左邊云。且聽各自平分。　天寧",
    "X66n1297_026:0441a02": "琦云。三聖興化明眼宗師。因甚麼。活計本同。生涯迥",
    "X66n1297_026:0441a03": "異。但有路可上。更高人也行。　徑山琇云。一人得體。",
    "X66n1297_026:0441a04": "一人得用。總未有作家手段。萬壽既已出了。且道有",
    "X66n1297_026:0441a05": "為人處無為人處。祝融峰頂上。露滴萬年松。　報恩",
    "X66n1297_026:0441a06": "秀云。者兩箇漢。大似才高語壯倚勢欺人。拈拄杖云。",
    "X66n1297_026:0441a07": "還見興化三聖麼。復靠杖云。直饒具衲僧手段。也且",
    "X66n1297_026:0441a08": "向者邊立。　磬山修云。一人逢人則出。一人逢人則",
    "X66n1297_026:0441a09": "不出。且道逢什麼人。　五磊權云。欽祖幸然拗折。今",
    "X66n1297_026:0441a10": "日不肖遠孫。未免更將鸞膠為伊續起。逢人即出。逢",
    "X66n1297_026:0441a11": "人不出。兩彩一賽。如箭中的。金鳳銜花下彩樓。眼裏",
    "X66n1297_026:0441a12": "瞳人吹觱篥。三臺須是大家催。無限清風生八極。",
    "X66n1297_026:0441a13": "　愚菴盂云。山僧今日出也。還是為人。是不為人。若是",
    "X66n1297_026:0441a14": "為人。則落興化圈套裏。若不為人。又落三聖圈套裏。",
    "X66n1297_026:0441a15": "若總不恁麼。又落山僧圈套裏。畢竟如何。喝一喝云。",
    "X66n1297_026:0441a16": "一把柳絲收不得。和烟搭在玉欄干。　菩提珍舉真",
    "X66n1297_026:0441a17": "淨語了云。真淨老人錯下名言。累及後人。循途守轍",
    "X66n1297_026:0441a18": "列界分疆。殊不知二大老背手抽金鏃。翻身控角弓。",
    "X66n1297_026:0441a19": "激揚臨濟賓主即不無。若是活計。何曾夢見。今日新",
    "X66n1297_026:0441a20": "菩提落處也要諸人共知。以拄杖畵一畵云。自出洞",
    "X66n1297_026:0441a21": "來無敵手。得饒人處且饒人。擲下拄杖。",
    "X66n1297_026:0441a22": "騎驢戴笠迎南去。躍馬搖鞭向北行。兩箇大商俱突",
    "X66n1297_026:0441a23": "曉。日高猶聽打三更。(保寧勇)",
    "X66n1297_026:0441a24": "城南措大騎驢子。市北郎君跨馬兒。各各四蹄俱蹋",
    "X66n1297_026:0441b01": "地。三春同到金明池。(佛鑑懃)",
    "X66n1297_026:0441b02": "陽燄何曾止得渴。畵餅幾時充得饑。勸君不用栽荊",
    "X66n1297_026:0441b03": "棘。後代兒孫惹著衣。(徑山杲)",
    "X66n1297_026:0441b04": "湖光瀲灔晴偏好。山色溟濛雨亦奇。若把西湖比西",
    "X66n1297_026:0441b05": "子。淡粧濃抹總相宜。(佛燈珣)",
    "X66n1297_026:0441b06": "兩箇孩兒抱花鼓。左邊打了右邊舞。一曲兩曲無人",
    "X66n1297_026:0441b07": "會。歷歷清風動千古。(懶菴需)",
    "X66n1297_026:0441b08": "乍雨乍晴山裏寺。或來或去洞中雲。滿天星斗明如",
    "X66n1297_026:0441b09": "晝。此境此時誰欲分。(德山清)",
    "X66n1297_026:0441b10": "橫吹玉笛分春恨。半卷珠簾并倚門。迷却歸巢雙燕",
    "X66n1297_026:0441b11": "子。落紅飛絮攪前村。(龍池珍)",
    "X66n1297_026:0441b12": "黃昏打漿奔城快。日午回舟入港遲。夜半相逢兩相",
    "X66n1297_026:0441b13": "喝。不知蹉過已多時。(在菴賢)",
    "X66n1297_026:0441b14": "張顛艸書。李廣神箭。一等精良。千秋獨擅。(浹水治)",
    "X66n1297_026:0441b15": "古音無調和難齊。迭奏壎箎望轉迷。歌罷攜歸天大",
    "X66n1297_026:0441b16": "曉。一簾風景六橋西。(法林音)",
    "X66n1297_026:0441b17": "三聖因僧問如何是祖師西來意。師曰臭肉來蠅。",
    "X66n1297_026:0441b18": "興化曰。破驢脊上足蒼蠅。",
    "X66n1297_026:0441b19": "水母有骨。靈龜無殻。瞎驢臭肉來於蠅。佛意祖意如",
    "X66n1297_026:0441b20": "山嶽。(正覺逸二)",
    "X66n1297_026:0441b21": "靈龜有殻。水母無骨。破驢脊上足蒼蠅。曹溪古路行",
    "X66n1297_026:0441b22": "人絕。",
    "X66n1297_026:0441b23": "破脊驢多臭肉蠅。誰知興化不徒行。慣從五鳳樓前",
    "X66n1297_026:0441b24": "過。手握金鞭賀太平。(白雲端)",
    "X66n1297_026:0441c01": "青青掩映蒼龍窟。修竹超然物外物。若將修竹比喬",
    "X66n1297_026:0441c02": "松。未及喬松老風骨。(佛鑑懃)",
    "X66n1297_026:0441c03": "三聖到德山。纔展坐具。山曰。莫展炊巾。者裏無殘",
    "X66n1297_026:0441c04": "羮&#;飯。師曰縱有也無著處。山便打。師接住棒推",
    "X66n1297_026:0441c05": "向禪牀上。山大笑。師哭蒼天便下參堂。堂中首座",
    "X66n1297_026:0441c06": "號踢天泰問。行脚高士須得本道公驗。作麼生是",
    "X66n1297_026:0441c07": "本道公驗。師曰道甚麼。座再問。師打一坐具曰。者",
    "X66n1297_026:0441c08": "漆桶。前後觸忤多少賢良。座擬人事。師便過。第二",
    "X66n1297_026:0441c09": "座人事。",
    "X66n1297_026:0441c10": "瑯琊覺云。若無欒布作。爭得見韓光。　溈山行云。三",
    "X66n1297_026:0441c11": "聖撥艸瞻風。有舒有卷。德山勘凡驗聖。有放有收。德",
    "X66n1297_026:0441c12": "山笑去即且置。三聖哭蒼天便出。意作麼生。不貪香",
    "X66n1297_026:0441c13": "餌味。可謂碧潭龍。　雲巖游云。三聖便展坐具。作賊",
    "X66n1297_026:0441c14": "人心虗。山云不用展炊巾。尾巴露也。聖云設有向什",
    "X66n1297_026:0441c15": "麼處著。口是禍門。山便打。裂破古今。聖接住棒推山",
    "X66n1297_026:0441c16": "向繩床上。老鼠入牛角。更有一轉語。待無舌人忌口",
    "X66n1297_026:0441c17": "却向汝道。　清化嶾云。赤眼遇金剛。伎倆恰相當。好",
    "X66n1297_026:0441c18": "手逢好手。何更哭蒼蒼。洞中春色幾人知。門外秋紅",
    "X66n1297_026:0441c19": "風落了。",
    "X66n1297_026:0441c20": "呼為雲。吸為雨。襲襲清風動寰宇。笑哭不是等閒聲。",
    "X66n1297_026:0441c21": "路見不平應有主。要斬不平人。不與平人語。而今何",
    "X66n1297_026:0441c22": "處見踪由。剔起眉毛看鷂子。(長靈卓)",
    "X66n1297_026:0441c23": "殘羮&#;飯。無處安著。換手搥胸。劈頭葢却。兩箇無孔",
    "X66n1297_026:0441c24": "銕錘。一[打-丁+羕]無繩自縛。(佛燈珣)",
    "X66n1297_026:0442a01": "南北山相對。東西有路分。不經塲陣裏。爭見李將軍。",
    "X66n1297_026:0442a02": "(木菴永)",
    "X66n1297_026:0442a03": "瞎驢插翅驚雷外。蹋倒崔嵬華嶽峰。堪笑禹門點額",
    "X66n1297_026:0442a04": "者。為貪香餌不成龍。(山夫正)",
    "X66n1297_026:0442a05": "三聖問僧近離甚處。僧便喝。師亦喝。僧又喝。師又",
    "X66n1297_026:0442a06": "喝。僧曰。行棒即瞎。便喝。師拈棒。僧轉身作受棒勢。",
    "X66n1297_026:0442a07": "師曰。下坡不走。快便難逢。便打。僧曰者賊。便出去。",
    "X66n1297_026:0442a08": "師遂拋下棒。次有僧問。適來怎容得者僧。師曰是",
    "X66n1297_026:0442a09": "伊曾見先師來。",
    "X66n1297_026:0442a10": "天井新云。拈頭作尾則易。看樓打樓則難。何故。白雲",
    "X66n1297_026:0442a11": "盡處是青山。行人更在青山外。　法忍謐云。者僧具",
    "X66n1297_026:0442a12": "超方手眼。三聖展格外威權。雖然縱奪可觀。未免旁",
    "X66n1297_026:0442a13": "觀者哂。　法林音云。那裏是者僧見先師處。",
    "X66n1297_026:0442a14": "是精識精。是賊識賊。惡人自有惡人魔。新羅人遇普",
    "X66n1297_026:0442a15": "州客。攙旂奪角饒機先。打劫就窠歸勁敵。珠走盤。活",
    "X66n1297_026:0442a16": "鱍鱍。吹毛橫按雪霜寒。收下翅遼天俊鶻。(天岸昇)",
    "X66n1297_026:0442a17": "三聖到仰山。山問汝名甚麼。師曰慧寂。山曰慧寂",
    "X66n1297_026:0442a18": "是我名。師曰我名慧然。山大笑。",
    "X66n1297_026:0442a19": "昭覺勤舉雪竇頌畢云。者箇笑。千古萬古清風凜凜",
    "X66n1297_026:0442a20": "地。為甚麼雪竇却道。祇應千古動悲風。也是死而不",
    "X66n1297_026:0442a21": "弔。　徑山杲云。兩箇藏身露影漢。殊不顧旁觀者哂。",
    "X66n1297_026:0442a22": "　愚菴盂云。仰山向虗空裏穵縫。三聖煉石補天。陳",
    "X66n1297_026:0442a23": "希夷一覺睡千年。至今不知。直是好笑。",
    "X66n1297_026:0442a24": "雙收雙放若為宗。騎虎由來要絕功。笑罷不知何處",
    "X66n1297_026:0442b01": "去。祇應千古動悲風。(雪竇顯)",
    "X66n1297_026:0442b02": "神通遊戲不為難。互換機鋒始可觀。雙放雙收底時",
    "X66n1297_026:0442b03": "節。呵呵大笑幾何般。(本覺一)",
    "X66n1297_026:0442b04": "慧寂剛言是我名。幸逢禪者更饒人。若將利器比君",
    "X66n1297_026:0442b05": "子。大笑欣然滿座春。(圓悟勤)",
    "X66n1297_026:0442b06": "黎鬼無端弄醉翁。醉中鼻孔自遼空。到家鬼魅同烏",
    "X66n1297_026:0442b07": "有。滿樹桃花笑晚風。(緒菴續)",
    "X66n1297_026:0442b08": "魏府大覺禪師(臨濟玄嗣)因僧問如何是本來身。師曰。",
    "X66n1297_026:0442b09": "頭枕衡山。脚蹋北嶽。",
    "X66n1297_026:0442b10": "主山之後案山前。下是地兮上是天。身手太長衫袴",
    "X66n1297_026:0442b11": "短。醉狂贏得樂豐年。(保寧勇)",
    "X66n1297_026:0442b12": "潦倒年來任性情。仙都蹋遍又蓬瀛。有名不載籍天",
    "X66n1297_026:0442b13": "府。賸得聲傳四海清。(古林如)",
    "X66n1297_026:0442b14": "大覺參臨濟。濟見豎起拂子。師展坐具。濟擲下拂",
    "X66n1297_026:0442b15": "子。師收具參堂去。時眾曰。此僧莫是和尚親故。不",
    "X66n1297_026:0442b16": "禮拜亦不喫棒。濟聞令侍者喚師至。曰。大眾道。汝",
    "X66n1297_026:0442b17": "來參長老。又不禮拜又不喫棒。莫是長老親故。師",
    "X66n1297_026:0442b18": "乃珍重下去。",
    "X66n1297_026:0442b19": "如菴彰云。風來樹動。雨過山青。二老可謂作家相見",
    "X66n1297_026:0442b20": "迥出常情。雖然。大覺猶欠一籌。當時待侍者來喚。便",
    "X66n1297_026:0442b21": "好掌云。者一掌合是堂頭老漢喫。非惟塞斷臨濟咽",
    "X66n1297_026:0442b22": "喉。且使一眾狐疑泮然冰釋。",
    "X66n1297_026:0442b23": "電光石火驗來機。家在深山著薜衣。怎奈旁人看不",
    "X66n1297_026:0442b24": "厭。相攜更步釣魚磯。(古南門)",
    "X66n1297_026:0442c01": "桃李花開三月天。紅紅白白不相瞞。可憐遊翫不知",
    "X66n1297_026:0442c02": "者。空使風飄落滿川。(古鑑彰)",
    "X66n1297_026:0442c03": "灌溪志閒禪師(臨濟玄嗣)因僧問。久嚮灌溪。到來祇見",
    "X66n1297_026:0442c04": "漚麻池。師曰。汝祇見漚麻池。且不見灌溪。曰如何",
    "X66n1297_026:0442c05": "是灌溪。師曰劈箭急。",
    "X66n1297_026:0442c06": "玄沙備云。更學三十年未會禪在。　天童悟云。灌溪",
    "X66n1297_026:0442c07": "雖能拽轉鼻孔。爭奈惹人情見。何不待伊問如何是",
    "X66n1297_026:0442c08": "灌溪。劈頭便打。",
    "X66n1297_026:0442c09": "一派曹溪接灌溪。龍行風雨動雲霓。峻機箭筈波瀾",
    "X66n1297_026:0442c10": "急。撼得毗盧海嶽低。(克符道者)",
    "X66n1297_026:0442c11": "武牙山下虎狼多。何事行人偏要過。今日虎雖幸瞌",
    "X66n1297_026:0442c12": "睡。過來魂魄亦銷磨。(樵之玉)",
    "X66n1297_026:0442c13": "灌溪參臨濟。濟驀胷搊住。師曰領領。濟拓開曰且",
    "X66n1297_026:0442c14": "放你一頓。",
    "X66n1297_026:0442c15": "天童華云。灌溪氣宇如王。被臨濟活埋在鎮州城裏",
    "X66n1297_026:0442c16": "十字街頭。當時若是光孝。棒折也不放在。何故。家肥",
    "X66n1297_026:0442c17": "生孝子。國霸有謀臣。　靈隱嶽云。爐韛之所多鈍鐵。",
    "X66n1297_026:0442c18": "雖然如是。不因夜來鴈。爭見海門秋。",
    "X66n1297_026:0442c19": "雨散雲收後。崔嵬數十峰。倚闌頻顧望。回首與誰同。",
    "X66n1297_026:0442c20": "(秀巖瑞)",
    "X66n1297_026:0442c21": "灌溪住後上堂。我在臨濟爺爺處得半杓。末山孃",
    "X66n1297_026:0442c22": "孃處得半杓。共成一杓。喫了直至如今飽不饑。",
    "X66n1297_026:0442c23": "天童覺云。灌溪恁麼說。且道是臨濟處得底。末山處",
    "X66n1297_026:0442c24": "得底。雖然一箭落雙鵰。爭奈有時走殺。有時坐殺。且",
    "X66n1297_026:0443a01": "作麼生得恰好去。揑聚放開全在我。拈來拋去更由",
    "X66n1297_026:0443a02": "誰。",
    "X66n1297_026:0443a03": "莫謂成龍頭角易。拏雲攫霧及時難。今朝特地重拈",
    "X66n1297_026:0443a04": "出。信始渠儂不自瞞。(主峰法)",
    "X66n1297_026:0443a05": "灌溪上堂。十方無壁落。四面亦無門。淨裸裸。赤灑",
    "X66n1297_026:0443a06": "灑。沒可把。",
    "X66n1297_026:0443a07": "崇覺空云。灌溪老漢向十字街頭逞風流。賣惺惺。道",
    "X66n1297_026:0443a08": "我解穿珍珠解玉版。濄亂絲卷筒絹。婬房酒肆瓦合",
    "X66n1297_026:0443a09": "輿臺。虎穴魔宮那吒忿怒。遇文王興禮樂。逢桀紂逞",
    "X66n1297_026:0443a10": "干戈。今日被崇覺覰見。一塲懡[怡-台+羅]。",
    "X66n1297_026:0443a11": "定州善崔禪師(臨濟玄嗣)州將王令公於衙署張座請",
    "X66n1297_026:0443a12": "師說法。師陞座拈拄杖曰。出來也打。不出來也打。",
    "X66n1297_026:0443a13": "僧出曰崔禪[口*尒]。師擲下杖曰。久立令公。伏惟珍重。",
    "X66n1297_026:0443a14": "歸宗一云。作麼生道得一語救得崔禪。　清凉欽云。",
    "X66n1297_026:0443a15": "和尚且自救好。是肻他不肻他。　五祖戒別云。便推",
    "X66n1297_026:0443a16": "倒禪牀。　瑯琊覺云。久經行陣者。終不展旂槍。　雲",
    "X66n1297_026:0443a17": "葢智云。身挨白刃不懼死生。也須是者僧始得。崔禪",
    "X66n1297_026:0443a18": "為甚麼當機放過。要會麼。錦鱗已得休勞力。收拾絲",
    "X66n1297_026:0443a19": "綸歸去休。　薦福行云。崔禪上堂。美則美矣。善則未",
    "X66n1297_026:0443a20": "善。何故。大似放過者僧。山僧即不然。待者僧出眾來。",
    "X66n1297_026:0443a21": "向未開口已前與他痛棒。若是皮下有血。必然別有",
    "X66n1297_026:0443a22": "生涯。　龜峰光云。崔禪布長蛇偃月大陣。欲統四大",
    "X66n1297_026:0443a23": "部洲為一世界。不是者僧攙旂奪鼓。未免陷在虜庭。",
    "X66n1297_026:0443a24": "且道坐籌帷幄鎮靜八方水乳和同風雲會合一句",
    "X66n1297_026:0443b01": "作麼生道。若不藍田射石虎。幾乎誤殺李將軍。　理",
    "X66n1297_026:0443b02": "安問云。雲葢道。者僧身挨白刃不懼死生。可惜崔禪",
    "X66n1297_026:0443b03": "當機放過。殊不知者僧喫了崔禪一頓棒。至今轉身",
    "X66n1297_026:0443b04": "不得。要識崔禪麼。運籌帷幄決勝千里。",
    "X66n1297_026:0443b05": "鏌鎁橫按寶光寒。俠客嘍囉敢正看。飛過青霄聲震",
    "X66n1297_026:0443b06": "吼。乾坤直得黑漫漫。(保寧勇)",
    "X66n1297_026:0443b07": "大展家風示眾人。垂鉤入海釣金鱗。遊魚弄水騰波",
    "X66n1297_026:0443b08": "浪。船棹俱拋出大津。(延壽慧)",
    "X66n1297_026:0443b09": "十三慣繡羅衣裳。自憐紅袖聞馨香。人言此是嫁時",
    "X66n1297_026:0443b10": "服。含羞刺出雙鴛鴦。(空叟印)",
    "X66n1297_026:0443b11": "大鵬展翅。鼓蕩四溟。直下惟求負命鯨。彩雲坐斷春",
    "X66n1297_026:0443b12": "風闊。杖化游龍歸意深。休收。虎頭戴角大驚人。(夾山豫)",
    "X66n1297_026:0443b13": "幽州譚空禪師(臨濟玄嗣)因鎮州牧有姑為尼。行脚回",
    "X66n1297_026:0443b14": "欲開堂。牧令師勘過。師問曰。聞汝欲開堂為人是",
    "X66n1297_026:0443b15": "否。尼曰是。師曰。尼是五障之身。你作麼生為人。尼",
    "X66n1297_026:0443b16": "曰。龍女八歲南方無垢世界成等正覺。又作麼生。",
    "X66n1297_026:0443b17": "師曰。龍女現十八變。你試一變看。尼曰。不是野狐",
    "X66n1297_026:0443b18": "精。變箇什麼。師便打。牧聞舉乃曰和尚棒折那。",
    "X66n1297_026:0443b19": "翠巖芝云。且道尼具眼麼。祇擔得斷貫索。且作麼生",
    "X66n1297_026:0443b20": "會。",
    "X66n1297_026:0443b21": "襄州歷村禪師(臨濟玄嗣)師煎茶次。僧問如何是祖師",
    "X66n1297_026:0443b22": "西來意。師舉起茶匙。僧曰莫祇者便當得否。師擲",
    "X66n1297_026:0443b23": "匙向火中。",
    "X66n1297_026:0443b24": "煎茶未了人來問。拈起茶匙呈似他。當時若遇收燕",
    "X66n1297_026:0443c01": "手。性命難存爭奈何。(投子青)",
    "X66n1297_026:0443c02": "鎮州萬壽禪師(臨濟玄嗣)一日過訪寶壽。壽坐不起。師",
    "X66n1297_026:0443c03": "展坐具。壽下禪牀。師却坐。壽驟步入方丈閉却門。",
    "X66n1297_026:0443c04": "師乃歸院。翌日寶壽來謁。師亦坐不起。壽展坐具。",
    "X66n1297_026:0443c05": "師亦下禪牀。壽却坐。師遂歸方丈閉却門。壽於侍",
    "X66n1297_026:0443c06": "者寮取灰圍却方丈門便歸去。師開門見曰。我不",
    "X66n1297_026:0443c07": "恁麼。它却恁麼。",
    "X66n1297_026:0443c08": "磬山修云。二老一衝一撞。如兩虎相見各露爪牙。無",
    "X66n1297_026:0443c09": "有一毫虧損處。不愧同參。足為模範。雖然。總未免旁",
    "X66n1297_026:0443c10": "觀者哂。",
    "X66n1297_026:0443c11": "虎溪禪師(臨濟玄嗣)因僧問菴主住者裏多少年也。師",
    "X66n1297_026:0443c12": "曰祇見冬凋夏長。年代總不記得。曰大好不記得。",
    "X66n1297_026:0443c13": "師曰汝道我在者裏得多少年也。曰冬凋夏長[口*尒]。",
    "X66n1297_026:0443c14": "師曰閙市裏虎。",
    "X66n1297_026:0443c15": "閙市中心虎。能歌不能舞。命值木星君。不遇羅睺主。",
    "X66n1297_026:0443c16": "(瑯琊覺)",
    "X66n1297_026:0443c17": "虎溪老住菴。年深都不記。閙市心中虎。四邊如鼎沸。",
    "X66n1297_026:0443c18": "(艸堂清)",
    "X66n1297_026:0443c19": "覆盆禪師(臨濟玄嗣)有僧從山下哭上。師閉却門。僧於",
    "X66n1297_026:0443c20": "門上畵一圓相。門外立地。師從菴後出。亦從山下",
    "X66n1297_026:0443c21": "哭上。僧喝曰猶作者箇去就在。師便換手搥胷曰",
    "X66n1297_026:0443c22": "可惜先師一場埋沒。僧曰苦苦。師曰菴主被瞞。",
    "X66n1297_026:0443c23": "白巖符云。兩箇漢驀拶相逢。如龍得水。似虎逢山。意",
    "X66n1297_026:0443c24": "氣威獰則不無。若到者裏。各與二十拄杖。為什麼。古",
    "X66n1297_026:0444a01": "佛堂前無如是事。",
    "X66n1297_026:0444a02": "桐峰禪師(臨濟玄嗣)因僧問。和尚者裏忽遇大蟲作麼",
    "X66n1297_026:0444a03": "生。師便作大蟲[口*后]。僧作怕勢。師大笑。僧曰者老賊。",
    "X66n1297_026:0444a04": "師曰爭奈老僧何。僧却大笑。",
    "X66n1297_026:0444a05": "翠峰顯云。是即是。兩個惡賊祇解掩耳偷鈴。復頌",
    "X66n1297_026:0444a06": "　見之不取。思之千里。好個斑斑牙爪未備。君不見大",
    "X66n1297_026:0444a07": "雄山下忽相逢。落落聲光皆振地。大丈夫。見也無。收",
    "X66n1297_026:0444a08": "虎尾。捋虎鬚。",
    "X66n1297_026:0444a09": "山裏大蟲山裏[口*后]。借你拳頭築你口。丈夫氣宇信如",
    "X66n1297_026:0444a10": "王。豈肯輸人甘落後。賊賊賊。喜底是風。怨底是雪。(愚",
    "X66n1297_026:0444a11": "庵盂)",
    "X66n1297_026:0444a12": "怕虎原來同虎走。不會齩人只會[口*后]。張牙露爪幾千",
    "X66n1297_026:0444a13": "般。到底翻成喋屎狗。(起綱宗)",
    "X66n1297_026:0444a14": "滄州米倉禪師(臨濟玄嗣)問僧近離甚處。曰冀州太湖。",
    "X66n1297_026:0444a15": "師曰闍黎來時太湖向你道什麼。曰知道米倉路",
    "X66n1297_026:0444a16": "險。師曰到者裏又作麼生。曰不異發足時道路。師",
    "X66n1297_026:0444a17": "曰闍黎已孤太湖去在。曰某甲亦不肯和尚恁麼",
    "X66n1297_026:0444a18": "道。師曰來時路峻如今路平。曰不妨和尚此路。師",
    "X66n1297_026:0444a19": "曰漆桶裏漢有甚麼限。",
    "X66n1297_026:0444a20": "發足超方。地頭親到。遇著嶮峻。道途殺活。杖子變豹。",
    "X66n1297_026:0444a21": "米倉大路平如砥。未免漆桶裏著倒。不搽紅粉也風",
    "X66n1297_026:0444a22": "流。大抵還他肌骨好。(佛燈珣)",
    "X66n1297_026:0444a23": "雲山禪師(臨濟玄嗣)問僧甚處來。曰西京來。師曰將得",
    "X66n1297_026:0444a24": "西京主人書來麼。曰不敢妄通消息。師曰作家師",
    "X66n1297_026:0444b01": "僧天然猶在。曰殘羮&#;飯誰人肯喫。師曰獨有闍",
    "X66n1297_026:0444b02": "黎不肯喫。僧便作吐勢。師喚侍者。扶出者病僧。",
    "X66n1297_026:0444b03": "昭覺勤云。一往觀來二俱作家。節節勘證二俱落艸。",
    "X66n1297_026:0444b04": "當時若有人截斷葛藤。不妨光前絕後。還委悉麼。多",
    "X66n1297_026:0444b05": "虗不如少實。",
    "X66n1297_026:0444b06": "莫怪相逢無信息。誰能長作置書郵。直饒說盡千般",
    "X66n1297_026:0444b07": "事。那箇心中得到頭。(懶菴樞)",
    "X66n1297_026:0444b08": "者僧掩耳偷鈴。雲山將錯就錯。若是碧眼波斯。別有",
    "X66n1297_026:0444b09": "翻身一著。(木菴永)",
    "X66n1297_026:0444b10": "定上座(臨濟玄嗣)鎮府齋回到橋上坐次。有三座主至。",
    "X66n1297_026:0444b11": "一座主問。如何是禪河深處須窮到底。師擒住擬",
    "X66n1297_026:0444b12": "拋向橋下。其二座主遽前勸曰。休休。莫怪觸忤上",
    "X66n1297_026:0444b13": "座。且望慈悲。師曰。若不是者兩箇座主。直教它窮",
    "X66n1297_026:0444b14": "到底。",
    "X66n1297_026:0444b15": "理安問云。定上座性命在二座主手裏。",
    "X66n1297_026:0444b16": "奯上座(臨濟玄嗣)因到百丈。丈曰闍黎有事相借問得",
    "X66n1297_026:0444b17": "麼。師曰幸自非言何須譗[言*窒]。丈曰收得安南又憂",
    "X66n1297_026:0444b18": "塞北。師撥開胷曰與麼不與麼。丈曰。要且難搆。要",
    "X66n1297_026:0444b19": "且難搆。師曰。知即得。知即得。",
    "X66n1297_026:0444b20": "仰山寂云。若有人知此二人落處。不妨奇特。若辨不",
    "X66n1297_026:0444b21": "得。大似日中迷路。　蔣山勤云。百丈獨坐大雄峰頂。",
    "X66n1297_026:0444b22": "咳嗽風生。四方禪客望崖而退。因甚奯上座到來。直",
    "X66n1297_026:0444b23": "得弓折箭盡。",
    "X66n1297_026:0444b24": "奯上座到德山。山纔見便下禪牀作抽坐具勢。師",
    "X66n1297_026:0444c01": "曰。者箇且置。忽遇心境一如底人來。向伊道箇什",
    "X66n1297_026:0444c02": "麼。不被諸方檢責。山曰。猶較昔日三步在。別作箇",
    "X66n1297_026:0444c03": "主人公來。師便喝。山不語。師曰塞却者老野狐咽",
    "X66n1297_026:0444c04": "喉。",
    "X66n1297_026:0444c05": "溈山祐云。奯公雖得便宜。爭奈掩耳偷鈴。　蔣山勤",
    "X66n1297_026:0444c06": "云。奯公一喝賓主歷然。德山無語言遍天下。溈山老",
    "X66n1297_026:0444c07": "子雪上加霜。檢點將來。總不可放過。乃擲下拄杖。",
    "X66n1297_026:0444c08": "睦州刺史陳操尚書(見睦州明)一日與僚屬登樓次。見",
    "X66n1297_026:0444c09": "數僧行過。一官人曰來者總是行脚僧。公曰不是。",
    "X66n1297_026:0444c10": "曰焉知不是。公曰待來勘過。須臾僧到樓前。公驀",
    "X66n1297_026:0444c11": "喚上座。僧皆舉首。公謂眾官曰不信道。",
    "X66n1297_026:0444c12": "溈山喆云。尚書可謂手擎仲尼日月。腰佩毗盧金印。",
    "X66n1297_026:0444c13": "非惟儒士驚懾。亦乃衲僧罔措。不見道當機如電拂。",
    "X66n1297_026:0444c14": "方免病棲蘆。　天童覺云。陳操尚書白拈賊。瞞長蘆",
    "X66n1297_026:0444c15": "一點不得。　鼓山永云。者僧有理難伸。死而不弔。尚",
    "X66n1297_026:0444c16": "書按劍當門。誰敢正眼覷著。　通玄奇云。尚書可謂",
    "X66n1297_026:0444c17": "善識休咎。閙裏換人眼睛。者僧雖則舉首稱奇。可惜",
    "X66n1297_026:0444c18": "還同受屈。",
    "X66n1297_026:0444c19": "一語離窠窟。千生出葢纏。夜來風雪惡。木折在巖前。",
    "X66n1297_026:0444c20": "(雪堂行)",
    "X66n1297_026:0444c21": "拈得須彌第一槌。銅頭鐵額豈容伊。鹽梅舟楫并霖",
    "X66n1297_026:0444c22": "雨。不是斯人更是誰。(復庵封)",
    "X66n1297_026:0444c23": "季咸曾相壺丘子。隨變難分極自逃。輸與高樓凝望",
    "X66n1297_026:0444c24": "者。炯然明可察秋毫。(虗堂愚)",
    "X66n1297_026:0445a01": "尚書問僧。有事相借問得麼。僧曰合取狗口。公乃",
    "X66n1297_026:0445a02": "自摑口曰某甲罪過。曰知過必改。公曰就闍黎乞",
    "X66n1297_026:0445a03": "取口喫飯得麼。",
    "X66n1297_026:0445a04": "緣門底事都傾出。祇要相將艸裏行。把臂不須重叮",
    "X66n1297_026:0445a05": "囑。脚跟點地自縱橫。(粟庵鼎)",
    "X66n1297_026:0445a06": "尚書齋次。拈胡餅問僧曰。江西湖南還有者箇麼。",
    "X66n1297_026:0445a07": "曰尚書適來喫箇什麼。公曰敲鐘謝響。",
    "X66n1297_026:0445a08": "瀛山誾云。者僧俊鶻冲霄到也快便。怎奈末上遭他",
    "X66n1297_026:0445a09": "網子。祇如道敲鐘謝響。者裏合作麼對。他何不道艸",
    "X66n1297_026:0445a10": "賊大敗。",
    "X66n1297_026:0445a11": "尚書問睦州看什麼經。州曰金剛般若經。公曰。六",
    "X66n1297_026:0445a12": "朝翻譯。師看底是第幾朝。州拈起曰。一切有為法。",
    "X66n1297_026:0445a13": "如夢幻泡影。",
    "X66n1297_026:0445a14": "六朝翻譯傳來妙。到頭未悟當時竅。須信枝頭老鳳",
    "X66n1297_026:0445a15": "凰。春來反作黃鶯叫。(正堂辨)",
    "X66n1297_026:0445a17": "宗鑑法林卷二十六"
}