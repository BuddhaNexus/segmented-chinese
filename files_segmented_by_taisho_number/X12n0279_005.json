{
    "X12n0279_005:0581c01": "大佛頂如來密因修證了義諸菩薩萬行首楞嚴經",
    "X12n0279_005:0581c02": "通議卷第五",
    "X12n0279_005:0581c03": "唐天竺沙門般剌密帝譯",
    "X12n0279_005:0581c04": "烏萇國沙門彌伽釋伽譯語",
    "X12n0279_005:0581c05": "菩薩戒弟子清河房融筆受",
    "X12n0279_005:0581c06": "明南嶽沙門憨山釋德清述",
    "X12n0279_005:0581c07": "[○@◇]二正示一心三觀之相分二。",
    "X12n0279_005:0581c08": "[△@△]初當機以真疑妄。",
    "X12n0279_005:0581c09": "阿難白佛言。世尊。如來雖說第二義門。今觀世間解",
    "X12n0279_005:0581c10": "結之人。若不知其所結之元。我信是人終不能解。世",
    "X12n0279_005:0581c11": "尊。我及會中有學聲聞亦復如是。從無始際與諸無",
    "X12n0279_005:0581c12": "明俱滅俱生。雖得如是多聞善根。名為出家。猶隔日",
    "X12n0279_005:0581c13": "瘧。惟願大慈哀愍淪溺。今日身心云何是結從何名",
    "X12n0279_005:0581c14": "解。亦令未來苦難眾生得免輪迴不落三有。作是語",
    "X12n0279_005:0581c15": "已。普及大眾五體投地。雨淚翹誠佇佛如來無上開",
    "X12n0279_005:0581c16": "示。",
    "X12n0279_005:0581c17": "議曰。此下將示三觀之相欲顯即妄即真故約生",
    "X12n0279_005:0581c18": "滅以問也。阿難聞前第二義門已知生死結根。但",
    "X12n0279_005:0581c19": "不知今日身心云何是結從何名解。乃疑不知真",
    "X12n0279_005:0581c20": "妄之元。此特請解結之方。所謂下手之處。即是最",
    "X12n0279_005:0581c21": "初方便也。此大定法門非小因緣。故十方諸佛放",
    "X12n0279_005:0581c22": "光攝授同聲說偈也。",
    "X12n0279_005:0581c23": "[△@△]二佛示迷悟同源分四。[□@○]初本尊安慰。",
    "X12n0279_005:0581c24": "爾時世尊憐愍阿難及諸會中諸有學者。亦為未來",
    "X12n0279_005:0582a01": "一切眾生為出世因作將來眼。以閻浮檀紫金光手",
    "X12n0279_005:0582a02": "摩阿難頂。",
    "X12n0279_005:0582a03": "[□@○]二諸佛證成分二。[?︽]初光證道同。",
    "X12n0279_005:0582a04": "即時十方普佛世界六種震動。微塵如來住世界者",
    "X12n0279_005:0582a05": "各有寶光從其頂出。其光同時於彼世界來祗陀林",
    "X12n0279_005:0582a06": "灌如來頂。是諸大眾得未曾有。",
    "X12n0279_005:0582a07": "[?︽]次言顯一真。",
    "X12n0279_005:0582a08": "於是阿難及諸大眾俱聞十方微塵如來異口同音",
    "X12n0279_005:0582a09": "告阿難言。善哉阿難。汝欲識知俱生無明使汝輪轉",
    "X12n0279_005:0582a10": "生死結根。唯汝六根。更無他物。汝復欲知無上菩提",
    "X12n0279_005:0582a11": "令汝速證安樂解脫寂靜妙常。亦汝六根更非他物。",
    "X12n0279_005:0582a12": "[□@○]三當機重請。",
    "X12n0279_005:0582a13": "阿難雖聞如是法音心猶未明。稽首白佛。云何令我",
    "X12n0279_005:0582a14": "生死輪迴安樂妙常同是六根更非他物。",
    "X12n0279_005:0582a15": "[□@○]四世尊宣示分二。[?︽]初長行分六。",
    "X12n0279_005:0582a16": "◎初指真源不二。",
    "X12n0279_005:0582a17": "佛告阿難根塵同源。縛脫無二。",
    "X12n0279_005:0582a18": "◎二示無明體空。",
    "X12n0279_005:0582a19": "識性虗妄猶如空華。",
    "X12n0279_005:0582a20": "◎三明根塵妄發。",
    "X12n0279_005:0582a21": "阿難。由塵發知因根有相。",
    "X12n0279_005:0582a22": "◎四明妄元無體。",
    "X12n0279_005:0582a23": "相見無性同於交蘆。",
    "X12n0279_005:0582a24": "◎五示迷悟同源。",
    "X12n0279_005:0582b01": "是故汝今知見立知即無明本。知見無見斯即涅槃",
    "X12n0279_005:0582b02": "無漏真淨。",
    "X12n0279_005:0582b03": "◎六指歸真際。",
    "X12n0279_005:0582b04": "云何是中更容他物。爾時世尊欲重宣此義而說偈",
    "X12n0279_005:0582b05": "言。",
    "X12n0279_005:0582b06": "議曰。諸佛先示迷悟同源然後乃示觀相也。以阿",
    "X12n0279_005:0582b07": "難雨淚翹誠哀請之心極切。故世尊摩頂安慰而",
    "X12n0279_005:0582b08": "後告也。即時十方世界六種震動者表破根本無",
    "X12n0279_005:0582b09": "明則六根翻破故震動也。世界本唯一真故云普",
    "X12n0279_005:0582b10": "佛。微塵如來各有寶光同時來灌釋迦頂者以表",
    "X12n0279_005:0582b11": "釋迦所說頂法與諸佛道同也。諸佛異口同音告",
    "X12n0279_005:0582b12": "阿難者。以阿難初請十方如來得成菩提妙奢摩",
    "X12n0279_005:0582b13": "他三摩禪那最初方便。故今正示觀相諸佛同告",
    "X12n0279_005:0582b14": "以表十方諸如來一道出生死。即所示者乃諸佛",
    "X12n0279_005:0582b15": "最初之方便也。使汝輪轉生死結根唯汝六根更",
    "X12n0279_005:0582b16": "無他物。令汝速證安樂解脫亦汝六根更非他物。",
    "X12n0279_005:0582b17": "以示諸佛修證皆同。欲令阿難諦信不疑也。此非",
    "X12n0279_005:0582b18": "阿難所知故致疑重請。本尊先指真源以示之曰。",
    "X12n0279_005:0582b19": "根塵同一真源。縛脫本無二致。斯則直指一心更",
    "X12n0279_005:0582b20": "無剩法矣。疑謂既是一真無奈現有無明識性。故",
    "X12n0279_005:0582b21": "曰識性虗妄猶如空華本無所有。此言無明體空",
    "X12n0279_005:0582b22": "也。疑是本空然則根塵從何而有。故曰由塵以發",
    "X12n0279_005:0582b23": "知。即所既妄立生汝妄能也。因根有相謂無明雖",
    "X12n0279_005:0582b24": "空今既結成根則有妄相。此明根塵妄發也。即此",
    "X12n0279_005:0582c01": "見相二分原是無明所成。無明既是本空則此相",
    "X12n0279_005:0582c02": "見亦了無自性。故喻如交蘆。蓋蘆體本空。而交處",
    "X12n0279_005:0582c03": "亦空。此明妄元無體也。知見立知等者。謂無明根",
    "X12n0279_005:0582c04": "塵一一本空。空則一法不有。唯一真獨存。但汝於",
    "X12n0279_005:0582c05": "所知所見性自天然不必更立知見。若強立一知",
    "X12n0279_005:0582c06": "見則是無明之本矣。是故即今返妄歸真不必別",
    "X12n0279_005:0582c07": "修。但於知見不起妄見即是涅槃無漏真淨矣。此",
    "X12n0279_005:0582c08": "示迷悟同源也。云何是中更容他物耶。此結指真",
    "X12n0279_005:0582c09": "際。而修行之要莫切於此矣。有未盡之義故重說",
    "X12n0279_005:0582c10": "偈言。",
    "X12n0279_005:0582c11": "[?︽]二偈頌正示觀相分六。",
    "X12n0279_005:0582c12": "◎初依一心立三觀之相。",
    "X12n0279_005:0582c13": "真性(宗本)有為空。(空觀)緣生故如幻。(假觀)無為無起滅。不實",
    "X12n0279_005:0582c14": "如空華(中觀)。",
    "X12n0279_005:0582c15": "◎二即一心為所觀之境。",
    "X12n0279_005:0582c16": "言妄顯諸真。妄真同二妄。(真妄雙絕)猶非真非真。云何見",
    "X12n0279_005:0582c17": "所見。(根境兩忘)中間無實性。是故若交蘆。(無明體空)結解同所",
    "X12n0279_005:0582c18": "因。(迷悟同源)聖凡無二路。(歸源無二)汝觀交中性。空有二俱非。",
    "X12n0279_005:0582c19": "(直觀中道)迷晦即無明。發明便解脫(正出同源所以)。",
    "X12n0279_005:0582c20": "◎三依圓根為入理之門。",
    "X12n0279_005:0582c21": "解結因次第。六解一亦亡。根選擇圓通。入流成正覺。",
    "X12n0279_005:0582c22": "◎四指生相無明為所斷之惑。",
    "X12n0279_005:0582c23": "陀那微細識。習氣成暴流。真非真恐迷。我常不開演。",
    "X12n0279_005:0582c24": "◎五頓證一心顯三觀之用。",
    "X12n0279_005:0583a01": "自心取自心。非幻成幻法(真妄互立)不取無非幻(妄滅真亡)非",
    "X12n0279_005:0583a02": "幻尚不生。幻法云何立(真窮惑盡)。",
    "X12n0279_005:0583a03": "◎六諸佛同證結三觀之名。",
    "X12n0279_005:0583a04": "是名妙蓮華。金剛王寶覺。如幻三摩提。彈指超無學。",
    "X12n0279_005:0583a05": "此阿毗達磨。十方薄伽梵。一路涅槃門。",
    "X12n0279_005:0583a06": "議曰。此真性下至發明便解脫為應頌。正示三觀",
    "X12n0279_005:0583a07": "之相義也。真性乃宗本也。謂真如妙性為萬法之",
    "X12n0279_005:0583a08": "宗。故首標之。有為空此示空觀也。謂諸有為法依",
    "X12n0279_005:0583a09": "真而立。雖有而性常自空。即此為空觀。以空則唯",
    "X12n0279_005:0583a10": "一真如。了無一法。寂滅湛然。故當奢摩他義也。緣",
    "X12n0279_005:0583a11": "生故如幻此示假觀也。謂真如體空以不變而隨",
    "X12n0279_005:0583a12": "緣故成諸法。以諸法本無。但以緣會而生。緣會而",
    "X12n0279_005:0583a13": "生。則未生無有。有而性常自空。故如幻耳。明照諸",
    "X12n0279_005:0583a14": "法當體如幻故當三摩義也。無為無起滅不實如",
    "X12n0279_005:0583a15": "空華此示中觀也。謂真如無為本無起滅。今既隨",
    "X12n0279_005:0583a16": "緣成事似有起滅。以幻體不實了無起處。故如空",
    "X12n0279_005:0583a17": "華。以空華本無起滅。而空體體一向寂然。謂真性寂",
    "X12n0279_005:0583a18": "然不礙隨緣。雖任隨緣而真源湛寂。斯則空有齊",
    "X12n0279_005:0583a19": "彰中道頓顯。故當禪那義也。然此三觀總依一心",
    "X12n0279_005:0583a20": "以示其相。即首楞嚴大定。此定乃解結之祕訣破",
    "X12n0279_005:0583a21": "惑之神符也。佛佛成道皆以此為密因。而阿難最",
    "X12n0279_005:0583a22": "初便問此定。以迷妄根深故先破妄以顯三觀之",
    "X12n0279_005:0583a23": "體。及問行門乃審生死結根。今既知結根故請解",
    "X12n0279_005:0583a24": "結之方。至此諸佛方同聲顯示者足見此法甚深",
    "X12n0279_005:0583b01": "非諦信不疑者未可輕易拈出也。言妄顯諸真一",
    "X12n0279_005:0583b02": "偈半乃示即一心真源為所觀之境。謂依一心建",
    "X12n0279_005:0583b03": "立三觀。以此三觀還照一心。故為觀境。謂寂滅一",
    "X12n0279_005:0583b04": "心真妄雙絕。且真之名但由妄顯。若言妄言真總",
    "X12n0279_005:0583b05": "皆是妄。故曰妄真同二妄。且此心猶不說真與非",
    "X12n0279_005:0583b06": "真。云何而有能見所見。是知能所皆因無明而立。",
    "X12n0279_005:0583b07": "若了無明體空則根塵自泯能所雙忘。以根塵交",
    "X12n0279_005:0583b08": "處全體本空。空則不結。不結則根塵頓消。而解結",
    "X12n0279_005:0583b09": "之妙無尚此矣。結解同所因下為伽陀。乃出同源",
    "X12n0279_005:0583b10": "之所以也。謂迷一心而為無明妄立能所對待。根",
    "X12n0279_005:0583b11": "塵因此而結。今解亦因此而解。以聖凡同稟一心",
    "X12n0279_005:0583b12": "元無二路。今汝但觀根塵相交之中本無實性從",
    "X12n0279_005:0583b13": "何而結耶。無明妄立故非空。雖有而無自性故非",
    "X12n0279_005:0583b14": "有。言空言有皆依無明。而湛寂一心空有兩絕。故",
    "X12n0279_005:0583b15": "二俱非。汝但觀此交中之性。迷晦即是無明。若發",
    "X12n0279_005:0583b16": "明即成解脫矣。何難之有哉。解結因次第下一偈",
    "X12n0279_005:0583b17": "意依圓根為入理之門。謂既有六結須次第解之。",
    "X12n0279_005:0583b18": "故曰因次第。若六結解而一亦不存。故曰六解一",
    "X12n0279_005:0583b19": "亦亡。以此故須選擇圓根。即可入流成正覺也。陀",
    "X12n0279_005:0583b20": "那下的指根本無明為所斷之惑。謂能斷者三觀。",
    "X12n0279_005:0583b21": "此識甚深微細薰變難思。以習氣內鼓使湛淵心",
    "X12n0279_005:0583b22": "體遂成瀑流。以真妄和合故曰真非真恐迷。謂恐",
    "X12n0279_005:0583b23": "外道二乘妄執為我起斷常見。故尋常不敢開演",
    "X12n0279_005:0583b24": "也。今所斷者正此識耳。自心取自心下五句示頓",
    "X12n0279_005:0583c01": "證一心以顯三觀之用。由迷真心而成業識。變起",
    "X12n0279_005:0583c02": "根塵諸法。不達自心所現。故執取而起惑造業。豈",
    "X12n0279_005:0583c03": "非自心取自心耶。因一取字故令非幻之真而成",
    "X12n0279_005:0583c04": "虗幻之妄法。今若返妄歸真更無別法。只不取則",
    "X12n0279_005:0583c05": "根塵頓消。真且不立。幻法從何而立耶。此真窮惑",
    "X12n0279_005:0583c06": "盡只在了此發業無明本空而潤生之愛取則當",
    "X12n0279_005:0583c07": "下消亡。此所以不勞肯綮而頓證無生也。歸真之",
    "X12n0279_005:0583c08": "要莫切於此是名妙蓮華下三句總結觀名。謂此",
    "X12n0279_005:0583c09": "大定是名妙蓮華。以本來無染故猶蓮華。無堅不",
    "X12n0279_005:0583c10": "摧故名金剛王寶覺。即有以觀空故曰如幻三摩",
    "X12n0279_005:0583c11": "提。彈指超無學者此顯法利能収速效也。阿毗達",
    "X12n0279_005:0583c12": "摩此云無比法。顯法勝也。十方薄伽梵一路涅槃",
    "X12n0279_005:0583c13": "門顯佛佛同修同證也。一往開示妙義盡萃此章",
    "X12n0279_005:0583c14": "故判為正示觀相。此外更無顯了若此者。幸深觀",
    "X12n0279_005:0583c15": "之。",
    "X12n0279_005:0583c16": "上示三觀之相竟。",
    "X12n0279_005:0583c17": "[○@◇]三略示解結方之分三。[△@△]初經家敘致。",
    "X12n0279_005:0583c18": "於是阿難及諸大眾。聞佛如來無上慈誨。祇夜伽陀",
    "X12n0279_005:0583c19": "雜糅精瑩。妙理清徹。心目開明歎未曾有。阿難合掌",
    "X12n0279_005:0583c20": "頂禮白佛。我今聞佛無遮大悲性淨妙常真實法句。",
    "X12n0279_005:0583c21": "[△@△]二當機啟請分二。[□@○]初問六解一亡。",
    "X12n0279_005:0583c22": "心猶未達六解一亡。",
    "X12n0279_005:0583c23": "[□@○]二問舒結倫次。",
    "X12n0279_005:0583c24": "舒結倫次。惟垂大慈。再愍斯會及與將來。施以法音",
    "X12n0279_005:0584a01": "洗滌沈垢。",
    "X12n0279_005:0584a02": "議曰。此下略示解結之方也。阿難因聞解結次第。",
    "X12n0279_005:0584a03": "以未知六解一亡。舒結倫次。意請明下手之方也。",
    "X12n0279_005:0584a04": "[△@△]三世尊巧示分二。[□@○]初答六解一亡分三。",
    "X12n0279_005:0584a05": "[?︽]初示根結所由分五。",
    "X12n0279_005:0584a06": "◎初借顯妄迷一心而成五陰。",
    "X12n0279_005:0584a07": "即時如來於師子座。整涅槃僧斂僧伽梨。攬七寶几。",
    "X12n0279_005:0584a08": "引手於几取劫波羅天所奉華巾。",
    "X12n0279_005:0584a09": "◎二借顯妄結五陰而成六根。",
    "X12n0279_005:0584a10": "於大眾前綰成一結。示阿難言此名何等。阿難大眾",
    "X12n0279_005:0584a11": "俱白佛言。此名為結。於是如來綰疊華巾又成一結。",
    "X12n0279_005:0584a12": "重問阿難此名何等。阿難大眾又白佛言。此亦名結。",
    "X12n0279_005:0584a13": "如是倫次綰疊華巾總成六結。一一結成。皆取手中",
    "X12n0279_005:0584a14": "所成之結。持問阿難此名何等。阿難大眾亦復如是",
    "X12n0279_005:0584a15": "次第詶佛此名為結。",
    "X12n0279_005:0584a16": "◎三借顯一六義生。",
    "X12n0279_005:0584a17": "佛告阿難。我初綰巾汝名為結。此疊華巾先實一條。",
    "X12n0279_005:0584a18": "第二第三云何汝曹復名為結。阿難白佛言。世尊。此",
    "X12n0279_005:0584a19": "寶疊華緝績成巾雖本一體。如我思惟。如來一綰得",
    "X12n0279_005:0584a20": "一結名。若百綰成終名百結。何況此巾祇有六結。終",
    "X12n0279_005:0584a21": "不至七亦不停五。云何如來祇許初時。第二第三不",
    "X12n0279_005:0584a22": "名為結。",
    "X12n0279_005:0584a23": "◎四借顯六根同異。",
    "X12n0279_005:0584a24": "佛告阿難。此寶華巾。汝知此巾元止一條。我六綰時",
    "X12n0279_005:0584b01": "名有六結。汝審觀察。巾體是同因結有異。於意云何。",
    "X12n0279_005:0584b02": "初綰結成名為第一。如是乃至第六結生。我今欲將",
    "X12n0279_005:0584b03": "第六結名成第一不。不也世尊。六結若存。斯第六名。",
    "X12n0279_005:0584b04": "終非第一。縱我歷生盡其明辯。如何令是六結亂名。",
    "X12n0279_005:0584b05": "◎五結合六根同異。",
    "X12n0279_005:0584b06": "佛言如是。六結不同。循顧本因一巾所造。令其雜亂",
    "X12n0279_005:0584b07": "終不得成。則汝六根亦復如是。畢竟同中生畢竟異。",
    "X12n0279_005:0584b08": "議曰。此巧示六結同異之元也。如來取劫波羅天",
    "X12n0279_005:0584b09": "所奉華巾將為結本者以巾有五色意表迷一真",
    "X12n0279_005:0584b10": "而為五蘊。將依此而妄分六根也。佛告阿難下徵",
    "X12n0279_005:0584b11": "示一六義生也。以此華巾先實一條次第綰成六",
    "X12n0279_005:0584b12": "結。正表元依一精明分成六和合也。此寶華巾下",
    "X12n0279_005:0584b13": "至生畢竟異借顯六根同異也。上示巾結所由。",
    "X12n0279_005:0584b14": "[△@△]二示六解一亡分二。◎初借顯六解一亡。",
    "X12n0279_005:0584b15": "佛告阿難。汝必嫌此六結不成。願樂一成復云何得。",
    "X12n0279_005:0584b16": "阿難言。此結若存是非鋒起。於中自生此結非彼彼",
    "X12n0279_005:0584b17": "結非此。如來今日若總解除。結若不生則無彼此。尚",
    "X12n0279_005:0584b18": "不名一六云何成。",
    "X12n0279_005:0584b19": "◎二法合真妄不生。",
    "X12n0279_005:0584b20": "佛言。六解一亡亦復如是。由汝無始心性狂亂知見",
    "X12n0279_005:0584b21": "妄發。發妄不息勞見發塵。如勞目睛則有狂華於湛",
    "X12n0279_005:0584b22": "精明無因亂起。一切世間山河大地生死涅槃皆即",
    "X12n0279_005:0584b23": "狂勞顛倒華相。",
    "X12n0279_005:0584b24": "議曰。此示六解一亡以顯本無一六義也。佛問阿",
    "X12n0279_005:0584c01": "難汝必嫌此六結願樂一成云何能得者意使阿",
    "X12n0279_005:0584c02": "離自悟六解一亡之義也。蓋以一喻無明。六喻六",
    "X12n0279_005:0584c03": "根。阿離領知結若不生一尚無名云何成六。故佛",
    "X12n0279_005:0584c04": "印許亦復如是。此乃借事以明。故下正示之曰。由",
    "X12n0279_005:0584c05": "汝無始知見妄發發妄不息如目勞而見狂華。故",
    "X12n0279_005:0584c06": "於元湛精明一真體中無因亂起一切世間山河",
    "X12n0279_005:0584c07": "大地。而真淨界中生死涅槃皆即狂勞顛倒華相。",
    "X12n0279_005:0584c08": "是所謂妄真同二妄。妄滅而真亦不存。六解一亡",
    "X12n0279_005:0584c09": "義見於此。",
    "X12n0279_005:0584c10": "[?︽]三示解結之方分五。◎初借顯二邊無力。",
    "X12n0279_005:0584c11": "阿難言。此勞同結云何解除。如來以手將所結巾偏",
    "X12n0279_005:0584c12": "掣其左。問阿難言如是解不。不也世尊。旋復以手偏",
    "X12n0279_005:0584c13": "牽右邊。又問阿難如是解不。不也世尊。佛告阿難。我",
    "X12n0279_005:0584c14": "今以手左右各牽竟不能解。汝設方便云何解成。",
    "X12n0279_005:0584c15": "◎二借顯中道收功。",
    "X12n0279_005:0584c16": "阿難白佛言。世尊。當於結心解即分散。",
    "X12n0279_005:0584c17": "◎三借令直觀中道。",
    "X12n0279_005:0584c18": "佛告阿難。如是如是。若欲除結當於結心。",
    "X12n0279_005:0584c19": "◎四正示成佛真因。",
    "X12n0279_005:0584c20": "阿難。我說佛法從因緣生。非取世間和合麤相。如來",
    "X12n0279_005:0584c21": "發明世出世法。知其本因隨所緣出。如是乃至恆沙",
    "X12n0279_005:0584c22": "界外一滴之雨亦知頭數。現前種種松直棘曲鵠白",
    "X12n0279_005:0584c23": "烏玄皆了元由。",
    "X12n0279_005:0584c24": "◎五結示由根證入。",
    "X12n0279_005:0585a01": "是故阿難。隨汝心中選擇六根。根結若除塵相自滅。",
    "X12n0279_005:0585a02": "諸妄銷亡不真何待。",
    "X12n0279_005:0585a03": "議曰。此正示解結之方也。阿難問云此勞同結云",
    "X12n0279_005:0585a04": "何解除。雖就巾結而問。意在即請解根結之方。故",
    "X12n0279_005:0585a05": "以此勞同結為請。世尊巧示。乃以手左右偏掣而",
    "X12n0279_005:0585a06": "問。阿難皆云不能解者。意顯二邊無力也。乃返令",
    "X12n0279_005:0585a07": "阿難汝設方便云何解成。阿難答曰當於結心解",
    "X12n0279_005:0585a08": "即分散。然如來豈不自知解結當心。而返徵阿難",
    "X12n0279_005:0585a09": "者正是欲令自知下手之處。故佛印許當於結心。",
    "X12n0279_005:0585a10": "意令直觀中道也。下示成佛真因欲令當機諦信",
    "X12n0279_005:0585a11": "不疑。故佛自陳一切世出世法皆了元因。矧此修",
    "X12n0279_005:0585a12": "行豈不知其節要耶。今則隨汝心中還擇六根。根",
    "X12n0279_005:0585a13": "結若除則塵相自滅。諸妄消亡不真何待。此的示",
    "X12n0279_005:0585a14": "由根證入也。",
    "X12n0279_005:0585a15": "上總答六解一亡。",
    "X12n0279_005:0585a16": "[□@○]二答舒結倫次分四。[?︽]初借顯生因識有。",
    "X12n0279_005:0585a17": "阿難。吾今問汝。此劫波羅巾六結現前。同時解縈得",
    "X12n0279_005:0585a18": "同除不。不也世尊。是結本以次第綰生。",
    "X12n0279_005:0585a19": "[?︽]二借顯滅從色除。",
    "X12n0279_005:0585a20": "今日當須次第而解。六結同體結不同時。則結解時",
    "X12n0279_005:0585a21": "云何同除。",
    "X12n0279_005:0585a22": "[?︽]三法合解結次第分三。",
    "X12n0279_005:0585a23": "◎初由中道斷見思以證人空。",
    "X12n0279_005:0585a24": "佛言。六根解除亦復如是。此根初解先得人空。",
    "X12n0279_005:0585b01": "◎二由中道斷塵沙以證法空。",
    "X12n0279_005:0585b02": "空性圓明成法解脫。",
    "X12n0279_005:0585b03": "◎三由中道斷無明以證無生。",
    "X12n0279_005:0585b04": "解脫法已俱空不生。",
    "X12n0279_005:0585b05": "[?︽]四結歸觀心。",
    "X12n0279_005:0585b06": "是名菩薩從三摩地得無生忍。",
    "X12n0279_005:0585b07": "議曰。此答舒結倫次也。結由次第而綰者借顯生",
    "X12n0279_005:0585b08": "因識有。今亦次第而解者借顯滅從色除也。上皆",
    "X12n0279_005:0585b09": "借事以顯。下以法合解結次第。此根初解先得人",
    "X12n0279_005:0585b10": "空者。謂由奢摩中道觀任運先斷見思滅分段生",
    "X12n0279_005:0585b11": "死故曰先得人空。此從觀行以滿十信也。空性圓",
    "X12n0279_005:0585b12": "明成法解脫者。謂由三摩中道觀滅塵沙惑分破",
    "X12n0279_005:0585b13": "無明。乃從初住以去歷三賢以至登地也。解脫法",
    "X12n0279_005:0585b14": "已俱空不生者。此由禪那中道觀入初地。中中流",
    "X12n0279_005:0585b15": "入薩婆若海。此歷十地以極等覺也。故結歸觀心",
    "X12n0279_005:0585b16": "乃曰是名菩薩從三摩地得無生忍。解結之方無",
    "X12n0279_005:0585b17": "尚此矣。自非如來大慈何以曲盡如此哉。",
    "X12n0279_005:0585b18": "上示解結之方竟。",
    "X12n0279_005:0585b19": "議曰。按經通途阿難最初啟請十方如來得成菩",
    "X12n0279_005:0585b20": "提妙奢摩他三摩禪那最初方便。蓋三觀乃佛佛",
    "X12n0279_005:0585b21": "成道之本。所謂一道出生死。其最初方便乃各各",
    "X12n0279_005:0585b22": "發心悟道之本因。正如解結之功夫也。從前如來",
    "X12n0279_005:0585b23": "已為阿難巧示解結之方。審明下手之處。不啻三",
    "X12n0279_005:0585b24": "令五申矣。至此重假二十五聖旁通者正示各各",
    "X12n0279_005:0585c01": "最初悟道之方便也。如趨王城。家家有路透長安。",
    "X12n0279_005:0585c02": "但出門一步。即在各人脚跟下。隨方取便耳。故圓",
    "X12n0279_005:0585c03": "覺修心而有二十五輪之觀法。此經有二十五聖",
    "X12n0279_005:0585c04": "之妙門。即其人人悟處皆可還源。但取圓通本根",
    "X12n0279_005:0585c05": "處而易入故選耳根為第一。此正除結當心勅二",
    "X12n0279_005:0585c06": "十五聖之意也。",
    "X12n0279_005:0585c07": "[○@◇]四廣示最初方便分四。[△@△]初當機特請當根。",
    "X12n0279_005:0585c08": "阿難及諸大眾蒙佛開示慧覺圓通得無疑惑。一時",
    "X12n0279_005:0585c09": "合掌頂禮雙足而白佛言。我等今日身心皎然快得",
    "X12n0279_005:0585c10": "無礙。雖復悟知一六亡義。然猶未達圓通本根。世尊。",
    "X12n0279_005:0585c11": "我輩飄零積劫孤露。何心何慮預佛天倫。如失乳兒",
    "X12n0279_005:0585c12": "忽遇慈母。若復因此際會道成。所得密言還同本悟。",
    "X12n0279_005:0585c13": "則與未聞無有差別。惟垂大悲惠我祕嚴。成就如來",
    "X12n0279_005:0585c14": "最後開示。作是語已五體投地。退藏密機冀佛冥授。",
    "X12n0279_005:0585c15": "[△@△]二世尊借證密授分二。[□@○]初世尊借問。",
    "X12n0279_005:0585c16": "爾時世尊普告眾中諸大菩薩及諸漏盡大阿羅漢。",
    "X12n0279_005:0585c17": "汝等菩薩及阿羅漢。生我法中得成無學。我今問汝",
    "X12n0279_005:0585c18": "最初發心悟十八界誰為圓通。從何方便入三摩地。",
    "X12n0279_005:0585c19": "議曰。此下廣示最初方便也。阿難大眾已悟一六",
    "X12n0279_005:0585c20": "亡義。但猶未達圓通本根。冀望開示。所得密言者",
    "X12n0279_005:0585c21": "已領六解一亡之義謂諸如來所說之法也。還同",
    "X12n0279_005:0585c22": "本悟者謂先悟實相但於華屋未得門入猶與未",
    "X12n0279_005:0585c23": "聞等也。世尊不自開示乃問在會菩薩聲聞者。意",
    "X12n0279_005:0585c24": "借各人所入之初心方便以顯門門皆可證入也。",
    "X12n0279_005:0586a01": "冀佛冥授故如來默然假眾以說。",
    "X12n0279_005:0586a02": "[□@○]二諸聖證成分三。[?︽]初諸聖宣示分二。",
    "X12n0279_005:0586a03": "◎初二十四聖別證分四。[□@(?(○/(○*○)))]初六塵分六。",
    "X12n0279_005:0586a04": "[△@○]一聲塵。",
    "X12n0279_005:0586a05": "憍陳那五比丘即從座起。頂禮佛足而白佛言。我在",
    "X12n0279_005:0586a06": "鹿苑及於雞園。觀見如來最初成道。於佛音聲悟明",
    "X12n0279_005:0586a07": "四諦。佛問比丘我初稱解。如來印我。名阿若多。妙音",
    "X12n0279_005:0586a08": "密圓。我於音聲得阿羅漢。佛問圓通。如我所證音聲",
    "X12n0279_005:0586a09": "為上。",
    "X12n0279_005:0586a10": "議曰。此下二十五聖由三科七大此從聲塵而入",
    "X12n0279_005:0586a11": "者也。憍陳那此云火器。以先世為事火外道因以",
    "X12n0279_005:0586a12": "命族。五比丘乃佛最初得度者。佛出家時淨梵乃",
    "X12n0279_005:0586a13": "命家族三人。一阿顯婆。二跋提。三摩訶男拘利。舅",
    "X12n0279_005:0586a14": "氏二人。一憍陳那。二十力迦葉。勅此五人隨衛。後",
    "X12n0279_005:0586a15": "捨佛各修異道。及如來成道思度五人。遂之鹿苑",
    "X12n0279_005:0586a16": "三轉四諦法輪。問言解否。陳那答言已解。佛印許。",
    "X12n0279_005:0586a17": "阿若多此云解。此由聞聲得悟者。",
    "X12n0279_005:0586a18": "[△@○]二色塵。",
    "X12n0279_005:0586a19": "優婆尼沙陀即從座起。頂禮佛足而白佛言。我亦觀",
    "X12n0279_005:0586a20": "佛最初成道。觀不淨相生大厭離。悟諸色性以從不",
    "X12n0279_005:0586a21": "淨白骨微塵歸於虗空。空色二無成無學道。如來印",
    "X12n0279_005:0586a22": "我名尼沙陀。塵色既盡妙色密圓。我從色相得阿羅",
    "X12n0279_005:0586a23": "漢。佛問圓通。如我所證色因為上。",
    "X12n0279_005:0586a24": "議曰。此由色塵而入者也。優波尼沙陀此云近少。",
    "X12n0279_005:0586b01": "亦云塵性空。由悟色性以得名。從不淨觀以至白",
    "X12n0279_005:0586b02": "骨微塵歸於虗空。",
    "X12n0279_005:0586b03": "[△@○]三香塵。",
    "X12n0279_005:0586b04": "香嚴童子即從座起。頂禮佛足而白佛言。我聞如來",
    "X12n0279_005:0586b05": "教我諦觀諸有為相。我時辭佛宴晦清齋。見諸比丘",
    "X12n0279_005:0586b06": "燒沈水香。香氣寂然來入鼻中。我觀此氣非木非空",
    "X12n0279_005:0586b07": "非煙非火。去無所著來無所從。由是意銷發明無漏。",
    "X12n0279_005:0586b08": "如來印我得香嚴號。塵氣倐滅妙香密圓。我從香嚴",
    "X12n0279_005:0586b09": "得阿羅漢。佛問圓通。如我所證香嚴為上。",
    "X12n0279_005:0586b10": "議曰。此由香塵而入者也。菩薩以童真入道故稱",
    "X12n0279_005:0586b11": "童子。觀香非木非空非煙非火則香嚴體空。去無",
    "X12n0279_005:0586b12": "所著來無所從則塵境如如。由是意消發明無漏。",
    "X12n0279_005:0586b13": "[△@○]四味塵。",
    "X12n0279_005:0586b14": "藥王藥上二法王子并在會中五百梵天即從座起。",
    "X12n0279_005:0586b15": "頂禮佛足而白佛言。我無始劫為世良醫。口中嘗此",
    "X12n0279_005:0586b16": "娑婆世界草木金石。名數凡有十萬八千。如是悉知",
    "X12n0279_005:0586b17": "若醋鹹淡甘辛等味并諸和合。俱生變異。是冷是熱",
    "X12n0279_005:0586b18": "有毒無毒悉能徧知。承事如來。了知味性非空非有。",
    "X12n0279_005:0586b19": "非即身心。非離身心。分別味因從是開悟。蒙佛如來",
    "X12n0279_005:0586b20": "印我昆季藥王藥上二菩薩名。今於會中為法王子。",
    "X12n0279_005:0586b21": "因味覺明位登菩薩。佛問圓通如我所證味因為上。",
    "X12n0279_005:0586b22": "議曰。此由味塵而入者也。堪紹佛種故稱法王子。",
    "X12n0279_005:0586b23": "藥王多劫知味非一時也。了知味性本空。約身心",
    "X12n0279_005:0586b24": "即根識與味塵對觀非即非離。則中道自顯。分別",
    "X12n0279_005:0586c01": "味因則無明體空了證無生。",
    "X12n0279_005:0586c02": "[△@○]五觸塵。",
    "X12n0279_005:0586c03": "跋陀婆羅并其同伴十六開士即從座起。頂禮佛足",
    "X12n0279_005:0586c04": "而白佛言。我等先於威音王佛聞法出家。於浴僧時",
    "X12n0279_005:0586c05": "隨例入室。忽悟水因。既不洗塵。亦不洗體。中間安然。",
    "X12n0279_005:0586c06": "得無所有。宿習無忘。乃至今時從佛出家令得無學。",
    "X12n0279_005:0586c07": "彼佛名我跋陀婆羅。妙觸宣明成佛子住。佛問圓通。",
    "X12n0279_005:0586c08": "如我所證觸因為上。",
    "X12n0279_005:0586c09": "議曰。此由觸塵而入者也。跋陀婆羅此云賢護。忽",
    "X12n0279_005:0586c10": "悟水因既不洗塵境空也。亦不洗體根空也。根塵",
    "X12n0279_005:0586c11": "既空而中間安然得無所有。此脫根塵而入空性。",
    "X12n0279_005:0586c12": "[△@○]六法塵。",
    "X12n0279_005:0586c13": "摩訶迦葉及紫金光比丘尼等即從座起。頂禮佛足",
    "X12n0279_005:0586c14": "而白佛言。我於往劫於此界中有佛出世名日月燈。",
    "X12n0279_005:0586c15": "我得親近聞法修學。佛滅度後供養舍利然燈續明。",
    "X12n0279_005:0586c16": "以紫光金塗佛形像。自爾以來世世生生身常圓滿",
    "X12n0279_005:0586c17": "紫金光聚。此紫金光比丘尼等即我眷屬同時發心。",
    "X12n0279_005:0586c18": "我觀世間六塵變壞唯以空寂修於滅盡。身心乃能",
    "X12n0279_005:0586c19": "度百千劫猶如彈指。我以空法成阿羅漢。世尊說我",
    "X12n0279_005:0586c20": "頭陀為最。妙法開明銷滅諸漏。佛問圓通。如我所證",
    "X12n0279_005:0586c21": "法因為上。",
    "X12n0279_005:0586c22": "議曰。此由法塵而入者也。摩訶迦葉此以大飲光",
    "X12n0279_005:0586c23": "氏。名畢鉢羅。頭陀第一。供佛舍利等敘往因也。觀",
    "X12n0279_005:0586c24": "六塵變壞生滅也。唯以空寂無生也。以觀生滅得",
    "X12n0279_005:0587a01": "證無生故曰空法。",
    "X12n0279_005:0587a02": "[□@(?(○/(○*○)))]二五根分五。[△@○]初眼根。",
    "X12n0279_005:0587a03": "阿那律陀即從座起。頂禮佛足而白佛言。我初出家",
    "X12n0279_005:0587a04": "常樂睡眠。如來訶我為畜生類。我聞佛訶啼泣自責。",
    "X12n0279_005:0587a05": "七日不眠失其雙目。世尊示我樂見照明金剛三昧。",
    "X12n0279_005:0587a06": "我不因眼觀見十方。精真洞然如觀掌果。如來印我",
    "X12n0279_005:0587a07": "成阿羅漢。佛問圓通。如我所證旋見循元。斯為第一。",
    "X12n0279_005:0587a08": "議曰。此下由五根而入者也。阿那律此云無貧。是",
    "X12n0279_005:0587a09": "佛堂弟。白飯王之子。多樂睡眠。佛呵之曰。咄咄胡",
    "X12n0279_005:0587a10": "為寐。螺螄蚌蛤類。一睡一千年。不聞佛名字。因此",
    "X12n0279_005:0587a11": "發憤不睡失明。依教修行遂得天眼通。不因眼觀",
    "X12n0279_005:0587a12": "見十方者。所謂明不循根。不明自發則諸暗相永",
    "X12n0279_005:0587a13": "不能昏。",
    "X12n0279_005:0587a14": "[△@○]二鼻根。",
    "X12n0279_005:0587a15": "周利槃特迦即從座起。頂禮佛足而白佛言。我闕誦",
    "X12n0279_005:0587a16": "持無多聞性。最初值佛聞法出家。憶持如來一句伽",
    "X12n0279_005:0587a17": "陀。於一百日。得前遺後。得後遺前。佛愍我愚。教我安",
    "X12n0279_005:0587a18": "居調出入息。我時觀息微細窮盡。生住異滅諸行剎",
    "X12n0279_005:0587a19": "那。其心豁然得大無礙。乃至漏盡成阿羅漢。住佛座",
    "X12n0279_005:0587a20": "下印成無學。佛問圓通。如我所證反息循空。斯為第",
    "X12n0279_005:0587a21": "一。",
    "X12n0279_005:0587a22": "議曰。此由鼻根而入者也。周利槃特迦此云蛇奴。",
    "X12n0279_005:0587a23": "亦云繼道。以生於路邊故。性最愚鈍。以前世為法",
    "X12n0279_005:0587a24": "師祕吝佛法故感愚報。五百比丘同教一偈。經九",
    "X12n0279_005:0587b01": "十日不能記憶。世尊教止散亂觀出入息。遂得心",
    "X12n0279_005:0587b02": "開。返息循空離出入息也。",
    "X12n0279_005:0587b03": "[△@○]三舌根。",
    "X12n0279_005:0587b04": "憍梵鉢提即從座起。頂禮佛足而白佛言。我有口業。",
    "X12n0279_005:0587b05": "於過去劫輕弄沙門。世世生生有牛呞病。如來示我",
    "X12n0279_005:0587b06": "一味清淨心地法門。我得滅心入三摩地。觀味之知",
    "X12n0279_005:0587b07": "非體非物。應念得超世間諸漏。內脫身心外遺世界。",
    "X12n0279_005:0587b08": "遠離三有。如鳥出籠。離垢銷塵法眼清淨成阿羅漢。",
    "X12n0279_005:0587b09": "如來親印登無學道。佛問圓通。如我所證還味旋知。",
    "X12n0279_005:0587b10": "斯為第一。",
    "X12n0279_005:0587b11": "議曰。此由舌根而入者也。憍梵鉢提此云牛呞。牛",
    "X12n0279_005:0587b12": "事虗哨感報如之。非體非物則根塵兩忘。故內脫",
    "X12n0279_005:0587b13": "身心外遺世界。",
    "X12n0279_005:0587b14": "[△@○]四身根。",
    "X12n0279_005:0587b15": "畢陵伽婆蹉即從座起。頂禮佛足而白佛言。我初發",
    "X12n0279_005:0587b16": "心從佛入道。數聞如來說諸世間不可樂事。乞食城",
    "X12n0279_005:0587b17": "中心思法門。不覺路中毒刺傷足舉身疼痛。我念有",
    "X12n0279_005:0587b18": "知知此深痛雖覺覺痛覺清淨心無痛痛覺。我又思",
    "X12n0279_005:0587b19": "惟如是一身寧有雙覺。攝念未久身心忽空。三七日",
    "X12n0279_005:0587b20": "中諸漏虗盡成阿羅漢。得親印記發明無學。佛問圓",
    "X12n0279_005:0587b21": "通。如我所證純覺遺身。斯為第一。",
    "X12n0279_005:0587b22": "議曰。此由身根而入者也。畢陵伽婆蹉此云餘習。",
    "X12n0279_005:0587b23": "昔為婆羅門餘習多慢如罵河神曰小婢之類。初",
    "X12n0279_005:0587b24": "入道時聞佛所說世間無常苦空之法故云不可",
    "X12n0279_005:0587c01": "樂事。心思法門而路中不覺毒刺傷足此苦事也。",
    "X12n0279_005:0587c02": "我念身有知而知此深痛。雖有知覺覺此深痛。返",
    "X12n0279_005:0587c03": "觀覺心清淨無有痛能痛此覺心者是所謂純覺",
    "X12n0279_005:0587c04": "遺身。",
    "X12n0279_005:0587c05": "[△@○]五意根。",
    "X12n0279_005:0587c06": "須菩提即從座起。頂禮佛足而白佛言。我曠劫來心",
    "X12n0279_005:0587c07": "得無礙。自憶受生如恆河沙。初在母胎即知空寂。如",
    "X12n0279_005:0587c08": "是乃至十方成空。亦令眾生證得空性。蒙如來發性",
    "X12n0279_005:0587c09": "覺真空。空性圓明得阿羅漢。頓入如來寶明空海。同",
    "X12n0279_005:0587c10": "佛知見印成無學。解脫性空我為無上。佛問圓通。如",
    "X12n0279_005:0587c11": "我所證諸相入非非所非盡旋法歸無。斯為第一。",
    "X12n0279_005:0587c12": "議曰。此由意根而入者也。須菩提此云空生。又云",
    "X12n0279_005:0587c13": "善現。以生時庫藏皆空。解空為上。因久知空寂故",
    "X12n0279_005:0587c14": "從佛得聞性覺真空遂得開悟。同佛知見者蓋言",
    "X12n0279_005:0587c15": "分同佛所觀空理非全同也。非所非盡謂非所之",
    "X12n0279_005:0587c16": "非亦盡。",
    "X12n0279_005:0587c17": "[□@(?(○/(○*○)))]三六識分六。[△@○]初眼識。",
    "X12n0279_005:0587c18": "舍利弗即從座起。頂禮佛足而白佛言。我曠劫來心",
    "X12n0279_005:0587c19": "見清淨。如是受生如恒河沙。世出世間種種變化一",
    "X12n0279_005:0587c20": "見則通獲無障礙。我於路中逢迦葉波兄弟相逐宣",
    "X12n0279_005:0587c21": "說因緣。悟心無際從佛出家。見覺明圓得大無畏成",
    "X12n0279_005:0587c22": "阿羅漢。為佛長子。從佛口生。從法化生。佛問圓通。如",
    "X12n0279_005:0587c23": "我所證心見發光光極知見。斯為第一。",
    "X12n0279_005:0587c24": "議曰。此由眼識而入者也。舍利弗此云鶖子。連母",
    "X12n0279_005:0588a01": "名也。曠劫以來心見清淨則宿因已深。世出世間",
    "X12n0279_005:0588a02": "種種變化謂四諦生滅法也。心見發光光極知見",
    "X12n0279_005:0588a03": "謂不由前塵所起知見。",
    "X12n0279_005:0588a04": "[△@○]二耳識。",
    "X12n0279_005:0588a05": "普賢菩薩即從座起。頂禮佛足而白佛言。我已曾與",
    "X12n0279_005:0588a06": "恆沙如來為法王子。十方如來教其弟子菩薩根者",
    "X12n0279_005:0588a07": "修普賢行從我立名。世尊。我用心聞分別眾生所有",
    "X12n0279_005:0588a08": "知見。若於他方恆沙界外有一眾生心中發明普賢",
    "X12n0279_005:0588a09": "行者。我於爾時乘六牙象分身百千皆至其處。縱彼",
    "X12n0279_005:0588a10": "障深未得見我。我與其人暗中摩頂。擁護安慰令其",
    "X12n0279_005:0588a11": "成就。佛問圓通。我說本因心聞發明分別自在。斯為",
    "X12n0279_005:0588a12": "第一。",
    "X12n0279_005:0588a13": "議曰。此由耳識而入者也。行彌法界曰普。位隣極",
    "X12n0279_005:0588a14": "聖曰賢。若耳識分別則有限量。今以心聞故心徧",
    "X12n0279_005:0588a15": "十方而聞亦徧法界。蓋眾生所有知見不出此心",
    "X12n0279_005:0588a16": "之外故能一一分別也。但有心契普賢行者即為",
    "X12n0279_005:0588a17": "攝受擁護。以由心聞故分別自在。",
    "X12n0279_005:0588a18": "[△@○]二鼻識。",
    "X12n0279_005:0588a19": "孫陀羅難陀即從座起。頂禮佛足而白佛言。我初出",
    "X12n0279_005:0588a20": "家從佛入道。雖具戒律。於三摩地心常散動未獲無",
    "X12n0279_005:0588a21": "漏。世尊教我及俱絺羅觀鼻端白。我初諦觀經三七",
    "X12n0279_005:0588a22": "日。見鼻中氣出入如煙。身心內明圓洞世界。徧成虗",
    "X12n0279_005:0588a23": "淨猶如瑠璃。煙相漸消鼻息成白。心開漏盡。諸出入",
    "X12n0279_005:0588a24": "息化為光明照十方界得阿羅漢。世尊記我當得菩",
    "X12n0279_005:0588b01": "提。佛問圓通。我以消息息久發明明圓滅漏。斯為第",
    "X12n0279_005:0588b02": "一。",
    "X12n0279_005:0588b03": "議曰。此由鼻識而入者也。孫陀羅難陀此云豔喜。",
    "X12n0279_005:0588b04": "兼妻得名也。乃佛親弟。出家之初因心散動。故佛",
    "X12n0279_005:0588b05": "教令觀鼻端白。所以注心不涉攀緣。故為依鼻識",
    "X12n0279_005:0588b06": "也。前數息但依根耳。諸出入息化為光明以離識",
    "X12n0279_005:0588b07": "故心光發越照十方界。",
    "X12n0279_005:0588b08": "[△@○]四舌識。",
    "X12n0279_005:0588b09": "富樓那彌多羅尼子即從座起頂禮佛足而白佛言。",
    "X12n0279_005:0588b10": "我曠劫來辯才無礙。宣說苦空深達實相。如是乃至",
    "X12n0279_005:0588b11": "恒沙如來祕密法門。我於眾中微妙開示得無所畏。",
    "X12n0279_005:0588b12": "世尊知我有大辯才。以音聲輪教我發揚。我於佛前",
    "X12n0279_005:0588b13": "助佛轉輪。因師子吼成阿羅漢。世尊印我說法無上。",
    "X12n0279_005:0588b14": "佛問圓通。我以法音降伏魔怨消滅諸漏。斯為第一。",
    "X12n0279_005:0588b15": "議曰。此由舌識而入者也。富樓那此云滿。彌多羅",
    "X12n0279_005:0588b16": "此云慈。尼女稱乃其母也。從曠劫來辯才無礙。則",
    "X12n0279_005:0588b17": "宿因已深。宣說苦空四諦生滅之法。而能達於實",
    "X12n0279_005:0588b18": "相。是謂微妙開示者也。以舌識宣揚妙法而得漏",
    "X12n0279_005:0588b19": "盡。是所謂善解法義隨說悟入。",
    "X12n0279_005:0588b20": "[△@○]五身識。",
    "X12n0279_005:0588b21": "優波離即從座起。頂禮佛足而白佛言。我親隨佛踰",
    "X12n0279_005:0588b22": "城出家。親觀如來六年勤苦。親見如來降伏諸魔制",
    "X12n0279_005:0588b23": "諸外道。解脫世間貪欲諸漏。承佛教戒。如是乃至三",
    "X12n0279_005:0588b24": "千威儀八萬微細性業遮業悉皆清淨。身心寂滅成",
    "X12n0279_005:0588c01": "阿羅漢。我是如來眾中綱紀。親印我心。持戒修身眾",
    "X12n0279_005:0588c02": "推為上。佛問圓通。我以執身身得自在。次第執心心",
    "X12n0279_005:0588c03": "得通達。然後身心一切通利。斯為第一。",
    "X12n0279_005:0588c04": "議曰。此由身識而入者也。優波離此云近執。如來",
    "X12n0279_005:0588c05": "為太子時親近執事之臣也。謂殺盜婬妄性本是",
    "X12n0279_005:0588c06": "罪。不待制止。犯而成業。故云性業。其餘即因過始",
    "X12n0279_005:0588c07": "制。制前犯即無罪。故云遮業。以二業既空故身心",
    "X12n0279_005:0588c08": "寂滅。以身戒圓明故身自在。心戒圓明故心自在。",
    "X12n0279_005:0588c09": "[△@○]六意識。",
    "X12n0279_005:0588c10": "大目犍連即從座起。頂禮佛足而白佛言。我初於路",
    "X12n0279_005:0588c11": "乞食。逢遇優樓頻螺伽耶那提三迦葉波。宣說如來",
    "X12n0279_005:0588c12": "因緣深義。我頓發心得大通達。如來惠我袈裟著身",
    "X12n0279_005:0588c13": "鬚髮自落。我遊十力得無罣礙。神通發明推為無上",
    "X12n0279_005:0588c14": "成阿羅漢。寧唯世尊。十方如來歎我神力圓明清淨",
    "X12n0279_005:0588c15": "自在無畏。佛問圓通。我以旋湛心光發宣如澄濁流",
    "X12n0279_005:0588c16": "久成清瑩。斯為第一。",
    "X12n0279_005:0588c17": "議曰。此由意識而入者也。目犍連此云采菽氏。名",
    "X12n0279_005:0588c18": "拘律陀此云無節樹。優樓頻螺此云木瓜癃。伽耶",
    "X12n0279_005:0588c19": "此云城。亦山名。那提此云河。三迦葉波所住之處",
    "X12n0279_005:0588c20": "也因緣深義謂無生法也。以意識生滅。今悟無生",
    "X12n0279_005:0588c21": "故心得通達。旋湛謂不逐生滅前塵。故心光發宣。",
    "X12n0279_005:0588c22": "上由十八界而悟入者下由七大而悟入者。",
    "X12n0279_005:0588c23": "[□@(?(○/(○*○)))]四七大分七。[△@○]初火大。",
    "X12n0279_005:0588c24": "烏芻瑟摩於如來前。合掌頂禮佛之雙足而白佛言。",
    "X12n0279_005:0589a01": "我常先憶久遠劫前性多貪欲。有佛出世名曰空王。",
    "X12n0279_005:0589a02": "說多婬人成猛火聚。教我徧觀百骸四肢諸冷煖氣。",
    "X12n0279_005:0589a03": "神光內凝化多婬心成智慧火。從是諸佛皆呼召我",
    "X12n0279_005:0589a04": "名為火頭。我以火光三昧力故成阿羅漢。心發大願",
    "X12n0279_005:0589a05": "諸佛成道我為力士親伏魔怨。佛問圓通。我以諦觀",
    "X12n0279_005:0589a06": "身心煖觸無礙流通。諸漏既銷生大寶燄登無上覺",
    "X12n0279_005:0589a07": "斯為第一。",
    "X12n0279_005:0589a08": "議曰。此由火大而入者也。烏芻瑟摩此云火頭。此",
    "X12n0279_005:0589a09": "火大非外火也。乃就自心欲火而觀。化多婬心成",
    "X12n0279_005:0589a10": "智慧火。所謂性火耳。因如來藏具有真空性火。凡",
    "X12n0279_005:0589a11": "婬機一動助發婬心。故生為欲火死為業火。然婬",
    "X12n0279_005:0589a12": "欲為生死根本由性火以成。今徧觀百骸四肢諸",
    "X12n0279_005:0589a13": "冷煖觸本自性空。故婬心滅而智光現前。所謂生",
    "X12n0279_005:0589a14": "大寶燄。",
    "X12n0279_005:0589a15": "[△@○]二地大。",
    "X12n0279_005:0589a16": "持地菩薩即從座起。頂禮佛足而白佛言。我念往昔",
    "X12n0279_005:0589a17": "普光如來出現於世。我為比丘常於一切要路津口",
    "X12n0279_005:0589a18": "田地險隘有不如法妨損車馬我皆平填。或作橋梁。",
    "X12n0279_005:0589a19": "或負沙土。如是勤苦經無量佛出現於世。或有眾生",
    "X12n0279_005:0589a20": "於闤闠處要人擎物。我先為擎。至其所詣放物即行",
    "X12n0279_005:0589a21": "不取其直。毗舍浮佛現在世時世多饑荒。我為負人",
    "X12n0279_005:0589a22": "無問遠近唯取一錢。或有車牛被於泥溺。我有神力",
    "X12n0279_005:0589a23": "為其推輪拔其苦惱。時國大王延佛設齋。我於爾時",
    "X12n0279_005:0589a24": "平地待佛。毗舍如來摩頂謂我當平心地則世界地",
    "X12n0279_005:0589b01": "一切皆平。我即心開。見身微塵與造世界所有微塵",
    "X12n0279_005:0589b02": "等無差別。微塵自性不相觸摩。乃至刀兵亦無所觸。",
    "X12n0279_005:0589b03": "我於法性悟無生忍成阿羅漢。迴心今入菩薩位中。",
    "X12n0279_005:0589b04": "聞諸如來宣妙蓮華佛知見地我先證明而為上首。",
    "X12n0279_005:0589b05": "佛問圓通。我以諦觀身界二塵等無差別。本如來藏",
    "X12n0279_005:0589b06": "虗妄發塵。塵銷智圓成無上道。斯為第一。",
    "X12n0279_005:0589b07": "議曰。此由地大而入者也。持地菩薩先平世界地",
    "X12n0279_005:0589b08": "是未。達塵性本空。故因毗舍浮佛教平心地即得",
    "X12n0279_005:0589b09": "心開。以心地平等則一切平等。故見自身微塵與",
    "X12n0279_005:0589b10": "外微塵等無差別。是悟微塵性空本無內外也。性",
    "X12n0279_005:0589b11": "不相觸者如以空合空故也。塵性既空則一切皆",
    "X12n0279_005:0589b12": "空。故刀兵亦無所觸耳。古人將頭臨白刃猶似斬",
    "X12n0279_005:0589b13": "春風者以悟塵性空故。塵銷智圓則本如來藏矣。",
    "X12n0279_005:0589b14": "[△@○]三水大。",
    "X12n0279_005:0589b15": "月光童子即從座起。頂禮佛足而白佛言。我憶往昔",
    "X12n0279_005:0589b16": "恆河沙劫有佛出世名為水天。教諸菩薩修習水觀",
    "X12n0279_005:0589b17": "入三摩地。觀於身中水性無奪。初從涕唾如是窮盡",
    "X12n0279_005:0589b18": "津液精血大小便利。身中旋復水性一同。見水身中",
    "X12n0279_005:0589b19": "與世界外浮幢王剎諸香水海等無差別。我於是時",
    "X12n0279_005:0589b20": "初成此觀。但見其水未得無身。當為比丘室中安禪。",
    "X12n0279_005:0589b21": "我有弟子闚窗觀室。唯見清水徧在室中了無所見。",
    "X12n0279_005:0589b22": "童稚無知。取一瓦礫投於水內。激水作聲顧盼而去。",
    "X12n0279_005:0589b23": "我出定後頓覺心痛。如舍利弗遭違害鬼。我自思惟。",
    "X12n0279_005:0589b24": "今我已得阿羅漢道久離病緣。云何今日忽生心痛。",
    "X12n0279_005:0589c01": "將無退失。爾時童子捷來我前說如上事。我則告言。",
    "X12n0279_005:0589c02": "汝更見水可即開門入此水中除去瓦礫。童子奉教。",
    "X12n0279_005:0589c03": "後入定時還復見水瓦礫宛然。開門除出。我後出定",
    "X12n0279_005:0589c04": "身質如初逢無量佛如是至於山海自在通王如來",
    "X12n0279_005:0589c05": "方得亡身。與十方界諸香水海性合真空無二無別。",
    "X12n0279_005:0589c06": "今於如來得童真名預菩薩會。佛問圓通。我以水性",
    "X12n0279_005:0589c07": "一味流通得無生忍圓滿菩提。斯為第一。",
    "X12n0279_005:0589c08": "議曰。此由水大而入者也。當為比丘。當爾時也。定",
    "X12n0279_005:0589c09": "成水觀。有弟子者即見水滿一室。是知唯識所變",
    "X12n0279_005:0589c10": "也。昔有僧居山入火觀則遠見徧山火光。故知性",
    "X12n0279_005:0589c11": "水性火圓滿周徧。但循業發現耳。初未忘身以定",
    "X12n0279_005:0589c12": "有出入故。亡身之後對待情忘。故內身之水與香",
    "X12n0279_005:0589c13": "水海性合真空無二無別。方顯性水真空本圓周",
    "X12n0279_005:0589c14": "徧一味流通性無二故。",
    "X12n0279_005:0589c15": "[△@○]四風大。",
    "X12n0279_005:0589c16": "瑠璃光法王子即從座起。頂禮佛足而白佛言。我憶",
    "X12n0279_005:0589c17": "往昔經恆沙劫有佛出世名無量聲。開示菩薩本覺",
    "X12n0279_005:0589c18": "妙明。觀此世界及眾生身皆是妄緣風力所轉。我於",
    "X12n0279_005:0589c19": "爾時觀界安立。觀世動時觀身動止。觀心動念。諸動",
    "X12n0279_005:0589c20": "無二等無差別。我時覺了此羣動性。來無所從。去無",
    "X12n0279_005:0589c21": "所至。十方微塵顛倒眾生同一虗妄。如是乃至三千",
    "X12n0279_005:0589c22": "大千一世界內所有眾生。如一器中貯百蚊蚋啾啾",
    "X12n0279_005:0589c23": "亂鳴。於分寸中鼓發狂閙。逢佛未幾得無生忍。爾時",
    "X12n0279_005:0589c24": "心開。乃見東方不動佛國。為法王子事十方佛。身心",
    "X12n0279_005:0590a01": "發光洞徹無礙。佛問圓通。我以觀察風力無依悟菩",
    "X12n0279_005:0590a02": "提心入三摩地。合十方佛傳一妙心。斯為第一。",
    "X12n0279_005:0590a03": "議曰。此由風大而入者也。此風大但觀諸眾生身",
    "X12n0279_005:0590a04": "皆是妄緣風力所轉。故一切羣動俱屬妄緣。本性",
    "X12n0279_005:0590a05": "寂滅。故曰諸動無二。則知動無去來之相。而眾生",
    "X12n0279_005:0590a06": "顛倒但於寂滅性中鼓發狂閙耳。動本無動。故於",
    "X12n0279_005:0590a07": "東方不動佛國為法王子。身無動止心無生滅。故",
    "X12n0279_005:0590a08": "身心發光洞徹無礙也。",
    "X12n0279_005:0590a09": "[△@○]五空大。",
    "X12n0279_005:0590a10": "虗空藏菩薩即從座起。頂禮佛足而白佛言。我與如",
    "X12n0279_005:0590a11": "來定光佛所得無邊身。爾時手執四大寶珠。照明十",
    "X12n0279_005:0590a12": "方微塵佛剎化成虗空。又於自心現大圓鏡。內放十",
    "X12n0279_005:0590a13": "種微妙寶光。流灌十方盡虗空際。諸幢王剎來入鏡",
    "X12n0279_005:0590a14": "內。涉入我身。身同虗空不相妨礙。身能善入微塵國",
    "X12n0279_005:0590a15": "土廣行佛事得大隨順。此大神力。由我諦觀四大無",
    "X12n0279_005:0590a16": "依妄想生滅虗空無二佛國本同。於同發明得無生",
    "X12n0279_005:0590a17": "忍。佛問圓通。我以觀察虗空無邊入三摩地。妙力圓",
    "X12n0279_005:0590a18": "明。斯為第一。",
    "X12n0279_005:0590a19": "議曰。此由空大而入者也。虗空是色之體。因迷真",
    "X12n0279_005:0590a20": "空妄結四大故失空性。今以四大寶珠照十方微",
    "X12n0279_005:0590a21": "塵佛剎化成虗空者以觀四大圓明體合真空是",
    "X12n0279_005:0590a22": "所謂得無邊身也。自心現大圓鏡故光照十方盡",
    "X12n0279_005:0590a23": "虗空際此心合真空也。以大圓鏡智平等顯現故",
    "X12n0279_005:0590a24": "也。諸剎來入鏡內涉入我身身同虗空不相妨礙",
    "X12n0279_005:0590b01": "者。良以鏡智圓照身心寂滅依正平等。所以善入",
    "X12n0279_005:0590b02": "國土廣行佛事也。得大隨順者則一一皆入平等",
    "X12n0279_005:0590b03": "法界矣。",
    "X12n0279_005:0590b04": "[△@○]六識大。",
    "X12n0279_005:0590b05": "彌勒菩薩即從座起。頂禮佛足而白佛言。我憶往昔",
    "X12n0279_005:0590b06": "經微塵劫有佛出世名日月燈明。我從彼佛而得出",
    "X12n0279_005:0590b07": "家。心重世名。好遊族姓。爾時世尊教我修習唯心識",
    "X12n0279_005:0590b08": "定入三摩地。歷劫已來以此三昧事恆沙佛。求世名",
    "X12n0279_005:0590b09": "心歇滅無有。至然燈佛出現於世。我乃得成無上妙",
    "X12n0279_005:0590b10": "圓識心三昧。乃至盡空如來國土淨穢有無皆是我",
    "X12n0279_005:0590b11": "心變化所現。世尊。我了如是唯心識故。識性流出無",
    "X12n0279_005:0590b12": "量如來。今得授記次補佛處。佛問圓通。我以諦觀十",
    "X12n0279_005:0590b13": "方唯識。識心圓明入圓成實。遠離依地及徧計執得",
    "X12n0279_005:0590b14": "無生忍。斯為第一。",
    "X12n0279_005:0590b15": "議曰。此由識大而入者也。彌勒久修唯識法門。往",
    "X12n0279_005:0590b16": "昔出家心重世名者以迷智成識堅執我愛故心",
    "X12n0279_005:0590b17": "重世名。以耽染六塵遊戲諸根故好游族姓。以根",
    "X12n0279_005:0590b18": "塵識三和合為界。界者種族義。以久修唯心識定",
    "X12n0279_005:0590b19": "歷事多佛。了悟萬法唯識。故求世名心歇滅無有。",
    "X12n0279_005:0590b20": "至然燈佛方成妙圓識心三昧。乃了國土淨穢皆",
    "X12n0279_005:0590b21": "是自心變現。無量如來皆從識性流出。故得授記",
    "X12n0279_005:0590b22": "次補佛處。由觀唯識得圓成實。遠離依他及徧計",
    "X12n0279_005:0590b23": "執。故得無生法忍也。",
    "X12n0279_005:0590b24": "[△@○]七見大。",
    "X12n0279_005:0590c01": "大勢至法王子與其同倫五十二菩薩即從座起。頂",
    "X12n0279_005:0590c02": "禮佛足而白佛言。我憶往昔恆河沙劫有佛出世名",
    "X12n0279_005:0590c03": "無量光。十二如來相繼一劫。其最後佛名超日月光。",
    "X12n0279_005:0590c04": "彼佛教我念佛三昧。譬如有人一專為憶一人專忘。",
    "X12n0279_005:0590c05": "如是二人若逢不逢或見非見。二人相憶二憶念深。",
    "X12n0279_005:0590c06": "如是乃至從生至生同於形影不相乖異。十方如來",
    "X12n0279_005:0590c07": "憐念眾生如母憶子。若子逃逝雖憶何為。子若憶母",
    "X12n0279_005:0590c08": "如母憶時。母子歷生不相違遠。若眾生心憶佛念佛。",
    "X12n0279_005:0590c09": "現前當來必定見佛。去佛不遠。不假方便自得心開。",
    "X12n0279_005:0590c10": "如染香人身有香氣。此則名曰香光莊嚴。我本因地",
    "X12n0279_005:0590c11": "以念佛心入無生忍。今於此界攝念佛人歸於淨土。",
    "X12n0279_005:0590c12": "佛問圓通。我無選擇。都攝六根淨念相繼得三摩地。",
    "X12n0279_005:0590c13": "斯為第一。",
    "X12n0279_005:0590c14": "議曰。此由見大而入者也。唯此見大乃八識之見",
    "X12n0279_005:0590c15": "分也。以迷大圓鏡智而為無明成阿賴耶識。發起",
    "X12n0279_005:0590c16": "妄見故為見分。以妄見根身器界一切眾生執取",
    "X12n0279_005:0590c17": "染汙故成穢土。今將返妄歸真故以念佛攝歸淨",
    "X12n0279_005:0590c18": "土則妄見一破諸穢頓除。故以念佛為破妄見之",
    "X12n0279_005:0590c19": "要術也。以此妄見本是智光故大勢所師之佛為",
    "X12n0279_005:0590c20": "無量光。此見由迷智變起故如母之於子也。妄見",
    "X12n0279_005:0590c21": "妄流隨情造業故如子逃逝。諸佛智願攝化眾生",
    "X12n0279_005:0590c22": "故如母憶子。若有返妄歸真之志則如子憶母也。",
    "X12n0279_005:0590c23": "子母相憶豈無見面之時。若眾生念念迴光返照",
    "X12n0279_005:0590c24": "無有不見自心之佛也。如染香人者以由熏變之",
    "X12n0279_005:0591a01": "力也。故大勢依此見大攝念佛人皆歸淨土。都攝",
    "X12n0279_005:0591a02": "六根等者以妄見根塵念念執取念念成染造種",
    "X12n0279_005:0591a03": "種業故臨終見地獄惡相墮落生死。今念佛人於",
    "X12n0279_005:0591a04": "六根門頭一切見聞覺知純一淨心唯佛現前念",
    "X12n0279_005:0591a05": "念成淨故臨終見佛。故云都攝六根淨念相繼。此",
    "X12n0279_005:0591a06": "正不思議熏變之力。淨土唯心見於此矣。然見乃",
    "X12n0279_005:0591a07": "生死之本。若參禪則曰不用求真唯須息見。若念",
    "X12n0279_005:0591a08": "佛則轉染見而成淨見。唯一見分有用與不用。此",
    "X12n0279_005:0591a09": "禪淨之分也。"
}