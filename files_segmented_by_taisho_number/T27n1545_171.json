{
    "T27n1545_171:0859c17": "阿毘達磨大毘婆沙論卷第一百",
    "T27n1545_171:0859c18": "七十一",
    "T27n1545_171:0859c20": "五百大阿羅漢等造",
    "T27n1545_171:0859c21": "三藏法師玄奘奉　詔譯",
    "T27n1545_171:0859c22": "定蘊第七中攝納息第三之六",
    "T27n1545_171:0859c23": "頗有味相應四靜慮頓得耶。答有。謂色愛盡",
    "T27n1545_171:0859c24": "起欲界梵世纏退時。若無色界歿生欲界梵",
    "T27n1545_171:0859c25": "世時。問何故復作此論。答前雖明得捨。而",
    "T27n1545_171:0859c26": "未分別漸頓。今欲顯示漸頓差別。又復前",
    "T27n1545_171:0859c27": "以味等三種相對分別。今欲於中唯明自",
    "T27n1545_171:0859c28": "類。故作斯論。頓謂俱時。漸謂先後。此中顯",
    "T27n1545_171:0859c29": "味相應四靜慮於二時頓得。謂退時生時。退",
    "T27n1545_171:0860a01": "者從色愛盡。生者從無色歿。彼起欲界梵",
    "T27n1545_171:0860a02": "世纏退。及生欲界梵世時。於四味相應俱",
    "T27n1545_171:0860a03": "時得故。頗有味相應四靜慮頓捨耶。答無。",
    "T27n1545_171:0860a04": "以無俱時能離四地染故。頗有味相應四",
    "T27n1545_171:0860a05": "靜慮漸得耶。答有。此亦二時漸得。謂退及",
    "T27n1545_171:0860a06": "生。退者從色愛盡。次第起下一一靜慮纏",
    "T27n1545_171:0860a07": "退時。生者從無色歿。次第生下一一靜慮",
    "T27n1545_171:0860a08": "地時。彼於四味相應。漸次而得。頗有味相",
    "T27n1545_171:0860a09": "應四靜慮漸捨耶。答有。以必先離初靜慮",
    "T27n1545_171:0860a10": "染。乃至後離第四靜慮染故。頗有淨四靜",
    "T27n1545_171:0860a11": "慮頓得耶。答無。以無先不成就淨四靜慮。",
    "T27n1545_171:0860a12": "今俱時得故。頗有淨四靜慮頓捨耶。答有。",
    "T27n1545_171:0860a13": "謂遍淨愛盡。起欲界纏退時。若欲界梵世歿",
    "T27n1545_171:0860a14": "生無色界時。此中顯淨四靜慮於二時頓",
    "T27n1545_171:0860a15": "捨。謂退時越界地時。應准配釋。頗有淨四",
    "T27n1545_171:0860a16": "靜慮漸得耶。答有。謂先離欲界染時得初",
    "T27n1545_171:0860a17": "靜慮。乃至後離第三靜慮染時得第四靜",
    "T27n1545_171:0860a18": "慮故。從無色界歿次第生下四靜慮時。雖",
    "T27n1545_171:0860a19": "亦名漸得。而得一捨一故。非此所說。頗有",
    "T27n1545_171:0860a20": "淨四靜慮漸捨耶。答有。此亦二時漸捨。謂退",
    "T27n1545_171:0860a21": "時越界地時。退者謂漸次起下地纏退時。越",
    "T27n1545_171:0860a22": "界地者。謂從下漸次生上地時。從上靜慮",
    "T27n1545_171:0860a23": "次第生下靜慮地時。雖亦名漸捨。而捨一",
    "T27n1545_171:0860a24": "得一故。非此所說。頗有無漏四靜慮頓得",
    "T27n1545_171:0860a25": "耶。答有。謂依第四靜慮入正性離生。若得",
    "T27n1545_171:0860a26": "阿羅漢果。有餘於此不說得阿羅漢果。以",
    "T27n1545_171:0860a27": "先學位已得無漏四靜慮故。然於此應說",
    "T27n1545_171:0860a28": "得阿羅漢果。以學所得皆捨今頓得無學",
    "T27n1545_171:0860a29": "故。頗有無漏四靜慮頓捨耶。答有。謂聖者",
    "T27n1545_171:0860b01": "遍淨愛盡起欲界纏退時。雖得果練根及即",
    "T27n1545_171:0860b02": "彼不起欲界纏。而退時亦有頓捨無漏四",
    "T27n1545_171:0860b03": "靜慮。而即時還得。是故不說。頗有無漏四",
    "T27n1545_171:0860b04": "靜慮漸得耶。答有。以聖者離下地染及有",
    "T27n1545_171:0860b05": "起勝果道時漸次得故。頗有無漏四靜慮",
    "T27n1545_171:0860b06": "漸捨耶。答有。以聖者遍淨愛盡漸次起下",
    "T27n1545_171:0860b07": "地纏退時。漸捨無漏四靜慮故。頗有味相",
    "T27n1545_171:0860b08": "應四無色頓得耶。答有。謂阿羅漢起欲色界",
    "T27n1545_171:0860b09": "空無邊處纏退時。此中無容有生時得。頗",
    "T27n1545_171:0860b10": "有味相應四無色頓捨耶。答無。如前釋。頗",
    "T27n1545_171:0860b11": "有味相應四無色漸得耶。答有。此中若退時",
    "T27n1545_171:0860b12": "於四有漸得。生時於三有漸得。頗有味相",
    "T27n1545_171:0860b13": "應四無色漸捨耶。答有。如前釋。頗有淨四",
    "T27n1545_171:0860b14": "無色頓得耶。答無。以無先不成就淨四無",
    "T27n1545_171:0860b15": "色今俱時得故。問得果練根時。於淨四靜",
    "T27n1545_171:0860b16": "慮淨四無色。皆有頓修。何故前靜慮中及此",
    "T27n1545_171:0860b17": "無色。皆答無耶。答彼皆先有不捨。今但更",
    "T27n1545_171:0860b18": "得少分故非此中所說得義。頗有淨四無",
    "T27n1545_171:0860b19": "色頓捨耶。答有。謂無所有處愛盡起欲色界",
    "T27n1545_171:0860b20": "纏退時。此中無容有越界地捨。頗有淨四",
    "T27n1545_171:0860b21": "無色漸得耶。答有。如前釋。頗有淨四無色",
    "T27n1545_171:0860b22": "漸捨耶。答有。此中退時於四有漸捨。越地",
    "T27n1545_171:0860b23": "時於三有漸捨。頗有無漏三無色頓得耶。",
    "T27n1545_171:0860b24": "答有。謂得阿羅漢果時。無學練根時。雖亦",
    "T27n1545_171:0860b25": "頓得而非別類。是故不說。又彼亦名得阿",
    "T27n1545_171:0860b26": "羅漢果時。故不別說。頗有無漏三無色頓",
    "T27n1545_171:0860b27": "捨耶。答有。謂聖者識無邊處愛盡。起欲色",
    "T27n1545_171:0860b28": "界纏退時。所釋如前。頗有無漏三無色漸",
    "T27n1545_171:0860b29": "得耶。答有。以離下地染。及有起勝果道",
    "T27n1545_171:0860c01": "時。漸次得故。頗有無漏三無色漸捨耶。答",
    "T27n1545_171:0860c02": "有。以聖者識無邊處愛盡。漸次起下地纏",
    "T27n1545_171:0860c03": "退時。漸捨無漏三無色故。",
    "T27n1545_171:0860c04": "身語表無表依何定滅。答身語表依初或未",
    "T27n1545_171:0860c05": "至。身語無表依四或未至。問何故作此論。",
    "T27n1545_171:0860c06": "答為止說表無表業非實有者意。明表無",
    "T27n1545_171:0860c07": "表業皆是實有。又為遮說身語表業。乃至",
    "T27n1545_171:0860c08": "第四靜慮無表業。乃至有頂。今欲顯身語表",
    "T27n1545_171:0860c09": "乃至梵世無表。乃至第四靜慮。故作斯論。問",
    "T27n1545_171:0860c10": "何故上三靜慮無身語表業耶。答身語表業",
    "T27n1545_171:0860c11": "尋伺所等起。若地尋伺可得。則有身語表",
    "T27n1545_171:0860c12": "業故。契經言。尋伺已語非不尋伺。身表亦",
    "T27n1545_171:0860c13": "應尋伺已作非不尋伺。上三靜慮尋伺滅故",
    "T27n1545_171:0860c14": "無身語表。問何故上地無尋伺耶。答尋伺",
    "T27n1545_171:0860c15": "麁動不寂靜。上地微細寂靜故。問何故身語",
    "T27n1545_171:0860c16": "無表唯至第四靜慮。非上地耶。答善無表",
    "T27n1545_171:0860c17": "業對治不善無表故。有不善無表唯在欲",
    "T27n1545_171:0860c18": "界無色界。於欲界四遠所遠故彼不有。復",
    "T27n1545_171:0860c19": "有說者。色界乃至第四靜慮。皆能厭惡欲界",
    "T27n1545_171:0860c20": "惡業。上地不爾。有說。無表依色身大種。彼",
    "T27n1545_171:0860c21": "無色身及大種故亦無無表。此中身語表",
    "T27n1545_171:0860c22": "業有善不善無記。不善者欲界繫依未至定",
    "T27n1545_171:0860c23": "滅。善無記者欲界初靜慮繫。欲界繫者依未",
    "T27n1545_171:0860c24": "至定滅。初靜慮繫者。依未至定初靜慮。靜",
    "T27n1545_171:0860c25": "慮中間。第二靜慮近分滅。未至言通八近",
    "T27n1545_171:0860c26": "分。及靜慮中間。以皆非至根本定故。然此",
    "T27n1545_171:0860c27": "中所說定者。有說。依無漏定說。有說。依",
    "T27n1545_171:0860c28": "有漏無漏定說。若說依無漏定說者。彼說",
    "T27n1545_171:0860c29": "未至言顯未至定靜慮中間。若說依有漏無",
    "T27n1545_171:0861a01": "漏定說者。彼說未至言顯未至定。靜慮中",
    "T27n1545_171:0861a02": "間及第二靜慮近分。又此中所說滅者。有說。",
    "T27n1545_171:0861a03": "通依種類滅說。有說。唯依究竟滅說。若說",
    "T27n1545_171:0861a04": "通依種類滅說者。彼說未至言攝三地。於",
    "T27n1545_171:0861a05": "未至定中攝有漏無漏。以此能滅欲界初",
    "T27n1545_171:0861a06": "靜慮繫身語表故。若說唯依究竟滅說者。",
    "T27n1545_171:0861a07": "彼說未至言亦攝三地。於未至定中唯攝",
    "T27n1545_171:0861a08": "無漏。以此能滅初靜慮繫身語表故。由此",
    "T27n1545_171:0861a09": "故說身語表依初或未至滅。身語無表有善",
    "T27n1545_171:0861a10": "不善。不善者欲界繫。依未至定滅善者欲界",
    "T27n1545_171:0861a11": "四靜慮繫。及不繫。欲界繫者。依未至定滅。",
    "T27n1545_171:0861a12": "初靜慮繫者。依初靜慮未至定靜慮中間第",
    "T27n1545_171:0861a13": "二靜慮近分滅。乃至第四靜慮繫者。依四靜",
    "T27n1545_171:0861a14": "慮未至定靜慮中間及空無邊處近分滅。然",
    "T27n1545_171:0861a15": "此中所說定者。若說依無漏定說者。彼說",
    "T27n1545_171:0861a16": "未至言顯未至定靜慮中間。若說依有漏無",
    "T27n1545_171:0861a17": "漏定說者。彼說未至言顯未至定。靜慮中",
    "T27n1545_171:0861a18": "間。及上四近分。又此中所說滅者。若說依種",
    "T27n1545_171:0861a19": "類滅說者。彼說未至言攝未至定。靜慮中",
    "T27n1545_171:0861a20": "間。上四近分。於未至定中攝有漏無漏。依",
    "T27n1545_171:0861a21": "此能滅欲界繫。乃至第四靜慮繫身語無表",
    "T27n1545_171:0861a22": "故。若說依究竟滅說者。彼說未至言唯攝",
    "T27n1545_171:0861a23": "未至定。靜慮中間。空無邊處近分。於未至定",
    "T27n1545_171:0861a24": "中唯攝無漏。依此能滅第四靜慮繫身語",
    "T27n1545_171:0861a25": "無表故。由此故說身語無表依四或未至",
    "T27n1545_171:0861a26": "滅。表無表業廣說如業蘊。",
    "T27n1545_171:0861a27": "三惡行三妙行三不善根三善根依何定滅。",
    "T27n1545_171:0861a28": "答依未至。此中三惡行欲界繫。依未至定",
    "T27n1545_171:0861a29": "滅。身語二妙行欲界四靜慮繫及不繫。欲界",
    "T27n1545_171:0861b01": "繫者。依未至定滅初靜慮繫者。依初靜慮",
    "T27n1545_171:0861b02": "未至定靜慮中間第二靜慮近分滅。乃至第",
    "T27n1545_171:0861b03": "四靜慮繫者。依四靜慮未至定靜慮中間空",
    "T27n1545_171:0861b04": "無邊處近分滅。意妙行九地繫及不繫。欲界",
    "T27n1545_171:0861b05": "繫者。依未至定滅。初靜慮繫者。依初靜慮。",
    "T27n1545_171:0861b06": "未至定靜慮中間第二靜慮近分滅。乃至無",
    "T27n1545_171:0861b07": "所有處繫者。依七根本未至定靜慮中間非",
    "T27n1545_171:0861b08": "想非非想處近分滅。非想非非想處繫者依",
    "T27n1545_171:0861b09": "七根本未至定靜慮中間滅。然此中依三惡",
    "T27n1545_171:0861b10": "行近對治說三妙行故。但言依未至滅三",
    "T27n1545_171:0861b11": "不善根。欲界繫依未至定滅。三善根九地繫",
    "T27n1545_171:0861b12": "及不繫。所依定滅。如意妙行說。此中亦依",
    "T27n1545_171:0861b13": "三不善根近對治說三善根。故亦但言依未",
    "T27n1545_171:0861b14": "至滅三惡行。乃至三善根如業蘊等廣說。",
    "T27n1545_171:0861b15": "四非聖語四聖語。四生。四種入胎。四識住。",
    "T27n1545_171:0861b16": "依何定滅。答四非聖語。四聖語。胎卵濕生。",
    "T27n1545_171:0861b17": "四種入胎。依未至。化生後三識住依七或",
    "T27n1545_171:0861b18": "未至。色識住依四或未至。四非聖語者。謂不",
    "T27n1545_171:0861b19": "見言見。不聞言聞。不覺言覺。不知言知。問",
    "T27n1545_171:0861b20": "何故作此論。答為欲分別契經義故。如契",
    "T27n1545_171:0861b21": "經說。四非聖語。謂不見言見乃至廣說。契經",
    "T27n1545_171:0861b22": "雖作是說。而不廣分別。契經是此論所依",
    "T27n1545_171:0861b23": "根本。彼所不說者。今應分別。故作斯論。云",
    "T27n1545_171:0861b24": "何不見言見非聖語。答非眼所得。非眼識",
    "T27n1545_171:0861b25": "所了。名非所見。此非所見說名不見。若有",
    "T27n1545_171:0861b26": "於所不見不見想轉。他問言。汝於是事曾",
    "T27n1545_171:0861b27": "見不。彼或自為或為他。或為名利。便覆此",
    "T27n1545_171:0861b28": "想此忍此欲。答言我見。是名不見言見非",
    "T27n1545_171:0861b29": "聖語。復有此類於見不見想轉。而言見成",
    "T27n1545_171:0861c01": "非聖語。問何故復說此耶。答為顯希有事",
    "T27n1545_171:0861c02": "故。如說。頗有於見言見。亦如於不見言",
    "T27n1545_171:0861c03": "見。成非聖語耶。答有。謂如有一於所見事",
    "T27n1545_171:0861c04": "不見想轉。他問言汝於是事曾見不。彼或",
    "T27n1545_171:0861c05": "自為。或為他。或為名利。便覆此想此忍",
    "T27n1545_171:0861c06": "此欲。答言我見。彼於爾時如不見言見成",
    "T27n1545_171:0861c07": "非聖語。是亦名為不見言見非聖語。如廣",
    "T27n1545_171:0861c08": "說不見言見非聖語。如是不聞言聞。不覺",
    "T27n1545_171:0861c09": "言覺。不知言知非聖語。廣說亦爾。復有四",
    "T27n1545_171:0861c10": "非聖語。謂見言不見。聞言不聞。覺言不覺。",
    "T27n1545_171:0861c11": "知言不知。云何見言不見非聖語。答若眼",
    "T27n1545_171:0861c12": "所得眼識所了說名所見。此所見說名見。若",
    "T27n1545_171:0861c13": "有於所見見想轉。他問汝於是事曾見",
    "T27n1545_171:0861c14": "不。彼或自為。或為他。或為名利。便覆此想",
    "T27n1545_171:0861c15": "此忍此欲。答言不見。是名見言不見非聖",
    "T27n1545_171:0861c16": "語復有此類。於不見見想轉。而言不見。",
    "T27n1545_171:0861c17": "成非聖語。問何故復說此耶。答為顯希有",
    "T27n1545_171:0861c18": "事故。如說。頗有於不見言不見。亦如於",
    "T27n1545_171:0861c19": "見言不見成非聖語耶。答有。謂如有一",
    "T27n1545_171:0861c20": "於所不見事見想轉。他問言。汝於是事曾",
    "T27n1545_171:0861c21": "見不。彼或自為。或為他。或為名利。便覆此",
    "T27n1545_171:0861c22": "想此忍此欲。答言不見。彼於爾時如見言",
    "T27n1545_171:0861c23": "不見成非聖語。是亦名為見言不見非聖",
    "T27n1545_171:0861c24": "語。如廣說見言不見非聖語。如是聞言不",
    "T27n1545_171:0861c25": "聞。覺言不覺。知言不知非聖語。廣說亦爾。",
    "T27n1545_171:0861c26": "問如是所說便有八非聖語。或十六。何故",
    "T27n1545_171:0861c27": "但說四耶。答以所依事唯有四故。謂一切",
    "T27n1545_171:0861c28": "非聖語皆依見聞覺知事起故唯說四。復次",
    "T27n1545_171:0861c29": "略故說四。廣則有八或十六。復次總故說",
    "T27n1545_171:0862a01": "四。別則有八或十六。如總別如是。不分",
    "T27n1545_171:0862a02": "別分別。不遍言遍言。無異言有異言。頓說漸",
    "T27n1545_171:0862a03": "說應知亦爾。問非聖語以何為自性。答以",
    "T27n1545_171:0862a04": "虛誑語為自性。問何故此語名非聖耶。答",
    "T27n1545_171:0862a05": "以不善故名非聖。復次於非聖相續中。現",
    "T27n1545_171:0862a06": "前故名非聖。復次非聖所成就故名非聖。復",
    "T27n1545_171:0862a07": "次非聖所說故名非聖。復次非聖由此得非",
    "T27n1545_171:0862a08": "聖名故名非聖。集異門說。何故名非聖。答",
    "T27n1545_171:0862a09": "由此能引不可愛。不可憙。不可樂不悅意不",
    "T27n1545_171:0862a10": "如意果。故名非聖。此顯等流果。復次由此",
    "T27n1545_171:0862a11": "能招不可愛不可憙不可樂不悅意不如意",
    "T27n1545_171:0862a12": "異熟。故名非聖。此顯異熟果。此非聖語或",
    "T27n1545_171:0862a13": "不律儀所攝。或非律儀非不律儀所攝。是業",
    "T27n1545_171:0862a14": "道唯不善。問頗有非聖語非業道。是無記色",
    "T27n1545_171:0862a15": "界繫耶。答有。如大梵王對馬勝苾芻所說",
    "T27n1545_171:0862a16": "語等。彼雖亦名非聖語。然非此中非聖語",
    "T27n1545_171:0862a17": "攝。以此中所說事或顛倒或不顛倒而想必",
    "T27n1545_171:0862a18": "顛倒故。阿羅漢獨覺等亦有不見言見等",
    "T27n1545_171:0862a19": "事。而亦非此非聖語攝。以非覆想說故。如",
    "T27n1545_171:0862a20": "人想見杌而說見人。又如尊者目連記當",
    "T27n1545_171:0862a21": "生男而後生女。又言我住無所有處定。聞",
    "T27n1545_171:0862a22": "曼陀抧尼池中有多龍象振鼻哮吼。應知",
    "T27n1545_171:0862a23": "彼說皆非妄語以事雖倒而想無倒故。唯",
    "T27n1545_171:0862a24": "佛世尊無有如是錯謬所說。永拔一切無",
    "T27n1545_171:0862a25": "知習故。現前了達三世境故。四聖語者。謂",
    "T27n1545_171:0862a26": "不見言不見。不聞言不聞。不覺言不覺。不",
    "T27n1545_171:0862a27": "知言不知。問何故復作此論。答為欲分別",
    "T27n1545_171:0862a28": "契經義故。如契經說四聖語。謂不見言不",
    "T27n1545_171:0862a29": "見。乃至廣說。契經雖作是說。而不廣分別。",
    "T27n1545_171:0862b01": "今欲分別故作斯論。云何不見言不見聖",
    "T27n1545_171:0862b02": "語。答不見義如前釋。若有於所不見不見",
    "T27n1545_171:0862b03": "想轉。他問言。汝於是事曾見不。彼不自為。",
    "T27n1545_171:0862b04": "不為他。不為名利。即時如實不覆此想此",
    "T27n1545_171:0862b05": "忍此欲。答言不見。是名不見言不見聖語。",
    "T27n1545_171:0862b06": "復有此類於見不見想轉。而言不見成聖",
    "T27n1545_171:0862b07": "語。問何故復說此耶。答為顯希有事故。如",
    "T27n1545_171:0862b08": "說頗有於見言不見。亦如於不見言不",
    "T27n1545_171:0862b09": "見成聖語耶。答有。謂如有一於所見事",
    "T27n1545_171:0862b10": "不見想轉。他問言。汝於是事曾見不。彼不",
    "T27n1545_171:0862b11": "自為不為他。不為名利。即時如實不覆",
    "T27n1545_171:0862b12": "此想此忍此欲。答言不見。彼於爾時如於",
    "T27n1545_171:0862b13": "不見言不見成聖語。是亦名為不見言不",
    "T27n1545_171:0862b14": "見聖語。如廣說不見言不見聖語。如是不",
    "T27n1545_171:0862b15": "聞言不聞。不覺言不覺。不知言不知。聖語",
    "T27n1545_171:0862b16": "廣說亦爾。復有四聖語。謂見言見。聞言聞。",
    "T27n1545_171:0862b17": "覺言覺。知言知。云何見言見聖語。答見義",
    "T27n1545_171:0862b18": "如前釋。若有於所見事見想轉。他問言汝",
    "T27n1545_171:0862b19": "於是事曾見不。彼不自為。不為他。不為",
    "T27n1545_171:0862b20": "名利。即時如實不覆此想此忍此欲。答言",
    "T27n1545_171:0862b21": "我見。是名見言見聖語。復有此類。於不見",
    "T27n1545_171:0862b22": "見想轉。而言見成聖語。問何故復說此耶。",
    "T27n1545_171:0862b23": "答為顯希有事故。如說頗有於不見言",
    "T27n1545_171:0862b24": "見。亦如於見言見成聖語耶。答有。謂如",
    "T27n1545_171:0862b25": "有一於所不見事見想轉。他問言。汝於是",
    "T27n1545_171:0862b26": "事曾見不。彼不自為。不為他。不為名利。",
    "T27n1545_171:0862b27": "即時如實不覆此想此忍此欲。答言我見。",
    "T27n1545_171:0862b28": "彼於爾時如於見言見成聖語。是亦名為",
    "T27n1545_171:0862b29": "見言見聖語。如廣說見言見聖語。如是聞",
    "T27n1545_171:0862c01": "言聞。覺言覺。知言知聖語。廣說亦爾。問如",
    "T27n1545_171:0862c02": "是所說便有八聖語或十六。何故但說四",
    "T27n1545_171:0862c03": "耶。答以所依事唯有四故。謂一切聖語皆",
    "T27n1545_171:0862c04": "依見聞覺知事起故唯說四。復次略故說",
    "T27n1545_171:0862c05": "四。廣則有八或十六。復次總故說四。別則",
    "T27n1545_171:0862c06": "有八或十六。如總別如是。不分別分別。不",
    "T27n1545_171:0862c07": "遍言遍言。無異言有異言。頓說漸說。應知亦",
    "T27n1545_171:0862c08": "爾。問聖語以何為自性。答實語為自性。問",
    "T27n1545_171:0862c09": "何故此語名聖耶。答以善故名聖。復次於",
    "T27n1545_171:0862c10": "聖者相續中現前故名聖。復次聖者所成就",
    "T27n1545_171:0862c11": "故名聖。復次聖者所說故名聖。復次聖者由",
    "T27n1545_171:0862c12": "此得聖名故名聖。集異門說。何故名聖。",
    "T27n1545_171:0862c13": "答由此能引可愛可憙可樂悅意如意果故",
    "T27n1545_171:0862c14": "名聖。此顯等流果。復次由此能招可愛可",
    "T27n1545_171:0862c15": "憙。可樂悅意如意異熟故名聖。此顯異熟",
    "T27n1545_171:0862c16": "果。此聖語。或律儀所攝。或非律儀非不律儀",
    "T27n1545_171:0862c17": "所攝。是業道唯是善四非聖語唯欲界繫依",
    "T27n1545_171:0862c18": "未至定滅。四聖語欲界初靜慮繫。欲界繫者。",
    "T27n1545_171:0862c19": "依未至定滅。初靜慮繫者。依初靜慮未至",
    "T27n1545_171:0862c20": "定靜慮中間第二靜慮近分滅。然此中依四",
    "T27n1545_171:0862c21": "非聖語近對治。說四聖語。故但言依未至",
    "T27n1545_171:0862c22": "滅。",
    "T27n1545_171:0862c23": "四生中胎卵濕生唯欲界繫故。依未至定滅。",
    "T27n1545_171:0862c24": "化生依七或未至滅。謂化生九地繫。欲界",
    "T27n1545_171:0862c25": "繫者。依未至定滅。初靜慮繫者。依初靜慮",
    "T27n1545_171:0862c26": "未至定靜慮中間第二靜慮近分滅。乃至非",
    "T27n1545_171:0862c27": "想非非想處繫者。依七根本未至定靜慮中",
    "T27n1545_171:0862c28": "間滅。然此中所說定者。若說依無漏定說",
    "T27n1545_171:0862c29": "者。彼說未至言顯未至定靜慮中間。若說",
    "T27n1545_171:0863a01": "依有漏無漏定說者。彼說未至言顯未至",
    "T27n1545_171:0863a02": "定靜慮中間上七近分。又此中所說滅者。若",
    "T27n1545_171:0863a03": "說依種類滅說者。彼說未至言。攝未至定",
    "T27n1545_171:0863a04": "靜慮中間上七近分。於未至定中攝有漏無",
    "T27n1545_171:0863a05": "漏。依此能滅欲界繫乃至非想非非想處繫",
    "T27n1545_171:0863a06": "化生故。若說依究竟滅說者。彼說未至言。",
    "T27n1545_171:0863a07": "唯說未至定靜慮中間。於未至定中唯攝",
    "T27n1545_171:0863a08": "無漏。依此能滅非想非非想處繫化生故。",
    "T27n1545_171:0863a09": "由此故說化生依七或未至滅。四生如大",
    "T27n1545_171:0863a10": "種蘊廣說。",
    "T27n1545_171:0863a11": "四種入胎者。有不正知入母胎。住出亦爾。",
    "T27n1545_171:0863a12": "是第一入胎。有正知入母胎。不正知住。不",
    "T27n1545_171:0863a13": "正知出。是第二入胎。有正知入母胎。亦正",
    "T27n1545_171:0863a14": "知住。不正知出。是第三入胎。有正知入母",
    "T27n1545_171:0863a15": "胎。住出亦爾。是第四入胎。問何故作此論。",
    "T27n1545_171:0863a16": "答為欲分別契經義故。如契經說。有四種",
    "T27n1545_171:0863a17": "入母胎。乃至廣說。契經雖作是說而不廣",
    "T27n1545_171:0863a18": "分別。契經是此論所依根本。彼不說者今欲",
    "T27n1545_171:0863a19": "說之。故作斯論。云何不正知入母胎住出",
    "T27n1545_171:0863a20": "亦爾。答此有二種。謂若薄福者於入胎時",
    "T27n1545_171:0863a21": "起顛倒想。顛倒勝解。見天陰慘寒切風雨。",
    "T27n1545_171:0863a22": "多人鬧亂大眾聚集。便念我今且入如是草",
    "T27n1545_171:0863a23": "棘叢中。或稠林間草窟葉窟。或住如是牆",
    "T27n1545_171:0863a24": "間樹下以避風雨及諸喧亂。念已即見身",
    "T27n1545_171:0863a25": "往其中。彼住胎時。亦起如是倒想勝解。謂",
    "T27n1545_171:0863a26": "我今住如是叢林草窟葉窟牆間樹下須臾",
    "T27n1545_171:0863a27": "止息。彼出胎時。亦有如是倒想勝解。謂我",
    "T27n1545_171:0863a28": "今出如是叢林草窟葉窟。或捨牆間樹下",
    "T27n1545_171:0863a29": "而去。若福德者於入胎時。亦起顛倒想顛倒",
    "T27n1545_171:0863b01": "勝解。見天陰慘寒切風雨多人鬧亂大眾聚",
    "T27n1545_171:0863b02": "集。便念我應入此園苑。或花林間。或昇殿",
    "T27n1545_171:0863b03": "堂。或登樓閣。以避風雨及諸鬧亂。念已即",
    "T27n1545_171:0863b04": "見身入園中乃至登閣。於住胎時。亦起如",
    "T27n1545_171:0863b05": "是倒想勝解。謂我今住如是園苑花林堂",
    "T27n1545_171:0863b06": "閣跏趺而坐。於出胎時。亦有如是倒想勝",
    "T27n1545_171:0863b07": "解。謂我今出如是園苑。乃至從於樓閣而",
    "T27n1545_171:0863b08": "下。是名第一不正知入母胎住出亦爾。云何",
    "T27n1545_171:0863b09": "正知入母胎不正知住不正知出。答有多福",
    "T27n1545_171:0863b10": "者。入母胎時。不起顛倒想顛倒勝解。能自",
    "T27n1545_171:0863b11": "了知我今入母胎。彼住胎出胎便不正知。如",
    "T27n1545_171:0863b12": "前廣說。是名第二正知入母胎不正知住不",
    "T27n1545_171:0863b13": "正知出。云何正知入母胎亦正知住不正知",
    "T27n1545_171:0863b14": "出。答有多福者。於入母胎住母胎時。皆不",
    "T27n1545_171:0863b15": "起顛倒想顛倒勝解。能自了知我今入母",
    "T27n1545_171:0863b16": "胎我今住母胎。然於出時便不正知。廣如",
    "T27n1545_171:0863b17": "前說。是名第三正知入母胎亦正知住不正",
    "T27n1545_171:0863b18": "知出。云何正知入母胎住出亦爾。答有多福",
    "T27n1545_171:0863b19": "者。入母胎時。住母胎時。出母胎時。皆不",
    "T27n1545_171:0863b20": "起顛倒想顛倒勝解。能自了知。我今入母",
    "T27n1545_171:0863b21": "胎。我今住母胎。我今出母胎。是名第四正",
    "T27n1545_171:0863b22": "知入母胎住出亦爾。問何入胎是誰耶。答有",
    "T27n1545_171:0863b23": "說。第四入胎謂菩薩。第三入胎謂獨覺。第二",
    "T27n1545_171:0863b24": "入胎謂輪王。第一入胎謂餘有情。有說。第四",
    "T27n1545_171:0863b25": "入胎謂菩薩。第三入胎謂獨覺。第二入胎謂",
    "T27n1545_171:0863b26": "波羅蜜多聲聞。第一入胎謂餘有情。有說。第",
    "T27n1545_171:0863b27": "四入胎謂菩薩。第三入胎謂獨覺。第二入胎",
    "T27n1545_171:0863b28": "謂預流一來。第一入胎謂餘有情。有說。諸有",
    "T27n1545_171:0863b29": "情中有求妙智業亦清淨。有求妙智而業",
    "T27n1545_171:0863c01": "不淨。有業清淨而不求智。有不求智業亦",
    "T27n1545_171:0863c02": "不淨。初有情作最後入胎。第二有情作第三",
    "T27n1545_171:0863c03": "入胎。第三有情作第二入胎。最後有情作最",
    "T27n1545_171:0863c04": "初入胎。謂初有情入母胎時。母腹安靜離",
    "T27n1545_171:0863c05": "諸嬈觸。住母胎時。胎藏寬博清淨無惱。出",
    "T27n1545_171:0863c06": "母胎時產門開舒不遭迫迮。故入住出皆",
    "T27n1545_171:0863c07": "不失念。第二有情。於入胎時及住胎時。如",
    "T27n1545_171:0863c08": "前安隱而不失念。但於出時。產門狹小被",
    "T27n1545_171:0863c09": "迫迮故即便失念。第三有情。於入胎時亦",
    "T27n1545_171:0863c10": "無嬈觸。如前安隱而不失念。然住胎時。胎",
    "T27n1545_171:0863c11": "藏窄隘雜穢所惱。及出胎時。產門狹小極為",
    "T27n1545_171:0863c12": "迫迮。故於住出俱令失念。第四有情入母",
    "T27n1545_171:0863c13": "胎時。母腹喧動驚恐不安。及住出時如前",
    "T27n1545_171:0863c14": "逼惱。故於三時皆令失念。復次此四種入",
    "T27n1545_171:0863c15": "胎皆謂菩薩。於中有說。第四入胎是第三阿",
    "T27n1545_171:0863c16": "僧企耶菩薩。第三入胎是第二阿僧企耶菩",
    "T27n1545_171:0863c17": "薩。第二入胎是初阿僧企耶菩薩。第一入胎",
    "T27n1545_171:0863c18": "是此前菩薩。有說。第四入胎是最後身菩薩。",
    "T27n1545_171:0863c19": "謂從覩史多天歿下生淨飯王宮時。第三",
    "T27n1545_171:0863c20": "入胎是一生所繫菩薩。謂當從贍部洲歿生",
    "T27n1545_171:0863c21": "覩史多天時。第二入胎是次此前生菩薩。謂",
    "T27n1545_171:0863c22": "所從歿生贍部洲迦葉波佛法中修梵行",
    "T27n1545_171:0863c23": "時。第一入胎。謂此前菩薩。評曰。不應作如",
    "T27n1545_171:0863c24": "是說。以菩薩從九十一劫來常憶宿命",
    "T27n1545_171:0863c25": "於死有中有生有本有常無倒想不失念",
    "T27n1545_171:0863c26": "故。由此因緣前說為善。問諸結生位必起",
    "T27n1545_171:0863c27": "染心。一切染心皆與不正知相應。云何得",
    "T27n1545_171:0863c28": "說正知入母胎耶。答所說正知。謂無顛倒",
    "T27n1545_171:0863c29": "想顛倒勝解。非要無明不相應故。名為正",
    "T27n1545_171:0864a01": "知。然菩薩於結生時。亦起自體愛父母愛",
    "T27n1545_171:0864a02": "故。亦有染心。問若爾。與餘有情何異。答",
    "T27n1545_171:0864a03": "如餘有情將入胎時。父非父想母非母想。",
    "T27n1545_171:0864a04": "由如此故。男則於父生恚於母生愛。起",
    "T27n1545_171:0864a05": "顛倒想。謂與母會。女則於母生恚於父生",
    "T27n1545_171:0864a06": "愛起顛倒想。謂與父會。由此倒想而便結",
    "T27n1545_171:0864a07": "生。菩薩不爾。將入胎時。於父父想於母母",
    "T27n1545_171:0864a08": "想。我依彼故增長後蘊。當於贍部洲中受",
    "T27n1545_171:0864a09": "尊勝報依此證得阿耨多羅三藐三菩提。",
    "T27n1545_171:0864a10": "與諸有情作饒益事。作是念已。便於父",
    "T27n1545_171:0864a11": "母等生親愛。由此結生。是故正知。謂無倒",
    "T27n1545_171:0864a12": "想非要無染。此四種入胎唯欲界繫。是故但",
    "T27n1545_171:0864a13": "依未至定滅。",
    "T27n1545_171:0864a14": "四識住中後三識住依七或未至滅。謂後三",
    "T27n1545_171:0864a15": "識住九地繫。欲界繫者。依未至定滅。初靜",
    "T27n1545_171:0864a16": "慮繫者。依初靜慮。未至定靜慮中間第二靜",
    "T27n1545_171:0864a17": "慮近分滅。乃至非想非非想處繫者。依七根",
    "T27n1545_171:0864a18": "本未至定靜慮中間滅。然此中所說定者。若",
    "T27n1545_171:0864a19": "說依無漏定說者。彼說未至言顯未至定",
    "T27n1545_171:0864a20": "靜慮中間。若說依有漏無漏定說者。彼說",
    "T27n1545_171:0864a21": "未至言顯未至定靜慮中間上七近分。又此",
    "T27n1545_171:0864a22": "中所說滅者。若說依種類滅說者。彼說未",
    "T27n1545_171:0864a23": "至言攝未至定靜慮中間上七近分。於未至",
    "T27n1545_171:0864a24": "定中攝有漏無漏。依此能滅欲界繫乃至",
    "T27n1545_171:0864a25": "非想非非想處繫後三識住故。若說依究竟",
    "T27n1545_171:0864a26": "滅說者。彼未至言攝未至定靜慮中間。於",
    "T27n1545_171:0864a27": "未至定中唯攝無漏。依此能滅非想非非",
    "T27n1545_171:0864a28": "想處繫後三識住故。由此故言依七或未",
    "T27n1545_171:0864a29": "至滅。色識住依四或未至滅。謂色識住五",
    "T27n1545_171:0864b01": "地繫。欲界繫者。依未至定滅。乃至第四靜",
    "T27n1545_171:0864b02": "慮繫者。依四靜慮未至定靜慮中間空無邊",
    "T27n1545_171:0864b03": "處近分滅。然此中所說定者。有說。依無漏",
    "T27n1545_171:0864b04": "定說。有說。依有漏無漏定說。隨其所應",
    "T27n1545_171:0864b05": "如前分別。又此中所說滅者。若說依種類滅",
    "T27n1545_171:0864b06": "說者。彼說未至言攝未至定靜慮中間上",
    "T27n1545_171:0864b07": "四近分。於未至定中攝有漏無漏。依此能",
    "T27n1545_171:0864b08": "滅欲界繫乃至第四靜慮繫色識住故。若說",
    "T27n1545_171:0864b09": "依究竟滅說者。彼說未至言。攝未至定靜",
    "T27n1545_171:0864b10": "慮中間空無邊處近分。依此能滅第四靜慮",
    "T27n1545_171:0864b11": "繫色識住故。由此故言依四或未至滅四",
    "T27n1545_171:0864b12": "識住。廣說如大種蘊。",
    "T27n1545_171:0864b13": "說一切有部發智大毘婆沙論卷第一百七",
    "T27n1545_171:0864b14": "十一"
}