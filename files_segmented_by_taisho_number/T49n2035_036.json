{
    "T49n2035_036:0338b03": "佛祖統紀卷第三十六",
    "T49n2035_036:0338b05": "宋咸淳四明東湖沙門志磐撰",
    "T49n2035_036:0338b06": "法運通塞志卷第十七之三",
    "T49n2035_036:0338b07": "晉晉都洛陽",
    "T49n2035_036:0338b08": "武帝武帝司馬炎受魏禪",
    "T49n2035_036:0338b09": "泰始二年。侍中荀勗於洛陽造金像佛菩薩",
    "T49n2035_036:0338b10": "十二身放大光明。都人競集瞻禮。",
    "T49n2035_036:0338b11": "四年。沙門竺法崇。至湘州麓山。廟神請授",
    "T49n2035_036:0338b12": "淨戒。舍廟為寺。",
    "T49n2035_036:0338b13": "○荊州都督羊祜。日供給武當山寺。有問",
    "T49n2035_036:0338b14": "其故。祜曰。前身多有諸過。賴造此寺故獲",
    "T49n2035_036:0338b15": "中濟。所以供養之情偏重於此。",
    "T49n2035_036:0338b16": "述曰。晉書言。羊祜識前身是李氏兒。能",
    "T49n2035_036:0338b17": "取所弄金環。今此言前身造此寺者。蓋",
    "T49n2035_036:0338b18": "前身之前身也。世間罪福果報不差。可",
    "T49n2035_036:0338b19": "不知鑑。祜能知前身者。佛教謂之宿命",
    "T49n2035_036:0338b20": "通。祜蓋學佛有得現身世間者。",
    "T49n2035_036:0338b21": "太康二年。并州劉薩訶業弋獵。暴卒。兩人",
    "T49n2035_036:0338b22": "報向西北行。至地獄見金色聖人。左右",
    "T49n2035_036:0338b23": "言。是觀音大士。謂訶曰。汝罪應入地獄。可",
    "T49n2035_036:0338b24": "往洛陽臨淄建鄴鄮陰成都五處有阿育王",
    "T49n2035_036:0338b25": "塔處頂禮懺悔。又吳中二石像。阿育王使鬼",
    "T49n2035_036:0338b26": "神所造。能往禮拜不墮地獄。又云。凡為亡",
    "T49n2035_036:0338b27": "人設福。七月望日沙門受夏。此時設供彌",
    "T49n2035_036:0338b28": "勝。若制供養物具須器。單標題言。為某人",
    "T49n2035_036:0338b29": "奉上三寶。福施彌多。沙門白衣見罪宿過",
    "T49n2035_036:0338c01": "能自發露。不失事條勤誠懺悔罪即消滅。",
    "T49n2035_036:0338c02": "如恥於眾前陳列。可對像處默自記說。不",
    "T49n2035_036:0338c03": "失事者罪亦除滅。若有遺漏非故隱蔽受",
    "T49n2035_036:0338c04": "報猶輕。若善人誦經。其地皆為金剛。但肉",
    "T49n2035_036:0338c05": "眼人所不能見僧傳所載極多此不備錄既蘇。乃出家名",
    "T49n2035_036:0338c06": "慧達。至會稽山澤處處尋求。及鄮縣烏石山",
    "T49n2035_036:0338c07": "夜聞地下鐘聲。越三日有梵僧七人行道",
    "T49n2035_036:0338c08": "空中地涌方壇。因斲土求之得舍利寶塔。",
    "T49n2035_036:0338c09": "六僧騰空而沒。一僧化為烏石。因以名山。",
    "T49n2035_036:0338c10": "塔色如青石。高一尺四寸。廣七寸。四角挺然",
    "T49n2035_036:0338c11": "五層露盤。中懸寶磬安佛舍利。既而其塔",
    "T49n2035_036:0338c12": "飛至一山。凡三止其處。達乃即其地建精",
    "T49n2035_036:0338c13": "舍以奉塔今四明育王寺上下塔。及舍利殿三處是。",
    "T49n2035_036:0338c14": "二年。西竺沙門婁至。來廣州譯十二遊經。",
    "T49n2035_036:0338c15": "七年。月氏沙門竺法護。來長安青門譯正",
    "T49n2035_036:0338c16": "法華經及涅槃寶藏經等二百十部月氏音支。",
    "T49n2035_036:0338c17": "九年。洛陽大疫。西竺沙門呵羅竭。持呪法",
    "T49n2035_036:0338c18": "加水以治之。所遇者皆差楚𠎿反愈也。",
    "T49n2035_036:0338c19": "惠帝惠帝衷武帝次子",
    "T49n2035_036:0338c20": "元康元年。巴陵顯安寺生異木。西天僧見曰。",
    "T49n2035_036:0338c21": "此佛娑羅樹也。于闐沙門無羅叉譯放光般",
    "T49n2035_036:0338c22": "若經。即朱士行寄歸本也。",
    "T49n2035_036:0338c23": "永康元年。會稽諸葛氏錢自井出。乃舍宅",
    "T49n2035_036:0338c24": "為靈寶寺今大度寺○永康中。沙門義興廬于山",
    "T49n2035_036:0338c25": "上。有童子來給薪水。久而辭去曰。吾太白",
    "T49n2035_036:0338c26": "一辰。上帝遣侍左右。言訖不見今四明天童山是。",
    "T49n2035_036:0338c27": "永寧元年。扶南國王遣使。同西竺沙門那伽",
    "T49n2035_036:0338c28": "仙。進縷金龍座佛象牙塔○西天沙門竺叔",
    "T49n2035_036:0338c29": "蘭。白法祖。支法度。法立。法炬。共譯經百六",
    "T49n2035_036:0339a01": "十五部。炬譯有金貢太山贖罪經。",
    "T49n2035_036:0339a02": "永興元年。西竺沙門祇域至洛陽。指沙門竺",
    "T49n2035_036:0339a03": "法淵曰。此菩薩羊中來。見竺法興曰。此菩",
    "T49n2035_036:0339a04": "薩天中來。又云。比丘衣服華麗大違戒律。",
    "T49n2035_036:0339a05": "望帝所宮闕曰。大略似忉利天。疲民之力",
    "T49n2035_036:0339a06": "不亦侈乎。未幾洛陽亂。",
    "T49n2035_036:0339a07": "懷帝懷帝熾武帝二十五子",
    "T49n2035_036:0339a08": "永嘉四年。西竺沙門佛圖澄至洛陽。時石勒",
    "T49n2035_036:0339a09": "屯兵葛陂。沙門多遇害。召澄試術。呪鉢",
    "T49n2035_036:0339a10": "水生青蓮華。由是神敬。及與劉曜戰以訪",
    "T49n2035_036:0339a11": "澄。澄曰。塔鈴音云。秀支替戾剛僕谷禿劬",
    "T49n2035_036:0339a12": "當。秀支軍也。替戾剛出也。僕谷劉曜胡位也。",
    "T49n2035_036:0339a13": "禿劬當捉也。此皆羯語。言軍出捉得劉曜也",
    "T49n2035_036:0339a14": "劉曜號前趙。僭稱帝於長安。秀支替戾剛等。北俗胡語也。羯居謁反。北狄皆犬羊之種故謂羯。羯羖羊",
    "T49n2035_036:0339a15": "也。佛圖澄梵語四果聖人也又取麻油燕脂塗掌。以示童",
    "T49n2035_036:0339a16": "子。見一人乘馬朱絲縛肋。澄曰。此劉曜也。",
    "T49n2035_036:0339a17": "遂出戰。果生禽曜。勒遂即王位。國號趙。勒",
    "T49n2035_036:0339a18": "愛子斌暴卒。歎曰。吾聞扁鵲起號太子。乃",
    "T49n2035_036:0339a19": "令告。澄取楊枝呪水洒之遂蘇。勒殂弟季",
    "T49n2035_036:0339a20": "龍立。傾心事澄。每乘輿升殿。唱大和上。至",
    "T49n2035_036:0339a21": "晉兵入淮。季龍怒曰。吾奉佛反致寇。佛無",
    "T49n2035_036:0339a22": "神矣。澄曰。王前身為商。經罽賓僧寺設",
    "T49n2035_036:0339a23": "會。有六應真。吾其一也。時聖者記曰。此檀",
    "T49n2035_036:0339a24": "越報盡當王晉地。今為天子。豈非奉佛而",
    "T49n2035_036:0339a25": "致。邊疆侵擾。有國之常。何為興怨謗乎。季",
    "T49n2035_036:0339a26": "龍乃悔謝。澄將去入辭曰。國家存心佛理。",
    "T49n2035_036:0339a27": "而布政苛猛。致國祚不延也。即安坐而逝。",
    "T49n2035_036:0339a28": "後有沙門自雍州還。見澄入關。季龍發",
    "T49n2035_036:0339a29": "冢視唯塊石焉。季龍惡之曰。石吾姓也。",
    "T49n2035_036:0339b01": "葬吾而去。其能久乎。未幾果亡斌紆倫反。扁補典反。名醫",
    "T49n2035_036:0339b02": "盧人。罽賓西土國名。應真者阿羅漢。應得真道也。音膺。雍於用反。",
    "T49n2035_036:0339b03": "六年。武邑太守盧歆。請道安法師於郡講",
    "T49n2035_036:0339b04": "經。傾城人士來聽。讚歎諠席○西域優婆塞",
    "T49n2035_036:0339b05": "聶道真。譯十住經等五十四部。",
    "T49n2035_036:0339b06": "愍帝愍帝諱鄴武帝之孫",
    "T49n2035_036:0339b07": "建興元年。吳縣居士朱膺。於松江瀆口見",
    "T49n2035_036:0339b08": "二石像浮江而至。背有銘曰。維衛佛迦葉",
    "T49n2035_036:0339b09": "佛。遂迎至通玄寺。後八年漁者得青石鉢二",
    "T49n2035_036:0339b10": "於江上。歸以盛葷。俄見佛像在鉢際。識者",
    "T49n2035_036:0339b11": "謂前二像鉢。遂送寺中。",
    "T49n2035_036:0339b12": "元帝元帝諱睿宣帝曾孫遷都建康",
    "T49n2035_036:0339b13": "太興元年。詔沙門竺潛入內殿講經。以方",
    "T49n2035_036:0339b14": "外重德令著屐登殿。",
    "T49n2035_036:0339b15": "永昌元年。西竺沙門吉友至建康。丞相王導",
    "T49n2035_036:0339b16": "見之曰。我輩人也。一時名公皆造門結友。",
    "T49n2035_036:0339b17": "每見王導解帶自若。尚書令卞壼至壼音閫則",
    "T49n2035_036:0339b18": "正容肅然。有問其故。對曰。王公風道期人。",
    "T49n2035_036:0339b19": "卞令軌度格物。吾正當以此處之耳。廷尉",
    "T49n2035_036:0339b20": "桓彝欲為友作目。友曰。吉友可謂卓朗。彝",
    "T49n2035_036:0339b21": "絕歎服。以謂盡品目之極。友善持呪所向",
    "T49n2035_036:0339b22": "多驗。時號高座法師。譯灌頂經等三部。",
    "T49n2035_036:0339b23": "明帝明帝諱紹元帝之子",
    "T49n2035_036:0339b24": "太寧元年。帝手御丹青。圖釋迦佛于大內",
    "T49n2035_036:0339b25": "樂賢堂。又往興皇寺。集義學沙門百員講",
    "T49n2035_036:0339b26": "論佛道○三年。漁人見海上有光。網之得",
    "T49n2035_036:0339b27": "金像文殊。誌云。阿育王造。後商人於海東",
    "T49n2035_036:0339b28": "獲一圓光。持以就像若彌縫焉。陶侃刺廣",
    "T49n2035_036:0339b29": "州。得其像以送寒溪寺。主者僧珍嘗往夏",
    "T49n2035_036:0339c01": "口。夢寺火。而此像屋獨有神護。珍馳還寺果",
    "T49n2035_036:0339c02": "焚。唯像屋存焉。侃移督江州。遣舟迎之。至",
    "T49n2035_036:0339c03": "江上溺乃歷反沒也水中不可獲。",
    "T49n2035_036:0339c04": "成帝成帝諱衍明帝之子",
    "T49n2035_036:0339c05": "咸和元年。西天沙門竺慧理。至錢塘武林",
    "T49n2035_036:0339c06": "山。驚曰。中天竺靈鷲小嶺。何年飛來此地",
    "T49n2035_036:0339c07": "耶。因名天竺山飛來峯。建寺曰靈隱。仙翁",
    "T49n2035_036:0339c08": "葛洪書額寰宇記。此山名稽宿。以許由隱居于此故。易名靈隱。",
    "T49n2035_036:0339c09": "三年。蘇峻為亂焚燒宮室。獨樂賢堂明帝",
    "T49n2035_036:0339c10": "所畫釋迦像不壞。帝勅著作製頌。以彰聖",
    "T49n2035_036:0339c11": "德。",
    "T49n2035_036:0339c12": "四年。丹楊尹高悝音恢旦行張侯橋。望浦中",
    "T49n2035_036:0339c13": "五色光。遣握之得金像。而無光趺。迎置",
    "T49n2035_036:0339c14": "長干寺在建康城外。長干者長壟也。書云。包括干越。言越地多長壟也後一年",
    "T49n2035_036:0339c15": "臨海郡人。網得銅華趺。上有梵書云。阿育",
    "T49n2035_036:0339c16": "王第四女造。勅置長干像。又四十年。合浦人",
    "T49n2035_036:0339c17": "采珠海中得金光。勅安像上。宛然如故。",
    "T49n2035_036:0339c18": "五年。許詢以會稽永興新居為崇化寺。建",
    "T49n2035_036:0339c19": "塔四層。物產既罄。猶乏相輪。一朝風雨輪",
    "T49n2035_036:0339c20": "盤自備。當時訪知剡縣飛來○詔會稽寶山",
    "T49n2035_036:0339c21": "法義法師。入禁中傳授五戒。",
    "T49n2035_036:0339c22": "咸康元年沙門支道林譯方等法華經。",
    "T49n2035_036:0339c23": "二年。尚書令李邈。舍句容宅為靈曜寺。",
    "T49n2035_036:0339c24": "六年。右將軍王羲之。為西天達摩多羅於",
    "T49n2035_036:0339c25": "廬山建歸宗寺○庾氷輔政。議沙門盡",
    "T49n2035_036:0339c26": "敬王者。尚書令何充等。議曰。武皇以盛明",
    "T49n2035_036:0339c27": "革命。明帝以聰聖玄覽。豈此時沙門不易",
    "T49n2035_036:0339c28": "屈膝。顧以不變其修善之法。所以通天下",
    "T49n2035_036:0339c29": "之志耳。疏三上。氷議遂寢○沙門白法祖",
    "T49n2035_036:0340a01": "與道士王符議論。符屢屈。乃偽作老子化",
    "T49n2035_036:0340a02": "胡經。後法祖亡。有李通者。暴死。見祖法師",
    "T49n2035_036:0340a03": "在冥府為閻王講楞嚴三昧經云。講竟應",
    "T49n2035_036:0340a04": "往忉利天講經。又見道士王符身被杻械。",
    "T49n2035_036:0340a05": "求祖法師懺悔。閻王訶之曰。汝造言謗佛。",
    "T49n2035_036:0340a06": "待世間偽經盡毀。汝罪方脫補注云。其文本一卷。其徒增為十一",
    "T49n2035_036:0340a07": "卷。第一卷說化罽賓胡王。第二卷俱薩羅國降伏外道。第三卷化維衛胡王。第四卷化罽賓王兄弟七人。第五",
    "T49n2035_036:0340a08": "卷化胡王。經十二年。皆偷竊佛語。妄自安置。",
    "T49n2035_036:0340a09": "康帝康帝諱岳成帝之弟",
    "T49n2035_036:0340a10": "建元元年。中書令何充。舍宅為建福寺。以",
    "T49n2035_036:0340a11": "居比丘尼。有尼淨檢。於本法得戒。一旦",
    "T49n2035_036:0340a12": "有天女乘光下庭中。忻然携手揖別。弟子",
    "T49n2035_036:0340a13": "躡光上升。充性好釋典崇修佛寺。供給沙",
    "T49n2035_036:0340a14": "門以百數。糜費巨億而不吝。阬裕戲之",
    "T49n2035_036:0340a15": "曰。卿志大宇宙勇邁終古。充問其故。裕曰。",
    "T49n2035_036:0340a16": "我圖數千戶郡。尚未得卿圖作佛。不亦大",
    "T49n2035_036:0340a17": "乎。時郄愔及弟曇奉天師道。而充與弟準",
    "T49n2035_036:0340a18": "崇信釋氏。謝萬譏之曰。二郄諂於道。二何",
    "T49n2035_036:0340a19": "佞於佛。",
    "T49n2035_036:0340a20": "穆帝穆帝諱𣆀康帝之子",
    "T49n2035_036:0340a21": "升平元年。敦煌沙門單道開至建康。不畏",
    "T49n2035_036:0340a22": "寒暑晝夜不臥。日行七百里。後入羅浮山",
    "T49n2035_036:0340a23": "石室坐亡。",
    "T49n2035_036:0340a24": "五年。上有疾召高僧法開視脈。知不起",
    "T49n2035_036:0340a25": "不肯進藥。后怒囚之。俄有崩獲免。或問",
    "T49n2035_036:0340a26": "曰。高明剛簡。何以醫術經懷。師曰。明六",
    "T49n2035_036:0340a27": "度以除四魔之疾。調九候以療風寒之病。",
    "T49n2035_036:0340a28": "自利利人不亦可乎。孫綽曰。才辨縱橫。以",
    "T49n2035_036:0340b01": "數術通大教。其開公乎。",
    "T49n2035_036:0340b02": "哀帝哀帝諱丕成帝之子",
    "T49n2035_036:0340b03": "興寧元年。詔以瓦官窑地賜沙門慧力建",
    "T49n2035_036:0340b04": "瓦官寺。時朝賢注疏者不過十萬一百貫也顧長",
    "T49n2035_036:0340b05": "康素貧注錢百萬。人皆笑之。一日於殿壁",
    "T49n2035_036:0340b06": "畫維摩像。將點眸子曰。第一日開見者責",
    "T49n2035_036:0340b07": "施十萬。第二日開見者五萬。第三日開見者。",
    "T49n2035_036:0340b08": "任例責施。及開戶光明照寺。施者填塞。果",
    "T49n2035_036:0340b09": "得錢百萬。",
    "T49n2035_036:0340b10": "二年。詔法師竺潛講般若于禁中。後辭還剡",
    "T49n2035_036:0340b11": "山。詔支遁相繼講法。一時名士與結方外之",
    "T49n2035_036:0340b12": "友。劉系談莊子。以適性為逍遙。遁曰。桀",
    "T49n2035_036:0340b13": "跖以殘虐為性。豈亦逍遙乎。王濛極思作",
    "T49n2035_036:0340b14": "數百語。遁曰。與君別久。而所見不長何耶。",
    "T49n2035_036:0340b15": "郄超問謝安曰。遁談何如稽中散。安曰。稽",
    "T49n2035_036:0340b16": "盡力道才得半耳。遁嘗寓書於潛。求買沃",
    "T49n2035_036:0340b17": "洲山小嶺。潛曰。欲來便給。未聞巢由買",
    "T49n2035_036:0340b18": "山而隱。",
    "T49n2035_036:0340b19": "廢帝廢帝諱奕哀帝之弟",
    "T49n2035_036:0340b20": "太和二年。支遁表求還山。詔建沃洲寺以",
    "T49n2035_036:0340b21": "居之。遁每講多會宗遺文。為守文者所陋。",
    "T49n2035_036:0340b22": "謝安聞而歎曰。此九方歅之相馬略玄黃而",
    "T49n2035_036:0340b23": "取神駿也。嘗講維摩於山陰。處士許詢為",
    "T49n2035_036:0340b24": "都講。詢發一問。眾謂遁不能通。遁通一",
    "T49n2035_036:0340b25": "議。眾謂詢無以難。",
    "T49n2035_036:0340b26": "三年。洛陽東寺尼道馨。為眾說法華維摩。",
    "T49n2035_036:0340b27": "聽者如市。",
    "T49n2035_036:0340b28": "簡文帝簡文帝諱昱成帝幼子",
    "T49n2035_036:0340b29": "咸安元年。有烏來巢太極殿。帝召曲安遠",
    "T49n2035_036:0340c01": "筮之曰。西南有女人師能除此怪。時尼道",
    "T49n2035_036:0340c02": "容住歷陽烏江寺。召至都。以華置席下驗",
    "T49n2035_036:0340c03": "凡聖。容所坐華不萎。謂帝曰。陞下當奉行",
    "T49n2035_036:0340c04": "八關齋戒。自然消弭災怪。帝如言行之。群",
    "T49n2035_036:0340c05": "烏運巢而去。勅建新林寺以居之○沙門",
    "T49n2035_036:0340c06": "竺法曠。入京師行齋懺禳祅星。既而星沒。",
    "T49n2035_036:0340c07": "二年。勅長干寺造三級塔。畢功之日光照",
    "T49n2035_036:0340c08": "欄宇○帝嘗幸瓦官寺。聽竺法汰講放光",
    "T49n2035_036:0340c09": "般若。每讀佛經。以為陶鍊神明則聖人可",
    "T49n2035_036:0340c10": "至。",
    "T49n2035_036:0340c11": "孝武帝孝武帝諱曜簡文帝第三子",
    "T49n2035_036:0340c12": "寧康元年。大司馬桓溫卒。初溫在姑孰。有",
    "T49n2035_036:0340c13": "異尼來見因求浴。溫竊窺之。見尼裸身以",
    "T49n2035_036:0340c14": "刀破腹斷兩足。出謂溫曰。卿若作天子亦",
    "T49n2035_036:0340c15": "當如是。溫每有異志。故尼見戒。及簡文",
    "T49n2035_036:0340c16": "崩諷朝廷加九錫。謝安王坦之。聞溫病篤",
    "T49n2035_036:0340c17": "密緩其事。文未成而死。其後子玄遷安帝",
    "T49n2035_036:0340c18": "而自立。為義兵見殺。",
    "T49n2035_036:0340c19": "述曰。桓彝守宣城死於蘇畯之難。忠矣。",
    "T49n2035_036:0340c20": "子溫握兵以窺朝廷。亂矣。溫子玄藉父",
    "T49n2035_036:0340c21": "之資終為僭逆。身死家亡。賊矣。後世修",
    "T49n2035_036:0340c22": "史置彝列傳溫玄四夷傳。辱先世為多",
    "T49n2035_036:0340c23": "矣。玄南面八十日。其迹似王莾。而不能",
    "T49n2035_036:0340c24": "久世為權臣。而卒自陷於亂賊。其可為",
    "T49n2035_036:0340c25": "後世戒。",
    "T49n2035_036:0340c26": "王坦之為中書令。與沙門竺法汰甚厚。每",
    "T49n2035_036:0340c27": "共論幽冥報應。要先死者報其事。後師來",
    "T49n2035_036:0340c28": "云。貧道已死罪福不虛。唯當勤修道德以",
    "T49n2035_036:0340c29": "升濟神明耳。言訖不見。道安法師於襄陽",
    "T49n2035_036:0341a01": "檀溪寺建浮圖銅像梵語浮圖。又窣堵波。又塔婆。此云高顯處能",
    "T49n2035_036:0341a02": "自起行至方山。光明燭天傾都瞻拜。高士習",
    "T49n2035_036:0341a03": "鑿齒詣安自稱四海習鑿齒。安答曰。彌天釋",
    "T49n2035_036:0341a04": "道安。時以為名對。上聞安名。詔曰。法師以",
    "T49n2035_036:0341a05": "道德照臨天人。宜日食王公祿。所司以時",
    "T49n2035_036:0341a06": "奉給。",
    "T49n2035_036:0341a07": "二年。竺潛法師亡。詔曰。潛法師捐宰相之",
    "T49n2035_036:0341a08": "榮。襲緇衣之行。方賴宣道以濟蒼生。奄從",
    "T49n2035_036:0341a09": "遷謝用痛於懷。可賜錢五十萬助建塋",
    "T49n2035_036:0341a10": "塔。",
    "T49n2035_036:0341a11": "太元元年。西天沙門涉公至長安。秦主符堅",
    "T49n2035_036:0341a12": "尊奉之。常呪龍致雨以濟時旱。國人賴之",
    "T49n2035_036:0341a13": "○慧永法師。至廬山居西林香谷。潯陽刺",
    "T49n2035_036:0341a14": "史陶範。舍所居以為寺。",
    "T49n2035_036:0341a15": "四年。秦人攻拔襄陽。獲道安習鑿齒。送往",
    "T49n2035_036:0341a16": "長安。秦主符堅喜曰。晉正吳會利在二陸。",
    "T49n2035_036:0341a17": "今破襄陽獲士裁一人半。堅出東苑命安",
    "T49n2035_036:0341a18": "同載。僕射權翼諫曰。道安毀形不可參乘。",
    "T49n2035_036:0341a19": "堅怒曰。安公道德所尊。乃令翼扶安登輦。",
    "T49n2035_036:0341a20": "安入關沙門皆隨師姓。安曰。師莫如佛。應",
    "T49n2035_036:0341a21": "沙門宜以釋為姓。及增一阿含經至有云",
    "T49n2035_036:0341a22": "四河入海無復異名。四姓出家同稱釋氏。",
    "T49n2035_036:0341a23": "藍田得古鼎腹有篆文。朝無識之者。以問",
    "T49n2035_036:0341a24": "安。安曰。魯襄公所鑄也。秦主勅二館學士",
    "T49n2035_036:0341a25": "有所疑。皆以問安。國人為之語曰。學不師",
    "T49n2035_036:0341a26": "安義不禁難。安貌銳而姿黑喜談論。故諺",
    "T49n2035_036:0341a27": "曰。漆道人驚四隣。左臂有肉。方寸隆起如",
    "T49n2035_036:0341a28": "印。世號印手菩薩。",
    "T49n2035_036:0341a29": "六年。帝於內殿立精舍。奉佛召沙門名德",
    "T49n2035_036:0341b01": "者居中行道○慧遠法師安公門人自襄陽至",
    "T49n2035_036:0341b02": "廬山立龍泉精舍。初師至山。夢神告曰。此",
    "T49n2035_036:0341b03": "山足可棲神。願毋他往。夕大雨雷電。見",
    "T49n2035_036:0341b04": "林󱐙廣開素沙布地。楩楠文梓縱橫充斥。",
    "T49n2035_036:0341b05": "九江刺史桓伊。乃為建寺曰東林。殿曰神",
    "T49n2035_036:0341b06": "運。師於江上禱請。陶侃文殊像忽浮出水。",
    "T49n2035_036:0341b07": "乃迎置殿。造重閣以奉安之○沙門法正",
    "T49n2035_036:0341b08": "譯千佛名經等百十一部。",
    "T49n2035_036:0341b09": "十六年。罽賓沙門眾至江左凡水自西而東。即以東為面。西",
    "T49n2035_036:0341b10": "為背。北為左手。南為右手。則江南當稱江右可也。自古誤稱江左者。不知背面左右之義也。今稱浙西為浙",
    "T49n2035_036:0341b11": "右者。同坐此誤。此說得之儒宗先生云譯三法度經等三部。",
    "T49n2035_036:0341b12": "十九年。江陵城北有五色光。沙門曇翼得金",
    "T49n2035_036:0341b13": "像於土中。光相有梵書云。阿育王造。乃迎",
    "T49n2035_036:0341b14": "置長沙寺智者發願於長沙佛像前。即此像。此寺按天人感通傳。長沙寺在荊州北岸。別",
    "T49n2035_036:0341b15": "傳注指為潭州者誤。",
    "T49n2035_036:0341b16": "二十年。荊州牧桓沖。命曇翼法師。渡江造",
    "T49n2035_036:0341b17": "東西二寺。自晉宋齊梁陳氏常及萬僧。隋",
    "T49n2035_036:0341b18": "初名僧三千五百。當途講說者五十三人。別",
    "T49n2035_036:0341b19": "院大小十所。般舟方等二院夏別千人。寺屋",
    "T49n2035_036:0341b20": "各及萬間○處士戴逵欲造丈六無量壽",
    "T49n2035_036:0341b21": "佛像。以古製朴拙。乃密采眾說。積思三年。",
    "T49n2035_036:0341b22": "刻雕方就。迎置山陰靈寶寺。郄超見而作",
    "T49n2035_036:0341b23": "禮。方撮香在手。忽勃然煙上極目雲表。眾",
    "T49n2035_036:0341b24": "皆歎其神感○罽賓國沙門僧伽跋澄來長",
    "T49n2035_036:0341b25": "安。譯雜毘曇婆沙論○龜茲國音丘慈沙門鳩",
    "T49n2035_036:0341b26": "摩羅什。至長安。秦主姚興。館于逍遙園譯",
    "T49n2035_036:0341b27": "大品般若經。",
    "T49n2035_036:0341b28": "安帝安帝諱德宗武帝子",
    "T49n2035_036:0341c01": "隆安二年。長安沙門法顯往天竺求經○",
    "T49n2035_036:0341c02": "桓玄輔政勸上沙汰僧尼。詔曰。有能伸述",
    "T49n2035_036:0341c03": "經牒演說義理律行修正者。並聽依所習。",
    "T49n2035_036:0341c04": "餘悉令罷道。唯廬山道德所居不在搜簡。",
    "T49n2035_036:0341c05": "遠法師以書力辨。事遂寢。",
    "T49n2035_036:0341c06": "五年。秦羅什法師於逍遙園譯妙法蓮華",
    "T49n2035_036:0341c07": "經。秦主於草堂寺與三千僧。手執舊經重",
    "T49n2035_036:0341c08": "加參定。勅僧䂮音略等諮受什旨。以僧尼多",
    "T49n2035_036:0341c09": "濫。令僧䂮為國僧正。秩同侍中給車輿吏",
    "T49n2035_036:0341c10": "力。法欽為僧錄。僧遷為悅眾班秩有差",
    "T49n2035_036:0341c11": "楚宜反。不齊等也。世人多作初加反者誤各給親信白從三十人",
    "T49n2035_036:0341c12": "謂白身從人非籍刺軍兵○戴顒逵之子。才巧如其父。江夷",
    "T49n2035_036:0341c13": "嘗託顒造觀音像。積年未成。夜夢人曰。江",
    "T49n2035_036:0341c14": "夷於觀音無緣。可改為彌勒。顒即馳報。而",
    "T49n2035_036:0341c15": "夷書已至。俱於此夕感夢。及改造彌勒。觸",
    "T49n2035_036:0341c16": "手成妙其像在會稽龍華寺。",
    "T49n2035_036:0341c17": "元興元年。秦羅什法師。自弘始四年以來。",
    "T49n2035_036:0341c18": "譯遺教經維摩詰經大智度論成實論等九",
    "T49n2035_036:0341c19": "十八部。秦國譯經沙門佛馱耶舍。功德華。無",
    "T49n2035_036:0341c20": "垢眼。法稱。法海。童覺。竺佛念。眾現。法喜。眾",
    "T49n2035_036:0341c21": "天。十師譯經二十三部。",
    "T49n2035_036:0341c22": "二年。桓玄欲重申庾氷之議。令沙門盡敬",
    "T49n2035_036:0341c23": "王者。遠法師致書云。袈裟非朝宗之服。鉢",
    "T49n2035_036:0341c24": "盂非廊廟之器。塵外之容。不應致敬王者。",
    "T49n2035_036:0341c25": "玄得書即下令不行。師復著沙門不敬王",
    "T49n2035_036:0341c26": "者論。以警當世論見廬山集。敬者拜也。不敬者不拜也重音虫。再也○",
    "T49n2035_036:0341c27": "西竺曇摩流支至秦與什法師同譯十誦",
    "T49n2035_036:0341c28": "律○初東土未有涅槃常住之說。但云",
    "T49n2035_036:0341c29": "壽命長遠。遠法師曰。佛是至極。至極則無",
    "T49n2035_036:0342a01": "變。無變之理。豈有窮哉。乃著法性論。其要",
    "T49n2035_036:0342a02": "有曰。至極以不變為性。得性以體極為",
    "T49n2035_036:0342a03": "宗。後羅什見論歎曰。晉人未見經闇與理",
    "T49n2035_036:0342a04": "會。師聞羅什入關。通書申好。什答書并偈。",
    "T49n2035_036:0342a05": "秦安城侯姚嵩。寄羅什新譯智論。祈師為",
    "T49n2035_036:0342a06": "序。師以文廣鈔二十卷。而別序之○羅什",
    "T49n2035_036:0342a07": "弟子有生肇融叡。時號關中四聖。道生者初",
    "T49n2035_036:0342a08": "入廬山蓮社。後至長安從羅什。見法顯譯",
    "T49n2035_036:0342a09": "泥洹經云六卷者除一闡提皆有佛性。師曰。",
    "T49n2035_036:0342a10": "阿闡提人此云信不具也含生之類。何得獨無佛性。",
    "T49n2035_036:0342a11": "此經來未盡耳。乃唱闡提之人皆當成佛。",
    "T49n2035_036:0342a12": "眾以為邪說背經。於律當擯。生對眾誓曰。",
    "T49n2035_036:0342a13": "若所說契合佛心願舍報日踞師子座。於",
    "T49n2035_036:0342a14": "是束身還入虎丘山。聚石為徒講涅槃經。",
    "T49n2035_036:0342a15": "至闡提處則說有佛性。且曰。如我所說契",
    "T49n2035_036:0342a16": "佛心否。群石皆為點頭。後還廬山。聞曇無",
    "T49n2035_036:0342a17": "讖重譯涅槃至聖行品果云。一闡提人雖復",
    "T49n2035_036:0342a18": "斷善猶有佛性。尉喜不勝。嘗謂聖教東流",
    "T49n2035_036:0342a19": "譯人重阻。多滯權文鮮通圓義。於是檢閱",
    "T49n2035_036:0342a20": "真俗精練空有。乃著善不受報論。頓悟成",
    "T49n2035_036:0342a21": "佛論。佛性常有論。法身無色論。佛無淨土論。",
    "T49n2035_036:0342a22": "並籠罩舊說妙有淵旨。守文之徒嫌嫉競",
    "T49n2035_036:0342a23": "起。一日升座說法。俄見麈尾墮地。隱儿而",
    "T49n2035_036:0342a24": "化○僧肇初見什。什曰。法中龍象也。著",
    "T49n2035_036:0342a25": "般若無知論。物不遷論。不真空論。涅槃無名",
    "T49n2035_036:0342a26": "論總名肇輪什曰。吾解不謝子文。當相揖也天台",
    "T49n2035_036:0342a27": "宗謂什肇多附通義○道融從羅什。久之師子國婆羅門",
    "T49n2035_036:0342a28": "馱其書。至關中乞辨論。什令融當之。融",
    "T49n2035_036:0342a29": "先閱外道經書。使人錄其目。秦主大集以",
    "T49n2035_036:0342b01": "能博觀為誇。融數其書。并秦地經史十倍",
    "T49n2035_036:0342b02": "之。乘勝嘲曰。卿乃未聞大秦有博學者乎。",
    "T49n2035_036:0342b03": "婆羅門愧服。再拜而去○僧叡初遊外歷",
    "T49n2035_036:0342b04": "諸國。後入廬山遠師社來京師止烏衣寺",
    "T49n2035_036:0342b05": "講說。久之入關中從羅什。風神明澈見者",
    "T49n2035_036:0342b06": "畏敬。秦主因朝會指師。謂姚嵩曰。四海僧",
    "T49n2035_036:0342b07": "望也。",
    "T49n2035_036:0342b08": "義熙二年。師子國獻白玉佛像。高四尺二寸",
    "T49n2035_036:0342b09": "○遠法師所居東林。流泉匝寺下入於溪。",
    "T49n2035_036:0342b10": "師每送客過此。有虎號鳴因號虎溪。後送",
    "T49n2035_036:0342b11": "客未甞過。獨陶潛道土陸修靜至。語道契",
    "T49n2035_036:0342b12": "合不覺過虎溪。因相與大笑。世傳為三笑",
    "T49n2035_036:0342b13": "圖○罽賓。沙門佛陀耶舍此云覺明至涼州。誦",
    "T49n2035_036:0342b14": "出四分律。與竺佛念同譯。",
    "T49n2035_036:0342b15": "四年。遠法師以江東經卷未備禪法無聞律",
    "T49n2035_036:0342b16": "藏殘闕。乃令弟子支法領等往天竺。尋訪",
    "T49n2035_036:0342b17": "獲梵本於于闐遇佛陀跋陀羅。乃要與東",
    "T49n2035_036:0342b18": "還。",
    "T49n2035_036:0342b19": "六年。初劉程之入廬山。依遠法師念佛。師",
    "T49n2035_036:0342b20": "曰。官祿巍巍何以不為。程之曰。君臣相疑。",
    "T49n2035_036:0342b21": "吾何以為。居山十五年。專志念佛。是年八月",
    "T49n2035_036:0342b22": "見阿彌陀佛放光摩頂。即對像焚香。祝曰。",
    "T49n2035_036:0342b23": "我以釋迦遺教知有西方淨土。願持此香",
    "T49n2035_036:0342b24": "先當上奉釋迦世尊。次用供養阿彌陀佛。願",
    "T49n2035_036:0342b25": "賜攝取。第三奉供妙法蓮華經。所以得生",
    "T49n2035_036:0342b26": "由持此經。言已臥床西向而逝。程之有隱",
    "T49n2035_036:0342b27": "德。謝安劉裕相推薦甚。力辭不屈。乃旌之",
    "T49n2035_036:0342b28": "曰遺民○周續之。幼通五經五緯。時號十",
    "T49n2035_036:0342b29": "經童子。公卿交辟無所就。入廬山預遠公",
    "T49n2035_036:0342c01": "社。布衣蔬食終身不娶。世稱通隱○雷",
    "T49n2035_036:0342c02": "次宗。入廬山蓮社。立館東林之側。及遠公",
    "T49n2035_036:0342c03": "亡。與子姪書曰。吾託業廬山。事釋和上二",
    "T49n2035_036:0342c04": "十年。淵匠既傾良朋亦喪。及今未耄。尚可",
    "T49n2035_036:0342c05": "厲志成四歸之津梁。自今以往勿以家務",
    "T49n2035_036:0342c06": "相聞。",
    "T49n2035_036:0342c07": "七年。初沙門法顯西遊經三十餘國。至中天",
    "T49n2035_036:0342c08": "竺登闍崛山。見老僧揖之不顧。有年",
    "T49n2035_036:0342c09": "少來問之。對曰。大迦葉尊者也。追之不復",
    "T49n2035_036:0342c10": "見。顯以經像附商人至師子國。泛南海",
    "T49n2035_036:0342c11": "達青州而還至揚都。譯大般泥洹經五部",
    "T49n2035_036:0342c12": "大藏有顯法師傳。",
    "T49n2035_036:0342c13": "述曰。此土沙門西遊者始於朱士行。而唯",
    "T49n2035_036:0342c14": "及於西域于闐。實葱河之東境耳。至顯",
    "T49n2035_036:0342c15": "師則西踰葱嶺遠屆五天。復能取道南",
    "T49n2035_036:0342c16": "海東還晉地。求法之勤以此師為始也。",
    "T49n2035_036:0342c17": "八年。罽賓國佛馱耶舍。至廬山預蓮社。先",
    "T49n2035_036:0342c18": "於秦國譯四分律長阿含。又與羅什對譯",
    "T49n2035_036:0342c19": "十住婆沙論。以髭赤號為赤髭論主○",
    "T49n2035_036:0342c20": "龜茲國曇無讖至姑臧。涼王沮渠蒙遜。留之",
    "T49n2035_036:0342c21": "譯大般涅槃經四十卷。後固辭西歸。遜怒",
    "T49n2035_036:0342c22": "其去。已密遣人刺於路。初讖出關謂送者",
    "T49n2035_036:0342c23": "曰。業期至矣。既西遜悔。白日見神人。以劍",
    "T49n2035_036:0342c24": "刺之遂卒。讖在涼與道龔諸師。譯悲華經",
    "T49n2035_036:0342c25": "等。",
    "T49n2035_036:0342c26": "述曰。罽賓害師子。而臂墮命終。沮渠刺",
    "T49n2035_036:0342c27": "無讖。而神人加刃。或謂聖師通達宿業",
    "T49n2035_036:0342c28": "方圖償債。豈當使之受報若是。意者護",
    "T49n2035_036:0342c29": "法之神怒其干犯尊境。而前人熾惡之心。",
    "T49n2035_036:0343a01": "自足以召之。非同常人互相責報之比",
    "T49n2035_036:0343a02": "也。",
    "T49n2035_036:0343a03": "九年。迦維衛國沙門佛馱跋陀羅此云覺賢至廬",
    "T49n2035_036:0343a04": "山入社。遠法師請譯禪數諸經。自是江東",
    "T49n2035_036:0343a05": "始耽禪悅。",
    "T49n2035_036:0343a06": "十年廬山西林永法師示疾。忽合掌西向曰。",
    "T49n2035_036:0343a07": "佛來也。安坐而化。異香七日方歇。遠法師居",
    "T49n2035_036:0343a08": "東林三十年。師居西林亦如之。鎮南將軍",
    "T49n2035_036:0343a09": "何無忌至虎溪召之。遠師久持名望從徒",
    "T49n2035_036:0343a10": "百人。高言華論舉止可觀。而永公納衣半脛",
    "T49n2035_036:0343a11": "荷錫持鉢。松下飄然而來。神氣自若。無忌",
    "T49n2035_036:0343a12": "歎曰。永公清散之風。乃多於遠公也脛形定反膝以下骨",
    "T49n2035_036:0343a13": "十二年。遠法師久修淨業三瞻佛相。以是",
    "T49n2035_036:0343a14": "年八月六日感佛來迎。倏然神化。遺言。露",
    "T49n2035_036:0343a15": "屍林下。弟子不忍。乃奉全軀葬於西嶺。",
    "T49n2035_036:0343a16": "謝靈運製碑。張野作序。宗炳復立碑於寺",
    "T49n2035_036:0343a17": "門。初師在山行道。名儒劉遺民。雷次宗。",
    "T49n2035_036:0343a18": "周續之。宗炳。張野。張詮。沙門永法師。慧持",
    "T49n2035_036:0343a19": "遠師之弟道生。曇順從羅什學慧叡。曇恒。道丙。曇詵。道",
    "T49n2035_036:0343a20": "敬皆遠公弟子佛馱耶舍罽賓國人佛馱跋陀羅迦維衛人常同",
    "T49n2035_036:0343a21": "遊止。世號廬山十八賢復與僧俗百二十",
    "T49n2035_036:0343a22": "三人。結社念佛。令劉遺民著誓辭。共期西",
    "T49n2035_036:0343a23": "升。謝靈運負才傲物。一見師肅然心服。為",
    "T49n2035_036:0343a24": "鑿東西二池種白蓮。因名白蓮社。靈運甞",
    "T49n2035_036:0343a25": "永入社。師以其心雜止之。嘗以書招陶",
    "T49n2035_036:0343a26": "潛。潛曰。許飲即往。師許之。遂造焉。忽攢眉",
    "T49n2035_036:0343a27": "而去。所著法性論。不拜王者論等。及詩序銘",
    "T49n2035_036:0343a28": "讚凡十卷。號廬山集白雲端禪師。自廬山錄本來越上。遇照律師。與之囑",
    "T49n2035_036:0343a29": "其開板。照師為序。有云。王荊公言。晉人為文無如遠公。",
    "T49n2035_036:0343b01": "述曰。佛法起於漢。至晉而益盛。然競演",
    "T49n2035_036:0343b02": "經論各事專門。獨東林法師。始以念佛",
    "T49n2035_036:0343b03": "三昧之道。開先一時貽則千古。蓋知其",
    "T49n2035_036:0343b04": "為此土人根為道之要。故能結社。招賢",
    "T49n2035_036:0343b05": "來名儒而致高釋。臨終神化。感佛迎以",
    "T49n2035_036:0343b06": "獲往生。斯為一生取證永居不退之至",
    "T49n2035_036:0343b07": "道也。師之言曰。功高易進念佛為先。凡",
    "T49n2035_036:0343b08": "在修門請事斯語云。",
    "T49n2035_036:0343b09": "會稽太守孟顗事佛精懇。而為謝靈運所",
    "T49n2035_036:0343b10": "輕。嘗謂顗曰。得道應須慧業。丈夫生天當",
    "T49n2035_036:0343b11": "在靈運前。成佛必居靈運後。顗憾之。",
    "T49n2035_036:0343b12": "十三年。初餘杭山沙門法志常誦法華。有雉",
    "T49n2035_036:0343b13": "翔集座隅如聽受狀。越七年雉殞。志瘞之。",
    "T49n2035_036:0343b14": "夜夢童子拜曰。因聽經得脫羽類。今生山",
    "T49n2035_036:0343b15": "前王氏家。志詰朝遣問之。如其言。王氏一",
    "T49n2035_036:0343b16": "日設齋。志方踵門。兒曰。我和上來也。志撫",
    "T49n2035_036:0343b17": "之曰。此我雉兒也。解衣視腋下果有雉毳",
    "T49n2035_036:0343b18": "三莖。七歲令入山出家。十六落髮。以腋有",
    "T49n2035_036:0343b19": "毳因名曇翼。初詣廬山依遠法師。續往關",
    "T49n2035_036:0343b20": "中見羅什。後東遊會稽入秦望山。誦法華",
    "T49n2035_036:0343b21": "經越十二年。有女子身披彩服携筠籠。",
    "T49n2035_036:0343b22": "盛一白豕兩根大蒜。至師前曰。妾入山采",
    "T49n2035_036:0343b23": "薇。日已夕矣。豺狼當道歸無生理。敢託一",
    "T49n2035_036:0343b24": "宿。師却之甚堅。女哀鳴不已。遂以草床居",
    "T49n2035_036:0343b25": "之。夜半號呼腹疼。告師案摩。師乃以布裹",
    "T49n2035_036:0343b26": "錫杖。遙為案之。翌旦女以彩服化祥雲。豕",
    "T49n2035_036:0343b27": "變白象。蒜化雙蓮。凌空而上。謂師曰。我普",
    "T49n2035_036:0343b28": "賢菩薩也。以汝不久當歸我眾。特來相試。",
    "T49n2035_036:0343b29": "觀汝心中如水中月不可染污。既而天上",
    "T49n2035_036:0343c01": "雨華。地皆震動。鄉人聞見莫不稱歎。是日",
    "T49n2035_036:0343c02": "太守孟顗。方晨起視事。忽見南方祥雲光",
    "T49n2035_036:0343c03": "射庭際。隱然金石絲竹之音。訪知普賢示",
    "T49n2035_036:0343c04": "化。遂以師道行上聞於朝。勅建法華寺",
    "T49n2035_036:0343c05": "今天衣寺師既亡。漆真身留山中唐武宗廢法。藏像寺南樹中。吳",
    "T49n2035_036:0343c06": "越武肅王。諡飛雲大師○沙門法莊為遠法師弟子。誦法",
    "T49n2035_036:0343c07": "華為常業。隣人夜間見師房前有兵仗翊",
    "T49n2035_036:0343c08": "衛之狀。道俗傳聞莫不尊敬○沙門曇",
    "T49n2035_036:0343c09": "邃。止河陰白馬寺。日誦正法華兼通講說。",
    "T49n2035_036:0343c10": "夜夢一人叩戶請法師九旬講經。邃不允。固",
    "T49n2035_036:0343c11": "請乃赴。忽見身在白馬塢神祠。弟子一人亦",
    "T49n2035_036:0343c12": "預。自是每日密往。一旦寺僧過祠下聞講",
    "T49n2035_036:0343c13": "說之聲。見對設二高座。異香郁然。夏竟神",
    "T49n2035_036:0343c14": "施白馬一疋白羊五頭絹五十疋。用充講嚫。",
    "T49n2035_036:0343c15": "師即呪願受之。",
    "T49n2035_036:0343c16": "十四年。吳內史孟顗。請佛馱跋陀羅於建業",
    "T49n2035_036:0343c17": "謝司空寺。譯華嚴經六十卷。有二青衣。旦",
    "T49n2035_036:0343c18": "從池出灑掃研墨。時慧嚴慧觀為筆受。",
    "T49n2035_036:0343c19": "恭帝恭帝德文安帝弟",
    "T49n2035_036:0343c20": "元熙元年。帝深敬佛道。詔於瓦官寺鑄釋",
    "T49n2035_036:0343c21": "迦佛丈六金像。畢功之日放光滿寺。傾都人",
    "T49n2035_036:0343c22": "士咸致供養。",
    "T49n2035_036:0343c23": "宋宋建康",
    "T49n2035_036:0343c24": "高祖高祖劉裕受晉禪",
    "T49n2035_036:0343c25": "永初元年。帝設齋內殿。令沙門道照陳詞。",
    "T49n2035_036:0343c26": "至百年迅速苦樂俄頃之句。帝善之。別賜",
    "T49n2035_036:0343c27": "嚫金三萬○帝始生有神光之異。既長遊",
    "T49n2035_036:0343c28": "下邳。遇異沙門於逆旅曰。天下喪亂。拯之",
    "T49n2035_036:0343c29": "者其君乎。時患手瘡。沙門以黃散藥留之",
    "T49n2035_036:0344a01": "忽不見。以藥傳瘡一治而愈。嘗遊京口竹",
    "T49n2035_036:0344a02": "林寺。獨臥講堂前有五色龍章。諸僧驚以",
    "T49n2035_036:0344a03": "白帝。帝曰。上人無妄言。冀州沙門法稱。謂",
    "T49n2035_036:0344a04": "其弟子曰。嵩嶽神言。江東有劉將軍。漢之",
    "T49n2035_036:0344a05": "苗裔。應天受命。吾以璧三十二枚鎮金一",
    "T49n2035_036:0344a06": "鉼為信。帝聞之令釋慧義往嵩山求之。",
    "T49n2035_036:0344a07": "俄夢長須翁以杖指石下。來日詣廟所石",
    "T49n2035_036:0344a08": "壇求之果獲。因得獻上。帝夢異僧語之曰。",
    "T49n2035_036:0344a09": "君前世曾施維衛佛一鉢之飯。今報斯位。",
    "T49n2035_036:0344a10": "○司徒王謐。見東腋門地有光。掘之得金",
    "T49n2035_036:0344a11": "佛一軀。高七尺二。勅置臺中供養○車騎",
    "T49n2035_036:0344a12": "范泰。於宅西建祇洹寺。謝靈運於石壁山",
    "T49n2035_036:0344a13": "建招提寺○黃龍國沙門曇無竭。與僧猛",
    "T49n2035_036:0344a14": "等二十五人。往西天求經越二十年。唯無",
    "T49n2035_036:0344a15": "竭還揚都譯經。",
    "T49n2035_036:0344a16": "少帝少帝義符高祖長子",
    "T49n2035_036:0344a17": "景平元年。罽賓沙門佛陀什。於揚都龍光寺",
    "T49n2035_036:0344a18": "譯五分律南山云。四部之文無越斯律但弘通蓋寡。良可長歎。",
    "T49n2035_036:0344a19": "文帝文帝義隆高祖第三子",
    "T49n2035_036:0344a20": "元嘉元年。罽賓國沙門曇摩密多。至建康。",
    "T49n2035_036:0344a21": "譯禪經觀普賢行法經等十部。自袁皇后皇",
    "T49n2035_036:0344a22": "子以下傾都禮敬○西天沙門畺良耶舍譯",
    "T49n2035_036:0344a23": "觀無量壽佛經。",
    "T49n2035_036:0344a24": "述曰。文帝嗣位之初。觀普賢無量壽二經。",
    "T49n2035_036:0344a25": "同時而至。至今持誦者為尤盛。是知元嘉",
    "T49n2035_036:0344a26": "之際尊敬大乘。五國來貢咸贊奉法。自",
    "T49n2035_036:0344a27": "渡江以來未有此時之光大也。",
    "T49n2035_036:0344a28": "二年。詔於京師為高祖建報恩寺○勅沙",
    "T49n2035_036:0344a29": "門道祐。往鄮縣修阿育王寺。掘地得金合。",
    "T49n2035_036:0344b01": "盛三舍利佛爪佛髮。詔建浮圖三級。",
    "T49n2035_036:0344b02": "三年。神僧杯渡。初出冀州。挈一木杯。渡水",
    "T49n2035_036:0344b03": "必乘之。因號杯渡。行荷蘆圈求遠反以蘆為圈如囤也廣",
    "T49n2035_036:0344b04": "陵李氏飯僧。渡以圈置庭中。坐席上食畢",
    "T49n2035_036:0344b05": "提其圈。呼曰。四天王。時有童子。見圈中四",
    "T49n2035_036:0344b06": "小兒長數寸。眉目如畫。及追之已失所在",
    "T49n2035_036:0344b07": "○西天沙門伊葉波羅來彭城譯經○徐",
    "T49n2035_036:0344b08": "州刺史王仲德。於宋王寺造丈六金佛。每",
    "T49n2035_036:0344b09": "有𡨥難則像身流汗。",
    "T49n2035_036:0344b10": "四年。涼州沙門智嚴。譯瓔珞本業經等十四",
    "T49n2035_036:0344b11": "部○沙門慧琳以才學得幸。詔與顏延",
    "T49n2035_036:0344b12": "之同議朝政。琳著高屐披貂裘孔顗戲之",
    "T49n2035_036:0344b13": "曰。何用此黑衣宰相。嘗著黑白論。與佛理",
    "T49n2035_036:0344b14": "違戾。眾論排之見弘明集琳後感膚肉麋爛。歷",
    "T49n2035_036:0344b15": "年竟死。時以為叛教之報。",
    "T49n2035_036:0344b16": "五年。迦毘羅國月愛王。師子國剎利摩訶王。",
    "T49n2035_036:0344b17": "皆遣使入貢。帝答摩訶王曰。此小乘經甚",
    "T49n2035_036:0344b18": "少。國中所有幸皆寫送。",
    "T49n2035_036:0344b19": "六年。帝幸祇洹寺觀度童子慧基。",
    "T49n2035_036:0344b20": "七年。訶羅陀國入貢。其表曰。伏承聖上信",
    "T49n2035_036:0344b21": "重三寶。興立塔寺周滿世界。今故遣使表",
    "T49n2035_036:0344b22": "此微心○初帝聞罽賓三藏求那跋摩名",
    "T49n2035_036:0344b23": "此云功德鎧詔交州遣沙門道敏。杭海邀之。跋摩",
    "T49n2035_036:0344b24": "忻然。附舶至廣州。上遣使迎至金陵。命居",
    "T49n2035_036:0344b25": "祇洹寺。僕射何尚之等並師事之。請講華",
    "T49n2035_036:0344b26": "嚴前覺賢譯六十卷者以未通華言禱於觀音。夜夢",
    "T49n2035_036:0344b27": "力士易其首。旦起猶覺微疼。遂遍曉東語。",
    "T49n2035_036:0344b28": "帝嘗問曰。朕欲齋戒不殺。迫於狥物不",
    "T49n2035_036:0344b29": "獲於志。對曰。帝王匹夫所修各異。匹夫身",
    "T49n2035_036:0344c01": "賤名劣。言令不威。若不克己將何以濟。帝",
    "T49n2035_036:0344c02": "王以四海為家。兆民為子。出一嘉言士民",
    "T49n2035_036:0344c03": "咸說。布一善政人神以和。則風雨應時百穀",
    "T49n2035_036:0344c04": "滋茂。如此持齋德亦大矣。寧在輟半日之",
    "T49n2035_036:0344c05": "餐全一禽之命然後弘濟耶。帝歎曰。俗迷",
    "T49n2035_036:0344c06": "遠理僧滯近教如法師之言。可謂盡天人",
    "T49n2035_036:0344c07": "際。師在祇洹講華嚴十地品。帝率公卿",
    "T49n2035_036:0344c08": "日集座下。法門稱榮。",
    "T49n2035_036:0344c09": "十年。訶羅單國入貢。表稱常勝天子陛下○",
    "T49n2035_036:0344c10": "西天僧伽跋摩至建康。勅住平陸寺。為京",
    "T49n2035_036:0344c11": "師沙門慧照三百七十人渡蔡洲岸。於船",
    "T49n2035_036:0344c12": "中再受具戒。或問其意。照曰。以疑先受若",
    "T49n2035_036:0344c13": "中若下更求增勝。故須重受依本臘次",
    "T49n2035_036:0344c14": "重直容反再也。",
    "T49n2035_036:0344c15": "述曰。此由照等先受戒不如法故。於船",
    "T49n2035_036:0344c16": "上結界攝僧。以便行事耳。今人年少輕心",
    "T49n2035_036:0344c17": "受戒。不知方便。不能有所感發。尚未",
    "T49n2035_036:0344c18": "沾於下品。則於再受誠得其宜。薩婆多",
    "T49n2035_036:0344c19": "論云。重受增為上品。本夏不失。若此則",
    "T49n2035_036:0344c20": "中下尚須增受。況未能感發者乎。或問",
    "T49n2035_036:0344c21": "先已聞羯磨今若再受。則先聞成盜聽",
    "T49n2035_036:0344c22": "者。然於當時輕心無知既不能領聖法。",
    "T49n2035_036:0344c23": "尚何盜聞之咎。明律高德更須一評。",
    "T49n2035_036:0344c24": "十一年。求那跋摩。於南林寺立戒壇。為僧",
    "T49n2035_036:0344c25": "尼受戒。為震旦戒壇之始。時師子國比丘尼",
    "T49n2035_036:0344c26": "八人來。未幾復有尼鐵索羅三人至。足為",
    "T49n2035_036:0344c27": "十眾。乃請僧伽跋摩為師。為景福寺尼慧",
    "T49n2035_036:0344c28": "果等。於南材戒壇依二眾重受具戒。度三",
    "T49n2035_036:0344c29": "百餘人重直容反再也。",
    "T49n2035_036:0345a01": "述曰。僧史略之言云。漢度阿潘受三歸",
    "T49n2035_036:0345a02": "也。晉度淨檢從一眾也。二眾得戒自此",
    "T49n2035_036:0345a03": "年慧果始也。",
    "T49n2035_036:0345a04": "十二年。闍婆國入貢。表曰。宋國大主大吉祥",
    "T49n2035_036:0345a05": "天子。教化一切降伏四魔。轉尊法輪度脫",
    "T49n2035_036:0345a06": "眾生。我等在遠亦霑靈潤○慧詢律師",
    "T49n2035_036:0345a07": "善僧祇十誦律。製文敷演。此解十誦之始",
    "T49n2035_036:0345a08": "也○勅尼寶賢為京邑尼僧正○帝謂",
    "T49n2035_036:0345a09": "侍中何尚之曰。范泰謝靈運常言。六經本在",
    "T49n2035_036:0345a10": "濟俗。若求性靈真要則必以佛理為指南。",
    "T49n2035_036:0345a11": "近見顏延之折達性論宗炳難白黑論並見弘明",
    "T49n2035_036:0345a12": "集並明達至理開獎人意。若率土皆淳此",
    "T49n2035_036:0345a13": "化。則朕坐致太平矣。尚之曰。渡江已來。王",
    "T49n2035_036:0345a14": "導。周顗。庾亮。謝安。戴逵。許詢。臣高祖兄弟",
    "T49n2035_036:0345a15": "何充兄弟也莫不稟志歸依。夫人能行一善則",
    "T49n2035_036:0345a16": "去一惡。去一惡則息一刑。一刑息於家萬",
    "T49n2035_036:0345a17": "刑息於國。此明旨所謂坐致太平者也。故",
    "T49n2035_036:0345a18": "圖澄適趙二石減暴。靈塔放光符犍損虐。",
    "T49n2035_036:0345a19": "神道助化昭然可觀。至土木之功雖若",
    "T49n2035_036:0345a20": "糜費。然植福報思不可頓絕。尚之又曰。夫",
    "T49n2035_036:0345a21": "禮隱逸則戰士息。貴仁德則兵氣銷。以孫",
    "T49n2035_036:0345a22": "吳為志。動期吞并。則將無取乎堯舜之道。",
    "T49n2035_036:0345a23": "豈特釋教而已哉。帝說曰。釋門之有卿。猶",
    "T49n2035_036:0345a24": "孔門之有季路。所謂惡言不入於耳也。",
    "T49n2035_036:0345a25": "○沙門功德鎧功德賢諸師譯經九十部○",
    "T49n2035_036:0345a26": "竺道生卒於廬山。立佛性義。為帝所重。王",
    "T49n2035_036:0345a27": "弘范泰與之為友。帝設御齋親臨地坐。食",
    "T49n2035_036:0345a28": "至眾疑非時律以過午為非時食帝曰。始可中矣謂午時日始中",
    "T49n2035_036:0345a29": "生曰。白日麗天。天言始中。何得非中。取",
    "T49n2035_036:0345b01": "筯便食。一眾歎其機辯○曇摩密多。於",
    "T49n2035_036:0345b02": "鄮縣建阿育王寺塔。",
    "T49n2035_036:0345b03": "十三年。詔求沙門能述生法師頓悟義者。",
    "T49n2035_036:0345b04": "庾登之以法瑗聞瑗音援舊諱召見瑗申辯詳明。",
    "T49n2035_036:0345b05": "何尚之歎曰。意謂生公之沒微言永絕。今復",
    "T49n2035_036:0345b06": "聞象外之談。湘宮寺成。召師居之。帝每臨",
    "T49n2035_036:0345b07": "幸聽法○簡靜寺尼智道。罷道適梁群",
    "T49n2035_036:0345b08": "甫。生子七歲。家貧無衣。思為尼時。有素絹",
    "T49n2035_036:0345b09": "所書法華經。即浣擣為衣著兒體。忽遍身",
    "T49n2035_036:0345b10": "生瘡。白蟲周匝。號叫旬餘而死。聞空中告",
    "T49n2035_036:0345b11": "云。壞經為衣得此劇報。",
    "T49n2035_036:0345b12": "十四年。初都人孫彥曾家世奉佛。有妾王惠",
    "T49n2035_036:0345b13": "稱常誦法華。忽見江浦有光。掘之得金佛",
    "T49n2035_036:0345b14": "一軀。光有銘曰。建武六年庚子官寺道人法",
    "T49n2035_036:0345b15": "新造前稱建武者。唯晉元帝。而止及元年。",
    "T49n2035_036:0345b16": "尼道壽誦法華滿三千遍。每見光瑞。空中",
    "T49n2035_036:0345b17": "有寶蓋垂覆頂上。",
    "T49n2035_036:0345b18": "二十年。沙門慧嚴卒。帝詔慰曰。嚴法師。氣識",
    "T49n2035_036:0345b19": "淵遠道學之匠。奄爾遷神痛悼於懷。可給",
    "T49n2035_036:0345b20": "錢五萬布五十疋。",
    "T49n2035_036:0345b21": "二十二年。初范曄音葉負才不得志。與孔",
    "T49n2035_036:0345b22": "熙先謀廢立。事敗死獄中。祇洹寺沙門曇",
    "T49n2035_036:0345b23": "遷。素與曄友。賣衣盂為營葬具　魏世祖",
    "T49n2035_036:0345b24": "聞而歎賞。謂徐爰曰。卿著宋書無遺此",
    "T49n2035_036:0345b25": "事。",
    "T49n2035_036:0345b26": "二十三年。魏世祖與司徒崔浩。奉道士寇謙",
    "T49n2035_036:0345b27": "之。詔天下焚毀經像塔廟。誅戮沙門詳見通塞",
    "T49n2035_036:0345b28": "志第四卷。",
    "T49n2035_036:0345b29": "二十七年。王玄謨北征失律。蕭斌欲誅之。",
    "T49n2035_036:0345c01": "沈慶之諫曰佛貍魏世祖小子威震天下。豈玄謨所",
    "T49n2035_036:0345c02": "能。當殺戰將徒自弱耳。乃止。初玄謨將見",
    "T49n2035_036:0345c03": "殺。夢人告曰。誦觀音經千遍可免。仍口",
    "T49n2035_036:0345c04": "授其經曰。觀世音。南無佛。與佛有因。與",
    "T49n2035_036:0345c05": "佛有緣。佛法相緣常樂我淨。朝念觀世音。",
    "T49n2035_036:0345c06": "暮念觀世音。念念從心起。念念不離心。既",
    "T49n2035_036:0345c07": "覺誦之不輟。忽唱停刑。後官至開府。年八",
    "T49n2035_036:0345c08": "十二。",
    "T49n2035_036:0345c09": "二十九年。魏文成即位大復佛法。",
    "T49n2035_036:0345c10": "孝武帝駿文帝子勅沙門慧璩為京邑都維那",
    "T49n2035_036:0345c11": "○文帝諱日上於中興寺建八關齋。中食",
    "T49n2035_036:0345c12": "竟。從臣袁敏孫等更進魚肉。帝怒並與免官",
    "T49n2035_036:0345c13": "○召沙門道猷入內殿說法。上稱善。勅",
    "T49n2035_036:0345c14": "為新安寺法主○吳興沙門僧瑜。初於廬",
    "T49n2035_036:0345c15": "山建招提寺。常持法華。是年六月謂友人",
    "T49n2035_036:0345c16": "曰。結累三塗情形之故。情將盡矣形亦宜",
    "T49n2035_036:0345c17": "損。藥王之轍獨何遠哉。遂別眾入柴龕端",
    "T49n2035_036:0345c18": "坐。誦藥王品發炬以焚。眾見紫氣騰空。旬",
    "T49n2035_036:0345c19": "日所居生雙桐樹。識者謂是娑羅雙樹之兆",
    "T49n2035_036:0345c20": "大明四年。路太后於中興寺造普賢像設",
    "T49n2035_036:0345c21": "齋。忽有異僧見於座。眾驚問之。對曰。慧",
    "T49n2035_036:0345c22": "明自天安來。言訖不見。因詔改為天安寺。",
    "T49n2035_036:0345c23": "勅沙門道溫為都邑僧正○西天沙門功",
    "T49n2035_036:0345c24": "德直至荊州。同玄暢譯經。直每舒手出香",
    "T49n2035_036:0345c25": "掌中流水。",
    "T49n2035_036:0345c26": "五年。廬陵太守周湛進金像高九尺三寸。言",
    "T49n2035_036:0345c27": "僧法均夢中獲之。因尋訪至三曲江。光浮",
    "T49n2035_036:0345c28": "水面。求之果得獲。既而長沙郡進金光趺",
    "T49n2035_036:0345c29": "云。漁人得之水上。安其像如一○魏使",
    "T49n2035_036:0346a01": "李道固來朝。帝以中興寺僧鐘有才辯。召",
    "T49n2035_036:0346a02": "為館伴。與語不已。過中不食。道固曰。無乃",
    "T49n2035_036:0346a03": "為聲聞耶。鐘曰。應以聲聞身得度者。即",
    "T49n2035_036:0346a04": "現聲聞身而為說法。時稱名對。",
    "T49n2035_036:0346a05": "六年四月八日。帝於內殿灌佛齋僧○",
    "T49n2035_036:0346a06": "沙門惠簡等譯經二十六部。",
    "T49n2035_036:0346a07": "七年。竹林寺沙門慧益。誦法華誓焚身。帝",
    "T49n2035_036:0346a08": "遣使諫不聽。以佛生日詣闕辭帝囑以佛",
    "T49n2035_036:0346a09": "法。往鍾山入油鑊。以吉布纏身焚之。帝",
    "T49n2035_036:0346a10": "駕往勸止不從。眾聞誦藥王品。忽聞笳管",
    "T49n2035_036:0346a11": "之聲異香分馥。夜帝夢師囑付護法。翌日",
    "T49n2035_036:0346a12": "設大會。詔於焚身處建藥王寺。",
    "T49n2035_036:0346a13": "八年十月。制沙門盡敬君上。沙門僧遠聞而",
    "T49n2035_036:0346a14": "歎曰。我自出家為僧。何關帝王事耶。即日",
    "T49n2035_036:0346a15": "拂衣歸鍾山。",
    "T49n2035_036:0346a16": "前廢帝前廢帝子業武帝太子",
    "T49n2035_036:0346a17": "景和元年正月。制停沙門致敬○沙門法",
    "T49n2035_036:0346a18": "益等乞泛海往天竺。請未來經法。至廣州",
    "T49n2035_036:0346a19": "值海寇作難不果往。沙門覺壽譯彌沙塞",
    "T49n2035_036:0346a20": "律一部。",
    "T49n2035_036:0346a21": "明帝明帝或文帝子",
    "T49n2035_036:0346a22": "泰始元年。詔於建陽門置興皇寺。勅沙門",
    "T49n2035_036:0346a23": "道猛為綱領。帝曰。人能弘道。今得法師。",
    "T49n2035_036:0346a24": "非直道益蒼生。亦乃有光世望。乃下詔曰。",
    "T49n2035_036:0346a25": "猛法師風道多濟。朕所賓友。可月給錢三",
    "T49n2035_036:0346a26": "萬。令史四人白簿吏二十人。車及步輿各一",
    "T49n2035_036:0346a27": "乘。又詔僧瑾為天下僧主賜法技一部作妓者女",
    "T49n2035_036:0346a28": "樂。作技者訓藝。今稱法技。則是法門幢旛皷鈸眾藝之名。或稱釋部威儀親信二十人。",
    "T49n2035_036:0346a29": "月給錢三萬及車輿吏力。",
    "T49n2035_036:0346b01": "二年。寶誌大士往來皖山戶板反在館州徒跣著錦",
    "T49n2035_036:0346b02": "袍。以剪尺鏡拂挂杖頭。負之而行。兒童見",
    "T49n2035_036:0346b03": "者譁逐之。或微索酒。或屢日不食。嘗遇食",
    "T49n2035_036:0346b04": "鱠者從求之。食吐水中皆成活魚。時時歌",
    "T49n2035_036:0346b05": "吟如讖記。初金陵朱氏聞兒啼鷹巢中。舉",
    "T49n2035_036:0346b06": "以為子。七歲依鍾山僧儉出家。專修禪觀。",
    "T49n2035_036:0346b07": "俗呼為誌公李白讚。刀齊尺梁拂迷陳蓋是謎語。",
    "T49n2035_036:0346b08": "三年。帝幸莊嚴寺觀三教談論○周顒",
    "T49n2035_036:0346b09": "遷直殿省。時帝好玄理。而遇人慘毒。不敢",
    "T49n2035_036:0346b10": "顯諫。輒舉佛經罪福事。帝為之遷善。顒著",
    "T49n2035_036:0346b11": "三宗論言空假義。西涼州道人智林。遺書",
    "T49n2035_036:0346b12": "以贊美之○勅尼淨秀所居為禪林院。秀",
    "T49n2035_036:0346b13": "有神異。感娑伽羅龍王兄弟來護。常有三",
    "T49n2035_036:0346b14": "十二童子功德天善女天。以任驅役三十二童應是三十",
    "T49n2035_036:0346b15": "二天所服袈裟色如熟椹。見諸尼不如法。即",
    "T49n2035_036:0346b16": "行摩那埵懺悔之法秦言意喜。由懺悔故自意歡喜。亦使眾僧歡喜也",
    "T49n2035_036:0346b17": "自是京師二部莫不精持。嘗遊兜率天持",
    "T49n2035_036:0346b18": "天波利󰉔。謂其師曰。可齋堂中坐禪沙門",
    "T49n2035_036:0346b19": "○逸士顧歡作夷夏論。以佛道二教齊乎",
    "T49n2035_036:0346b20": "達化而有夷夏之別。歡雖同二法。而意黨",
    "T49n2035_036:0346b21": "道教。司徒袁粲託沙門通公。為論以駁之。",
    "T49n2035_036:0346b22": "謂孔老教俗為本。釋氏出世為宗。發軫既殊",
    "T49n2035_036:0346b23": "其歸亦異。常侍何鎮之。亦以書詆歡言。道",
    "T49n2035_036:0346b24": "家經籍簡陋。如靈寶妙真之類。采撮法華",
    "T49n2035_036:0346b25": "制用尤拙。上清黃庭餐霞咀石。非徒法不",
    "T49n2035_036:0346b26": "可效。道亦難同。雖五千之文稍長。終不",
    "T49n2035_036:0346b27": "若三乘。共引九流俱接之為得也出弘明集及南史顧",
    "T49n2035_036:0346b28": "歡傳○沙門竺法眷等。譯無盡意經等十二",
    "T49n2035_036:0346b29": "部○帝聞廬山陸修靜有道。築崇虛館",
    "T49n2035_036:0346c01": "以禮致之。順風問道。朝野歸心。",
    "T49n2035_036:0346c02": "後廢帝後廢帝昱明帝太子",
    "T49n2035_036:0346c03": "元徽三年。定林寺法獻。往天竺求經。至于",
    "T49n2035_036:0346c04": "闐國得佛牙舍利法華提婆品以歸。",
    "T49n2035_036:0346c05": "順帝順帝準明帝第三子",
    "T49n2035_036:0346c06": "昇明元年。勅沙門法持為天下僧正。",
    "T49n2035_036:0346c07": "齊齊建康",
    "T49n2035_036:0346c08": "高帝高帝蕭道成",
    "T49n2035_036:0346c09": "建元元年。帝幸莊嚴寺聽僧達法師講維",
    "T49n2035_036:0346c10": "摩經。御座稍遠。中書令張緒。請遷席以隣",
    "T49n2035_036:0346c11": "帝座。",
    "T49n2035_036:0346c12": "二年。益州刺史傅琰言。沙門玄暢建齊隆寺。",
    "T49n2035_036:0346c13": "感青衣神人遶山守衛。勅蠲百戶用充資",
    "T49n2035_036:0346c14": "給　帝幸鍾山僧遠所居。遠床坐辭以老",
    "T49n2035_036:0346c15": "病不出迎。以房門狹不容車。遣使特勞",
    "T49n2035_036:0346c16": "問。",
    "T49n2035_036:0346c17": "三年。中天竺沙門曇摩耶舍譯無量義經。",
    "T49n2035_036:0346c18": "四年。詔沙門法頴為京邑僧主　詔迎皖山",
    "T49n2035_036:0346c19": "誌公入京。公剺其面為十二面觀音。帝以",
    "T49n2035_036:0346c20": "其惑眾惡之。",
    "T49n2035_036:0346c21": "武帝武帝頤高帝太子",
    "T49n2035_036:0346c22": "永明元年。帝以華林園設八關齋戒。帝微",
    "T49n2035_036:0346c23": "時避難揭陽山中。累石為浮圖。忽有一樹",
    "T49n2035_036:0346c24": "生其側。狀如華蓋○西天沙門達磨提",
    "T49n2035_036:0346c25": "來。譯提婆達多品　鍾山僧遠居山五十",
    "T49n2035_036:0346c26": "年。天下仰其高德。及亡帝致書尉弟子法",
    "T49n2035_036:0346c27": "獻曰。承遠上無常。弟子中夜已自冥知。遠上",
    "T49n2035_036:0346c28": "此去甚嘉。遲見法師。方可敘瑞夢耳遠上者遠",
    "T49n2035_036:0346c29": "和上也○勅長干寺玄暢同法獻為僧主。分",
    "T49n2035_036:0347a01": "任江南北事。時號黑衣二傑。",
    "T49n2035_036:0347a02": "二年。詔沙門僧鍾見於乾和殿。但稱貧道。",
    "T49n2035_036:0347a03": "帝問僕射王儉曰。古之沙門何所稱。對曰。",
    "T49n2035_036:0347a04": "漢魏此道未盛無所傳聞。晉宋以來多稱",
    "T49n2035_036:0347a05": "貧道。而使預座。晉之中世。庾氷桓玄欲使",
    "T49n2035_036:0347a06": "盡敬。事竟不行。帝曰。獻暢二師道行如此。",
    "T49n2035_036:0347a07": "尚乃稱名。況復餘者揖拜則非制稱名亦",
    "T49n2035_036:0347a08": "無嫌。",
    "T49n2035_036:0347a09": "四年。沙門僧護於剡縣石城山見崖間光",
    "T49n2035_036:0347a10": "如佛焰。乃鐫石為彌勒佛。纔成面像。初是",
    "T49n2035_036:0347a11": "晉世有沙門曇光。至剡山石室宴坐。有雕",
    "T49n2035_036:0347a12": "虎丹蟒造前依足。與授三歸。並即引去。已",
    "T49n2035_036:0347a13": "而山祇盛餙來見。光為說法。神奉山以結",
    "T49n2035_036:0347a14": "伽藍。名曰隱岳。同學於蘭復創寺於旁曰",
    "T49n2035_036:0347a15": "玄化。護既造像。乃即像所建剎名石城。",
    "T49n2035_036:0347a16": "與兩寺鼎足而居。齊末沙門僧淑來繼其",
    "T49n2035_036:0347a17": "功。至梁武帝舉兵東下。用度不足。建安王",
    "T49n2035_036:0347a18": "偉文帝第八子取襄陽銅佛。毀以為錢。富僧藏繈",
    "T49n2035_036:0347a19": "舉兩反。漢志藏繈十萬。注錢貫也多加毒害。後刺江州感惡",
    "T49n2035_036:0347a20": "疾。有始豐縣令陸咸今天台縣夢沙門三人謂",
    "T49n2035_036:0347a21": "曰。建安王染患由於宿障。剡縣僧護造彌勒",
    "T49n2035_036:0347a22": "石像。若能成濟必獲康復。咸還都經年出",
    "T49n2035_036:0347a23": "門遇僧。謂曰。建安王事猶能憶否。忽然不",
    "T49n2035_036:0347a24": "見。咸大感悟。遂以白王。即召定林寺僧",
    "T49n2035_036:0347a25": "祐律師。因舊功鏟入五丈鏟楚限反。平木鐵器。又去聲至",
    "T49n2035_036:0347a26": "天監十五年畢功。像身光焰通高十丈。王疾",
    "T49n2035_036:0347a27": "既愈。遂留神釋學益悟佛理。唐道宣律師",
    "T49n2035_036:0347a28": "見天神謂曰。師即僧護僧叔僧祐後身。故",
    "T49n2035_036:0347a29": "世稱為三生石佛云出南史及劉勰石像碑。天人感通傳欲備見三生事迹。故并錄",
    "T49n2035_036:0347b01": "於此。",
    "T49n2035_036:0347b02": "五年。友州進真珠佛像○司徒竟陵王",
    "T49n2035_036:0347b03": "王子良。居西邸招致名僧講論佛法。造",
    "T49n2035_036:0347b04": "經唄新聲。數營齋戒。躬為僧倫賦食行水。",
    "T49n2035_036:0347b05": "嘗夢東方普光世界天王如來說淨住淨行",
    "T49n2035_036:0347b06": "法門。因著淨住子二十卷及三寶記○劉",
    "T49n2035_036:0347b07": "霽母明氏寢疾。霽誦觀音數萬遍。夜夢僧曰。",
    "T49n2035_036:0347b08": "夫人算盡。君精誠篤至。當為申延。後六十日",
    "T49n2035_036:0347b09": "乃亡。霽廬墓哀慟。常有白鶴雙翔廬前",
    "T49n2035_036:0347b10": "南史劉歊隱居求志。事母兄以孝悌。母每病",
    "T49n2035_036:0347b11": "夢歊進藥。翌日有間。弟劉訐精意釋典歊",
    "T49n2035_036:0347b12": "聽講鍾山諸寺。因共卜築東㵎。許常著穀",
    "T49n2035_036:0347b13": "皮冠披納。每遊山澤輒留連忘反南史。",
    "T49n2035_036:0347b14": "六年。僧伽跋摩於廣州竹林寺。譯善見毘婆",
    "T49n2035_036:0347b15": "沙律。",
    "T49n2035_036:0347b16": "七年。平原居士明僧紹。舍攝山宅為棲霞",
    "T49n2035_036:0347b17": "寺　帝以誌公幻惑俗眾。收付建康獄。是",
    "T49n2035_036:0347b18": "日國人咸見大士遊行市井。其夕語吏曰。",
    "T49n2035_036:0347b19": "門外有兩輿食。為我取之。既而文惠太子竟",
    "T49n2035_036:0347b20": "陵王送供至。建康令以聞。帝悔謝奉迎至禁",
    "T49n2035_036:0347b21": "中。館於華林園○竟陵王於弘濟寺講",
    "T49n2035_036:0347b22": "成實三論。夢中作維摩一契。命僧辯傳詠",
    "T49n2035_036:0347b23": "之。群鶴飛舞於階。詠畢而去○西天沙",
    "T49n2035_036:0347b24": "門摩訶乘德進等。譯諸經律。",
    "T49n2035_036:0347b25": "八年。帝不豫詔諸沙門祈佛聖僧。至七日",
    "T49n2035_036:0347b26": "感天香滿殿聖僧影迹堂內金錫振響。已",
    "T49n2035_036:0347b27": "而康復○晉安王蕭子懋年七歲。母阮淑",
    "T49n2035_036:0347b28": "媛病。請僧行道。有獻蓮華供佛者。漬銅",
    "T49n2035_036:0347b29": "罌中。王流涕禮佛曰。若阿姨因此和勝。願",
    "T49n2035_036:0347c01": "華竟齋不萎。七日齋畢華更鮮紅。視罌中",
    "T49n2035_036:0347c02": "稍有根須。母疾遂愈。當世稱其孝感。",
    "T49n2035_036:0347c03": "十一年。誌公在華林園。忽重著三布帽。未",
    "T49n2035_036:0347c04": "幾帝崩。文惠太子豫章王。相繼而殂。",
    "T49n2035_036:0347c05": "明帝明帝鸞高帝兄始安王子",
    "T49n2035_036:0347c06": "建武二年。召劉虯為國子博士不起。虯隱",
    "T49n2035_036:0347c07": "居江陵沙洲。衣麻辟穀。六時禮佛。注華嚴",
    "T49n2035_036:0347c08": "經以頓漸二門判教。又注法華經躬自講",
    "T49n2035_036:0347c09": "說。是年冬有白雲徘徊櫩宇。異香入戶。聞",
    "T49n2035_036:0347c10": "磬聲而卒。",
    "T49n2035_036:0347c11": "四年。誌公於平旦出宮門。忽曰。門上血腥。",
    "T49n2035_036:0347c12": "及帝遇害。果以犢車載屍出此門。頸血",
    "T49n2035_036:0347c13": "流墮門限。徐陵兒時。父携之以候公。公摩",
    "T49n2035_036:0347c14": "其頂曰。天上石麒麟也。",
    "T49n2035_036:0347c15": "永泰元年。滕曇恭年五歲。母楊氏患熱思",
    "T49n2035_036:0347c16": "食寒瓜。豫章土俗不產。曇恭歷訪俄遇一",
    "T49n2035_036:0347c17": "僧。我有兩瓜分一相遺。忽失所在及父",
    "T49n2035_036:0347c18": "母卒。曇恭蔬食終身。晝夜哀慟。門外有二",
    "T49n2035_036:0347c19": "冬生樹。有神光自樹而起。俄見佛像侍衛",
    "T49n2035_036:0347c20": "之儀。家人咸共禮拜。久之乃滅。時人號為滕",
    "T49n2035_036:0347c21": "曾子。",
    "T49n2035_036:0347c22": "東昏侯東昏侯寶卷明帝次子",
    "T49n2035_036:0347c23": "永元元年。扶桑國僧慧深來京師言。其國",
    "T49n2035_036:0347c24": "在大漢東海外多稱中國為漢者。存舊稱也三萬里。宋大明五",
    "T49n2035_036:0347c25": "年宋孝武罽賓國沙門五人至其國流通佛法。",
    "T49n2035_036:0347c26": "按東方朔十洲記。扶桑在東海去東岸",
    "T49n2035_036:0347c27": "一萬里。海水碧色甘香。扶桑在碧海中地",
    "T49n2035_036:0347c28": "方萬里。大帝太真所治。林木如桑。兩兩",
    "T49n2035_036:0347c29": "同根更相依倚。故名扶桑。仙人食其椹",
    "T49n2035_036:0348a01": "體作金色。今慧深言去東三萬里。當是遠",
    "T49n2035_036:0348a02": "人不測此中地里。故言若此。瓦官寺有師",
    "T49n2035_036:0348a03": "子國玉像。戴安道手製佛像五軀。顧長康維",
    "T49n2035_036:0348a04": "摩畫圖。世謂之三絕。東昏侯取玉像。為潘",
    "T49n2035_036:0348a05": "貴妃毀作釧釵。都人為之歎恨。",
    "T49n2035_036:0348a06": "佛祖統紀卷第三十六終",
    "T49n2035_036:0348a07": "○葛洪博究典籍。尤好神仙導養之法。",
    "T49n2035_036:0348a08": "從祖玄吳時學仙得道號葛仙翁。以鍊",
    "T49n2035_036:0348a09": "丹祕術授弟子鄭隱。洪就隱學得其法。",
    "T49n2035_036:0348a10": "以年老欲鍊丹祈遐壽。聞交趾出丹沙。",
    "T49n2035_036:0348a11": "求為句漏令句古侯反。曰非欲為榮以有",
    "T49n2035_036:0348a12": "丹耳。帝從之。至廣州刺史留不聽去。",
    "T49n2035_036:0348a13": "乃止羅浮山鍊丹著內外篇。自號抱朴",
    "T49n2035_036:0348a14": "子。後坐至日中。兀然若睡而卒。舉屍入",
    "T49n2035_036:0348a15": "棺輕如空衣。世以為屍解得仙。",
    "T49n2035_036:0348a16": "○豫章西山真君許遜拔宅升天。君生",
    "T49n2035_036:0348a17": "於吳。赤烏二年師至人吳猛傳神方。入",
    "T49n2035_036:0348a18": "西山修鍊。晉太康元年為蜀郡旌陽令。民",
    "T49n2035_036:0348a19": "服其化至於無訟。歲大疫。標竹江濱置",
    "T49n2035_036:0348a20": "符水中。令病者飲之無不愈。及解官東",
    "T49n2035_036:0348a21": "歸。有女童五人。持寶劍為獻。聞丹楊女",
    "T49n2035_036:0348a22": "師湛姆有道往叩之。授金丹寶經並正一",
    "T49n2035_036:0348a23": "斬邪之法。君鍊丹艾城黃龍山。既成登秀",
    "T49n2035_036:0348a24": "峯為壇醮謝上帝。乃服丹至西安縣今分",
    "T49n2035_036:0348a25": "寧。廟神迎告曰。此有蛟害民。知仙君來。",
    "T49n2035_036:0348a26": "今往鄂渚避之矣。君杖劍躡迹而往。勅",
    "T49n2035_036:0348a27": "吏兵驅出誅之。還豫章郡城。以丹數粒",
    "T49n2035_036:0348a28": "雜他藥貨之令其自取。贖藥雖多。竟無",
    "T49n2035_036:0348a29": "一人取丹者。君歎世間仙才之難遇也。",
    "T49n2035_036:0348b01": "弟子數百。君化炭為美婦。夜散入群弟",
    "T49n2035_036:0348b02": "子。明日閱之。其不染污者唯十人。即異",
    "T49n2035_036:0348b03": "時上升高第也。是年有二仙自天而下。",
    "T49n2035_036:0348b04": "奉王皇命授九州都仙。太史詔曰。許遜",
    "T49n2035_036:0348b05": "脫子前世貪殺不祀先祖之罪錄。子今",
    "T49n2035_036:0348b06": "生符水治病。罰惡之功身及家口厨宅凌",
    "T49n2035_036:0348b07": "空歸天。二仙揖君升龍車。命陳勳時",
    "T49n2035_036:0348b08": "荷周廣曾亨黃仁覽盱烈及其母仙君之姊部從",
    "T49n2035_036:0348b09": "仙眷四十二口。同時升天。雞犬亦隨飛騰",
    "T49n2035_036:0348b10": "神功妙濟真君傳。是年天詔施岑鐘離嘉乘車升天。君之壻黃仁覽同其父黃萬石三十二口。從真君升天。",
    "T49n2035_036:0348b11": "宋永初二年舉二十六口白日升天耳戰。陳大建元年天詔駕車升天。"
}