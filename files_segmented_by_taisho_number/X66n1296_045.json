{
    "X66n1296_045:0259c18": "宗門拈古彚集卷第四十五",
    "X66n1296_045:0259c20": "古杭白巖嗣祖沙門　淨符　彚集",
    "X66n1296_045:0259c21": "△青十五",
    "X66n1296_045:0259c22": "明州雪竇足菴智鑑禪師(青十五天童珏嗣)參翠山宗。宗問。",
    "X66n1296_045:0259c23": "道者為眾竭力。不無其勞。竇曰須知有不勞者。曰尊",
    "X66n1296_045:0259c24": "貴位中留不住時如何。竇曰觸處相逢不相識。曰。猶",
    "X66n1296_045:0260a01": "是途中主賓。如何是主中主。竇曰丙丁吹滅火。宗以",
    "X66n1296_045:0260a02": "手掩竇口。竇拓開便行。",
    "X66n1296_045:0260a03": "崇先奇云。翠山恁麼問。雪竇恁麼答。盡謂賓主穆",
    "X66n1296_045:0260a04": "穆。檢點將來。大似持鉢不得詐道不饑。",
    "X66n1296_045:0260a05": "△青十六",
    "X66n1296_045:0260a06": "明州天童長翁如淨禪師(青十六雪竇鑑嗣)上堂。霜風號肅",
    "X66n1296_045:0260a07": "殺。霜葉墮蕭[颱-台+(癸-天+虫)]。舉拂子曰。看。惟有玲瓏巖。崔嵬望轉",
    "X66n1296_045:0260a08": "高。所謂天童滯貨今朝短販一遭。莫有酬價底麼。下",
    "X66n1296_045:0260a09": "座。",
    "X66n1296_045:0260a10": "文峰玉云。長翁與麼說法。陽春雪曲固難為和。乃",
    "X66n1296_045:0260a11": "無端喚作滯貨要人酬價。從前雪曲可惜變作下",
    "X66n1296_045:0260a12": "里巴歌了也。還有挽轉者麼。試與長翁出臂力看。",
    "X66n1296_045:0260a13": "天童六坐道場并未言稟承。有請為拈香者。童曰我",
    "X66n1296_045:0260a14": "待涅槃堂裏拈出。及臨終果拈香曰。如淨行脚四十",
    "X66n1296_045:0260a15": "餘年。首到乳峰失脚墮於陷穽。此香今不免拈出鈍",
    "X66n1296_045:0260a16": "置我雪竇足菴大和尚。",
    "X66n1296_045:0260a17": "龍唐柱云。長翁老祖被雪竇活埋在碧玉穽中。直",
    "X66n1296_045:0260a18": "得有屈無伸。所以三回兩度吐露不得。逗到臨末",
    "X66n1296_045:0260a19": "梢頭方纔雪屈。何也。縱有伯牙琴。應難寫心曲。",
    "X66n1296_045:0260a20": "天童開爐上堂。召眾打圓相曰。個是天童火爐。近前",
    "X66n1296_045:0260a21": "則燒殺。退後則凍殺。忽有個漢出來道合作麼生。[囗@力]。",
    "X66n1296_045:0260a22": "火爐動也。",
    "X66n1296_045:0260a23": "天界盛云。我當時若見者漢恁麼道。便與驀頭一",
    "X66n1296_045:0260a24": "喝云。者老漢自己眉毛燒却也不知。",
    "X66n1296_045:0260b01": "白巖符云。在者裏又且不然。盡大地是箇火爐。你",
    "X66n1296_045:0260b02": "近前則燒殺。退後亦燒殺。直饒你總不恁麼也無",
    "X66n1296_045:0260b03": "你軃避處。忽有個漢出來道畢竟合作麼生。[囗@力]。可",
    "X66n1296_045:0260b04": "惜許。",
    "X66n1296_045:0260b05": "崇先奇云。天童老祖大似貧兒暴富賣弄家珍。臯",
    "X66n1296_045:0260b06": "亭當時若見。踏翻便行。令者一隊趨炎附熱漢凍",
    "X66n1296_045:0260b07": "殺有甚麼過。",
    "X66n1296_045:0260b08": "△青十七",
    "X66n1296_045:0260b09": "襄州鹿門覺禪師(青十七天童淨嗣)參天童長翁。值翁上堂",
    "X66n1296_045:0260b10": "曰。一箇烏梅似本形。蜘蛛結網打蜻蜓。蜻蜓落了兩",
    "X66n1296_045:0260b11": "片翼。堪笑烏梅咬鐵釘。門不覺失笑曰。早知燈是火。",
    "X66n1296_045:0260b12": "飯熟幾多時。",
    "X66n1296_045:0260b13": "天界盛云。長翁用盡伎倆。不過只發得沒意智漢",
    "X66n1296_045:0260b14": "個好笑。究竟向上事。未曾打發在。",
    "X66n1296_045:0260b15": "鹿門示眾。盡大地是學人一卷經。盡乾坤是學人一",
    "X66n1296_045:0260b16": "隻眼。以者個眼讀如是經。千萬億劫無有間斷。",
    "X66n1296_045:0260b17": "報恩秀云。看讀不易。",
    "X66n1296_045:0260b18": "愚菴盂云。正恁麼時。有經處無眼。有眼處無經。舉",
    "X66n1296_045:0260b19": "意讀時便成間斷。報恩云看讀不易。咄。寐語作麼。",
    "X66n1296_045:0260b20": "龍唐柱云。看則眉毛落地。讀則碓嘴生花。",
    "X66n1296_045:0260b21": "烏龍岑云。以者隻眼讀者卷經。直是東南西北無",
    "X66n1296_045:0260b22": "一物能為障礙。古今三世無一刻能為間斷。只是",
    "X66n1296_045:0260b23": "看讀不易。山僧為伊拈却去也。遂豎起拂子高聲",
    "X66n1296_045:0260b24": "云。盡大地是一卷經。盡乾坤是一隻眼。孟八郎漢",
    "X66n1296_045:0260c01": "便恁麼去。乃擲下拂子。",
    "X66n1296_045:0260c02": "崇先奇云。鹿門恁麼示眾。也是依經解義。報恩雖",
    "X66n1296_045:0260c03": "善斷章節句。怎奈打失眼睛。皐亭一出娘肚皮便",
    "X66n1296_045:0260c04": "開眼見明閉眼見暗。至今胸無一元字脚。山依舊",
    "X66n1296_045:0260c05": "是山。水依舊是水。又何用別作解會。也別無難易。",
    "X66n1296_045:0260c06": "且道與古人是同是別。辨得者出來吐露。不知者",
    "X66n1296_045:0260c07": "切忌心麤。",
    "X66n1296_045:0260c08": "鹿門因普照參。照問如何是盡乾坤是學人一隻眼。",
    "X66n1296_045:0260c09": "門曰汝被一卷經遮却也。照擬對。門搖手曰不快漆",
    "X66n1296_045:0260c10": "桶。照於是得言外旨。",
    "X66n1296_045:0260c11": "天界盛云。鹿門慣得其便則且置。且道如何是言",
    "X66n1296_045:0260c12": "外旨。盞子撲落地。碟子成七片。",
    "X66n1296_045:0260c13": "△青十八",
    "X66n1296_045:0260c14": "青州普照一辨禪師(青十八鹿門覺嗣)因大明寶問。離四句",
    "X66n1296_045:0260c15": "絕百非。請師直指西來意。照曰。昨日有人恁麼問。被",
    "X66n1296_045:0260c16": "打出去也。明曰今日又如何。照曰你得恁麼不識痛",
    "X66n1296_045:0260c17": "癢。明禮拜。照曰。可惜許。棒折也。明直得汗下。",
    "X66n1296_045:0260c18": "文峰玉云。一挨一拶有放有收。還他二大老不虗",
    "X66n1296_045:0260c19": "其為作家手眼。有者道赤眼撞著火柴頭。也不妨",
    "X66n1296_045:0260c20": "許伊道著。若是大明汗下。猶未夢見在。",
    "X66n1296_045:0260c21": "白巖符云。殺人不用刀。活人何必劒。在普照老漢",
    "X66n1296_045:0260c22": "得之矣。當時大明可惜放過。若不放過。待道可惜",
    "X66n1296_045:0260c23": "許棒折也。便好進云。知和尚祇有受璧之心。且無",
    "X66n1296_045:0260c24": "割城之意。看者老漢又當作何處置。",
    "X66n1296_045:0261a01": "普照甞垂百問勘騐學者。茲略記其五問。聲前薦得",
    "X66n1296_045:0261a02": "落在今時。句後承當迷頭認影。作麼生是空劫已前",
    "X66n1296_045:0261a03": "自己。",
    "X66n1296_045:0261a04": "愚菴盂云。道即不難。恐落今時。旁僧云。請和尚道",
    "X66n1296_045:0261a05": "看。余打一摑云。羞也不識。要稱禪客。",
    "X66n1296_045:0261a06": "龍唐柱云。青州老人秉洞上宗綱。為天下歸仰。大",
    "X66n1296_045:0261a07": "開東閣迎賓。不忘重闈禁殿。要識空劫已前自己",
    "X66n1296_045:0261a08": "麼。良久云。從來無位次。誰敢強安排。",
    "X66n1296_045:0261a09": "百丈源云。貧逸富勞。",
    "X66n1296_045:0261a10": "問。二邊純莫立。中道不須安。且道甚處相見得個端",
    "X66n1296_045:0261a11": "的。",
    "X66n1296_045:0261a12": "愚菴盂云。可憐無定河邊骨。盡是春閨夢裏人。",
    "X66n1296_045:0261a13": "百丈源云。和尚口乾。呌侍者過茶來。",
    "X66n1296_045:0261a14": "問。回途轉位直須戴角披毛。喚作畜生得麼。",
    "X66n1296_045:0261a15": "愚菴盂云。媧女不知亡國恨。隔江猶唱後庭花。",
    "X66n1296_045:0261a16": "百丈源云。輕打我輕打我。",
    "X66n1296_045:0261a17": "問。念念釋迦生世。步步彌勒下生。為甚麼擬心即錯",
    "X66n1296_045:0261a18": "動念即乖。",
    "X66n1296_045:0261a19": "愚菴盂云。富嫌千口少。貧恨一身多。",
    "X66n1296_045:0261a20": "百丈源云。甜瓜甜。苦瓜苦。",
    "X66n1296_045:0261a21": "問。有口讀不盡。無言心自明。是則裂破虗空。不是則",
    "X66n1296_045:0261a22": "鬼家活計。上人端的處。道將一句來。",
    "X66n1296_045:0261a23": "愚菴盂云。骨鎈。又云。背手抽金鏃。",
    "X66n1296_045:0261a24": "百丈源云。莫裝聾好。",
    "X66n1296_045:0261b01": "明州天童雲外岫禪師(青十八直翁舉嗣)上堂。閙市紅塵裏",
    "X66n1296_045:0261b02": "有閙市紅塵裏佛法。深山巖崖中有深山巖崖中佛",
    "X66n1296_045:0261b03": "法。山僧昨日出城門。閙市紅塵裏佛法一時忘却了",
    "X66n1296_045:0261b04": "也。歸到二十里松雲。便見深山巖崖中佛法。大眾。且",
    "X66n1296_045:0261b05": "道如何是深山巖崖中佛法。白雲澹泞出沒太虗之",
    "X66n1296_045:0261b06": "中。青蘿夤緣直上寒松之頂。",
    "X66n1296_045:0261b07": "龍唐柱云。深山佛法。雲外一一發洩了也。且道如",
    "X66n1296_045:0261b08": "何是閙市紅塵裏佛法。樓連湖野梅花弄霽雪之",
    "X66n1296_045:0261b09": "天。樂作行營鼓吹雜胡笳之曲。",
    "X66n1296_045:0261b10": "暠山季云。雲外恁麼說法。大似隨境漂流。",
    "X66n1296_045:0261b11": "佛日哲云。雲外老漢尋常氣吞寰宇。及至拈著佛",
    "X66n1296_045:0261b12": "法二字。便打作兩橛。隆安佛法則不然。閙市紅塵",
    "X66n1296_045:0261b13": "裏便是深山巖崖中。深山巖崖中即是閙市紅塵",
    "X66n1296_045:0261b14": "裏。所以太白峰頭和泥合水。長安市上壁立萬仞。",
    "X66n1296_045:0261b15": "壁立萬仞處通身合水和泥。合水和泥時斬然壁",
    "X66n1296_045:0261b16": "立萬仞。且道隆安有甚長處乃能如是。卓拄杖云。",
    "X66n1296_045:0261b17": "但見皇風成一片。不知何處有封疆。",
    "X66n1296_045:0261b18": "天童垂語。天童今日大死去也。你作麼生救。天童今",
    "X66n1296_045:0261b19": "日大死去也。你不要相救。天童今日大死去也。阿誰",
    "X66n1296_045:0261b20": "與我同行。",
    "X66n1296_045:0261b21": "雪竇證於第一問著語云。救他作麼。第二問云。請",
    "X66n1296_045:0261b22": "和尚喫飯。第三問云。和尚先行。某甲後隨。",
    "X66n1296_045:0261b23": "龍唐柱云。可惜放過天童者漢。我若在。待云今日",
    "X66n1296_045:0261b24": "大死去也阿誰與我同行。即與挑起鉢囊橫擔楖",
    "X66n1296_045:0261c01": "[木*栗]。看者漢去得去不得。若去不得。便與推倒方丈。",
    "X66n1296_045:0261c02": "纔見真獅子兒。豈不俊哉。",
    "X66n1296_045:0261c03": "△青十九",
    "X66n1296_045:0261c04": "磁州大明寶禪師(青十九普照辨嗣)示眾。若論此事。如人作",
    "X66n1296_045:0261c05": "針線。幸然針針相似。忽見人來。不覺失却針祇見線。",
    "X66n1296_045:0261c06": "者邊尋也不見。那邊尋也不見。却自曰近處尚不見",
    "X66n1296_045:0261c07": "遠處那裏得來。多時尋不得。心煩昏悶。乃打睡。拽衣",
    "X66n1296_045:0261c08": "就枕。方就枕時。驀然一劄。曰原來在者裏。",
    "X66n1296_045:0261c09": "愚菴盂云。大明不能為後人抽釘拔楔。作洒落了",
    "X66n1296_045:0261c10": "事人。反引渠向針線上作活計。就使模索得來。轉",
    "X66n1296_045:0261c11": "見迷頭認影。雖然。三十年後一回飲水一回噎。",
    "X66n1296_045:0261c12": "龍唐柱云。有時求不得。無心還自來。須知此事奇",
    "X66n1296_045:0261c13": "特非常。祇如枕邊一劄時如何。分明一段風流事。",
    "X66n1296_045:0261c14": "惟許佳人獨自知。",
    "X66n1296_045:0261c15": "暠山季云。若論此事。直饒你驀劄相逢。到山僧者",
    "X66n1296_045:0261c16": "裏猶未許在。何故聻。從門入者不是家珍。",
    "X66n1296_045:0261c17": "崇先奇云。大明雖婆心切切。若是皮下有血底自",
    "X66n1296_045:0261c18": "然不甘。還有為古人出氣者麼。皐亭要問伊知痛",
    "X66n1296_045:0261c19": "癢也未。",
    "X66n1296_045:0261c20": "△青二十",
    "X66n1296_045:0261c21": "太原王山體禪師(青二十大明寶嗣)示眾。既有尊貴之位。須",
    "X66n1296_045:0261c22": "明尊貴底人。須知尊貴底人。不處尊貴之位。方明尊",
    "X66n1296_045:0261c23": "貴不落階級。",
    "X66n1296_045:0261c24": "寶壽方云。太原與麼提持。要明尊貴一路尚欠在。",
    "X66n1296_045:0262a01": "為什麼。不見道方外誰敢論量。",
    "X66n1296_045:0262a02": "愚菴盂云。如何黑漆屏風上。更寫盧仝月蝕詩。",
    "X66n1296_045:0262a03": "王山見雀子啄生臺飯。乃拍手一下。雀飛去。大明遂",
    "X66n1296_045:0262a04": "於山背上打一掌。山回首。明曰。還是雀子辜負你。還",
    "X66n1296_045:0262a05": "是你辜負我。山罔措。明曰。幸自可憐生。却乃互相辜",
    "X66n1296_045:0262a06": "負去。山豁然有省。十載執侍。秘重深嚴。一旦抽單。罔",
    "X66n1296_045:0262a07": "不疑怪。或問大明侍者何往。明曰。諸方來諸方去。何",
    "X66n1296_045:0262a08": "介意哉。曰參學何似。明曰。道有參學。栽他頭角。道無",
    "X66n1296_045:0262a09": "參學。減他威光。一眾方疑。後承印記。",
    "X66n1296_045:0262a10": "龍唐柱云。全身奉重不觸威嚴。轉位提持縱橫得",
    "X66n1296_045:0262a11": "妙。道有道無二俱不涉。諸人作麼生會。天曉便藏",
    "X66n1296_045:0262a12": "無影樹。太陽雖照不能尋。",
    "X66n1296_045:0262a13": "△青二十一",
    "X66n1296_045:0262a14": "磁州雪巖滿禪師(青二十一王山體嗣)初參普照。照曰。兄弟年",
    "X66n1296_045:0262a15": "少正宜力參。老僧當年念念以佛法為事。嚴避席進",
    "X66n1296_045:0262a16": "曰。和尚而今如何。照曰如生冤家相似。嚴曰若不得",
    "X66n1296_045:0262a17": "此語。幾乎枉行千里。照下禪床握巖手曰作家那。",
    "X66n1296_045:0262a18": "報恩秀云。死灰裏一粒荳爆。",
    "X66n1296_045:0262a19": "愚菴盂云。普照當時待他問和尚而今如何。也好",
    "X66n1296_045:0262a20": "頂門一棒。或再進語。更與一棒。且教者漢參三十",
    "X66n1296_045:0262a21": "年。普照若行得此令。吾宗不止如是。雖然。爛泥裏",
    "X66n1296_045:0262a22": "有刺。作者方知。",
    "X66n1296_045:0262a23": "龍唐柱云。雪巖向獅子頷下解鈴。驪龍額上探珠。",
    "X66n1296_045:0262a24": "誠為好手。然終未免被普照贓誣一上。至今稱不",
    "X66n1296_045:0262b01": "得好人。報恩曰冷灰裏一粒荳爆。也是壓良為賤。",
    "X66n1296_045:0262b02": "崇先奇云。萬松祖錯下名言。殊不知青州勾賊破",
    "X66n1296_045:0262b03": "家。我若作普照。待問而今如何。拈棒趂出。免見互",
    "X66n1296_045:0262b04": "相鈍置。",
    "X66n1296_045:0262b05": "白巖符云。雪巖末上若不與一拶。豈不失却青州。",
    "X66n1296_045:0262b06": "雖然。猶欠辣手。當時待道如生冤家。何不向道。和",
    "X66n1296_045:0262b07": "尚今日瓦解氷消。青州雖有惡水。管取無處澆潑。",
    "X66n1296_045:0262b08": "雪巖後造王山問。洞山於覩影處悟邈師真意旨。臨",
    "X66n1296_045:0262b09": "濟於徹困處悟佛法無多子。如何後來出世為人立",
    "X66n1296_045:0262b10": "甚正偏君臣玄要人境。無乃反惑亂人乎。山笑曰。子",
    "X66n1296_045:0262b11": "欲了此生死病源。既於徹悟處與為人處自生惑亂。",
    "X66n1296_045:0262b12": "則生死病根如何斷得。古人所謂不疑言句是為大",
    "X66n1296_045:0262b13": "病。子今既疑則病發矣。子知此病即子藥乎。巖於是",
    "X66n1296_045:0262b14": "坐臥不寧久之。一日讀洞山兼中到頌曰。折合終歸",
    "X66n1296_045:0262b15": "炭裏坐。乃忽然契悟曰。今日方知病即藥也。呈解於",
    "X66n1296_045:0262b16": "山。山曰料掉沒交涉。巖曰者老漢此回瞞我不得也。",
    "X66n1296_045:0262b17": "天界盛云。草頭方子撞釆。醫得一個也。拈拄杖云。",
    "X66n1296_045:0262b18": "還有要識者草頭方子者麼。卓一卓云。料掉沒交",
    "X66n1296_045:0262b19": "涉。",
    "X66n1296_045:0262b20": "白巖符云。大疑大悟。不疑則不悟。雪巖既疑矣悟",
    "X66n1296_045:0262b21": "矣。且道還諦當也無。直饒道此回瞞我不得。殊不",
    "X66n1296_045:0262b22": "知早被王山籠罩了也。山僧與麼批判。還有為雪",
    "X66n1296_045:0262b23": "巖作主者麼。良久云。設有也是料掉沒交涉。",
    "X66n1296_045:0262b24": "△青二十二",
    "X66n1296_045:0262c01": "燕京報恩萬松行秀禪師(青二十二雪巖滿嗣)示眾。機輪轉處",
    "X66n1296_045:0262c02": "智眼猶迷。寶鏡開時纖塵不度。開拳不落地。應物善",
    "X66n1296_045:0262c03": "知時。兩刃相逢時如何回互。",
    "X66n1296_045:0262c04": "愚菴盂云。徧身綺羅者。不是養蚕人。",
    "X66n1296_045:0262c05": "報恩示眾。去則留住。住則遣去。不住不去。渠無國土。",
    "X66n1296_045:0262c06": "何處逢渠。在在處處。且道是什麼物得恁麼奇特。",
    "X66n1296_045:0262c07": "愚菴盂云。秤錘蘸醋。",
    "X66n1296_045:0262c08": "報恩示眾。動則埋身千丈。不動則當處生苗。直須兩",
    "X66n1296_045:0262c09": "頭撒開。中間放下。更買草鞋行脚始得。",
    "X66n1296_045:0262c10": "愚菴盂云。曾經三峽猿啼處。不是愁人也斷腸。",
    "X66n1296_045:0262c11": "報恩示眾。踢翻滄海大地塵飛。喝散白雲虗空粉碎。",
    "X66n1296_045:0262c12": "嚴行正令猶是半提。大用全彰如何施設。",
    "X66n1296_045:0262c13": "愚菴盂云。瑠璃殿上無知識。",
    "X66n1296_045:0262c14": "報恩示眾。向上一機鶴冲霄漢。當陽一路鷂過新羅。",
    "X66n1296_045:0262c15": "直饒眼似流星。未免口如匾檐。且道是何宗旨。",
    "X66n1296_045:0262c16": "愚菴盂云。閉眼食蝸牛。一場酸澀苦。",
    "X66n1296_045:0262c17": "報恩問僧。俱胝竪指意旨如何。僧乃竪一指。恩曰。祇",
    "X66n1296_045:0262c18": "者個。更別有。僧無語。恩便喝出。",
    "X66n1296_045:0262c19": "龍唐柱云。措大漢子隨人語脈裏走。不識轉身一",
    "X66n1296_045:0262c20": "路。待云祇者個更別有。便縮却指頭。不惟與俱胝",
    "X66n1296_045:0262c21": "相見。亦乃使天下人摸索不著。",
    "X66n1296_045:0262c22": "報恩問僧。洞山道龍吟枯木異響難聞。如何是異響。",
    "X66n1296_045:0262c23": "曰不會。恩曰善解龍吟。",
    "X66n1296_045:0262c24": "崇先奇云。報恩老人雖別音響。怎奈欠一著在。者",
    "X66n1296_045:0263a01": "僧善解龍吟。只是不知時節。仔細看來。也是別寶",
    "X66n1296_045:0263a02": "遇著瞎波斯。",
    "X66n1296_045:0263a03": "報恩因僧問。撒手那邊底人。為什麼不居正位。恩曰",
    "X66n1296_045:0263a04": "大功不宰。曰。回頭者畔底人。為什麼不墮偏方。恩曰",
    "X66n1296_045:0263a05": "至化無為。",
    "X66n1296_045:0263a06": "白巖符云。芳花叢裏不措一足。萬年牀上嬾去安",
    "X66n1296_045:0263a07": "眠。獨許萬松個漢。盡大地人無敢論量。雖然。你若",
    "X66n1296_045:0263a08": "作正偏回互會。墮拔舌犁耕地獄有日在。",
    "X66n1296_045:0263a09": "△青二十三",
    "X66n1296_045:0263a10": "西京少室雪庭福裕禪師(青二十三報恩秀嗣)因僧問。如何是",
    "X66n1296_045:0263a11": "祖師西來意。庭曰待乳峰點頭即向汝道。",
    "X66n1296_045:0263a12": "愚菴盂云。乳峰點頭也。道個什麼。火裏鶺鷯吞大",
    "X66n1296_045:0263a13": "蟲。",
    "X66n1296_045:0263a14": "龍唐柱云。天華則不然。有問如何是祖師西來意。",
    "X66n1296_045:0263a15": "即向他道。直待乳峰點頭亦不向汝道。",
    "X66n1296_045:0263a16": "崇先奇徵云。為是答者僧語。為是別有道理。者僧",
    "X66n1296_045:0263a17": "當時若果然會去。乳峰至今橫點頭竪點頭。若也",
    "X66n1296_045:0263a18": "不會。祖師歸天竺久矣。",
    "X66n1296_045:0263a19": "雪庭因僧問。如何是向上尊貴一路。庭曰。漁歌驚起",
    "X66n1296_045:0263a20": "沙汀鷺。飛出蘆花不見蹤。",
    "X66n1296_045:0263a21": "愚菴盂云。一字入公門。九牛拔不出。",
    "X66n1296_045:0263a22": "崇先奇云。有人透得過者。可辨語滲漏。",
    "X66n1296_045:0263a23": "白巖符云。與麼答話。諸方盡作向上尊貴語會。還",
    "X66n1296_045:0263a24": "諦當也未。苟不曾認得皓布裩面目清楚。要與他",
    "X66n1296_045:0263b01": "雪庭老漢相見。千里萬里。",
    "X66n1296_045:0263b02": "△青二十四",
    "X66n1296_045:0263b03": "西京少室靈隱文泰禪師(青二十四雪庭裕嗣)上堂。塵劫來事",
    "X66n1296_045:0263b04": "只在於今。河沙妙德總在心源。試教伊覿面相承。便",
    "X66n1296_045:0263b05": "不解當風拈出。且道過在什麼處。卓拄杖曰。祇為分",
    "X66n1296_045:0263b06": "明極。翻令所得遲。",
    "X66n1296_045:0263b07": "愚菴盂云。只如靈隱還拈得出麼。若拈得出。何不",
    "X66n1296_045:0263b08": "略借一觀。若拈不出。河沙妙德向何處去也。隔墻",
    "X66n1296_045:0263b09": "恩怨如何說。獨抱琵琶月下彈。",
    "X66n1296_045:0263b10": "龍唐柱云。大小靈隱將差珍異寶撒出。當陽供養",
    "X66n1296_045:0263b11": "諸人了也。拈拄杖云。看看。見之不取。思之千里。",
    "X66n1296_045:0263b12": "崇先奇云。大小靈隱只見錐頭利不見鑿頭方。",
    "X66n1296_045:0263b13": "白巖符云。逆來則瞋。順來則喜。甚處不是覿面相",
    "X66n1296_045:0263b14": "承處。更要當風拈出作麼。泰翁與麼說話。大似要",
    "X66n1296_045:0263b15": "人頭上安頭。驀竪拂子云。決定是見。擊案云。決定",
    "X66n1296_045:0263b16": "是聞。良久云。不可更頭上安頭也。乃擲下拂子。",
    "X66n1296_045:0263b17": "△青二十五",
    "X66n1296_045:0263b18": "西京還源寶應福遇禪師(青二十五少室泰嗣)因僧問。如何是",
    "X66n1296_045:0263b19": "西來的的大意。應曰。風送泉聲來几畔。月移花影到",
    "X66n1296_045:0263b20": "窓前。",
    "X66n1296_045:0263b21": "愚菴盂云。大小祖師引人向聲色裏作窠臼。好與",
    "X66n1296_045:0263b22": "三十棒。除却聲色也好與三十棒。祇如愚菴聻。點",
    "X66n1296_045:0263b23": "石化為金玉易。勸人除却是非難。",
    "X66n1296_045:0263b24": "南山寶云。有能向者裏點得寶應老落處出。方知",
    "X66n1296_045:0263c01": "釋迦掩室維摩杜口總是不守本分底人。",
    "X66n1296_045:0263c02": "龍唐柱云。轉功就位。轉位就功。則不無寶應。若問",
    "X66n1296_045:0263c03": "山僧。更有入理底句。寒松盡夜無虗籟。老鶴移棲",
    "X66n1296_045:0263c04": "空月巢。",
    "X66n1296_045:0263c05": "崇先奇云。寶應老人平常六韜三略七事隨身。恁",
    "X66n1296_045:0263c06": "麼答話。大似坐觀成敗。然雖如是。還覺腦門重麼。",
    "X66n1296_045:0263c07": "△青二十六",
    "X66n1296_045:0263c08": "南陽香嚴淳拙文才禪師(青二十六寶應遇嗣)因僧問。如何是",
    "X66n1296_045:0263c09": "理法界。嚴曰。虗空撲落地。粉碎不成文。如何是事法",
    "X66n1296_045:0263c10": "界。嚴曰。到來家蕩盡。免作屋中愚。如何是事理無礙",
    "X66n1296_045:0263c11": "法界。嚴曰。三冬枯木秀。九夏雪花飛。如何是事事無",
    "X66n1296_045:0263c12": "礙法界。巖曰。清風伴明月。野老笑相親。",
    "X66n1296_045:0263c13": "崇先奇云。香嚴老人只知指疆畫界。不覺通身水",
    "X66n1296_045:0263c14": "泥。者僧會即會也。是紙上富貴。若是四法界。未夢",
    "X66n1296_045:0263c15": "見在。",
    "X66n1296_045:0263c16": "白巖符云。盡謂香嚴老漢被者僧扯入葛藤窠裏",
    "X66n1296_045:0263c17": "東兜西搭。殊不知善言言者言滿天下無口過。還",
    "X66n1296_045:0263c18": "知者老漢舌根不動處麼。良久云。切忌道山僧饒",
    "X66n1296_045:0263c19": "舌。",
    "X66n1296_045:0263c20": "香嚴甞讀證道歌。至幻化空身即法身處。豁然契悟。",
    "X66n1296_045:0263c21": "愚菴盂云。若向者裏悟去。披毛戴角有日在。",
    "X66n1296_045:0263c22": "龍唐柱云。不離花下路。便見洞中春。會麼。山僧借",
    "X66n1296_045:0263c23": "手行拳去也。乃舉長蘆上堂云。幻化空身即法身。",
    "X66n1296_045:0263c24": "遂作舞云。見麼見麼。恁麼見得。過橋村酒美。又作",
    "X66n1296_045:0264a01": "舞云。見麼見麼。恁麼不見。隔岸野花香。且道香嚴",
    "X66n1296_045:0264a02": "悟底與長蘆道底還有差別也無。",
    "X66n1296_045:0264a03": "△青二十九",
    "X66n1296_045:0264a04": "西京少室俱空契斌禪師(青二十九凝然改嗣)僧問。如何是空",
    "X66n1296_045:0264a05": "劫已前底事。空曰烏龜向火。",
    "X66n1296_045:0264a06": "愚菴盂云。料掉沒交涉。且道過在主家賓家。者裏",
    "X66n1296_045:0264a07": "明得。方許你會空劫已前底事。如或不明。且看烏",
    "X66n1296_045:0264a08": "龜向火。",
    "X66n1296_045:0264a09": "龍唐柱云。恁麼舉揚。還當得空劫已前事麼。天色",
    "X66n1296_045:0264a10": "稍晚。各自歸堂參取好。",
    "X66n1296_045:0264a11": "鳳山啟云。五月五日午時節。赤口白舌盡消滅。",
    "X66n1296_045:0264a12": "崇先奇云。者僧當時悟去。可以隨處作主。若更去",
    "X66n1296_045:0264a13": "東卜西卜。則病在心頭。",
    "X66n1296_045:0264a14": "△青三十四",
    "X66n1296_045:0264a15": "建昌壽昌無明慧經禪師(青三十四廩山忠嗣)問僧。趙州道臺",
    "X66n1296_045:0264a16": "山婆我為汝勘破了也。畢竟勘破在什麼處。僧曰和",
    "X66n1296_045:0264a17": "尚今日敗缺了也。昌曰老僧一生也不奈何。好教你",
    "X66n1296_045:0264a18": "知。若實會。舉似來看。僧擬進語。昌打一棒云。者掠虗",
    "X66n1296_045:0264a19": "漢。",
    "X66n1296_045:0264a20": "棲霞成云。臺山一案拈却多少人鼻孔。換却多少",
    "X66n1296_045:0264a21": "人眼睛。者僧也解詐明頭。及乎老漢拈出個柴頭",
    "X66n1296_045:0264a22": "向他面前一吹。直得退身無路。且道者一棒他還",
    "X66n1296_045:0264a23": "知落處麼。",
    "X66n1296_045:0264a24": "白巖符云。可惜者僧有前無後。當時若是個善始",
    "X66n1296_045:0264b01": "善終底。待道老僧也不奈何。便好向道轉見不堪。",
    "X66n1296_045:0264b02": "拂袖便出。管教者老漢刮目相待。",
    "X66n1296_045:0264b03": "崇先奇云。臺山路惟趙州與壽昌老人親履實踐。",
    "X66n1296_045:0264b04": "故不與路為讐。可惜者僧當時舍近求遠遂成周",
    "X66n1296_045:0264b05": "遮。若是臯亭。待他道老僧一生也不奈何。但云和",
    "X66n1296_045:0264b06": "尚更須買草鞋行脚。不圖勘破壽昌。并得參見趙",
    "X66n1296_045:0264b07": "老。",
    "X66n1296_045:0264b08": "△青三十五",
    "X66n1296_045:0264b09": "越州雲門顯聖湛然圓澄禪師(青三十五大覺念嗣)因鶴林參",
    "X66n1296_045:0264b10": "五臺山達觀可。盤桓夜深次。觀曰你信得及麼。鶴曰",
    "X66n1296_045:0264b11": "信得及。觀曰既信得及。請將法華經拋入尿桶看。鶴",
    "X66n1296_045:0264b12": "如所言。諸方疑駭。門往勘之。問鶴有此事否。鶴曰實",
    "X66n1296_045:0264b13": "有此事。門曰汝信得及麼。鶴曰信得及。門曰既信得",
    "X66n1296_045:0264b14": "及割取頭來。鶴不知所措。門曰。虗頭禪客。觀聞曰。阿",
    "X66n1296_045:0264b15": "耶阿耶。鶴林萬劫地獄。雲門一語出之矣。",
    "X66n1296_045:0264b16": "東明際云。此二尊宿一人有殺人刀無活人劒。一",
    "X66n1296_045:0264b17": "人亦有殺人刀亦有活人劒。若人撿點得出。許伊",
    "X66n1296_045:0264b18": "具擇法眼。",
    "X66n1296_045:0264b19": "寶壽方云。二老漢生平氣吞宇宙。雖嶽偃湫傾無",
    "X66n1296_045:0264b20": "能動其絲髮。乃被一孟八郎轉却。而所謂生平氣",
    "X66n1296_045:0264b21": "宇向什麼處去也。",
    "X66n1296_045:0264b22": "廣潤融云。雲門一語雖出鶴林萬劫地獄。又累天",
    "X66n1296_045:0264b23": "下老和尚及大地有情無情齊陷阿鼻。還有跳得",
    "X66n1296_045:0264b24": "出者麼。一僧云廣潤長老聻。潤便打。",
    "X66n1296_045:0264c01": "雲門因僧問。如何是異類中行。門曰輕打我輕打我。",
    "X66n1296_045:0264c02": "僧曰我會也。門曰你作麼生會。僧遂作驢鳴。",
    "X66n1296_045:0264c03": "天目律云。師翁生平發一機垂一語。如金剛圈栗",
    "X66n1296_045:0264c04": "棘蓬。直是無你攢簇處。因甚到者裏被人一拶便",
    "X66n1296_045:0264c05": "乃入泥入水。寶壽孫又且不然。如何是異類中行。",
    "X66n1296_045:0264c06": "便與他一把草。他若眼目定動。向道。者畜生。草料",
    "X66n1296_045:0264c07": "也不識。",
    "X66n1296_045:0264c08": "崇先奇云。者僧雖善步趨。猶欠返擲。撿點將來。也",
    "X66n1296_045:0264c09": "是邯鄲學唐步。",
    "X66n1296_045:0264c10": "白巖符云。雲門師翁一生眼腦端正氣宇清明。無",
    "X66n1296_045:0264c11": "端引者僧向瞎驢痛馬隊裏作活計。不肖孫則不",
    "X66n1296_045:0264c12": "然。設有問如何是異類中行。向他道。木作頭。泥水",
    "X66n1296_045:0264c13": "作頭。解作頭。石作頭。",
    "X66n1296_045:0264c14": "雲門在雲棲。棲舉高峰海底泥牛話問門曰。他道內",
    "X66n1296_045:0264c15": "有一句能縱能奪能殺能活。你且道是那一句。門推",
    "X66n1296_045:0264c16": "出旁僧曰。大眾證明。棲頷之。",
    "X66n1296_045:0264c17": "愚菴盂云。彼時此語傳之海內。直得須彌山震動。",
    "X66n1296_045:0264c18": "大洋海波翻。阿修羅手擎日月高聲唱云。邪正不",
    "X66n1296_045:0264c19": "分。過由旁僧。",
    "X66n1296_045:0264c20": "崇先奇云。披沙揀金。還他雲門老人眼親手快。若",
    "X66n1296_045:0264c21": "是內中一句能縱能奪能殺能活。莫道雲棲。便是",
    "X66n1296_045:0264c22": "高峰老漢亦拈不出。何故聻。大眾證明。",
    "X66n1296_045:0264c23": "龜山宣云。雲棲借馬行追。雲門當風指出。二老與",
    "X66n1296_045:0264c24": "麼相見。五湖衲子便宜多矣。然就中一句子。畢竟",
    "X66n1296_045:0265a01": "未能指出。",
    "X66n1296_045:0265a02": "雲門在雲棲時因津送亡僧回。棲問眾曰。亡僧遷化。",
    "X66n1296_045:0265a03": "向什麼處去。門出眾曰。謝和尚掛念。",
    "X66n1296_045:0265a04": "愚菴盂云。雲門老漢雖善機宜。還須替者僧入涅",
    "X66n1296_045:0265a05": "槃堂始得。",
    "X66n1296_045:0265a06": "雲門因僧參乃問。你行脚事作麼生。僧畵一圓相。門",
    "X66n1296_045:0265a07": "劃破圓相。僧敲桌三下。門却畵一圓相。僧又敲桌三",
    "X66n1296_045:0265a08": "下。門又重畵三圓相。僧以手抹却。門曰離此之外別",
    "X66n1296_045:0265a09": "道一句看。僧擬議。門便喝出。",
    "X66n1296_045:0265a10": "東明際云。者僧將成九仞之山。不進一簣之土。",
    "X66n1296_045:0265a11": "崇先奇云。王者之師有征無戰。者僧不識大命擅",
    "X66n1296_045:0265a12": "自對壘。及乎被雲門老人大書露布。方肯束手歸",
    "X66n1296_045:0265a13": "降。",
    "X66n1296_045:0265a14": "錦德寒云。我若作者僧。待道離此之外別道一句",
    "X66n1296_045:0265a15": "看。拂袖便出。",
    "X66n1296_045:0265a16": "雲門一日上堂說法畢。忽召眾曰。還有問話者麼。若",
    "X66n1296_045:0265a17": "有出來。我祇要打草驚蛇。僧纔出。門曰真是一塲業",
    "X66n1296_045:0265a18": "地。卓拄杖便下座。",
    "X66n1296_045:0265a19": "愚菴盂云。者老漢圖得一時俊快。不顧後人撿點。",
    "X66n1296_045:0265a20": "者片地從古至今何曾清淨得來。偶然一時打草。",
    "X66n1296_045:0265a21": "却被者僧靠倒。",
    "X66n1296_045:0265a22": "雲門因雪嶠大師問。如何是殺人刀。門曰布鼓當軒",
    "X66n1296_045:0265a23": "誰敢擊。如何是活人劒。門曰雖然後學也堪為。",
    "X66n1296_045:0265a24": "東明際別前語云。照顧汝頭。別後語云。快走快走。",
    "X66n1296_045:0265b01": "雲門因中丞蘇雲浦問。鴛鴦繡出從君看。不把金針",
    "X66n1296_045:0265b02": "度與人。如何是金鍼。門曰。我在京師走一遭。不曾遇",
    "X66n1296_045:0265b03": "著一人。浦復問。門曰古佛過去久矣。",
    "X66n1296_045:0265b04": "崇先奇云。雲門老漢金針暗擲。辜負鴛鴦獨宿。者",
    "X66n1296_045:0265b05": "俗漢錦衣夜行。不思故國風光。",
    "X66n1296_045:0265b06": "鳳山啟云。祥麟不踐生草。大鵬耻宿雞棲。囓鏃之",
    "X66n1296_045:0265b07": "機驚羣之句誰敢追風。但末梢頭太煞老婆。若是",
    "X66n1296_045:0265b08": "不肖。待復問。便與一棒。教者俗漢疑三十年。",
    "X66n1296_045:0265b09": "海門涌云。雲門不合將精金雜以沙賣。諸人請另",
    "X66n1296_045:0265b10": "出一隻手。",
    "X66n1296_045:0265b11": "信州博山無異元來禪師(青三十五壽昌經嗣)因壽昌以玄則",
    "X66n1296_045:0265b12": "禪師答僧問龍吟霧起虎嘯風生話命頌。山衝口頌",
    "X66n1296_045:0265b13": "云。殺活爭雄各有奇。模糊肉眼曷能知。吐光不遂時",
    "X66n1296_045:0265b14": "流意。依舊春風逐馬蹄。昌頷之。",
    "X66n1296_045:0265b15": "棲霞成云。掀翻海嶽須還㧞地之才。驅走雷霆要",
    "X66n1296_045:0265b16": "有滔天之作。博山此頌㧞地之才有矣。滔天之作",
    "X66n1296_045:0265b17": "具矣。要五百年名世鳳舞岐山。十萬里傳心龍吟",
    "X66n1296_045:0265b18": "枯木。又須別有話會處始得。",
    "X66n1296_045:0265b19": "建陽東苑慧臺元鏡禪師(青三十五壽昌經嗣)因有省。以偈呈",
    "X66n1296_045:0265b20": "壽昌曰。識破不值半文錢。可憐摸索幾多年。宗流盡",
    "X66n1296_045:0265b21": "是欺心漢。說甚祖師別有禪。昌曰。識得破果然不值",
    "X66n1296_045:0265b22": "錢。你且道那裏是趙州勘破婆子處。苑厲聲曰和尚",
    "X66n1296_045:0265b23": "莫作怪。昌為大笑曰。參禪要到者一著。始不受人牢",
    "X66n1296_045:0265b24": "籠。苑禮拜。",
    "X66n1296_045:0265c01": "棲霞成云。東苑老人被壽昌冷地一錐。若無後語。",
    "X66n1296_045:0265c02": "禍事禍事。",
    "X66n1296_045:0265c03": "白巖符云。東苑所供既實。壽昌乃又向無頭對處",
    "X66n1296_045:0265c04": "揑出冤辭。自非撫心無媿者則勘鞫臨場又安能",
    "X66n1296_045:0265c05": "當抵。雖然。末上一機未免彼此鈍置。",
    "X66n1296_045:0265c07": "宗門拈古彚集卷第四十五(終)"
}