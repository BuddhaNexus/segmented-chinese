{
    "T48n2016_081:0862b05": "宗鏡錄卷第八十一",
    "T48n2016_081:0862b07": "慧日永明寺主智覺禪師延壽集",
    "T48n2016_081:0862b08": "夫真如一心。平等法界。眾生不了。妄受沈淪。",
    "T48n2016_081:0862b09": "今悟此宗。欲入圓覺位。於六度萬行莊嚴門",
    "T48n2016_081:0862b10": "中。以何法助道保任。速得成就。答。若論莊",
    "T48n2016_081:0862b11": "嚴。無非福智二業。於六波羅蜜中。前五是福",
    "T48n2016_081:0862b12": "德業。後般若是智慧業。前五福德業中。唯禪",
    "T48n2016_081:0862b13": "定一門。最為樞要。前以廣明。今更再述。此宗",
    "T48n2016_081:0862b14": "鏡所集禪定一門。唯約宗說。於諸定中而稱",
    "T48n2016_081:0862b15": "第一。名王三昧。總攝諸門。囊括行原。冠戴智",
    "T48n2016_081:0862b16": "海。亦名無心定。與道相應故。亦名不思議定。",
    "T48n2016_081:0862b17": "情智絕待故。亦名真如三昧。萬行根本故。亦",
    "T48n2016_081:0862b18": "名一行三昧。一念法界故。亦名金剛三昧。常",
    "T48n2016_081:0862b19": "不傾動故。亦名法性三昧。恒無變易故。諸",
    "T48n2016_081:0862b20": "佛智光明海。無量觀行。皆從此生。若不體此",
    "T48n2016_081:0862b21": "理。非佛智故。以此佛智。證斯本理。理則不待",
    "T48n2016_081:0862b22": "照而自了。智則必資理而成照。若本覺性智。",
    "T48n2016_081:0862b23": "性自了故。以平等性智。了本性故。故知理無",
    "T48n2016_081:0862b24": "興廢。寂照靈知。弘之在人。覺有前後。人有",
    "T48n2016_081:0862b25": "照分。功由理發。失理則失照。要見此理。方成",
    "T48n2016_081:0862b26": "佛耳。此理即是一心。總該萬有。頓悟頓修。更",
    "T48n2016_081:0862b27": "無漸次。為未了不入者。於一心法分出多門。",
    "T48n2016_081:0862b28": "義演恒沙乃至無盡。故法華經偈云。少智樂",
    "T48n2016_081:0862b29": "小法。不自信作佛。是故以方便。分別說諸果。",
    "T48n2016_081:0862c01": "是以信心是佛。罕遇其機。乃諸佛出世之本",
    "T48n2016_081:0862c02": "懷。祖師西來之正意。自古先德。一聞。即心是",
    "T48n2016_081:0862c03": "佛之言。疑根頓盡。或欲燈傳後嗣。便坐道場。",
    "T48n2016_081:0862c04": "或樂灰息遊心。住深蘭若。其或障濃信薄。唯",
    "T48n2016_081:0862c05": "思向外馳求。隨他意似鸚鵡之徒。借彼眼",
    "T48n2016_081:0862c06": "如水母之屬。纔生不信。便起謗心。今則廣引",
    "T48n2016_081:0862c07": "遍搜探微撮要。所冀證成後學。決定無疑。頓",
    "T48n2016_081:0862c08": "悟自心。成佛妙軌。若論法利。功德無邊。虛空",
    "T48n2016_081:0862c09": "可量。斯旨難盡。所以台教云。若人欲得一切。",
    "T48n2016_081:0862c10": "佛法。相好威儀。說法音聲。十方無畏者。當行",
    "T48n2016_081:0862c11": "此一行三昧。勤行不懈。則能得入。如摩尼珠。",
    "T48n2016_081:0862c12": "隨磨隨光。證不思議功德。一行三昧者。繫緣",
    "T48n2016_081:0862c13": "法界。一念法界。信一切法皆是佛法。無前無",
    "T48n2016_081:0862c14": "後。無復際畔。住佛所住。如諸佛住。安處寂滅",
    "T48n2016_081:0862c15": "法界。祕密藏中。則理無不圓。事無不足。故稱",
    "T48n2016_081:0862c16": "祕密。亦號總持。究竟指歸。自他俱利。云何俱",
    "T48n2016_081:0862c17": "利。以平等故。云何平等。以無相故。如入佛境",
    "T48n2016_081:0862c18": "界經偈云。入諸無相定。見諸法寂靜。常入平",
    "T48n2016_081:0862c19": "等故。敬禮無所觀。又一切諸法。有事有理。具",
    "T48n2016_081:0862c20": "體具用。不可偏執。乖此圓乘。以自性定為理。",
    "T48n2016_081:0862c21": "用引發定為事。因事顯理。理則昭然。因理成",
    "T48n2016_081:0862c22": "事。事方圓足。以性實之理。相虛之事。體用交",
    "T48n2016_081:0862c23": "徹。隱顯同時。無礙雙行。能契宗鏡。若唯修",
    "T48n2016_081:0862c24": "事定。但集世禪。雖曰修行。猶生惡覺。以不",
    "T48n2016_081:0862c25": "制意地。未斷其原。長劫練磨。返沈苦道。所",
    "T48n2016_081:0862c26": "以大涅槃經云。一切凡夫雖護身心。猶故生",
    "T48n2016_081:0862c27": "於三種惡覺。三惡覺者。欲覺恚覺。害覺。以貪",
    "T48n2016_081:0862c28": "欲故。即生瞋恚。因瞋恚故。便行損害。夫修行",
    "T48n2016_081:0862c29": "趣道。本為出五欲之泥。翻求利養名聞。如踐",
    "T48n2016_081:0863a01": "蛇虺之地。凡修禪定護念之人。尚被外緣覺",
    "T48n2016_081:0863a02": "觀破壞。何況縱情放逸之人。故知日夜常為",
    "T48n2016_081:0863a03": "煩惱欲火焚燒。覺觀怨賊侵害。是以欝頭藍",
    "T48n2016_081:0863a04": "弗。以世俗智。伏下地惑。獲非想定。具五神通。",
    "T48n2016_081:0863a05": "時君敬重。就宮供養。欝頭藍弗每來與去。皆",
    "T48n2016_081:0863a06": "乘神通。赴宮供養。王因出巡。命其愛女依前",
    "T48n2016_081:0863a07": "舊儀。供養藍弗。王女珍敬。接足作禮。欝頭藍",
    "T48n2016_081:0863a08": "弗觸女身手。因茲起貪。便生欲覺。遂失神通。",
    "T48n2016_081:0863a09": "飯食已訖。矯施異計。語王女言。我頃來去。皆",
    "T48n2016_081:0863a10": "乘神通。國人思敬。莫由見我。我今食竟。意欲",
    "T48n2016_081:0863a11": "步歸。令國內人咸得見我。王女謂實。送出閣",
    "T48n2016_081:0863a12": "門。步遊歸山。既失神通。情懷悵怏。端坐林藪。",
    "T48n2016_081:0863a13": "潔志安禪。林間。鳥鳴。喧噪。鬧亂。久不得定。移",
    "T48n2016_081:0863a14": "就池邊。安布求禪。池中魚遊。驚聒禪思。又不",
    "T48n2016_081:0863a15": "得定。因茲起瞋。便生恚覺。遂發惡願。願我來",
    "T48n2016_081:0863a16": "生。作著翅水獺身。上樹害鳥。入水食。魚報魚",
    "T48n2016_081:0863a17": "鳥怨。誓不相放。因茲便。起害覺。現前。復移異。",
    "T48n2016_081:0863a18": "處專志習禪。久方得。定依前證。得非想三昧。",
    "T48n2016_081:0863a19": "命終之後。生非想天。順生受業。八萬大劫。受",
    "T48n2016_081:0863a20": "異熟。果八萬劫滿。順後受。業酬前惡願。生于",
    "T48n2016_081:0863a21": "欲。界作水獺。身亦云飛狸身。若到所在。水陸",
    "T48n2016_081:0863a22": "空行一切物命。悉皆喫盡。故經云。雖斷煩惱。",
    "T48n2016_081:0863a23": "生非想處。猶故還墮三惡道中。即其義也。故",
    "T48n2016_081:0863a24": "須先入宗鏡。達一心萬行根本。然後福智莊",
    "T48n2016_081:0863a25": "嚴。則不枉功程。永無退轉。得其旨則大智圓",
    "T48n2016_081:0863a26": "明。得其事。則大。用成就。如師子奮迅。成熟法",
    "T48n2016_081:0863a27": "界眾生。猶象王迴旋。啟發十方含識。故華嚴",
    "T48n2016_081:0863a28": "論云。師子奮迅三昧者。於十方世界。普同一",
    "T48n2016_081:0863a29": "切眾生想念。作用而成熟之。大用而無作。是",
    "T48n2016_081:0863b01": "奮迅義。夫入宗鏡。萬事周圓。鏡外更無一法",
    "T48n2016_081:0863b02": "可得。如遺教經云。是故汝等。當好制心。制之",
    "T48n2016_081:0863b03": "一處。無事不辦。若不制心。無有是處。一念纔",
    "T48n2016_081:0863b04": "起。生死如煙。駕五陰六入之舟航。結十二種",
    "T48n2016_081:0863b05": "類之窟宅。如從一妄念中。結成十二類。根塵",
    "T48n2016_081:0863b06": "相對。發識造業。因色有情。見時生想。於此情",
    "T48n2016_081:0863b07": "想二法。各生四相。從情上。生一有色。二無",
    "T48n2016_081:0863b08": "色。三非有色。四非無色。從想上生。一有想。二",
    "T48n2016_081:0863b09": "無想。三非有想。四非無想。胎因情有。卵為",
    "T48n2016_081:0863b10": "想生。情想合為濕生。情想離為化現。情上無",
    "T48n2016_081:0863b11": "色。則是空散消沈。想上無想。則為土木株杌。",
    "T48n2016_081:0863b12": "此二雖屬無情。然皆從識變。若一念不生。則",
    "T48n2016_081:0863b13": "諸類皆絕。所以信心銘云。心若不異。萬法",
    "T48n2016_081:0863b14": "一如。眼若不睡。諸夢自除。又如云。譬如動",
    "T48n2016_081:0863b15": "目。能搖湛水。以眼勞觀水。見水有動。眼若不",
    "T48n2016_081:0863b16": "瞬。池水則不搖。妄見若除。亦無草木成壞之",
    "T48n2016_081:0863b17": "相。若舉眼見色由有色陰。舉身受苦樂。由有",
    "T48n2016_081:0863b18": "受陰。舉心即亂。由有想陰。舉眼見生滅。由有",
    "T48n2016_081:0863b19": "行陰。精明湛不搖處。即識陰。又若以遍身針",
    "T48n2016_081:0863b20": "刺俱知。不帶分別。則是識陰。若次第分別。則",
    "T48n2016_081:0863b21": "餘識陰。故知一念纔起。五陰俱生。微識未亡。",
    "T48n2016_081:0863b22": "六塵不滅。若唯識之義燈常照。妄何由生。",
    "T48n2016_081:0863b23": "一心之智鏡恒明。旨終不昧。問。四弘十度。",
    "T48n2016_081:0863b24": "皆可發行。云何須依一心。具足菩提之道。",
    "T48n2016_081:0863b25": "答。若不依一心。求大乘之人疑情不斷。古德",
    "T48n2016_081:0863b26": "云。求大乘者。所疑有二。夫大乘法體。為一為",
    "T48n2016_081:0863b27": "多。如其是一即無異法。無異法故。無諸眾生。",
    "T48n2016_081:0863b28": "菩薩為誰發弘誓願。若是多法。即非一體。非",
    "T48n2016_081:0863b29": "一體故。物我各別。如何得起同體大悲。由",
    "T48n2016_081:0863c01": "是疑惑。不能發心。今為遣此二疑。立一心法。",
    "T48n2016_081:0863c02": "開真如生滅體用二種門。立一心法者。遣彼",
    "T48n2016_081:0863c03": "初疑。明大乘法唯有一心。一心之外。更無別",
    "T48n2016_081:0863c04": "法。但有無明迷自一心。起諸波浪。流轉六道。",
    "T48n2016_081:0863c05": "雖起六道之浪。不出一心之海。良由一心動",
    "T48n2016_081:0863c06": "作六道。故得發弘誓之願。六道不出一心。故",
    "T48n2016_081:0863c07": "能起同體大悲。如是依於一心。能遣二疑。得",
    "T48n2016_081:0863c08": "發大心。具足佛道。華嚴演義記。云釋如來",
    "T48n2016_081:0863c09": "法身觀者。先觀發起普賢菩薩微妙行願。復",
    "T48n2016_081:0863c10": "應以三密加持身心。則能入文殊師利大智",
    "T48n2016_081:0863c11": "慧海。然修行最初。於空閑處。攝念安心。閉",
    "T48n2016_081:0863c12": "目端身。結加跏坐。運心普緣無邊剎海。諦",
    "T48n2016_081:0863c13": "觀三世一切如來。遍於一一佛菩薩前。殷勤",
    "T48n2016_081:0863c14": "恭敬。禮拜旋遶。又以種種供具雲海。奉獻如",
    "T48n2016_081:0863c15": "是等一切聖眾。廣大供養已。復應觀自心。心",
    "T48n2016_081:0863c16": "本不生。自性成就。光明遍照。猶如虛空。復應",
    "T48n2016_081:0863c17": "深起悲念。哀愍眾生。不悟自心。輪迴諸趣。我",
    "T48n2016_081:0863c18": "當普化。拔濟令其開悟。盡無有餘。復應觀察",
    "T48n2016_081:0863c19": "自心。諸眾生心。及諸佛心。本無有異。平等一",
    "T48n2016_081:0863c20": "相。成大菩提。瑩徹清淨。廓然周遍。圓明皎潔。",
    "T48n2016_081:0863c21": "成大月輪。量等虛空。無有邊際。是以垢淨世",
    "T48n2016_081:0863c22": "界。大小法門。乃至六度萬行。皆從凡聖心現。",
    "T48n2016_081:0863c23": "故經云。菩薩摩訶薩。以離垢心。現見無為真",
    "T48n2016_081:0863c24": "如法界。以自在心。現生三界。為教化彼諸眾",
    "T48n2016_081:0863c25": "生故。又經云。依自虛妄染心。眾生染。依自性",
    "T48n2016_081:0863c26": "清淨心。眾生淨。諸法無行經云。雖讚發菩提",
    "T48n2016_081:0863c27": "心。而知心性即是菩提。雖讚大乘經。而知一",
    "T48n2016_081:0863c28": "切諸法皆是大相。雖說菩薩道。而不分別",
    "T48n2016_081:0863c29": "阿羅漢。辟支佛。諸佛。雖讚布施。而通達布施",
    "T48n2016_081:0864a01": "平等相。雖讚持戒。而了知諸法同是戒性。雖",
    "T48n2016_081:0864a02": "讚忍辱。而知諸法無生無滅無盡相。雖讚精",
    "T48n2016_081:0864a03": "進。而知諸法不發不行相。雖種種讚歎禪定。",
    "T48n2016_081:0864a04": "而知一切法常定相。雖種種讚於智慧。而了",
    "T48n2016_081:0864a05": "智慧之實性。雖說貪欲之過。而不見法有可",
    "T48n2016_081:0864a06": "貪者。雖說瞋恚之過。而不見法有可瞋者。雖",
    "T48n2016_081:0864a07": "說愚癡之過。而知諸法無癡無礙。雖示眾生",
    "T48n2016_081:0864a08": "墮三惡道怖畏之苦。而不得地獄餓鬼畜生",
    "T48n2016_081:0864a09": "之相。如是諸菩薩。雖隨眾生所能信解。以方",
    "T48n2016_081:0864a10": "便力而為說。而自信解一相之法。故知心外",
    "T48n2016_081:0864a11": "無法。於第一義而不動。為未信者。以方便",
    "T48n2016_081:0864a12": "力。雖說種種道。其實為一乘。所以般若說。一",
    "T48n2016_081:0864a13": "切法皆摩訶衍。靡不運載。思益明。解諸法是",
    "T48n2016_081:0864a14": "菩薩遍行。華嚴入法界。不動祇園。淨名。一",
    "T48n2016_081:0864a15": "念知一切法是道場。故知一法周備。無事不",
    "T48n2016_081:0864a16": "該。可謂圓滿菩提。成就佛道。乃至坐禪見境。",
    "T48n2016_081:0864a17": "諸魔事起。但了一心。境界自滅。可謂降魔妙",
    "T48n2016_081:0864a18": "術。治惑靈方。匪用心神。安然入道。起信論云。",
    "T48n2016_081:0864a19": "修行止者。住寂靜處。結加趺坐。端身正意。",
    "T48n2016_081:0864a20": "不依氣息。不依形色。不依虛空。不依地水火",
    "T48n2016_081:0864a21": "風。乃至不依見聞覺知。一切分別想念皆除。",
    "T48n2016_081:0864a22": "亦遣除想。以一切法不生不滅。皆無相故。前",
    "T48n2016_081:0864a23": "心依境以捨於境。後念依心。復捨於心。以心",
    "T48n2016_081:0864a24": "馳外境。攝住內心。後復超心。不取心相。以離",
    "T48n2016_081:0864a25": "真如不可得故。乃至魔事現前。念彼一切皆",
    "T48n2016_081:0864a26": "是思惟。剎那即滅。遠離諸相。入真如三昧。心",
    "T48n2016_081:0864a27": "相既離。真相亦盡。摩訶衍論釋云。若真若偽。",
    "T48n2016_081:0864a28": "唯自妄心現量境界。無有其實。無所著故。又",
    "T48n2016_081:0864a29": "若真若偽。皆一真如。皆一法身。無有別異。不",
    "T48n2016_081:0864b01": "斷除故。是以但了一心。不忘正念。一切境界。",
    "T48n2016_081:0864b02": "自然消滅。可謂應念斷除。豈勞功行。此乃西",
    "T48n2016_081:0864b03": "來的旨。諸佛正宗。圓信圓修。不同權漸。直下",
    "T48n2016_081:0864b04": "得力。如師子就人。一槌便成。猶王之寶器。可",
    "T48n2016_081:0864b05": "謂等賜高廣大車。悉與如來平等滅度。豈同",
    "T48n2016_081:0864b06": "貧所樂法。下劣之乘者哉。若有人不信此宗",
    "T48n2016_081:0864b07": "鏡正義。反墮邪思。徇假執權而迷真實。如金",
    "T48n2016_081:0864b08": "易鍮石。鳳換山鷄。如此愚盲。過在無眼。如昔",
    "T48n2016_081:0864b09": "人乘馬。腰著金帶。見乘驢者。著驢絛帶。即便",
    "T48n2016_081:0864b10": "問之。或中何物貴。彼即答云。驢絛甚貴。其",
    "T48n2016_081:0864b11": "人即易之。或為色聲而棄正法。其猶如是。",
    "T48n2016_081:0864b12": "問。既一心圓滿覺道。云何又發菩提等諸心。",
    "T48n2016_081:0864b13": "若有能發。則有所證。能所既成。唯一之義即",
    "T48n2016_081:0864b14": "墮。答。夫言發者。即無所發。終不離心有菩",
    "T48n2016_081:0864b15": "提。離菩提有心。大寶積經云。菩提中。心不可",
    "T48n2016_081:0864b16": "得。心中。菩提亦不可得。離菩提。心不可得。離",
    "T48n2016_081:0864b17": "心。菩提亦不可得。乃至若言見有菩提而取",
    "T48n2016_081:0864b18": "證者。當知此輩。即是增上慢人。若能如是信",
    "T48n2016_081:0864b19": "解。乃為真發菩提之者。般若經云。若菩薩知",
    "T48n2016_081:0864b20": "心性。即是菩提。而能發起大菩提心。是名菩",
    "T48n2016_081:0864b21": "薩。又無所發菩薩云。知一切法皆無所發。而",
    "T48n2016_081:0864b22": "發菩提心。然於所證真如。如外無智。能發妙",
    "T48n2016_081:0864b23": "智。智外無如。雙照雙遮。不存不泯。不二而二。",
    "T48n2016_081:0864b24": "理智似分。二而不二。能所俱寂。則是一心菩",
    "T48n2016_081:0864b25": "提。萬行之本。既能通達。法爾利他。運同體",
    "T48n2016_081:0864b26": "之大悲。豈有能所。以無得之方便。誰立自",
    "T48n2016_081:0864b27": "他。止觀云。發真正菩提心者。既深識不思議",
    "T48n2016_081:0864b28": "境。知一苦一切苦。自悲昔苦起惑。耽湎麁弊",
    "T48n2016_081:0864b29": "色聲。縱身口意。作不善業。輪環惡趣嬰諸熱",
    "T48n2016_081:0864c01": "惱。身苦心苦。而自毀傷。而今還以愛繭自纏。",
    "T48n2016_081:0864c02": "癡燈所害。百千萬劫。一何痛哉。設使欲捨三",
    "T48n2016_081:0864c03": "塗。欣。五戒十善。相心修福。如市易博換。翻更",
    "T48n2016_081:0864c04": "益罪。似魚入箄口。蛾赴燈中。狂計邪黠。逾迷",
    "T48n2016_081:0864c05": "逾遠。渴更飲醎。龍鬚縛身。入水轉痛。牛皮繫",
    "T48n2016_081:0864c06": "體。向日彌堅。盲入棘林。溺墮洄洑。把刃抱炬",
    "T48n2016_081:0864c07": "痛那可言。虎尾蛇頭。悚焉悼慄。自惟若此。悲",
    "T48n2016_081:0864c08": "他亦然。假令隘路叛出怨國。備歷辛苦。絕而",
    "T48n2016_081:0864c09": "復穌。往至貧里。傭賃一日。止宿草庵。不肯前",
    "T48n2016_081:0864c10": "進。樂為鄙事。不信不識。可悲可怪。思惟彼",
    "T48n2016_081:0864c11": "我。哽痛自他。即起大悲。興兩誓願。眾生無邊",
    "T48n2016_081:0864c12": "誓願度。煩惱無邊誓願斷。雖知眾生如虛空。",
    "T48n2016_081:0864c13": "誓度如虛空之眾生。雖知煩惱無所有。誓斷",
    "T48n2016_081:0864c14": "無所有之煩惱。雖知眾生數甚多。而度多多",
    "T48n2016_081:0864c15": "之眾生。雖知煩惱無邊底。而斷無底之煩惱。",
    "T48n2016_081:0864c16": "雖知眾生如。如佛如。而度如佛如之眾生。雖",
    "T48n2016_081:0864c17": "知煩惱如實相。而斷如實相之煩惱。何者。若",
    "T48n2016_081:0864c18": "但拔苦因。拔苦果。此誓雜毒。故須觀空。若",
    "T48n2016_081:0864c19": "偏觀空。則不見眾生可度。是名著空者。諸佛",
    "T48n2016_081:0864c20": "所不化。若偏見眾生可度。即墮愛見大悲。非",
    "T48n2016_081:0864c21": "解脫道。今則非毒非偽。故名為真。非空邊",
    "T48n2016_081:0864c22": "非有邊。故名為正。如鳥飛空。終不住空。雖不",
    "T48n2016_081:0864c23": "住空。跡不可尋。雖空而度。雖度而空。是故誓",
    "T48n2016_081:0864c24": "與虛空共鬪。故名真正發菩提心。即此意也。",
    "T48n2016_081:0864c25": "又識不思議心。一樂心。一切樂心。我及眾生。",
    "T48n2016_081:0864c26": "昔雖求樂。不知樂因。如執瓦礫。謂如意珠。妄",
    "T48n2016_081:0864c27": "指螢光。呼為日月。今方始解。故起大慈。興",
    "T48n2016_081:0864c28": "兩誓願。謂法門無量誓願知。佛道無上誓願",
    "T48n2016_081:0864c29": "成。雖知法門永寂如空。誓願修行永寂如空。",
    "T48n2016_081:0865a01": "雖知菩提無所有。無所有中吾故求之。雖知",
    "T48n2016_081:0865a02": "法門如空無所有。誓畫繢莊嚴虛空。雖知佛",
    "T48n2016_081:0865a03": "道非成所成。如虛空中種樹。使得華得果。雖",
    "T48n2016_081:0865a04": "知法門及佛果非修非不修。而修非證非得。",
    "T48n2016_081:0865a05": "以無所證得而證而得。是名非偽非毒名為",
    "T48n2016_081:0865a06": "真。非空非見愛名為正。如此慈悲誓願。與不",
    "T48n2016_081:0865a07": "可思議境智。非前非後。同時俱起。慈悲即智",
    "T48n2016_081:0865a08": "慧。智慧即慈悲。無緣無念。普覆一切。任運拔",
    "T48n2016_081:0865a09": "苦自然與樂。不同毒害。不同但空。不同愛見。",
    "T48n2016_081:0865a10": "是名真正發菩提心義。問。華嚴經頌云。禪",
    "T48n2016_081:0865a11": "定持心常一緣。智慧了境同三昧。云何悟入",
    "T48n2016_081:0865a12": "一心。能令根境悉成三昧。答。內外一切境",
    "T48n2016_081:0865a13": "界。皆從真如一心而起。真心不動。故稱為三",
    "T48n2016_081:0865a14": "昧王。以統御一切萬法萬行故。得稱為王。無",
    "T48n2016_081:0865a15": "有一法。不從一心真如三昧起。此是一切三",
    "T48n2016_081:0865a16": "昧根本。了此根本。則從本所現念念塵塵。盡",
    "T48n2016_081:0865a17": "成三昧。以本末無異故。寶積經偈云。如鑽",
    "T48n2016_081:0865a18": "木出火。要假眾緣力。若緣不和合。火終不得",
    "T48n2016_081:0865a19": "生。是不悅意聲。畢竟無所有。知聲性空故。瞋",
    "T48n2016_081:0865a20": "亦不復生。瞋不在於聲。亦不身中住。因緣和",
    "T48n2016_081:0865a21": "合起。離緣終不生。如因乳等緣。和合生酥酪。",
    "T48n2016_081:0865a22": "瞋自性無起。因於麁惡事。愚者不能了。熱惱",
    "T48n2016_081:0865a23": "自燒然。應當如是知。究竟無所有。瞋性本寂",
    "T48n2016_081:0865a24": "靜。但有於假名。瞋恚即實際。以依真如起。了",
    "T48n2016_081:0865a25": "知如法界。是名瞋三昧。又偈云。是大夜叉身。",
    "T48n2016_081:0865a26": "從於自心起。是中無有實。妄生於恐怖。亦無",
    "T48n2016_081:0865a27": "有怖心。而生於怖畏。觀法非實故。無相無所",
    "T48n2016_081:0865a28": "得。空無寂靜處。現此夜叉身。如是知虛妄。是",
    "T48n2016_081:0865a29": "夜叉三昧。且夜叉一身。於外相分甚為麁。惡",
    "T48n2016_081:0865b01": "令人怖畏。瞋之一門。是根本煩惱。最能煩",
    "T48n2016_081:0865b02": "亂。此內外二法。尚成三昧。舉一例諸。可為龜",
    "T48n2016_081:0865b03": "鏡。其餘一切心鏡即無非三昧矣。楞伽經云。",
    "T48n2016_081:0865b04": "佛言。大慧。云何三昧樂正受意生身。謂第三。",
    "T48n2016_081:0865b05": "第四第五地。三昧樂正受。故種種自心。寂靜",
    "T48n2016_081:0865b06": "安住。心海。起浪。識相不生。知自心現境界性",
    "T48n2016_081:0865b07": "非性。是名三昧。樂正受意生身。故知了境即",
    "T48n2016_081:0865b08": "心。更無一物。會於本寂。即心海常安。分別不",
    "T48n2016_081:0865b09": "起。即是正受。是以無物可納。名為正受。無境",
    "T48n2016_081:0865b10": "可動。名為正定。首楞嚴三昧經云。問現意天",
    "T48n2016_081:0865b11": "子。菩薩當修何法。得是三昧。天子答。欲得三",
    "T48n2016_081:0865b12": "昧。當行凡法。若見凡法不合不散。是名修行",
    "T48n2016_081:0865b13": "楞嚴三昧。又問。諸佛法中。有合散耶。天子曰。",
    "T48n2016_081:0865b14": "凡法尚無合散。況佛法耶。云何修習。若見凡",
    "T48n2016_081:0865b15": "法。佛法不二。是名修習。是以了一心成現之",
    "T48n2016_081:0865b16": "門。則無修而修。達萬法具足之體。乃不習而",
    "T48n2016_081:0865b17": "習。出入無際。心境一如。即於一切差別法中。",
    "T48n2016_081:0865b18": "念念入。念念起故。所以華嚴經云。佛子。菩薩",
    "T48n2016_081:0865b19": "摩訶薩。入一切眾生差別身三昧。於此三昧。",
    "T48n2016_081:0865b20": "內身入。外身起。外身入。內身起。同身入。異身",
    "T48n2016_081:0865b21": "起。異身入。同身起。乃至眼處入。耳處起。耳處",
    "T48n2016_081:0865b22": "入。眼處起。鼻處入。舌處起。舌處入。鼻處起。身",
    "T48n2016_081:0865b23": "處入。意處起。意處入。身處起。自處入。他處起。",
    "T48n2016_081:0865b24": "他處入。自處起。一微塵中入。無數世界微塵",
    "T48n2016_081:0865b25": "中起。無數世界微塵中入。一微塵中起。不唯",
    "T48n2016_081:0865b26": "根境盡成三昧。萬法咸作智門。承此宗鏡之",
    "T48n2016_081:0865b27": "光。可謂盡善盡美。何者。體含虛寂。不能讚其",
    "T48n2016_081:0865b28": "美。理絕見聞。不能書其過。降茲已下。皆墮形",
    "T48n2016_081:0865b29": "名。則難逃毀讚矣。如昔人云。夫大道混然無",
    "T48n2016_081:0865c01": "形。寂然無聲。視之不見。聽之不聞。非可以影",
    "T48n2016_081:0865c02": "響知。不得以毀譽稱也。降此以往。則事不雙",
    "T48n2016_081:0865c03": "美。名不並盛矣。雖天地之大。三光之明。聖賢",
    "T48n2016_081:0865c04": "之智。猶未免於毀譽也。故天有坼之象。地",
    "T48n2016_081:0865c05": "有裂之形。日月有謫蝕之變。五星有勃彗之",
    "T48n2016_081:0865c06": "妖。堯有不。慈之誹。舜有誷父之謗。湯有放君",
    "T48n2016_081:0865c07": "之稱。武王有弒主之譏。齊桓有貪婬之目。晉",
    "T48n2016_081:0865c08": "文有不臣之聲。伊尹有無君之迹。管仲有僣",
    "T48n2016_081:0865c09": "上之名。以夫二儀七曜之靈。不能無虧濔。堯",
    "T48n2016_081:0865c10": "舜湯武之聖也。不能免嫌謗。桓文伊管之賢",
    "T48n2016_081:0865c11": "也。不能遣纖過。由此觀之。宇宙庸流。奚能自",
    "T48n2016_081:0865c12": "免怨謗。而無悔悋也。若以心智通靈。成無為",
    "T48n2016_081:0865c13": "之化。則萬累不能干矣。問。一心旨趣。蓋是",
    "T48n2016_081:0865c14": "總門。法義難明。廣須開演。如何是法。如何是",
    "T48n2016_081:0865c15": "義。答。法本無差。隨義有別。從法生義。差別",
    "T48n2016_081:0865c16": "難明。因義顯法。一心易了。禪原集。以況解釋",
    "T48n2016_081:0865c17": "法義二門。如真金隨工匠等緣。作鐶釧等物。",
    "T48n2016_081:0865c18": "金性必不變為銅鐵。金即是法。不變隨緣是",
    "T48n2016_081:0865c19": "義。設有人問何物不變。何物隨緣。只令答云",
    "T48n2016_081:0865c20": "金也。以喻一藏經論義理。只是說心。心即是",
    "T48n2016_081:0865c21": "法。一切是義。故論云。所言法者。謂眾生心。",
    "T48n2016_081:0865c22": "經云。無量義者。從一法生。然無量義。統唯二",
    "T48n2016_081:0865c23": "種。一不變。二隨緣。諸經只說此心隨迷悟緣。",
    "T48n2016_081:0865c24": "成垢淨凡聖等。亦只說此心垢淨等時。元來",
    "T48n2016_081:0865c25": "不變。常自寂滅。真實如如等。設有人問何法",
    "T48n2016_081:0865c26": "不變。何法隨緣。只答云心也。不變是性。隨緣",
    "T48n2016_081:0865c27": "是相。當知性相。皆是一心上義。今性相二宗",
    "T48n2016_081:0865c28": "互相非者。良由不識真心。每聞心字。將謂。只",
    "T48n2016_081:0865c29": "是八識。不知八識但是真心上隨緣之義。故",
    "T48n2016_081:0866a01": "馬鳴以一心為法。以真如生滅二門為義。論",
    "T48n2016_081:0866a02": "云。依於此心。顯示摩訶衍義。心真如是體。心",
    "T48n2016_081:0866a03": "生滅是相用。只說此心。不虛妄。故云真。不變",
    "T48n2016_081:0866a04": "易。故云如。不守自性。故隨緣。以隨緣故。成無",
    "T48n2016_081:0866a05": "量義。又由不變故。始能隨緣。由隨緣故。方能",
    "T48n2016_081:0866a06": "不變。何者謂若變自體。將何隨緣。如無水豈",
    "T48n2016_081:0866a07": "能成波浪。故知一心不動。義遍恒沙。雖遍恒沙。",
    "T48n2016_081:0866a08": "皆是一心之義。問。欲淨其土。當淨其心。則",
    "T48n2016_081:0866a09": "心外有土。何成自淨。答。至極法身。常寂光",
    "T48n2016_081:0866a10": "土。離身無土。離土無身。依報是心之相。正報",
    "T48n2016_081:0866a11": "是心之體。體相無礙。依正本同。所以攝境歸",
    "T48n2016_081:0866a12": "心。真空觀中。則攝相歸體。顯出法身。從心現",
    "T48n2016_081:0866a13": "境。妙有觀中。則依體起用。修成報身。若心境",
    "T48n2016_081:0866a14": "祕密圓融觀中。則心境交參。依正無礙。心謂",
    "T48n2016_081:0866a15": "無礙心。諸佛證之以成法身。境謂無礙境。諸",
    "T48n2016_081:0866a16": "佛證之以成淨土。淨名疏中。觀心釋四種境",
    "T48n2016_081:0866a17": "界者。一因緣境。二空境。三假境。四中道境。",
    "T48n2016_081:0866a18": "境是心所依住。即是上也。眾生者。佛告比",
    "T48n2016_081:0866a19": "丘。汝等日夜。常生無量百千眾生。今因緣心",
    "T48n2016_081:0866a20": "多境亦多。心少境亦少。觀心照少境。即是小",
    "T48n2016_081:0866a21": "國土。觀心照多境。亦是多國土。如是觀因緣",
    "T48n2016_081:0866a22": "境。即是化眾生。或調惡境而悟。即是穢土入",
    "T48n2016_081:0866a23": "佛智慧。或觀善境而悟。即是淨土入佛智慧。",
    "T48n2016_081:0866a24": "起菩薩根者。隨所觀善惡之塵。了知此塵即",
    "T48n2016_081:0866a25": "是一切法。此法本來畢竟常寂。常寂之境。發",
    "T48n2016_081:0866a26": "於真智。真智所依佛土。即常寂光土也。復次",
    "T48n2016_081:0866a27": "行人觀是四境。非為貪著境界。但化伏煩惱",
    "T48n2016_081:0866a28": "心數眾生。用此四心而起誓願。願法界眾生。",
    "T48n2016_081:0866a29": "皆得如我化此心數。悉令清淨。即是淨土安",
    "T48n2016_081:0866b01": "立有為緣集眾生也。行人當知。一切菩薩淨",
    "T48n2016_081:0866b02": "佛國土根本。從此而起。合抱之樹。起於毫末。",
    "T48n2016_081:0866b03": "又凡聖共居。同一妙土。真俗所依。唯一法身。",
    "T48n2016_081:0866b04": "所依不二能依自殊。所既不殊。能亦何別。無",
    "T48n2016_081:0866b05": "始妄習。謂依正殊。若能一切皆融。豈有身土",
    "T48n2016_081:0866b06": "別見。如此觀心。實真淨土。是真了義。若離此",
    "T48n2016_081:0866b07": "者。多是執文隨語生見。義海云。塵毛剎海是",
    "T48n2016_081:0866b08": "依。佛身智慧光明是正。今此塵是佛智現。舉",
    "T48n2016_081:0866b09": "體全是佛智。是故光明中見佛剎等。又剎海",
    "T48n2016_081:0866b10": "塵等。全以佛法界如如為塵體。是故塵中現",
    "T48n2016_081:0866b11": "一切佛事。當知依即正。正即依。乃至一事一",
    "T48n2016_081:0866b12": "法。一毛一塵。各各如是合佛依正也。故知萬",
    "T48n2016_081:0866b13": "像繁興。唯一致矣。",
    "T48n2016_081:0866b14": "宗鏡錄卷第八十一",
    "T48n2016_081:0866b15": "　　　　　　戊申歲分司大藏都監開板"
}