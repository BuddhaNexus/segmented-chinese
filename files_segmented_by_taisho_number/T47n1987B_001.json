{
    "T47n1987B_001:0535c22": "曹洞語錄序",
    "T47n1987B_001:0535c24": "荊山之璞。非逢明世與和氏。則空藏荊石之",
    "T47n1987B_001:0535c25": "中。燦然連城之美。豈得顯乎哉。玉實不乏。明",
    "T47n1987B_001:0535c26": "世與和氏。實難相逢而已。新豐荷玉之語錄。",
    "T47n1987B_001:0535c27": "初先是往。盛行于世。魚目淆珠。純金在沙。宜",
    "T47n1987B_001:0535c28": "默上座傷其弊深矣。就郭氏五宗錄暨群籍",
    "T47n1987B_001:0535c29": "之中。取其精。舍其麁。錄終成矣。余與上座。",
    "T47n1987B_001:0536a01": "方外之交甚厚。俾寄余讀之。余曰。上座也其",
    "T47n1987B_001:0536a02": "豐玉之和氏乎。雖有和氏。復非逢。",
    "T47n1987B_001:0536a03": "明世。則何以能至於斯哉。於戲懿哉。吾大東",
    "T47n1987B_001:0536a04": "文明之徵。至於有今日之美。孔門之徒。豈何",
    "T47n1987B_001:0536a05": "敢不美其美喜其喜乎哉。新豐之錄。彫梓已",
    "T47n1987B_001:0536a06": "成。荷玉之錄。今亦成。不佞書其所以美而喜。",
    "T47n1987B_001:0536a07": "俾大方之人知上座之正法眼也。",
    "T47n1987B_001:0536a08": "元文庚申八月望",
    "T47n1987B_001:0536a09": "郡山柳澤里恭公美書于綠竹書室南窓",
    "T47n1987B_001:0536a11": "曹山語錄序",
    "T47n1987B_001:0536a13": "古人有言曰。意不在言。又曰。得意忘言。意者",
    "T47n1987B_001:0536a14": "旨也。言者標也。旨乎不易得之。標乎不難得",
    "T47n1987B_001:0536a15": "之。所以假易得之標。得難得之旨。苟得其旨。",
    "T47n1987B_001:0536a16": "忘標可也。若失其旨。標其安用。故古人為唯",
    "T47n1987B_001:0536a17": "執其標者。謂之葛藤也。又謂之敲門瓦子也。",
    "T47n1987B_001:0536a18": "雲州禪者契宜默。得荷玉大師語於郭正中",
    "T47n1987B_001:0536a19": "之五宗錄。又得慧霞廣暉晦然等所著陳編。",
    "T47n1987B_001:0536a20": "校讎同異。辨驗真譌。題曰曹山語錄。附向者",
    "T47n1987B_001:0536a21": "所刊洞山語錄。以廣其傳。大哉志于。其自隗",
    "T47n1987B_001:0536a22": "始。然予未嘗知之。果其得意者乎。抑又執言",
    "T47n1987B_001:0536a23": "者乎。將以為敲門瓦子者乎。請質之禪者是",
    "T47n1987B_001:0536a24": "歲寬保辛酉之春。鷹峯源光主人請詢和南",
    "T47n1987B_001:0536a25": "拜稽首譔焉。",
    "T47n1987B_001:0536a26": "虛玄無著。妙轉靈機。金鴉夜翥。木馬風嘶。四",
    "T47n1987B_001:0536a27": "禁三墮。掌上然犀。重離五相。鼻尖斵泥。青原",
    "T47n1987B_001:0536a28": "白家酒。醉人失束西。眉目不相識。阿師猶自",
    "T47n1987B_001:0536a29": "迷。蟲毒鄉曾經歷。滴水也難沾兮。者箇描來",
    "T47n1987B_001:0536b01": "那箇聻。流布雲仍辨端倪。",
    "T47n1987B_001:0536b02": "林泉沙門元趾和南拜題",
    "T47n1987B_001:0536b04": "重集曹山元證大師語錄自序",
    "T47n1987B_001:0536b05": "語錄者何。荷玉大師元證之所說也。其所說",
    "T47n1987B_001:0536b06": "也。存乎古。存乎今。自其存乎今者。而校其存",
    "T47n1987B_001:0536b07": "乎古者。則古者可也。今者未可也。若其取之。",
    "T47n1987B_001:0536b08": "抑取古而可乎。將取今而可乎。寧並取今古",
    "T47n1987B_001:0536b09": "而可乎。嗚呼何取何舍。不如校讎今古而取",
    "T47n1987B_001:0536b10": "其可也。大凡稱大師語錄而行于世者。率屬",
    "T47n1987B_001:0536b11": "譌譔。如夫作上堂示徒者。或如四禁頌加助",
    "T47n1987B_001:0536b12": "辭。以作上堂曰者。其所譌譔。可以知矣。洞曹",
    "T47n1987B_001:0536b13": "語錄之於支那。郭黎眉所輯錄也。是亦今而",
    "T47n1987B_001:0536b14": "古則未也。雖然非全璧。光潤亦非燕石之屬",
    "T47n1987B_001:0536b15": "也。於是不佞。拔出荷玉之教於五宗錄中。取",
    "T47n1987B_001:0536b16": "其所取。舍其所舍。或陳編以補其闕。語錄成",
    "T47n1987B_001:0536b17": "矣。於戲古人垂教後世。負其志者。為之前焉。",
    "T47n1987B_001:0536b18": "徵垂其教。居後之世。負其志者。安得前焉。不",
    "T47n1987B_001:0536b19": "佞所以欲攟摭古人之機語。校正古今之真",
    "T47n1987B_001:0536b20": "譌。廣傳其教而亹亹也。敢請。居後之世。負其",
    "T47n1987B_001:0536b21": "志者。為之前焉。為之入焉。為之體焉。若其",
    "T47n1987B_001:0536b22": "如此。可謂吾與祖師。同乘一龜泛泛乎游泳",
    "T47n1987B_001:0536b23": "於深池之中矣。豈不愉快乎。",
    "T47n1987B_001:0536b24": "元文五年庚申之冬大日本國沙門宜默玄契",
    "T47n1987B_001:0536b25": "和南拜譔",
    "T47n1987B_001:0536c02": "撫州曹山本寂禪師語錄卷上",
    "T47n1987B_001:0536c04": "無地地主人郭凝之編集",
    "T47n1987B_001:0536c05": "師諱本寂。泉州莆田黃氏子。少業儒。年十九。",
    "T47n1987B_001:0536c06": "往福州靈石出家。二十五登戒。尋謁洞山。洞",
    "T47n1987B_001:0536c07": "山問。闍黎名甚麼。師曰。本寂。山曰。向上",
    "T47n1987B_001:0536c08": "更道。師曰。不道。山曰。為什麼不道。師曰。不",
    "T47n1987B_001:0536c09": "名本寂。洞山深器之(僧寶傳。師名耽章。此燈錄所載。遂仍之)自此",
    "T47n1987B_001:0536c10": "入室。盤桓數載。乃辭去。洞山遂密授洞上",
    "T47n1987B_001:0536c11": "宗旨。復問云。子向甚麼處去。師云。不變異處",
    "T47n1987B_001:0536c12": "去。洞山云。不變異處。豈有去耶。師曰。去亦",
    "T47n1987B_001:0536c13": "不變異。遂往曹谿。禮祖塔。回吉水。眾嚮師",
    "T47n1987B_001:0536c14": "名。乃請開法。師志慕六祖。遂名山為曹。尋值",
    "T47n1987B_001:0536c15": "賊亂。乃之宜黃。有信士王若一。捨何王觀。請",
    "T47n1987B_001:0536c16": "師住持。師更何王。為荷玉。由是法席大興。學",
    "T47n1987B_001:0536c17": "者雲萃。洞山之宗。至師為盛。",
    "T47n1987B_001:0536c18": "師示眾曰。凡情聖見。是金鎖玄路。直須回互。",
    "T47n1987B_001:0536c19": "夫取正命食者。須具三種墮。一者披毛戴角。",
    "T47n1987B_001:0536c20": "二者不斷聲色。三者不受食。時稠布衲問",
    "T47n1987B_001:0536c21": "曰。披毛戴角。是甚麼墮。師曰。是類墮。云",
    "T47n1987B_001:0536c22": "不斷聲色。是甚麼墮。師曰。是隨墮。云不受",
    "T47n1987B_001:0536c23": "食。是甚麼墮。師曰。是尊貴墮。",
    "T47n1987B_001:0536c24": "師因僧問五位君臣旨訣。師曰。正位即空界。",
    "T47n1987B_001:0536c25": "本來無物。偏位即色界。有萬象形。正中偏者。",
    "T47n1987B_001:0536c26": "背理就事。偏中正者。舍事入理。兼帶者。冥應",
    "T47n1987B_001:0536c27": "眾緣。不墮諸有。非染非淨。非正非偏。故曰虛",
    "T47n1987B_001:0536c28": "玄大道。無著真宗。從上先德。推此一位。最妙",
    "T47n1987B_001:0536c29": "最玄。當詳審辯明。君為正位。臣為偏位。臣向",
    "T47n1987B_001:0537a01": "君。是偏中正。君視臣。是正中偏。君臣道合。",
    "T47n1987B_001:0537a02": "是兼帶語。僧問。如何是君。師曰。妙德尊寰",
    "T47n1987B_001:0537a03": "宇。高明朗太虛。云如何是臣。師曰。靈機弘聖",
    "T47n1987B_001:0537a04": "道。真智利群生。云如何是臣向君。師曰。不墮",
    "T47n1987B_001:0537a05": "諸異趣。凝情望聖容。云如何是君視臣。師曰。",
    "T47n1987B_001:0537a06": "妙容雖不動。光燭本無偏。云如何是君臣道",
    "T47n1987B_001:0537a07": "合。師曰。混然無內外。和融上下平。師又曰。",
    "T47n1987B_001:0537a08": "以君臣偏正言者。不欲犯中。故臣稱君。不敢",
    "T47n1987B_001:0537a09": "斥言。是也。此吾法宗要。乃作偈曰。學者先須",
    "T47n1987B_001:0537a10": "識自宗。莫將真際雜頑空。妙明體盡知傷觸。",
    "T47n1987B_001:0537a11": "力在逢緣不借中。出語直教燒不著。潛行須",
    "T47n1987B_001:0537a12": "與古人同。無身有事超岐路。無事無身落始",
    "T47n1987B_001:0537a13": "終。復作五相。偈曰。白衣須拜相。此事不為",
    "T47n1987B_001:0537a14": "奇。積代簪纓者。休言落鼻時。偈曰。子時當",
    "T47n1987B_001:0537a15": "正位。明正在君臣。未離兜率界。烏雞雪上行。",
    "T47n1987B_001:0537a16": "○偈曰。焰裏寒氷結。楊花九月飛。泥牛吼水",
    "T47n1987B_001:0537a17": "面。木馬逐風嘶。○偈曰。王宮初降日。玉兔不",
    "T47n1987B_001:0537a18": "能離。未得無功旨。人天何太遲。●偈曰。渾然",
    "T47n1987B_001:0537a19": "藏理事。朕兆卒離明。威音王未曉。彌勒豈惺",
    "T47n1987B_001:0537a20": "惺。",
    "T47n1987B_001:0537a21": "師行脚時。問烏石觀禪師。如何是毘盧師。法",
    "T47n1987B_001:0537a22": "身主。烏石曰。我若向爾道。即別有也。師舉似",
    "T47n1987B_001:0537a23": "洞山。洞山曰。好箇話頭。秖欠進語。何不問為",
    "T47n1987B_001:0537a24": "甚麼不道。師却去。進前語。烏石曰。若言我不",
    "T47n1987B_001:0537a25": "道。即瘂却我口。若言我道。即謇却我舌。師歸",
    "T47n1987B_001:0537a26": "舉似洞山。洞山深肯之。",
    "T47n1987B_001:0537a27": "雲門問。如何是沙門行。師曰。喫常住苗稼者",
    "T47n1987B_001:0537a28": "是。雲門云。便恁麼去時如何。師曰。爾還畜得",
    "T47n1987B_001:0537a29": "麼。雲門云。畜得。師曰。爾作麼生畜。雲門云。",
    "T47n1987B_001:0537b01": "著衣喫飯。有甚麼難。師曰。何不道披毛戴角。",
    "T47n1987B_001:0537b02": "雲門便禮拜。",
    "T47n1987B_001:0537b03": "師示眾曰。諸方盡把格則。何不與他道一轉",
    "T47n1987B_001:0537b04": "語。令他不疑去。雲門在眾。出問。密密處。為",
    "T47n1987B_001:0537b05": "甚麼不知有。師曰。只為密密。所以不知有",
    "T47n1987B_001:0537b06": "(雲竇別云達磨來也)雲門云。此人如何親近。師曰。莫向密",
    "T47n1987B_001:0537b07": "密處親近。雲門云。不向密密處時如何。師曰。",
    "T47n1987B_001:0537b08": "始解親近。雲門云。諾諾(妙喜云。濁油更著黑燈心)。",
    "T47n1987B_001:0537b09": "雲門問。不改易底人來。師還接否。師曰。曹山",
    "T47n1987B_001:0537b10": "無恁麼閑工夫。",
    "T47n1987B_001:0537b11": "師因米和尚至。未相見。米遂坐却禪床。師更",
    "T47n1987B_001:0537b12": "不出。米便去。主事遂問。和尚禪床。為什麼被",
    "T47n1987B_001:0537b13": "別人坐却。師曰。去後却還來。米果回。與師相",
    "T47n1987B_001:0537b14": "見。",
    "T47n1987B_001:0537b15": "智炬到參。問師云。古人提持那邊人。學人如",
    "T47n1987B_001:0537b16": "何體悉。師曰。退步就已。萬不失一。炬於言",
    "T47n1987B_001:0537b17": "下。頓忘玄解。",
    "T47n1987B_001:0537b18": "師問金峯志曰。作甚麼來。金峯云。蓋屋來。師",
    "T47n1987B_001:0537b19": "曰。了也未。金峯云。這邊則了。師曰。那邊事",
    "T47n1987B_001:0537b20": "作麼生。金峯云。候下工日白和尚。師曰。如是",
    "T47n1987B_001:0537b21": "如是。",
    "T47n1987B_001:0537b22": "僧清稅問。某甲孤貧。請師賑濟。師曰。稅闍",
    "T47n1987B_001:0537b23": "黎近前來。銳近前師曰。泉州白家三盞酒",
    "T47n1987B_001:0537b24": "喫後猶道未沾脣(玄覺云。甚麼處。是與他酒喫)。",
    "T47n1987B_001:0537b25": "鏡清問。清虛之理。畢竟無身時如何。師曰。理",
    "T47n1987B_001:0537b26": "即如此。事作麼生。鏡清云。如理如事。師曰。",
    "T47n1987B_001:0537b27": "謾曹山一人即得。爭奈諸聖眼何。鏡清云。若",
    "T47n1987B_001:0537b28": "無諸聖眼。爭鑑得箇不恁麼。師曰。官不容針。",
    "T47n1987B_001:0537b29": "私通車馬(大溈哲云。曹山雖然善能切磋琢磨。其奈鏡清玉本無瑕。要會麼。不經敏手。終成廢器)。",
    "T47n1987B_001:0537c01": "師問德上座。菩薩在定。聞香象渡河。出甚麼",
    "T47n1987B_001:0537c02": "經。僧云。出涅槃經。師曰。定前聞。定後聞。僧",
    "T47n1987B_001:0537c03": "云。和尚流也。師曰。道也太殺道。始道得一",
    "T47n1987B_001:0537c04": "半。僧云。和尚如何。師曰。灘下接取。",
    "T47n1987B_001:0537c05": "紙衣道者來參。師問。莫是紙衣道者否。云不",
    "T47n1987B_001:0537c06": "敢。師曰。如何是紙衣下事。道者云。一裘纔挂",
    "T47n1987B_001:0537c07": "體。萬法悉皆如。師曰。如何是紙衣下用。道者",
    "T47n1987B_001:0537c08": "近前應諾。便立脫。師曰。汝秖解恁麼去。何不",
    "T47n1987B_001:0537c09": "解恁麼來。道者忽開眼問云。一靈真性。不假",
    "T47n1987B_001:0537c10": "胞胎時如何。師曰。未是妙。道者云。如何是",
    "T47n1987B_001:0537c11": "妙。師曰。不借借。道者珍重便化。師示頌曰。",
    "T47n1987B_001:0537c12": "覺性圓明無相身。莫將知見妄疎親。念異便",
    "T47n1987B_001:0537c13": "於玄體昧。心差不與道為隣。情分萬法沈前",
    "T47n1987B_001:0537c14": "境。識鑒多端喪本真。如是句中全曉會。了然",
    "T47n1987B_001:0537c15": "無事昔時人。",
    "T47n1987B_001:0537c16": "僧舉陸亘大夫問南泉。姓甚麼。南泉曰。姓王。",
    "T47n1987B_001:0537c17": "亘云。王還有眷屬也無。南泉曰。四臣不昧。亘",
    "T47n1987B_001:0537c18": "云。王居何位。南泉曰。玉殿苔生。問師。玉殿",
    "T47n1987B_001:0537c19": "苔生意旨如何。師曰。不居正位。僧云。八方來",
    "T47n1987B_001:0537c20": "朝時如何。師曰。他不受禮。僧云。何用來朝。",
    "T47n1987B_001:0537c21": "師曰。違則斬。僧云。違是臣分上。未審君意如",
    "T47n1987B_001:0537c22": "何。師曰。樞密不得旨。僧云。恁麼則爕理之",
    "T47n1987B_001:0537c23": "功。全歸臣相也。師曰。爾還知君意麼。僧",
    "T47n1987B_001:0537c24": "云。外方不敢論量。師曰。如是如是。",
    "T47n1987B_001:0537c25": "僧問。學人通身是病。請師醫。師曰不醫。僧",
    "T47n1987B_001:0537c26": "云。為甚麼不醫。師曰。教汝求生不得。求死不",
    "T47n1987B_001:0537c27": "得。",
    "T47n1987B_001:0537c28": "僧問師。古人曰。吾有大病。非世所醫。未審是",
    "T47n1987B_001:0537c29": "甚麼病。師曰。攢簇不得底病。僧云。一切眾",
    "T47n1987B_001:0538a01": "生。還有此病也無。師曰。人人盡有。僧云。和",
    "T47n1987B_001:0538a02": "尚還有此病也無。師曰。正覓起處不得。僧云。",
    "T47n1987B_001:0538a03": "一切眾生。為甚麼不病。師曰。一切眾生若病。",
    "T47n1987B_001:0538a04": "即非眾生。僧云。未審諸佛還有此病也無。師",
    "T47n1987B_001:0538a05": "曰。有。僧云。既有。為甚麼不病。師曰。為伊惺",
    "T47n1987B_001:0538a06": "惺。",
    "T47n1987B_001:0538a07": "僧問。沙門豈不是具大慈悲底人。師曰。是。僧",
    "T47n1987B_001:0538a08": "云。忽遇六賊來時如何。師曰。亦須具大慈悲。",
    "T47n1987B_001:0538a09": "僧云。如何具大慈悲。師曰。一劍揮盡。僧云。",
    "T47n1987B_001:0538a10": "盡後如何。師曰。始得和同。",
    "T47n1987B_001:0538a11": "僧問師。眉與目。還相識也無。師曰。不相識。",
    "T47n1987B_001:0538a12": "僧云。為甚麼不相識。師曰。為同在一處。僧",
    "T47n1987B_001:0538a13": "云。恁麼則不分去也。師曰。眉且不是目。目",
    "T47n1987B_001:0538a14": "且不是眉僧云。如何是目。師曰。端的去。僧",
    "T47n1987B_001:0538a15": "云。如何是眉。師曰。曹山却疑。僧云。和尚為",
    "T47n1987B_001:0538a16": "甚麼却疑。師云。若不疑。即端的去也。",
    "T47n1987B_001:0538a17": "僧問。五位對賓時如何。師曰。汝即今問那箇",
    "T47n1987B_001:0538a18": "位。僧云。某甲從偏位中來。請師向正位中接。",
    "T47n1987B_001:0538a19": "師曰不接。僧云。為甚麼不接。師曰。恐落偏位",
    "T47n1987B_001:0538a20": "中去。師却問僧。秖如不接。是對賓。是不對",
    "T47n1987B_001:0538a21": "賓。僧云。早是對賓了也。師曰。如是如是。",
    "T47n1987B_001:0538a22": "僧問。萬法從何而生。師曰。從顛倒生。僧云。",
    "T47n1987B_001:0538a23": "不顛倒時。萬法何在。師曰在。僧云。在甚麼",
    "T47n1987B_001:0538a24": "處。師曰。顛倒作麼。",
    "T47n1987B_001:0538a25": "僧問。不萌之草。為甚麼能藏香象。師云。闍黎",
    "T47n1987B_001:0538a26": "幸是作家。又問曹山作麼。",
    "T47n1987B_001:0538a27": "僧問。三界擾擾。六趣昏昏。如何辨色。師曰。",
    "T47n1987B_001:0538a28": "不辨色。僧云。為甚麼不辨色。師曰。若辨色即",
    "T47n1987B_001:0538a29": "昏也。",
    "T47n1987B_001:0538b01": "師聞鐘聲。乃曰。阿[口*耶]阿[口*耶]。僧問。和尚作甚",
    "T47n1987B_001:0538b02": "麼。師曰。打著我心。僧無對(五祖戒戒云。作賊人心虛)。",
    "T47n1987B_001:0538b03": "師問維那。甚處來。云牽醋槽去來。師曰。或到",
    "T47n1987B_001:0538b04": "險處。又作麼生牽。維那無對(雲居代云。正好著力。疎山代云。切",
    "T47n1987B_001:0538b05": "須放却始得)。",
    "T47n1987B_001:0538b06": "師。一日入僧堂向火。有僧云。今日好寒。師",
    "T47n1987B_001:0538b07": "曰。須知有不寒者。僧云。誰是不寒者。師筴火",
    "T47n1987B_001:0538b08": "示之。僧云。莫道無人好。師拋下火。僧云。某",
    "T47n1987B_001:0538b09": "甲到這裏却不會。師曰。日照寒潭明更明。",
    "T47n1987B_001:0538b10": "僧問。不與萬法為侶者。是甚麼人。師曰。汝",
    "T47n1987B_001:0538b11": "道。洪州城裏如許多人。甚麼處去。",
    "T47n1987B_001:0538b12": "僧問。如何是無刃劍。師曰。非淬鍊所成。僧云。",
    "T47n1987B_001:0538b13": "用者如何。師曰。逢者皆喪。僧云。不逢者如",
    "T47n1987B_001:0538b14": "何。師曰。亦須頭落。僧云。逢者皆喪則固是。",
    "T47n1987B_001:0538b15": "不逢者為甚麼頭落。師曰。不見道能盡一切。",
    "T47n1987B_001:0538b16": "僧云。盡後如何。師曰。方知有此劍。",
    "T47n1987B_001:0538b17": "僧問。於相何真。師曰。即相即真。僧云。當何",
    "T47n1987B_001:0538b18": "顯示。師提起托子。",
    "T47n1987B_001:0538b19": "僧問。幻本何真。師曰。幻本元真(法眼別云。幻本不真)僧云。",
    "T47n1987B_001:0538b20": "當幻何顯。師曰。即幻即顯(法眼別云。幻即無當)僧云。恁",
    "T47n1987B_001:0538b21": "麼則始終不離于幻也。師曰。覓幻相不可得。",
    "T47n1987B_001:0538b22": "僧問。即心即佛即不問。如何是非心非佛。師",
    "T47n1987B_001:0538b23": "曰。兔角不用無。牛角不用有。",
    "T47n1987B_001:0538b24": "問。如何是常在底人。師曰。恰遇曹山暫出。云",
    "T47n1987B_001:0538b25": "如何是常不在底人。師曰。難得。",
    "T47n1987B_001:0538b26": "僧問。擬豈不是類。師曰。直是不擬亦是類。僧",
    "T47n1987B_001:0538b27": "云。如何是異。師曰。莫不識痛痒。",
    "T47n1987B_001:0538b28": "人問。古人曰。人人盡有。弟子在塵蒙。還有",
    "T47n1987B_001:0538b29": "也無。師曰。過手來。乃點指曰。一二三四五",
    "T47n1987B_001:0538c01": "六足。",
    "T47n1987B_001:0538c02": "僧問。魯祖面壁。用表何事。師以手掩耳。",
    "T47n1987B_001:0538c03": "僧問。承古有言。未有一人倒地。不因地而起。",
    "T47n1987B_001:0538c04": "如何是倒。師曰。肯即是。僧云。如何是起。師",
    "T47n1987B_001:0538c05": "曰。起也。",
    "T47n1987B_001:0538c06": "僧問。子歸就父。為甚麼父全不顧。師云。理合",
    "T47n1987B_001:0538c07": "如是。僧云。父子之恩何在。師曰。始成父子之",
    "T47n1987B_001:0538c08": "恩。僧云。如何是父子之恩。師曰。刀斧斫不開。",
    "T47n1987B_001:0538c09": "問。靈衣不挂時如何。師曰。曹山孝滿。云孝滿",
    "T47n1987B_001:0538c10": "後如何。師曰。曹山好顛酒。",
    "T47n1987B_001:0538c11": "問。承教有言。大海不宿死屍。如何是大海。",
    "T47n1987B_001:0538c12": "師曰。包含萬有僧云。為甚麼不宿死屍。師",
    "T47n1987B_001:0538c13": "曰。絕氣者不著。師曰。萬有非其功。絕氣",
    "T47n1987B_001:0538c14": "有其德。僧云。向上還有事也無。師曰。道有道",
    "T47n1987B_001:0538c15": "無即得。爭奈龍王按劍何。",
    "T47n1987B_001:0538c16": "問。具何知解。善能對眾問難。師曰。不呈",
    "T47n1987B_001:0538c17": "句。僧云。問難箇甚麼。師曰。刀斧斫不入。僧",
    "T47n1987B_001:0538c18": "云。恁麼問難。還有不肯者也無。師曰有。僧",
    "T47n1987B_001:0538c19": "云。是什麼人。師曰。曹山。",
    "T47n1987B_001:0538c20": "僧問。世間甚麼物最貴。師曰。死猫兒頭最貴。",
    "T47n1987B_001:0538c21": "僧云。為甚麼死猫兒頭最貴。師曰。無人著價。",
    "T47n1987B_001:0538c22": "僧問。無言如何顯。師曰。莫向這裏顯。僧云。",
    "T47n1987B_001:0538c23": "向甚麼處顯。師曰。昨夜床頭。失却三文錢。",
    "T47n1987B_001:0538c24": "僧問。日未出時如何。師曰。曹山也曾恁麼來。",
    "T47n1987B_001:0538c25": "僧云。出後如何。師曰。猶較曹山半月程。",
    "T47n1987B_001:0538c26": "師問僧。作甚麼。僧云掃地。師曰。佛前掃。佛",
    "T47n1987B_001:0538c27": "後掃。僧云。前後一時掃。師曰。與曹山過靸鞋",
    "T47n1987B_001:0538c28": "來(五祖戒。代僧語云。和尚是何心行)。",
    "T47n1987B_001:0538c29": "僧問。抱璞投師。請師雕琢。師曰。不雕琢。僧",
    "T47n1987B_001:0539a01": "云。為甚麼不雕琢。師曰。須知曹山好手。",
    "T47n1987B_001:0539a02": "僧問。如何是曹山眷屬。師曰。白髮連頭戴。頂",
    "T47n1987B_001:0539a03": "上一枝花。",
    "T47n1987B_001:0539a04": "僧問。古德道。盡大地惟有此人。未審是甚麼",
    "T47n1987B_001:0539a05": "人。師曰。不可有第二月也。僧云。如何是第二",
    "T47n1987B_001:0539a06": "月。師曰。也要老兄定當。僧云。作麼生是第一",
    "T47n1987B_001:0539a07": "月。師曰。險。",
    "T47n1987B_001:0539a08": "僧問。學人十二時中。如何保任。師曰。如經蠱",
    "T47n1987B_001:0539a09": "毒之鄉。水不得沾著一滴。",
    "T47n1987B_001:0539a10": "僧問。如何是法身主。師曰。謂秦無人。僧云。",
    "T47n1987B_001:0539a11": "這箇莫便是否。師曰。斬。",
    "T47n1987B_001:0539a12": "僧問。親何道伴。即得常聞於未聞。師曰。同共",
    "T47n1987B_001:0539a13": "一被蓋。僧云。此猶是和尚得聞。如何是常聞",
    "T47n1987B_001:0539a14": "于未聞。師曰。不同于木石。僧云。何者在先。",
    "T47n1987B_001:0539a15": "何者在後。師曰。不見道。常聞于未聞。",
    "T47n1987B_001:0539a16": "僧問。國內按劍者是誰。師曰。曹山(法燈別云。汝不是恁麼",
    "T47n1987B_001:0539a17": "人)僧云。擬殺何人。師曰。但有。一切總殺。僧",
    "T47n1987B_001:0539a18": "云。忽逢本父母。又作麼生。師曰。揀甚麼。僧",
    "T47n1987B_001:0539a19": "云。爭奈自己何。師曰。誰奈我何。僧云。何不",
    "T47n1987B_001:0539a20": "自殺。師曰。無下手處。",
    "T47n1987B_001:0539a21": "僧問。家貧遭劫時如何。師曰。不能盡底去。僧",
    "T47n1987B_001:0539a22": "云。為甚麼不能盡底去。師曰。賊是家親。",
    "T47n1987B_001:0539a23": "問。一牛飲水。五馬不嘶時如何。師曰。曹山解",
    "T47n1987B_001:0539a24": "忌口。又別曰。曹山孝滿。",
    "T47n1987B_001:0539a25": "僧問。常在生死海中沈沒者。是甚麼人。師曰。",
    "T47n1987B_001:0539a26": "第二月。僧云。還求出也無。師曰。也求出離。",
    "T47n1987B_001:0539a27": "只是無路。僧云出離什麼人接得伊。師曰。",
    "T47n1987B_001:0539a28": "擔鐵枷者。",
    "T47n1987B_001:0539a29": "僧問。雪覆千山。為甚麼孤峯不白。師曰。須知",
    "T47n1987B_001:0539b01": "有異中異。僧云。如何是異中異。師曰。不墮諸",
    "T47n1987B_001:0539b02": "山色。",
    "T47n1987B_001:0539b03": "僧舉。藥山問僧。年多少。云七十二山云。是",
    "T47n1987B_001:0539b04": "七十二麼。云是。山便打。此意如何。師曰。",
    "T47n1987B_001:0539b05": "前箭猶似可。後箭射人深。僧云。如何免得此",
    "T47n1987B_001:0539b06": "棒。師曰。王勅既行。諸侯避道。",
    "T47n1987B_001:0539b07": "僧問香嚴。如何是道。香嚴曰。枯木裏龍吟。僧",
    "T47n1987B_001:0539b08": "云。如何是道中人。香嚴曰。髑髏裏眼睛。僧不",
    "T47n1987B_001:0539b09": "領。乃問石霜。如何是枯木裏龍吟。石霜曰。猶",
    "T47n1987B_001:0539b10": "帶喜在。僧云。如何是髑髏裏眼睛。石霜曰。猶",
    "T47n1987B_001:0539b11": "帶識在。又不領。乃舉似師。師曰。石霜老聲",
    "T47n1987B_001:0539b12": "聞作這箇見解。因示頌曰。枯木龍吟真見道。",
    "T47n1987B_001:0539b13": "髑髏無識眼初明。喜識盡時消息盡。當人那",
    "T47n1987B_001:0539b14": "辨濁中清。僧遂又問師。如何是枯木裏龍吟。",
    "T47n1987B_001:0539b15": "師曰。血脈不斷。云。如何是髑髏裏眼睛。師",
    "T47n1987B_001:0539b16": "曰。乾不盡。云。未審還有得聞者麼。師曰。盡",
    "T47n1987B_001:0539b17": "大地人未有一人不聞。云。未審枯木裏龍",
    "T47n1987B_001:0539b18": "吟。是何章句。師曰。不知是何章句。聞者皆",
    "T47n1987B_001:0539b19": "喪。",
    "T47n1987B_001:0539b20": "問。如何是佛法大意。師曰。填溝塞壑。",
    "T47n1987B_001:0539b21": "僧問。如何是師子。師曰。眾獸近不得。僧云。",
    "T47n1987B_001:0539b22": "如何是師子兒。師曰。能吞父母者。僧云。既是",
    "T47n1987B_001:0539b23": "眾獸近不得。為甚麼却被兒吞。師曰。豈不見",
    "T47n1987B_001:0539b24": "道。子若哮吼。祖父俱盡。僧云。盡後如何。師",
    "T47n1987B_001:0539b25": "曰。全身歸父。僧云。未審祖盡時。父歸何所。",
    "T47n1987B_001:0539b26": "師曰。所亦盡。僧云。前來為甚道全身歸父。師",
    "T47n1987B_001:0539b27": "曰。譬如王子能成一國之事。又曰。闍黎此事",
    "T47n1987B_001:0539b28": "不得孤滯。直須枯木上更撒些子花。",
    "T47n1987B_001:0539b29": "問。纔有是非。紛然失心時如何。師曰斬斬。",
    "T47n1987B_001:0539c01": "師。讀杜順傅大士所作法身偈乃曰。我意不",
    "T47n1987B_001:0539c02": "欲與麼道。門弟子請別作之。既作偈又註釋",
    "T47n1987B_001:0539c03": "之。其詞曰。渠本不是我(非我)。我本不是渠(非渠)。渠",
    "T47n1987B_001:0539c04": "無我即死(仰汝取活)。我無渠即余(不別有)。渠如我是佛(要且",
    "T47n1987B_001:0539c05": "不是佛)。我如渠即驢(二俱不立)。不食空王俸(若遇御飯直須吐却)。何假",
    "T47n1987B_001:0539c06": "雁傳書(不通信)。我說橫身唱(為信唱)。君看背上毛(不與爾相",
    "T47n1987B_001:0539c07": "似)。乍如謠白雪(將謂是白雪)。猶恐是巴歌(傳此句無註)。",
    "T47n1987B_001:0539c08": "僧問。朗月當空時如何。師曰。猶是階下漢。僧",
    "T47n1987B_001:0539c09": "云。請師接上階。師曰。月落後來相見(趙州語錄同此今並",
    "T47n1987B_001:0539c10": "存之)。",
    "T47n1987B_001:0539c11": "師垂語曰。有一人。向萬丈崖頭。騰身直下。",
    "T47n1987B_001:0539c12": "此是甚麼人。眾無對。道延出云。不存。師曰。",
    "T47n1987B_001:0539c13": "不存箇甚麼。延云。始得撲不碎。師深肯之。",
    "T47n1987B_001:0539c14": "僧舉。西園一日自燒浴次。僧問。何不使沙彌。",
    "T47n1987B_001:0539c15": "西園撫掌三下。問師。師曰。一等是拍手撫掌。",
    "T47n1987B_001:0539c16": "就中西園奇怪。俱胝一指頭禪。蓋為承當處",
    "T47n1987B_001:0539c17": "不諦當。僧却問師。西園撫掌。豈不是奴兒婢",
    "T47n1987B_001:0539c18": "子邊事。師曰是。云向上更有事也無。師曰有。",
    "T47n1987B_001:0539c19": "云如何是向上事。師叱曰。這奴兒婢子。",
    "T47n1987B_001:0539c20": "南州帥南平鍾王。雅聞師有道。盡禮致之。不",
    "T47n1987B_001:0539c21": "赴。但書偈付使者曰。摧殘枯木倚寒林。幾度",
    "T47n1987B_001:0539c22": "逢春不變心。樵客見之猶不採。郢人何事苦",
    "T47n1987B_001:0539c23": "搜尋(鍾氏請不起。但寫大梅山居頌。答之)。",
    "T47n1987B_001:0539c24": "師作四禁偈曰。莫行心處路。不挂本來衣。何",
    "T47n1987B_001:0539c25": "須正恁麼。切忌未生時。",
    "T47n1987B_001:0539c26": "示學人偈曰。從緣薦得相應疾。就體消停得",
    "T47n1987B_001:0539c27": "力遲。瞥起本來無處所。吾師暫說不思議。",
    "T47n1987B_001:0539c28": "示眾曰。僧家在此等衣線下。理須會通向上",
    "T47n1987B_001:0539c29": "事。莫作等閑。若也承當處分明。即轉他諸聖。",
    "T47n1987B_001:0540a01": "向自己背後。方得自由。若也轉不得。直饒學",
    "T47n1987B_001:0540a02": "得十成。却須向他背後叉手。說甚麼大話。若",
    "T47n1987B_001:0540a03": "轉得自己。則一切麁重境來。皆作得主宰。假",
    "T47n1987B_001:0540a04": "如泥裏倒地。亦作得主宰。如有僧問藥山曰。",
    "T47n1987B_001:0540a05": "三乘教中。還有祖意也無。答曰有。僧云。既",
    "T47n1987B_001:0540a06": "有。達磨又來作麼。藥山曰。只為有所以來。豈",
    "T47n1987B_001:0540a07": "非作得主宰轉得歸自己乎。如經云。大通智",
    "T47n1987B_001:0540a08": "勝佛。十劫坐道場。佛法不現前。不得成佛道。",
    "T47n1987B_001:0540a09": "言劫者滯也。謂之十成。亦云斷滲漏也。只是",
    "T47n1987B_001:0540a10": "十道頭絕矣。不忘大果。故云守住耽著名為",
    "T47n1987B_001:0540a11": "取次承當。不分貴賤。我常見叢林。好論一般",
    "T47n1987B_001:0540a12": "兩般。還能成立得事麼。此等但是說向去事",
    "T47n1987B_001:0540a13": "路布。汝不見。南泉曰。饒汝十成。猶較王老師",
    "T47n1987B_001:0540a14": "一線道。也大難事到此直須仔細始得明白",
    "T47n1987B_001:0540a15": "自在。不論天堂地獄餓鬼畜生。但是一切處",
    "T47n1987B_001:0540a16": "不移易。元是舊時人。只是不行舊時路。若有",
    "T47n1987B_001:0540a17": "忻心。還成滯著。若脫得。揀甚麼。古德云。只",
    "T47n1987B_001:0540a18": "恐不得輪迴。汝道作麼生。只如今人。說箇淨",
    "T47n1987B_001:0540a19": "潔處。愛說向去事。此病最難治。若是世間麁",
    "T47n1987B_001:0540a20": "重事却是輕。淨潔病為重。只如佛味祖味。盡",
    "T47n1987B_001:0540a21": "為滯著。先師曰。擬心是犯戒。若也得味是破",
    "T47n1987B_001:0540a22": "齋。且喚什麼作味。只是佛味祖味。纔有忻心。",
    "T47n1987B_001:0540a23": "便是犯戒。若也如今說破齋破戒。即今三羯",
    "T47n1987B_001:0540a24": "磨時。早破了也。若是麁重貪嗔癡。雖難斷却",
    "T47n1987B_001:0540a25": "是輕。若也無為無事淨潔。此乃重無以加也。",
    "T47n1987B_001:0540a26": "祖師出世。亦只為這箇。亦不獨為汝。今時莫",
    "T47n1987B_001:0540a27": "作等閑。黧奴白牯修行却快。不是有禪有道。",
    "T47n1987B_001:0540a28": "如汝種種馳求。覓佛覓祖乃至菩提涅槃。幾",
    "T47n1987B_001:0540a29": "時休歇成辦乎。皆是生滅心。所以不如黧奴",
    "T47n1987B_001:0540b01": "白牯。兀兀無知。不知佛不知祖乃至菩提涅",
    "T47n1987B_001:0540b02": "槃及以善惡因果。但饑來喫草。渴來飲水。若",
    "T47n1987B_001:0540b03": "能恁麼。不愁不成辦。不見道。計較不成。是以",
    "T47n1987B_001:0540b04": "知有。乃能披毛戴角。牽犁拽來。得此便宜。始",
    "T47n1987B_001:0540b05": "較些子。不見彌勒阿閦。及諸妙喜等世界。被",
    "T47n1987B_001:0540b06": "他向上人。喚作無慚愧懈怠菩薩。亦曰變易",
    "T47n1987B_001:0540b07": "生死。尚恐是小懈怠。在本分事。合作麼生。大",
    "T47n1987B_001:0540b08": "須仔細始得。人人有一坐具地。佛出世侵他",
    "T47n1987B_001:0540b09": "不得。恁麼體會修行。莫趁快利。欲知此事。饒",
    "T47n1987B_001:0540b10": "令成佛成祖去。也只這是。便墮三塗地獄六",
    "T47n1987B_001:0540b11": "道去。也只這是。雖然沒用處。要且離他不得。",
    "T47n1987B_001:0540b12": "須與他作主宰始得。若作得主宰。即是不變",
    "T47n1987B_001:0540b13": "易。若作主宰不得。便是變易也。不見永嘉云。",
    "T47n1987B_001:0540b14": "莽莽蕩蕩招殃禍。問。如何是莽莽蕩蕩招殃",
    "T47n1987B_001:0540b15": "禍。曰只這箇總是。問云。如何免得。曰知有即",
    "T47n1987B_001:0540b16": "得。用免作麼。但是菩提涅槃煩惱無明等。總",
    "T47n1987B_001:0540b17": "是不要免。乃至世間麁重之事。但知有便得。",
    "T47n1987B_001:0540b18": "不要免。免即同變易去也。乃至成佛成祖。菩",
    "T47n1987B_001:0540b19": "提涅槃。此等殃禍為不小。因甚麼如此。只為",
    "T47n1987B_001:0540b20": "變易。若不變易。直須觸處自由始得。",
    "T47n1987B_001:0540b21": "師。於天復辛酉夏夜。問知事曰。今日是幾何",
    "T47n1987B_001:0540b22": "日月。對云。六月十五。師曰。曹山平生行脚到",
    "T47n1987B_001:0540b23": "處。秖管九十日為一夏。明日辰時。吾行脚去。",
    "T47n1987B_001:0540b24": "及時焚香。宴坐而化。閱世六十二。臘三十七。",
    "T47n1987B_001:0540b25": "葬全身於山之西阿。諡元證禪師。塔曰福圓",
    "T47n1987B_001:0540b26": "(終)。"
}