{
    "T17n0749_001:0565c03": "佛說因緣僧護經",
    "T17n0749_001:0565c05": "失譯人名今附東晉錄",
    "T17n0749_001:0565c06": "如是我聞：一時，佛住舍衛國祇樹給孤獨園。",
    "T17n0749_001:0565c07": "爾時，有一大海龍王初發信心，變為人形，來",
    "T17n0749_001:0565c08": "至園中，依諸比丘，求欲出家。時諸比丘不知",
    "T17n0749_001:0565c09": "是龍，即度出家。有一年少比丘，共同房住，經",
    "T17n0749_001:0565c10": "一宿已，於其晨朝，執持威儀，詣城乞食。時龍",
    "T17n0749_001:0565c11": "比丘福德果報，乞食先得；或詣本宮，食已早",
    "T17n0749_001:0565c12": "還。比丘之法，食後入房，攝心坐禪。時龍比",
    "T17n0749_001:0565c13": "丘忘不掩戶，龍性多睡，天時暑熱——龍有五",
    "T17n0749_001:0565c14": "法，不能隱身：一者、生時；二者、死時；三者、婬",
    "T17n0749_001:0565c15": "時；四者、瞋時；五者、睡時，是為五事——時龍比",
    "T17n0749_001:0565c16": "丘不能隱身，即便睡眠，身滿房中。同房比",
    "T17n0749_001:0565c17": "丘，後來入房，唯見龍身遍滿房中，即大驚怖，",
    "T17n0749_001:0565c18": "馳走失聲，喚諸比丘：「大德長老！此有龍王！此",
    "T17n0749_001:0565c19": "有龍王！」龍聞大聲，即便覺寤，還為比丘，加",
    "T17n0749_001:0565c20": "趺坐禪。因聲高大，大眾運集，問此年少比",
    "T17n0749_001:0565c21": "丘：「何故揚聲？」比丘答曰：「房中有龍。」時諸大",
    "T17n0749_001:0566a01": "眾尋即共集，入房覓龍不得，但見比丘加",
    "T17n0749_001:0566a02": "趺坐禪，便大驚愕，不知所以。即往問佛，具說",
    "T17n0749_001:0566a03": "上事，請決所疑。爾時，世尊告諸比丘：「此非人",
    "T17n0749_001:0566a04": "也！乃是龍王，汝可往喚。」比丘受教，喚彼龍",
    "T17n0749_001:0566a05": "王。時龍比丘即詣佛所，頭面作禮，却坐一",
    "T17n0749_001:0566a06": "面。佛為說法，示教利喜，佛即默然。爾時，龍",
    "T17n0749_001:0566a07": "王心自思惟，便生歡喜。佛慰勞曰：「汝可還",
    "T17n0749_001:0566a08": "宮。」龍王聞已，哀泣墮淚，頂禮佛足，遶佛三",
    "T17n0749_001:0566a09": "匝，即便還去。於其中路，而自思惟：「我今雖復",
    "T17n0749_001:0566a10": "不得出家，於佛法中作大檀越，造立僧房，四",
    "T17n0749_001:0566a11": "事供養。」作是念已，即於曠路，化作僧房，流",
    "T17n0749_001:0566a12": "泉池澤，遊觀園林，甚盛寂靜，無有人眾",
    "T17n0749_001:0566a13": "憒閙之處，晝夜逍遙，復無虫蟻、蚊虻之屬。不",
    "T17n0749_001:0566a14": "寒不暑，溫和調適，無諸惱患。請諸眾僧，衣服",
    "T17n0749_001:0566a15": "飲食、臥具、湯藥所須之物，皆悉備足。持律比",
    "T17n0749_001:0566a16": "丘，數數訶責。時龍比丘不解經戒，每自懷",
    "T17n0749_001:0566a17": "惱，心自念言：「我今供養，眾事悉備，而諸比",
    "T17n0749_001:0566a18": "丘，故見訶責。」便滅化寺，更往空處復造化",
    "T17n0749_001:0566a19": "寺，宮殿林泉，與前無異，復請眾僧，四事供",
    "T17n0749_001:0566a20": "養。時諸眾僧語龍比丘：「眾僧厨庫，頭數甚",
    "T17n0749_001:0566a21": "多，寺主之法，應以計算頭數來示眾僧。」時龍",
    "T17n0749_001:0566a22": "答曰：「本非僧物，今索抄記，云為造作，盡是我",
    "T17n0749_001:0566a23": "有？今諸比丘難可供給。若如是者，小可耐",
    "T17n0749_001:0566a24": "意。」於其中夜，滅寺還宮。",
    "T17n0749_001:0566a25": "爾時，舍衛國中有五百商人，共立誓言，欲",
    "T17n0749_001:0566a26": "入大海。商人共議，求覓法師，將入大海，時",
    "T17n0749_001:0566a27": "時問法，因聞法利，可得往還。商人眾中，有一",
    "T17n0749_001:0566a28": "長者告諸商人：「我有門師，名曰僧護，可請為",
    "T17n0749_001:0566a29": "師，辯才多智，甚能說法。」時諸商人相隨往",
    "T17n0749_001:0566b01": "請，到僧護所，頭面作禮，白僧護曰：「我等諸人",
    "T17n0749_001:0566b02": "欲入大海，今請大德作說法師，我等聞法，可",
    "T17n0749_001:0566b03": "得往還。」僧護答曰：「可白和上，和上若聽，",
    "T17n0749_001:0566b04": "當受汝請。」僧護比丘將諸商人詣舍利弗所，",
    "T17n0749_001:0566b05": "頭面禮足。時諸商人白舍利弗言：「我等諸",
    "T17n0749_001:0566b06": "人欲入大海，今請僧護作說法師，唯願尊",
    "T17n0749_001:0566b07": "者賜見聽許。」舍利弗言：「可共問佛。」時舍利",
    "T17n0749_001:0566b08": "弗及僧護比丘，將諸商人，往詣佛所，頭面作",
    "T17n0749_001:0566b09": "禮，長跪合掌，而白佛言：「世尊！我等諸人欲",
    "T17n0749_001:0566b10": "入大海，請僧護尊者作說法師，時時問法，因",
    "T17n0749_001:0566b11": "聞法力，可得往還。」",
    "T17n0749_001:0566b12": "爾時，世尊知僧護比丘應廣度眾生，即便聽",
    "T17n0749_001:0566b13": "許。時諸商人踊躍歡喜，與僧護法師，俱入大",
    "T17n0749_001:0566b14": "海，未至寶所，龍王捉住。時諸商人，甚大驚",
    "T17n0749_001:0566b15": "怖，胡跪合掌，而仰問曰：「是何神祇，而捉船",
    "T17n0749_001:0566b16": "住？若欲所得，應現身形。」爾時，龍王忽然現",
    "T17n0749_001:0566b17": "身。時諸商人即便問曰：「欲何所索？」龍王答",
    "T17n0749_001:0566b18": "曰：「以此僧護比丘與我。」商人答曰：「此僧護",
    "T17n0749_001:0566b19": "比丘，從佛世尊及舍利弗所而請將來，云",
    "T17n0749_001:0566b20": "何得與？」龍王答曰：「若不與我，盡沒殺汝。」時諸",
    "T17n0749_001:0566b21": "商人即大驚怖，尋自思惟，曾於佛所，聞如是",
    "T17n0749_001:0566b22": "偈：",
    "T17n0749_001:0566b23": "「為護一家，　　寧捨一人；　　為護一村，",
    "T17n0749_001:0566b24": "　寧捨一家；　　為護一國，　　寧捨一村；",
    "T17n0749_001:0566b25": "　為護身命，　　寧捨國財。」",
    "T17n0749_001:0566b26": "時諸商人俛仰不已，以僧護比丘，捨與龍王。",
    "T17n0749_001:0566b27": "龍王歡喜，將詣宮中。爾時，龍王即以四龍聰",
    "T17n0749_001:0566b28": "明智慧，作僧護弟子。龍王白言：「尊者！為我教",
    "T17n0749_001:0566b29": "此四龍，各有一阿含：第一龍者，教增一阿",
    "T17n0749_001:0566c01": "含；第二龍者，教中阿含；第三龍者，教雜阿",
    "T17n0749_001:0566c02": "含；第四龍者，教長阿含。」僧護答曰：「可爾當",
    "T17n0749_001:0566c03": "教。」僧護比丘即便教之。第一龍者，默然聽受；",
    "T17n0749_001:0566c04": "第二龍者，眠目口誦；第三龍者，迴顧聽受；",
    "T17n0749_001:0566c05": "第四龍者，遠住聽受。此四龍子聰明智慧，於",
    "T17n0749_001:0566c06": "六月中，誦四阿含，領在心懷，盡無遺餘。時大",
    "T17n0749_001:0566c07": "龍王詣僧護所，拜跪問訊：「不愁悶也？」僧護",
    "T17n0749_001:0566c08": "答曰：「甚大愁悶。」龍王問曰：「何故愁悶？」僧護",
    "T17n0749_001:0566c09": "答曰：「受持法者，要須軌則。此諸龍等，在畜生",
    "T17n0749_001:0566c10": "道，無軌則心，不知佛法，受持誦習。」龍王白",
    "T17n0749_001:0566c11": "言：「大德！不應訶諸龍等。所以者何？護師命",
    "T17n0749_001:0566c12": "故。龍有四毒，不得如法受持讀誦。何以故默",
    "T17n0749_001:0566c13": "然受者？以聲毒故，不得如法；若出聲者，必害",
    "T17n0749_001:0566c14": "師命，是故默然而受。眠目受者，以見毒故，",
    "T17n0749_001:0566c15": "不得如法；若見師者，必害師命，是故閉目。",
    "T17n0749_001:0566c16": "迴顧受者，以氣毒故，不得如法；若氣噓師必",
    "T17n0749_001:0566c17": "當害命，是以迴顧。遠住受者，以觸毒故，不得",
    "T17n0749_001:0566c18": "如法；若身觸師，必害師命，是以遠住。」時諸",
    "T17n0749_001:0566c19": "商人採寶還迴，至失師處。時諸商人，共相",
    "T17n0749_001:0566c20": "謂言：「我等本時於此失師，今若還到佛世尊",
    "T17n0749_001:0566c21": "所，舍利弗、目連諸尊者等，若問於我僧護法",
    "T17n0749_001:0566c22": "師，當以何答？」爾時，龍王知商人還，即將僧",
    "T17n0749_001:0566c23": "護，付歸商人，告商人曰：「此是汝師僧護比丘。」",
    "T17n0749_001:0566c24": "時諸商人，踊躍歡喜，平安得出。",
    "T17n0749_001:0566c25": "爾時，僧護問諸商人：「水陸二道，從何道去？」商",
    "T17n0749_001:0566c26": "人白言：「水道甚遠，經過六月，糧食將盡，不可",
    "T17n0749_001:0566c27": "得達。」即共詳宜，從陸道去。於中路宿，時僧護",
    "T17n0749_001:0566c28": "比丘告商人曰：「吾離眾宿，汝等夜發，高聲",
    "T17n0749_001:0566c29": "喚我。」商人敬諾。僧護比丘即出眾宿，初夜坐",
    "T17n0749_001:0567a01": "禪，中夜眠息。時諸商人中夜發引，迭互相",
    "T17n0749_001:0567a02": "謂喚僧護師，竟無喚者，即便捨去。夜勢將",
    "T17n0749_001:0567a03": "盡，大風雨起，僧護比丘即便覺寤，揚聲大",
    "T17n0749_001:0567a04": "喚，竟無應者，心口念言：「此便大罪，伴棄我",
    "T17n0749_001:0567a05": "去。」",
    "T17n0749_001:0567a06": "爾時，僧護比丘失伴獨去，涉路未遠，聞犍",
    "T17n0749_001:0567a07": "稚聲，尋聲向寺。路值一人，即便問曰：「何因",
    "T17n0749_001:0567a08": "緣故，打犍稚聲？」其人答曰：「入溫室浴。」僧護念",
    "T17n0749_001:0567a09": "言：「我從遠來，可就僧浴。」即入僧坊，見諸人",
    "T17n0749_001:0567a10": "等，狀似眾僧，共入溫室。見諸浴具、浴衣、瓦瓶、",
    "T17n0749_001:0567a11": "坩器，浴室盡皆火然。爾時，僧護比丘見諸",
    "T17n0749_001:0567a12": "比丘，共入溫室，入已火然筋肉消盡，骨如焦",
    "T17n0749_001:0567a13": "炷。僧護驚怖，問諸比丘：「汝是何人？」比丘答",
    "T17n0749_001:0567a14": "曰：「閻浮提人，為性難信。汝到佛所，便可問",
    "T17n0749_001:0567a15": "佛。」即便驚怖，捨寺逃走。進路未遠，復值一",
    "T17n0749_001:0567a16": "寺，其寺嚴博，殊能精好，亦聞稚聲，復見比",
    "T17n0749_001:0567a17": "丘，即便問言：「何因緣故，打犍稚聲？」比丘答",
    "T17n0749_001:0567a18": "曰：「眾僧食飯。」尋自思惟：「我今遠來，甚成飢",
    "T17n0749_001:0567a19": "乏，亦復須食。」入僧坊已，見僧和集，食器敷",
    "T17n0749_001:0567a20": "具，皆悉火然，人及房舍，盡皆火然，如前不",
    "T17n0749_001:0567a21": "異。僧護問言：「汝是何人？」其人答言：「更不異",
    "T17n0749_001:0567a22": "前。」僧護驚怖，更疾捨去。進路未遠，復更值",
    "T17n0749_001:0567a23": "寺，其寺嚴儀，更不異前。前入僧坊，復見諸",
    "T17n0749_001:0567a24": "比丘坐於火床，互相抓捶，肉盡肋出，五藏",
    "T17n0749_001:0567a25": "骨髓，亦如焦炷。僧護問曰：「汝是何人？」比丘答",
    "T17n0749_001:0567a26": "言：「閻浮提人，為性難信。汝到佛所，便可問",
    "T17n0749_001:0567a27": "佛。」僧護驚怖，復疾捨去。進路未遠，復值一",
    "T17n0749_001:0567a28": "寺，如前入寺，見諸眾僧，共坐而食。諸比丘",
    "T17n0749_001:0567a29": "言：「汝今出去。」僧護踟蹰未及出去，見諸比",
    "T17n0749_001:0567b01": "丘鉢中唯是人糞，熱沸涌出，時諸比丘皆悉",
    "T17n0749_001:0567b02": "食噉。食已火然咽喉五藏，皆成烟炭，流下直",
    "T17n0749_001:0567b03": "過。見已驚怖，復疾而去。其去未遠，復見一",
    "T17n0749_001:0567b04": "寺，其寺嚴儀，如前不異。即入僧坊，見諸比",
    "T17n0749_001:0567b05": "丘手把鐵鎚，互相棒打，摧碎如塵。見已驚",
    "T17n0749_001:0567b06": "怖，復更進路。其去未遠，復見一寺，其寺嚴",
    "T17n0749_001:0567b07": "好，亦不異前。即入僧坊，聞犍稚聲。僧護問",
    "T17n0749_001:0567b08": "曰：「何故打稚？」諸比丘答言：「欲飲甜漿。」僧護",
    "T17n0749_001:0567b09": "比丘即自念言：「我今渴乏，須飲甜漿。」即入眾",
    "T17n0749_001:0567b10": "中。見諸食器、床臥、敷具。諸比丘等，互相罵",
    "T17n0749_001:0567b11": "辱，諸食器中盛滿融銅。諸比丘等，皆共飲",
    "T17n0749_001:0567b12": "噉，食已火然咽喉五藏，皆成炭火，流下直",
    "T17n0749_001:0567b13": "過。見已驚怖，進路而去。其去未遠，見大肉",
    "T17n0749_001:0567b14": "地，其火焰熾，叫聲號痛，苦楚難忍。見已驚",
    "T17n0749_001:0567b15": "怖，進路而去。其去未遠，復見大地，如前不",
    "T17n0749_001:0567b16": "異。復更前進，見大肉甕，盡皆火然，熱疼難",
    "T17n0749_001:0567b17": "忍，如前無異。復更前進，亦見肉甕，盡皆火",
    "T17n0749_001:0567b18": "然，如前不異。復更前進，見一肉瓶，其火焰",
    "T17n0749_001:0567b19": "熾，叫聲呼苦，毒痛難忍。復更前進，見一肉",
    "T17n0749_001:0567b20": "瓶，其火焰熾，如前不異。復更前進，見大皮",
    "T17n0749_001:0567b21": "泉，其火焰熾，爛皮浩沸，苦聲楚毒，亦不異",
    "T17n0749_001:0567b22": "前，見已驚怖。復更前進，進路未遠，更見一",
    "T17n0749_001:0567b23": "大肉甕，其火焰熾，苦事如前。復更前進，見一",
    "T17n0749_001:0567b24": "比丘手捉利刀，而自劓鼻，劓已復生，生已",
    "T17n0749_001:0567b25": "復劓，終而復始，無有休息。復更前進，見一",
    "T17n0749_001:0567b26": "比丘手捉斲釿，自斫己舌，終而復始，如前",
    "T17n0749_001:0567b27": "不異。復更前進，見一比丘水中獨立，口自唱",
    "T17n0749_001:0567b28": "言：「水水不息。」而受苦毒。復更前進，見一比",
    "T17n0749_001:0567b29": "丘在鐵刺園中，立鐵刺上，苦聲號叫，亦不",
    "T17n0749_001:0567c01": "異前。復更前進，見一肉廳，其火焰熾，苦聲",
    "T17n0749_001:0567c02": "號叫，與前不異。復更前進，見一肉橛，形如",
    "T17n0749_001:0567c03": "象牙，其火焰熾，受苦如前。復更前進，見一駱",
    "T17n0749_001:0567c04": "駝，火燒身體，苦聲號叫，亦不異前。復更前",
    "T17n0749_001:0567c05": "進，見馬一匹，火燒身體，苦痛號叫，亦不異",
    "T17n0749_001:0567c06": "前。復更前進，見一白象，熾火燒身，苦不異",
    "T17n0749_001:0567c07": "前。復更前進，見一驢身，猛火燒身，苦不異",
    "T17n0749_001:0567c08": "前。復更前進，見一羝羊，猛火燒身，苦不異",
    "T17n0749_001:0567c09": "前。復更前進，見一肉臺，大火焰熾，苦不異",
    "T17n0749_001:0567c10": "前。復更前進，見一肉臺，如前不異。復更前",
    "T17n0749_001:0567c11": "進，見一肉房，猛火燒身，苦聲號叫，亦不異",
    "T17n0749_001:0567c12": "前。復更前進，見一肉林，苦聲號叫，苦不異",
    "T17n0749_001:0567c13": "前。復更前進，見一肉床，焰火燒身，亦不異",
    "T17n0749_001:0567c14": "前。復更前進，見一肉秤，火燒申縮，苦不異",
    "T17n0749_001:0567c15": "前。復更前進，見一肉拘執，火燒申縮，苦不",
    "T17n0749_001:0567c16": "異前。復更前進，見一肉繩床，火燒受苦，亦不",
    "T17n0749_001:0567c17": "異前。復更前進，見一肉壁，火燒搖動，苦不異",
    "T17n0749_001:0567c18": "前。復更前進，見一肉索，火燒申縮，苦不異",
    "T17n0749_001:0567c19": "前。復更前進，見一廁井，屎尿涌沸，苦不異",
    "T17n0749_001:0567c20": "前。復更前進，見一高座，上有比丘，攝心端",
    "T17n0749_001:0567c21": "坐，猛火焚燒，苦聲如前。復更前進，更見高",
    "T17n0749_001:0567c22": "座，受苦比丘，亦不異前。復更前進，見肉犍",
    "T17n0749_001:0567c23": "稚，火燒苦聲，亦不異前。復更前進，見肉胡",
    "T17n0749_001:0567c24": "岐支，胡名拘修羅，猛火燒身，受苦如前。復",
    "T17n0749_001:0567c25": "更前進，見一肉拘修羅，受苦如前。復更前進，",
    "T17n0749_001:0567c26": "見大肉山，猛火燒爛，振動號吼，苦不異前。",
    "T17n0749_001:0567c27": "復更前進，見須曼那華樹，火燒受苦，亦不異",
    "T17n0749_001:0567c28": "前。復更前進，更見須曼那華樹，火燒出聲，",
    "T17n0749_001:0567c29": "亦不異前。復更前進，見肉華樹，火燒出聲，苦",
    "T17n0749_001:0568a01": "不異前。復更前進，見肉果樹，火燒苦聲，亦不",
    "T17n0749_001:0568a02": "異前。復更前進，更見一樹，火燒受苦，亦不異",
    "T17n0749_001:0568a03": "前。復更前進，見一肉柱，火燒受苦，亦不異",
    "T17n0749_001:0568a04": "前。復更前進，更見一肉柱，獄卒斧斫，受苦",
    "T17n0749_001:0568a05": "如前。復更前進，見一肉柱，火燒受苦，亦不異",
    "T17n0749_001:0568a06": "前。復更前進，見十四肉樹，火燒受苦，亦不異",
    "T17n0749_001:0568a07": "前。復更前進，見二比丘以棒相打，頭破腦",
    "T17n0749_001:0568a08": "裂，膿血流出，消已還生，終而復始，苦不休",
    "T17n0749_001:0568a09": "息。僧護比丘小更前進，見二沙彌，眠臥相",
    "T17n0749_001:0568a10": "抱，猛火燒身，苦不休息。僧護比丘見已驚",
    "T17n0749_001:0568a11": "怖，問沙彌言：「汝是何人，受如是苦？」沙彌答",
    "T17n0749_001:0568a12": "言：「閻浮提人，受性難信。汝到世尊所，便可",
    "T17n0749_001:0568a13": "問佛。」見已驚怖。復更進路，遙見林樹，榮茂可",
    "T17n0749_001:0568a14": "樂，往趣入林，見五百仙人，遊止林間。仙人",
    "T17n0749_001:0568a15": "見僧護比丘，馳散避去，共相謂言：「釋迦弟",
    "T17n0749_001:0568a16": "子污我等園。」僧護比丘從仙人借樹，寄止一",
    "T17n0749_001:0568a17": "宿，明當早去。仙人眾中，第一上座有大慈",
    "T17n0749_001:0568a18": "悲，勅諸小仙：「借沙門樹。」僧護比丘即得一",
    "T17n0749_001:0568a19": "樹，於其樹下，敷尼師檀，加趺而坐。於初夜",
    "T17n0749_001:0568a20": "中，伏滅五蓋；中夜眠息；後夜端坐，高聲作",
    "T17n0749_001:0568a21": "唄。時諸仙人聞作唄聲，悟解性空，證不還",
    "T17n0749_001:0568a22": "果，見法歡喜，詣沙門所，頭面作禮，請祈沙",
    "T17n0749_001:0568a23": "門，受三歸依，於佛法中求欲出家。爾時，僧護",
    "T17n0749_001:0568a24": "比丘即度仙人，如法出家，教修禪法，不久得",
    "T17n0749_001:0568a25": "定，證羅漢果，如栴檀栴檀圍繞，得道比丘",
    "T17n0749_001:0568a26": "賢聖為眾。爾時，僧護比丘與諸弟子俱，共詣",
    "T17n0749_001:0568a27": "舍衛國中祇桓精舍，到於佛所，頭面禮足却",
    "T17n0749_001:0568a28": "坐一面。爾時，世尊慰勞諸比丘：「汝等行路，不",
    "T17n0749_001:0568a29": "疲苦耶？乞食易得不？」爾時，僧護比丘白佛言：",
    "T17n0749_001:0568b01": "「世尊！我等行路不大疲苦，乞食易得，不生勞",
    "T17n0749_001:0568b02": "勤，得見世尊。」爾時，世尊為諸大眾而說法",
    "T17n0749_001:0568b03": "要。爾時，僧護比丘於世尊前，在大眾中高聲",
    "T17n0749_001:0568b04": "唱說己先所見地獄因緣：「唯願世尊，為我說",
    "T17n0749_001:0568b05": "本因緣。」佛告僧護：「汝先所見比丘、浴室，此非",
    "T17n0749_001:0568b06": "比丘，亦非浴室，是地獄人。此諸罪人，迦葉",
    "T17n0749_001:0568b07": "佛時，是出家比丘，不依戒律，順己愚情，以僧",
    "T17n0749_001:0568b08": "浴具及諸器物，隨意而用；持律比丘常教軌",
    "T17n0749_001:0568b09": "則，不順其教。從迦葉佛涅槃以來，受地獄",
    "T17n0749_001:0568b10": "苦，至今不息。」佛告僧護：「汝初見寺者，非是",
    "T17n0749_001:0568b11": "僧寺，亦非比丘，是地獄人。迦葉佛時，是出家",
    "T17n0749_001:0568b12": "人，五德不成，四方僧物，不打犍稚，眾默共",
    "T17n0749_001:0568b13": "用，以是因緣，受火床苦。從迦葉佛涅槃以",
    "T17n0749_001:0568b14": "來，受地獄苦，至今不息。「汝見第二寺者，亦非",
    "T17n0749_001:0568b15": "僧寺，復非比丘，是地獄人。迦葉佛時，是出家",
    "T17n0749_001:0568b16": "人，五德不具，諸檀越等，造作寺廟，四事豐",
    "T17n0749_001:0568b17": "足。檀越初心，造寺之時，要打犍稚，作曠濟",
    "T17n0749_001:0568b18": "意。是諸比丘，不打犍稚，默然受用，客比丘",
    "T17n0749_001:0568b19": "來，不得飲食，還空鉢出。以是因緣，受火床",
    "T17n0749_001:0568b20": "苦，迭相抓捶，筋肉消盡，骨如焦炷。從迦葉",
    "T17n0749_001:0568b21": "佛涅槃以來，受如是苦，至今不息。「汝見第",
    "T17n0749_001:0568b22": "三寺者，非是僧寺，亦非比丘，是地獄人。迦葉",
    "T17n0749_001:0568b23": "佛時，是出家人，懈怠比丘，多人共住，共相謂",
    "T17n0749_001:0568b24": "言：『我等今者，可共請一持律比丘，共作法事，",
    "T17n0749_001:0568b25": "可得如法。』即時推覓，得一淨行比丘，共住",
    "T17n0749_001:0568b26": "食宿。此淨行比丘，復更推覓同行比丘。時淨",
    "T17n0749_001:0568b27": "行人，轉轉增多，即便追逐，令出寺外。時破戒",
    "T17n0749_001:0568b28": "人，於夜分中，以火燒寺，滅諸比丘。以是因",
    "T17n0749_001:0568b29": "緣，手捉鐵鎚，互相摧滅。從迦葉佛涅槃以",
    "T17n0749_001:0568c01": "來，受大苦惱，至今不息。「汝見第四寺者，非是",
    "T17n0749_001:0568c02": "僧寺，亦非比丘，是地獄人。迦葉佛時，是出家",
    "T17n0749_001:0568c03": "人，常住寺中，有諸檀越，施脂肉來，應現前",
    "T17n0749_001:0568c04": "分。時有客僧來，舊住比丘以慳心故，待客出",
    "T17n0749_001:0568c05": "去，後方欲分。未及得分，虫出臭爛，捐棄",
    "T17n0749_001:0568c06": "於外。以是因緣，入地獄中，噉糞屎食。從迦葉",
    "T17n0749_001:0568c07": "佛涅槃以來，受苦不息。「汝見第五寺者，非",
    "T17n0749_001:0568c08": "是僧寺，亦非比丘，是地獄人。迦葉佛時，是出",
    "T17n0749_001:0568c09": "家人，臨中食上，不如法食，惡口相罵。以是因",
    "T17n0749_001:0568c10": "緣，受鐵床苦，諸食器中，沸火漫流，筋肉消",
    "T17n0749_001:0568c11": "盡骨如焦炷。從迦葉佛涅槃以來，至今不",
    "T17n0749_001:0568c12": "息。「汝見第六寺者，非是僧寺，亦非比丘，是地",
    "T17n0749_001:0568c13": "獄人。迦葉佛時，是出家人，不打犍稚，默然",
    "T17n0749_001:0568c14": "共飲眾僧甜漿，恐外僧來。慳因緣故，墮地獄",
    "T17n0749_001:0568c15": "中，飲噉融銅。從迦葉佛涅槃以來受苦，至",
    "T17n0749_001:0568c16": "今不息。」",
    "T17n0749_001:0568c17": "爾時，佛復告僧護比丘：「汝見第一地者，非是",
    "T17n0749_001:0568c18": "大地，是地獄人。迦葉佛時，是出家人，眾僧田",
    "T17n0749_001:0568c19": "中，為己私種，不酬僧直。持律比丘，依戒呵",
    "T17n0749_001:0568c20": "責：『汝今云何不酬僧直？』是人爾時依恃王勢，",
    "T17n0749_001:0568c21": "不受教誨，答諸比丘：『我是汝奴？汝若有力，何",
    "T17n0749_001:0568c22": "不自種？』以是因緣，受大地獄苦。從迦葉佛",
    "T17n0749_001:0568c23": "涅槃以來，至今不息。「汝見第二地者，非是",
    "T17n0749_001:0568c24": "大地，乃是罪人。迦葉佛時，是白衣人，在僧田",
    "T17n0749_001:0568c25": "種，不酬僧直。以是因緣，墮地獄中，作大肉",
    "T17n0749_001:0568c26": "地，受諸苦惱，至今不息。「汝見第一肉[土*瓦]者，",
    "T17n0749_001:0568c27": "非是肉[土*瓦]乃是罪人。迦葉佛時，是眾僧上",
    "T17n0749_001:0568c28": "座，不能禪誦，不解戒律，飽食熟睡，但能論說",
    "T17n0749_001:0568c29": "無益之語，精饍供養，在先飲食。以是因緣，",
    "T17n0749_001:0569a01": "入地獄中，作大肉[土*瓦]火燒受苦，至今不息。「汝",
    "T17n0749_001:0569a02": "見第二[土*瓦]者，非是[土*瓦]也，是地獄人。迦葉佛",
    "T17n0749_001:0569a03": "時，是出家人，五德不具，為僧當厨，軟美供",
    "T17n0749_001:0569a04": "養，在先食噉，麁澁惡者，僧中而行。以是因",
    "T17n0749_001:0569a05": "緣，入地獄中，作大肉[土*瓦]，火燒受苦，至今不",
    "T17n0749_001:0569a06": "息。「汝見第三[土*瓦]者，非是[土*瓦]也，是地獄人。迦葉",
    "T17n0749_001:0569a07": "佛時，是僧淨人，作飲食時，美妙好者，先自",
    "T17n0749_001:0569a08": "甞噉，或與婦兒，麁澁惡者，持僧中行。以是",
    "T17n0749_001:0569a09": "因緣，在地獄中，作大肉[土*瓦]，火燒受苦，至今不",
    "T17n0749_001:0569a10": "息。」",
    "T17n0749_001:0569a11": "爾時，世尊復告僧護比丘：「汝見第一瓶者，非",
    "T17n0749_001:0569a12": "是瓶也，是地獄人。迦葉佛時，是出家人，為僧",
    "T17n0749_001:0569a13": "當廚，應朝食者，留至後日，後日食者，至第三",
    "T17n0749_001:0569a14": "日。以是因緣，入地獄中，作大肉瓶，火燒受",
    "T17n0749_001:0569a15": "苦，至今不息。「汝見第二瓶者，非是瓶也，是",
    "T17n0749_001:0569a16": "地獄人。迦葉佛時，是出家人，在寺常住，有諸",
    "T17n0749_001:0569a17": "檀越，奉送酥瓶供養現前眾僧，人人應分。此",
    "T17n0749_001:0569a18": "當事人，見有客僧，隱留在後，客僧去已，然後",
    "T17n0749_001:0569a19": "乃分。以是因緣，入地獄中，作大肉瓶，火燒受",
    "T17n0749_001:0569a20": "苦，至今不息。「汝見水中立人，非是比丘，是",
    "T17n0749_001:0569a21": "地獄人。迦葉佛時，是出家人，為僧當水，見僧",
    "T17n0749_001:0569a22": "用水，小復過多，逐可意處，即足其水，餘者",
    "T17n0749_001:0569a23": "不給。以是因緣，入地獄中，水中獨立，唱言水",
    "T17n0749_001:0569a24": "水，受其大苦，至今不息。「汝見大甕者，非是大",
    "T17n0749_001:0569a25": "甕，是地獄人。迦葉佛時，是出家人，為僧典",
    "T17n0749_001:0569a26": "知，果菜香美好者先自食噉，酢果澁菜，或",
    "T17n0749_001:0569a27": "逐隨意，選好者與，不平等故。以是因緣，入",
    "T17n0749_001:0569a28": "地獄中，作大肉甕，火燒受苦，至今不息。「汝見",
    "T17n0749_001:0569a29": "比丘刀劓鼻者，非是比丘，是地獄人。迦葉",
    "T17n0749_001:0569b01": "佛時，是出家人，在佛僧淨地，[口*弟]唾污地。以",
    "T17n0749_001:0569b02": "是因緣，入地獄中，刀劓其鼻，火燒受苦，至",
    "T17n0749_001:0569b03": "今不息。「汝見比丘手捉斲斤自斫己舌，非是",
    "T17n0749_001:0569b04": "比丘，是地獄人。迦葉佛時，出家沙彌，而為眾",
    "T17n0749_001:0569b05": "僧，當分石蜜，斫作數段，於斧刃上少著石",
    "T17n0749_001:0569b06": "蜜，沙彌噉舐。以是因緣，受斫舌苦，至今不",
    "T17n0749_001:0569b07": "息。」爾時，世尊復告僧護比丘：「汝見泉者，非是",
    "T17n0749_001:0569b08": "水泉，是地獄人。迦葉佛時，是出家沙彌，為僧",
    "T17n0749_001:0569b09": "當蜜，先自甞噉，後殘與眾僧，減少不遍。以",
    "T17n0749_001:0569b10": "是因緣，入地獄中，作大肉泉，火燒沸爛，受大",
    "T17n0749_001:0569b11": "苦惱，今猶未息。「汝見比丘刺上立者，非是比",
    "T17n0749_001:0569b12": "丘，是地獄人。迦葉佛時，是出家人，惡口毀",
    "T17n0749_001:0569b13": "呰罵諸比丘。以是因緣，入地獄中，立鐵刺上，",
    "T17n0749_001:0569b14": "火燒受苦，至今不息。「汝見肉軒，非是軒也，",
    "T17n0749_001:0569b15": "是地獄人。迦葉佛時，是出家人，寺中常住，",
    "T17n0749_001:0569b16": "五德不具，為僧當厨，精美好者先自食噉，或",
    "T17n0749_001:0569b17": "時將與白衣使食，高下心中，行付眾僧。以是",
    "T17n0749_001:0569b18": "因緣，受地獄苦，至今不息。「汝見橛者，實非",
    "T17n0749_001:0569b19": "是橛，是地獄人。迦葉佛時，是出家人，寺中常",
    "T17n0749_001:0569b20": "住，僧墻壁上浪竪諸橛，非為僧事，懸己衣",
    "T17n0749_001:0569b21": "鉢。以是因緣，入地獄中，作大肉橛，火燒受",
    "T17n0749_001:0569b22": "苦，至今不息。」",
    "T17n0749_001:0569b23": "爾時，世尊復告僧護：「汝見駱駝者，實非是駱",
    "T17n0749_001:0569b24": "駝，是地獄人。迦葉佛時，是出家人，寺中上",
    "T17n0749_001:0569b25": "座，長受食分，或得一人、二人食分。持律比丘",
    "T17n0749_001:0569b26": "如法教授：『上座之法，不應如是。』時老比丘答",
    "T17n0749_001:0569b27": "律師言：『汝無所知，聲如駱駝，我於眾中，身為",
    "T17n0749_001:0569b28": "上座，呪願說法，或時作唄，計勞應得，汝等何",
    "T17n0749_001:0569b29": "故，恒瞋責我？』以是因緣，入於地獄，受駱駝",
    "T17n0749_001:0569c01": "身，火燒號叫受苦，至今不息。「汝見馬者，實",
    "T17n0749_001:0569c02": "非是馬，是地獄人。迦葉佛時，作僧淨人，用僧",
    "T17n0749_001:0569c03": "供養，過分食噉，或與眷屬、知識、白衣。諸比丘",
    "T17n0749_001:0569c04": "等呵責語言：『汝不應爾。』其人惡口呵諸比丘：",
    "T17n0749_001:0569c05": "『汝等如馬，常食不飽，我為僧作甚大勞苦，",
    "T17n0749_001:0569c06": "功勳應得。』以是因緣，入地獄中，受於馬身，",
    "T17n0749_001:0569c07": "火燒身體，受大苦惱，至今不息。「汝見象者，非",
    "T17n0749_001:0569c08": "是白象，是地獄人。迦葉佛時，是出家人，為僧",
    "T17n0749_001:0569c09": "當厨，諸檀越等，將諸供養，向寺施僧。或食後",
    "T17n0749_001:0569c10": "來，檀越白言：『大德！日猶故未可打犍稚，集",
    "T17n0749_001:0569c11": "僧施食。』比丘惡口答白衣言：『諸比丘等，猶如",
    "T17n0749_001:0569c12": "白象，食不飽耶！向食已竟，停留後日。』以是",
    "T17n0749_001:0569c13": "因緣，入於地獄，受白象身，火燒受苦，至今不",
    "T17n0749_001:0569c14": "息。「汝見驢者，實非是驢，是地獄人。迦葉佛",
    "T17n0749_001:0569c15": "時，是出家人，為僧當厨，五德不具，分僧飲",
    "T17n0749_001:0569c16": "食，恒自長受二三人分，持律比丘，如法呵責。",
    "T17n0749_001:0569c17": "此人答言：『我當僧厨及園果菜，常營僧事，甚",
    "T17n0749_001:0569c18": "大勞苦。汝諸比丘，不知我恩，狀似如驢，但養",
    "T17n0749_001:0569c19": "一身，何不默然！』以是因緣，入地獄中，驢身受",
    "T17n0749_001:0569c20": "苦，至今不息。「汝見羝羊者，實非是羊，是地",
    "T17n0749_001:0569c21": "獄人。迦葉佛時，是出家人，為僧寺主，當典",
    "T17n0749_001:0569c22": "內外事事撿挍，不勅弟子，諸小比丘不如法",
    "T17n0749_001:0569c23": "打稚。諸律師等白言：『寺主！何不時節鳴稚集",
    "T17n0749_001:0569c24": "僧？』比丘答言：『我當營僧事，甚成勞苦，汝諸比",
    "T17n0749_001:0569c25": "丘猶如羝羊，噉食而住，何不自打？』以是因",
    "T17n0749_001:0569c26": "緣，入地獄中，受羝羊形，火燒痛毒受苦，至",
    "T17n0749_001:0569c27": "今不息。」",
    "T17n0749_001:0569c28": "爾時，世尊復告僧護比丘：「汝見肉臺，實非是",
    "T17n0749_001:0569c29": "臺，是地獄人。迦葉佛時，是出家人，當僧房敷",
    "T17n0749_001:0570a01": "具，閉僧房門，將僧戶排，四方遊行，眾僧於後",
    "T17n0749_001:0570a02": "不得敷具及諸房舍。以是因緣，入地獄中，作",
    "T17n0749_001:0570a03": "大肉臺，火燒受苦，至今不息。「汝見第二大肉",
    "T17n0749_001:0570a04": "臺，實非是臺，是地獄人。迦葉佛時，是出家",
    "T17n0749_001:0570a05": "人，為僧寺主，選好房舍，而自受用，及與知",
    "T17n0749_001:0570a06": "識，不依戒律，隨次分房，不平等故。以是因",
    "T17n0749_001:0570a07": "緣，入於地獄，作大肉臺，受苦萬端，至今不",
    "T17n0749_001:0570a08": "息。「汝見肉房者，非是肉房，是地獄人。迦葉佛",
    "T17n0749_001:0570a09": "時，是出家人，住僧房中，以為己有，終身不",
    "T17n0749_001:0570a10": "移，不依戒律，以次分房。以是因緣，作大肉",
    "T17n0749_001:0570a11": "房，火燒受苦，至今不息。」",
    "T17n0749_001:0570a12": "爾時，世尊復告僧護：「汝見肉繩床，實非是床，",
    "T17n0749_001:0570a13": "是地獄人。迦葉佛時，是出家人，捉僧繩床，不",
    "T17n0749_001:0570a14": "依戒律，如自己有，以次分床。以是因緣，入於",
    "T17n0749_001:0570a15": "地獄，作肉繩床，火燒受苦，至今不息。「汝見第",
    "T17n0749_001:0570a16": "二繩床，實非是床，是地獄人。迦葉佛時，是出",
    "T17n0749_001:0570a17": "家人，破僧繩床，自用然火。以是因緣，入地獄",
    "T17n0749_001:0570a18": "中，作肉繩床，火燒受苦，至今不息。「汝見肉敷",
    "T17n0749_001:0570a19": "具者，實非敷具，是地獄人。迦葉佛時，是出家",
    "T17n0749_001:0570a20": "人，用僧敷具，如自己有，以脚蹈上，不依戒",
    "T17n0749_001:0570a21": "律。以是因緣，入地獄中，作肉敷具，火燒申",
    "T17n0749_001:0570a22": "縮，受苦萬端，至今不息。「汝見肉拘執者，實非",
    "T17n0749_001:0570a23": "拘執，是地獄人。迦葉佛時，是出家人，以僧拘",
    "T17n0749_001:0570a24": "執，如自己有，不依戒律，或用破壞。以是因",
    "T17n0749_001:0570a25": "緣，入地獄中，作肉拘執，火燒受苦，至今不",
    "T17n0749_001:0570a26": "息。「汝見肉繩床者，實非是床，是地獄人。迦葉",
    "T17n0749_001:0570a27": "佛時，是出家人，恃王勢力，似如聖德，四輩弟",
    "T17n0749_001:0570a28": "子，聖心讚歎。時彼比丘默然受歎，施好繩床",
    "T17n0749_001:0570a29": "及諸好飲食，作聖心受。以是因緣，入地獄中，",
    "T17n0749_001:0570b01": "作肉繩床，火燒受苦，至今不息。「汝見肉壁者，",
    "T17n0749_001:0570b02": "實非是壁，是地獄人。迦葉佛時，是出家人，眾",
    "T17n0749_001:0570b03": "僧壁上，竪橛破壁，懸己衣鉢。以是因緣，入",
    "T17n0749_001:0570b04": "地獄中，作大肉壁，火燒受苦，至今不息。「汝",
    "T17n0749_001:0570b05": "見肉索，實非是索，是地獄人。迦葉佛時，是出",
    "T17n0749_001:0570b06": "家人，捉眾僧索，私自己用。以是因緣，墮地獄",
    "T17n0749_001:0570b07": "中，作大肉索，火燒受苦，至今不息。「汝見廁",
    "T17n0749_001:0570b08": "井，實非廁井，是地獄人。迦葉佛時，是出家",
    "T17n0749_001:0570b09": "人，住寺比丘，佛僧淨地，大小便利，不擇處",
    "T17n0749_001:0570b10": "所。持律比丘，如法訶責，不受教誨，糞氣臭",
    "T17n0749_001:0570b11": "穢，熏諸眾僧。以是因緣，入地獄中，作肉廁",
    "T17n0749_001:0570b12": "井，火燒受苦，至今不息。「汝見高座法師，實",
    "T17n0749_001:0570b13": "非法師，是地獄人。迦葉佛時，是出家人，不明",
    "T17n0749_001:0570b14": "律藏，重作輕說，說輕為重；有根之人，說作",
    "T17n0749_001:0570b15": "無根；無根之人，說道有根；應懺悔者，說言不",
    "T17n0749_001:0570b16": "懺；不應懺者，強說道懺。以是因緣，入地獄",
    "T17n0749_001:0570b17": "中，坐高座上，火燒受苦，至今不息。「汝見第二",
    "T17n0749_001:0570b18": "高座，實非法師，是地獄人。迦葉佛時，是大法",
    "T17n0749_001:0570b19": "師，邪命說法，得利養處，如理而說；無利養",
    "T17n0749_001:0570b20": "時，法說非法，非法說法。以是因緣，入於地",
    "T17n0749_001:0570b21": "獄，處鐵高座，火燒受苦，至今不息。「汝見肉",
    "T17n0749_001:0570b22": "揵稚號叫聲者，實非犍稚，是地獄人。迦葉",
    "T17n0749_001:0570b23": "佛時，是出家人，以三寶物，非法打稚，詐作羯",
    "T17n0749_001:0570b24": "磨，捉三寶物，為己受用。以是因緣，入地獄",
    "T17n0749_001:0570b25": "中，作肉犍稚，火燒受苦，至今不息。「汝見拘修",
    "T17n0749_001:0570b26": "羅，實非岐支，是地獄人。迦葉佛時，是出家",
    "T17n0749_001:0570b27": "人，為僧寺主，以僧厨食，衒賣得物，用作衣",
    "T17n0749_001:0570b28": "裳，斷僧供養。以是因緣，入地獄中，作肉岐",
    "T17n0749_001:0570b29": "支，火燒受苦，至今不息。「汝見第二拘修羅，",
    "T17n0749_001:0570c01": "實非岐支，是地獄人。迦葉佛時，是出家人",
    "T17n0749_001:0570c02": "作僧寺中分物維那，以春分物，轉至夏分；夏",
    "T17n0749_001:0570c03": "分中衣物，向冬中分。以是因緣，入地獄中，作",
    "T17n0749_001:0570c04": "肉拘修羅，火燒受苦，至今不息。「汝見肉山，非",
    "T17n0749_001:0570c05": "是肉山，是地獄人。迦葉佛時，是出家人，為僧",
    "T17n0749_001:0570c06": "典坐，五德不具，少有威勢，偷取僧物，斷僧衣",
    "T17n0749_001:0570c07": "裳。以是因緣，墮地獄中，作大肉山火燒受苦，",
    "T17n0749_001:0570c08": "至今不息。」",
    "T17n0749_001:0570c09": "爾時，世尊復告僧護：「汝始初見須曼那柱，實",
    "T17n0749_001:0570c10": "非是柱，是地獄人。迦葉佛時，是出家人，當",
    "T17n0749_001:0570c11": "佛剎人，四輩檀越，須曼那華，散供養佛，華",
    "T17n0749_001:0570c12": "既乾已，比丘掃取賣為己用。以是因緣，入地",
    "T17n0749_001:0570c13": "獄中，作須曼那柱，火燒受苦，至今不息。「汝見",
    "T17n0749_001:0570c14": "第二須曼華柱，實非是柱，是地獄人。迦葉佛",
    "T17n0749_001:0570c15": "時是出家人，當供養剎，四輩檀越，以須曼",
    "T17n0749_001:0570c16": "華油，用供養佛，比丘減取，為己自用。以是因",
    "T17n0749_001:0570c17": "緣，墮地獄中，作須曼柱，火燒受苦，至今不息。",
    "T17n0749_001:0570c18": "「汝見華樹，實非是樹，是地獄人。迦葉佛時，是",
    "T17n0749_001:0570c19": "出家人，當僧果菜園，有好華果，為己私用，或",
    "T17n0749_001:0570c20": "與白衣。以是因緣，入地獄中，作大華樹，火燒",
    "T17n0749_001:0570c21": "受苦，至今不息。「汝見果樹，實非果樹，是地",
    "T17n0749_001:0570c22": "獄人。迦葉佛時，是出家人，當僧菜果，香美好",
    "T17n0749_001:0570c23": "者私自食噉，或與白衣。以是因緣，入地獄",
    "T17n0749_001:0570c24": "中，作肉果樹，火燒受苦，至今不息。「汝見一",
    "T17n0749_001:0570c25": "肉樹，實非是樹，是地獄人。迦葉佛時，是出家",
    "T17n0749_001:0570c26": "人，為僧當薪，以眾僧薪，房中自然，或與知",
    "T17n0749_001:0570c27": "識。以是因緣，入地獄中，作大肉樹，火燒受",
    "T17n0749_001:0570c28": "苦，至今不息。」",
    "T17n0749_001:0570c29": "爾時，世尊復告僧護比丘：「汝見第一肉柱者，",
    "T17n0749_001:0571a01": "實非是柱，是地獄人。迦葉佛時，是出家人，寺",
    "T17n0749_001:0571a02": "中常住，破佛剎柱，為己私用。以是因緣，入地",
    "T17n0749_001:0571a03": "獄中，作大肉柱，火燒受苦，至今不息。「汝見第",
    "T17n0749_001:0571a04": "二肉柱者，實非是柱，是地獄人。迦葉佛時，是",
    "T17n0749_001:0571a05": "白衣人，以刀刮取像上金薄。以是因緣，墮地",
    "T17n0749_001:0571a06": "獄中，作大肉柱，獄卒捉斧，斫身受苦，猛火燒",
    "T17n0749_001:0571a07": "身，至今不息。「汝見第三柱者，實非是柱，是",
    "T17n0749_001:0571a08": "地獄人。迦葉佛時，是出家人，為僧當事，用僧",
    "T17n0749_001:0571a09": "梁柱，浪與白衣。以是因緣，入地獄中，作大肉",
    "T17n0749_001:0571a10": "柱，火燒受苦，至今不息。「汝見四樹，實非是",
    "T17n0749_001:0571a11": "樹，是四罪人，是地獄人。迦葉佛時，是出家",
    "T17n0749_001:0571a12": "人，五德不具，作大眾主，為僧斷事，隨愛怖",
    "T17n0749_001:0571a13": "瞋癡，斷事不平。以是因緣，入地獄中，作四肉",
    "T17n0749_001:0571a14": "樹，火燒受苦，至今不息。「汝見十四樹者，實非",
    "T17n0749_001:0571a15": "是樹，是地獄人。迦葉佛時，是出家人，在寺常",
    "T17n0749_001:0571a16": "住，不依戒律，分諸敷具，好者自取，或隨瞋",
    "T17n0749_001:0571a17": "愛，好惡差別——於佛法中，塵沙比丘，應隨次受——",
    "T17n0749_001:0571a18": "不平等故。以是因緣，此十四人，墮地獄中，作",
    "T17n0749_001:0571a19": "大肉樹，火燒受苦，至今不息。「汝見二比丘者，",
    "T17n0749_001:0571a20": "實非比丘，是地獄人。迦葉佛時，是出家人，於",
    "T17n0749_001:0571a21": "大眾中鬪諍相打。以是因緣，入地獄中，猛",
    "T17n0749_001:0571a22": "火焚身，受相打苦，至今不息。「汝見二沙彌者，",
    "T17n0749_001:0571a23": "實非沙彌，是地獄人。迦葉佛時，是出家沙",
    "T17n0749_001:0571a24": "彌，一被褥中，相抱眠臥。以是因緣，入地獄",
    "T17n0749_001:0571a25": "中，火燒被褥中，相抱受苦，至今不息。」爾時，世",
    "T17n0749_001:0571a26": "尊重告僧護：「以是因緣，我今語汝，在地獄",
    "T17n0749_001:0571a27": "中，出家者眾，白衣尠少。所以者何？出家之",
    "T17n0749_001:0571a28": "眾，多喜犯戒，不順比丘，互相欺陵，私用",
    "T17n0749_001:0571a29": "僧物，或分飲食不能平等。是故，我今更重告",
    "T17n0749_001:0571b01": "汝，當勤持戒，頂戴奉行。」",
    "T17n0749_001:0571b02": "爾時，世尊復告僧護：「我今語汝，是諸罪人，於",
    "T17n0749_001:0571b03": "過去世時，出家破戒，雖不精進，四輩檀越，",
    "T17n0749_001:0571b04": "見諸比丘，威儀似僧，恭敬僧寶，四事供養，",
    "T17n0749_001:0571b05": "猶故能令得大果報，無量無邊，不可思議。「我",
    "T17n0749_001:0571b06": "復語汝，如前罪人，先世出家，犯僧物故，墮大",
    "T17n0749_001:0571b07": "地獄，後於未來世中，有諸白衣取眾僧物者，",
    "T17n0749_001:0571b08": "罪過於前說出家人百千萬倍，不可窮盡。「我",
    "T17n0749_001:0571b09": "復語汝，若一比丘，順於毘尼，在僧伽藍，如法",
    "T17n0749_001:0571b10": "行道，依時鳴稚。若施此人，得福無量，說不",
    "T17n0749_001:0571b11": "可盡，何況供養四方僧眾！」",
    "T17n0749_001:0571b12": "爾時，世尊復告僧護：「若出家人營僧事業，難",
    "T17n0749_001:0571b13": "持淨戒。是諸比丘初出家時，樂持淨戒，求涅",
    "T17n0749_001:0571b14": "槃心，四輩檀越，送供養時，是諸比丘應受是",
    "T17n0749_001:0571b15": "供，堅持淨戒，後不生惱。」爾時，世尊欲重宣此",
    "T17n0749_001:0571b16": "義，而說偈言：",
    "T17n0749_001:0571b17": "「持戒最為樂，　　身不受諸惱，",
    "T17n0749_001:0571b18": "　睡眠得安樂，　　悟則心歡喜。」",
    "T17n0749_001:0571b19": "爾時，世尊復告僧護：「有九種人，常處阿鼻大",
    "T17n0749_001:0571b20": "地獄中。何等為九？一者、食眾僧物；二者、佛",
    "T17n0749_001:0571b21": "物；三者、殺父；四者、殺母；五者、殺阿羅漢；六者、",
    "T17n0749_001:0571b22": "破和合僧；七者、破比丘淨戒；八者、犯淨行尼；",
    "T17n0749_001:0571b23": "九者、作一闡提；是九種人恒在地獄。「有五種",
    "T17n0749_001:0571b24": "人，二處受報：一者、地獄。二者、餓鬼。其地獄",
    "T17n0749_001:0571b25": "者，如汝所見，是諸地獄。其餓鬼者，身形長",
    "T17n0749_001:0571b26": "大。何者為五？一者、斷施眾僧物；二者、斷施僧",
    "T17n0749_001:0571b27": "食；三者、劫僧嚫物；四者、應得施能令不得；五",
    "T17n0749_001:0571b28": "者、法說非法，非法說法。此五種人，受是二報，",
    "T17n0749_001:0571b29": "餘業不盡，五道中受。」爾時，世尊欲重宣此義，",
    "T17n0749_001:0571c01": "而說偈言：",
    "T17n0749_001:0571c02": "「行惡感地獄，　　造善受天樂，",
    "T17n0749_001:0571c03": "　若能修空定，　　漏盡證涅槃。」",
    "T17n0749_001:0571c04": "爾時，世尊復告僧護：「汝於海中所見龍王，受",
    "T17n0749_001:0571c05": "此龍身，牙甲鱗角，其狀可畏，臭穢難近，以",
    "T17n0749_001:0571c06": "畜生道障出家法，亦障修禪，無八解脫。雖",
    "T17n0749_001:0571c07": "得長壽，不能得免金翅鳥王之所食噉；命終",
    "T17n0749_001:0571c08": "之後，生兜率天，天中命盡，得受人身。彌勒出",
    "T17n0749_001:0571c09": "世，作大長者，財富巨億，為大檀越，供養供給",
    "T17n0749_001:0571c10": "彌勒世尊及諸比丘，四事具足。是諸長者，有",
    "T17n0749_001:0571c11": "五百人，同時出家，得羅漢果，功高名遠，眾所",
    "T17n0749_001:0571c12": "知識。是諸龍王，猶尚能得如是功德，況我弟",
    "T17n0749_001:0571c13": "子，如法出家，坐禪誦經，三業具足，必證涅",
    "T17n0749_001:0571c14": "槃！」",
    "T17n0749_001:0571c15": "爾時，世尊無問自說：",
    "T17n0749_001:0571c16": "「歸依佛者，　　得大吉利，　　晝夜心中，",
    "T17n0749_001:0571c17": "　不離念佛。　　歸依法者，　　得大吉利，",
    "T17n0749_001:0571c18": "　晝夜心中，　　不離念法。　　歸依僧者，",
    "T17n0749_001:0571c19": "　得大吉利，　　晝夜心中，　　不離念僧。」",
    "T17n0749_001:0571c20": "爾時，僧護弟子五百商人，於大眾中聞佛說",
    "T17n0749_001:0571c21": "法，忽然驚怖，悟解無常，共相謂言：「我等從昔",
    "T17n0749_001:0571c22": "無量劫來，處處經歷，受生死苦，皆是無明、貪",
    "T17n0749_001:0571c23": "心所造。」即從座起，長跪合掌，而白佛言：「我等",
    "T17n0749_001:0571c24": "今日，歸依三寶，受持五戒，盡形不犯。」",
    "T17n0749_001:0571c25": "爾時，世尊告僧護曰：「眾僧供養，有應得者，不",
    "T17n0749_001:0571c26": "應得者。何者應得？持戒滿足，出入常念，輕重",
    "T17n0749_001:0571c27": "等持，恐怖不犯，如是之人，應受供養。」爾時，世",
    "T17n0749_001:0571c28": "尊即說偈言：",
    "T17n0749_001:0571c29": "「歡喜受他施，　　三衣常知足，",
    "T17n0749_001:0572a01": "　定慧修三業，　　安樂在山谷。」",
    "T17n0749_001:0572a02": "爾時，世尊告僧護曰：「何者不應得？持戒不",
    "T17n0749_001:0572a03": "滿足，出入不念，輕重不畏，如是之人，不應",
    "T17n0749_001:0572a04": "受供養。」爾時，世尊即說偈言：",
    "T17n0749_001:0572a05": "「寧食大鐵丸，　　焦熱如火焰，",
    "T17n0749_001:0572a06": "　破戒不應受，　　得信檀越食。」",
    "T17n0749_001:0572a07": "佛告諸善男子、善女人：「聞此偈者，若得信心，",
    "T17n0749_001:0572a08": "樂出家者，清淨持戒，頂戴奉行。」",
    "T17n0749_001:0572a09": "爾時，諸比丘白佛言：「世尊！如是等輩五百仙",
    "T17n0749_001:0572a10": "人，在過去世，於何法中，種諸善根？於何時",
    "T17n0749_001:0572a11": "中，修行道業？以何業緣，今得出家，煩惱漏",
    "T17n0749_001:0572a12": "盡，證阿羅漢果？如來遍知明達三世，知諸仙",
    "T17n0749_001:0572a13": "人所修善業，於大眾中，即說本緣。」佛告諸",
    "T17n0749_001:0572a14": "比丘：「此賢劫中，過去之世，迦葉佛時，人壽",
    "T17n0749_001:0572a15": "二萬歲，有大長者，名曰恭意，財富巨億。於",
    "T17n0749_001:0572a16": "孝行中，小違父母，慚愧懺悔，即詣佛所，出家",
    "T17n0749_001:0572a17": "修道，習學未久，作大法師。恭意比丘，說法",
    "T17n0749_001:0572a18": "化度五百弟子，入山林中阿練若處，修禪定",
    "T17n0749_001:0572a19": "業，心生歡喜，亦教弟子俱修禪定，造作禪珍",
    "T17n0749_001:0572a20": "覺杖法杖，法用成就。初中後夜，精勤不息，",
    "T17n0749_001:0572a21": "未得觀慧，師徒相率，詳發善願，作如是言：",
    "T17n0749_001:0572a22": "『我等今日，師徒相順，於迦葉如來正法之中",
    "T17n0749_001:0572a23": "出家修道，持戒定慧業。以此善根，願未來世，",
    "T17n0749_001:0572a24": "得值釋迦，十號具足，天人中尊真實不虛，",
    "T17n0749_001:0572a25": "還遇和尚度我出家，漏盡得道。』」爾時復告諸",
    "T17n0749_001:0572a26": "大比丘：「爾時，恭意長者豈異人乎？即僧護",
    "T17n0749_001:0572a27": "比丘是；五百弟子，豈異人乎？今五百仙人是。",
    "T17n0749_001:0572a28": "因過去世迦葉佛時，所種諸善根，因發願",
    "T17n0749_001:0572a29": "故，今得正信，還值和上，正信出家，漏盡得",
    "T17n0749_001:0572b01": "道。」爾時，世尊於大眾中，說因緣已，時四部",
    "T17n0749_001:0572b02": "眾，歡喜奉行。",
    "T17n0749_001:0572b03": "　浴室及六寺，　　二地總三[土*瓦]，",
    "T17n0749_001:0572b04": "　兩瓶涌肉泉，　　一甕刀劓鼻，",
    "T17n0749_001:0572b05": "　斫舌水中立，　　立刺肉廳橛，",
    "T17n0749_001:0572b06": "　駝馬白象驢，　　羝羊雙肉臺，",
    "T17n0749_001:0572b07": "　肉房二繩床，　　肉稱及拘執，",
    "T17n0749_001:0572b08": "　床壁肉繩索，　　廁井兩臺座，",
    "T17n0749_001:0572b09": "　稚二句修山，　　兩肉須曼柱，",
    "T17n0749_001:0572b10": "　花果一肉樹，　　一樹三肉柱，",
    "T17n0749_001:0572b11": "　兩雙十四樹，　　兩僧兩沙彌，",
    "T17n0749_001:0572b12": "　合有五十六。　　說法本因緣，",
    "T17n0749_001:0572b13": "　佛因僧護說。",
    "T17n0749_001:0572b14": "佛說因緣僧護經(僧護所見與世尊答事有不同，本同難改)"
}