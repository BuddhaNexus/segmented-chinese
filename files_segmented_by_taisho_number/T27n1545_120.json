{
    "T27n1545_120:0623b16": "阿毘達磨大毘婆沙論卷第一百",
    "T27n1545_120:0623b17": "二十",
    "T27n1545_120:0623b19": "五百大阿羅漢等造",
    "T27n1545_120:0623b20": "三藏法師玄奘奉　詔譯",
    "T27n1545_120:0623b21": "業蘊第四中害生納息第三之三",
    "T27n1545_120:0623b22": "問別解脫律儀。為但從所能有情處得。為",
    "T27n1545_120:0623b23": "亦從非所能處得耶。若但從所能處得者。",
    "T27n1545_120:0623b24": "則此律儀應有增減。謂從非所能處。生所",
    "T27n1545_120:0623b25": "能處時律儀應增。即從所能處生。非所能",
    "T27n1545_120:0623b26": "處時律儀應減。又此律儀應少分處受。而",
    "T27n1545_120:0623b27": "世尊說無少分受。又應成立離繫所宗。謂",
    "T27n1545_120:0623b28": "彼外道為誘他故作如是言。善來男子。有",
    "T27n1545_120:0623b29": "眾生去此過百踰繕那。若起善心棄捨",
    "T27n1545_120:0623c01": "刀杖誓不害彼。於彼便得不殺律儀。若",
    "T27n1545_120:0623c02": "言亦從非所能處得者。法救論所說當云",
    "T27n1545_120:0623c03": "何通。如彼說。尸羅從所能處得。慈從所",
    "T27n1545_120:0623c04": "能非所能處得。答應作是說。律儀從所",
    "T27n1545_120:0623c05": "能非所能處得。問前三種難此為善通。法",
    "T27n1545_120:0623c06": "救論云何通耶。答當知彼尊者以密意說。",
    "T27n1545_120:0623c07": "佛亦以密意說諸契經。況彼尊者無密意",
    "T27n1545_120:0623c08": "言。密意者何。謂彼尊者說現在世蘊界處名",
    "T27n1545_120:0623c09": "為所能。過去未來名非所能。別解脫戒名",
    "T27n1545_120:0623c10": "曰尸羅。靜慮無漏二戒名慈。彼說別解脫",
    "T27n1545_120:0623c11": "戒。唯於現在有情數蘊界處得。不於過",
    "T27n1545_120:0623c12": "未。以過去未來墮法數故。靜慮無漏二種",
    "T27n1545_120:0623c13": "律儀。通於三世蘊界處得。故彼所說理亦",
    "T27n1545_120:0623c14": "無違。是故別解脫律儀。與靜慮無漏二種律",
    "T27n1545_120:0623c15": "儀有差別相。謂別解脫律儀唯於現在有情",
    "T27n1545_120:0623c16": "處得。靜慮無漏二種律儀通於三世境界處",
    "T27n1545_120:0623c17": "得。別解脫律儀。通於業道根本加行後起處",
    "T27n1545_120:0623c18": "得。靜慮無漏二種律儀。唯於業道根本處",
    "T27n1545_120:0623c19": "得。由此差別應作四句。有蘊界處於彼",
    "T27n1545_120:0623c20": "得別解脫律儀。非靜慮無漏。謂現在業道",
    "T27n1545_120:0623c21": "加行後起。有蘊界處於彼得靜慮無漏律",
    "T27n1545_120:0623c22": "儀。非別解脫。謂過去未來根本業道。有蘊",
    "T27n1545_120:0623c23": "界處於彼得別解脫律儀。亦靜慮無漏。謂",
    "T27n1545_120:0623c24": "現在世根本業道。有蘊界處不從彼得別",
    "T27n1545_120:0623c25": "解脫律儀。亦非靜慮無漏。謂過去未來業道",
    "T27n1545_120:0623c26": "加行後起。問若別解脫律儀。唯於現在有情",
    "T27n1545_120:0623c27": "處得。非於去來蘊界處者。則諸如來應正",
    "T27n1545_120:0623c28": "等覺律儀不等。所以者何。過去諸佛出現世",
    "T27n1545_120:0623c29": "時。無量有情為律儀境。彼有情類已入涅",
    "T27n1545_120:0624a01": "槃。釋迦牟尼於彼境上不得律儀。今釋迦",
    "T27n1545_120:0624a02": "佛出現世時。無量有情為律儀境。彼有情",
    "T27n1545_120:0624a03": "類已入涅槃。慈氏如來於彼境上不得律",
    "T27n1545_120:0624a04": "儀。境有寬狹律儀亦爾。豈非諸佛律儀不",
    "T27n1545_120:0624a05": "等。答應作是說。律儀境界雖有多少。而",
    "T27n1545_120:0624a06": "律儀體前後無異。俱從一切有情境處總發",
    "T27n1545_120:0624a07": "得故。有作是說。三世如來律儀不等亦無",
    "T27n1545_120:0624a08": "有失。問若爾施設論說當云何通。如彼說",
    "T27n1545_120:0624a09": "一切如來應正等覺皆悉平等。答由三事等",
    "T27n1545_120:0624a10": "故名平等。一修行等。謂諸如來皆於過去",
    "T27n1545_120:0624a11": "三無數劫。勤修四種波羅蜜多。究竟圓滿得",
    "T27n1545_120:0624a12": "菩提故。二利益等。謂諸如來等於無量應",
    "T27n1545_120:0624a13": "化有情。作利樂事皆究竟故。三法身等。謂",
    "T27n1545_120:0624a14": "諸如來皆得十力四無所畏。三念住大悲十",
    "T27n1545_120:0624a15": "八不共法等勝功德故。由此三義故言平",
    "T27n1545_120:0624a16": "等。非律儀體無多少異。又由根等故說等",
    "T27n1545_120:0624a17": "言。以一切如來皆住上品根故。又由戒等。",
    "T27n1545_120:0624a18": "一切如來皆得上品戒故。有餘師說。一切",
    "T27n1545_120:0624a19": "如來應正等覺所有律儀。皆於一切有情",
    "T27n1545_120:0624a20": "處得故說等言。非體無異。謂過去佛律儀",
    "T27n1545_120:0624a21": "所從諸有情境。設今猶在釋迦牟尼。從彼境",
    "T27n1545_120:0624a22": "上亦得律儀。然無此理。釋迦如來應正等",
    "T27n1545_120:0624a23": "覺律儀所從諸有情境。設當在者慈氏如來。",
    "T27n1545_120:0624a24": "從彼境上亦得律儀。然無此理。故說等言",
    "T27n1545_120:0624a25": "亦無有失。然諸律儀應說有一。如說。戒",
    "T27n1545_120:0624a26": "蘊戒修戒學。或應說二。謂表無表。或應說",
    "T27n1545_120:0624a27": "三。謂下中上。或從無貪無瞋無癡所生差",
    "T27n1545_120:0624a28": "別。或應說四。謂身語業各有表無表。或應",
    "T27n1545_120:0624a29": "說六。謂表無表各有下中上。或三根所生。",
    "T27n1545_120:0624b01": "或應說七。謂離斷生命乃至離雜穢語。或",
    "T27n1545_120:0624b02": "應說九。謂從下下乃至上上。或應說十",
    "T27n1545_120:0624b03": "二。謂身語表無表各有三品或三根生。或應",
    "T27n1545_120:0624b04": "說十四。謂離斷生命乃至離雜穢語。各有",
    "T27n1545_120:0624b05": "表無表。或應說十八。謂表無表各有九品。",
    "T27n1545_120:0624b06": "或應說二十一。謂離斷生命乃至離雜穢",
    "T27n1545_120:0624b07": "語皆有三品或三根生。或應說四十二。謂",
    "T27n1545_120:0624b08": "離斷生命乃至離雜穢語。各有表無表皆",
    "T27n1545_120:0624b09": "從三品或三根生。若以相續剎那分別。則",
    "T27n1545_120:0624b10": "有無量律儀。今總說七種。謂離斷生命乃",
    "T27n1545_120:0624b11": "至離雜穢語。此中有說。彼七支戒一一於",
    "T27n1545_120:0624b12": "一切有情處得而所得是一。彼說於一有情",
    "T27n1545_120:0624b13": "所犯一支戒時。於一切有情處此一支戒",
    "T27n1545_120:0624b14": "斷。餘六猶轉。此即善通世尊所說。若犯學",
    "T27n1545_120:0624b15": "處。非苾芻。非沙門。非釋種子。有說。此七",
    "T27n1545_120:0624b16": "支戒。一一於一切有情處得而所得各異。",
    "T27n1545_120:0624b17": "如有情數量所得戒亦爾。彼說於一有情",
    "T27n1545_120:0624b18": "所。犯一支戒時。即此一有情處一支戒斷",
    "T27n1545_120:0624b19": "餘六猶轉。餘有情處七支皆轉。問若爾云何",
    "T27n1545_120:0624b20": "通世尊所說。若犯學處非苾芻等。答依勝",
    "T27n1545_120:0624b21": "義苾芻言非苾芻。以不能趣彼故。有餘",
    "T27n1545_120:0624b22": "師說。別解脫律儀。隨因差別成二十一。此",
    "T27n1545_120:0624b23": "中有說。二十一種。一一於一切有情處得。",
    "T27n1545_120:0624b24": "而所得不異。彼說由貪煩惱。於一有情所",
    "T27n1545_120:0624b25": "犯一支戒時。於一切有情處無貪所生一",
    "T27n1545_120:0624b26": "支戒斷。餘二十種如先猶轉。此則善通世",
    "T27n1545_120:0624b27": "尊所說。若犯學處非苾芻等。有說。此二十",
    "T27n1545_120:0624b28": "一種一一於一切有情處得。而所得各異。",
    "T27n1545_120:0624b29": "如有情數量所得戒亦爾。彼說由貪煩惱",
    "T27n1545_120:0624c01": "於一有情所犯一支戒時。即此一有情處",
    "T27n1545_120:0624c02": "無貪所生一支戒斷。餘二十種如先猶轉。餘",
    "T27n1545_120:0624c03": "有情處二十一種具足皆轉。問若爾云何通",
    "T27n1545_120:0624c04": "世尊所說。若犯學處非苾芻等。答依勝義",
    "T27n1545_120:0624c05": "苾芻言非苾芻。如前說。依如是理故作",
    "T27n1545_120:0624c06": "是說。寧作出家犯諸學處。不為五戒鄔波",
    "T27n1545_120:0624c07": "索迦。所以者何。彼若毀犯五種學處身中",
    "T27n1545_120:0624c08": "便空。諸出家者設犯五處而更有餘眾多猶",
    "T27n1545_120:0624c09": "轉。迦濕彌羅國諸論師言。雖犯律儀而律",
    "T27n1545_120:0624c10": "儀不斷。如法悔除還名持戒。無有頓受別",
    "T27n1545_120:0624c11": "捨得故。未悔除位具得二名。若已悔除但",
    "T27n1545_120:0624c12": "名持戒。",
    "T27n1545_120:0624c13": "問於外物中得律儀不。若有得者。所得",
    "T27n1545_120:0624c14": "律儀應有增減。謂生草枯時酒味壞時應",
    "T27n1545_120:0624c15": "減。即彼生時熟時應增。如是等事其類寔",
    "T27n1545_120:0624c16": "繁。是故律儀應有增減。若無得者即此律",
    "T27n1545_120:0624c17": "儀境應少分處受。而世尊說。如是律儀無",
    "T27n1545_120:0624c18": "少分受。又斷生草等悔除應無用。有作是",
    "T27n1545_120:0624c19": "說。雖有得者而不名律儀。但是順律儀法。",
    "T27n1545_120:0624c20": "問此順律儀法為是律儀攝。為非律儀攝。若",
    "T27n1545_120:0624c21": "是律儀攝說為律儀。或說順律儀竟有何",
    "T27n1545_120:0624c22": "異。若非律儀攝。此有何相而言順律儀非",
    "T27n1545_120:0624c23": "律儀攝。如是說者。於外法中亦得律儀。問",
    "T27n1545_120:0624c24": "若爾律儀應有增減。答無增減。以總得故。",
    "T27n1545_120:0624c25": "謂此律儀總於一切生草等上得一無表。而",
    "T27n1545_120:0624c26": "世間無有無生草等時。總於一切蒲桃等",
    "T27n1545_120:0624c27": "酒。則不壞時得一無表。世間無有無諸酒",
    "T27n1545_120:0624c28": "時。是故律儀無有增減。餘亦如是。問別解",
    "T27n1545_120:0624c29": "脫律儀由何等心得。答由普於一切有情。",
    "T27n1545_120:0625a01": "起善意樂。無損害心得。若起此心於某",
    "T27n1545_120:0625a02": "處受某處。不受不得律儀。由此律儀遍",
    "T27n1545_120:0625a03": "於一切所應受處。得防護故。是故說。若此",
    "T27n1545_120:0625a04": "律儀有方域者大地所不受。由此律儀於",
    "T27n1545_120:0625a05": "有情處得。有情界多地界少故。",
    "T27n1545_120:0625a06": "若成就身彼成就身業耶。答應作四句。",
    "T27n1545_120:0625a07": "有成就身非身業。謂處卵[穀-禾+卵]。若諸異生住",
    "T27n1545_120:0625a08": "胎臟中。若生欲界住非律儀非不律儀都",
    "T27n1545_120:0625a09": "無身表。設有而失彼住卵[穀-禾+卵]及胎臟中者。",
    "T27n1545_120:0625a10": "雖成就身未能發表。先所發表死時已",
    "T27n1545_120:0625a11": "失。此表依前眾同分故。問何故此位未能",
    "T27n1545_120:0625a12": "發表。答以身微劣未能與表為所依故。",
    "T27n1545_120:0625a13": "有餘師言。麁心能發身語表業。彼心細故。",
    "T27n1545_120:0625a14": "又外門心能發表業。爾時彼心內門轉故。又",
    "T27n1545_120:0625a15": "外事心能發表業。彼心緣內事起故不能",
    "T27n1545_120:0625a16": "發表。有說。此位中迫迮不得自在。尚不能",
    "T27n1545_120:0625a17": "動。況起表業。如為怨賊縛置籠中掛龍",
    "T27n1545_120:0625a18": "牙上。尚不能動。況有所趣。問若爾何故亦",
    "T27n1545_120:0625a19": "說胎中有轉動耶。答風力所轉非心所為。",
    "T27n1545_120:0625a20": "表業必由心力所起。若生欲界住非律儀",
    "T27n1545_120:0625a21": "非不律儀無身表者。謂眠醉悶捨諸加行",
    "T27n1545_120:0625a22": "不求起表。設有而失者。謂三緣故雖起表",
    "T27n1545_120:0625a23": "而失。一意樂息故。二捨加行故。三限勢過",
    "T27n1545_120:0625a24": "故。有成就身業非身。謂諸聖者生無色界。",
    "T27n1545_120:0625a25": "此中學成就學隨轉身業。無學成就無學隨",
    "T27n1545_120:0625a26": "轉身業。生無色故不成就身。有成就身",
    "T27n1545_120:0625a27": "亦身業。謂諸聖者住胎臟中。若生欲界住",
    "T27n1545_120:0625a28": "律儀。若住不律儀。若住非律儀非不律儀。",
    "T27n1545_120:0625a29": "現有身表。或先有不失。若生色界此中聖",
    "T27n1545_120:0625b01": "者。住胎臟中時亦未能起表。但成就靜慮",
    "T27n1545_120:0625b02": "無漏無表。若生欲界住律儀者。謂於三種",
    "T27n1545_120:0625b03": "律儀。或一或二或具而住。即別解脫靜慮無",
    "T27n1545_120:0625b04": "漏。住不律儀者。謂屠羊等。住非律儀非不",
    "T27n1545_120:0625b05": "律儀現有身表者。謂不眠不醉不悶不捨",
    "T27n1545_120:0625b06": "加行求起表業。或先有不失者。謂三緣故。",
    "T27n1545_120:0625b07": "先所起表不失。一意樂不息故。二不捨加",
    "T27n1545_120:0625b08": "行故。三限勢未過故。此說由慇重信或",
    "T27n1545_120:0625b09": "猛利纏。起表無表乃至未捨。若生色界者",
    "T27n1545_120:0625b10": "彼決定成就身無表業。或亦成就身表。有",
    "T27n1545_120:0625b11": "非成就身亦非身業。謂諸異生生無色界。",
    "T27n1545_120:0625b12": "彼無色故不成就身。異生故不成就身業。",
    "T27n1545_120:0625b13": "有漏者度界地已捨故。無漏者未得故。問何",
    "T27n1545_120:0625b14": "故有漏色業度界地捨非無漏耶。答有漏色",
    "T27n1545_120:0625b15": "業被縛有繫。無漏色業解脫離繫故。有說。有",
    "T27n1545_120:0625b16": "漏色業墮界墮地。無漏墮地而不墮界故。有",
    "T27n1545_120:0625b17": "說。有漏色業同類大種造。能造所造俱有漏",
    "T27n1545_120:0625b18": "故。無漏色業異類大種造。大種有漏業無漏",
    "T27n1545_120:0625b19": "故。由此因緣度界地時。有漏業捨。無漏不",
    "T27n1545_120:0625b20": "捨。",
    "T27n1545_120:0625b21": "問得忍異生命終時。捨忍法不。若捨者何故",
    "T27n1545_120:0625b22": "不墮惡趣。又若捨者何故異生命終時捨。聖",
    "T27n1545_120:0625b23": "者不捨。若不捨者。何故此文及大種蘊皆",
    "T27n1545_120:0625b24": "不說耶。答應言捨。問若爾彼何故不墮惡",
    "T27n1545_120:0625b25": "趣。答由此善根勢力大故。自有善根勢力",
    "T27n1545_120:0625b26": "微劣。雖復成就不障惡趣。況不成就。如",
    "T27n1545_120:0625b27": "生得善或有善根勢力強盛。雖不成就而",
    "T27n1545_120:0625b28": "障惡趣。況復成就如此忍法。是故雖捨不",
    "T27n1545_120:0625b29": "墮惡趣。復有說者。由此善根身中生故。",
    "T27n1545_120:0625c01": "令招惡趣諸業煩惱遠離。於身畢竟不起。",
    "T27n1545_120:0625c02": "因尚不起。況墮惡趣。如人秋時服於下藥。",
    "T27n1545_120:0625c03": "藥雖不住彼人身中。而彼身中病亦不生。",
    "T27n1545_120:0625c04": "此亦如是。復有說者。由此善根勢力威猛",
    "T27n1545_120:0625c05": "熏習身故。令招惡趣諸業煩惱。於此身中",
    "T27n1545_120:0625c06": "永不復起。因不起故不墮惡趣。如師子王",
    "T27n1545_120:0625c07": "所居窟穴。王雖不在餘氣尚存。諸小禽獸無",
    "T27n1545_120:0625c08": "能入者。此亦如是。復次此善根身中如主。勢",
    "T27n1545_120:0625c09": "力強盛。不善如客勢力衰微。復次此善根意",
    "T27n1545_120:0625c10": "樂增上。樂斷惡法樂修善法。復次此善根",
    "T27n1545_120:0625c11": "身中生已一切惡趣得非擇滅。非擇滅法無",
    "T27n1545_120:0625c12": "有生者。是以不墮。復次由此善根身中生",
    "T27n1545_120:0625c13": "故。令彼行者墮大法流。由如此義不墮",
    "T27n1545_120:0625c14": "惡趣。復有說者。由此善根隣近聖道。依聖",
    "T27n1545_120:0625c15": "道力不墮惡趣。如怖怨賊依附於王。依",
    "T27n1545_120:0625c16": "王力故令諸怨賊不敢正視。況能為害。此",
    "T27n1545_120:0625c17": "亦如是。近聖道故令招惡趣諸業煩惱尚",
    "T27n1545_120:0625c18": "不現行。況墮惡趣。復有說者。由此善根",
    "T27n1545_120:0625c19": "守護聖者所住身器。義言此身聖道當住。能",
    "T27n1545_120:0625c20": "招惡趣諸業煩惱應永遠離。如有勝處王",
    "T27n1545_120:0625c21": "應居止所。司守掌餘無能住。此亦如是。復",
    "T27n1545_120:0625c22": "有說者。由此善根身中生。故令彼行者定",
    "T27n1545_120:0625c23": "處人天不居惡趣。如富貴者定居勝處不",
    "T27n1545_120:0625c24": "居卑陋。此亦如是。有說。此善根加行正勝。",
    "T27n1545_120:0625c25": "令招惡趣諸業煩惱勢力衰微。不復能招",
    "T27n1545_120:0625c26": "惡趣異熟。是故雖捨不墮惡趣。有說。由此",
    "T27n1545_120:0625c27": "善根增上力故。令彼行者見惡行過失妙行",
    "T27n1545_120:0625c28": "功德。由此惡業必不復生。況墮惡趣。有說。",
    "T27n1545_120:0625c29": "由此善根增上力故。令彼行者住善意樂。",
    "T27n1545_120:0626a01": "見生死過涅槃勝德。不造惡業不墮惡趣。",
    "T27n1545_120:0626a02": "有說。由此善根增上力故。令彼行者其心",
    "T27n1545_120:0626a03": "調柔隨順涅槃信根深固。由此雖捨不墮",
    "T27n1545_120:0626a04": "惡趣。尊者妙音說曰。由此善根增上力故。",
    "T27n1545_120:0626a05": "令彼行者意樂殊勝。於般涅槃心常隨順趣",
    "T27n1545_120:0626a06": "向臨入。欲樂忍可希求敬愛。由此因緣不",
    "T27n1545_120:0626a07": "造惡業。是故雖捨不墮惡趣。問何故異生",
    "T27n1545_120:0626a08": "命終時捨所得忍法。聖者不捨。答異生無",
    "T27n1545_120:0626a09": "有無漏對治。以自持御故此善根命終時",
    "T27n1545_120:0626a10": "捨。聖有無漏對治。以自持御。是故不捨。有",
    "T27n1545_120:0626a11": "說異生定力羸劣勢不堅牢。以有漏故。如",
    "T27n1545_120:0626a12": "無膠水雜諸彩色隨所畫物。不得久住。",
    "T27n1545_120:0626a13": "是以故捨。聖者無漏定力堅強。持此善根命",
    "T27n1545_120:0626a14": "終不捨。所說譬喻翻上應知。有說。異生",
    "T27n1545_120:0626a15": "無勝止觀故命終捨。聖者相違命終不捨。",
    "T27n1545_120:0626a16": "有餘師說。異生命終亦不捨忍。問若爾此",
    "T27n1545_120:0626a17": "文及大種蘊何故不說。答應說而不說者。",
    "T27n1545_120:0626a18": "當知此義有餘。有說。已說在第三句中。謂",
    "T27n1545_120:0626a19": "諸聖者住胎臟中成身及業。聖有二種。一",
    "T27n1545_120:0626a20": "世俗。二勝義。得此善根名世俗聖。若入",
    "T27n1545_120:0626a21": "聖道名勝義聖。發心出家尚名聖者。況得",
    "T27n1545_120:0626a22": "忍法。有餘師說。此不決定異生命終有捨不",
    "T27n1545_120:0626a23": "捨。若於忍法恒時加行殷重。加行修習堅",
    "T27n1545_120:0626a24": "牢。彼命終時不捨忍法。若不爾者命終時",
    "T27n1545_120:0626a25": "捨。如所聽習。若極淳熟經久不忘不爾便",
    "T27n1545_120:0626a26": "忘。如慈授子於初生時便能唱言。結有二",
    "T27n1545_120:0626a27": "部乃至廣說。如是說者。異生命終定捨忍",
    "T27n1545_120:0626a28": "法。善根劣故異生依此地起此類善根。命",
    "T27n1545_120:0626a29": "終還生此地。捨同分故尚決定捨。況色界",
    "T27n1545_120:0626b01": "法經欲界生而當不捨。",
    "T27n1545_120:0626b02": "契經中說。生有四種。謂卵生。胎生。濕生。化",
    "T27n1545_120:0626b03": "生。云何卵生。謂諸有情由卵[穀-禾+卵]生。當住卵",
    "T27n1545_120:0626b04": "[穀-禾+卵]。已住今住卵[穀-禾+卵]。盛裹破壞卵[穀-禾+卵]生等生",
    "T27n1545_120:0626b05": "起現起出已出。謂鵝雁孔雀。鸚鵡舍利迦。俱",
    "T27n1545_120:0626b06": "枳羅命命鳥等。及一類龍。一類妙翅。一類人",
    "T27n1545_120:0626b07": "趣。復有所餘由卵[穀-禾+卵]生。廣說如上。是名",
    "T27n1545_120:0626b08": "卵生。云何胎生。謂諸有情由胎膜生。當住",
    "T27n1545_120:0626b09": "胎膜。已住今住胎膜。盛裹破壞胎膜生等。",
    "T27n1545_120:0626b10": "生起現起出已出。謂象馬牛羊駝驢鹿等。及",
    "T27n1545_120:0626b11": "一類龍。一類妙翅。一類鬼。一類人趣。復有",
    "T27n1545_120:0626b12": "所餘由胎膜生。廣說如上。是名胎生。云何",
    "T27n1545_120:0626b13": "濕生。謂諸有情由濕氣生。或依草木諸葉",
    "T27n1545_120:0626b14": "窟聚。或依腐肉食糞穢等。或依陂池河海",
    "T27n1545_120:0626b15": "展轉相潤相逼相依生等。生起現起出已出。",
    "T27n1545_120:0626b16": "謂蚊蚋蠛蠓。百足蚰蜒蚑行蜂等。及一類",
    "T27n1545_120:0626b17": "龍。一類妙翅。一類人趣。復有所餘由濕氣",
    "T27n1545_120:0626b18": "生。廣說如上。是名濕生。云何化生。謂諸有",
    "T27n1545_120:0626b19": "情生無所託諸根無缺支體圓具依處頓生",
    "T27n1545_120:0626b20": "頓起頓出。謂諸地獄天趣。一切中有。及一",
    "T27n1545_120:0626b21": "類龍。一類妙翅。一類鬼。一類人趣。復有所",
    "T27n1545_120:0626b22": "餘諸有情類生無所託。廣說如上。是名化",
    "T27n1545_120:0626b23": "生。問欲界天中諸妙色鳥。為卵生為化生",
    "T27n1545_120:0626b24": "耶。若卵生者。彼命終已應有尸骸。是則諸",
    "T27n1545_120:0626b25": "天應見穢色。然諸天眾於六處門常對妙",
    "T27n1545_120:0626b26": "境。如契經說。彼眼所見一切可愛適意平等。",
    "T27n1545_120:0626b27": "乃至意所知亦爾。若是化生。前化生中何",
    "T27n1545_120:0626b28": "故不說。答彼皆卵生。問若爾彼命終已應",
    "T27n1545_120:0626b29": "有尸骸。云何諸天見穢色耶。答彼命終未",
    "T27n1545_120:0626c01": "久有暴風飄舉其尸遠棄他處。有餘師說。",
    "T27n1545_120:0626c02": "彼皆化生。問前化生中何故不說。答應說而",
    "T27n1545_120:0626c03": "不說者。當知此義有餘。有說彼已攝在前",
    "T27n1545_120:0626c04": "所說一類妙翅鳥中。是以無過。問如是四",
    "T27n1545_120:0626c05": "生以何為自性。答四蘊五蘊以為自性。謂",
    "T27n1545_120:0626c06": "欲色界五蘊。無色界四蘊。此中有說。唯異",
    "T27n1545_120:0626c07": "熟蘊以為自性。有說亦通長養。是名四生",
    "T27n1545_120:0626c08": "自性。已說自性。所以今當說。問何故名生。",
    "T27n1545_120:0626c09": "答諸有情類和合而起故名為生。問三界五",
    "T27n1545_120:0626c10": "趣皆和合起。亦名為生。何獨此四。答此四",
    "T27n1545_120:0626c11": "唯令有情數起。亦遍攝有情數。界趣不爾。",
    "T27n1545_120:0626c12": "以界雖遍有情數。而非但有情數起通非",
    "T27n1545_120:0626c13": "情故。趣雖但有情起。而非遍有情數。不",
    "T27n1545_120:0626c14": "攝中有故。由此但四說名為生。問生是何",
    "T27n1545_120:0626c15": "義。答有情現義是生義。有情起義有情出義。",
    "T27n1545_120:0626c16": "是生義。",
    "T27n1545_120:0626c17": "問於何界趣。有幾生可得。答於欲界中四",
    "T27n1545_120:0626c18": "生可得。色無色界唯有化生。彼受生時無",
    "T27n1545_120:0626c19": "所託故。於五趣中天及地獄。唯有化生。有",
    "T27n1545_120:0626c20": "說。鬼趣亦唯化生。有說。鬼趣亦有胎生。如",
    "T27n1545_120:0626c21": "餓鬼女白目連曰。",
    "T27n1545_120:0626c22": "　我夜生五子　　隨生皆自食",
    "T27n1545_120:0626c23": "　晝生五亦然　　雖盡而無飽",
    "T27n1545_120:0626c24": "傍生人趣皆具四生。人卵生者。昔於此洲",
    "T27n1545_120:0626c25": "有商人。入海得一雌鶴。形色偉麗奇而悅",
    "T27n1545_120:0626c26": "之。遂生二卵。於後卵開出二童子端正聰",
    "T27n1545_120:0626c27": "慧。年長出家。皆得阿羅漢果。小者名鄔波",
    "T27n1545_120:0626c28": "世羅。大者名世羅。又如毘舍佉母生三十",
    "T27n1545_120:0626c29": "二卵。般遮羅王妃生五百卵等。人胎生者",
    "T27n1545_120:0627a01": "如今世人。濕生者。如曼馱多遮盧。鄔波遮",
    "T27n1545_120:0627a02": "盧。鴿鬘菴羅衛等。人化生者。如劫初人。四",
    "T27n1545_120:0627a03": "生有情皆受生已。容得聖法。得聖法已。",
    "T27n1545_120:0627a04": "必更不受卵濕二生。問何故爾耶。答卵濕",
    "T27n1545_120:0627a05": "二生性多愚昧。聖者聰慧故不受彼生。有",
    "T27n1545_120:0627a06": "說。濕卵二生法爾與聖性相違故。聖者不",
    "T27n1545_120:0627a07": "受。有餘師說。彼二生類多惡意樂多害意",
    "T27n1545_120:0627a08": "樂。聖者不爾。意樂唯善。有說。彼二生類多",
    "T27n1545_120:0627a09": "行惡戒沈溺苦海。聖者已得聖所愛戒堅",
    "T27n1545_120:0627a10": "固浮囊能越度彼。有說。卵濕二生是傍生",
    "T27n1545_120:0627a11": "類。聖者已得彼非擇滅。有說。卵濕二生多",
    "T27n1545_120:0627a12": "相迫迮。聖者不爾。多寬太業。由如此義",
    "T27n1545_120:0627a13": "聖者不受彼二生類。有餘師說。聖樂獨處",
    "T27n1545_120:0627a14": "厭怖重生。而濕生者類多繁雜。諸卵生者類",
    "T27n1545_120:0627a15": "經再生。謂出母胎及出卵[穀-禾+卵]。故世間說梵",
    "T27n1545_120:0627a16": "志沙門。鳥名再生。象名再飲。是以聖者不",
    "T27n1545_120:0627a17": "受彼生。有餘師說。卵濕二生多無依怙。聖",
    "T27n1545_120:0627a18": "者成就勝依怙法故不受彼生。由此有如",
    "T27n1545_120:0627a19": "是說。若菴羅衛有勝依怙則不應為摩",
    "T27n1545_120:0627a20": "健地迦之所陵辱。尊者妙音說曰。父所生",
    "T27n1545_120:0627a21": "趣子還生中。此說意言。如近佛地諸大菩",
    "T27n1545_120:0627a22": "薩。是眾聖之父。彼定不受卵濕二生。得果",
    "T27n1545_120:0627a23": "聖子亦復如是。由此所說諸因緣故。聖必",
    "T27n1545_120:0627a24": "不受卵濕二生。",
    "T27n1545_120:0627a25": "問如是四生何者最廣。有作是說。卵生最",
    "T27n1545_120:0627a26": "廣如聞。外國諸山谷中。隨所在處卵皆充",
    "T27n1545_120:0627a27": "滿。象等踐蹋都不覺知。有餘師言。胎生最",
    "T27n1545_120:0627a28": "廣。如聞。外國有一蝦蟇生七畦子。一魚遊",
    "T27n1545_120:0627a29": "歷七陂池中生子充滿。有餘師說。濕生最",
    "T27n1545_120:0627b01": "廣。所以者何。若於雨際設有聚集腐肉糞",
    "T27n1545_120:0627b02": "等。下自金輪上至梵世。而彼一切悉可為",
    "T27n1545_120:0627b03": "虫。如是諸虫皆濕生攝。如是說者。化生最",
    "T27n1545_120:0627b04": "廣。攝二趣全三趣少分。及一切中有皆化生",
    "T27n1545_120:0627b05": "故。又二界全一界少分皆化生故。於欲界中",
    "T27n1545_120:0627b06": "三生加行亦化生故。問如是四生何者最勝。",
    "T27n1545_120:0627b07": "答化生最勝。問若爾何故最後身菩薩不受",
    "T27n1545_120:0627b08": "化生。答二出世時不和合故。謂劫初時人受",
    "T27n1545_120:0627b09": "化生。爾時佛不出世。至劫減時佛出于",
    "T27n1545_120:0627b10": "世。爾時人無化生。復有說者。化生輕飄不",
    "T27n1545_120:0627b11": "堪與佛力無畏等。功德山王作依止故。復",
    "T27n1545_120:0627b12": "有說者。一切化生其身微弱。不能荷負阿",
    "T27n1545_120:0627b13": "耨多羅三藐三菩提之重擔故。復有說者。若",
    "T27n1545_120:0627b14": "受化生。便無親族眷屬等事。而彼皆是妙業",
    "T27n1545_120:0627b15": "之果。菩薩長夜勤修妙業極圓滿故不受",
    "T27n1545_120:0627b16": "化生。復有說者。菩薩長夜精進熾然造作",
    "T27n1545_120:0627b17": "增長感父母業。菩薩父母亦於長夜。修習",
    "T27n1545_120:0627b18": "感聖子業。若受化生則二所修俱空無果。",
    "T27n1545_120:0627b19": "是以不受。有說。欲顯菩薩一切尊勝。所",
    "T27n1545_120:0627b20": "謂智見族姓位等。以是義故不受化生。有",
    "T27n1545_120:0627b21": "說。為斷眾生族姓慢故。依勝族姓不受",
    "T27n1545_120:0627b22": "化生。有說。欲攝引樂在家者令入法故",
    "T27n1545_120:0627b23": "不受化生。若受化生彼當說言。佛無親",
    "T27n1545_120:0627b24": "屬故毀家法豈比我等。若菩薩生剎帝利",
    "T27n1545_120:0627b25": "家宗親強盛。而能厭捨如棄涕唾開甘露",
    "T27n1545_120:0627b26": "門成等正覺。則彼皆生希有之想。所說敬",
    "T27n1545_120:0627b27": "受。有說。菩薩欲為法幢作內外護故不",
    "T27n1545_120:0627b28": "受化生。諸佛皆有內護外護。內謂菩提分",
    "T27n1545_120:0627b29": "法。外謂親屬。若無外護當為外道惡黨所",
    "T27n1545_120:0627c01": "壞故。佛世尊度諸釋種以護正法。由此乃",
    "T27n1545_120:0627c02": "至六群苾芻亦言。若有外道來惱佛者。佛",
    "T27n1545_120:0627c03": "若不制我等亦能以力伏彼。有說。欲止",
    "T27n1545_120:0627c04": "外道謗故不受化生。謂佛親從覩史多宮",
    "T27n1545_120:0627c05": "歿。身光赫奕照大千世界。入於母胎十月",
    "T27n1545_120:0627c06": "滿已從母胎出。即行七步自稱獨尊。出",
    "T27n1545_120:0627c07": "家苦行詣菩提樹成等正覺。尚被謗言過",
    "T27n1545_120:0627c08": "百劫後大幻當出無父無母食噉世間。若",
    "T27n1545_120:0627c09": "受化生便增誹謗。是故菩薩不受化生。有",
    "T27n1545_120:0627c10": "說。為欲饒益當來諸有情故不受化生。",
    "T27n1545_120:0627c11": "所以者何若受胎生便有遺身。般涅槃後雖",
    "T27n1545_120:0627c12": "越千載。無量有情乃至若能於遺身界。如",
    "T27n1545_120:0627c13": "芥子許起慇淨心。恭敬供養獲無邊福。生",
    "T27n1545_120:0627c14": "天受樂得般涅槃。若受化生便無是事。所",
    "T27n1545_120:0627c15": "以者何。化生命終如燈光滅無遺餘故。此",
    "T27n1545_120:0627c16": "中因論生論。問何故化生命終無遺餘耶。",
    "T27n1545_120:0627c17": "答由彼生時諸根頓起。所以歿時亦復頓",
    "T27n1545_120:0627c18": "滅。如人戲水乍出乍沒。復有說者。化身輕",
    "T27n1545_120:0627c19": "妙如雲如電。亦如風焰滅已無餘莫知方",
    "T27n1545_120:0627c20": "所。復次化生造色增。餘三生大種增。由造色",
    "T27n1545_120:0627c21": "增故滅則頓滅。復次化生根法增。餘三生非",
    "T27n1545_120:0627c22": "根法增。由根法增故滅則頓滅。謂化生者所",
    "T27n1545_120:0627c23": "受身形髮爪等物無根法少。問若化生死無",
    "T27n1545_120:0627c24": "遺餘者。何故經說化生妙翅鳥取化生龍為",
    "T27n1545_120:0627c25": "食耶。答以不知故取之為食。然不充飢。",
    "T27n1545_120:0627c26": "有說。彼龍未死之頃暫得充飢。死已還飢。",
    "T27n1545_120:0627c27": "飢復取食無違經過。復有說者。諸化生龍",
    "T27n1545_120:0627c28": "其身精妙。如酥油等纔吞入腹便成食事。",
    "T27n1545_120:0627c29": "或有說者。化生妙翅鳥多諸巧便得化生",
    "T27n1545_120:0628a01": "龍。以足按頸從尾吞之。命未絕來能作食",
    "T27n1545_120:0628a02": "事。死則不爾。有餘師說。彼妙翅鳥食化生",
    "T27n1545_120:0628a03": "龍時。涎液先流爛腦隨下。與龍俱咽食事便",
    "T27n1545_120:0628a04": "成。非化生龍獨成食事。",
    "T27n1545_120:0628a05": "問餘經所說復云何通。如說。大地獄中。有",
    "T27n1545_120:0628a06": "黑駮狗肥壯暴惡。撲諸有情臥鐵地上。摑",
    "T27n1545_120:0628a07": "裂其腹噉食腸肚。答由彼腸肚未離身來。",
    "T27n1545_120:0628a08": "暫得充飢故說為食。有說。由彼受罪有情",
    "T27n1545_120:0628a09": "惡業力故。但令受苦非作食事。",
    "T27n1545_120:0628a10": "若成就身彼成就語業耶。答應作四句。有",
    "T27n1545_120:0628a11": "成就身非語業。有成就語業非身。有成",
    "T27n1545_120:0628a12": "就身亦語業。有非成就身亦非語業。此皆",
    "T27n1545_120:0628a13": "如前身對身業中說。差別者此說語表。以",
    "T27n1545_120:0628a14": "身業語業繫地有無必無別故。若成就身彼",
    "T27n1545_120:0628a15": "成就意業耶。答諸成就身。彼定成就意業。",
    "T27n1545_120:0628a16": "有成就意業非身。謂生無色界。若成就身",
    "T27n1545_120:0628a17": "彼成就身業語業耶。答有成就身非身業",
    "T27n1545_120:0628a18": "語業。謂處卵[穀-禾+卵]若諸異生住胎藏中。若生",
    "T27n1545_120:0628a19": "欲界住非律儀非不律儀。無身語表設有",
    "T27n1545_120:0628a20": "而失。有成就身及身業。非語業。謂生欲界",
    "T27n1545_120:0628a21": "住非律儀非不律儀。現有身表。或先有不失",
    "T27n1545_120:0628a22": "無語表設有而失。有成就身及語業。非身",
    "T27n1545_120:0628a23": "業。謂生欲界住非律儀非不律儀現有語",
    "T27n1545_120:0628a24": "表。或先有不失無身表設有而失。有成就",
    "T27n1545_120:0628a25": "身及身業語業。謂諸聖者住胎藏中。若生",
    "T27n1545_120:0628a26": "欲界住律儀。若住不律儀。若住非律儀非",
    "T27n1545_120:0628a27": "不律儀。現有身語表。或先有不失。若生色",
    "T27n1545_120:0628a28": "界設成就身業語業。彼成就身耶。答或成",
    "T27n1545_120:0628a29": "就。或不成就。云何成就。謂如前說。云何不",
    "T27n1545_120:0628b01": "成就。謂諸聖者生無色界。若成就身彼成",
    "T27n1545_120:0628b02": "就身業意業耶。答有成就身及意業。非身",
    "T27n1545_120:0628b03": "業。謂處卵[穀-禾+卵]。若諸異生住胎藏中。若生欲",
    "T27n1545_120:0628b04": "界住非律儀非不律儀無身表。設有而失。",
    "T27n1545_120:0628b05": "有成就身及身業意業。謂諸聖者住胎藏",
    "T27n1545_120:0628b06": "中。若生欲界住律儀。若住不律儀。若住非",
    "T27n1545_120:0628b07": "律儀非不律儀。現有身表。或先有不失。若",
    "T27n1545_120:0628b08": "生色界設成就身業意業。彼成就身耶。答",
    "T27n1545_120:0628b09": "或成就。或不成就。云何成就。謂如前說。云",
    "T27n1545_120:0628b10": "何不成就。謂諸聖者生無色界。若成就身。",
    "T27n1545_120:0628b11": "彼成就語業意業耶。答有成就身及意業。",
    "T27n1545_120:0628b12": "非語業。有成就身及語業意業。此皆如前",
    "T27n1545_120:0628b13": "身對身業意業中說。差別者。此說語表。設",
    "T27n1545_120:0628b14": "成就語業意業。彼成就身耶。答或成就。或",
    "T27n1545_120:0628b15": "不成就。亦如彼說。若成就身。彼成就身業",
    "T27n1545_120:0628b16": "語業意業耶。答有成就身及意業。非身",
    "T27n1545_120:0628b17": "業語業。有成就身及身業意業。非語業。有",
    "T27n1545_120:0628b18": "成就身及語業意業。非身業。有成就身。及",
    "T27n1545_120:0628b19": "身業語業意業。此皆如前身對身業語業中",
    "T27n1545_120:0628b20": "說。以意業一切時皆成就故。設成就身業語",
    "T27n1545_120:0628b21": "業意業。彼成就身耶。答或成就。或不成就。",
    "T27n1545_120:0628b22": "亦如彼說。",
    "T27n1545_120:0628b23": "若成就身業。彼成就語業耶。答應作四句。",
    "T27n1545_120:0628b24": "有成就身業非語業。謂生欲界住非律儀",
    "T27n1545_120:0628b25": "非不律儀現有身表。或先有不失。無語表。",
    "T27n1545_120:0628b26": "設有而失。有成就語業非身業。謂生欲界",
    "T27n1545_120:0628b27": "住非律儀非不律儀。現有語表。或先有不",
    "T27n1545_120:0628b28": "失。無身表。設有而失。有成就身業亦語",
    "T27n1545_120:0628b29": "業。謂諸聖者住胎藏中。若生欲界住律儀。",
    "T27n1545_120:0628c01": "若住不律儀。若住非律儀非不律儀。現有",
    "T27n1545_120:0628c02": "身語表。或先有不失。若生色界。若諸聖",
    "T27n1545_120:0628c03": "者生無色界。有非成就身業。亦非語業。",
    "T27n1545_120:0628c04": "謂處卵[穀-禾+卵]。若諸異生住胎藏中。若生欲界",
    "T27n1545_120:0628c05": "住非律儀非不律儀。無身語表。設有而",
    "T27n1545_120:0628c06": "失。若諸異生生無色界。若成就身業彼",
    "T27n1545_120:0628c07": "成就意業耶。答諸成就身業。彼成就意",
    "T27n1545_120:0628c08": "業。有成就意業非身業。謂處卵[穀-禾+卵]。若",
    "T27n1545_120:0628c09": "諸異生住胎藏中。若生欲界住非律儀非",
    "T27n1545_120:0628c10": "不律儀。無身表。設有而失。若諸異生生無",
    "T27n1545_120:0628c11": "色界。若成就身業。彼成就語業意業耶。答",
    "T27n1545_120:0628c12": "有成就身業及意業。非語業。謂生欲界住",
    "T27n1545_120:0628c13": "非律儀非不律儀。現有身表。或先有不失。",
    "T27n1545_120:0628c14": "無語表。設有而失。有成就身業及語業意",
    "T27n1545_120:0628c15": "業。謂諸聖者住胎藏中。若生欲界住律儀。",
    "T27n1545_120:0628c16": "若住不律儀。若住非律儀非不律儀。現有",
    "T27n1545_120:0628c17": "身語表。或先有不失。若生色界。若諸聖者",
    "T27n1545_120:0628c18": "生無色界。設成就語業意業。彼成就身業",
    "T27n1545_120:0628c19": "耶。答或成就。或不成就。云何成就。謂如前",
    "T27n1545_120:0628c20": "說。云何不成就。謂生欲界住非律儀非不",
    "T27n1545_120:0628c21": "律儀。現有語表。或先有不失。無身表。設有",
    "T27n1545_120:0628c22": "而失。",
    "T27n1545_120:0628c23": "若成就語業。彼成就意業耶。答諸成就語",
    "T27n1545_120:0628c24": "業。彼成就意業。有成就意業。非語業。此如",
    "T27n1545_120:0628c25": "前身業對意業說。差別者。此說語表。此上所",
    "T27n1545_120:0628c26": "說總略義者。所謂彼身若生無色界定不成",
    "T27n1545_120:0628c27": "就。生欲色界則定成就彼身業語業。若在",
    "T27n1545_120:0628c28": "卵[穀-禾+卵]異生。處胎藏中及諸異生生無色界",
    "T27n1545_120:0628c29": "定不成就。一切聖者。色界異生。及欲界異生。",
    "T27n1545_120:0629a01": "住善惡戒者皆定成就。餘或成就。或不成",
    "T27n1545_120:0629a02": "就。意業一切皆定成就。",
    "T27n1545_120:0629a03": "說一切有部發智大毘婆沙論卷第一百二",
    "T27n1545_120:0629a04": "十"
}