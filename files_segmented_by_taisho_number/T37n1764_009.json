{
    "T37n1764_009:0845c10": "涅槃義記卷第九",
    "T37n1764_009:0845c12": "隋淨影寺沙門釋慧遠述",
    "T37n1764_009:0845c13": "下次廣上佛境不思。境謂涅槃。隨化示滅實",
    "T37n1764_009:0845c14": "德常存。實德雖存妙寂離相故曰不思。斯德",
    "T37n1764_009:0845c15": "難彰。今寄化滅趣入以顯。欲使眾生學佛捨",
    "T37n1764_009:0845c16": "相趣入其中。於中有四。一寄滅處顯真涅槃。",
    "T37n1764_009:0845c17": "二寄滅時顯真涅槃。三寄嚴林顯真涅槃。四",
    "T37n1764_009:0845c18": "寄滅身以顯證入。",
    "T37n1764_009:0845c19": "處中有二。一寄城處對破外道明大涅槃常",
    "T37n1764_009:0845c20": "樂我淨。二寄林處明大涅槃常樂我淨。就城",
    "T37n1764_009:0845c21": "處中師子初問。問意有三。一問何故捨六大",
    "T37n1764_009:0845c22": "城而來至此。二問何故在此涅槃。三問拘尸",
    "T37n1764_009:0845c23": "弊惡之處如來何故於中涅槃。下佛別答。先",
    "T37n1764_009:0845c24": "對後問。汝不應言弊惡隘小略翻其言。應言",
    "T37n1764_009:0845c25": "微妙以理教示。何以下釋。諸佛菩薩所行之",
    "T37n1764_009:0845c26": "處法說略釋。如賤人下三喻顯示。次合。下結。",
    "T37n1764_009:0845c27": "我念昔下答第二問。有三復次。一於往昔曾",
    "T37n1764_009:0845c28": "於此處聞佛名號修行十善。為報地恩故來",
    "T37n1764_009:0845c29": "在此。二曾此處修四無量。三曾此處見佛發",
    "T37n1764_009:0846a01": "心故來在此。我初出下對其初問明為追逐",
    "T37n1764_009:0846a02": "諸外道故捨六之此。先明捨六。後到拘尸破",
    "T37n1764_009:0846a03": "邪顯正。先別後結。別中有三。一明六師先往",
    "T37n1764_009:0846a04": "拘尸增物邪見。二我見是下如來後到翻邪",
    "T37n1764_009:0846a05": "顯正。三爾時六師作是言下明諸外道執邪",
    "T37n1764_009:0846a06": "亂正如來對破。初段可知。第二段中初明",
    "T37n1764_009:0846a07": "如來憐此眾生邪師所惑。廣請菩薩大師子",
    "T37n1764_009:0846a08": "吼。雖於空下明集菩薩吼之所以。師子吼者",
    "T37n1764_009:0846a09": "說一切下出其所吼。說無常樂辨生死法。說",
    "T37n1764_009:0846a10": "佛常等顯涅槃法。第三段中初明如來破邪",
    "T37n1764_009:0846a11": "顯正。諸外道言若言如來常樂我下明諸外",
    "T37n1764_009:0846a12": "道捨邪歸正。前中有二。一破外道即法計我。",
    "T37n1764_009:0846a13": "二六師言色非我下破彼外道異法計我。前",
    "T37n1764_009:0846a14": "中初約六根破我。六師若言色是我外就五陰",
    "T37n1764_009:0846a15": "破我。就根破中先破邪執。諸佛菩薩所見真",
    "T37n1764_009:0846a16": "下顯示正義。前破邪中文別有二。一外道立",
    "T37n1764_009:0846a17": "我如來對破。二外道徵佛如來為釋。前中初",
    "T37n1764_009:0846a18": "先外道立我。瞿曇有我我亦有我說邪亂正。",
    "T37n1764_009:0846a19": "下辨我相。於六根中且約眼說。見者名我法",
    "T37n1764_009:0846a20": "說以立。次喻後合。下佛對破。見者名我是義",
    "T37n1764_009:0846a21": "不然牒以總非何以下釋。有三復次。一根用",
    "T37n1764_009:0846a22": "不俱破定有我。人在一向六根俱用辯其喻",
    "T37n1764_009:0846a23": "相。若定有下徵法同喻。若一根中不能已下",
    "T37n1764_009:0846a24": "以法求喻破定有我。二根用不恒破定有我。",
    "T37n1764_009:0846a25": "汝所引喻雖經百年因見無異辯其喻相。眼",
    "T37n1764_009:0846a26": "根若下徵法同喻明知無我。三根用一向破",
    "T37n1764_009:0846a27": "定有我。人向異故見內見外辯其喻相。眼根",
    "T37n1764_009:0846a28": "若下徵法同喻。若不見下明法乖喻破定有",
    "T37n1764_009:0846a29": "我。自下外道反徵如來。若無我者誰能見",
    "T37n1764_009:0846b01": "邪。下佛為釋。先明四事和合名見。次明無我。",
    "T37n1764_009:0846b02": "下明眾生顛倒見我。上來破邪顯正可知。",
    "T37n1764_009:0846b03": "下就五陰破定有我。文別有四。一破其邪。二",
    "T37n1764_009:0846b04": "顯其正。三復破邪。四復顯正。初中先就色陰",
    "T37n1764_009:0846b05": "以破類其餘四。就色陰中初先破我。後破常",
    "T37n1764_009:0846b06": "等。就破我中若色是我是亦不然舉以總非。",
    "T37n1764_009:0846b07": "何以故下廣顯其非。五句破之。若色是我不",
    "T37n1764_009:0846b08": "應醜陋是一破也。何故復有四姓差別是二",
    "T37n1764_009:0846b09": "破也。何故屬他是三破也。諸根缺漏是四破",
    "T37n1764_009:0846b10": "也。何不作天受地獄等是五破也。若不能下",
    "T37n1764_009:0846b11": "總以結破。下破常等并類餘陰。文皆可知。上",
    "T37n1764_009:0846b12": "來破邪。如來永下顯示正義。復次色下重復",
    "T37n1764_009:0846b13": "破邪。如來身下重顯王義。下次破其異陰",
    "T37n1764_009:0846b14": "計我。還初破邪。後顯正義。就破邪中文有四",
    "T37n1764_009:0846b15": "對。第一外道因前被破立異陰我。言色至識",
    "T37n1764_009:0846b16": "悉非是我我遍一切猶如虛空。下佛對破。有",
    "T37n1764_009:0846b17": "三復次。一就見徵破。若遍有者則不應言我物",
    "T37n1764_009:0846b18": "不見據本以徵。若我周遍本來恒遍一切處色",
    "T37n1764_009:0846b19": "常應具見。不應說言我初不見。若初不見後",
    "T37n1764_009:0846b20": "方見者。見則本無便是無常云何言遍。二就",
    "T37n1764_009:0846b21": "趣以徵。若我遍者五道之中應具有身令徵令",
    "T37n1764_009:0846b22": "齊有。懼立齊有。下復徵破。若具有者五道之",
    "T37n1764_009:0846b23": "中應各受報。云何說言轉離三塗受人天身。",
    "T37n1764_009:0846b24": "三就一異徵破。先為兩定。一耶多耶。若一則無",
    "T37n1764_009:0846b25": "父子等者難破一遍。我若多下難破多遍。若多",
    "T37n1764_009:0846b26": "而遍此人之我遍彼身中。彼人之我遍此身",
    "T37n1764_009:0846b27": "中。一切眾生五根業慧悉應齊等不應有別。",
    "T37n1764_009:0846b28": "懼彼立等。下復難破。若當齊等云何說言根",
    "T37n1764_009:0846b29": "具不具難破根等。善業惡業難破業等。愚智",
    "T37n1764_009:0846c01": "差別難破慧等。第二外道乘言救義。我者",
    "T37n1764_009:0846c02": "無邊法與非法分齊各別。以其別故修善法",
    "T37n1764_009:0846c03": "者則得好身。行非法者則得惡身故有差別。",
    "T37n1764_009:0846c04": "下佛對破。若如是者我則不遍以別徵遍。我",
    "T37n1764_009:0846c05": "若遍下以遍徵別。遍則此我到彼身中。彼",
    "T37n1764_009:0846c06": "我亦到此人身中。是故善人亦應有惡。惡",
    "T37n1764_009:0846c07": "人亦應有其善業。善惡既通身報寧異。若",
    "T37n1764_009:0846c08": "不爾下結非其遍。第三外道立喻救義。譬",
    "T37n1764_009:0846c09": "如一室燃百千燈燈別明通。我亦如是如明",
    "T37n1764_009:0846c10": "遍通。修善行惡如燈各別不相雜合。下佛",
    "T37n1764_009:0846c11": "對破。言我如燈是義不然牒以總非。何以",
    "T37n1764_009:0846c12": "故下廣顯非義。句別有三。一明從緣有隨燈",
    "T37n1764_009:0846c13": "增長我不如是不得為喻。二明從燈出住在",
    "T37n1764_009:0846c14": "異處我不如是不得為喻。三明與闇俱我不",
    "T37n1764_009:0846c15": "如是不與無我同在一處。以是義故不得為",
    "T37n1764_009:0846c16": "喻。文中初言明與闇共略以標舉。何以下",
    "T37n1764_009:0846c17": "釋。如燃一燈照則不了正論燈明與闇共住。",
    "T37n1764_009:0846c18": "多燈乃了舉多顯少。若初燈破不須後燈約",
    "T37n1764_009:0846c19": "初徵後。若須後燈知初共住將後證前。第",
    "T37n1764_009:0846c20": "四外道反徵如來。若無我者誰作善惡。下",
    "T37n1764_009:0846c21": "佛先以四義別破。若我作者云何名常如其",
    "T37n1764_009:0846c22": "常者云何有時作善作惡是一破也。若有時",
    "T37n1764_009:0846c23": "作云何復得言我無邊是二破也。若我作者",
    "T37n1764_009:0846c24": "云何行惡是三破也。若我知者云何生疑眾",
    "T37n1764_009:0846c25": "生無我是四破也。以是義下總以結破。上",
    "T37n1764_009:0846c26": "來破邪。下顯正義。明佛常樂我淨及空。文顯",
    "T37n1764_009:0846c27": "可知。上來第一破邪顯正。若言如來常樂",
    "T37n1764_009:0846c28": "我淨下明諸外道捨邪歸正。上來廣明佛到",
    "T37n1764_009:0846c29": "拘尸破邪顯正。以是因緣我於已下總以結",
    "T37n1764_009:0847a01": "之。次就林處以顯涅槃。先別後結。別中有",
    "T37n1764_009:0847a02": "四。一寄八樹表彰八修。二因此眾生護娑羅",
    "T37n1764_009:0847a03": "林令諸弟子學之護法。三因四王護娑羅林",
    "T37n1764_009:0847a04": "即令護法。四以此林華果常茂能益眾生表",
    "T37n1764_009:0847a05": "已能益聲聞諸眾。以是下結。",
    "T37n1764_009:0847a06": "次寄滅時以顯涅槃。於中初寄二月以顯。師",
    "T37n1764_009:0847a07": "子先問。下佛答之。先別後結。別中四句。一明",
    "T37n1764_009:0847a08": "二月人多生於常樂我淨四倒之心。佛為破",
    "T37n1764_009:0847a09": "之顯示如來常樂我淨。先破常倒。次樂我淨。",
    "T37n1764_009:0847a10": "二為表如來二種法身謂真與應。三冬不涅",
    "T37n1764_009:0847a11": "槃顯示智者不樂如來無常盡滅。二月涅槃",
    "T37n1764_009:0847a12": "顯示智者愛樂如來常樂我淨。四以二月種",
    "T37n1764_009:0847a13": "殖等事表彰弟子修諸善法。於中有四。一以",
    "T37n1764_009:0847a14": "種殖喻諸眾生聞法發心種諸善根。二江河",
    "T37n1764_009:0847a15": "盈滿喻十方界菩薩雲集。三百獸孚乳表諸",
    "T37n1764_009:0847a16": "弟子種諸善根。四華果敷榮表示弟子修七",
    "T37n1764_009:0847a17": "覺華得四道果。下次就其十五日時表彰涅",
    "T37n1764_009:0847a18": "槃師子先問。生等四時皆以八日何故涅槃",
    "T37n1764_009:0847a19": "獨十五日。下佛先嘆。後為辯釋。釋中有三。一",
    "T37n1764_009:0847a20": "十五日時月無虧盈表佛涅槃無有虧盈。二",
    "T37n1764_009:0847a21": "十五日時月盛圓滿為十一事顯佛德滿為十",
    "T37n1764_009:0847a22": "一事利益眾生。三我真實不入已下約就初",
    "T37n1764_009:0847a23": "段明佛不滅愚人謂滅。先法後喻。",
    "T37n1764_009:0847a24": "自下第三寄就嚴林以顯涅槃。師子先問。下",
    "T37n1764_009:0847a25": "佛為辯。德人顯處故曰莊嚴。正為明佛乘論",
    "T37n1764_009:0847a26": "弟子弟子無量略舉六人。通佛有七。一一人",
    "T37n1764_009:0847a27": "中皆初佛辨。後師子吼就人領解。辨舍利中",
    "T37n1764_009:0847a28": "先嘆其智。於怨親下嘆其心行。智中十句。大",
    "T37n1764_009:0847a29": "智是總。利等是別。於理速入名為利智。於事",
    "T37n1764_009:0847b01": "速解說為疾智。斷障自在名解脫智。於理窮",
    "T37n1764_009:0847b02": "照名甚深智。世義博通稱曰廣智。窮佛教海",
    "T37n1764_009:0847b03": "名無勝智。故經說言唯除佛世尊。一切眾生",
    "T37n1764_009:0847b04": "類欲比舍利弗智慧及多聞於十六分中不能",
    "T37n1764_009:0847b05": "及其一。何有勝者故名無勝。所知不謬名為",
    "T37n1764_009:0847b06": "實智。具成慧根總以結之。",
    "T37n1764_009:0847b07": "自下第四寄就滅身顯已證入大涅槃義內。",
    "T37n1764_009:0847b08": "證難彰故寄滅身趣入顯之。於中有四。一師",
    "T37n1764_009:0847b09": "子請住。二如來不許。三師子吼問佛滅意。四",
    "T37n1764_009:0847b10": "如來為辨。初中師子乘前請住。唯有如來乃",
    "T37n1764_009:0847b11": "能嚴林無則不端唯願大慈為嚴常住。下佛",
    "T37n1764_009:0847b12": "答之。先明不住。後彰欲去。明不住中合有二",
    "T37n1764_009:0847b13": "十七復次文廣顯不住。要攝為四。初一復次",
    "T37n1764_009:0847b14": "以理反呵。諸法無住云何請住。二凡言住下",
    "T37n1764_009:0847b15": "有六復次。廣明如來住過永盡不應請住。三",
    "T37n1764_009:0847b16": "夫無住者名無邊身下有十二復次。廣明如",
    "T37n1764_009:0847b17": "來無住德備不應請住。四若有說言身口意",
    "T37n1764_009:0847b18": "惡得善果下有八復次。廣舉一切畢竟無事",
    "T37n1764_009:0847b19": "顯佛無住。初先廣舉。後將類佛。前明不住。",
    "T37n1764_009:0847b20": "下明欲去。如來於此入大三昧深禪定窟眾",
    "T37n1764_009:0847b21": "不見故名入涅槃。此乃寄人顯彰實證令人",
    "T37n1764_009:0847b22": "學也。問曰上說如來畢竟常在世間不入涅",
    "T37n1764_009:0847b23": "槃。今以何故言已不住定入涅槃。釋言佛",
    "T37n1764_009:0847b24": "德有四種門。一共世門。恒在世間未曾暫滅。",
    "T37n1764_009:0847b25": "二住寂門。未曾暫出。第三反寂起用之門。現",
    "T37n1764_009:0847b26": "化隨物。第四息用歸寂之門。捨化歸真。前據",
    "T37n1764_009:0847b27": "初門彰已在世畢竟不滅。今就第四故說不",
    "T37n1764_009:0847b28": "住入涅槃矣。師子下復問佛滅意。何故如",
    "T37n1764_009:0847b29": "來入禪定窟。下佛廣以十四復次明入所為。",
    "T37n1764_009:0847c01": "雖有多門宗意令人學佛趣入。以是下結。",
    "T37n1764_009:0847c02": "從非內外訖來至此。大段第三廣顯證法。自",
    "T37n1764_009:0847c03": "下第四勸修趣入廣顯證行。此與向前第二",
    "T37n1764_009:0847c04": "段中證行何別而須重論。前第二中教見如",
    "T37n1764_009:0847c05": "來以趣實證。今此文中教見涅槃是一異也。",
    "T37n1764_009:0847c06": "又前文中直明持戒乃至見性為趣證行未就",
    "T37n1764_009:0847c07": "人別。此中就人彰行階降是二異也。就此",
    "T37n1764_009:0847c08": "文中階別有四。初教修三。是初地上入證之",
    "T37n1764_009:0847c09": "行。次教修十。是種性上乃至解行趣證之行。",
    "T37n1764_009:0847c10": "如佛昔告純陀已下教修四種轉業之德。是",
    "T37n1764_009:0847c11": "善趣中趣證之行。師子吼言一切眾生悉有佛",
    "T37n1764_009:0847c12": "性應當修下。就常沒人勸修聖道為行趣證。",
    "T37n1764_009:0847c13": "初中有二。一重明向前無相涅槃。二何等比",
    "T37n1764_009:0847c14": "丘能斷十下教修趣入。與下第二修十之中",
    "T37n1764_009:0847c15": "其義相似。前明無相涅槃之中師子先問。無",
    "T37n1764_009:0847c16": "相定者名大涅槃以何因緣名為無相。下佛",
    "T37n1764_009:0847c17": "為辨。初明遠離十種相故名為無相。先舉",
    "T37n1764_009:0847c18": "次列後結可知。夫著相下佛為勸修。乘明",
    "T37n1764_009:0847c19": "愚智取捨得失。先明取失。句別有六。後彰捨",
    "T37n1764_009:0847c20": "得。句亦有六。教修入中初略。次廣。後總結",
    "T37n1764_009:0847c21": "嘆。略中初問何等比丘能斷十相。下佛為辨。",
    "T37n1764_009:0847c22": "數數修三則斷十相總以標舉。修時不一故",
    "T37n1764_009:0847c23": "云數數。有經亦云時時修也。次別後結。廣",
    "T37n1764_009:0847c24": "中先問云何名為定慧捨者問其行相。定是已",
    "T37n1764_009:0847c25": "下難破行義。先難其定。後類慧捨。就難定",
    "T37n1764_009:0847c26": "中定是三昧一切皆有云何方言修集三昧執",
    "T37n1764_009:0847c27": "通難別。心數法中有一定數。眾生皆有執此",
    "T37n1764_009:0847c28": "通有難破別修。若心在下執別難通。執住一",
    "T37n1764_009:0847c29": "法是其三昧。令餘皆非名為難通。法有總別。",
    "T37n1764_009:0848a01": "總名為緣。別名為行。行緣應通。為分總別隱",
    "T37n1764_009:0848a02": "顯異名。總法可以通相緣知。故從緣心說之",
    "T37n1764_009:0848a03": "為緣。別法唯是觀行推求方與相應。故從行",
    "T37n1764_009:0848a04": "心說之為行。今此文中先就總緣執別難通。",
    "T37n1764_009:0848a05": "若心一境則名三昧自立道理。此執別也。若",
    "T37n1764_009:0848a06": "更餘緣不名三昧難破他義。異緣散動云何",
    "T37n1764_009:0848a07": "名定。此難通也。如其不定非一切智約定難",
    "T37n1764_009:0848a08": "知。散心所緣乃是想識云何名智。舉此為欲",
    "T37n1764_009:0848a09": "與定為過。非一切智云何名定約智難定。不",
    "T37n1764_009:0848a10": "能生智云何名定。又復不與一切智俱易可",
    "T37n1764_009:0848a11": "傾動云何名定。下約別行執別難通。若以一",
    "T37n1764_009:0848a12": "行得三昧者自立道理。餘行亦非難破他義。",
    "T37n1764_009:0848a13": "若非三昧非一切智約定難智。非一切智云",
    "T37n1764_009:0848a14": "何名定約智難定。慧捨如是類前難後。雖言",
    "T37n1764_009:0848a15": "如是於中細求有同有異。同異如何。約就凡",
    "T37n1764_009:0848a16": "聖執通難別三行皆同。一切眾生皆有慧數",
    "T37n1764_009:0848a17": "亦有捨數。云何方言修集慧捨。約對境界執",
    "T37n1764_009:0848a18": "別難通。三行各異異相如何。前難定中心住",
    "T37n1764_009:0848a19": "一境名為三昧。餘緣則非。就難慧中知一切",
    "T37n1764_009:0848a20": "法名一切智。知一則非。難相云何。若知一切",
    "T37n1764_009:0848a21": "名一切智知一應非。知一若非所依之定不",
    "T37n1764_009:0848a22": "名三昧。若非三昧云何名智。就難捨中捨定",
    "T37n1764_009:0848a23": "之捨難與慧同。捨慧之捨難與定同。下佛",
    "T37n1764_009:0848a24": "答之。先釋後難却答初問。就釋難中先解後",
    "T37n1764_009:0848a25": "番執別難通。却釋初番執通難別。執別難中",
    "T37n1764_009:0848a26": "先解初番總緣上難。先牒直非。何以下釋。如",
    "T37n1764_009:0848a27": "是餘緣亦一境者隨其分別各住一境。何為",
    "T37n1764_009:0848a28": "非定。行亦如是類解後番別行上難。上來",
    "T37n1764_009:0848a29": "解釋執別難通。下次釋去執通難別。先就定",
    "T37n1764_009:0848b01": "解。言生先有是義不然牒以直非。所以下釋。",
    "T37n1764_009:0848b02": "言三昧者名善三昧簡惡無記。眾生未有簡",
    "T37n1764_009:0848b03": "聖異凡。云何言下結非難辭。以住前下約前",
    "T37n1764_009:0848b04": "三昧類顯慧捨。不同一切眾生所有慧捨二",
    "T37n1764_009:0848b05": "數。上來一段釋遣後難。下解初問。前問云",
    "T37n1764_009:0848b06": "何定慧捨相佛今為辨。是中應先廣解三義",
    "T37n1764_009:0848b07": "然後釋文。義如別章文中八番。一約境分別。",
    "T37n1764_009:0848b08": "二就人分別。三當相分別。亦得名為就能分",
    "T37n1764_009:0848b09": "別。四開合辨相。五明修所為。六明相資助。第",
    "T37n1764_009:0848b10": "七約就三三昧門以別三行。第八約就修時",
    "T37n1764_009:0848b11": "辨異。就初番中境別眾多如別章釋。然今",
    "T37n1764_009:0848b12": "且約事法論之。事法該通且就色說。安心色",
    "T37n1764_009:0848b13": "事名為三昧。如世八禪。若能觀色常無常等",
    "T37n1764_009:0848b14": "名為慧相。定慧等修捨離偏習名為捨相。於",
    "T37n1764_009:0848b15": "中初法次喻後合。第二就人分別可知。第",
    "T37n1764_009:0848b16": "三當相分別之中定有五句。初句能滅麁重",
    "T37n1764_009:0848b17": "煩惱。第二能除麁重惡業。此二修始。第三能",
    "T37n1764_009:0848b18": "息輕微之業。後二能離輕微煩惱。此三行終。",
    "T37n1764_009:0848b19": "以是下結慧中六句。名為正見正見真諦。亦",
    "T37n1764_009:0848b20": "名了見了見世諦。能見遍見廣前正見。能見",
    "T37n1764_009:0848b21": "於理。知盡稱遍。次第別相廣前了見。知法不",
    "T37n1764_009:0848b22": "亂名次第見。隨法異知名別相見。是名總結。",
    "T37n1764_009:0848b23": "捨中四句。名曰平等定慧齊修。亦名不諍捨",
    "T37n1764_009:0848b24": "離偏習。此二約就定慧論捨。又名不觀不觀",
    "T37n1764_009:0848b25": "有無。亦名不行不行有無。此二約就如理辨",
    "T37n1764_009:0848b26": "捨。是名總結。第四開合辨相之中偏論定",
    "T37n1764_009:0848b27": "慧。定中增數次第辨之先分為二。二有兩門。",
    "T37n1764_009:0848b28": "一就位分。二世俗八禪名為世間。無漏出世。",
    "T37n1764_009:0848b29": "二約修分二。亦得名為就人分二。先舉。次列。",
    "T37n1764_009:0848c01": "下就人辨。次增說三。文顯可知。次增說四。下",
    "T37n1764_009:0848c02": "品淨定喜為下地煩惱所敗名為退分。非是",
    "T37n1764_009:0848c03": "已退。又為自地煩惱所雜亦名退分。中品淨",
    "T37n1764_009:0848c04": "定堅守自地不為下地煩惱所敗名為住分。",
    "T37n1764_009:0848c05": "又不為於自地煩惱之所陵雜亦名為住。上",
    "T37n1764_009:0848c06": "品淨定能厭自地欣求上靜名勝進分。能作",
    "T37n1764_009:0848c07": "大益是決定分。有漏心中學觀諦理趣向聖",
    "T37n1764_009:0848c08": "道名決定分。能生聖道名作大益。次增說五。",
    "T37n1764_009:0848c09": "先總標舉。五智總顯。下列其名。無食初禪離",
    "T37n1764_009:0848c10": "揣食故。無過三昧亦是初禪。離欲惡故。身意",
    "T37n1764_009:0848c11": "清淨一心三昧是第二禪。離六識中覺觀麁",
    "T37n1764_009:0848c12": "動名身意淨。內淨一處名為一心。因果俱樂",
    "T37n1764_009:0848c13": "是第三禪。常念三昧是四禪止。得時不動故",
    "T37n1764_009:0848c14": "曰常念。次增說六。前五猶是五停心觀。觀事",
    "T37n1764_009:0848c15": "住心。但此於彼五停心中略無第四分折界",
    "T37n1764_009:0848c16": "入。分彼第五阿那般那以之為二。故亦有五。",
    "T37n1764_009:0848c17": "數息義邊以為第四。阿那般那念覺觀過生",
    "T37n1764_009:0848c18": "心厭離說為第五念覺觀矣。後一理觀。次增",
    "T37n1764_009:0848c19": "說七。七有兩門。前七就行定覺為主。餘六皆",
    "T37n1764_009:0848c20": "是定家眷屬相從名定。後七就人。次增說八。",
    "T37n1764_009:0848c21": "謂八解脫義如別章。第八門中滅盡解脫經",
    "T37n1764_009:0848c22": "論大同。唯成實中說煩惱滅以為第八。次增",
    "T37n1764_009:0848c23": "說九。謂九次第定。此九唯取根本禪體轉相",
    "T37n1764_009:0848c24": "趣入不通方便。次增說十。謂十一切入。少異",
    "T37n1764_009:0848c25": "餘處。無火一切加無所有是其異也。何故如",
    "T37n1764_009:0848c26": "是。此乃為破事火外道。是故除却火一切入。",
    "T37n1764_009:0848c27": "為成十數加無所有。十一切入廣如別章。此",
    "T37n1764_009:0848c28": "應具論。次就慧中增數論之。初說二種。見",
    "T37n1764_009:0848c29": "道已前名為世間。地上出世。次增說三。先舉",
    "T37n1764_009:0849a01": "次列。波若名慧。毘婆舍那此名為觀。闍那名",
    "T37n1764_009:0849a02": "智。下辨其相。於中兩番。初約人論。言波若者",
    "T37n1764_009:0849a03": "一切眾生所謂凡夫。凡夫眾生同有慧數。毘",
    "T37n1764_009:0849a04": "婆聖人所謂二乘。二乘能觀四真諦法名毘",
    "T37n1764_009:0849a05": "婆舍。闍那所謂諸佛菩薩。以佛菩薩有一切",
    "T37n1764_009:0849a06": "智故名闍那。下隨境別。波若別相知世諦法。",
    "T37n1764_009:0849a07": "毘婆總相知第一義。闍那破相知一實諦。次",
    "T37n1764_009:0849a08": "增說四。知四真諦。廣應無量且舉斯耳。自",
    "T37n1764_009:0849a09": "下第五明修所為論定論慧。略不明捨。修定",
    "T37n1764_009:0849a10": "為三。一為不放逸厭伏煩惱。二莊嚴大智依",
    "T37n1764_009:0849a11": "之發慧。三為得自在依之起通。修慧為三。一",
    "T37n1764_009:0849a12": "觀生死為知若過。二增諸善為息惡業。三為",
    "T37n1764_009:0849a13": "破煩惱。自下第六明相資助亦不論捨。師",
    "T37n1764_009:0849a14": "子先問。如經中說毘婆舍那能破煩惱執慧",
    "T37n1764_009:0849a15": "獨能。是一問也。何故復修舍摩他耶疑不假",
    "T37n1764_009:0849a16": "定。是二問也。佛答有二。一正對前問明偏",
    "T37n1764_009:0849a17": "有失雙修有得。二具二法廣明雙益。前中",
    "T37n1764_009:0849a18": "有二。一翻前執明慧不破。二若修定下釋去",
    "T37n1764_009:0849a19": "後疑彰必須定。前中毘婆能破不然牒問總",
    "T37n1764_009:0849a20": "非。何以下釋。釋中廣明智慧不破。明此何為。",
    "T37n1764_009:0849a21": "若取智慧能破煩惱。是取相心不能滅惑。不",
    "T37n1764_009:0849a22": "見智慧能破煩惱。不見煩惱以為所破。是破",
    "T37n1764_009:0849a23": "相心方能令惑畢竟不生。今此為成出世正治",
    "T37n1764_009:0849a24": "故明不破。與上文中智慧不破煩惱而總其",
    "T37n1764_009:0849a25": "義相似。文中有十。相從為四。初一復次明慧",
    "T37n1764_009:0849a26": "不破。次一復次舉無我人成慧不破。次七復",
    "T37n1764_009:0849a27": "明智慧不破。後一復次復舉無我成慧不破。",
    "T37n1764_009:0849a28": "初復次中有慧無惱有惱無慧。云何言破法",
    "T37n1764_009:0849a29": "說以徵。如明喻顯。第二段中明無我人。誰",
    "T37n1764_009:0849b01": "有慧惱而言慧破難其有破。如其無下彰其",
    "T37n1764_009:0849b02": "無破。第三段中有七復次。第一約就到不",
    "T37n1764_009:0849b03": "到義難其慧破。先為兩定。若慧能破為到不",
    "T37n1764_009:0849b04": "到。下就設難。難別有三。第一偏難不到能破。",
    "T37n1764_009:0849b05": "若不到破凡應破者聖慧不與煩惱相到能破",
    "T37n1764_009:0849b06": "煩惱。凡亦不到何故不破。二若到下偏難到",
    "T37n1764_009:0849b07": "破。若到破者初念應破徵初獨破不假後慧。",
    "T37n1764_009:0849b08": "是義云何。初念慧起與惑相對此應能破。後",
    "T37n1764_009:0849b09": "念不到應當不破。若後不破何用後慧。若初",
    "T37n1764_009:0849b10": "不破後亦不破遮他救義難後共破。他人救",
    "T37n1764_009:0849b11": "言初不獨破故須後念與前共破。故今難之。",
    "T37n1764_009:0849b12": "初念到惑尚不能破後念不到云何能破。若初",
    "T37n1764_009:0849b13": "到破是則不到遮他救義難破後到。他人救言",
    "T37n1764_009:0849b14": "初念到惑後念亦到是故俱破。故今難之。若",
    "T37n1764_009:0849b15": "初到破在後破者便是不到。隔初念故。後",
    "T37n1764_009:0849b16": "既不到何得說言到故方破。云何說言慧能",
    "T37n1764_009:0849b17": "破者總以結呵。三若到不到而能破下雙難",
    "T37n1764_009:0849b18": "二關。因前難故他人救言初念到破後念不",
    "T37n1764_009:0849b19": "到亦皆能破。故今牒舉非其不然。不然之相",
    "T37n1764_009:0849b20": "備如前難。若言到破如上後難。言不到破如",
    "T37n1764_009:0849b21": "上初難。此初復次二就伴獨難慧能破。若",
    "T37n1764_009:0849b22": "毘婆舍能破煩惱為獨為伴進退兩定。下就",
    "T37n1764_009:0849b23": "設難。若獨能破菩薩何故修八正道難其獨",
    "T37n1764_009:0849b24": "破。若伴已下難其伴破。若伴故破獨則不",
    "T37n1764_009:0849b25": "破約伴破獨。若獨不破伴亦不破約獨破伴。",
    "T37n1764_009:0849b26": "先法次喻後合可知。三如地下明惑性滅不",
    "T37n1764_009:0849b27": "假慧破。如地堅等立喻顯法。明其四大各",
    "T37n1764_009:0849b28": "有自性非因緣作。如四大下約之顯法。明",
    "T37n1764_009:0849b29": "惑自斷不由智慧。若是斷下徵破由慧。以是",
    "T37n1764_009:0849c01": "義下結慧不破。四如鹽下明不滅法慧不能",
    "T37n1764_009:0849c02": "破。先舉直非。如鹽性醎令異醎等舉他立喻。",
    "T37n1764_009:0849c03": "智慧性滅令法滅者舉他法說。不然總非。何",
    "T37n1764_009:0849c04": "以下釋。若法不滅云何智慧強能令滅。五",
    "T37n1764_009:0849c05": "若言鹽下明慧性滅不能滅他。先舉直非。若",
    "T37n1764_009:0849c06": "言鹽醎令異物醎舉他立喻。慧滅亦爾舉他",
    "T37n1764_009:0849c07": "法說。不然總非。何以下釋。慧性自滅云何滅",
    "T37n1764_009:0849c08": "他。以是下結。六法有二下明解與惑二俱",
    "T37n1764_009:0849c09": "性滅無相破義。先舉二滅。性及畢竟列其二",
    "T37n1764_009:0849c10": "名。下就設難。若性滅者云何而言智慧能滅。",
    "T37n1764_009:0849c11": "七若言慧滅如火燒下明所破結。無相可",
    "T37n1764_009:0849c12": "見彰慧不破。於中有三。一不同世物被燒可",
    "T37n1764_009:0849c13": "見。二不同樹木被斫可見。三不同外道離六",
    "T37n1764_009:0849c14": "大城拘尸那現為是不破。此七復次合為第",
    "T37n1764_009:0849c15": "三廣就智慧明不能破。自下第四還舉無我",
    "T37n1764_009:0849c16": "成慧不破。諸法性空誰令生滅是法無我。異",
    "T37n1764_009:0849c17": "生異滅無造作者是人無我。唯法生滅更無",
    "T37n1764_009:0849c18": "我人故無作者。人法並無誰修智慧破諸煩",
    "T37n1764_009:0849c19": "惱。此翻初執彰慧不破。若修定下釋去後",
    "T37n1764_009:0849c20": "疑顯必須定。於中有三。一明修有益。若修",
    "T37n1764_009:0849c21": "集定得正知見。二以是義下引說彰益。三若",
    "T37n1764_009:0849c22": "不修下舉損顯益。初先反明不修之損。若不",
    "T37n1764_009:0849c23": "修定世事不了況於出世舉近況遠明無出益。",
    "T37n1764_009:0849c24": "若無定下明無世益。平處顛墜違行過也。人",
    "T37n1764_009:0849c25": "天平處顛墜三塗。心緣異等違事過也。心緣",
    "T37n1764_009:0849c26": "異法口宣異言口業錯謬。耳聞異聲心解異義",
    "T37n1764_009:0849c27": "意業錯謬。欲造異字手書異文身業錯謬。下",
    "T37n1764_009:0849c28": "顯修益。修則大益成因益也。乃至菩提得果",
    "T37n1764_009:0849c29": "益也。上來第一正對前問彰偏有過雙修有",
    "T37n1764_009:0850a01": "益。自下第二廣顯雙益。於中有二。一明二行",
    "T37n1764_009:0850a02": "相資之益。二修是二法調攝根下趣果之益。",
    "T37n1764_009:0850a03": "前中初言具二大益總以標舉。定智列名。如",
    "T37n1764_009:0850a04": "刈已下八番廣辨。皆初立喻。後約顯法。八中",
    "T37n1764_009:0850a05": "初三離過行中明相資助。次一就其攝善行中",
    "T37n1764_009:0850a06": "明相資助。次一復就離過行中明相資助。後",
    "T37n1764_009:0850a07": "三復就攝善行中明相資助。以是下結。趣",
    "T37n1764_009:0850a08": "果益中初向菩提。四倒暴下明向涅槃。向菩",
    "T37n1764_009:0850a09": "提中先離有為。不久成下趣向無為。為欲成",
    "T37n1764_009:0850a10": "下能益眾生。離有為中初修二法能調五根。",
    "T37n1764_009:0850a11": "堪忍已下不隨惑緣。常能遠下內息惡覺。不",
    "T37n1764_009:0850a12": "隨緣中初忍違緣不生瞋忿。不為利下能忍順",
    "T37n1764_009:0850a13": "緣不生貪染。不為邪下識達邪法不起癡見。",
    "T37n1764_009:0850a14": "亦可初明修二調根。堪忍已下不隨惑緣。於",
    "T37n1764_009:0850a15": "中六句。一外忍違緣。二常攝下內離瞋惱。此",
    "T37n1764_009:0850a16": "二一對。三不為利下外離順緣。四客塵下內",
    "T37n1764_009:0850a17": "除貪染。此二一對。五不為邪下外遠邪法。六",
    "T37n1764_009:0850a18": "常能下內捨惡覺。此二一對。除皆可知。向涅",
    "T37n1764_009:0850a19": "槃中先辯後結。辯中有六。一不動行。修是二",
    "T37n1764_009:0850a20": "法不為四倒外道邪術三法所動。二受樂行。",
    "T37n1764_009:0850a21": "常受妙樂。三覺知行。能解深義。四重明不動。",
    "T37n1764_009:0850a22": "苦樂不及。五重明受樂。為世敬嘆。六重明覺",
    "T37n1764_009:0850a23": "知。初見生死及非生死明知法相。了法界等",
    "T37n1764_009:0850a24": "明知法性。是則下結。自下第七約三三昧",
    "T37n1764_009:0850a25": "以別三門。說空三昧以之為定。住第一義心",
    "T37n1764_009:0850a26": "不動故。無願名慧。慧見生死生厭離故。無相",
    "T37n1764_009:0850a27": "名捨。捨眾相故。自下第八約時分別。初先",
    "T37n1764_009:0850a28": "略辨。師子言下問答廣論。文顯可知。前略",
    "T37n1764_009:0850a29": "次廣。若修三下總以結嘆。",
    "T37n1764_009:0850b01": "次教修十。於中還初明涅槃果。後教修人。與",
    "T37n1764_009:0850b02": "前相似。果中師子初先領前。問後起發。無十",
    "T37n1764_009:0850b03": "相故名大涅槃是領前也。以何緣故名無生",
    "T37n1764_009:0850b04": "等是問後也。問有十一。下佛為釋。諸結火滅",
    "T37n1764_009:0850b05": "名滅度者滅煩惱障。言離覺觀名涅槃者滅",
    "T37n1764_009:0850b06": "除智障。除捨妄智名離覺觀。由離覺觀得為",
    "T37n1764_009:0850b07": "涅槃寂靜之義故名涅槃。與下文中斷除三",
    "T37n1764_009:0850b08": "十七品所行名為涅槃其義相似。問曰涅槃",
    "T37n1764_009:0850b09": "此翻名滅。蓋乃胡漢相翻而已。今云何言諸",
    "T37n1764_009:0850b10": "結火滅名為滅度。離覺觀故曰涅槃。釋言外",
    "T37n1764_009:0850b11": "國名字眾多。故於滅中隨義不同立種種名。",
    "T37n1764_009:0850b12": "或名涅槃。或彌留陀。或曰毘尼。如是非一。故",
    "T37n1764_009:0850b13": "彼外國諸結火滅名彌留陀。離覺觀者說為",
    "T37n1764_009:0850b14": "涅槃。此方名少。同翻為滅。其猶外國菩提末",
    "T37n1764_009:0850b15": "伽此同名道。但今文中為別兩義。彌留陀滅",
    "T37n1764_009:0850b16": "翻為漢言名為滅度。涅槃之滅仍存胡本說",
    "T37n1764_009:0850b17": "為涅槃。經中此例亦應不少。教修入中師",
    "T37n1764_009:0850b18": "子先問。成幾能見無相涅槃至無所有。下佛",
    "T37n1764_009:0850b19": "為辨。先舉次列。十中初信起行方便。後九正",
    "T37n1764_009:0850b20": "行。信中初列。云何下釋。先問次辨。辨中有",
    "T37n1764_009:0850b21": "二。一修正信。二離邪信。修正信中地持有八。",
    "T37n1764_009:0850b22": "廣如上辨。此但有五。信佛法僧即為三也。信",
    "T37n1764_009:0850b23": "十方佛方便示現是彼信佛菩薩神力。今略",
    "T37n1764_009:0850b24": "論佛。一切有性即是彼中信真實義。通前為",
    "T37n1764_009:0850b25": "五。此明正信。不信如來生老死等明離邪信。",
    "T37n1764_009:0850b26": "是名下結。就後九中初戒離惡。後八修善。",
    "T37n1764_009:0850b27": "戒中初列。云何下釋。先問次辨。辨中有二。一",
    "T37n1764_009:0850b28": "舉過勸捨。二辨淨教修。前舉過。中偏舉婬過。",
    "T37n1764_009:0850b29": "以難離故。於中四番簡麁論細。文顯可知。後",
    "T37n1764_009:0850c01": "辨淨中明捨諸根唯求實義。是名結之。就",
    "T37n1764_009:0850c02": "後八中初一近友攝善方便。後七正行。七中",
    "T37n1764_009:0850c03": "初一明修止行。止謂寂靜。後六作行。作中精",
    "T37n1764_009:0850c04": "進提作善心。後五所作。五中初一起菩提願。",
    "T37n1764_009:0850c05": "所謂六念。後四明起菩提之行。初一利他。軟",
    "T37n1764_009:0850c06": "語列名。次辨其相。言實語者不妄語也。妙語",
    "T37n1764_009:0850c07": "先問不惡口也。言時語者合時善言不兩舌",
    "T37n1764_009:0850c08": "也。言真語者不綺語也。是名結之。次一自利。",
    "T37n1764_009:0850c09": "護法列名。次辨其相。先自護持。後見他學隨",
    "T37n1764_009:0850c10": "順供養。是名下結。次一利他。有乏施與。後一",
    "T37n1764_009:0850c11": "自利。具慧列名。次辨其相。知四種法。一觀佛",
    "T37n1764_009:0850c12": "果常樂我淨。二觀眾生有性正因。三觀染淨",
    "T37n1764_009:0850c13": "二種法相。觀二總舉。所謂下別。空等生死。下",
    "T37n1764_009:0850c14": "不空等是其涅槃。四觀真妄對治修捨。異法",
    "T37n1764_009:0850c15": "可斷所謂妄想。異法不斷所謂真識。此二先",
    "T37n1764_009:0850c16": "際。異法緣生有作行因藉緣熏發真行始起",
    "T37n1764_009:0850c17": "名從緣生。異法緣見無作行因藉緣顯了真",
    "T37n1764_009:0850c18": "性始現名從緣見。此二中際。異法緣果方便",
    "T37n1764_009:0850c19": "菩提從因修生故名緣果。異非緣果性淨涅",
    "T37n1764_009:0850c20": "槃不從因生名非緣果。此二後際。是名結之。",
    "T37n1764_009:0850c21": "具十能見總以結嘆。",
    "T37n1764_009:0850c22": "自下第三明善趣中修習轉業趣證之行。於",
    "T37n1764_009:0850c23": "中有三。一汎明一切諸業不定終可轉滅。二",
    "T37n1764_009:0850c24": "一切眾生不定業多定業少下明轉業相。三如",
    "T37n1764_009:0850c25": "佛說非一切業定得果下明轉業行。前中有",
    "T37n1764_009:0850c26": "四。一問。二答。三難。四通。問中初明善業定",
    "T37n1764_009:0850c27": "障。謗方等下惡業定障。舉善顯惡。善中偏",
    "T37n1764_009:0850c28": "就純陀設難。以彼供佛福無盡故。初言如佛",
    "T37n1764_009:0850c29": "先告純陀汝已見性得涅槃等是義云何牒以",
    "T37n1764_009:0851a01": "總問。佛前大眾問品之中與純陀記。今牒以",
    "T37n1764_009:0851a02": "問。下廣引聖言彰彼純陀善業為障無得佛",
    "T37n1764_009:0851a03": "義。於中六句。初一引經明上田行施受報無",
    "T37n1764_009:0851a04": "盡無得佛義。先舉昔經。後難純陀。第三引經",
    "T37n1764_009:0851a05": "明重田行施受報無盡無得佛義。第四引經明",
    "T37n1764_009:0851a06": "業能障無三界業定得菩提有故不得。第五",
    "T37n1764_009:0851a07": "引經明業定障非空非海脫之不受。第六引經",
    "T37n1764_009:0851a08": "舉劣況勝。舉阿那律以況純陀。下明惡業定",
    "T37n1764_009:0851a09": "障之中舉善類惡。明不可盡無有見性得菩",
    "T37n1764_009:0851a10": "提義。自下第二如來酬答。先嘆問益。唯有",
    "T37n1764_009:0851a11": "二人汎以標舉。次彰其益。得無量德生善之",
    "T37n1764_009:0851a12": "益。能竭生等除障之益。際魔怨等摧邪之益。",
    "T37n1764_009:0851a13": "能轉法輪通正之益。一問二答列其二名。雖",
    "T37n1764_009:0851a14": "嘆二人意顯問者。次明如來業力最深堪能",
    "T37n1764_009:0851a15": "酬答。十中業力深於餘人非深餘力。下正",
    "T37n1764_009:0851a16": "答之。於中有四。一略明眾生於業不信佛為",
    "T37n1764_009:0851a17": "說定。二一切作下略明業體有定不定。於中",
    "T37n1764_009:0851a18": "初明業有輕重。下明此二有定不定。三或有",
    "T37n1764_009:0851a19": "人下廣明眾生於業不信佛為說定成前第一。",
    "T37n1764_009:0851a20": "先明不信。或有人言惡業無果不信之人自",
    "T37n1764_009:0851a21": "立無義。若言已下破有成無。經說氣噓是旃",
    "T37n1764_009:0851a22": "陀羅。殺人無量。臨欲終時見舍利弗深起善",
    "T37n1764_009:0851a23": "心得生天上。鴦掘摩羅邪師所敗殺害多人",
    "T37n1764_009:0851a24": "取指為鬘望得生天。蒙佛開化得羅漢果。故",
    "T37n1764_009:0851a25": "今舉之。難破定有成惡無果。以是義下結破",
    "T37n1764_009:0851a26": "他有成已無義。以是造惡生天及得解脫義",
    "T37n1764_009:0851a27": "故。當知佛說一切作業有定得果不定得果。我",
    "T37n1764_009:0851a28": "為除下明佛為斷向前邪見。故於經中說一",
    "T37n1764_009:0851a29": "切業無不得果此第三段。四或有重下廣明",
    "T37n1764_009:0851b01": "業體有定不定成前第二。於中有四。一明業",
    "T37n1764_009:0851b02": "不定。或重作輕或輕作重。二非一切下就人",
    "T37n1764_009:0851b03": "分別。非一切人業皆不定唯愚與智。若有愚",
    "T37n1764_009:0851b04": "人輕業作重。有智之人重業作輕。三是故當",
    "T37n1764_009:0851b05": "知非一切下顯前第一輕重相作。非一切業悉",
    "T37n1764_009:0851b06": "定得果故重作輕。亦非不得故輕作重。四一",
    "T37n1764_009:0851b07": "切處凡有二下顯前第二唯愚與智。有二舉",
    "T37n1764_009:0851b08": "數。愚智列名。下名此二轉業不同。智人慧力",
    "T37n1764_009:0851b09": "故令地獄極重之業現世輕受。愚癡之人邪",
    "T37n1764_009:0851b10": "見力故現世輕業地獄重受。自下第三師子",
    "T37n1764_009:0851b11": "設難。若如前說諸業不定不能招苦。何須求",
    "T37n1764_009:0851b12": "於梵行之因及解脫果。自下第四如來釋",
    "T37n1764_009:0851b13": "通。於中四對。其第一對略非邪難略顯正義。",
    "T37n1764_009:0851b14": "其第二對略釋前二。其第三對廣顯前二。其",
    "T37n1764_009:0851b15": "第四對雙結前二。就初對中若一切定則不",
    "T37n1764_009:0851b16": "應求梵行解脫略非邪難。業定得果不可斷",
    "T37n1764_009:0851b17": "離。何勞修習梵行解脫。以不定故則修梵行",
    "T37n1764_009:0851b18": "求解脫果略顯正義。不定可離故須修斷。下",
    "T37n1764_009:0851b19": "重明其須修所以。若離惡業則得善果順明",
    "T37n1764_009:0851b20": "須修。若遠善業則得惡果反明須修。此初對",
    "T37n1764_009:0851b21": "竟。",
    "T37n1764_009:0851b22": "第二對中若一切定則不應求修集道等還非",
    "T37n1764_009:0851b23": "邪難成上初句。一切聖人所以修下還現正",
    "T37n1764_009:0851b24": "義成上後句。先問聖人修道之意。下對辨釋。",
    "T37n1764_009:0851b25": "為壞定業得輕報故不定之業無果報故所以",
    "T37n1764_009:0851b26": "修道。此兩對竟第三對中初廣非邪難成",
    "T37n1764_009:0851b27": "上初句。業有二下廣顯正義成向後句。前非",
    "T37n1764_009:0851b28": "邪中先別後結。別中四門。一明業定則無修",
    "T37n1764_009:0851b29": "道得解脫過。若一切定舉其邪執。下就顯過。",
    "T37n1764_009:0851c01": "則不應求修習聖道是一過也。若遠修道得",
    "T37n1764_009:0851c02": "解脫者無有是處是二過也。方便之果名為",
    "T37n1764_009:0851c03": "解脫。不得解脫得涅槃者亦無是處是三過",
    "T37n1764_009:0851c04": "也。性淨之果名為涅槃。二明業定受報無盡",
    "T37n1764_009:0851c05": "無解脫過。若一切定舉其邪執。下就顯過。一",
    "T37n1764_009:0851c06": "世所作純善之業應永受樂樂無盡過。一世",
    "T37n1764_009:0851c07": "所作極重惡業亦應永受苦苦無盡過。業果",
    "T37n1764_009:0851c08": "若爾無修道等無解脫過。三明業定六道四",
    "T37n1764_009:0851c09": "生所作之業無互受過。人作人受就趣徵定。",
    "T37n1764_009:0851c10": "且就人徵餘道可知。婆羅門作婆羅門受就姓",
    "T37n1764_009:0851c11": "徵定。且就婆羅餘姓可知。下就設難。若如是",
    "T37n1764_009:0851c12": "者則不應有下姓下有是一難也。婆羅門作",
    "T37n1764_009:0851c13": "婆羅門受故無下姓。謂無毘舍首陀等也。人",
    "T37n1764_009:0851c14": "作人受故無下有。謂無地獄畜生等也。人應",
    "T37n1764_009:0851c15": "常人婆羅門應常婆羅門是二難也。四明業",
    "T37n1764_009:0851c16": "定老少作業無互受過。小時作業應小受等明",
    "T37n1764_009:0851c17": "少作業無互受過。老時作等明老作業無互",
    "T37n1764_009:0851c18": "受過。先就惡業難無少受。老時作惡生地獄",
    "T37n1764_009:0851c19": "中。初生之時不應受苦至老方受。初生即受",
    "T37n1764_009:0851c20": "明業不起。下就善業難無少受。老時不殺至",
    "T37n1764_009:0851c21": "後身中不應有其壯年之壽。若無壯壽云何",
    "T37n1764_009:0851c22": "至老業不失故舉因顯果。上來別破。業若",
    "T37n1764_009:0851c23": "無失云何而有修道涅槃總以結非。前四番中",
    "T37n1764_009:0851c24": "就初以結。上來破邪。下顯正義先舉二業。",
    "T37n1764_009:0851c25": "次列兩名。定以不定業別有八。相從為四。要",
    "T37n1764_009:0851c26": "攝唯二。所言八者現報業中定得果者以之",
    "T37n1764_009:0851c27": "為一。不定得者復以為一。生報後報各有此",
    "T37n1764_009:0851c28": "二。通合為六。不定繫屬三時業中定得果者",
    "T37n1764_009:0851c29": "以之為一。不定得者復以為一。通前為八。相",
    "T37n1764_009:0852a01": "從四者就前定屬三時業中定得果者合之為",
    "T37n1764_009:0852a02": "一。名時報俱定。彼三時中不定得者合之為",
    "T37n1764_009:0852a03": "一。名為時定而報不定。此為二也。就前不定",
    "T37n1764_009:0852a04": "三時業中定得果者說以為一。名為報定而",
    "T37n1764_009:0852a05": "時不定。就前不定三時業中不定得者復以",
    "T37n1764_009:0852a06": "為一。名為時報二俱不定。通善為四。要攝二",
    "T37n1764_009:0852a07": "者。於前四中時報俱定及彼報定而時不定",
    "T37n1764_009:0852a08": "相從為一。名為定業。受報定故。於前四中時",
    "T37n1764_009:0852a09": "報不定及彼時定而報不定相從為一。名不",
    "T37n1764_009:0852a10": "定業。報不定故。故今說為定以不定。下辨其",
    "T37n1764_009:0852a11": "相。文別有四。一略明定。二智者善根深固難",
    "T37n1764_009:0852a12": "下略明不定。三從菩薩無地獄下重明前定。",
    "T37n1764_009:0852a13": "四若業不得三種報下重明不定。就初段中",
    "T37n1764_009:0852a14": "先辨定業。若定心下出定業體。前中先明時",
    "T37n1764_009:0852a15": "報俱定。定業有二牒以舉數。報定時定列其",
    "T37n1764_009:0852a16": "名字。義如前釋下明報定時不定業。或有報",
    "T37n1764_009:0852a17": "定而時不定略以標舉。緣合則受解報定也。",
    "T37n1764_009:0852a18": "或三時受所謂現生後解時不定。三時不定是",
    "T37n1764_009:0852a19": "以言或。下次出其定業之體。若定心作作已",
    "T37n1764_009:0852a20": "信等心堅故定。此是時報俱定之業。若發誓",
    "T37n1764_009:0852a21": "願供養三寶境勝故定。此是報定時不定業。",
    "T37n1764_009:0852a22": "是名總結。第二略明不定業中。智者善根",
    "T37n1764_009:0852a23": "深難動等約就智人明重不定。愚癡人下約",
    "T37n1764_009:0852a24": "就愚人明輕不定。以是下結。自下第三重",
    "T37n1764_009:0852a25": "明前定。於中初先簡去菩薩應化之業。以非",
    "T37n1764_009:0852a26": "三時定業攝故我念往昔與提婆下正明定",
    "T37n1764_009:0852a27": "業。前簡化中有八復次。初一復次地獄中化。",
    "T37n1764_009:0852a28": "次一復次畜生中化。次一復次餓鬼中化。後",
    "T37n1764_009:0852a29": "五復次人道中化。略不論天。八中皆初辨其",
    "T37n1764_009:0852b01": "化相。後顯非實。正明定中文別有三。第一",
    "T37n1764_009:0852b02": "明其現報善業。於中初約提婆害眼以明現",
    "T37n1764_009:0852b03": "報。後約迦羅害身明現。第二舉彼現報善業",
    "T37n1764_009:0852b04": "類顯生報後報善業及不善中三報定業。三",
    "T37n1764_009:0852b05": "從菩薩得菩提下重復顯之。先辨三相。若業",
    "T37n1764_009:0852b06": "定得現世報下解釋定義。前中初明現報之",
    "T37n1764_009:0852b07": "業善惡通論。得菩提時悉得現報是其善也。",
    "T37n1764_009:0852b08": "不善現下是其惡也。次論生報。單彰不善。惡",
    "T37n1764_009:0852b09": "業易成得果速故。後唯明善。善業難成得果",
    "T37n1764_009:0852b10": "遲故。下解定義。若業得現則不能得生報後",
    "T37n1764_009:0852b11": "報就現解定。菩薩三十二相業下就後解定。",
    "T37n1764_009:0852b12": "生略不論。上來第三重明定業。若業。不得三",
    "T37n1764_009:0852b13": "種報者是名不定是第四段重明不定。從上業",
    "T37n1764_009:0852b14": "有二種至此廣顯正義。前廣非邪。後廣顯正。",
    "T37n1764_009:0852b15": "第三對竟。自下第四雙結前二。若言業定",
    "T37n1764_009:0852b16": "則不得有修梵行等結非前邪。則不得有修",
    "T37n1764_009:0852b17": "行解脫違道過也。非我弟子是魔眷屬違師",
    "T37n1764_009:0852b18": "過也。若言諸業定不定下結前正義。先明順",
    "T37n1764_009:0852b19": "道。真我弟子明其順師。從初至此問答難通",
    "T37n1764_009:0852b20": "合為第一汎明諸業體性不定有可轉義。自",
    "T37n1764_009:0852b21": "下第二明轉業相。於中有三一明眾生不定業",
    "T37n1764_009:0852b22": "多定業至少故有修轉。二正明轉相。三喻廣",
    "T37n1764_009:0852b23": "顯。初段可知。第二段中先舉二人。次就明轉。",
    "T37n1764_009:0852b24": "愚轉有四。一不定作定。二現作生。三輕作重。",
    "T37n1764_009:0852b25": "四人中業地獄中受。智人亦四。一定作不定。",
    "T37n1764_009:0852b26": "二應生現受。三重作輕。四地獄人受。次列二",
    "T37n1764_009:0852b27": "名。下重囑當。第三段中十一復次。皆先立喻。",
    "T37n1764_009:0852b28": "後約顯法。自下第三明轉業行。師子先問。如",
    "T37n1764_009:0852b29": "佛說等領佛前言。下約為問。云何現輕地獄",
    "T37n1764_009:0852c01": "重受問彼愚人轉業之行。云何眾生地獄重業",
    "T37n1764_009:0852c02": "現世輕受問彼智人轉業之行。佛答有四。一",
    "T37n1764_009:0852c03": "明轉人謂愚與智。二明轉行謂身戒等。三若",
    "T37n1764_009:0852c04": "有不修於小惡下約行彰轉。四總結答。初段",
    "T37n1764_009:0852c05": "可知。第二段中若有修習身戒心慧是智人",
    "T37n1764_009:0852c06": "行。身戒戒學。心是定學。慧是慧學。中明愚",
    "T37n1764_009:0852c07": "行。若有不修身戒心慧是名愚癡略以標舉。",
    "T37n1764_009:0852c08": "下廣辨之。於中八番。前七明無世諦之行。後",
    "T37n1764_009:0852c09": "一明無真諦之行。就前七中初之五番約業",
    "T37n1764_009:0852c10": "分別。一一番中辨法眾多不可別名。第一番中",
    "T37n1764_009:0852c11": "噵言不修七種戒者不修身三口四戒也。第",
    "T37n1764_009:0852c12": "二番中噵言不修三種相者所謂不修止舉捨",
    "T37n1764_009:0852c13": "相。第六約就煩惱分別。不修身者不斷身",
    "T37n1764_009:0852c14": "見如是等也。第七約就苦報分別於此門",
    "T37n1764_009:0852c15": "中十四復次明不修身。初五復次明其不能",
    "T37n1764_009:0852c16": "觀身無常。如癰已下有二復次明不觀苦。如",
    "T37n1764_009:0852c17": "芭蕉下有二復次明不觀空。譬如芭蕉生實",
    "T37n1764_009:0852c18": "則枯喻眾生身著有沈沒。亦如芭蕉內無堅",
    "T37n1764_009:0852c19": "實喻眾生身內無真實。如蛇鼠下有一復次",
    "T37n1764_009:0852c20": "不觀無我。不知己身唯是四大無我人故。如",
    "T37n1764_009:0852c21": "鵝王下有次復次不觀不淨。前三約就欲界",
    "T37n1764_009:0852c22": "身說。初一明身自體不淨。次一明身種子及",
    "T37n1764_009:0852c23": "與畢竟不淨。後一明身自相自體住處不淨。",
    "T37n1764_009:0852c24": "如上園下就色界說。戒等可知。第八明無",
    "T37n1764_009:0852c25": "真諦行中若見身者見有身體。好醜名相。往",
    "T37n1764_009:0852c26": "業為因。身即是果。眾色集成名為身聚。總一",
    "T37n1764_009:0852c27": "別二。自此他彼。除身名滅。外色身等。上來七",
    "T37n1764_009:0852c28": "門名為自修。修人名者。見有此相名不修身。",
    "T37n1764_009:0852c29": "若見戒者見有戒體。防止戒相。修時名因。成",
    "T37n1764_009:0853a01": "時名果。聖上凡下。多戒名聚。總一別二。自此",
    "T37n1764_009:0853a02": "他彼。息過名滅。又離戒相亦名戒滅。餘善名",
    "T37n1764_009:0853a03": "等。修上七門名為戒修。修人名者。戒能到果",
    "T37n1764_009:0853a04": "名波羅蜜。見如是相名不修戒。若見心者見",
    "T37n1764_009:0853a05": "有心體。攀緣心相。往業名因。報心名果。多心",
    "T37n1764_009:0853a06": "名聚。心王名心。想等名數。總一別二。自此他",
    "T37n1764_009:0853a07": "彼。斷離名滅。心法名等。修及修者義同前解。",
    "T37n1764_009:0853a08": "上中下心分別種種。善等可知。見如是相名不",
    "T37n1764_009:0853a09": "修心。若見慧者見有慧體。體謂慧數。覺知慧",
    "T37n1764_009:0853a10": "相。始修名因。終成曰果。多慧名聚。總一別二。",
    "T37n1764_009:0853a11": "自此他彼。惑盡治息名為慧滅。檀等諸行慧",
    "T37n1764_009:0853a12": "家眷屬名為慧等。上中下慧分別不定。利鈍",
    "T37n1764_009:0853a13": "可知。修及修者義同前釋。見如是相名不修",
    "T37n1764_009:0853a14": "慧。自下第三約行論轉。先愚後智。愚中有",
    "T37n1764_009:0853a15": "三。一不修故轉不修上來身戒心慧。二以怖",
    "T37n1764_009:0853a16": "畏下無心故轉無出離心。初先法說。如蒼蠅",
    "T37n1764_009:0853a17": "下三喻顯示。皆初立喻。後合可知。三師子言",
    "T37n1764_009:0853a18": "下明其無善有惡故轉。先問後答。答中兩種",
    "T37n1764_009:0853a19": "五法辨之。智人轉中師子先問。佛答有三。",
    "T37n1764_009:0853a20": "一有修故轉。具修上來身戒心慧。二是人設",
    "T37n1764_009:0853a21": "下有心故轉。知善大力能修習故。初先法說",
    "T37n1764_009:0853a22": "明善力大。如[疊*毛]華下四喻顯示。下合可知。三",
    "T37n1764_009:0853a23": "念已親下有善故轉。於中有六。一近善人。二",
    "T37n1764_009:0853a24": "修正見。三讀誦經法。四見受供養。五供事三",
    "T37n1764_009:0853a25": "寶。六信方等如來常恒眾生有性。是人能下",
    "T37n1764_009:0853a26": "結成能轉。此第三竟。以是義下第四結答。",
    "T37n1764_009:0853a27": "自下第四就常沒人勸修趣證。師子先問。問",
    "T37n1764_009:0853a28": "意如何。諸業不定不能為障。眾生有性應當",
    "T37n1764_009:0853a29": "自然修道得果。何故不得。文中初言若一切",
    "T37n1764_009:0853b01": "業不定得果牒佛前言明業非障。一切眾生",
    "T37n1764_009:0853b02": "悉有性下明有性故應當自然修道得果。初",
    "T37n1764_009:0853b03": "言眾生悉有佛性。執有性體住眾生中。應當",
    "T37n1764_009:0853b04": "修下執有性用難破段修。此之兩執下佛別",
    "T37n1764_009:0853b05": "答宜審記知。於中先就涅槃為難。若一切生",
    "T37n1764_009:0853b06": "有佛性下就菩提設難。此佛別答亦須記知。",
    "T37n1764_009:0853b07": "前涅槃中執性有能起因之用責不得果。應",
    "T37n1764_009:0853b08": "修八道執起因也。明諸眾生有佛性故應當",
    "T37n1764_009:0853b09": "自然修集八道。何緣眾生不得涅槃責不得",
    "T37n1764_009:0853b10": "果。就菩提中執性有能得果之用責須修道。",
    "T37n1764_009:0853b11": "文有總別。初一切生有佛性故定得菩提何須",
    "T37n1764_009:0853b12": "修道就人總難。如此經下隨人別難。此總與",
    "T37n1764_009:0853b13": "別下佛別答亦須記知總中有性定得菩提執",
    "T37n1764_009:0853b14": "性得果。何須修等責須修因。別中有三。初明",
    "T37n1764_009:0853b15": "上人由性得果不假修道。如日月下明其中",
    "T37n1764_009:0853b16": "人由性得果不假修道。若一闡下明其下人",
    "T37n1764_009:0853b17": "由性得果不須修道就上人中先舉前說上",
    "T37n1764_009:0853b18": "品病人。一切生下約之顯法。何以下釋明由",
    "T37n1764_009:0853b19": "佛性就中人中句別有四。一明中人由性",
    "T37n1764_009:0853b20": "得果。先舉三喻。日月四河及闡提等不入地",
    "T37n1764_009:0853b21": "獄是三喻也。一切生下約之顯法。二何以下",
    "T37n1764_009:0853b22": "釋明由佛性。三以是義下明由佛性不假修",
    "T37n1764_009:0853b23": "道。四以性下釋明由佛性。就下人中初先",
    "T37n1764_009:0853b24": "法說明不假修。若闡提等不得菩提應須修",
    "T37n1764_009:0853b25": "道反明不假。以因性下順明不假。磁石喻顯。",
    "T37n1764_009:0853b26": "下合可知此等三人下文別答亦須記知。下",
    "T37n1764_009:0853b27": "佛答之。先翻後執。明性離緣不獨能用要假",
    "T37n1764_009:0853b28": "修道。若言佛性住眾生下對破初執明無定",
    "T37n1764_009:0853b29": "性。住眾生中前中先釋涅槃上難。若修道者",
    "T37n1764_009:0853c01": "得菩提下釋去向前菩提上難。就涅槃中初",
    "T37n1764_009:0853c02": "明眾生以不修道不得涅槃。非我咎下明由",
    "T37n1764_009:0853c03": "煩惱是故不得。前中先喻次合後結。前中河",
    "T37n1764_009:0853c04": "邊有七種人總以標舉。河喻生死。七人通喻",
    "T37n1764_009:0853c05": "一切凡聖。眾生本來常在生死。何故言邊。身",
    "T37n1764_009:0853c06": "雖恒在心未觀入是以言邊。又對未起。亦得",
    "T37n1764_009:0853c07": "言邊。為洗浴等明入所為。為除業垢而觀生",
    "T37n1764_009:0853c08": "死名為洗浴。為離煩惱而觀生死名畏寇賊。",
    "T37n1764_009:0853c09": "為集諸善而觀生死名為採華。觀生死過名",
    "T37n1764_009:0853c10": "入河中。下別顯之。合文之中先合初總生死",
    "T37n1764_009:0853c11": "如是合前河也。七人還合七種人也。言畏煩",
    "T37n1764_009:0853c12": "惱合畏寇。賊洗浴採華略而不合。發意欲度",
    "T37n1764_009:0853c13": "合入河中。下別合之。於中先辨七人之相然",
    "T37n1764_009:0853c14": "後釋文。汎論七人有其兩門。一別行門。二共",
    "T37n1764_009:0853c15": "行門。別行之中三乘各七。小乘七者闡提常",
    "T37n1764_009:0853c16": "沒。常沒三塗。外凡有信及至煖頂名出已沒。",
    "T37n1764_009:0853c17": "忍心已上名出已住見道觀方斯陀行去觀方",
    "T37n1764_009:0853c18": "已行。那含果上名行已住。阿羅漢果名上高",
    "T37n1764_009:0853c19": "山。中乘七人准小可知。唯最後身獨悟為異。",
    "T37n1764_009:0853c20": "大乘七者善趣位前判為常沒。善趣位中名",
    "T37n1764_009:0853c21": "出已沒。故地持言善趣之人數退數進。習種",
    "T37n1764_009:0853c22": "已上名出已住。初地觀方。二地已去名觀已",
    "T37n1764_009:0853c23": "行。八地已上名行已住。佛為上山。共行七者",
    "T37n1764_009:0853c24": "略有三門。一開小合大。二乘因中開為六人。",
    "T37n1764_009:0853c25": "如上初門羅漢辟支菩薩及佛合為第七。此義",
    "T37n1764_009:0853c26": "如下迦葉品說。二開大合小以論七人。凡夫",
    "T37n1764_009:0853c27": "二乘通名常沒。常沒分段變易世間。大乘人",
    "T37n1764_009:0853c28": "中分為後六。如上後門。三大小俱開。外凡常",
    "T37n1764_009:0853c29": "沒常沒三有。小乘法中五停心觀乃至煗頂",
    "T37n1764_009:0854a01": "名出已沒。忍世第一名出已住。四沙門果名",
    "T37n1764_009:0854a02": "為觀方。辟支佛人名觀已行。行於十二因緣",
    "T37n1764_009:0854a03": "法故。菩薩之人名行已住。佛為上山。今此所",
    "T37n1764_009:0854a04": "說就共行中末後言耳。雖舉七人宗顯初人不",
    "T37n1764_009:0854a05": "得所由。就常沒人觀修道故。通則為明前之",
    "T37n1764_009:0854a06": "五人不得所以。次釋其文。就初人中先合。",
    "T37n1764_009:0854a07": "次帖。下廣明其斷善因緣。一種六法。兩種五",
    "T37n1764_009:0854a08": "法。一種三法明其斷善。下餘六人。皆初正合",
    "T37n1764_009:0854a09": "次帖下結。文顯可知。下總結之。河邊諸人",
    "T37n1764_009:0854a10": "皆具手足而不能度結前喻也。眾生亦等結",
    "T37n1764_009:0854a11": "前合也。眾生合人佛法僧等合有手足。涅槃",
    "T37n1764_009:0854a12": "似山而生不得合不能度。上來第一明由不",
    "T37n1764_009:0854a13": "學不得涅槃。自下第二明由煩惱所以不得。",
    "T37n1764_009:0854a14": "於中如來對上難中。何緣不得明非如來聖",
    "T37n1764_009:0854a15": "道等過皆由煩惱。初先法說於中先明非佛等",
    "T37n1764_009:0854a16": "過次推煩惱。以是下結。次以喻顯喻中。但明",
    "T37n1764_009:0854a17": "非如來過。餘略不論喻別有五。下合可知。",
    "T37n1764_009:0854a18": "下就菩提釋去前難。難有總別。先釋總難。如",
    "T37n1764_009:0854a19": "汝所言世有病下解其別難。總中有三。一直",
    "T37n1764_009:0854a20": "立道理。要修聖道方得菩提。二汝言下牒問",
    "T37n1764_009:0854a21": "讚嘆。三若言下牒問呵責。良以問者說由佛",
    "T37n1764_009:0854a22": "性定得菩提。當其正因生果之義。故牒讚嘆。",
    "T37n1764_009:0854a23": "言不須修違其緣因得果之義。故牒呵責。初",
    "T37n1764_009:0854a24": "段可知。第三嘆中汝言眾生有佛性故得菩",
    "T37n1764_009:0854a25": "提者正牒問辭。如磁石者佛自立喻成其所",
    "T37n1764_009:0854a26": "說。人謂此言解上問中磁石之語為是致惑。",
    "T37n1764_009:0854a27": "問中磁石在後別解。今佛自舉磁石之喻述",
    "T37n1764_009:0854a28": "成問辭。善哉正嘆。以性因緣故得菩提辨理",
    "T37n1764_009:0854a29": "以述。第三呵中若言不須修集道者是義不",
    "T37n1764_009:0854b01": "然牒以總非。譬如人下辨正顯非。於中七喻。",
    "T37n1764_009:0854b02": "前之一喻別舉別合。後之六喻并舉總合。",
    "T37n1764_009:0854b03": "下釋別難。隨前所難。上中下人次第釋之。先",
    "T37n1764_009:0854b04": "就上人釋去難辭。汝說病人悉得差者牒其",
    "T37n1764_009:0854b05": "問辭。我為六住菩薩說者簡勝異劣。六住菩",
    "T37n1764_009:0854b06": "薩方能自得。凡夫二乘何由能爾故須修道。",
    "T37n1764_009:0854b07": "六住之義如上具辨。次就中人釋答其難。",
    "T37n1764_009:0854b08": "釋意如何。向前問言眾生有性無有能遮不",
    "T37n1764_009:0854b09": "得菩提不須修道。今明佛性眾生未得故須",
    "T37n1764_009:0854b10": "修道。文中有三。一約空喻明其理性。非內非",
    "T37n1764_009:0854b11": "外非因果性是其理也。性非內故假修方得。",
    "T37n1764_009:0854b12": "性非外故修者必得。二約財喻明其果性非",
    "T37n1764_009:0854b13": "彼非此。性非此故假修方得。性非彼故修者",
    "T37n1764_009:0854b14": "必得。三約業喻明其因性非內非外非有無",
    "T37n1764_009:0854b15": "等。義意同前。初中先喻。後合顯法。妄中無",
    "T37n1764_009:0854b16": "真名為非內。真不離妄說為非外。由非內故",
    "T37n1764_009:0854b17": "假修方得。由非外故修者必得。第二段中",
    "T37n1764_009:0854b18": "先喻後合。喻中如人財在異方明其非此。雖",
    "T37n1764_009:0854b19": "不現下彰其非彼。於中初先假問顯之。何以",
    "T37n1764_009:0854b20": "下釋。合中佛性亦復如是合前財也。言非此",
    "T37n1764_009:0854b21": "者合在異方。證會在當故言非此。言非彼者",
    "T37n1764_009:0854b22": "合言我許。以定得下合前定得。第三段中先",
    "T37n1764_009:0854b23": "喻後合喻中如生造作諸業若善若惡總舉",
    "T37n1764_009:0854b24": "喻事。下別顯之。句別有九。一非內非外。造已",
    "T37n1764_009:0854b25": "謝往身內即無說為非內。繫屬造人名曰非",
    "T37n1764_009:0854b26": "外。二非有非無。業謝在往現無法體故言非",
    "T37n1764_009:0854b27": "有。成在過去所以非無。三明非是本無今有。",
    "T37n1764_009:0854b28": "先造已竟故非本無今始有也。四明此業非",
    "T37n1764_009:0854b29": "無因出。由造故有故非無因。五非此作此受。",
    "T37n1764_009:0854c01": "現世造因來世方受。故非此作即此受也。六",
    "T37n1764_009:0854c02": "非此作彼受。非此人作他人受也。七非彼作",
    "T37n1764_009:0854c03": "彼受。由因作果。非果自作。故非彼作還彼受",
    "T37n1764_009:0854c04": "也。八非無作無受。由業作果故非無作。有果",
    "T37n1764_009:0854c05": "酬因故非無受。九明時節和合得果。下次合",
    "T37n1764_009:0854c06": "之。佛性如是合所造業。非本無今有合前第",
    "T37n1764_009:0854c07": "三。非內非外合前第一。非有非無合前第二。",
    "T37n1764_009:0854c08": "言非此者合前第五非此作此受言。非彼者",
    "T37n1764_009:0854c09": "合前第七非彼作彼受。非餘來者合前第六",
    "T37n1764_009:0854c10": "非此作彼受。非無因緣合前第四非無因出。",
    "T37n1764_009:0854c11": "亦非一切眾生不見合前第八非無作無受。",
    "T37n1764_009:0854c12": "有菩薩下合前第九時合得果。初先正合。下",
    "T37n1764_009:0854c13": "重顯之。時謂十住顯前時也。修八聖等顯前",
    "T37n1764_009:0854c14": "因緣。爾時名見不名為作顯前得見。性出自",
    "T37n1764_009:0854c15": "古不從緣生。故唯名見下名作矣。下次釋",
    "T37n1764_009:0854c16": "去下人上難。釋之如何。向前難言一闡提等",
    "T37n1764_009:0854c17": "有佛性故定得菩提。如彼磁石性能吸鐵何",
    "T37n1764_009:0854c18": "用修道。佛今答之。彰彼磁石自不吸鐵得緣",
    "T37n1764_009:0854c19": "方吸。佛性亦爾故須修道。文中先解磁石之",
    "T37n1764_009:0854c20": "喻。次約顯性。無明不能吸諸行下轉喻顯成。",
    "T37n1764_009:0854c21": "前中初先正明磁石自不吸鐵得緣方吸。如猛",
    "T37n1764_009:0854c22": "火下立喻助顯。下復合之。初中有二。一明磁",
    "T37n1764_009:0854c23": "石自不吸鐵。二異法下彰彼磁石得緣方吸。",
    "T37n1764_009:0854c24": "就初段中汝言如石是義不然牒以直非。此",
    "T37n1764_009:0854c25": "言略少。若具應云汝言佛性如彼磁石自能吸",
    "T37n1764_009:0854c26": "鐵是義不然。何以故下釋以顯非。先自徵責。",
    "T37n1764_009:0854c27": "我以何故噵汝不然。下對釋之。石不吸鐵為",
    "T37n1764_009:0854c28": "是言非。者何以下釋顯不吸。先為徵問。熟見",
    "T37n1764_009:0854c29": "吸鐵所以言不。故下釋之。石無心業欲吸彼",
    "T37n1764_009:0855a01": "鐵為是言不。就後段中正明磁石得緣方吸。",
    "T37n1764_009:0855a02": "兼舉無緣不吸顯之。文中初言異法有故異",
    "T37n1764_009:0855a03": "法出生正明磁石得緣方吸。異法無故異法",
    "T37n1764_009:0855a04": "滅壞兼辨慈石無緣不吸。無有作者就向初",
    "T37n1764_009:0855a05": "句明吸無心。無有壞者就向後句明不吸無",
    "T37n1764_009:0855a06": "心。言異法有異法生者。法別有三。一石。二鐵。",
    "T37n1764_009:0855a07": "三別須人時石就鐵。於中石鐵兩事相望。亦",
    "T37n1764_009:0855a08": "得宣說異有異生。石鐵兩別俱名異法。良以",
    "T37n1764_009:0855a09": "彼鐵異法有故慈石異法出生吸義。三法相",
    "T37n1764_009:0855a10": "望。亦得宣說異有異生。人石兩殊俱名異法。",
    "T37n1764_009:0855a11": "良以彼人異法有故磁石異法出生吸義。異",
    "T37n1764_009:0855a12": "法無故異法滅壞准前可知。喻中有六。初",
    "T37n1764_009:0855a13": "言如火喻前慈石。不能焚薪喻不吸鐵。亦以",
    "T37n1764_009:0855a14": "無心故言不焚。火出薪壞喻前異法有故出",
    "T37n1764_009:0855a15": "生。第二喻中葵藿隨日還喻磁石。亦無敬",
    "T37n1764_009:0855a16": "等喻不吸鐵。異法性等喻前異有異法出生。",
    "T37n1764_009:0855a17": "餘喻及合文皆可知。性同前喻。故言如是離",
    "T37n1764_009:0855a18": "緣不能吸得菩提轉喻顯中無明不能吸諸",
    "T37n1764_009:0855a19": "行者離緣不生。餘亦如是。亦得名為無明緣",
    "T37n1764_009:0855a20": "行得緣能生餘亦如是。此理恒定故言有佛",
    "T37n1764_009:0855a21": "無佛常住。上來第一對破後執明須修道。",
    "T37n1764_009:0855a22": "自下第二對破初執明無定性住眾生中。於",
    "T37n1764_009:0855a23": "中先明性之體狀。若諸眾生了佛性下勸修",
    "T37n1764_009:0855a24": "趣入。前中有四。一破佛性住眾生中。二如四",
    "T37n1764_009:0855a25": "大下破眾生中定有佛性。三如王告下對前",
    "T37n1764_009:0855a26": "第一廣明佛性不即不離。四如來常住即名",
    "T37n1764_009:0855a27": "我下對前第二廣明眾生不有不無。初中若",
    "T37n1764_009:0855a28": "言性住生中舉前所執。前說一切眾生有性",
    "T37n1764_009:0855a29": "名住生中。常無住下就以破之。初先法說次",
    "T37n1764_009:0855b01": "喻後合。法中初言常法無住辨正道理。若住",
    "T37n1764_009:0855b02": "無常破邪顯正。喻中有六。初舉十二因緣為",
    "T37n1764_009:0855b03": "喻。如十二緣無定住處顯前無住。若有住下",
    "T37n1764_009:0855b04": "顯前有住即是無常。問曰因緣是眾生體云",
    "T37n1764_009:0855b05": "何無住復名常乎。釋言從人就事以論。緣實",
    "T37n1764_009:0855b06": "有住不得言常。廢人汎論十二因緣相生之",
    "T37n1764_009:0855b07": "理無所定屬故無住處。相生理定未曾暫無",
    "T37n1764_009:0855b08": "故名為常。二舉如來法身為喻。三舉法界。四",
    "T37n1764_009:0855b09": "舉法入。五舉法陰。此亦汎論陰界入法名法",
    "T37n1764_009:0855b10": "界等。六舉虛空。佛性下合。自下第二破眾",
    "T37n1764_009:0855b11": "生中。定有佛性明諸眾生當得名有。非謂身",
    "T37n1764_009:0855b12": "中已有果體。文中有二。一明佛性時至則現。",
    "T37n1764_009:0855b13": "二一切生不退性下明諸眾生定得名有。前",
    "T37n1764_009:0855b14": "中先喻。下約顯法。法喻如何。如彼四大堅濕",
    "T37n1764_009:0855b15": "煗等無心相異而體各別法性自爾。喻明佛",
    "T37n1764_009:0855b16": "性無心欲出時至則現法性自爾。喻中四大",
    "T37n1764_009:0855b17": "舉其喻事。次辨喻相。造色功齊名力均等。力",
    "T37n1764_009:0855b18": "雖均等體性各異故有堅濕煗動之別。所造",
    "T37n1764_009:0855b19": "各異故有赤白黃黑之殊。下總釋之。而是四",
    "T37n1764_009:0855b20": "大亦無業者無有心業欲相別異。異法界故",
    "T37n1764_009:0855b21": "不相似者四大不同名異法界。故令堅等各",
    "T37n1764_009:0855b22": "不相似。佛性亦爾合前四大。異法界故時至",
    "T37n1764_009:0855b23": "現者合異法界各不相似。佛性異彼兔角之",
    "T37n1764_009:0855b24": "無。是故眾生修道時至即便顯現。又復妄法",
    "T37n1764_009:0855b25": "修至則滅。佛性異彼修至則現名異法界。",
    "T37n1764_009:0855b26": "自下第二具以五義說眾生有。一明眾生無",
    "T37n1764_009:0855b27": "有退滅佛性之理故名為有。此句約就先際",
    "T37n1764_009:0855b28": "以說。二阿毘跋致故名為有。阿毘跋致此名",
    "T37n1764_009:0855b29": "不退。證得之時永無退轉故知定有。此句約",
    "T37n1764_009:0855c01": "就中際以說。下三約就後際以說。於中初言",
    "T37n1764_009:0855c02": "以當有故名為有者。解有兩義一方便果當",
    "T37n1764_009:0855c03": "生名有。二性淨果當顯名有。以現眾生常定",
    "T37n1764_009:0855c04": "得果故說其有。此句是總。下二是別。以定得",
    "T37n1764_009:0855c05": "者據方便果。以現有因故當定得。以定見者",
    "T37n1764_009:0855c06": "望性淨果。以現有因故當定見。是故下結。",
    "T37n1764_009:0855c07": "自下第三廣明佛性不即不離。先喻次合。有",
    "T37n1764_009:0855c08": "難下者。下重分別。喻中有六。一如來說經顯",
    "T37n1764_009:0855c09": "性示人喻。王喻如來。臣喻此經。象喻佛性盲",
    "T37n1764_009:0855c10": "喻眾生。佛以音聲顯說經法名告一臣。說經",
    "T37n1764_009:0855c11": "顯性以示眾生名牽一象以示眾盲。二爾時",
    "T37n1764_009:0855c12": "臣下經法顯性喻。經為聖說名受王勅。令人",
    "T37n1764_009:0855c13": "共讀名集眾盲。顯性令知名以象示。三時彼",
    "T37n1764_009:0855c14": "盲下眾生知性喻。想心攀緣名以手觸。四臣",
    "T37n1764_009:0855c15": "還自下化法被人反顯聖心喻。化顯聖心名為",
    "T37n1764_009:0855c16": "白王。顯性已訖名為示竟。五爾時王下如來",
    "T37n1764_009:0855c17": "檢問眾生異答喻。於中有四。一問見不。二答",
    "T37n1764_009:0855c18": "已見。三問見相。四答所見。各隨意解種種異",
    "T37n1764_009:0855c19": "答。六如彼眾盲不說象下不即不離喻。彼不",
    "T37n1764_009:0855c20": "說象明其不即亦非不說。離是無象彰其不",
    "T37n1764_009:0855c21": "離。下次合之。王喻如來應正遍等合前第",
    "T37n1764_009:0855c22": "一。是諸眾生聞說已下超合第五。喻中所觸",
    "T37n1764_009:0855c23": "事別有八。合中有六。五陰為五。五陰和合集",
    "T37n1764_009:0855c24": "成我人以為第六。就此六中皆初立性。何以",
    "T37n1764_009:0855c25": "下釋。釋中初法次喻後合。如彼盲人各各說",
    "T37n1764_009:0855c26": "下合前第六不即不離。先舉前喻。次合顯法。",
    "T37n1764_009:0855c27": "是故總結。是義云何。如彼麥性不離芽莖。乃",
    "T37n1764_009:0855c28": "至果實別有麥性名為不離。芽莖枝葉前後",
    "T37n1764_009:0855c29": "變改。麥性常定說為不即。性望六法其狀像",
    "T37n1764_009:0856a01": "此。然向說我濫同外道所說之我。故下辨異。",
    "T37n1764_009:0856a02": "外道說我實無有我并邪異正眾生我者即五",
    "T37n1764_009:0856a03": "陰等顯正異邪。於中初法下喻顯之。喻別有",
    "T37n1764_009:0856a04": "六。初之一喻別舉別合。後之五喻辨舉總合。",
    "T37n1764_009:0856a05": "自下第四廣明眾生不有不無。初明不無。",
    "T37n1764_009:0856a06": "以當得故若我說色是佛性下彰其不有。陰",
    "T37n1764_009:0856a07": "非性故。前中初別。後總結之。別中八門。一說",
    "T37n1764_009:0856a08": "我為性。二說四無量以為佛性。三說信為性。",
    "T37n1764_009:0856a09": "四說極愛一子為性。五說第四根力為性。六",
    "T37n1764_009:0856a10": "說十二因緣為性。佛性名為十二因緣略以",
    "T37n1764_009:0856a11": "標舉。義如上解。何以下釋。以因緣故如來常",
    "T37n1764_009:0856a12": "者。如來窮證十二緣體故得為常。證成佛常",
    "T37n1764_009:0856a13": "故名佛性。一切生下明諸眾生定有如是因",
    "T37n1764_009:0856a14": "緣實性名有佛性。此說因緣濫同生死十二",
    "T37n1764_009:0856a15": "緣相故下辨異。此十二緣即是佛性。性即如",
    "T37n1764_009:0856a16": "來。第七宣說四無礙智以為佛性。第八宣說",
    "T37n1764_009:0856a17": "頂三昧門以為佛性。上來別論。如我上說",
    "T37n1764_009:0856a18": "種種法下總以結之。明前諸法當得名有。十",
    "T37n1764_009:0856a19": "二因緣是眾生體。云何說言當得名有。證會",
    "T37n1764_009:0856a20": "在當故名當得。非體在當。前明非無。下顯",
    "T37n1764_009:0856a21": "非有。初先不說色陰為性。後類餘陰。上",
    "T37n1764_009:0856a22": "來分合合為第一明性體狀。下勸修證。若生",
    "T37n1764_009:0856a23": "了性則不須修反勸修證。十住修下順勸修",
    "T37n1764_009:0856a24": "證。於中有四。一明十住雖修少見。二況不修",
    "T37n1764_009:0856a25": "下以聖況凡明凡不見必須修道。三如文殊",
    "T37n1764_009:0856a26": "下彰彼文殊久修乃見。四云何下以大形小",
    "T37n1764_009:0856a27": "明小不見必須修道。",
    "T37n1764_009:0856a28": "品初至此合為第一問答辨法。自下第二嘆",
    "T37n1764_009:0856a29": "經勸學。初先勸學。佛性不可思議已下嘆經",
    "T37n1764_009:0856b01": "殊勝。前中有三。一勸修生欲見佛性應自持",
    "T37n1764_009:0856b02": "經。二見有下勸供持人。三若有下舉經難聞",
    "T37n1764_009:0856b03": "令人敬學。下嘆經中文別有三。一嘆人不",
    "T37n1764_009:0856b04": "思將以類經。二大涅槃經亦如是下辨經同",
    "T37n1764_009:0856b05": "人。三如大海下當法正嘆。就嘆人中位別有",
    "T37n1764_009:0856b06": "三。一就十信嘆其依經生信不思。二師子言",
    "T37n1764_009:0856b07": "云何不退菩薩已下就種性上嘆其依經起行",
    "T37n1764_009:0856b08": "不思。三菩薩了了知見無下就初地上嘆其",
    "T37n1764_009:0856b09": "依經成德不思。初中有三。一正嘆依經生信",
    "T37n1764_009:0856b10": "不思。二師子言下舉多不信成信不思。三善",
    "T37n1764_009:0856b11": "男下明經多益。現得聞者當必能信。初中五",
    "T37n1764_009:0856b12": "句。前四明其所信不思。後一彰其能信不思。",
    "T37n1764_009:0856b13": "此互相顯。就前四中初一明其佛性不思。第",
    "T37n1764_009:0856b14": "二明其三寶不思。三就前第一明諸眾生有",
    "T37n1764_009:0856b15": "性不思。四就前第二明其佛寶體德不思。以",
    "T37n1764_009:0856b16": "此經中所信之法故舉顯信。能信可知。第",
    "T37n1764_009:0856b17": "二段中師子初言如佛所說能信不思述佛前",
    "T37n1764_009:0856b18": "言。是大眾下舉多不信成信不思。第三可",
    "T37n1764_009:0856b19": "知。自下第二明種性上起行不思。文別有",
    "T37n1764_009:0856b20": "二。一明菩薩起行不退。二復次菩薩不可思",
    "T37n1764_009:0856b21": "下嘆其所行為不思議。前中師子先問起發。",
    "T37n1764_009:0856b22": "云何菩薩自知不退。下佛為辨先別後結別",
    "T37n1764_009:0856b23": "中初於無益苦中自試其心。為破苦下有益",
    "T37n1764_009:0856b24": "苦中自堅其心。益中有四。一與樂行中堅心",
    "T37n1764_009:0856b25": "不退。二為法下求法行中堅心不退。三為破",
    "T37n1764_009:0856b26": "一切眾生苦下救苦行中堅心不退。四修度",
    "T37n1764_009:0856b27": "下六攝善行中堅心不退。初段可知。第二段",
    "T37n1764_009:0856b28": "中初燃身求法堅心不退。復次菩薩具煩惱",
    "T37n1764_009:0856b29": "下餘苦求法堅心不退。第三段中初救飢苦。",
    "T37n1764_009:0856c01": "後救病苦。前中先於餘時救飢。於飢世下。飢",
    "T37n1764_009:0856c02": "饉劫時能救物飢。前餘時中先總後別總中",
    "T37n1764_009:0856c03": "初明受身救物。雖受畜身終不造下辨定其",
    "T37n1764_009:0856c04": "因。於中初明不造新業。若未來下明用故業。",
    "T37n1764_009:0856c05": "先法次喻。過去惡業如鬼在身。悲願力故一",
    "T37n1764_009:0856c06": "切悉受。如以呪力鬼相悉現。下合可知。問曰",
    "T37n1764_009:0856c07": "此等所受之身分段變易二種生中何生所攝。",
    "T37n1764_009:0856c08": "釋言分段以是有漏惡業果故。問曰。若此是",
    "T37n1764_009:0856c09": "分段者何故勝鬘說種性上為變易死。釋言",
    "T37n1764_009:0856c10": "種性以上菩薩有五種身。一法性身。如地持",
    "T37n1764_009:0856c11": "說六入殊勝無始法爾。二實報身。謂從先來",
    "T37n1764_009:0856c12": "修善所得。三應化身。依前起用。四變易身。所",
    "T37n1764_009:0856c13": "謂緣照無漏業果。五分段身。所謂三界有漏",
    "T37n1764_009:0856c14": "業果。五中初二是其真身。第三是應。於前真",
    "T37n1764_009:0856c15": "中有反易雜。於前應中有分段雜。彼勝鬘中",
    "T37n1764_009:0856c16": "言變易死據第四門。今言分段當第五門。不",
    "T37n1764_009:0856c17": "相乖背。上來總竟。受羆下別。救病苦中初明",
    "T37n1764_009:0856c18": "菩薩於病劫時能救病苦。若有眾生為鬼病",
    "T37n1764_009:0856c19": "下於餘時中能救病苦。第四段中修善不退。",
    "T37n1764_009:0856c20": "文顯可知。上來別竟。作是願時名不退下",
    "T37n1764_009:0856c21": "總以結之。上來第一明種性上起行不退。自",
    "T37n1764_009:0856c22": "下第二嘆其不思。復次不思總以標舉。何以",
    "T37n1764_009:0856c23": "下釋。釋有八番。文顯可知。下明出世成德",
    "T37n1764_009:0856c24": "不思。初言菩薩了了知見無眾生等。內證平",
    "T37n1764_009:0856c25": "等名不思議。受後邊下八相巧化名不思議。",
    "T37n1764_009:0856c26": "初生兜率。文別有四。一總明菩薩生兜率天",
    "T37n1764_009:0856c27": "為不思議。二何以下解釋菩薩偏生所以。先",
    "T37n1764_009:0856c28": "問後解。勝故偏生。欲界中勝總以標舉。下別",
    "T37n1764_009:0856c29": "顯之。下天放逸上天闇鈍形對餘天顯此報",
    "T37n1764_009:0857a01": "勝。修戒修施得上下身修施戒定得兜率者",
    "T37n1764_009:0857a02": "形對餘天顯此勝。欲界亂地云何有定。此非",
    "T37n1764_009:0857a03": "八禪。欲界地中念佛三昧生彼天中。故言修",
    "T37n1764_009:0857a04": "定得兜率身。三毀呰下彰聖異凡。菩薩毀有",
    "T37n1764_009:0857a05": "終不造作兜率業等正明異凡。何以下釋。釋",
    "T37n1764_009:0857a06": "意如何。辨明菩薩一切處生皆得教化成就",
    "T37n1764_009:0857a07": "眾生非唯兜率。是故於彼不偏貪愛造業求",
    "T37n1764_009:0857a08": "生。四生兜率有三勝下辨勝過劣。於中有四。",
    "T37n1764_009:0857a09": "一明菩薩三事報勝。三深樂下明其因勝。問",
    "T37n1764_009:0857a10": "曰前說不造業生。今云何言有因勝乎。釋言",
    "T37n1764_009:0857a11": "不造有漏業生而有大悲願力為因故云因",
    "T37n1764_009:0857a12": "勝。三如是三事雖勝已下就前三事明清淨",
    "T37n1764_009:0857a13": "勝。他見不妬。自心不慢。四不造命下就前三",
    "T37n1764_009:0857a14": "事以顯勝相。第二次明退來入胎。於中初",
    "T37n1764_009:0857a15": "明兜率退時大地振動。下以二義釋動所以。",
    "T37n1764_009:0857a16": "文顯可知。入胎住胎出胎可解。餘略不論。",
    "T37n1764_009:0857a17": "上來歎人。大涅槃經亦復如是不可思者是第",
    "T37n1764_009:0857a18": "二段辨經同人。如海已下是第三段當法正",
    "T37n1764_009:0857a19": "嘆。先喻次合。有難解者下重分別。喻中先舉。",
    "T37n1764_009:0857a20": "次列八名。下辨其相。一一之中各有三事。一",
    "T37n1764_009:0857a21": "眾生福力令海漸深易可趣入。二順風行從",
    "T37n1764_009:0857a22": "畔漸遠亦名漸深。三河水入中遂水漸進亦",
    "T37n1764_009:0857a23": "名漸深。餘中二事文略不辨。合中初言。涅",
    "T37n1764_009:0857a24": "槃如是有八不思合初總也。次別合之。初門",
    "T37n1764_009:0857a25": "可知。第二門中初先就人以顯其深。後就說",
    "T37n1764_009:0857a26": "論深。人中初就如來明深。次就凡夫。後就二",
    "T37n1764_009:0857a27": "乘。二乘能得阿耨菩提是一不思。二乘之人",
    "T37n1764_009:0857a28": "心無煩惱身無住處而不名常是二不思。下",
    "T37n1764_009:0857a29": "就說中辨法眾多不可具論。餘文可解。是",
    "T37n1764_009:0857b01": "故此經如海總結。前喻。次合。下重顯之。師",
    "T37n1764_009:0857b02": "子先問。若言如來不生不滅名為深者牒佛",
    "T37n1764_009:0857b03": "向前合喻之言。有四生下約之為問。問意如",
    "T37n1764_009:0857b04": "何。前說如來無生無滅便無生縛。既無生縛",
    "T37n1764_009:0857b05": "於生自在。何故於彼四生之中不受化生乃",
    "T37n1764_009:0857b06": "受胎生。於中初先總舉四生次列其名。義如",
    "T37n1764_009:0857b07": "別章。後就人辨。下約設難。佛得自在何因緣",
    "T37n1764_009:0857b08": "故不受化生。下佛答之。一切眾生四生所生",
    "T37n1764_009:0857b09": "簡凡異聖。得聖法已不得如本。卵生濕生辨",
    "T37n1764_009:0857b10": "聖異凡。此釋如來無下二生。劫初已下解不",
    "T37n1764_009:0857b11": "化生。有八復次。一明如來劫初不出故不化",
    "T37n1764_009:0857b12": "生。何故不出。劫初眾生煩惱未發又無道器。",
    "T37n1764_009:0857b13": "二明如來託勝通法故不化生。生處尊勝凡",
    "T37n1764_009:0857b14": "所說法人皆信故。三為教人孝養之業故不",
    "T37n1764_009:0857b15": "化生。是義云何。化生之人無父無母。知復云",
    "T37n1764_009:0857b16": "何教人敬養。於中初言父作子業子作父業",
    "T37n1764_009:0857b17": "子作父業汎舉世事。父必作於養子之業。子",
    "T37n1764_009:0857b18": "必作於敬父之業。如來世尊若受化下明已",
    "T37n1764_009:0857b19": "須同反以論之。文相可知。四假親護法故不",
    "T37n1764_009:0857b20": "化生。先舉二數。次列兩名。下辨。後結。辨中",
    "T37n1764_009:0857b21": "先順後反可知。五居尊息慢故不化生。是義",
    "T37n1764_009:0857b22": "云何。佛生王種破諸眾生恃性憍憍。六受胎",
    "T37n1764_009:0857b23": "息謗故不化生。是義云何。佛親圓具世尚言",
    "T37n1764_009:0857b24": "幻何況全無。七為殘身留益世間故不化生。",
    "T37n1764_009:0857b25": "是義云何。夫化生者身必化滅無復殘形何",
    "T37n1764_009:0857b26": "以益世。故不化生。八為同諸佛故不化生。是",
    "T37n1764_009:0857b27": "義云何。三世諸佛化胎眾生法皆胎生故佛",
    "T37n1764_009:0857b28": "同之。諸佛何故皆受胎生。義如前七。又為增",
    "T37n1764_009:0857b29": "長同生之力故受胎生。自下第三師子荷恩",
    "T37n1764_009:0857c01": "領解讚嘆。",
    "T37n1764_009:0857c02": "迦葉品者學行有三。一隨緣造修向前五行",
    "T37n1764_009:0857c03": "十功德是。二捨相入證。師子品是。三證實成",
    "T37n1764_009:0857c04": "果亦名起用。此品論之。是義由於迦葉啟請",
    "T37n1764_009:0857c05": "而得宣唱。故就請人以顯章目名迦葉品。此",
    "T37n1764_009:0857c06": "品之中義意唯二。一舉化闡提彰佛德行。二",
    "T37n1764_009:0857c07": "舉佛德行明能化益一闡提義。故下文中讚",
    "T37n1764_009:0857c08": "嘆此經名闡提杖。一闡提人因之得起。文中",
    "T37n1764_009:0857c09": "有二。一明如來妙用善行能益闡提。二品末",
    "T37n1764_009:0857c10": "迦葉領解讚嘆。前中有三。一答上問中眾生",
    "T37n1764_009:0857c11": "大依明佛身業。二迦葉白如來具足知諸根",
    "T37n1764_009:0857c12": "力是故能知一切生下答上問中兩足妙藥明",
    "T37n1764_009:0857c13": "佛口葉。三迦葉白斷三世因名斷善下答上",
    "T37n1764_009:0857c14": "問中今欲問陰而我無智如是甚深唯佛境界",
    "T37n1764_009:0857c15": "明佛意業。又答初問辨明如來為人物依為",
    "T37n1764_009:0857c16": "令闡提於佛生信。答第二問明佛所說法為",
    "T37n1764_009:0857c17": "妙藥為令闡提於佛教法捨謗生信。答第三",
    "T37n1764_009:0857c18": "問明佛智勝所知獨絕為令闡提於佛義法仰",
    "T37n1764_009:0857c19": "推成信。初中迦葉先問起發。前已問竟何勞",
    "T37n1764_009:0857c20": "更問。去問遙遠故須重問上下多然。此問與",
    "T37n1764_009:0857c21": "前有何差別。迦葉前者直為讚問。讚嘆如來",
    "T37n1764_009:0857c22": "能為物依。今於此處具為兩問。一讚。二難。從",
    "T37n1764_009:0857c23": "初乃至作大藥王是其讚問。善星是佛菩薩",
    "T37n1764_009:0857c24": "子下是其難問。迦葉前者何不即難至此方",
    "T37n1764_009:0857c25": "為。前者若舉善星為難言辭浮廣不成偈義。",
    "T37n1764_009:0857c26": "故前不難。由前不難此須為之。此中何不望",
    "T37n1764_009:0857c27": "直為難先為讚乎。將奪先與。為難法爾。故先",
    "T37n1764_009:0857c28": "讚嘆。嘆中初言如來憐愍一切眾生嘆佛有",
    "T37n1764_009:0857c29": "慈為利他心。不調已下嘆有方便為利他智",
    "T37n1764_009:0858a01": "於中七句。前四化能。不調能調拔惡始也。不",
    "T37n1764_009:0858a02": "淨能淨拔惡終也。無歸作歸救苦始也。未脫",
    "T37n1764_009:0858a03": "能脫救苦終也。後三化德。具八自在救苦之",
    "T37n1764_009:0858a04": "德。為大醫師作大藥王拔惡之德。知病如醫。",
    "T37n1764_009:0858a05": "差病似藥。如來先與。下正徵奪。為彰如來",
    "T37n1764_009:0858a06": "慈悲行化故舉善星惡人為難。就此文中難",
    "T37n1764_009:0858a07": "意有二。一難佛無慈翻前第一。二難無方便",
    "T37n1764_009:0858a08": "翻上第二。文要有三。一舉佛記善星比丘是",
    "T37n1764_009:0858a09": "一闡提地獄劫住彰佛無慈。二不可治下舉",
    "T37n1764_009:0858a10": "佛宣說善星叵治明無方便。三若不能救善",
    "T37n1764_009:0858a11": "星已下雙結前二。句別有七。善星是佛菩薩",
    "T37n1764_009:0858a12": "時子是第一句明其形近。此應是佛黨弟庶",
    "T37n1764_009:0858a13": "兒故說為子。出家之後誦持讀誦十二部經",
    "T37n1764_009:0858a14": "壞欲界結獲得四禪是第二句彰其行親。云",
    "T37n1764_009:0858a15": "何記說是一闡提地獄劫住是第三句責佛記",
    "T37n1764_009:0858a16": "說成佛無慈。不可治人是第四句責佛如來",
    "T37n1764_009:0858a17": "攝化不行。不能行化故言叵治。何故不先為",
    "T37n1764_009:0858a18": "其說法是第五句責佛如來授化不善。若不",
    "T37n1764_009:0858a19": "能救云何得名有大慈悲是第六句結佛無慈。",
    "T37n1764_009:0858a20": "云何得名有大方便是第七句結無方便。下",
    "T37n1764_009:0858a21": "佛別答。宜審記知。就佛答中答問不盡而",
    "T37n1764_009:0858a22": "復不次。前七句中但答後六故言不盡。就所",
    "T37n1764_009:0858a23": "答中先答第五。次答第四。次答第二。次答第",
    "T37n1764_009:0858a24": "六。次答第三。後答第七。故云不次。先答第",
    "T37n1764_009:0858a25": "五何不先為善星說法。於中有二。一明如來",
    "T37n1764_009:0858a26": "隨化所宜不得先為善星說法。二如師子下",
    "T37n1764_009:0858a27": "明雖不先心無增減。前中六番皆先立喻反",
    "T37n1764_009:0858a28": "問迦葉。次迦葉答。後佛約之以顯所說。後中",
    "T37n1764_009:0858a29": "先喻後合可知。我於一時住王舍下答第四",
    "T37n1764_009:0858b01": "句。明說善星叵治所以。有五復次。一明善星",
    "T37n1764_009:0858b02": "反被拘執恐怖如來。二掃滅佛跡。三見尼乾",
    "T37n1764_009:0858b03": "服食酒糟言是羅漢違反佛語。四見苦得言",
    "T37n1764_009:0858b04": "是羅漢故違佛語。五佛為說法無心信受。初",
    "T37n1764_009:0858b05": "二身惡。次二口惡。後一意惡。善星雖復讀",
    "T37n1764_009:0858b06": "誦已下却答第二明雖禪誦而不可救。先彰",
    "T37n1764_009:0858b07": "其過。下與迦葉身往驗試。前中四句。一明善",
    "T37n1764_009:0858b08": "星雖復讀誦心不解義。二明善星得禪還失。",
    "T37n1764_009:0858b09": "三起惡邪謗無佛答。四我爾時下佛為說法",
    "T37n1764_009:0858b10": "無心信受。身驗可知。善星雖入佛法已下",
    "T37n1764_009:0858b11": "超答第六明已有慈。於中有三。一明已有慈。",
    "T37n1764_009:0858b12": "二若本貪下彰已慈深。三我弟子下舉他同",
    "T37n1764_009:0858b13": "憐顯已慈實。初中復三。一明善星亡失善法",
    "T37n1764_009:0858b14": "先法後喻。二又如下斷壞法身。先喻後合。喻",
    "T37n1764_009:0858b15": "中自戮自心壞善。羅剎所殺惡友壞善。合文",
    "T37n1764_009:0858b16": "可知。三明佛慈次憐愍故言多傷嘆。常說善",
    "T37n1764_009:0858b17": "星多諸放逸。第二明已慈深之中先喻次合",
    "T37n1764_009:0858b18": "下結可知第三顯已慈實之中先法後喻。",
    "T37n1764_009:0858b19": "我於多年常與已下却答第三明說善星是一",
    "T37n1764_009:0858b20": "闡提獄住所以。於中有四。一明已多年攝化",
    "T37n1764_009:0858b21": "不得。二由化不得說為闡提地獄劫住。三明",
    "T37n1764_009:0858b22": "說所為。四明說不虛。初中多年與相隨者。佛",
    "T37n1764_009:0858b23": "二十年攝為侍者故言多年。就第二中初先",
    "T37n1764_009:0858b24": "法說。次喻。後合。法中初明有善不說。以其宣",
    "T37n1764_009:0858b25": "下無善故說。喻合亦爾。就第三中迦葉先問。",
    "T37n1764_009:0858b26": "何故記說。佛答可知。就第四中初明如來所",
    "T37n1764_009:0858b27": "說無二。聲聞已下舉劣顯勝。善星常為無",
    "T37n1764_009:0858b28": "量生下答第七問。明有方便兩義辨之。一化",
    "T37n1764_009:0858b29": "益分別。益有二種。一攝善星多年共住不令",
    "T37n1764_009:0858c01": "在外教人作惡名有方便。二攝善星令其出",
    "T37n1764_009:0858c02": "家不使在俗多起罪過名有方便。二化德分",
    "T37n1764_009:0858c03": "別。化德有二。一就佛解力明有方便。二就佛",
    "T37n1764_009:0858c04": "根力明有方便。就解力中初明善星常為眾",
    "T37n1764_009:0858c05": "生說無善惡。我久知下佛懼其人邪化多損",
    "T37n1764_009:0858c06": "攝令共住。我若遠下明共住意。是名解力總",
    "T37n1764_009:0858c07": "以結之。就根力中文別有三。一知斷善根。",
    "T37n1764_009:0858c08": "二如來具足知根力下知生善根。三佛觀眾",
    "T37n1764_009:0858c09": "生具善法下通知生斷。初知斷中有五問答",
    "T37n1764_009:0858c10": "相因而起。迦葉初問闡提何緣無有善法。佛",
    "T37n1764_009:0858c11": "答闡提斷善故無。闡提斷善是其總答。眾生",
    "T37n1764_009:0858c12": "悉有信等五根闡提永斷是其別答。以是義",
    "T37n1764_009:0858c13": "下約殺顯無。第二迦葉乘言定佛一闡提者",
    "T37n1764_009:0858c14": "無善法耶。佛答如是。第三迦葉乘言難佛。",
    "T37n1764_009:0858c15": "三世善中未來不斷云何言無。初言眾生有",
    "T37n1764_009:0858c16": "三種善汎爾通舉。過未現在列言三名。闡提",
    "T37n1764_009:0858c17": "不能斷未來善云何說斷就之結難。下佛答",
    "T37n1764_009:0858c18": "之。文別有三。一明有斷。二如人。下明斷善",
    "T37n1764_009:0858c19": "人有其可救不可救義。三如朽敗下明所斷",
    "T37n1764_009:0858c20": "善有其可生不可生義。初中應先明斷善義",
    "T37n1764_009:0858c21": "然後釋文。義有十門。一明斷相。斷有三道。一",
    "T37n1764_009:0858c22": "方便道。觀有因果以之為非。觀無因果以之",
    "T37n1764_009:0858c23": "為是。二無礙道。見有為非。三解脫道。見無為",
    "T37n1764_009:0858c24": "是。無礙解脫各有九品。始從下下乃至上上",
    "T37n1764_009:0858c25": "與彼等智斷結相似。第二約對二種善法彰",
    "T37n1764_009:0858c26": "斷差別。言二善者。一方便善謂現所起聞思",
    "T37n1764_009:0858c27": "修等。二生得善過習今成。前三道中初方便",
    "T37n1764_009:0858c28": "道斷方便善。無礙解脫斷生得善。三約因果",
    "T37n1764_009:0858c29": "二善明斷。若約善因以論其斷。斷三世因名",
    "T37n1764_009:0859a01": "斷善根。是義云何。邪心現前斷過去善。生現",
    "T37n1764_009:0859a02": "之義名斷過因。現不起故不生未來名斷現",
    "T37n1764_009:0859a03": "因。當善不生不能起後名斷未來。故下文言",
    "T37n1764_009:0859a04": "斷三世因名斷善根。就過去中生現可斷。生",
    "T37n1764_009:0859a05": "未來義終不可斷故後得生。若約善果以論",
    "T37n1764_009:0859a06": "其斷。唯斷現在及遮未來不斷過去。起已謝",
    "T37n1764_009:0859a07": "往不可斷故。故此說言現在善滅及障未來",
    "T37n1764_009:0859a08": "名斷善根。四就趣分別。唯在人中不通餘道。",
    "T37n1764_009:0859a09": "人能思求起異見故。五就人中利鈍分別。如",
    "T37n1764_009:0859a10": "下文說要是利根能推求者非是愚鈍。破僧",
    "T37n1764_009:0859a11": "亦爾。六就時分別。多世積習方能斷善非是",
    "T37n1764_009:0859a12": "一世。故上文中說為報障。七就處分別。唯在",
    "T37n1764_009:0859a13": "閻浮不通餘方。閻浮眾生。心穴利故。八明",
    "T37n1764_009:0859a14": "所因。由聞大乘空相應經執無謗有故斷善",
    "T37n1764_009:0859a15": "根。故地持云是人聞於難解空經。於如實說",
    "T37n1764_009:0859a16": "一向不解作不正思言一切無。九明輕重。一",
    "T37n1764_009:0859a17": "切惡中此過最重更無過者。以斷一切諸善",
    "T37n1764_009:0859a18": "根故。十明斷善還生之義。彼何時生。如下文",
    "T37n1764_009:0859a19": "說。入地獄時出地獄時。輕者入時重者出時",
    "T37n1764_009:0859a20": "還生善根。問曰出時善惡無記三性心中何",
    "T37n1764_009:0859a21": "心中生。一向不是善心中生。先無善故。多在",
    "T37n1764_009:0859a22": "不善疑心中生。問曰善惡正相乖反。云何於",
    "T37n1764_009:0859a23": "彼不善心邊得生善根。釋言善惡二心相反",
    "T37n1764_009:0859a24": "不得並生。得善之得體非色心與心不妨。故",
    "T37n1764_009:0859a25": "得於彼不善邊生。如從上地生下地時染污",
    "T37n1764_009:0859a26": "心邊得下善根。此亦如之。次釋其文。斷有",
    "T37n1764_009:0859a27": "二種總以標舉。次列其名。具是二下牒以結",
    "T37n1764_009:0859a28": "之。第二可救不可救中初約行善現在叵救。",
    "T37n1764_009:0859a29": "後約性善未來可救。行中先喻。如人沒廁喻",
    "T37n1764_009:0859b01": "一闡提斷滅善根趣向地獄。一毛來沒喻過",
    "T37n1764_009:0859b02": "去善生未來義闡提不斷。雖一未沒不能勝",
    "T37n1764_009:0859b03": "身喻彼善根不遮地獄。次約顯法。闡提如是",
    "T37n1764_009:0859b04": "合人沒廁。雖未來世當有善根合向唯有一",
    "T37n1764_009:0859b05": "毛未沒。而不能救地獄之苦合不勝身。未",
    "T37n1764_009:0859b06": "來之世雖可救下牒以結之下約性善明可救",
    "T37n1764_009:0859b07": "中。佛性因緣則可救者性非過去未來現在。",
    "T37n1764_009:0859b08": "故無斷者明定可救。由性不斷定可見故。",
    "T37n1764_009:0859b09": "第三可生不可生中明其所斷善根不生。先",
    "T37n1764_009:0859b10": "喻後合。文顯可知。第四迦葉乘言重難。如",
    "T37n1764_009:0859b11": "來向說佛性不斷云何名為斷一切善。下佛",
    "T37n1764_009:0859b12": "答之。明性非現是故有斷。於中有三。一總明",
    "T37n1764_009:0859b13": "眾生現無佛性故得斷善為一闡提。反以論",
    "T37n1764_009:0859b14": "之。先法後喻。若生現有不名闡提是法說也。",
    "T37n1764_009:0859b15": "解有兩義。一性體常住非三世攝故非現有。",
    "T37n1764_009:0859b16": "二眾生未見故名現無。如世間中眾生我法",
    "T37n1764_009:0859b17": "舉喻顯。之現在妄中於情分聲全無佛性。如",
    "T37n1764_009:0859b18": "眾生中畢竟無我故取為喻。二佛性常下顯",
    "T37n1764_009:0859b19": "向初義。彰性體常非三世攝故非現有。先順",
    "T37n1764_009:0859b20": "後反。佛性是常三世不攝是順顯也。三世若",
    "T37n1764_009:0859b21": "攝名為無常是反顯也。三佛性未來以當見",
    "T37n1764_009:0859b22": "下顯向後義。當見名有非是現。有故名現無。",
    "T37n1764_009:0859b23": "佛性未來以當見故言眾生有正舉當見成",
    "T37n1764_009:0859b24": "其現無。以是義下出當見處。以是當見名有",
    "T37n1764_009:0859b25": "義故。十住具嚴乃得少見。第五迦葉乘言",
    "T37n1764_009:0859b26": "重難。難有兩句。一難前佛性。性如虛空如來",
    "T37n1764_009:0859b27": "何故說為未來。二難上闡提無善之義。若言",
    "T37n1764_009:0859b28": "闡提斷故無善一闡提輩於同學等亦生愛念",
    "T37n1764_009:0859b29": "豈非善乎。下佛先嘆。後正答之。先答佛性。初",
    "T37n1764_009:0859c01": "先正解。有難解者問答重顯。就正解中性",
    "T37n1764_009:0859c02": "如虛空非過去等述其所立。一切眾生有三",
    "T37n1764_009:0859c03": "身下釋其所難。初先正解。後類顯之。就正解",
    "T37n1764_009:0859c04": "中一切眾生有三種身汎以通舉。過未現在",
    "T37n1764_009:0859c05": "列其三名。未來身淨而得性故我言未來正",
    "T37n1764_009:0859c06": "解所問。此乃明其未來身得性非未來。就",
    "T37n1764_009:0859c07": "類顯中舉先其類。我為眾生說因為果說果",
    "T37n1764_009:0859c08": "為因略以標舉。是故經中說命為食見色名",
    "T37n1764_009:0859c09": "觸略辨其相。說因為果如似世人說食為命。",
    "T37n1764_009:0859c10": "四大名色。今略不舉。說果為因其猶世人說",
    "T37n1764_009:0859c11": "命為食見色名觸。今偏論之。色是造色謂青",
    "T37n1764_009:0859c12": "黃等。觸者所謂能造四大。色實非觸。說果為",
    "T37n1764_009:0859c13": "因是故見色名為觸矣。人言見色名為觸者",
    "T37n1764_009:0859c14": "一向不是。未來身淨故說佛性約類顯法。未",
    "T37n1764_009:0859c15": "來身淨如前命也。如食也。若就前句類顯",
    "T37n1764_009:0859c16": "佛性。食因非命。說因為果故名為命所顯如",
    "T37n1764_009:0859c17": "是。性因非是未來身果。說因為果故名佛性",
    "T37n1764_009:0859c18": "以為未來。若就後句類顯佛性。命非食因。說",
    "T37n1764_009:0859c19": "果為因故名為食。色觸亦然。所顯如是。未來",
    "T37n1764_009:0859c20": "之果實非佛性。說果為因故說未來身淨為",
    "T37n1764_009:0859c21": "性。上來一番當問正解。有難解者下重顯",
    "T37n1764_009:0859c22": "之。迦葉先問。若如佛說未來身淨可說有性。",
    "T37n1764_009:0859c23": "眾生現在未有淨身何故如來說一切生皆有",
    "T37n1764_009:0859c24": "佛性。佛答有三。一明佛性雖無現用而體不",
    "T37n1764_009:0859c25": "無故得言有。性雖現無無現用也。不可言無",
    "T37n1764_009:0859c26": "不無體也。如空喻顯。空性無現喻向初句。不",
    "T37n1764_009:0859c27": "得言無喻向後句。二明佛性常住不滅故得",
    "T37n1764_009:0859c28": "言有。眾生無常辨相異性。而性常住辨性異",
    "T37n1764_009:0859c29": "相。三明佛性雖復非內而復非外故得言有。",
    "T37n1764_009:0860a01": "於中初法次喻後合。此答初問。下答後問。",
    "T37n1764_009:0860a02": "汝言不然牒問總非。何以下釋。釋中初法次",
    "T37n1764_009:0860a03": "喻後合。法中初先舉其所作。闡提若有身口",
    "T37n1764_009:0860a04": "意業就具以舉。取業求業約惑以舉。見心造",
    "T37n1764_009:0860a05": "業名為取業。愛心造業名為求業。施業解業",
    "T37n1764_009:0860a06": "當相以舉。闡提亦有捨財名施。亦有讀誦分",
    "T37n1764_009:0860a07": "別名解。如是皆邪。結明無善。何以下釋。喻合",
    "T37n1764_009:0860a08": "可知。上來知斷。自下第二知生善根。於中有",
    "T37n1764_009:0860a09": "三。一知眾生根轉不定。如來具足知諸根力",
    "T37n1764_009:0860a10": "總以標舉。故能分別上中下根略顯知相。能",
    "T37n1764_009:0860a11": "知轉等廣顯知相。是故下結。二知諸根生斷",
    "T37n1764_009:0860a12": "不定。以不定故或斷還生順明不定。若根定",
    "T37n1764_009:0860a13": "下反明不定。是故下結。三隨知行答。迦葉",
    "T37n1764_009:0860a14": "先問佛具根力定知善星當斷善根。以何因",
    "T37n1764_009:0860a15": "緣聽其出家。佛答有三。一遮其現罪故聽出",
    "T37n1764_009:0860a16": "家。在俗為王當壞法故。二生其當善故聽出",
    "T37n1764_009:0860a17": "家。遠生未來出世善故。若不出家亦斷善等",
    "T37n1764_009:0860a18": "舉損顯益。今出家等彰益異損。三是故下結。",
    "T37n1764_009:0860a19": "先順後反。自下第三雙知生斷。於中有三。",
    "T37n1764_009:0860a20": "一知斷善。佛觀眾生具善不善知先所成。是",
    "T37n1764_009:0860a21": "人雖具不久能斷知其當斷。何以下釋。不能",
    "T37n1764_009:0860a22": "近友聽法思量如說修故。以是下結。二知",
    "T37n1764_009:0860a23": "生善。如來復知是人現等法說明知。次以喻",
    "T37n1764_009:0860a24": "顯。泉喻菩提。村喻生死。離生死外即是菩提",
    "T37n1764_009:0860a25": "故言不遠。果德純妙稱曰甘美。眾行圓備名",
    "T37n1764_009:0860a26": "具八德。生善之人厭有名熱求出稱渴。發心",
    "T37n1764_009:0860a27": "趣向名為欲往。智者喻佛。知其定去故曰無",
    "T37n1764_009:0860a28": "疑。何以下釋。下合可知。三知生斷多少之",
    "T37n1764_009:0860a29": "義於中如來先取地土反問迦葉。迦葉次答。",
    "T37n1764_009:0860b01": "下佛約之以顯生斷多少之義。句別有四。一",
    "T37n1764_009:0860b02": "知未來趣善者少。二知未來向惡者多。三護",
    "T37n1764_009:0860b03": "持下知其現在修善者少。四毀戒下知其現",
    "T37n1764_009:0860b04": "在作惡者多。自下第二答上問中兩足妙藥。",
    "T37n1764_009:0860b05": "於中迦葉先問發起。前已問竟何勞更問。去",
    "T37n1764_009:0860b06": "問遠故。此問與前有何差別。前直讚問讚佛",
    "T37n1764_009:0860b07": "所說。法為妙藥。今於此處具為兩門。一讚。二",
    "T37n1764_009:0860b08": "難。初至亦知未來諸根是其讚問。如是眾生",
    "T37n1764_009:0860b09": "於佛滅下是其難問。迦葉前者何不即難至",
    "T37n1764_009:0860b10": "此方為。前者若舉二十一對諍論難佛。言辭",
    "T37n1764_009:0860b11": "浮廣不成偈義為是不難。由前不難故此為",
    "T37n1764_009:0860b12": "之今此何不望直為難。先為讚乎。將奪先與。",
    "T37n1764_009:0860b13": "為難法爾。故先嘆之。嘆中如來具足根力牒",
    "T37n1764_009:0860b14": "佛前言。下明所知。所知有三。一知眾生上中",
    "T37n1764_009:0860b15": "下根。二知諸根利鈍差別。三知眾生現未根",
    "T37n1764_009:0860b16": "別。下對設難。難意如何。佛具根力說應當",
    "T37n1764_009:0860b17": "機。何因緣故作不定說。令未來人各執聖",
    "T37n1764_009:0860b18": "言起諍斷善。於中先舉二十一對諍論之言。",
    "T37n1764_009:0860b19": "下責如來。何故今日作不定說。下佛答之。",
    "T37n1764_009:0860b20": "明己所說皆是眾生病之良藥。愚人不解故",
    "T37n1764_009:0860b21": "起諍論。文中有四。第一總答。二若如來畢竟",
    "T37n1764_009:0860b22": "已下隨問別答。三如是諍訟是佛境下總嘆",
    "T37n1764_009:0860b23": "顯深令人仰推。四若人於是生疑心者猶能",
    "T37n1764_009:0860b24": "摧壞無量惱下明取捨得失令人捨著。初總",
    "T37n1764_009:0860b25": "答中文別有二。一當法略答。二於一名下約",
    "T37n1764_009:0860b26": "類廣答。略中有四。一嘆法深。如是之義非六",
    "T37n1764_009:0860b27": "識識唯智慧知。二約對愚智彰說不同。於有",
    "T37n1764_009:0860b28": "智者不作二說。智亦謂佛不作二說。於無智",
    "T37n1764_009:0860b29": "者作不定說。彼亦謂佛作不定說。是義云何。",
    "T37n1764_009:0860c01": "今且約初涅槃辨之。餘類可知。佛於智者宣",
    "T37n1764_009:0860c02": "說應身入於涅槃真身不入。隨其別法各施一",
    "T37n1764_009:0860c03": "言名不二說。智人解此。故亦謂佛不作二說",
    "T37n1764_009:0860c04": "愚人於法多喜偏執。聞佛應滅謂一向滅。佛",
    "T37n1764_009:0860c05": "為破之說真不滅。聞真不滅謂應亦然。佛為",
    "T37n1764_009:0860c06": "破之說應有滅。兩言相反名不定說。彼亦謂",
    "T37n1764_009:0860c07": "佛作不定說。三彰己所說各為病治并是妙",
    "T37n1764_009:0860c08": "藥。所有一切悉為調生法說明也。譬如醫等",
    "T37n1764_009:0860c09": "喻說明也。四明所說不定所以。為國土者處",
    "T37n1764_009:0860c10": "別故異。為他語者隨解故異。為人故者隨生",
    "T37n1764_009:0860c11": "故異。人有愚智大小等別故說不同。為眾根",
    "T37n1764_009:0860c12": "者隨機故異為是等故於一法中作二種說。",
    "T37n1764_009:0860c13": "就下廣中文別有四。一就法舉類。二是故隨",
    "T37n1764_009:0860c14": "人隨意已下約之顯法。三五種眾生不應為",
    "T37n1764_009:0860c15": "說五種法下約人舉類。四如汝所言佛涅槃",
    "T37n1764_009:0860c16": "下約之顯法。此四段中前二一對法相不定。",
    "T37n1764_009:0860c17": "後二一對隨人不定。就初段中類別有三。一",
    "T37n1764_009:0860c18": "明諸法一異不定。二廣略不定。三淺深不定。",
    "T37n1764_009:0860c19": "三中初門一處辨之。後之兩門一處并舉。就",
    "T37n1764_009:0860c20": "初類中先開三門。言一名法說無量名者顯",
    "T37n1764_009:0860c21": "體之名名法不殊名一名法。此法體中義別",
    "T37n1764_009:0860c22": "眾多隨別施名。是故得於一名法中說無量",
    "T37n1764_009:0860c23": "名。於一義中說無量名者諸義同體互相集",
    "T37n1764_009:0860c24": "成。一備一切一切成一。良以一中備一切故。",
    "T37n1764_009:0860c25": "隨之施名名亦眾多。故於一義說無量名。於",
    "T37n1764_009:0860c26": "無量義說無量名者隨其別義各施異名。故",
    "T37n1764_009:0860c27": "得於彼無量義中說無量名。下廣辨之。云",
    "T37n1764_009:0860c28": "何一名說無量名牒問初門。於中具就涅槃",
    "T37n1764_009:0860c29": "辨之。餘法類爾。云何一義說無量名牒問第",
    "T37n1764_009:0861a01": "二。於中具就帝釋辨之。帝釋胡語。此翻名",
    "T37n1764_009:0861a02": "為能作天主。憍尸迦者是其本姓。過去世時",
    "T37n1764_009:0861a03": "波羅[木*奈]國有婆羅門。姓憍尸迦。好修福業。與",
    "T37n1764_009:0861a04": "其同友三十二人共為邑義。憍尸命終為忉",
    "T37n1764_009:0861a05": "利王。餘為輔臣。佛依本姓呼為憍尸。於中或",
    "T37n1764_009:0861a06": "有從寶從幢種種名之。云何無量義說無量",
    "T37n1764_009:0861a07": "名牒問第三具就佛論。具八智者。佛知生死",
    "T37n1764_009:0861a08": "無常與苦無我不淨。知涅槃法常樂我淨名",
    "T37n1764_009:0861a09": "為八智。亦可更有。文中不列。義不盡者下重",
    "T37n1764_009:0861a10": "論之。復有一義說無量名重牒前門。如陰一",
    "T37n1764_009:0861a11": "義。亦名陰者當義施名。餘皆傍立。亦名倒者",
    "T37n1764_009:0861a12": "能生倒心故名為倒。如五塵境生欲。亦名諦",
    "T37n1764_009:0861a13": "者有漏五陰是苦集諦。無漏五陰是其道諦。",
    "T37n1764_009:0861a14": "名四念者色陰身念。受陰受念。識陰心念。想",
    "T37n1764_009:0861a15": "行法念。名四食者段食是色。故色陰中有其",
    "T37n1764_009:0861a16": "段食。識陰識食。行中具有思食觸食。受想不",
    "T37n1764_009:0861a17": "論。四識住者有漏陰中除識一種。自餘四陰",
    "T37n1764_009:0861a18": "為識所依。名四識住。亦名有者所謂三有二",
    "T37n1764_009:0861a19": "十五有。亦名道者所謂六道。亦名時者現生",
    "T37n1764_009:0861a20": "後時。亦可是其生住滅時。名眾生者因中說",
    "T37n1764_009:0861a21": "果亦名為世。第一義者相名世諦。體名第一。",
    "T37n1764_009:0861a22": "名三修者色名身戒。餘四名心。名因果者善",
    "T37n1764_009:0861a23": "惡五陰說為集因。報陰名果。名煩惱者有漏",
    "T37n1764_009:0861a24": "五陰從煩惱生。能生煩惱故名煩惱。名解脫",
    "T37n1764_009:0861a25": "者無漏五陰。三世轉輪名十二因緣。集成假",
    "T37n1764_009:0861a26": "人名聲聞等。三世分異名過去等。是名結之。",
    "T37n1764_009:0861a27": "此初類竟。下舉廣略淺深為類。如來為生",
    "T37n1764_009:0861a28": "廣中說略略中說廣以為一門廣略不定第一",
    "T37n1764_009:0861a29": "義諦說為世諦世諦說為第一義諦復為一門",
    "T37n1764_009:0861b01": "淺深不定。云何名為廣中說下釋顯初門。云",
    "T37n1764_009:0861b02": "何第一說世諦下釋顯後門。如汝得法故名",
    "T37n1764_009:0861b03": "阿若憍陳如者。阿之言無。若之言智。陳如是",
    "T37n1764_009:0861b04": "姓。證無成智故名無智。上來舉類。下約顯",
    "T37n1764_009:0861b05": "法。句別有四。一順明如來隨人不同差別異",
    "T37n1764_009:0861b06": "說名知根力。二反明定說不具根力。謂於向",
    "T37n1764_009:0861b07": "前所諍義中作定說者不稱物機。是故不名",
    "T37n1764_009:0861b08": "具知根力。三重顯初句明隨人別不得定說。",
    "T37n1764_009:0861b09": "於中初明所化眾生受法各異。先喻後合。喻",
    "T37n1764_009:0861b10": "中象負非驢勝者喻明菩薩所受行法二乘不",
    "T37n1764_009:0861b11": "堪。下合可知。次明如來隨之異說。何以下釋。",
    "T37n1764_009:0861b12": "四若使下顯前第二明佛定說不具根力。自",
    "T37n1764_009:0861b13": "下第三約人舉類。於中初約五種惡人以舉",
    "T37n1764_009:0861b14": "其類。是故我先告舍利下約就利鈍二人舉",
    "T37n1764_009:0861b15": "類。前中有三。一舉昔言明五眾生不應還為",
    "T37n1764_009:0861b16": "說五種法。問曰經說慳貪眾生教行布施乃",
    "T37n1764_009:0861b17": "至癡者教修智慧。今以何故不信人前不讚",
    "T37n1764_009:0861b18": "正信。乃至癡前不讚智慧。釋言隨人不同故",
    "T37n1764_009:0861b19": "爾。若人內有出世道機厭患已過。則須當病",
    "T37n1764_009:0861b20": "為說對治。慳為說施。乃至癡者為說智慧。若",
    "T37n1764_009:0861b21": "無道機不厭已過則須將護。不信人前不讚",
    "T37n1764_009:0861b22": "正信。乃至癡前不讚智慧。二何為故下釋前",
    "T37n1764_009:0861b23": "不得為說所以。若說不名知根憐生。三何以",
    "T37n1764_009:0861b24": "下釋前不名知根憐生。是人聞說起惡受苦。",
    "T37n1764_009:0861b25": "是故不名憐生知根。就約利鈍舉類之中初",
    "T37n1764_009:0861b26": "告舍利為利勿廣為鈍莫略。問曰利人堪受",
    "T37n1764_009:0861b27": "多法應為廣說。鈍人不能攝受多法應為略",
    "T37n1764_009:0861b28": "說。今以何故為利不廣為鈍不略。釋言廣略",
    "T37n1764_009:0861b29": "有其二種。一約法分別。辨宣多法名之為廣",
    "T37n1764_009:0861c01": "說少稱略。若從是義廣為利人能多受故。略",
    "T37n1764_009:0861c02": "為鈍者不堪受故。二就說分別。於一法中多",
    "T37n1764_009:0861c03": "言名廣少語稱略。若從是義。略為利人少言",
    "T37n1764_009:0861c04": "能解。廣為鈍人多言方悟。舍利次答。後佛述",
    "T37n1764_009:0861c05": "成。自下第四約之顯法。文別有四。一牒其",
    "T37n1764_009:0861c06": "所問。玄呵諍者顛倒因緣不得正見是故不",
    "T37n1764_009:0861c07": "能自利利他。二明已隨物不得定說。三十方",
    "T37n1764_009:0861c08": "下舉他類已。於中初明一切諸佛化生不同",
    "T37n1764_009:0861c09": "故說十二。次明十二為他非自。下結諸佛隨",
    "T37n1764_009:0861c10": "解異說名具解力。四佛自彰已具足根解二",
    "T37n1764_009:0861c11": "種力故知人現未斷善及脫。先牒二力。次辨。",
    "T37n1764_009:0861c12": "後結。以具二力故名力士。",
    "T37n1764_009:0861c13": "上來總答。自下第二隨問別答。於中應先辨",
    "T37n1764_009:0861c14": "其諍相。起諍雖眾約法唯三。一大小見異故",
    "T37n1764_009:0861c15": "起諍論。如說涅槃不涅槃等。二就大中見別",
    "T37n1764_009:0861c16": "起諍。如說佛性即離有等。三就小中見別起",
    "T37n1764_009:0861c17": "諍。如說羅漢退不退等。凡夫二乘通名為小。",
    "T37n1764_009:0861c18": "次辨釋義。世人解諍多不以理。學毘曇者偏",
    "T37n1764_009:0861c19": "助毘曇。學成實者偏佐成實。此乃助諍。何成",
    "T37n1764_009:0861c20": "辨理。和諧通取是釋義也。文中先辨如來",
    "T37n1764_009:0861c21": "涅槃不涅槃義。三句釋之。一辨諍相。有人聞",
    "T37n1764_009:0861c22": "佛應身有滅謂真亦然。有人聞說真身常存謂",
    "T37n1764_009:0861c23": "應同爾所以成諍。二須論理。理則兼通。於真",
    "T37n1764_009:0861c24": "常存隨化有滅不得偏取。三次釋文。若言如",
    "T37n1764_009:0861c25": "來畢竟涅槃及不涅槃是人不解雙牒總呵。",
    "T37n1764_009:0861c26": "下別顯之。先明如來為物說滅凡聞起諍昔",
    "T37n1764_009:0861c27": "為五人說佛涅槃。一為諸仙。二為力士。三為",
    "T37n1764_009:0861c28": "純陀。四為須跋。五為世王。第七德中為七人",
    "T37n1764_009:0861c29": "說。今略論五。下明如來說不涅槃凡聞起諍。",
    "T37n1764_009:0862a01": "為小菩薩聞滅心退故說佛常。愚人不解。謂",
    "T37n1764_009:0862a02": "定不滅。第二次辨有我無我。於中還初辨",
    "T37n1764_009:0862a03": "其諍相。有人聞說眾生無我。謂呼世俗假我",
    "T37n1764_009:0862a04": "亦無。有人聞說假名之我。便立性實所以成",
    "T37n1764_009:0862a05": "諍。次辨道理。理則兼通。陰合成人名為有我。",
    "T37n1764_009:0862a06": "陰別無人名為無我。下釋其文。於中初明如",
    "T37n1764_009:0862a07": "來說我凡聞起諍有兩復次。文顯可知。後說",
    "T37n1764_009:0862a08": "無我凡聞起諍。聖說無中初有比丘問佛我",
    "T37n1764_009:0862a09": "義。次佛對破。下明比丘聞而得果。問中世尊",
    "T37n1764_009:0862a10": "云何名我問其我因。我緣我者問其我緣。就",
    "T37n1764_009:0862a11": "佛破中無我我所總明無我。眼者已下略顯",
    "T37n1764_009:0862a12": "無義。雖有業下廣顯無義。於中有四。一略就",
    "T37n1764_009:0862a13": "因果以明無我。二無捨陰下略就五陰以明",
    "T37n1764_009:0862a14": "無我。三如汝問下廣就因果以明無我。於中",
    "T37n1764_009:0862a15": "初法次喻後合。法中初言云何我者牒其初",
    "T37n1764_009:0862a16": "問。即是期者對問辨釋。指報為我。報由結業",
    "T37n1764_009:0862a17": "期會而生故名為期。誰及何緣相顯可知。喻",
    "T37n1764_009:0862a18": "中二手喻前業愛。聲喻期也。合中初言我亦",
    "T37n1764_009:0862a19": "如是總合前喻。下別合之。眾生合聲。業愛合",
    "T37n1764_009:0862a20": "前二手相拍。此三和合名為我故無別我人。",
    "T37n1764_009:0862a21": "四一切生下廣就五陰以明無我。句別有三。",
    "T37n1764_009:0862a22": "一明陰無我。二諸外道下破有歸無。明諸外",
    "T37n1764_009:0862a23": "道計陰作我離陰更無。三如幻下辨法顯無。",
    "T37n1764_009:0862a24": "五陰諸行皆如幻化無常樂等故無有我。第三",
    "T37n1764_009:0862a25": "比丘得益可知第三次辨中陰有無。先辨諍",
    "T37n1764_009:0862a26": "相。毘曇法中說除四空餘一切處定有中陰。",
    "T37n1764_009:0862a27": "成實法中說一切無所以成諍。次辨道理。理",
    "T37n1764_009:0862a28": "則不偏。亦有亦無。極重惡業趣向阿鼻。前念",
    "T37n1764_009:0862a29": "人間後念已在。中無經停則無中陰。趣向四",
    "T37n1764_009:0862b01": "空亦無中陰。餘皆具有不得偏取。文中初明",
    "T37n1764_009:0862b02": "如來說有凡聞起諍。有四復次。一說眾生三",
    "T37n1764_009:0862b03": "事受身父母中陰。第二宣說中般那含。三說",
    "T37n1764_009:0862b04": "中陰根具明了。四說中陰形色好惡愚人聞",
    "T37n1764_009:0862b05": "此謂一切有。下明說無凡聞起諍。有四復次。",
    "T37n1764_009:0862b06": "一說五逆趣向阿鼻無其中陰。二說曇摩趣",
    "T37n1764_009:0862b07": "向阿鼻無其中陰。三為犢子說無中陰。四說",
    "T37n1764_009:0862b08": "無色無其中陰。愚聞不解謂一切無。第四",
    "T37n1764_009:0862b09": "次辨阿羅漢人有退無退。先辨諍有相人宣",
    "T37n1764_009:0862b10": "說一切羅漢悉皆有退。此別師義不同毘曇。",
    "T37n1764_009:0862b11": "成實宣說一切不退所以成諍。次須論理。理",
    "T37n1764_009:0862b12": "則不偏。是義云何。分別有五。一約惑分別。煩",
    "T37n1764_009:0862b13": "惱有二。一受生煩惱。於受生時起貪等結。二",
    "T37n1764_009:0862b14": "障道煩惱。現起染污妨礙聖道。彼阿羅漢受",
    "T37n1764_009:0862b15": "生煩惱一向不起名為不退。障道煩惱得有",
    "T37n1764_009:0862b16": "起義名為有退。二約煩惱因緣分別。惑起有",
    "T37n1764_009:0862b17": "三。一性使不斷為因故起。二以不正思惟故",
    "T37n1764_009:0862b18": "起。三緣力故起。如見女色生貪欲等。阿羅漢",
    "T37n1764_009:0862b19": "人無前二因而起煩惱名為不退。緣力生結",
    "T37n1764_009:0862b20": "名為有退。謂見增上可貪境界暫爾生貪。還",
    "T37n1764_009:0862b21": "即攝心斷之令滅。三約道分別。道有二種。一",
    "T37n1764_009:0862b22": "者有漏等智斷結。二者無漏聖道斷結。等智",
    "T37n1764_009:0862b23": "斷結則有退轉。無漏斷結則無退轉。四約修",
    "T37n1764_009:0862b24": "分別。散亂有退。專修無退。五就根分別。鈍根",
    "T37n1764_009:0862b25": "有退。利根無退。義既如是不得偏執。文中初",
    "T37n1764_009:0862b26": "明如來說退凡聞起諍。有五復次。一者為於",
    "T37n1764_009:0862b27": "懈怠比丘說退有五。二說羅漢雖無內因不",
    "T37n1764_009:0862b28": "離外緣所以有退。三舉瞿坻證成有退。四舉",
    "T37n1764_009:0862b29": "時不時二種解脫證成有退。五舉六種羅漢",
    "T37n1764_009:0862c01": "證成有退。退思護住勝進不動是六羅漢。下",
    "T37n1764_009:0862c02": "說不退凡聞起淨。有二復次。一明羅漢所斷",
    "T37n1764_009:0862c03": "煩惱。猶如燋炭不還為木所以不退。二明羅",
    "T37n1764_009:0862c04": "漢於彼三種煩惱因中已斷二種故言不退。",
    "T37n1764_009:0862c05": "先舉三數。次列三名。下明所斷。第五次辨",
    "T37n1764_009:0862c06": "佛身有為無為之義。應先辨諍。諍相可知。次",
    "T37n1764_009:0862c07": "論道理。理則不偏。是義云何佛身二種。一共",
    "T37n1764_009:0862c08": "世間身隨世生滅。二是平等法門之身常寂",
    "T37n1764_009:0862c09": "不動。義既兩兼不得偏執。文中初說佛身有",
    "T37n1764_009:0862c10": "為凡聞起諍。後說無為凡聞起諍。第六次",
    "T37n1764_009:0862c11": "辨十二因緣有為無為。先辨諍相。有人一向",
    "T37n1764_009:0862c12": "宣說有為。有人一向定說無為。所以成諍。次",
    "T37n1764_009:0862c13": "辨道理。理則不偏。是義云何。釋有兩門。一就",
    "T37n1764_009:0862c14": "人論事。三世流轉是其有為。直據因緣相生",
    "T37n1764_009:0862c15": "之理。古今常定無一念間。而無此法是其無",
    "T37n1764_009:0862c16": "為。第二直就因緣事中現起之者名曰有為。",
    "T37n1764_009:0862c17": "在未來者現未起用說作無為。義既兩兼不",
    "T37n1764_009:0862c18": "得偏取。文中初說因緣有為凡聞起諍。後說",
    "T37n1764_009:0862c19": "無為凡聞起諍。於中兩義。備如向辨。我又一",
    "T37n1764_009:0862c20": "時說十二因緣有佛無佛性相常住是初義也。",
    "T37n1764_009:0862c21": "有十二緣不從緣下是後義也。先開四門。後",
    "T37n1764_009:0862c22": "廣辨釋。文顯可知。雖舉四門為取第一不從",
    "T37n1764_009:0862c23": "緣生為無為也。第七次辨心常心斷。應先",
    "T37n1764_009:0862c24": "辨諍。諍相可知。次須論理。理則不偏。亦常亦",
    "T37n1764_009:0862c25": "斷相續不絕故說為常。運運盡謝所以名斷。",
    "T37n1764_009:0862c26": "義既兩兼不得偏取。文相可知。第八次明",
    "T37n1764_009:0862c27": "五欲障道不障道義。應先辨諍。諍相可知。次",
    "T37n1764_009:0862c28": "應論理。亦障不障。不障下果能障那含及羅",
    "T37n1764_009:0862c29": "漢果。義既兩兼。不得偏執。文顯可知。第九",
    "T37n1764_009:0863a01": "次辨世第一法。欲界所攝色無色攝。先辨諍",
    "T37n1764_009:0863a02": "相。三人起諍。一家宣說定欲界攝。一家宣說",
    "T37n1764_009:0863a03": "定色界攝。一家宣說定無色攝。次須論理。理",
    "T37n1764_009:0863a04": "則不定。亦得名為欲界所攝。解有三義。一依",
    "T37n1764_009:0863a05": "定說。依於欲界電光常起名欲界攝。二約惑",
    "T37n1764_009:0863a06": "說。依未來禪斷欲界結而未窮盡修起此法。",
    "T37n1764_009:0863a07": "欲過未盡而起此法名欲界攝。三依身說。此",
    "T37n1764_009:0863a08": "法必依欲界身起名欲界攝。亦得名為色界",
    "T37n1764_009:0863a09": "所攝。釋有兩義。一依定說。依於色界六地禪",
    "T37n1764_009:0863a10": "起名色界攝。二約惑說。欲界愛盡色愛未盡",
    "T37n1764_009:0863a11": "修起此法名色界攝。亦得名為無色界攝。論",
    "T37n1764_009:0863a12": "宗不同。若依毗曇唯約惑說。無色界結未斷",
    "T37n1764_009:0863a13": "未盡修起此法。是故名為無色界攝。若依成",
    "T37n1764_009:0863a14": "實解有兩義。一依定說。依無色定亦得修起。",
    "T37n1764_009:0863a15": "故從所依名無色攝。二約惑說。義同毗曇。義",
    "T37n1764_009:0863a16": "既如是不得偏執。經文之中先就欲界明說",
    "T37n1764_009:0863a17": "起諍。我經中說未離欲界未得解脫。猶如欲",
    "T37n1764_009:0863a18": "界修第一法。三種義中偏就第二約惑說也。",
    "T37n1764_009:0863a19": "凡聞不解謂定欲界。次就色界明說起諍。我",
    "T37n1764_009:0863a20": "說煗頂至世第一在於初禪至第四者。兩種",
    "T37n1764_009:0863a21": "義中偏就初門依定說也。愚聞定謂色界所",
    "T37n1764_009:0863a22": "攝。下就無色明說起諍。我說外道先已得斷",
    "T37n1764_009:0863a23": "四禪煩惱修集煗頂至世第一觀四真諦得那",
    "T37n1764_009:0863a24": "含者。義同毘曇偏約惑說。凡聞不解定謂無",
    "T37n1764_009:0863a25": "色。所以成諍。第十次辨布施之義。先辨諍",
    "T37n1764_009:0863a26": "相。有人宣說施唯是意。有人宣說是五陰性。",
    "T37n1764_009:0863a27": "次須論理。主唯是意。眷屬五陰。文中初先說",
    "T37n1764_009:0863a28": "施是意凡聞起諍。說施四種汎以通舉。次辨",
    "T37n1764_009:0863a29": "後結。前三是淨。下明愚人聞說有信名為淨",
    "T37n1764_009:0863b01": "施謂施唯意。下明說施是其五陰凡聞起諍。",
    "T37n1764_009:0863b02": "先舉五數。次列五名。下總結之。五中色力及",
    "T37n1764_009:0863b03": "與辨才是其色陰。安樂受陰。命則不定。依如",
    "T37n1764_009:0863b04": "毘曇別有非色非心命根是行陰收。地持論",
    "T37n1764_009:0863b05": "等亦同此說。成實法中色心相續名之為命。",
    "T37n1764_009:0863b06": "則五陰攝。愚人聞此便言五陰皆是施體。第",
    "T37n1764_009:0863b07": "十一門辨三無為有無之義。先辨諍相。毘曇",
    "T37n1764_009:0863b08": "法中說三無為一向是有。以是有故若人謗無",
    "T37n1764_009:0863b09": "便得大罪。又復無法則不生心。三無為法為",
    "T37n1764_009:0863b10": "心所緣。得生心故明知是有。成實法中說為",
    "T37n1764_009:0863b11": "定無。以謗無故所以得罪。以謗不有。又彼論",
    "T37n1764_009:0863b12": "中無亦生心。如緣鏡像夢中事等並是無法",
    "T37n1764_009:0863b13": "亦得生心。云何不生。諍相如是。次辨道理。理",
    "T37n1764_009:0863b14": "則無偏。亦有亦無。望有為法彼一向無。如瓶",
    "T37n1764_009:0863b15": "破已更何所有。望理論之得名為有。除事始",
    "T37n1764_009:0863b16": "有。非是本來自體無故。故地持云有為無為",
    "T37n1764_009:0863b17": "名之為有。無我我所名無有也。理既如是。不",
    "T37n1764_009:0863b18": "得偏取。文中初明如來說無凡聞起諍。我說",
    "T37n1764_009:0863b19": "涅槃離煩惱等明其數滅無為是無先法後",
    "T37n1764_009:0863b20": "喻。言虛空下明其虛空無為是無。初先正辨。",
    "T37n1764_009:0863b21": "譬如已下即事顯之。非智緣下明非數滅無",
    "T37n1764_009:0863b22": "為是無。初先正辨。如其有下破有成無。愚人",
    "T37n1764_009:0863b23": "聞此謂無無為。下明說有凡聞起諍。於中先",
    "T37n1764_009:0863b24": "明數滅是有。可以言論名為章句。為心遊履",
    "T37n1764_009:0863b25": "名為是路。所歸中極名畢竟處。得之安穩名",
    "T37n1764_009:0863b26": "無所畏。為人習學名為大師。為道所剋說為",
    "T37n1764_009:0863b27": "大果。為智窮證名畢竟智。為心所安名為大",
    "T37n1764_009:0863b28": "忍。常寂不動名為三昧。果德分齊名為法界。",
    "T37n1764_009:0863b29": "能除一切生死憔渴說為甘露。非凡能證故曰",
    "T37n1764_009:0863c01": "難見。此直明有。若說無下舉謗顯有。眼不牢",
    "T37n1764_009:0863c02": "下明其虛空無為是有有人未得須陀已下",
    "T37n1764_009:0863c03": "明非數滅無為是有。忍法已去更不退轉無",
    "T37n1764_009:0863c04": "復重墮三塗之義。是故無量三惡道報。至此",
    "T37n1764_009:0863c05": "忍時皆非數滅。上來明有。愚人聞此謂一向",
    "T37n1764_009:0863c06": "有。所以成諍。第十二門次辨色法是四大",
    "T37n1764_009:0863c07": "造非四大造。先辨諍相。具論有三。一依佛陀",
    "T37n1764_009:0863c08": "提婆所說。色即四大無別造色。二依毘曇。四",
    "T37n1764_009:0863c09": "大是本名為能造。餘青黃等是其所造。此當",
    "T37n1764_009:0863c10": "毘曇。三依成實。四大是假色香味觸四塵集",
    "T37n1764_009:0863c11": "成不造諸色。今此文中偏舉前二。第三不論。",
    "T37n1764_009:0863c12": "諍相如是次辨道理。四大有二。一實。二假。堅",
    "T37n1764_009:0863c13": "濕煖動四觸為大名之為實。所依大地河池",
    "T37n1764_009:0863c14": "之水草木火等攬諸塵成說為假名假名四大",
    "T37n1764_009:0863c15": "不造諸色經論大同。實觸四大望於諸色亦",
    "T37n1764_009:0863c16": "造不造。是義云何。色香味觸同一體性互相",
    "T37n1764_009:0863c17": "集成。如海十相同體相成。所言四大即四塵",
    "T37n1764_009:0863c18": "中觸塵所收。彼雖同體。隨義別分。四大是本",
    "T37n1764_009:0863c19": "說之為體。餘者是末說之為相。體則如鏡。相",
    "T37n1764_009:0863c20": "則如彼鏡中之像。以同體故體外無別。色法",
    "T37n1764_009:0863c21": "可造名無造色。此異毘曇。體相別故。依體相",
    "T37n1764_009:0863c22": "現名有造色。異於初諍。義既兼通不可偏取。",
    "T37n1764_009:0863c23": "問曰四塵同體相成。何故偏說四大為本。釋",
    "T37n1764_009:0863c24": "言色法以礙為性。以觸對故色性名礙。故以",
    "T37n1764_009:0863c25": "堅濕煖等四觸為諸色本。文中初明說大為色",
    "T37n1764_009:0863c26": "凡聞起諍。文別有三。一教跋波觀色斷愛。二",
    "T37n1764_009:0863c27": "跋波問色。如來為說四大名色。就本以指。自",
    "T37n1764_009:0863c28": "餘四陰心法難彰非名不顯。就詮立目說之",
    "T37n1764_009:0863c29": "為名。三明愚人聞之起諍。下說造色凡聞起",
    "T37n1764_009:0864a01": "諍。譬如因鏡則有像現立喻明造。色亦如是",
    "T37n1764_009:0864a02": "因四大故則有造色合喻明造。色合彼像。四",
    "T37n1764_009:0864a03": "大合鏡。下列所造。言麁細者是所造色。大物",
    "T37n1764_009:0864a04": "名麁。小物稱細。此麁與細毘曇不說。言澁滑",
    "T37n1764_009:0864a05": "者是所造觸。青黃赤白長短方圓及與斜角",
    "T37n1764_009:0864a06": "復是造色。輕重寒熱及與飢渴復是造觸。寒",
    "T37n1764_009:0864a07": "者毘曇說之為冷熱者毘曇造觸中無。當應",
    "T37n1764_009:0864a08": "地大增強為熱與冷相對。烟雲塵霧復是造",
    "T37n1764_009:0864a09": "色。依如毘曇更有高下。光影明闇正不正等",
    "T37n1764_009:0864a10": "並是造色。此中略無。是名總結。猶如響像借",
    "T37n1764_009:0864a11": "喻顯之。能造四大如鏡如谷。所造之色如響",
    "T37n1764_009:0864a12": "如像。下明弟子不解起諍。第十三門明無",
    "T37n1764_009:0864a13": "作戒是色非色。先辨諍相。毘曇法中說無作",
    "T37n1764_009:0864a14": "戒一向是色四大所造。成實法中一向說為",
    "T37n1764_009:0864a15": "非色非心。諍相如是。次辨道理。小乘所受無",
    "T37n1764_009:0864a16": "作之戒亦色非色是其色法故名為色。而非",
    "T37n1764_009:0864a17": "色事故曰非色。是義云何。所受是其身口止",
    "T37n1764_009:0864a18": "業從身口生防禁身口故名色法。此直受得。",
    "T37n1764_009:0864a19": "遮制之法如結界處。亦如僧制未有事相故",
    "T37n1764_009:0864a20": "非色事。大乘所受是色心法非色心事。大乘",
    "T37n1764_009:0864a21": "通受防心戒故。今且論小。義既如是。人聞色",
    "T37n1764_009:0864a22": "法即便取之以為色事。所以不解。聞非色事",
    "T37n1764_009:0864a23": "便取以為非色心法亦是不解。文中初先說",
    "T37n1764_009:0864a24": "戒為色凡聞起諍。句別有五。一菩提王子說",
    "T37n1764_009:0864a25": "心為戒。若發惡心則便失戒。二如來對破說",
    "T37n1764_009:0864a26": "戒為色。以是色故其心雖在惡無記中猶名",
    "T37n1764_009:0864a27": "持戒。三王子請問。以何因緣名無作色。四如",
    "T37n1764_009:0864a28": "來為解。非異色因又復不作異色因果。以是",
    "T37n1764_009:0864a29": "因緣名無作色。此相微隱。三義釋之。一約方",
    "T37n1764_009:0864b01": "便報色辨異。非異色因不同報色。方便之色",
    "T37n1764_009:0864b02": "依於報起而不同報故名異色。報色是彼異",
    "T37n1764_009:0864b03": "色家本名異色因。戒不同彼是以言非。道言",
    "T37n1764_009:0864b04": "不作異因果者明戒不同方便之色。方便之",
    "T37n1764_009:0864b05": "色依報色起。是向異色因家之果。無作異彼",
    "T37n1764_009:0864b06": "故言不作異色因果。二約方便因果辨異。方",
    "T37n1764_009:0864b07": "便之色別報稱異。此異色中受戒方便名異",
    "T37n1764_009:0864b08": "色因。作戒之體名異色果。無作異彼故非異",
    "T37n1764_009:0864b09": "因不作異果。三約方便受持辨異。方便色中",
    "T37n1764_009:0864b10": "受戒名因。身口作持名異色果。無作異彼故",
    "T37n1764_009:0864b11": "非異因不作異果。不同此等名無作色。雖有",
    "T37n1764_009:0864b12": "三釋。第二應善。受法相望以辨異故。此第四",
    "T37n1764_009:0864b13": "竟。五因聖說凡聞起諍。下說非色凡聞起諍。",
    "T37n1764_009:0864b14": "戒者即是遮止惡法正明非色。方便要期發",
    "T37n1764_009:0864b15": "得遮制心口之法未是事相故名非色。若不",
    "T37n1764_009:0864b16": "作惡是名持戒舉持顯受。下明弟子聞說起",
    "T37n1764_009:0864b17": "諍。第十四門明有心數無心數義。先辨諍",
    "T37n1764_009:0864b18": "相。毘曇法中宣說同時別有諸數。與心別體。",
    "T37n1764_009:0864b19": "相應造緣。成實法中唯說一心。隨用先後分",
    "T37n1764_009:0864b20": "為多數。不說同時別有諸數。佛陀提婆所說",
    "T37n1764_009:0864b21": "亦爾。次辨道理。理則心法。亦得有數亦得無",
    "T37n1764_009:0864b22": "數。是義云何。分別有二。一麁細分別。心有三",
    "T37n1764_009:0864b23": "重。一者事識謂六識心。二者妄識謂七識心。",
    "T37n1764_009:0864b24": "三者真識謂八識心。彼事識中一向有數。諸",
    "T37n1764_009:0864b25": "心心法各各別故。真識之中一向無數。一切",
    "T37n1764_009:0864b26": "心法同一體故。故維摩云離一切數心如虛",
    "T37n1764_009:0864b27": "空。妄識之中麁有細無。是義云何。彼妄識中",
    "T37n1764_009:0864b28": "義別六重。如馬鳴說。一無明住地二者業識。",
    "T37n1764_009:0864b29": "依前無明不覺妄念忽然而動動故名業。三",
    "T37n1764_009:0864c01": "者轉識。依前業識心相漸麁轉起外境。四者",
    "T37n1764_009:0864c02": "現識。依前轉識所起妄境應現自心。五者智",
    "T37n1764_009:0864c03": "識。於前現識所現法中分別染淨違順等別。",
    "T37n1764_009:0864c04": "六相續識。向前智識所取之法漂鼓自心。心",
    "T37n1764_009:0864c05": "隨妄境相乘不斷名相續識。六中前四心想",
    "T37n1764_009:0864c06": "微細。不說心外別有諸數共心相應。故論說",
    "T37n1764_009:0864c07": "為不相應染。後二浮麁心與數別。共心相應。",
    "T37n1764_009:0864c08": "故論說為心相應染。此是第一麁細分別。二",
    "T37n1764_009:0864c09": "就事識隨義分別。亦有亦無。唯一知性隨用",
    "T37n1764_009:0864c10": "分多。非令心外別有諸數。故言非有。譬如一",
    "T37n1764_009:0864c11": "金作種種器。非是金外別有器體。隨用別分。",
    "T37n1764_009:0864c12": "想行受等各守自相得言有數。如金與器非",
    "T37n1764_009:0864c13": "無差別。金器雖別時無先後。心法如是今此",
    "T37n1764_009:0864c14": "且就事識論之。事識之中義既如是。人聞不",
    "T37n1764_009:0864c15": "解偏執成諍。聞說心外無別諸數便言定一。",
    "T37n1764_009:0864c16": "聞說有數便言與心迢然別體若言定一。金",
    "T37n1764_009:0864c17": "時應當無其諸器。若言定別器應非金。心法",
    "T37n1764_009:0864c18": "一異准此可知。次釋其文。文中初說心法",
    "T37n1764_009:0864c19": "相即凡聞起諍。就所說中文別有三。一明聖",
    "T37n1764_009:0864c20": "人報身五陰從無明生。二將聖類凡凡亦如",
    "T37n1764_009:0864c21": "是。三就凡中明其心法展轉相心更無別數。",
    "T37n1764_009:0864c22": "今此所明十二因緣少異餘處。異相如何。餘",
    "T37n1764_009:0864c23": "處所辨過去因中彰無明行。今此具論無明",
    "T37n1764_009:0864c24": "愛取及與行有。又復餘處現在果中說識名",
    "T37n1764_009:0864c25": "色六入觸受。今此唯說受及名色。又復餘處",
    "T37n1764_009:0864c26": "現在因中說愛取有。今此通說無明愛取及",
    "T37n1764_009:0864c27": "與行有。又復餘處未來果中說生老死。此說",
    "T37n1764_009:0864c28": "受觸識與六入。十二因緣齊通三世。隱顯互",
    "T37n1764_009:0864c29": "論皆得無傷。文中先別。後總結之。別中先明",
    "T37n1764_009:0865a01": "過去之因。從無明生愛當知是愛即無明者。",
    "T37n1764_009:0865a02": "無明之心對境深著即名為愛。是故此愛即",
    "T37n1764_009:0865a03": "是無明。從愛生取當知是取即無明愛者。即",
    "T37n1764_009:0865a04": "前愛心取著境界即名為取。體性不殊是故",
    "T37n1764_009:0865a05": "此取即無明愛。從取生有是有即是無明等",
    "T37n1764_009:0865a06": "者。即前取心起業名有。是故此有即無明等。",
    "T37n1764_009:0865a07": "次論現果。從有生受即行有者。此名識支以",
    "T37n1764_009:0865a08": "之為受。識支即是現報之體。從因納得故名",
    "T37n1764_009:0865a09": "為受。即前有支轉為此受。是故此受即前行",
    "T37n1764_009:0865a10": "有。亦應即前無明愛等。就近言之。從愛因緣",
    "T37n1764_009:0865a11": "生名色者受增為名。所託精血說之為色。從",
    "T37n1764_009:0865a12": "受生於無明愛取有及行者。從現報受起後",
    "T37n1764_009:0865a13": "因也。從受因緣生受觸識六入等者。從現報",
    "T37n1764_009:0865a14": "識轉起未來生死果也。亦應宣說名色即受。",
    "T37n1764_009:0865a15": "乃至宣說六入即受。以下結中說受即於十",
    "T37n1764_009:0865a16": "二支故略而不論。上來別舉。是故受支即十",
    "T37n1764_009:0865a17": "二緣總結無別。受心向前即於過去無明愛",
    "T37n1764_009:0865a18": "等。向後即於名色等故即十二支。下明如",
    "T37n1764_009:0865a19": "來說有心數凡聞起諍。就所說中具應明其",
    "T37n1764_009:0865a20": "過因現過現因當果。而此文中略無當果。辨",
    "T37n1764_009:0865a21": "過因中初言眼色明欲四法生眼識者。雖舉",
    "T37n1764_009:0865a22": "四法為取惡欲為無明支。欲即無明正顯其",
    "T37n1764_009:0865a23": "相。此是過去無明支也。欲性求時即名愛者",
    "T37n1764_009:0865a24": "過去愛也。愛緣取者過去取也。取緣業者過",
    "T37n1764_009:0865a25": "去行也。此言略少。若具應言取緣有者名之",
    "T37n1764_009:0865a26": "為業。次明現果。業緣識者生現識支。識緣名",
    "T37n1764_009:0865a27": "色起名色支。名色緣六入者起六入支。六入",
    "T37n1764_009:0865a28": "緣觸起現觸數名觸。下依此觸生諸心法。觸",
    "T37n1764_009:0865a29": "緣想受起現受支通想說之。觸緣愛者起現",
    "T37n1764_009:0865b01": "愛支。觸緣信進定慧等法起現有之。如是等",
    "T37n1764_009:0865b02": "法因觸而生。然非觸者結明其異。由言非觸",
    "T37n1764_009:0865b03": "故諸弟子執有別數。第十五門辨明五有六",
    "T37n1764_009:0865b04": "有之義。先辨諍相。有人一向宣說五有。有人",
    "T37n1764_009:0865b05": "說六所以成諍。次辨道理。五六不定。合則說",
    "T37n1764_009:0865b06": "五。開分說六。言其六者惡有三品。上生地獄。",
    "T37n1764_009:0865b07": "中生畜生。下生餓鬼。善亦有三。上善生天。中",
    "T37n1764_009:0865b08": "善生人。下生修羅。言其五者。依毘曇等修羅",
    "T37n1764_009:0865b09": "是鬼攝入鬼道。法念經中攝入鬼畜。羅睺",
    "T37n1764_009:0865b10": "修羅是師子兒攝入畜中。伽陀經鬼畜及天",
    "T37n1764_009:0865b11": "三趣所攝故但說五。義既如是不得偏執。文",
    "T37n1764_009:0865b12": "中初言說一有者總之唯是一有為果。或說",
    "T37n1764_009:0865b13": "二者善道惡道。三謂三界。四謂四生。五謂五",
    "T37n1764_009:0865b14": "趣。六謂六道。所言七者謂七識住。欲界人天",
    "T37n1764_009:0865b15": "合之為一。初禪為二。二禪為三。三禪為四。空",
    "T37n1764_009:0865b16": "處為五。識處為六。無所有處以為第七。此之",
    "T37n1764_009:0865b17": "七處心識樂安故名識住。問曰何故不名受",
    "T37n1764_009:0865b18": "住想行住等。釋言住義理實齊通。識是心王",
    "T37n1764_009:0865b19": "是故偏說。問曰欲界有三惡道。何故不說。論",
    "T37n1764_009:0865b20": "言三惡有苦煎迫識不樂安是故不論。又問",
    "T37n1764_009:0865b21": "色界具有四禪。彼第四禪何故不說。論言彼",
    "T37n1764_009:0865b22": "處有無想定殘害心識識不樂居故非識住。",
    "T37n1764_009:0865b23": "又四禪中有淨居天趣入涅槃不欲久安故非",
    "T37n1764_009:0865b24": "識住。問曰無色有四空處。非想一地何故不",
    "T37n1764_009:0865b25": "說。論言非想有滅盡空亦殘心識識不樂安",
    "T37n1764_009:0865b26": "故非識住。所言八者謂八福生。人中富貴即",
    "T37n1764_009:0865b27": "以為一。彼六欲天復以為六。初禪已上合之",
    "T37n1764_009:0865b28": "為一。故合有八。亦可地獄鬼畜修羅并人",
    "T37n1764_009:0865b29": "為五。及三界天合為八也。所言九者九眾生",
    "T37n1764_009:0865c01": "居。欲界人天合之為一。初禪為二。二禪為三。",
    "T37n1764_009:0865c02": "三禪為四。無想天處以為第五。加四空處合",
    "T37n1764_009:0865c03": "以為九。問曰向前七識住中不說無想及非",
    "T37n1764_009:0865c04": "想天。今以何故說為生居。釋言此處殘害心",
    "T37n1764_009:0865c05": "識故非識住。不滅眾生是故說為眾生居矣。",
    "T37n1764_009:0865c06": "又問三惡何故不說。眾生同厭為是不論。第",
    "T37n1764_009:0865c07": "四禪中除無想天餘有八天。眾生樂住何故",
    "T37n1764_009:0865c08": "不說。雜心釋言彼四禪中有五淨居樂求涅",
    "T37n1764_009:0865c09": "槃不欲久住。是故不說為眾生居。餘有福生",
    "T37n1764_009:0865c10": "福愛廣果。或求淨居或求無色或求涅槃不",
    "T37n1764_009:0865c11": "欲久住。是故不說為眾生居。二十五有如上",
    "T37n1764_009:0865c12": "辨列。所說如是。弟子不解。隨別異執。所以成",
    "T37n1764_009:0865c13": "諍。第十六門諍其五戒及與八戒具不具得。",
    "T37n1764_009:0865c14": "餘對皆悉共諍一法。今此乃於二種法中別起",
    "T37n1764_009:0865c15": "二諍。拷實具論。五戒門中別有兩諍。八戒",
    "T37n1764_009:0865c16": "亦爾。五中二者。依如毘曇五戒要須具受乃",
    "T37n1764_009:0865c17": "得。但就持中或持一者名為一分。持二戒者",
    "T37n1764_009:0865c18": "名為少分。持三持四名為多分。備持五戒名",
    "T37n1764_009:0865c19": "為具足。不畜妻者名為斷婬。若依成實及大",
    "T37n1764_009:0865c20": "智論分受亦得。受一戒者名為一分。受二小",
    "T37n1764_009:0865c21": "分。受三受四名為多分。全受名具。加不畜妻",
    "T37n1764_009:0865c22": "名為斷婬。今此偏舉成實一諍。毘曇所立略",
    "T37n1764_009:0865c23": "而不舉。道理如何。受五戒者亦有分得不分",
    "T37n1764_009:0865c24": "得義。是義云何。受五戒時先歸三寶。歸三寶",
    "T37n1764_009:0865c25": "時具得成體名為具得。如昔比丘三語得戒。",
    "T37n1764_009:0865c26": "後列戒相。問能時不別舉別問。若堪持者答",
    "T37n1764_009:0865c27": "言能持。若不堪者答言不能。約就此時名不",
    "T37n1764_009:0865c28": "具得。義既如是。毘曇法中聞三歸時全得戒",
    "T37n1764_009:0865c29": "體。便言戒相亦不分得。所以成諍成實法中",
    "T37n1764_009:0866a01": "聞列戒相隨堪分受。謂體亦爾所以成諍。文",
    "T37n1764_009:0866a02": "中有三。一釋摩男請問如來優婆塞義。如來",
    "T37n1764_009:0866a03": "為解。二摩男重請一分之義。如來為釋。三人",
    "T37n1764_009:0866a04": "聞起諍。五戒之義廣如別章。此應具論。就八",
    "T37n1764_009:0866a05": "戒中准依餘論具有兩諍。毘曇所說八戒必",
    "T37n1764_009:0866a06": "須一日一夜具受乃得不得增減。成實所說且",
    "T37n1764_009:0866a07": "言日夜多少皆得。今此偏舉毘曇一諍。成實",
    "T37n1764_009:0866a08": "不論。道理如何。八戒齋中亦有具得不具得",
    "T37n1764_009:0866a09": "義。若論受齋局唯在於一日一夜名為具得。",
    "T37n1764_009:0866a10": "一日一夜是齋分故。若直受戒時分不定名",
    "T37n1764_009:0866a11": "不具得。義既如是。毘曇法中聞齋日夜謂戒",
    "T37n1764_009:0866a12": "亦然所以成諍。成實法中聞戒不定謂齋亦",
    "T37n1764_009:0866a13": "爾所以成諍。文中迦旃初舉己說問佛是非。",
    "T37n1764_009:0866a14": "次佛為辨。或一日等但得戒善不名得齋。一",
    "T37n1764_009:0866a15": "日一夜方成齋故。下明弟子不解起諍。八戒",
    "T37n1764_009:0866a16": "之義廣如別章。此應具論。第十七門犯重",
    "T37n1764_009:0866a17": "失戒不失戒義。先辨諍相。有人宣說犯重失",
    "T37n1764_009:0866a18": "戒有言不失。次辨道理。亦失不失。失其受力",
    "T37n1764_009:0866a19": "故名為失。不失受體名為不失。猶如燋種無",
    "T37n1764_009:0866a20": "力有體。義既如是。不須偏執。文中初明犯重",
    "T37n1764_009:0866a21": "之過凡聞起諍。後說犯重但名污道凡聞起",
    "T37n1764_009:0866a22": "諍。羅漢比丘名畢竟到。見道已上名為示道。",
    "T37n1764_009:0866a23": "示猶見也。七方便人名為受道。外凡造過名",
    "T37n1764_009:0866a24": "為污道。第十八門明二乘人有得作佛不作",
    "T37n1764_009:0866a25": "佛義。先辨諍相。諍相可知。次須論理。亦作不",
    "T37n1764_009:0866a26": "作。守小不作捨小便作。義既兩兼。不得偏執。",
    "T37n1764_009:0866a27": "文先明作。言一乘者乘行一也。言一道者道",
    "T37n1764_009:0866a28": "法一也。言一行者是乘體也。言一緣者道法",
    "T37n1764_009:0866a29": "體也。法是行緣故名為緣。據大攝小。其唯一",
    "T37n1764_009:0866b01": "故皆當作佛。愚聞不解。便言定作。如來復說",
    "T37n1764_009:0866b02": "須陀洹等得小涅槃。愚人不解。便言二乘定",
    "T37n1764_009:0866b03": "不作佛。第十九門辨明佛性即離之義。先",
    "T37n1764_009:0866b04": "辨諍相。有人宣說五陰之相即是佛性。有人",
    "T37n1764_009:0866b05": "說離。次須論理。理則佛性不即不離。實不",
    "T37n1764_009:0866b06": "同相故言不即。相實是性非令相外名為不",
    "T37n1764_009:0866b07": "離。義既如是。不得偏執。文中但明說性不即",
    "T37n1764_009:0866b08": "凡聞起諍。不離一邊略而不舉。若欲更辨不",
    "T37n1764_009:0866b09": "異後門為是。不說。明不即中有四復次。一說",
    "T37n1764_009:0866b10": "性六事人謂定離。二說性如空人謂定離。三",
    "T37n1764_009:0866b11": "說性如似宅中寶藏人謂定離。四說犯禁及",
    "T37n1764_009:0866b12": "闡提等皆有佛性人謂定離。第二十門明闡",
    "T37n1764_009:0866b13": "提等有性無性。先辨諍相。有人宣說眾生定",
    "T37n1764_009:0866b14": "有。有言定無所以成諍。次須論理。理則不定。",
    "T37n1764_009:0866b15": "生死身中即無佛果名為不有。不無佛因說",
    "T37n1764_009:0866b16": "為不無。又如下說四種佛性。一闡提人有不",
    "T37n1764_009:0866b17": "善陰及理佛性名為不無。無善五陰及佛果",
    "T37n1764_009:0866b18": "性名為不有。文中有三。一佛說有性我說眾",
    "T37n1764_009:0866b19": "生即佛性等法說明有。次喻後合。二如我為",
    "T37n1764_009:0866b20": "王說箜篌下佛說性無。先喻後合。三明眾生",
    "T37n1764_009:0866b21": "聞之不解作種種說或有或無。第二十一門",
    "T37n1764_009:0866b22": "有十方佛無十方佛。先辨諍相。有人聞說一",
    "T37n1764_009:0866b23": "國。無有二佛俱出。便言一向無十方佛。有人",
    "T37n1764_009:0866b24": "宣說有十方佛。次辨道理。初非後是。文中初",
    "T37n1764_009:0866b25": "說一國無二人聞起諍。後佛宣說有十方佛",
    "T37n1764_009:0866b26": "不彰起諍。以當理故。",
    "T37n1764_009:0866b27": "上來別答。如是諍論是佛境界是第三段結",
    "T37n1764_009:0866b28": "嘆顯深令人仰推。若人於是生疑心下是第",
    "T37n1764_009:0866b29": "四段明其愚智取捨得失令人捨著。若人生",
    "T37n1764_009:0866c01": "疑猶能摧壞無量煩惱如須彌山捨著得也。",
    "T37n1764_009:0866c02": "舉劣顯勝。疑有二種。一是邪見前方便疑。唯",
    "T37n1764_009:0866c03": "增情惑不能破結。二是解心前方便疑。能破",
    "T37n1764_009:0866c04": "決定邪見煩惱。今據後門是故說疑能破煩",
    "T37n1764_009:0866c05": "惱如須彌矣。疑者猶能摧壞無量邪執煩惱",
    "T37n1764_009:0866c06": "如須彌山況正見者。若於是中生決定下取",
    "T37n1764_009:0866c07": "著失也。於中決定是名執著總顯其過。迦",
    "T37n1764_009:0866c08": "葉白下問答廣辨。有九問答。前八問答明斷",
    "T37n1764_009:0866c09": "善根。後一問答明生善根。就前八中初二問",
    "T37n1764_009:0866c10": "答明執著義。次四問答明疑惑義。後二問答",
    "T37n1764_009:0866c11": "明疑及著斷善根義就明著中初一問答明",
    "T37n1764_009:0866c12": "執著相後一問答明著善惡。文顯可知。就",
    "T37n1764_009:0866c13": "明疑中迦葉初言如是人者本自不疑云何說",
    "T37n1764_009:0866c14": "言不壞疑網乘前為問。佛前說言執著之人",
    "T37n1764_009:0866c15": "不壞疑網故名不善故今問之。此人由來於法",
    "T37n1764_009:0866c16": "不疑云何不壞。下佛答之。夫不疑者於正義",
    "T37n1764_009:0866c17": "中心不決了即是疑也。第二迦葉乘言重問。",
    "T37n1764_009:0866c18": "若執著人於法不疑即名疑者。有人決謂須",
    "T37n1764_009:0866c19": "陀洹人不墮惡道。是人亦應名著名疑。下佛",
    "T37n1764_009:0866c20": "答之。是可名定不得名疑對問略釋。下廣釋",
    "T37n1764_009:0866c21": "之。初先明疑。後顯不疑。就明就中初三譬喻",
    "T37n1764_009:0866c22": "廣顯疑相。一切眾生先見二物。後更生疑結",
    "T37n1764_009:0866c23": "成疑義。何以下釋。於二物中心不決了所以",
    "T37n1764_009:0866c24": "生疑。我亦不下翻對前疑以顯不疑我於須",
    "T37n1764_009:0866c25": "陀無二說故彼人不疑。第三迦葉乘言重問。",
    "T37n1764_009:0866c26": "如佛所說要先現見然後疑者牒佛前言。有人",
    "T37n1764_009:0866c27": "未見亦復生疑總翻佛語。下別顯之。何等徵",
    "T37n1764_009:0866c28": "問。所謂涅槃就法以辨。一切眾生從本以來",
    "T37n1764_009:0866c29": "不見涅槃亦復生疑明不由見。譬如有人路值",
    "T37n1764_009:0867a01": "濁水喻說以顯。下佛答之。先解其法。後釋其",
    "T37n1764_009:0867a02": "喻。法中涅槃即是苦斷非涅槃者即是苦也直",
    "T37n1764_009:0867a03": "立道理。一切生下明人皆由先見生疑非不先",
    "T37n1764_009:0867a04": "見。見有二種總以標舉。見苦非苦列其二名。",
    "T37n1764_009:0867a05": "苦非苦者即飢渴等辨其二相。下明眾生因見",
    "T37n1764_009:0867a06": "生疑。見已生疑當有畢竟離是苦不正明生",
    "T37n1764_009:0867a07": "疑。是故下結。下釋其喻。先牒問辭總非不然。",
    "T37n1764_009:0867a08": "何以下釋。是人先於餘處見水有淺有深。是",
    "T37n1764_009:0867a09": "故於此未到之處而生疑心。不知為當同於",
    "T37n1764_009:0867a10": "昔淺為同舊深第四迦葉乘言重問。是人",
    "T37n1764_009:0867a11": "先見深淺水時已不生疑。何故於今而復生",
    "T37n1764_009:0867a12": "疑。下佛答之。本未行處心不決了是故生疑。",
    "T37n1764_009:0867a13": "下二問答明疑及著斷善根中初一問答出",
    "T37n1764_009:0867a14": "疑著人。是誰問也。斷善答也後一問答正",
    "T37n1764_009:0867a15": "明斷善。世尊何人能斷善根乘前請問。下佛",
    "T37n1764_009:0867a16": "答之。初先略答。離是四下隨別廣答。若有深",
    "T37n1764_009:0867a17": "見無因果下總以結之。略中總明黠慧利根",
    "T37n1764_009:0867a18": "善能分別簡利異鈍。遠離友等簡惡異善。良",
    "T37n1764_009:0867a19": "以不能近友聞法正思修行故斷善根。如是",
    "T37n1764_009:0867a20": "能斷總以結之。廣中有四。一謗無施。二謗",
    "T37n1764_009:0867a21": "無父母。三謗無因果。四謗無聖人。謗無施中",
    "T37n1764_009:0867a22": "有六復次。一明無施若有施者。現行施時捨",
    "T37n1764_009:0867a23": "財為因。未來還應得無財果。二施者受者財",
    "T37n1764_009:0867a24": "物無常故無布施。三施主施人色力壽命安",
    "T37n1764_009:0867a25": "樂辨才。受者受已作善惡業。所作善惡施主",
    "T37n1764_009:0867a26": "不得。明知色力壽命等果施者不得。於中初",
    "T37n1764_009:0867a27": "法次喻後合。下結無施。四施物無記明無善",
    "T37n1764_009:0867a28": "果。五施者是意無見無對。非是色法云何可",
    "T37n1764_009:0867a29": "施。六施佛像命過父母。無受施者云何有報。",
    "T37n1764_009:0867b01": "第二謗無父母之中有六復次。初直設難。",
    "T37n1764_009:0867b02": "若言父母是眾生因則應常生。以不常生明",
    "T37n1764_009:0867b03": "知父母非眾生因。二若言父母是眾生因因",
    "T37n1764_009:0867b04": "無缺少。所生之子一人應具男女二根。然無",
    "T37n1764_009:0867b05": "具者明知非因。三眼見眾生不似父母明知",
    "T37n1764_009:0867b06": "非因。四眾生父母同於四無明知非因。先舉",
    "T37n1764_009:0867b07": "四無。次明父母同彼四無。下就設難。若言是",
    "T37n1764_009:0867b08": "因父母死時子不必死明知非因。五有化生",
    "T37n1764_009:0867b09": "及濕生等明知父母非眾生因。六舉諸鳥得",
    "T37n1764_009:0867b10": "身各異明知非因。第三謗無因果之中有三",
    "T37n1764_009:0867b11": "復次。一現見世人行善有苦造惡得樂明無果",
    "T37n1764_009:0867b12": "報。二謬引聖說。有人修善墮墜三塗。有人行",
    "T37n1764_009:0867b13": "惡上生人天。明無果報。三舉聖人所說不定",
    "T37n1764_009:0867b14": "證無果報。第四謗無聖人之中有九復次。",
    "T37n1764_009:0867b15": "一有煩惱時道不能壞。無煩惱時道則無用。",
    "T37n1764_009:0867b16": "明無聖人。先總說無。何以故下破有成無。於",
    "T37n1764_009:0867b17": "中先明有煩惱時道不能破。後明無時道無",
    "T37n1764_009:0867b18": "所用。下牒結無。二人不齋得明知無道。於",
    "T37n1764_009:0867b19": "中三句。一明十二因緣齋等。二八正下徵道",
    "T37n1764_009:0867b20": "同之。三而今下以不齊得證成無道。此是第",
    "T37n1764_009:0867b21": "二。三聖人猶有共凡夫法證無聖道。謂飲",
    "T37n1764_009:0867b22": "食等。四以聖人猶有煩惱業苦不盡明無聖",
    "T37n1764_009:0867b23": "人。於中先明聖有煩惱聖人受樂明有貪也",
    "T37n1764_009:0867b24": "亦罵辱等明有瞋也。復有嫉妬及憍慢等受",
    "T37n1764_009:0867b25": "於苦樂明聖有苦。作善惡等明聖有業。是因",
    "T37n1764_009:0867b26": "緣下結無聖人。若有道下難無聖道。五道",
    "T37n1764_009:0867b27": "性多憐不應待人修習方得。待修方得明無",
    "T37n1764_009:0867b28": "聖道。於中有五。一明聖人法多憐愍。二何故",
    "T37n1764_009:0867b29": "下明憐由道。三若道性憐下徵破須修。四如",
    "T37n1764_009:0867c01": "其無下難道非憐。五結無聖道。此是第五。",
    "T37n1764_009:0867c02": "六不同四大令人齊得明無聖道。於中初明",
    "T37n1764_009:0867c03": "四大齋等。若有聖下徵道同大。然今已下不",
    "T37n1764_009:0867c04": "同證無。七就涅槃一異徵無。文別有六。一",
    "T37n1764_009:0867c05": "就一設難若諸聖人有一涅槃當知無聖正徵",
    "T37n1764_009:0867c06": "令無。何以下釋。常法無得無可取捨故無聖",
    "T37n1764_009:0867c07": "人。二就多設難。若諸聖人涅槃多者道則無",
    "T37n1764_009:0867c08": "常正徵顯過。何以下釋可數法故。三重就一",
    "T37n1764_009:0867c09": "設難。涅槃若一一人得時應一切得。四重就",
    "T37n1764_009:0867c10": "多設難。涅槃若多則是有邊云何名常。第五",
    "T37n1764_009:0867c11": "雙就一多設難。若涅槃一解脫是多如蓋是",
    "T37n1764_009:0867c12": "一牙。舌是多是義不然雙牒以非。何故下釋。",
    "T37n1764_009:0867c13": "隨一一人所得各異非一切得則是有邊。邊",
    "T37n1764_009:0867c14": "則無常云何得名為涅槃乎。涅槃若無誰為",
    "T37n1764_009:0867c15": "聖人。六是故下結無聖人。此是第七。八道",
    "T37n1764_009:0867c16": "不假緣應一切得不一切得明無聖道。於中",
    "T37n1764_009:0867c17": "初明道非緣得。何故一切不作聖人約法徵",
    "T37n1764_009:0867c18": "人。若一切下以不齊得結無聖道。九難破道",
    "T37n1764_009:0867c19": "因成無聖道。於中先舉二種道因。謂聞及思。",
    "T37n1764_009:0867c20": "修即是道故不舉修。下就設難。先難有因。此",
    "T37n1764_009:0867c21": "二因緣若有因生所從因緣復從誰生。如是",
    "T37n1764_009:0867c22": "展轉有無窮過。下難無因。若此二事不從因",
    "T37n1764_009:0867c23": "生一切眾生何故不得。前略次廣。下總結",
    "T37n1764_009:0867c24": "之。若有深見無因無果能斷信等正結斷善。",
    "T37n1764_009:0867c25": "下辯其相。非愚非天非三惡趣破僧亦爾類",
    "T37n1764_009:0867c26": "以顯之。前八問答明其斷善。下一問答明",
    "T37n1764_009:0867c27": "其生善。迦葉先問何時當生。下佛答中初對",
    "T37n1764_009:0867c28": "前問正明生時。或初入獄怖畏時生。或出地",
    "T37n1764_009:0867c29": "獄罪盡時生。善有三下彰彼善根得生所由。",
    "T37n1764_009:0868a01": "由過去善所生當果不斷故生。先舉三善。次",
    "T37n1764_009:0868a02": "列三名。過去善因雖復滅盡果報未就是故",
    "T37n1764_009:0868a03": "不名斷過去果彰所不斷。由此不斷當善得",
    "T37n1764_009:0868a04": "生。斷三世因名斷善者舉其所斷顯所不斷。",
    "T37n1764_009:0868a05": "義如上釋。斷其過去生現之義名斷過因。現",
    "T37n1764_009:0868a06": "不起故不能生後名斷現因。後不生故復不",
    "T37n1764_009:0868a07": "生後名斷來因。唯斷此因不斷過家當來之",
    "T37n1764_009:0868a08": "果。故善得生。自下第三答上問中今欲問",
    "T37n1764_009:0868a09": "陰而我無智如是甚深唯佛境界下明如來善",
    "T37n1764_009:0868a10": "知諸陰以答其問。此是如來隨自意語不與",
    "T37n1764_009:0868a11": "他共。是故迦葉乃至精進菩薩不知。唯佛境",
    "T37n1764_009:0868a12": "界。辨此何為。為彰如來智德淵深所知獨絕。",
    "T37n1764_009:0868a13": "令彼闡提於佛義法仰推成信。文中有二。一",
    "T37n1764_009:0868a14": "明佛能知佛性五陰。二我終不與世間淨下",
    "T37n1764_009:0868a15": "明佛能知法相五陰。知佛性陰為化闡提令",
    "T37n1764_009:0868a16": "生信解。知法相陰為化闡提令修治行。佛性",
    "T37n1764_009:0868a17": "陰中要唯有三。一不善五陰。二善五陰。三佛",
    "T37n1764_009:0868a18": "果五陰。細分有七。始從常沒乃至第七水陸",
    "T37n1764_009:0868a19": "俱行。法相陰中麁分有二。一凡。二聖。細分有",
    "T37n1764_009:0868a20": "四。一知染果。二知染因。三知淨果。四知淨因。",
    "T37n1764_009:0868a21": "具知此等名知諸陰佛性陰中文別有六。",
    "T37n1764_009:0868a22": "一約四答辨性體狀。二約三語彰性分齊。三",
    "T37n1764_009:0868a23": "約一語明性周盡。四約七語明說性意。五重",
    "T37n1764_009:0868a24": "約如來隨自意語明性淵深。唯佛獨知餘人",
    "T37n1764_009:0868a25": "不測去人取謗。六約虛空辨性同異遣人耶",
    "T37n1764_009:0868a26": "執。此六段中初二一對為化闡提令生信解。",
    "T37n1764_009:0868a27": "於中初段廣就四答辨性體狀化令生解。後",
    "T37n1764_009:0868a28": "段明性唯佛獨知乃至十住菩薩不了。令彼",
    "T37n1764_009:0868a29": "闡提自捨己執仰推成信。次二一對為化闡",
    "T37n1764_009:0868b01": "提令起願求。於中初段明陰界入攝性周盡示",
    "T37n1764_009:0868b02": "其求處。後段明佛說性之意為令闡提知佛",
    "T37n1764_009:0868b03": "說意捨過趣求。後二一對為化闡提令離邪",
    "T37n1764_009:0868b04": "過。於中初段重約如來隨自意語明其佛性",
    "T37n1764_009:0868b05": "唯佛獨知餘人不測誠勸捨謗。故下文中明",
    "T37n1764_009:0868b06": "說定有及與定無悉皆名為謗佛法僧令人捨",
    "T37n1764_009:0868b07": "遠。後段約空辨性同異令捨邪解。就初段",
    "T37n1764_009:0868b08": "中先問後答。問中迦葉乘前所明斷善根義。",
    "T37n1764_009:0868b09": "即就其人以問佛性。令斷善人於己身性生",
    "T37n1764_009:0868b10": "信解故。於中有二。一就時徵問。性為過去未",
    "T37n1764_009:0868b11": "來現在。二如來亦說佛性六下就人徵問。問",
    "T37n1764_009:0868b12": "一闡提佛性有無。此佛別答。宣審記知。前中",
    "T37n1764_009:0868b13": "初言若斷三因名斷善根牒佛前言。斷善根",
    "T37n1764_009:0868b14": "人即有佛性牒佛上語。下就徵問。如是佛性",
    "T37n1764_009:0868b15": "為過為現為是未來為遍三世進退審定。下",
    "T37n1764_009:0868b16": "就設難。若過徵前。云何名常以理徵責。謝往",
    "T37n1764_009:0868b17": "之法何得稱常。佛性亦常當知非過以理驗",
    "T37n1764_009:0868b18": "非。以理測尋未敢專決是以言亦。若未牒前。",
    "T37n1764_009:0868b19": "云何名常以理徵責。現無當有何得名常。何",
    "T37n1764_009:0868b20": "故已下遮佛無常成非未來。如來若說性是",
    "T37n1764_009:0868b21": "無常故在未來。無常不定何故佛說一切眾",
    "T37n1764_009:0868b22": "生必定當得此反徵也。若必定得云何言斷",
    "T37n1764_009:0868b23": "順以難之。定得之法體即常住。云何說言",
    "T37n1764_009:0868b24": "闡提現斷令在未來。但令未來即是現斷故",
    "T37n1764_009:0868b25": "為此徵。若現牒前。復云何常以理徵責。現起",
    "T37n1764_009:0868b26": "之法本無今有已有還無故不名常。何故已",
    "T37n1764_009:0868b27": "下遮佛無常成非現在。若言無常遷轉不定",
    "T37n1764_009:0868b28": "何故復言常而可見。上來第一就時徵問。",
    "T37n1764_009:0868b29": "自下第二就人徵問難彼闡提有無之義。於",
    "T37n1764_009:0868c01": "中先舉如來所說六種佛性。若斷善下就人",
    "T37n1764_009:0868c02": "設難。前中如來說性有六牒佛上言。佛前第",
    "T37n1764_009:0868c03": "七功德之中說斯六種故今牒之。下列其名。",
    "T37n1764_009:0868c04": "名如上釋。此明因性故隱我樂。義如上解。下",
    "T37n1764_009:0868c05": "文具就五種六種七種佛性明闡提人有無之",
    "T37n1764_009:0868c06": "義。今但舉六。言略故爾。就人難中若斷善根",
    "T37n1764_009:0868c07": "有佛性者不名斷善執有徵無。若無佛性云",
    "T37n1764_009:0868c08": "何復言一切皆有執無徵有。若言佛性亦有",
    "T37n1764_009:0868c09": "亦斷云何說常雙牒以徵。有而可斷便同有",
    "T37n1764_009:0868c10": "為云何說常。下佛答之。先立四答。後就辨",
    "T37n1764_009:0868c11": "性。明四答中先舉。次列下辨其相。定中初問",
    "T37n1764_009:0868c12": "次辨後結。辨中五句前二世俗因果法定。後",
    "T37n1764_009:0868c13": "三出世因果法定。分別答中初問次辨。於中",
    "T37n1764_009:0868c14": "且就四諦辨之。是名下結。隨問答中初問次",
    "T37n1764_009:0868c15": "辨。四句兩對。一說無常。二隨問以答。三說法",
    "T37n1764_009:0868c16": "燒。四隨問以答。一門略而不辨。十力已下",
    "T37n1764_009:0868c17": "就前四答以辨佛性。文別有四。第一就其分",
    "T37n1764_009:0868c18": "別答門明性體狀。二就置答破離偏著。三迦",
    "T37n1764_009:0868c19": "葉白云何名因亦過去下重顯向前分別中",
    "T37n1764_009:0868c20": "義。四眾生佛性非有無下。重顯向前置答中",
    "T37n1764_009:0868c21": "義。就初段中要分為二。一就如來後身佛性",
    "T37n1764_009:0868c22": "以答前問二就九住已還佛性收答前問。細",
    "T37n1764_009:0868c23": "分有四。一就如來後身佛性明闡提人有無",
    "T37n1764_009:0868c24": "之義答上後問。二如來佛性非過去下就彼",
    "T37n1764_009:0868c25": "如來後身佛性明是三世非三世義答上初",
    "T37n1764_009:0868c26": "問。三九住下明九地下所有佛性有是三世",
    "T37n1764_009:0868c27": "非三世義答上初問。乘前便故先以論之。四",
    "T37n1764_009:0868c28": "是五種下就九地下所有佛性明闡提人有無",
    "T37n1764_009:0868c29": "之義答上後問。初中有三。一明如來佛性",
    "T37n1764_009:0869a01": "體狀。二明後身佛性體狀。三雙就前二明闡",
    "T37n1764_009:0869a02": "提人有無之義。初中十力四無畏等彰其性",
    "T37n1764_009:0869a03": "體。則有七事辨其性義。先舉次列。不還名",
    "T37n1764_009:0869a04": "常自在曰我。永安稱樂。無垢曰淨。離妄名真。",
    "T37n1764_009:0869a05": "不虛曰實。體順稱善。准後此中更應立一名",
    "T37n1764_009:0869a06": "曰全見。文略不辨。是名下結。第二段中亦應",
    "T37n1764_009:0869a07": "先出後身性體。然後辨義。體略不論。今唯辨",
    "T37n1764_009:0869a08": "義。後身有六標別舉數。十地學窮名曰後身。",
    "T37n1764_009:0869a09": "理性一味上下義齊。行性差殊前後不等。今",
    "T37n1764_009:0869a10": "論行性。十地劣佛故但說六。次列其名。常淨",
    "T37n1764_009:0869a11": "真實及善同前。我之與樂理實齊有。隨義隱",
    "T37n1764_009:0869a12": "顯。在因不說。何故如是。此如上釋。我是佛義",
    "T37n1764_009:0869a13": "在因不論。樂者是其涅槃之義。據相斷結名",
    "T37n1764_009:0869a14": "為涅槃因中亦有。樂隨涅槃亦通在因。故上",
    "T37n1764_009:0869a15": "文說菩薩涅槃有樂有淨。就實諸佛不生煩",
    "T37n1764_009:0869a16": "惱方名涅槃。樂隨涅槃唯在佛果。今從後義",
    "T37n1764_009:0869a17": "故不說樂。後身菩薩於己佛性十分見一故",
    "T37n1764_009:0869a18": "名少見。是名下結。第三段中如汝先問斷善",
    "T37n1764_009:0869a19": "根人有佛性者牒其問辭。亦有如來後身佛",
    "T37n1764_009:0869a20": "性明其有也。是二佛性障未來故得名為無",
    "T37n1764_009:0869a21": "彰其無義。定得名有釋成有義。無義已顯不",
    "T37n1764_009:0869a22": "勞更釋。是名下結。此初段竟第二段中文",
    "T37n1764_009:0869a23": "別有四。一局明如來果德佛性非是過去未",
    "T37n1764_009:0869a24": "來現在證實返望。由來無相知復約何宣說",
    "T37n1764_009:0869a25": "三世。故非過去未來現在。二局明後身已上",
    "T37n1764_009:0869a26": "佛性現在未來。經釋可知。三就佛佛性始終",
    "T37n1764_009:0869a27": "通論。地前名因。初地已上隨分剋證通名為",
    "T37n1764_009:0869a28": "果。如來未得阿耨菩提佛性因故亦過等者",
    "T37n1764_009:0869a29": "地前佛性隨妄流轉故是過去未來現在。果",
    "T37n1764_009:0869b01": "則不爾有是三世非三世者初地已上不同地",
    "T37n1764_009:0869b02": "前一向三世故言不爾。十地已還是其三世",
    "T37n1764_009:0869b03": "漸次證故。至佛則非義如前解。四就後身菩",
    "T37n1764_009:0869b04": "薩佛性始終通論。亦解行前名為性因。地上",
    "T37n1764_009:0869b05": "名果。後身性因亦過去等。義如前釋。果亦如",
    "T37n1764_009:0869b06": "是同前因也。此第二竟。",
    "T37n1764_009:0869b07": "第三段中三階論之。九地一階。六七八地為",
    "T37n1764_009:0869b08": "第二階。五地至初為第三階。就初階中九住",
    "T37n1764_009:0869b09": "有六標別舉數。次列其名。五種如前。言可見",
    "T37n1764_009:0869b10": "者先已聞知。不久眼見故曰可見。下就此性",
    "T37n1764_009:0869b11": "約時分別。地前名因。地上名果因是三世。果",
    "T37n1764_009:0869b12": "亦如是。第二階中八住至六佛性五事標別",
    "T37n1764_009:0869b13": "舉數。次列其名。真實淨善可見同前。略不說",
    "T37n1764_009:0869b14": "常。何故而然。此亦是其隱顯言耳。如上文說",
    "T37n1764_009:0869b15": "常者是其法身之義。佛及後身眼見佛性顯",
    "T37n1764_009:0869b16": "法成身。常隨法身故彼有之。九地菩薩雖未",
    "T37n1764_009:0869b17": "眼見聞見明了。知如來藏是己自體攝法成",
    "T37n1764_009:0869b18": "身。常隨法身彼亦有之。八地已還未得同彼",
    "T37n1764_009:0869b19": "故不說常。若爾何故得說善淨及與真實。解",
    "T37n1764_009:0869b20": "亦有以。依上文說淨是法義。法寶義寬。上下",
    "T37n1764_009:0869b21": "同依。淨隨法說故通不局。問曰若淨義通上",
    "T37n1764_009:0869b22": "下皆名淨者。如地經說前之七地行於染淨",
    "T37n1764_009:0869b23": "菩薩之道不名純淨。今此何故一向名淨。彼",
    "T37n1764_009:0869b24": "據行修前之七地功用未息有淨不淨。今依",
    "T37n1764_009:0869b25": "此經淨是法義。法義該通。淨亦如之。真之與",
    "T37n1764_009:0869b26": "實是實諦義。實諦理通。真實隨之義無所局。",
    "T37n1764_009:0869b27": "善者是其聖道之義。五地已前波若未明順",
    "T37n1764_009:0869b28": "忍不極細慢猶在名善不善。六地已上波若",
    "T37n1764_009:0869b29": "深明細慢已盡故唯名善。今論八地至六地",
    "T37n1764_009:0869c01": "性。故雖無常而有淨善及與真實。下就此性",
    "T37n1764_009:0869c02": "約時分別。地前名因。地上名果。因是三世。果",
    "T37n1764_009:0869c03": "亦如之。義同前釋。第三階中五地至初佛性",
    "T37n1764_009:0869c04": "五事標別舉數。次列其名。淨及真實可見同",
    "T37n1764_009:0869c05": "前。善不善者。於此位中漸修聖道隨分離過",
    "T37n1764_009:0869c06": "故名為善。破有未窮細慢未盡故名不善。亦",
    "T37n1764_009:0869c07": "應宣說因是過去未來現在果亦如是。類前",
    "T37n1764_009:0869c08": "可知。略不具論。此第三竟。自下第四就九",
    "T37n1764_009:0869c09": "地還所有佛性明闡提人有無之義。先牒前",
    "T37n1764_009:0869c10": "性。是五種者牒前兩種五種佛性。六種性者",
    "T37n1764_009:0869c11": "牒前九地六種佛性。後身六種此不須。牒前",
    "T37n1764_009:0869c12": "第二中已舉後身六種佛性明闡提人有無義",
    "T37n1764_009:0869c13": "竟。此何須牒。七種佛性亦不須牒當是翻者",
    "T37n1764_009:0869c14": "乘勢舉來不須所以。亦同向者後身六種。下",
    "T37n1764_009:0869c15": "就所牒明闡提人有無之義。當得名有。略不",
    "T37n1764_009:0869c16": "說無。上來第一就分別答明性體狀。自下",
    "T37n1764_009:0869c17": "第二就其置答破離取著。於中初先略就置",
    "T37n1764_009:0869c18": "答破定有無。迦葉言下問答重顯。迦葉先問。",
    "T37n1764_009:0869c19": "我聞不答乃名置答今者何緣答名置答。下",
    "T37n1764_009:0869c20": "佛為釋。我亦不說置而不答乃說置答。反其",
    "T37n1764_009:0869c21": "所聞。如是置下正為辨釋。有二總舉。遮止莫",
    "T37n1764_009:0869c22": "著列其二名。謂遮取無莫聽著有。下釋如是",
    "T37n1764_009:0869c23": "無勞異解。以是下結。自下第三重顯向前",
    "T37n1764_009:0869c24": "分別中義。於中有四。一顯前三世非三世義。",
    "T37n1764_009:0869c25": "二須陀斯陀斷少已下顯上闡提有無之義。",
    "T37n1764_009:0869c26": "三未來云何能生善下重顯後段。四若言五",
    "T37n1764_009:0869c27": "陰是佛性下重顯初段。就初段中迦葉先問。",
    "T37n1764_009:0869c28": "云何因是過現未來。果亦過去現在未來。亦",
    "T37n1764_009:0869c29": "非過去現在未來。佛答有二。一正對前問明",
    "T37n1764_009:0870a01": "因三世果通是非。二從一切無明已下辨出",
    "T37n1764_009:0870a02": "法體。前中初言五陰二種總以標舉。因果列",
    "T37n1764_009:0870a03": "名。此如上釋。地前名因。地上名果。下就此二",
    "T37n1764_009:0870a04": "約時分異。因是過去現在未來地前之性。果",
    "T37n1764_009:0870a05": "亦過去現在未來謂從初地乃至十地。亦非",
    "T37n1764_009:0870a06": "過去現在未來所謂佛果。並如上釋。下出",
    "T37n1764_009:0870a07": "體中先法後喻。法中一切無明等結悉是佛",
    "T37n1764_009:0870a08": "性辨出向前三世因體。何以下釋。此雖煩惱",
    "T37n1764_009:0870a09": "佛性因故名為佛性。此初地上佛性家因名",
    "T37n1764_009:0870a10": "佛性因。從無明等得善五陰是名佛性辨出",
    "T37n1764_009:0870a11": "向前三世果體。從善五陰獲得菩提辨出向",
    "T37n1764_009:0870a12": "前非三世果。喻中有二。一約血乳生出血",
    "T37n1764_009:0870a13": "乳。明不善陰生善五陰。是故我先說生佛性",
    "T37n1764_009:0870a14": "如雜血乳辨法同喻。是從不善生善陰故。佛",
    "T37n1764_009:0870a15": "於此經先明三乘。同性之中說生佛性。如雜",
    "T37n1764_009:0870a16": "血者已下約喻顯法。血者即是無明行等約",
    "T37n1764_009:0870a17": "喻以顯不善五陰。乳即善陰約喻以顯善五",
    "T37n1764_009:0870a18": "陰也。二約精血成身之喻明從不善及善五",
    "T37n1764_009:0870a19": "陰得果五陰。於中初法次喻後合。法中是故",
    "T37n1764_009:0870a20": "我說從惱及善五陰得菩提者。從善不善二",
    "T37n1764_009:0870a21": "種五陰得佛果故。佛說從惱及善五陰得菩",
    "T37n1764_009:0870a22": "提也。喻中初言如眾生身喻菩提果。皆從精",
    "T37n1764_009:0870a23": "血喻從煩惱及善五陰而得果也。合文可知",
    "T37n1764_009:0870a24": "上來第一顯前三世非三世義。自下第二顯",
    "T37n1764_009:0870a25": "前闡提有無之義。先明現無。迦葉白下彰",
    "T37n1764_009:0870a26": "其當有。前中先舉五種善性從須陀洹乃至",
    "T37n1764_009:0870a27": "如來為彰闡提現在所無。故偏舉善。此中所",
    "T37n1764_009:0870a28": "辨與上少異。上明三乘同性之中說聲聞性",
    "T37n1764_009:0870a29": "如出血乳。緣覺如酪。菩薩之人如生熟蘇。佛",
    "T37n1764_009:0870b01": "如醍醐。今此所說開始合終皆得無傷。問曰",
    "T37n1764_009:0870b02": "諸處多以緣覺共聲聞合。今有何義緣覺之",
    "T37n1764_009:0870b03": "人與菩薩人合為熟蘇。釋言緣覺其心狹劣",
    "T37n1764_009:0870b04": "與聲聞同。是故餘處與聲聞合。今以緣覺一",
    "T37n1764_009:0870b05": "向無退與菩薩同。故與菩薩同為熟蘇。下約",
    "T37n1764_009:0870b06": "此性明闡提人現障故無。初法次喻後合下",
    "T37n1764_009:0870b07": "結。明當有中迦葉先問。五六七等若未來",
    "T37n1764_009:0870b08": "有現在便無。云何說言斷善有性。佛答有二。",
    "T37n1764_009:0870b09": "一望果陰明一闡提未來斷惑得了了見故說",
    "T37n1764_009:0870b10": "為有。二是故下望善五陰明一闡提未來佛",
    "T37n1764_009:0870b11": "性還生善根故說為有。前中初喻有過去業",
    "T37n1764_009:0870b12": "現在得果。喻明闡提富得名有。闡提未來修",
    "T37n1764_009:0870b13": "善五陰名過去業。得果五陰名得果報。有未",
    "T37n1764_009:0870b14": "來下喻明闡提現在未得。有未來業喻闡提",
    "T37n1764_009:0870b15": "人當起善陰。以未生故終不生果喻闡提人",
    "T37n1764_009:0870b16": "過去未終善五陰故現在未得佛果五陰。下",
    "T37n1764_009:0870b17": "合顯法。有現煩惱明非現得合未來業以不",
    "T37n1764_009:0870b18": "生生故終不生果。若無煩惱一切應當了了",
    "T37n1764_009:0870b19": "見性明闡提人當見名有。合有過業現得受",
    "T37n1764_009:0870b20": "報。自下第二以生當善說性為有。是斷",
    "T37n1764_009:0870b21": "善人以現煩惱能斷善根明現不生。未來性",
    "T37n1764_009:0870b22": "力還生善根彰生在當。此第二竟。自下第",
    "T37n1764_009:0870b23": "三重顯向前後段中義。迦葉初問。未來云何",
    "T37n1764_009:0870b24": "能生善根。下佛答之。先立二喻。未來燈日雖",
    "T37n1764_009:0870b25": "復未生亦能破闇是一喻也。現雖未生當能",
    "T37n1764_009:0870b26": "破之。未來之生能生眾生是二喻也。十二緣",
    "T37n1764_009:0870b27": "中未來生支能生眾生。次合後結。自下第",
    "T37n1764_009:0870b28": "四重顯向前初段中義。初迦葉問。向前宣說",
    "T37n1764_009:0870b29": "三種五陰以為佛性若陰是性性便是內。云",
    "T37n1764_009:0870c01": "何說言性非內外。次佛答之。先呵失意。我先",
    "T37n1764_009:0870c02": "不說眾生佛性為中道者為之辨釋。如來前",
    "T37n1764_009:0870c03": "於師子品中廣解佛性為中道義故今指之。",
    "T37n1764_009:0870c04": "此明佛性雖就陰論非令同陰。故非內外名",
    "T37n1764_009:0870c05": "為中道。迦葉下復彰已問意。我不失意幡對",
    "T37n1764_009:0870c06": "前呵。直以眾生於中不解故發斯問對佛說",
    "T37n1764_009:0870c07": "中彰已問意。如來下復顯已說意。眾生不解",
    "T37n1764_009:0870c08": "即是中道就妄顯真。不解之情體是中道或",
    "T37n1764_009:0870c09": "解不解明諸眾生迷悟不等。為對不解顯已",
    "T37n1764_009:0870c10": "說意。所以舉之。我為眾生得開解故說非內",
    "T37n1764_009:0870c11": "外明已語意。何以下釋。先徵後辨。文有七番。",
    "T37n1764_009:0870c12": "一就五陰宣說中道。第二就其十二入法。第",
    "T37n1764_009:0870c13": "三就其內外道法。四就佛色心。五就內思及",
    "T37n1764_009:0870c14": "與聞法。六就檀行及餘五度。七就譬喻。文別",
    "T37n1764_009:0870c15": "可知。七中第一第二第七就不善陰以明中",
    "T37n1764_009:0870c16": "道。第三第五及第六番就善五陰以明中道。",
    "T37n1764_009:0870c17": "第四一番就佛五陰以明中道。於一一中皆",
    "T37n1764_009:0870c18": "先舉邊後翻說中。上來四段合為第三重顯",
    "T37n1764_009:0870c19": "向前分別中義。自下第四重顯向前置答中",
    "T37n1764_009:0870c20": "義。於中有二。一明佛性非有非無。二有人問",
    "T37n1764_009:0870c21": "下約理破情。亦得名為破情顯理。成前遮止",
    "T37n1764_009:0870c22": "莫著之義。初中復二。一約法報二種佛性明",
    "T37n1764_009:0870c23": "非有無。二亦有無下偏就報佛一種佛性明",
    "T37n1764_009:0870c24": "非有無。法報兩性云何非有而復非無。汎解",
    "T37n1764_009:0870c25": "有二。一就體說之。法佛之性本有法體。如礦",
    "T37n1764_009:0870c26": "中金名為非無。報佛之性本無法體。但有方",
    "T37n1764_009:0870c27": "便可生之義。如子中樹說為非有。此之一義",
    "T37n1764_009:0870c28": "如下文說。二約對辨。如此中說法佛之性是",
    "T37n1764_009:0870c29": "可見有。不同虛空不可見有故名非有。報佛",
    "T37n1764_009:0871a01": "之性是可生無。不同兔角不可生無故曰非",
    "T37n1764_009:0871a02": "無。法報兩性有無如是直就一種。報佛性中",
    "T37n1764_009:0871a03": "云何非有復言非無。如下文釋因中無果名",
    "T37n1764_009:0871a04": "為非有。有可生義說為非無。以有斯義今並",
    "T37n1764_009:0871a05": "論之。就初段中性非有無略以標舉。所以下",
    "T37n1764_009:0871a06": "釋。是故非有非無總結。釋中先問。下對辨之。",
    "T37n1764_009:0871a07": "先明非有明法佛性不同虛空不可見有故曰",
    "T37n1764_009:0871a08": "非有。不說無法以為非有。佛性雖有非如虛",
    "T37n1764_009:0871a09": "空略以標舉。何以下釋。虛空雖以無量方便",
    "T37n1764_009:0871a10": "不可得見彰空異性。佛性可見辨性異空。是",
    "T37n1764_009:0871a11": "故下結。良以虛空說無為有故有叵見。法佛",
    "T37n1764_009:0871a12": "之性說有為有故有可見。下明非無。明報佛",
    "T37n1764_009:0871a13": "性不同兔角不可生無故曰非無。非說有法",
    "T37n1764_009:0871a14": "以為非無。佛性雖無不同兔角略以標舉。何",
    "T37n1764_009:0871a15": "以下釋。龜毛兔角雖以方便不可得生彰無",
    "T37n1764_009:0871a16": "異性。佛性可生辨性異無。是故下結。良以兔",
    "T37n1764_009:0871a17": "角是畢竟無故無叵生彼報佛性是其有時未",
    "T37n1764_009:0871a18": "生之無故無可生。是故佛性非有非無總以",
    "T37n1764_009:0871a19": "結之。自下第二約就一種報佛佛性明非有",
    "T37n1764_009:0871a20": "無。亦有亦無略以標舉。云何下釋。有無合下",
    "T37n1764_009:0871a21": "約就有無明非有無。是故下結。上來就性明",
    "T37n1764_009:0871a22": "非有無。自下第二約理破情。亦得名為破情",
    "T37n1764_009:0871a23": "顯理成前遮止莫著之義。破却定無成前遮",
    "T37n1764_009:0871a24": "止。破遣定有成上莫著。文中有三。一約樹子",
    "T37n1764_009:0871a25": "相生因果破定有無。二約乳酪轉變因果破",
    "T37n1764_009:0871a26": "定有無。三約鹽喻緣助因果破定有無。就初",
    "T37n1764_009:0871a27": "段中有兩問答初一問答明有無義。後一問",
    "T37n1764_009:0871a28": "答明生不生。前中先就樹喻假問。是種子中",
    "T37n1764_009:0871a29": "有果無耶下佛答之。先辨喻相後約顯性。喻",
    "T37n1764_009:0871b01": "中應答亦有亦無略以標舉。何以下釋。以是",
    "T37n1764_009:0871b02": "下結。所以下釋。時節有異釋前無也。其體是",
    "T37n1764_009:0871b03": "一釋前有也。子果性一故言有果。合中佛性",
    "T37n1764_009:0871b04": "亦復如是合前有無。若言已下合時有異其",
    "T37n1764_009:0871b05": "體是一。先合體一。若言生中別有佛性是義",
    "T37n1764_009:0871b06": "不然非他異說。何以故下正明體一。真妄和",
    "T37n1764_009:0871b07": "合集成眾生。即此眾生可作佛義名為佛性。",
    "T37n1764_009:0871b08": "是故佛性即是眾生。又如世間麥芽麥莖乃",
    "T37n1764_009:0871b09": "至麥果同一麥性。麥性即是芽莖葉等。佛因",
    "T37n1764_009:0871b10": "佛果同一佛性。佛性即是眾生等也。由即是",
    "T37n1764_009:0871b11": "故凡佛性一。直以時異有淨不淨合前時異。",
    "T37n1764_009:0871b12": "下次明其生不生義。先問後答。軍喻無法。",
    "T37n1764_009:0871b13": "次就乳酪破定有無。於中初先正就乳酪破",
    "T37n1764_009:0871b14": "定有無。後約四緣生眼識等顯酪有無。前中",
    "T37n1764_009:0871b15": "先問。後佛答之。先辨喻相。後約顯性。喻中有",
    "T37n1764_009:0871b16": "四。一當相正破。二以相生前後徵破。三舉因",
    "T37n1764_009:0871b17": "類破。四舉果類破。初中有二。一破定有無。說",
    "T37n1764_009:0871b18": "有執著對破此有成上莫著。言無虛妄對破",
    "T37n1764_009:0871b19": "此無成上遮止。二離是下顯正道理。離是二",
    "T37n1764_009:0871b20": "事應定說言亦有亦無略顯道理。何故下釋。",
    "T37n1764_009:0871b21": "先釋有義。初問次辨後結可知。後釋無義。初",
    "T37n1764_009:0871b22": "問後辨。乳白酪黃名為色異。乳甘酪酢名為",
    "T37n1764_009:0871b23": "味異。乳冷酪熱名為性異。文略不噵治異生",
    "T37n1764_009:0871b24": "異。文相可知。自下第二以其相生前後徵",
    "T37n1764_009:0871b25": "破。句別有五。一以理正徵。若乳有酪酪即是",
    "T37n1764_009:0871b26": "乳其性是一。何因緣故乳在先出酪不先生。",
    "T37n1764_009:0871b27": "二難破有緣。若有因緣令乳先生酪不前出。",
    "T37n1764_009:0871b28": "一切世人何故不說。三以無因緣責酪不先。",
    "T37n1764_009:0871b29": "若無因緣令乳先生。以何義故酪不先出。四",
    "T37n1764_009:0871c01": "以酪不先責其次第。若酪不先誰作次第。乳",
    "T37n1764_009:0871c02": "酪生蘇乃至醍醐。五是故下結。是異非。自",
    "T37n1764_009:0871c03": "下第三舉因類破。水草是其生乳之因舉之",
    "T37n1764_009:0871c04": "類破。乳中有酪。句別有四。一舉執直非。若有",
    "T37n1764_009:0871c05": "說言乳有酪性故能生酪水無酪性不能生酪",
    "T37n1764_009:0871c06": "是義不然。二何以下釋。先徵後解。水草亦有",
    "T37n1764_009:0871c07": "對問略釋。者何以下徵問重解。三舉執重非。",
    "T37n1764_009:0871c08": "若言乳有水草無者是名虛妄。前非其法。此",
    "T37n1764_009:0871c09": "非其見。四何以下釋。心不平等故名虛妄。此",
    "T37n1764_009:0871c10": "第三竟。",
    "T37n1764_009:0871c11": "自下第四舉果類破。酪是乳果舉之類乳。句",
    "T37n1764_009:0871c12": "別有四。一舉果正類。若言乳中定有酪者酪",
    "T37n1764_009:0871c13": "中亦應定有乳性。二責其因緣。若俱相有何",
    "T37n1764_009:0871c14": "因緣故乳中生酪酪不出乳。三以無因緣證酪",
    "T37n1764_009:0871c15": "本無。若無因緣使彼酪果不出於乳。酪自不",
    "T37n1764_009:0871c16": "出。是即酪中無其乳性。酪既無乳。乳亦無酪。",
    "T37n1764_009:0871c17": "當知是酪本無今有。四是故下結。是異非。是",
    "T37n1764_009:0871c18": "乳生酪無酪性故智者當知乳非有酪亦非無",
    "T37n1764_009:0871c19": "酪。上來辨喻。下約顯性。前四段中約初顯",
    "T37n1764_009:0871c20": "之。先破定執。是乳有酪名為執著。是乳無酪",
    "T37n1764_009:0871c21": "名虛妄故。如來經中說定有性是名執著。無",
    "T37n1764_009:0871c22": "名虛妄。下顯正義。應說佛性亦有亦無。上",
    "T37n1764_009:0871c23": "來正辨乳酪有無。下約四緣生識顯之。於中",
    "T37n1764_009:0871c24": "先明四緣生識。後顯乳酪。前中初言四緣生",
    "T37n1764_009:0871c25": "識眼色明欲舉其喻事。次就此事明非有無。",
    "T37n1764_009:0871c26": "是眼識性非眼色等明其非有。從和合生彰",
    "T37n1764_009:0871c27": "其非無。如是眼識本無今有已有還無。是故",
    "T37n1764_009:0871c28": "當知無有本性。釋前非有非無易知。略而不",
    "T37n1764_009:0871c29": "解。下約前喻以顯乳酪於中有三。一顯正義。",
    "T37n1764_009:0872a01": "二破邪說。三舉說證成。乳中酪性亦復如是",
    "T37n1764_009:0872a02": "是顯正也。如前眼識非有非無。若有說下是",
    "T37n1764_009:0872a03": "破邪也。邪說云何立有之。家以略不從。水中",
    "T37n1764_009:0872a04": "出生證乳定有故今破之。先牒直非。何以故",
    "T37n1764_009:0872a05": "下釋以顯非。釋相如何。明乳與酪因果各別。",
    "T37n1764_009:0872a06": "水為乳因。乳為酪因。何得以水不能生酪。便",
    "T37n1764_009:0872a07": "言乳中定有酪性。文中有四。初一切法異因",
    "T37n1764_009:0872a08": "異果汎立道理。二亦非下約就前理釋去邪執。",
    "T37n1764_009:0872a09": "亦非一因生一切果是故一水不能生於乳酪",
    "T37n1764_009:0872a10": "二果。非一切果從一因生是故乳酪二種之",
    "T37n1764_009:0872a11": "果。不唯從於一水而生。三如從下舉彼四緣",
    "T37n1764_009:0872a12": "生識不同類顯乳酪。如前四事生於眼識不",
    "T37n1764_009:0872a13": "可從此生耳識等類水生乳不得生酪。四離",
    "T37n1764_009:0872a14": "方便下舉彼蘇酪生因不同類顯乳酪。云何",
    "T37n1764_009:0872a15": "類乎。蘇酪因別此不生彼。乳酪因別。生乳之",
    "T37n1764_009:0872a16": "水不生於酪。文中初明蘇酪因別。離於方便",
    "T37n1764_009:0872a17": "乳中得酪酪因異蘇。所謂離於人功方便。酪",
    "T37n1764_009:0872a18": "出生蘇不得如是蘇因異酪。下約此別破其",
    "T37n1764_009:0872a19": "偏執。智者不可見離方便從乳得酪。酪出生",
    "T37n1764_009:0872a20": "蘇亦應如是離方便得。不可見乳從水草生。",
    "T37n1764_009:0872a21": "令酪亦爾從水草生。上來第二破其邪說。",
    "T37n1764_009:0872a22": "是故義下是第三段舉說證成。是前乳酪同彼",
    "T37n1764_009:0872a23": "四緣所生眼識本無今有已有還無。故我說言",
    "T37n1764_009:0872a24": "因生法有因滅法無。自下第三約就鹽喻破",
    "T37n1764_009:0872a25": "定有無。初先略破。若言已下因救廣破。就初",
    "T37n1764_009:0872a26": "略中先舉鹽喻。下就破執。若非醎物先有醎",
    "T37n1764_009:0872a27": "性世人何故更求鹽耶破他先有。下彰先無。",
    "T37n1764_009:0872a28": "於中先明醎非先有以餘緣故而得醎也明非",
    "T37n1764_009:0872a29": "自有。廣中先舉邪人救義。次非不然。何以",
    "T37n1764_009:0872b01": "故下隨救廣破。前中即用鹽喻為法。於中初",
    "T37n1764_009:0872b02": "法次喻後合。法中若言不醎之物皆有醎性微",
    "T37n1764_009:0872b03": "故不知。由此微性鹽能令醎正立有義。若本",
    "T37n1764_009:0872b04": "無下破無成有。喻中種子自有四大喻不醎",
    "T37n1764_009:0872b05": "物先有醎性。緣外增長喻鹽令醎。合喻可知。",
    "T37n1764_009:0872b06": "是義不然總非前說。下隨救辭廣以破之。",
    "T37n1764_009:0872b07": "於中先就鹽喻以破。後就種子四大以破。前",
    "T37n1764_009:0872b08": "中初言不醎之物先有醎性牒其救辭。鹽亦",
    "T37n1764_009:0872b09": "應有微不醎性舉鹽類微。是鹽若有如是二",
    "T37n1764_009:0872b10": "下破鹽二性。恐人被微立鹽二性故須遮破。",
    "T37n1764_009:0872b11": "於中初舉。何緣下微。是故知下結鹽無二。如",
    "T37n1764_009:0872b12": "鹽以下以鹽無二類破餘物。鹽中既無微不醎",
    "T37n1764_009:0872b13": "性。不醎物中云何有醎。下次破其種子之",
    "T37n1764_009:0872b14": "喻。先牒直非。何以故下釋以顯非。三句破之。",
    "T37n1764_009:0872b15": "一以先後次第微破。二以外類內。三以內類",
    "T37n1764_009:0872b16": "外。次第說故。是初破也。若使子中即有芽莖",
    "T37n1764_009:0872b17": "乃至果實便是一時。何故子先乃至菓後。子",
    "T37n1764_009:0872b18": "先菓後次第說故明知先無。不從已下是第",
    "T37n1764_009:0872b19": "二句以外類內。明外四大從緣集生先無自",
    "T37n1764_009:0872b20": "性。內亦如是。何得先有。於中為顯四大緣生",
    "T37n1764_009:0872b21": "汎舉諸法類以顯之。不從方便乳中得酪簡",
    "T37n1764_009:0872b22": "酪異餘。謂不假於人工方便生蘇乃至一切",
    "T37n1764_009:0872b23": "諸法皆不如是非方便得明餘異酪。四大如",
    "T37n1764_009:0872b24": "是明外四大類同諸法皆方便得。彼外四大",
    "T37n1764_009:0872b25": "從緣增長先無自性。內亦如是何得先有。",
    "T37n1764_009:0872b26": "若說已下是第三句以內類外破他救義。他",
    "T37n1764_009:0872b27": "人救言從外四大增內四大故內有性。不見從",
    "T37n1764_009:0872b28": "內增外四大故外無性。故今舉內類同於外",
    "T37n1764_009:0872b29": "明內四大亦有不藉外大增長應先無性。即",
    "T37n1764_009:0872c01": "事顯之。如尸利沙果先無形質。見昂星時果",
    "T37n1764_009:0872c02": "則出生足長五寸。如是果者實不因於外四",
    "T37n1764_009:0872c03": "大增。亦應同外先無自性。自下第二就三",
    "T37n1764_009:0872c04": "種語辨性分齊。於中先辨三種之語。後約顯",
    "T37n1764_009:0872c05": "性。前中初先舉昔所說。云何下釋釋隨自中",
    "T37n1764_009:0872c06": "先問。次辨。後總結之。辨中有二。一就比丘明",
    "T37n1764_009:0872c07": "隨意語。二就如來。前中六句。一諸比丘問舍",
    "T37n1764_009:0872c08": "利弗受身之因。二舍利反呵不為宣說。三比",
    "T37n1764_009:0872c09": "丘自說。四共詣佛所向佛說之。五舍利弗問",
    "T37n1764_009:0872c10": "佛是非。六如來普印。就佛明中舍利初問。如",
    "T37n1764_009:0872c11": "來後辨。如是下結。釋隨他中初問。次辨。後總",
    "T37n1764_009:0872c12": "結之。辨中隨彼長者意解用以顯已名隨他",
    "T37n1764_009:0872c13": "意。於中有三。一芭吒難佛。二如來將彼用以",
    "T37n1764_009:0872c14": "自解。三說罪怖之彼聞惶恐悔過求救。初段",
    "T37n1764_009:0872c15": "可知。第二段中句別有四。一如來反定。幻",
    "T37n1764_009:0872c16": "幻之人名幻人耶彼答言善。二如來反問。知",
    "T37n1764_009:0872c17": "旃陀不彼答言知。三如來反徵。汝知旃陀是",
    "T37n1764_009:0872c18": "旃陀不彼答言非。四如來將彼類顯自己。明",
    "T37n1764_009:0872c19": "已知幻而非幻人第三段中句別有四。第一",
    "T37n1764_009:0872c20": "如來說罪怖之。彼聞得罪求欲與財。何故如",
    "T37n1764_009:0872c21": "是。波斯匿王先有成教。有犯佛者罰財入官。",
    "T37n1764_009:0872c22": "彼聞得罪謂招此坐故求與財。二如來為辨。",
    "T37n1764_009:0872c23": "罪非失財謂墮三惡。彼聞惶怖請佛救免。三",
    "T37n1764_009:0872c24": "佛為說法彼聞得果懺謝歸依。四如來讚嘆。",
    "T37n1764_009:0872c25": "隨自他中初問次辨後結可知。下約辨性。",
    "T37n1764_009:0872c26": "十住少見名隨他意。先辨後釋。說一切生皆",
    "T37n1764_009:0872c27": "有佛性不斷不滅終得菩提名隨自意。說一切",
    "T37n1764_009:0872c28": "生皆有佛性惱覆不見彼此同知名隨自意。",
    "T37n1764_009:0872c29": "自下第三就其一語明陰界入攝性周盡。先",
    "T37n1764_009:0873a01": "論一語。後約辨性。前中如來或為一法說無",
    "T37n1764_009:0873a02": "量法總以標舉。為彰一法攝法周盡說無量",
    "T37n1764_009:0873a03": "法同歸一法。如經中下三番顯之。中約辨性。",
    "T37n1764_009:0873a04": "文顯可知。自下第四約就七語辨明宣說佛",
    "T37n1764_009:0873a05": "性所為。為令眾生不放逸故。先辨七語。後約",
    "T37n1764_009:0873a06": "論性。前中如來說有七語總以標舉。次列七",
    "T37n1764_009:0873a07": "名。因中說果名為因語果中說因名為果語。",
    "T37n1764_009:0873a08": "說現在法望前為果望後為因名因果語。立",
    "T37n1764_009:0873a09": "喻顯法名為喻語。假舉世間不應有事而顯",
    "T37n1764_009:0873a10": "諸法名不應語。隨世流布說男女等名世流布",
    "T37n1764_009:0873a11": "語。有所宣說令他眾生從已化意名如意語。",
    "T37n1764_009:0873a12": "雖舉七語為約後一明已為生說性之意。下",
    "T37n1764_009:0873a13": "廣釋之。解因語中初問。次釋。後總結之。果語",
    "T37n1764_009:0873a14": "亦然。因果語中先問次辨。如經中說眾生現",
    "T37n1764_009:0873a15": "在六入觸因略以標舉。眾生現存六入及觸",
    "T37n1764_009:0873a16": "是過去世業行家果。現所造業復為來因名",
    "T37n1764_009:0873a17": "因果語。下重顯之。名過去業果釋為果語。如",
    "T37n1764_009:0873a18": "來亦說為未來業是業因緣得未來果釋為因",
    "T37n1764_009:0873a19": "語。是名結之。次三可知。如意語中先問次辨。",
    "T37n1764_009:0873a20": "辨中五句。一呵毀禁令人持戒稱已化意名",
    "T37n1764_009:0873a21": "如意語。此就凡夫。二讚須陀令人生善稱已",
    "T37n1764_009:0873a22": "化意名如意語。此就二乘。三讚菩薩令人發",
    "T37n1764_009:0873a23": "心稱已化意名如意語。此就菩薩此三約人。",
    "T37n1764_009:0873a24": "四說三惡令人修善此宣其事。五說一切燒",
    "T37n1764_009:0873a25": "及與無我令人厭離此彰其理。此二就法。",
    "T37n1764_009:0873a26": "下約論性。說諸眾生悉有佛性令人趣求捨",
    "T37n1764_009:0873a27": "離放逸稱已化意名如意語。依寶性論。為",
    "T37n1764_009:0873a28": "五義故說生有性。一為眾生於自身中生怯",
    "T37n1764_009:0873a29": "弱心謂已無性絕分不求。二為輕慢餘眾生",
    "T37n1764_009:0873b01": "故說生有性。彼當作佛云何可輕。故法華中",
    "T37n1764_009:0873b02": "不輕菩薩若見四眾高聲唱言汝當作佛我不",
    "T37n1764_009:0873b03": "輕汝。以知眾生有佛性故。三為妄執我眾生",
    "T37n1764_009:0873b04": "故宣說佛性不同情取。故勝鬘云如來藏者",
    "T37n1764_009:0873b05": "非我眾生非命非人。四為執著虛妄法故宣",
    "T37n1764_009:0873b06": "說佛性不同所取。五為誹謗真如來藏謂是",
    "T37n1764_009:0873b07": "空寂斷滅無法。故說佛性是真是實常樂我",
    "T37n1764_009:0873b08": "淨。今此為令不放逸者同彼初義。",
    "T37n1764_009:0873b09": "自下第五重就向前隨自意語。彰性淵深唯",
    "T37n1764_009:0873b10": "佛獨知餘人不測誡勸捨謗。如來復有隨自",
    "T37n1764_009:0873b11": "意語總以標舉。下別顯之。於中有二。第一略",
    "T37n1764_009:0873b12": "明佛性有無誡勸捨著二如恒河下廣辨有無",
    "T37n1764_009:0873b13": "誡勸捨著。略中有四。一明性有無。二舉人不",
    "T37n1764_009:0873b14": "解誡勸捨著。三重辨有無。四重誡捨著。就",
    "T37n1764_009:0873b15": "初段中先就如來明性有無。後類餘人。佛中",
    "T37n1764_009:0873b16": "先舉有無二門。次列後辨。如有無下類顯餘",
    "T37n1764_009:0873b17": "法。如前所辨佛性有無如是一切善不善等惡",
    "T37n1764_009:0873b18": "法悉無善法皆有。是名下結。乃至闡提佛性",
    "T37n1764_009:0873b19": "有無亦如是者降佛已下始從後身乃至闡提",
    "T37n1764_009:0873b20": "佛性有無。類上可知故言如是。所言異者善",
    "T37n1764_009:0873b21": "根之人望上有惡而無善法。望下有善而無",
    "T37n1764_009:0873b22": "惡法。闡提一向有惡無善。自下第二明前",
    "T37n1764_009:0873b23": "所說眾生不解誡勸捨著。我雖說性眾生不",
    "T37n1764_009:0873b24": "解明凡不解。佛如是等隨自意語舉佛獨知",
    "T37n1764_009:0873b25": "成凡不解。如是語者後身不解況於二乘。其",
    "T37n1764_009:0873b26": "餘菩薩彰聖不解。我往一時在耆闍下舉淺",
    "T37n1764_009:0873b27": "況深成聖不解。自下第三重辨有無。或有",
    "T37n1764_009:0873b28": "佛性一闡提有善根無者。有不善性無其善",
    "T37n1764_009:0873b29": "性。佛性緣起為不善陰。故不善陰名為佛性。",
    "T37n1764_009:0873c01": "闡提有此。或有佛性善根人有闡提無者。初",
    "T37n1764_009:0873c02": "地已上名善根人。通則種性已上菩薩斯名",
    "T37n1764_009:0873c03": "善人。彼有善性無不善性。或有佛性二人俱",
    "T37n1764_009:0873c04": "有俱有理性。或性二俱無俱無果性。",
    "T37n1764_009:0873c05": "自下第四重誡捨著。若解如是四句義者不應",
    "T37n1764_009:0873c06": "難言定有定無正勸捨著。若言眾生悉有性不",
    "T37n1764_009:0873c07": "舉佛獨知遮其偏著。如來如是隨自意下牒",
    "T37n1764_009:0873c08": "佛獨知呵其偏著。備前四義。眾生云何一向",
    "T37n1764_009:0873c09": "作解廣中有二。一就人明性。二是七人不",
    "T37n1764_009:0873c10": "修身戒心慧已下誡勸捨著。前中有三。一舉",
    "T37n1764_009:0873c11": "喻相約之顯法。二如恒河中七種眾生不離水",
    "T37n1764_009:0873c12": "下辨其喻意約之顯法。三迦葉言若有因則有",
    "T37n1764_009:0873c13": "果下於前義中有難解者問答重顯。就初段",
    "T37n1764_009:0873c14": "中先舉喻相。後約顯法。喻中先舉次列後辨。",
    "T37n1764_009:0873c15": "法中初言涅槃河中有七眾生。合初總前師",
    "T37n1764_009:0873c16": "子中宣說生死以為恒河。此說涅槃經法為河",
    "T37n1764_009:0873c17": "生死為水。經中所說從凡至佛為七眾生。皆",
    "T37n1764_009:0873c18": "是水性喻不離性。次列其名。三門分別。一",
    "T37n1764_009:0873c19": "就三乘別行分別。二就三乘共行分別。三就",
    "T37n1764_009:0873c20": "三乘通行分別。別行七者。聲聞緣覺菩薩及",
    "T37n1764_009:0873c21": "佛各有七人。聲聞七者。大位分之外凡常沒。",
    "T37n1764_009:0873c22": "五停心後乃至煗頂名出已沒。忍心及與世第",
    "T37n1764_009:0873c23": "一法名出已住。苦忍已去名為觀方。斯陀行",
    "T37n1764_009:0873c24": "去名觀已行。那含果後名行已住。羅漢名為",
    "T37n1764_009:0873c25": "水陸俱行。緣覺七人相同聲聞。唯有最後獨",
    "T37n1764_009:0873c26": "悟為異。菩薩七者闡提常沒。始學發心名出",
    "T37n1764_009:0873c27": "已沒善趣名住。信不壞故。習種觀方。性種名",
    "T37n1764_009:0873c28": "為觀方已行。故華嚴中名為十行。解行名為",
    "T37n1764_009:0873c29": "行已復住。初地已上水陸俱行。佛七人者外",
    "T37n1764_009:0874a01": "凡常沒。善趣名為出已還沒。種性已上說之",
    "T37n1764_009:0874a02": "為住。初地觀方。二地已去名觀已行。八地已",
    "T37n1764_009:0874a03": "上名行已住。如來名為水陸俱行。共行七",
    "T37n1764_009:0874a04": "中三門分別。一開小合大以論七人。於中前",
    "T37n1764_009:0874a05": "六與向聲聞七人之中初六人同。羅漢辟支",
    "T37n1764_009:0874a06": "菩薩及佛通皆名為水陸俱行。二開大合小。",
    "T37n1764_009:0874a07": "凡夫二乘悉名常沒。常沒凡夫二乘地中餘",
    "T37n1764_009:0874a08": "之六種與向如來七人之中後六人同。三大",
    "T37n1764_009:0874a09": "小俱開。此義如前。師子品說外凡常沒。五停",
    "T37n1764_009:0874a10": "至頂名出已沒。忍世第一名出已住。須陀乃",
    "T37n1764_009:0874a11": "至阿羅漢果名觀四方。辟支名為觀方已行。",
    "T37n1764_009:0874a12": "菩薩名為行已復住。如來名為水陸俱行。通",
    "T37n1764_009:0874a13": "行七者。一一人中皆通三乘。今此偏就通行",
    "T37n1764_009:0874a14": "論七。但下文中初二後一彰通隱別。中間四",
    "T37n1764_009:0874a15": "人偏舉小乘略不論大。下辨其相。於中具",
    "T37n1764_009:0874a16": "列十八種人就之論七。言十八者。一是闡提。",
    "T37n1764_009:0874a17": "二是信善求有凡夫。三是信善求出凡夫。四",
    "T37n1764_009:0874a18": "五停心。五別相念處。六十二緣觀。此即是其",
    "T37n1764_009:0874a19": "總相念處。七煗。八頂。九忍。十世第一法。十一",
    "T37n1764_009:0874a20": "見道。十二須陀。十三斯陀。十四那含。十五",
    "T37n1764_009:0874a21": "羅漢。十六辟支。十七菩薩。十八是佛。此十八",
    "T37n1764_009:0874a22": "中初之一人直名常沒。常沒三塗。其第二人",
    "T37n1764_009:0874a23": "義有兩兼。望其三有名為常沒。望其三塗名",
    "T37n1764_009:0874a24": "出已沒。次有四人義皆兩兼。一遇惡友暫出",
    "T37n1764_009:0874a25": "還沒。還沒三有。二遇善友堅住不退即為住",
    "T37n1764_009:0874a26": "人。次有兩人皆具三義。一遇惡友暫出還沒。",
    "T37n1764_009:0874a27": "二遇善友堅住不退即為住人。三學觀四諦",
    "T37n1764_009:0874a28": "名為觀方。其次兩人義有兩兼。一名為住。二",
    "T37n1764_009:0874a29": "學觀諦名為觀方。次有兩人直名觀方。從此",
    "T37n1764_009:0874b01": "已後皆有住義。隱而不彰。次一名為觀方已",
    "T37n1764_009:0874b02": "行。次一名為行已復住。後四名為水陸俱行。",
    "T37n1764_009:0874b03": "就初人中先牒。次辨。後以喻帖。辨中有",
    "T37n1764_009:0874b04": "二。一明其人沒之所以。二惡住者則有六下",
    "T37n1764_009:0874b05": "廣顯沒相。前中初明聞法誹謗無信故沒。遠",
    "T37n1764_009:0874b06": "善友下於善不修無行故沒。前無信中言有",
    "T37n1764_009:0874b07": "人者謂闡提人。聞涅槃等舉所謗法。於中有",
    "T37n1764_009:0874b08": "三。一聞說如來。二一切生下聞說佛性。三一",
    "T37n1764_009:0874b09": "闡提下聞說菩提。下彰其謗。聞已不信即作",
    "T37n1764_009:0874b10": "是念明其心謗。念涅槃經是外道書作是言等",
    "T37n1764_009:0874b11": "明其口謗。下無行中明其不能近友聞法思",
    "T37n1764_009:0874b12": "惟修習。文顯可知。上來第一明沒所以。",
    "T37n1764_009:0874b13": "下顯沒相。文別有四。一略舉六事。二是名下",
    "T37n1764_009:0874b14": "就之辨沒。初先結前。何故下釋。三所言下廣",
    "T37n1764_009:0874b15": "釋前六。四是人具足如上六下廣顯前沒。是",
    "T37n1764_009:0874b16": "人具足如上六事能斷善等明造惡因。是因",
    "T37n1764_009:0874b17": "緣下明沒惡道。是人身口心業重下沒不能",
    "T37n1764_009:0874b18": "出。何以下釋。心不生善明無治因。無量佛出",
    "T37n1764_009:0874b19": "不聞不見明離治緣。是故下結。上來廣辨。",
    "T37n1764_009:0874b20": "如恒河下舉喻以帖。",
    "T37n1764_009:0874b21": "涅槃義記卷第九",
    "T37n1764_009:0874b22": "奧書損失可惜可惜。"
}