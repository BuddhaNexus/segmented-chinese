{
    "T11n0310_062:0356a09": "2大寶積經卷第六十二",
    "T11n0310_062:0356a11": "北齊三藏那連提耶舍譯",
    "T11n0310_062:0356a12": "2 淨飯王詣佛品菩薩見實會第十六之二淨飯王詣佛品",
    "T11n0310_062:0356a13": "第二",
    "T11n0310_062:0356a14": "爾時世尊飯食澡手洗鉢器已，現其瑞相。即",
    "T11n0310_062:0356a15": "時毘沙門天王，以無量那由他百千億眾夜",
    "T11n0310_062:0356a16": "叉圍遶，譬如壯士屈申臂頃，一念之中從天",
    "T11n0310_062:0356a17": "宮沒佛前而現，頭面禮足住立北方，於虛空",
    "T11n0310_062:0356a18": "中夜叉大眾前後圍遶，合掌恭敬佛及眾僧。",
    "T11n0310_062:0356a19": "提頭賴吒天王，以無量百千那由他乾闥婆",
    "T11n0310_062:0356a20": "眾前後圍遶，亦如壯士屈申臂頃，從天宮沒，",
    "T11n0310_062:0356a21": "於如來前頭面禮足，住在東方，於虛空中",
    "T11n0310_062:0356a22": "恭敬世尊及比丘眾。爾時毘樓勒叉天王，以",
    "T11n0310_062:0356a23": "無量百千那由他鳩槃茶眾之所圍遶，亦如",
    "T11n0310_062:0356a24": "壯士屈伸臂頃從天宮沒，在於佛前頭面禮",
    "T11n0310_062:0356a25": "足，住於南方，在虛空中合掌恭敬如來及比",
    "T11n0310_062:0356a26": "丘眾。爾時西方毘樓博叉天王，以無量百千",
    "T11n0310_062:0356a27": "那由他諸龍前後圍遶，亦如壯士屈伸臂頃",
    "T11n0310_062:0356a28": "從天宮沒，於如來前頭面禮足，住在西方，",
    "T11n0310_062:0356a29": "於虛空中合掌恭敬如來及比丘眾。釋提桓",
    "T11n0310_062:0356b01": "因天王亦復如是，無量那由他百千圍遶，從",
    "T11n0310_062:0356b02": "三十三天沒，住於佛前頭面禮足，於虛空中",
    "T11n0310_062:0356b03": "恭敬如來及比丘眾。夜摩天王、兜率陀天王、",
    "T11n0310_062:0356b04": "化樂天王、他化自在天王、娑婆世界主大梵",
    "T11n0310_062:0356b05": "天王、光音天王、遍淨天王、廣果天王、淨居",
    "T11n0310_062:0356b06": "天王，各以無量百千那由他天眾之所圍遶，",
    "T11n0310_062:0356b07": "於彼天沒，住於佛前頭面禮足，在虛空中",
    "T11n0310_062:0356b08": "恭敬如來及比丘眾，亦復如是。爾時毘摩質",
    "T11n0310_062:0356b09": "多阿修羅王，與六十那由他眷屬前後圍遶，",
    "T11n0310_062:0356b10": "猶如壯士屈伸臂頃於自宮沒，住於佛前頭",
    "T11n0310_062:0356b11": "面禮足，現恭敬相，却住一面。金翅鳥王亦與",
    "T11n0310_062:0356b12": "八萬六千迦樓羅眾眷屬圍遶，於自宮沒，住",
    "T11n0310_062:0356b13": "於佛前頭面禮足。及諸外道其有八億，從諸",
    "T11n0310_062:0356b14": "方來，而說偈言：",
    "T11n0310_062:0356b15": "「於淨虛空中，　　十五夜滿月，",
    "T11n0310_062:0356b16": "超過諸星眾，　　光明獨顯耀。",
    "T11n0310_062:0356b17": "佛如淨月輪，　　滅闇除三垢，",
    "T11n0310_062:0356b18": "能超諸外道，　　猶如空中月。",
    "T11n0310_062:0356b19": "秋日千光明，　　能除諸暗冥，",
    "T11n0310_062:0356b20": "超出明月光，　　開布蓮花池。",
    "T11n0310_062:0356b21": "佛光過於日，　　普照大千界，",
    "T11n0310_062:0356b22": "如來能開現，　　聲聞蓮花林。",
    "T11n0310_062:0356b23": "天主憍尸迦，　　住在善法堂，",
    "T11n0310_062:0356b24": "出過諸大眾，　　金剛杵光耀。",
    "T11n0310_062:0356b25": "十力功德山，　　兩足尊勝王，",
    "T11n0310_062:0356b26": "超過諸外道，　　猶如釋天王。",
    "T11n0310_062:0356b27": "須夜摩天王，　　天眾所供養，",
    "T11n0310_062:0356b28": "住在天眾中，　　光赫坐寶座。",
    "T11n0310_062:0356b29": "十力無邊威，　　超過惡道趣，",
    "T11n0310_062:0356c01": "無畏光明德，　　顯說八正道。",
    "T11n0310_062:0356c02": "如兜率天王，　　在宮眾圍遶，",
    "T11n0310_062:0356c03": "超過諸天眾，　　宿善而光耀。",
    "T11n0310_062:0356c04": "調御天人師，　　八部所供養，",
    "T11n0310_062:0356c05": "超過諸世間，　　無畏顯說法。",
    "T11n0310_062:0356c06": "如化樂天王，　　在於天宮中，",
    "T11n0310_062:0356c07": "超過諸天眾，　　功德獨光顯。",
    "T11n0310_062:0356c08": "佛超諸世間，　　離濁出三界，",
    "T11n0310_062:0356c09": "能調未調王，　　具十力光照。",
    "T11n0310_062:0356c10": "如自在天王，　　住居天宮中，",
    "T11n0310_062:0356c11": "超過諸天眾，　　宿善而晃耀。",
    "T11n0310_062:0356c12": "如是佛光明，　　具足十力行，",
    "T11n0310_062:0356c13": "超過天人眾，　　本善功德故。",
    "T11n0310_062:0356c14": "如大梵天王，　　超過諸梵眾，",
    "T11n0310_062:0356c15": "光耀說甜美，　　顯於八正路。",
    "T11n0310_062:0356c16": "如來勝梵天，　　沙門眾中王，",
    "T11n0310_062:0356c17": "光明照三界，　　轉於四諦法。",
    "T11n0310_062:0356c18": "知見眾集已，　　天人龍聽法，",
    "T11n0310_062:0356c19": "人中最勝王，　　吐宣八正語。",
    "T11n0310_062:0356c20": "虛空可度量，　　海可瓶量盡，",
    "T11n0310_062:0356c21": "須彌山可稱，　　佛德難可知。」",
    "T11n0310_062:0356c22": "爾時淨飯王白釋種言：「諸人者，如日欲出先",
    "T11n0310_062:0356c23": "現瑞相，所謂明星出時，當知日出不久。迦盧",
    "T11n0310_062:0356c24": "陀夷亦復如是，於佛如來一切種智先現瑞",
    "T11n0310_062:0356c25": "相。比丘所說如來功德，即是一切智相。諸仁",
    "T11n0310_062:0356c26": "者！速辦好乘，我當往詣至如來所。」時釋種臣",
    "T11n0310_062:0356c27": "言：「善哉大王！今正是時。所須之具，今悉已",
    "T11n0310_062:0356c28": "辦。」爾時大王勅諸臣言：「從迦毘羅城乃至尼",
    "T11n0310_062:0356c29": "俱陀林，於其中間精治道路，以好軟沙遍布",
    "T11n0310_062:0357a01": "其地，散種種花、懸諸繒綵，作唱伎樂種種",
    "T11n0310_062:0357a02": "歌舞。」爾時大王乘好車乘出迦毘羅城，詣尼",
    "T11n0310_062:0357a03": "俱園。於彼乘後有八萬白象，以種種寶間錯",
    "T11n0310_062:0357a04": "莊嚴。於其象上各立七寶殿堂，甚奇微妙。",
    "T11n0310_062:0357a05": "於其象後，各嚴八萬寶馬，於其馬上各有金",
    "T11n0310_062:0357a06": "幢。其馬及幢各以七寶莊嚴，微妙第一。是時",
    "T11n0310_062:0357a07": "城中有無量人，嚴飾車乘。諸所服飾，青馬青",
    "T11n0310_062:0357a08": "車、青蓋嚴飾，執持青刀，衣服皆青，鞍𩋋鞦",
    "T11n0310_062:0357a09": "轡悉亦青色，各持青幢，一一車後百青衣人",
    "T11n0310_062:0357a10": "之所圍遶。復有釋種等各各嚴飾種種好車，",
    "T11n0310_062:0357a11": "青黃白赤雜色莊嚴，雜色車馬雜色嚴飾，一",
    "T11n0310_062:0357a12": "一車馬皆有百人雜色莊嚴，亦復如是。爾時",
    "T11n0310_062:0357a13": "世尊遙見王來，告諸比丘：「汝若欲見三十",
    "T11n0310_062:0357a14": "三天遊戲眾者，當觀釋種出迦毘羅城。何以",
    "T11n0310_062:0357a15": "故？釋種遊行與天無異故。」爾時世尊而說偈",
    "T11n0310_062:0357a16": "言：",
    "T11n0310_062:0357a17": "「其迦毘羅妙城中，　　淨飯大王及眷屬，",
    "T11n0310_062:0357a18": "最勝人王今方至，　　諦聽諦聽我當說。",
    "T11n0310_062:0357a19": "象馬車乘過百千，　　種種莊嚴甚殊妙，",
    "T11n0310_062:0357a20": "從迦毘羅而引出，　　人王寶藏及諸乘。",
    "T11n0310_062:0357a21": "青馬青車青莊嚴，　　將從衣服悉青色，",
    "T11n0310_062:0357a22": "靴帽刀拂咸亦青，　　青鞭青轡青鈴網，",
    "T11n0310_062:0357a23": "青衣人持青幢蓋，　　人馬皆青甚殊妙。",
    "T11n0310_062:0357a24": "黃馬黃車黃莊飾，　　將從衣服悉黃色，",
    "T11n0310_062:0357a25": "靴帽刀拂皆亦黃，　　黃鞭黃轡黃鈴網，",
    "T11n0310_062:0357a26": "黃衣人持黃幢蓋，　　人馬皆黃甚殊妙。",
    "T11n0310_062:0357a27": "赤馬赤車赤莊飾，　　將從衣服悉赤色，",
    "T11n0310_062:0357a28": "靴帽刀拂皆亦赤，　　赤鞭赤轡赤鈴網，",
    "T11n0310_062:0357a29": "赤衣人持赤幢蓋，　　人馬皆赤甚殊妙。",
    "T11n0310_062:0357b01": "白馬白車白莊嚴，　　將從衣服悉白色，",
    "T11n0310_062:0357b02": "靴帽刀拂皆亦白，　　白鞭白轡白鈴網，",
    "T11n0310_062:0357b03": "白衣人持白幢蓋，　　人馬皆白甚微妙。",
    "T11n0310_062:0357b04": "雜色車馬雜莊嚴，　　將從衣服悉雜色，",
    "T11n0310_062:0357b05": "靴帽刀拂皆亦雜，　　雜色鞭轡雜鈴網，",
    "T11n0310_062:0357b06": "雜色衣人持幢蓋，　　人馬皆雜甚微妙。",
    "T11n0310_062:0357b07": "彼諸車後莊嚴象，　　其數足滿八十千，",
    "T11n0310_062:0357b08": "金鞍金𩋋金莊飾，　　象背皆有七寶殿。",
    "T11n0310_062:0357b09": "種種莊飾妙龍馬，　　其數亦滿八十千，",
    "T11n0310_062:0357b10": "七寶莊嚴甚奇麗，　　眾妙服飾從車後。",
    "T11n0310_062:0357b11": "以諸妙花散御路，　　用五種香熏其地，",
    "T11n0310_062:0357b12": "懸諸瓶香并繒綵，　　壯士戲人歌舞輩，",
    "T11n0310_062:0357b13": "種種莊嚴遍其路，　　作諸音樂從王後。」",
    "T11n0310_062:0357b14": "爾時淨飯王及諸侍從至尼俱樹園，下車而",
    "T11n0310_062:0357b15": "入，步眾導從前後圍遶。爾時世尊知父王",
    "T11n0310_062:0357b16": "心深生怨恨，為度王故，過於人上在虛空中",
    "T11n0310_062:0357b17": "自在遊行。如來行時，娑婆世界主大梵天王",
    "T11n0310_062:0357b18": "在如來右，釋提桓因在如來左，須夜摩天王、",
    "T11n0310_062:0357b19": "兜率陀天王、化樂天王、他化自在天王，各各",
    "T11n0310_062:0357b20": "執持種種天蓋供養如來。爾時毘沙門王提",
    "T11n0310_062:0357b21": "頭賴吒天王在佛東面，偏袒右肩，右膝著",
    "T11n0310_062:0357b22": "地合掌向佛，現恭敬相。毘樓勒叉王、毘",
    "T11n0310_062:0357b23": "樓博叉王在佛西面，亦偏袒右肩右，膝著",
    "T11n0310_062:0357b24": "地合掌向佛，現恭敬相。爾時四天王天、三",
    "T11n0310_062:0357b25": "十三天、夜摩天、兜率陀天、化樂天、他化自在",
    "T11n0310_062:0357b26": "諸天子等，在虛空中雨天優鉢羅花、栴檀末",
    "T11n0310_062:0357b27": "香、曼陀羅花，作天伎樂及以歌舞；復於虛空",
    "T11n0310_062:0357b28": "中雨諸香水，從昔以來未曾見聞優鉢羅華、",
    "T11n0310_062:0357b29": "旃檀香末，供養如來。爾時世尊示現神通，",
    "T11n0310_062:0357c01": "以通力故，令人見天差別之相。時淨飯王見",
    "T11n0310_062:0357c02": "諸天子供養如來，生希有心。復見嚴飾七寶",
    "T11n0310_062:0357c03": "重閣滿虛空中，見已作是說言：「如來本昔作",
    "T11n0310_062:0357c04": "童子時，不以四天下轉輪聖王生於顧戀。何",
    "T11n0310_062:0357c05": "以故今在三千大千世界中為大法王，統領",
    "T11n0310_062:0357c06": "天人富貴自在？今此世尊為正法王，我今於",
    "T11n0310_062:0357c07": "此為人圍遶，世尊乃有天人侍衛。」爾時淨",
    "T11n0310_062:0357c08": "飯王偏袒右肩，右膝著地頭面禮足，合掌向",
    "T11n0310_062:0357c09": "佛而作是言：「世尊初生之時，無人扶持而行",
    "T11n0310_062:0357c10": "七步，觀察十方而作是言：『我於世間最尊最",
    "T11n0310_062:0357c11": "勝，當得度脫老病死邊。』我於爾時頭面禮世",
    "T11n0310_062:0357c12": "尊足。復於後時至於田村，閻浮樹下坐於清",
    "T11n0310_062:0357c13": "涼，日雖西移影初不動，復有六天童子合掌",
    "T11n0310_062:0357c14": "作禮在如來前。我於爾時頭面作禮大牟尼",
    "T11n0310_062:0357c15": "足。我今第三復亦頭面禮世尊足。」爾時淨飯",
    "T11n0310_062:0357c16": "王而說偈言：",
    "T11n0310_062:0357c17": "「兩足世尊初生時，　　無人扶持行七步，",
    "T11n0310_062:0357c18": "自說我於世最勝，　　爾時我禮明智者。",
    "T11n0310_062:0357c19": "牟尼踰城至田村，　　閻浮樹影蔭不移，",
    "T11n0310_062:0357c20": "六天童子修供養，　　我時復禮世應供。",
    "T11n0310_062:0357c21": "今是第三稽首禮，　　恭敬憐愍世間尊，",
    "T11n0310_062:0357c22": "堪受人天微妙供，　　世無如佛何有勝。",
    "T11n0310_062:0357c23": "世尊本號悉達多，　　字為父母所喜樂，",
    "T11n0310_062:0357c24": "始知如來名稱實，　　得願滿足獲甘露。」",
    "T11n0310_062:0357c25": "爾時欲界諸天與世尊敷師子座，以天妙衣",
    "T11n0310_062:0357c26": "敷在座上及尼俱園，復以天劫波樹衣彌覆",
    "T11n0310_062:0357c27": "虛空。爾時世尊從空而下，在師子座加趺",
    "T11n0310_062:0357c28": "而坐。時淨飯王及諸眷屬，頭面禮足退坐一",
    "T11n0310_062:0357c29": "面。欲色二界諸天子等亦頭面禮足，於虛空",
    "T11n0310_062:0358a01": "中退坐一面。爾時世尊而說偈言：",
    "T11n0310_062:0358a02": "「淨飯大王及眷屬，　　來詣世尊設供養，",
    "T11n0310_062:0358a03": "從迦毘羅妙城出，　　趣尼俱陀可樂園。",
    "T11n0310_062:0358a04": "佛與無量眾圍遶，　　阿修羅王及龍王，",
    "T11n0310_062:0358a05": "鳩槃荼王金翅王，　　乾闥婆王并眷屬，",
    "T11n0310_062:0358a06": "夜叉大王鬼神眾，　　緊那羅王悉皆集，",
    "T11n0310_062:0358a07": "欲界天王并天子，　　一切皆生欣喜心。",
    "T11n0310_062:0358a08": "六欲諸天既如是，　　梵輔梵身梵天眾，",
    "T11n0310_062:0358a09": "遍淨諸天并眷屬，　　乃至廣果淨居天，",
    "T11n0310_062:0358a10": "沙門大眾婆羅門，　　僧佉衛世尼乾子，",
    "T11n0310_062:0358a11": "及餘一切諸外道，　　修行種種異術士，",
    "T11n0310_062:0358a12": "斯等諸方皆來集。　　如來示現自神力，",
    "T11n0310_062:0358a13": "令淨飯王及釋種，　　獲得信心欣喜成。",
    "T11n0310_062:0358a14": "如來普為一切眾，　　以微妙語善義句，",
    "T11n0310_062:0358a15": "世尊意在淨飯王，　　現化種種勝神力。",
    "T11n0310_062:0358a16": "王本不許佛出家，　　相師本昔相童子，",
    "T11n0310_062:0358a17": "在家必作轉輪王，　　無量億眾所供養，",
    "T11n0310_062:0358a18": "滿足聖王七種寶，　　亦復具有四神通，",
    "T11n0310_062:0358a19": "如法正治護國土，　　王四天下剎利王。",
    "T11n0310_062:0358a20": "爾時菩薩發是言：　　『我昔無量那由劫，",
    "T11n0310_062:0358a21": "於一切時常實語，　　大王諦聽我今說。",
    "T11n0310_062:0358a22": "大王昔來於我所，　　實自初無信敬心，",
    "T11n0310_062:0358a23": "欲以輪王令我作，　　以四天下生戀惜。",
    "T11n0310_062:0358a24": "譬如本昔有神龜，　　隨海水潮在陸地，",
    "T11n0310_062:0358a25": "其海潮水迴還去，　　龜便墜墮深井中。",
    "T11n0310_062:0358a26": "井中舊鼈問海龜，　　汝本何處今至此？",
    "T11n0310_062:0358a27": "廣智海龜答井鼈，　　我遇海潮墜此井，",
    "T11n0310_062:0358a28": "其海潮水還源時，　　我行遲遲遂不及，",
    "T11n0310_062:0358a29": "以斯我今失時節，　　墮此小井共汝住。",
    "T11n0310_062:0358b01": "井鼈復問海龜言，　　其海多少井中水，",
    "T11n0310_062:0358b02": "豈復寬廣於此耶？　　為大為小願速說。",
    "T11n0310_062:0358b03": "廣智海龜答井鼈，　　無智住人穿鑿處，",
    "T11n0310_062:0358b04": "我於大海水中居，　　在彼經歷多年載，",
    "T11n0310_062:0358b05": "猶尚不知海處中，　　況復了達其彼岸。』",
    "T11n0310_062:0358b06": "如是大王都不知，　　我之神通威德力，",
    "T11n0310_062:0358b07": "欲以輪王四天下，　　世間勢貴戀惜我。",
    "T11n0310_062:0358b08": "我今現作法輪王，　　統領三千大千界，",
    "T11n0310_062:0358b09": "如法正治離刀仗，　　得於八部最勝供。",
    "T11n0310_062:0358b10": "我今稱頌昔日言，　　故來應現此大眾，",
    "T11n0310_062:0358b11": "以神通力修其心，　　用慈悲念召集眾，",
    "T11n0310_062:0358b12": "一切諸有皆雲會，　　莫不為王得淨信。」",
    "T11n0310_062:0358b13": "3 阿修羅王授記品阿修羅王授記品第三",
    "T11n0310_062:0358b14": "爾時世尊現其瑞相，以是相故，時毘摩質多",
    "T11n0310_062:0358b15": "阿修羅王作是念言：「我今最初供養世尊。」時",
    "T11n0310_062:0358b16": "毘摩質多阿修羅王，與其徒眾六十那由他，",
    "T11n0310_062:0358b17": "婇女眷屬亦六十那由他，以其海中無價寶",
    "T11n0310_062:0358b18": "珠及餘海中所無悉採供養。爾時阿修羅王",
    "T11n0310_062:0358b19": "化作六十那由他七寶車，一一寶車復化六",
    "T11n0310_062:0358b20": "十那由他調順之馬，一一調馬復化七寶鈴",
    "T11n0310_062:0358b21": "網莊飾馬上，復化真金鈴釧以飾馬脚，一一",
    "T11n0310_062:0358b22": "馬亦復化作七寶纏髻𮤆尾，一一調馬復以",
    "T11n0310_062:0358b23": "真金鞦轡，彼諸調馬皆以七寶為角。彼諸調",
    "T11n0310_062:0358b24": "馬車上七寶莊嚴，軒蓋皆用七寶，在虛空中",
    "T11n0310_062:0358b25": "隨車行住。一一軒蓋皆懸七寶旒蘇鈴帶，",
    "T11n0310_062:0358b26": "一一軒蓋皆化寶網彌覆其上。彼諸車馬軒",
    "T11n0310_062:0358b27": "蓋鈴網，為風所吹出微妙音奪人視聽，猶如",
    "T11n0310_062:0358b28": "善擊百伎音樂出種種聲，令人喜樂奪人心",
    "T11n0310_062:0358b29": "意。一一寶車在虛空中去地六十由旬，一一",
    "T11n0310_062:0358c01": "車後作諸音樂，一一車上皆有阿修羅女，種",
    "T11n0310_062:0358c02": "種嚴飾在其車上。是諸女等，或有立舞、或有",
    "T11n0310_062:0358c03": "坐舞、或有唱歌、或身動轉、或散栴檀末香、或",
    "T11n0310_062:0358c04": "散優鉢羅末、或雨沈水末、或雨多摩羅拔、",
    "T11n0310_062:0358c05": "或雨天諸末香、或散阿修羅香末、或雨金末，",
    "T11n0310_062:0358c06": "或雨曼陀羅花、摩訶曼陀羅花、曼殊沙花、摩",
    "T11n0310_062:0358c07": "訶曼殊沙花、波盧沙迦花、摩訶波盧沙迦花、",
    "T11n0310_062:0358c08": "迦迦羅婆花、摩訶迦迦羅婆花、波吒梨花、摩",
    "T11n0310_062:0358c09": "訶波吒梨花、質多羅波吒梨花、摩訶質多羅",
    "T11n0310_062:0358c10": "波吒梨花，悉皆化作用供養佛。或散金花、銀",
    "T11n0310_062:0358c11": "花、毘琉璃花、頗梨花、赤真珠花、馬瑙花、",
    "T11n0310_062:0358c12": "車𤦲花，或持七寶以散世尊。有散衣服，或以",
    "T11n0310_062:0358c13": "手環臂脚、鉀釧寶冠寶鬘莊嚴之具、金鎖銀",
    "T11n0310_062:0358c14": "鎖真珠繩貫或長或短、或有七寶項巾及",
    "T11n0310_062:0358c15": "諸瓔珞金銀耳璫、或以七寶盛髮之帒，以散",
    "T11n0310_062:0358c16": "於佛。或以頂鬘在臂鈴釧動搖發聲，或以七",
    "T11n0310_062:0358c17": "寶填鬘以金莊嚴，或以金填七寶莊嚴。有執",
    "T11n0310_062:0358c18": "金網、有捉金旒蘇、有持摩尼旒蘇、有持真",
    "T11n0310_062:0358c19": "珠旒蘇，或持金蓋銀蓋、或持毘琉璃蓋、有",
    "T11n0310_062:0358c20": "持七寶蓋者，或持種種寶幢、或持種種色幡，",
    "T11n0310_062:0358c21": "或雨香水者，皆為供養佛故。或有合掌說偈",
    "T11n0310_062:0358c22": "讚歎曰：",
    "T11n0310_062:0358c23": "「歸命丈夫調御師，　　歸命丈夫最勝士，",
    "T11n0310_062:0358c24": "歸命丈夫兩足尊，　　歸命丈夫無等倫。",
    "T11n0310_062:0358c25": "歸命明照世間者，　　歸命最上大智海，",
    "T11n0310_062:0358c26": "歸命具足功德林，　　歸命最勝微妙山。",
    "T11n0310_062:0358c27": "歸命具足功德聚，　　歸命滅除諸煩惱，",
    "T11n0310_062:0358c28": "歸命修諸淨行師，　　歸命淨行無斷絕。",
    "T11n0310_062:0358c29": "歸命無依不怯弱，　　歸命無懈無悼動，",
    "T11n0310_062:0359a01": "歸命決定發精進，　　歸命決定滿足者。」",
    "T11n0310_062:0359a02": "爾時阿修羅王亦復化作六十那由他七寶",
    "T11n0310_062:0359a03": "帳幕，甚奇微妙雜色莊嚴。一一帳幕浮遊之",
    "T11n0310_062:0359a04": "下亦復化作六十那由他七寶大地，彼諸地",
    "T11n0310_062:0359a05": "上亦復化作六十那由他樓櫓却敵，七寶合",
    "T11n0310_062:0359a06": "成微妙第一。一一却敵亦復化作六十那由他",
    "T11n0310_062:0359a07": "重閣殿堂，七寶莊嚴。一一堂殿復有六十那",
    "T11n0310_062:0359a08": "由他門戶窓牖，七寶莊飾。一一門戶金門銀",
    "T11n0310_062:0359a09": "扇雜寶彫飾，其諸門閫一一皆用毘琉璃寶，",
    "T11n0310_062:0359a10": "一一門樞皆用車𤦲。復以車𤦲為柱，一一柱",
    "T11n0310_062:0359a11": "上以赤真珠以為櫨栱、馬瑙為地。其銀門者",
    "T11n0310_062:0359a12": "悉用金扇、毘琉璃為閫、車𤦲彫鏤馬瑙為樞、",
    "T11n0310_062:0359a13": "赤珠為柱、白玉為栱、頗梨為地。毘琉璃門",
    "T11n0310_062:0359a14": "戶，頗梨為扇、金為門閫、銀為戶樞、白玉為柱、",
    "T11n0310_062:0359a15": "馬瑙為栱、赤真珠為地。頗梨門戶，毘琉璃",
    "T11n0310_062:0359a16": "為扇、馬瑙為閫、赤珠為樞、以金為柱、銀為",
    "T11n0310_062:0359a17": "基栱、白玉為地。馬瑙門戶白玉莊飾，赤真",
    "T11n0310_062:0359a18": "珠寶以為閫扇、銀為戶樞、琉璃為柱、金為",
    "T11n0310_062:0359a19": "基栱、頗梨為地。赤真珠戶馬瑙莊飾，白玉",
    "T11n0310_062:0359a20": "閫扇、銀為戶樞、毘琉璃柱、頗梨基栱、黃金為",
    "T11n0310_062:0359a21": "地。白玉門戶馬瑙莊飾，金為閫扇、毘琉璃",
    "T11n0310_062:0359a22": "樞、白銀為柱、頗梨為地、赤真珠寶以為基",
    "T11n0310_062:0359a23": "栱。彼諸門戶，一一戶中化作六十那由他師",
    "T11n0310_062:0359a24": "子之座，七寶合成。以諸天人阿修羅衣彌覆",
    "T11n0310_062:0359a25": "其上，或敷迦旃陵伽衣、或敷憍奢耶衣。其座",
    "T11n0310_062:0359a26": "兩頭置朱色枕。彼諸座前有七寶几，一一几",
    "T11n0310_062:0359a27": "上有於六億阿修羅王種種衣服，所謂諸天",
    "T11n0310_062:0359a28": "樹衣、芻摩羅衣、憍奢耶衣、迦尸迦衣。一一師",
    "T11n0310_062:0359a29": "子座上，各各皆有二修羅女眾寶莊嚴，一一",
    "T11n0310_062:0359b01": "女人皆持七寶多羅樹葉以為其扇。一一座",
    "T11n0310_062:0359b02": "中皆有化修羅子在於座上，兩女俠侍，持七",
    "T11n0310_062:0359b03": "寶扇。彼諸門戶亦復化作六十那由他七寶",
    "T11n0310_062:0359b04": "幢蓋，於金門戶化作青幢黃柄頗梨間錯，於",
    "T11n0310_062:0359b05": "銀門戶化作黃幢赤真珠柄白銀間錯，於毘",
    "T11n0310_062:0359b06": "琉璃門化作赤真珠幢黃金為柄頗梨交錯，",
    "T11n0310_062:0359b07": "頗梨門戶化作雜色寶幢黃金為柄白銀交",
    "T11n0310_062:0359b08": "錯。青幢黃頭，黃幢青頭，赤幢白頭，白幢赤頭，",
    "T11n0310_062:0359b09": "雜色幢者七寶為頭。彼諸寶幕及諸殿堂，於",
    "T11n0310_062:0359b10": "虛空中遶佛三匝，猶如三十三天伊羅婆那",
    "T11n0310_062:0359b11": "龍象在空遊行，俱持毘陀羅婆樹梨耶多羅",
    "T11n0310_062:0359b12": "樹供養諸天。彼諸帳幕於虛空中右遶三匝，",
    "T11n0310_062:0359b13": "亦復如是。彼諸寶幕却敵之中，及以地上重",
    "T11n0310_062:0359b14": "閣殿堂，有諸門戶、師子之座、莊嚴寶蓋、寶幢",
    "T11n0310_062:0359b15": "幡花，雨天真檀末香、天優波羅末香、沈水末",
    "T11n0310_062:0359b16": "香，復雨曼陀羅花、摩訶曼陀羅花、曼殊沙花、",
    "T11n0310_062:0359b17": "摩訶曼殊沙花、迦迦羅婆花、摩訶迦迦羅婆",
    "T11n0310_062:0359b18": "花、波吒梨花、摩訶波吒梨花、質多羅波吒梨",
    "T11n0310_062:0359b19": "花、摩訶質多羅波吒梨花、金花銀花、毘琉璃",
    "T11n0310_062:0359b20": "花、頗梨花、一切眾寶花。雨金、雨銀、雨天樹衣。",
    "T11n0310_062:0359b21": "彼諸修羅王子手中悉持如是寶珠，以珠力",
    "T11n0310_062:0359b22": "故隨意所須皆能降雨。爾時迦毘羅城四門",
    "T11n0310_062:0359b23": "之外各各縱廣六十由旬，以阿修羅王威神",
    "T11n0310_062:0359b24": "之力，放光遍照六十由旬，上照六萬由旬，周",
    "T11n0310_062:0359b25": "圍遍滿供養之具。彼諸浮遊帳幕遶佛而住。",
    "T11n0310_062:0359b26": "時迦毘羅城中積曼陀羅花舉高七丈，天上",
    "T11n0310_062:0359b27": "香水成泥。以佛神力，令其香氣遍滿三千大",
    "T11n0310_062:0359b28": "千世界。於此三千大千世界中所有住大乘",
    "T11n0310_062:0359b29": "者，彼諸眾生聞其香氣，乃至初發阿耨多羅",
    "T11n0310_062:0359c01": "三藐三菩提心得不退轉，況復久修。時毘摩",
    "T11n0310_062:0359c02": "質多阿修羅王乘七寶車遶佛三匝，以妙天",
    "T11n0310_062:0359c03": "真檀末以散佛上，而說讚曰：",
    "T11n0310_062:0359c04": "「我今歸依婆伽婆，　　能施天人無畏者，",
    "T11n0310_062:0359c05": "歸依最勝不可動，　　悕望無上妙菩提。",
    "T11n0310_062:0359c06": "我今歸依婆伽婆，　　心喜不墮三惡趣，",
    "T11n0310_062:0359c07": "是故我今歸依佛，　　悕求無譬妙菩提。",
    "T11n0310_062:0359c08": "我今歸依婆伽婆，　　能除生死大苦海，",
    "T11n0310_062:0359c09": "能斷曠野離惱淨，　　堪能引導眾生師。",
    "T11n0310_062:0359c10": "我今歸依婆伽婆，　　以此歸依不求生，",
    "T11n0310_062:0359c11": "老死所逼大苦惱，　　世尊為諸天人歸。」",
    "T11n0310_062:0359c12": "爾時毘摩質多阿修羅王以偈歎佛，右遶三",
    "T11n0310_062:0359c13": "匝。時彼諸馬瓔珞莊嚴，彼諸車莊嚴，彼諸阿",
    "T11n0310_062:0359c14": "修羅、阿修羅女莊嚴，彼諸幡幢寶蓋鈴網等",
    "T11n0310_062:0359c15": "為風所吹，出深妙聲稱心奪聽。譬如具足百",
    "T11n0310_062:0359c16": "伎音樂，善巧奏擊出深妙音，稱意音聲甚可",
    "T11n0310_062:0359c17": "聽採奪人耳目。如是諸馬莊嚴瓔珞乃至鈴",
    "T11n0310_062:0359c18": "網，為風所吹出微妙音，如巧奏擊百種音聲",
    "T11n0310_062:0359c19": "甚可愛樂。爾時毘摩阿修羅王遶佛三匝，雨",
    "T11n0310_062:0359c20": "天真檀末香、優鉢羅末、沈水末香、多摩羅",
    "T11n0310_062:0359c21": "末，種種阿修羅香末從空而下。雨天曼陀",
    "T11n0310_062:0359c22": "羅花、摩訶曼陀羅花、曼殊沙花、摩訶曼殊沙",
    "T11n0310_062:0359c23": "花、波盧沙迦花、摩訶波盧沙迦花、迦迦羅婆",
    "T11n0310_062:0359c24": "花、摩訶迦迦羅婆花、波吒梨花、摩訶波吒梨",
    "T11n0310_062:0359c25": "花、質多羅波吒梨花、摩訶質多羅波吒梨花。",
    "T11n0310_062:0359c26": "復有種種化花，雨金花、銀花、毘琉璃花乃至",
    "T11n0310_062:0359c27": "七寶眾花、從空而下。雨天香水、阿修羅香水，",
    "T11n0310_062:0359c28": "從空而下。以香水故，迦毘羅城內外縱廣六",
    "T11n0310_062:0359c29": "十由旬悉成香泥，以其泥香遍滿三千大千",
    "T11n0310_062:0360a01": "世界，所有菩薩聞其香者，於阿耨多羅三藐",
    "T11n0310_062:0360a02": "三菩提得不退轉。爾時毘摩質多阿修羅",
    "T11n0310_062:0360a03": "王遶佛三匝，以佛神力，於虛空中作天伎樂",
    "T11n0310_062:0360a04": "及阿修羅音聲。彼諸音樂，以佛神力，其音遍",
    "T11n0310_062:0360a05": "滿三千大千世界皆悉聞知，所有住大乘者",
    "T11n0310_062:0360a06": "聞其聲已，悉於阿耨多羅三藐三菩提得不",
    "T11n0310_062:0360a07": "退轉。無量百千阿修羅女或歌或舞、或奏音",
    "T11n0310_062:0360a08": "樂、或身動轉，又散天真檀末、優鉢羅末、沈",
    "T11n0310_062:0360a09": "水末、多摩羅拔香、曼陀羅花、摩訶曼陀羅",
    "T11n0310_062:0360a10": "花、曼殊沙花、摩訶曼殊沙花、波盧沙花、摩訶",
    "T11n0310_062:0360a11": "波盧沙花、迦迦羅婆花、摩訶迦迦羅婆花、波",
    "T11n0310_062:0360a12": "吒梨花、摩訶波吒梨花、質多羅樹花、摩訶質",
    "T11n0310_062:0360a13": "多羅樹花、金花、銀花、毘琉璃花、眾寶雜花，又",
    "T11n0310_062:0360a14": "雨化花以散佛上。又散諸天衣服、臂脚鈴釧，",
    "T11n0310_062:0360a15": "以散佛上。腰瓔珞、手臂瓔珞、指環項巾、七",
    "T11n0310_062:0360a16": "寶之鬘、金鎖銀鎖、真珠之貫、摩尼瓔珞、半月",
    "T11n0310_062:0360a17": "珠瓔，於兩肩上七寶衣瓔、種種寶瓔、兩耳璫",
    "T11n0310_062:0360a18": "𤦲、盛髮寶帒、莊嚴頂冠，種種旒蘇、種種香",
    "T11n0310_062:0360a19": "旒蘇、種種真珠旒蘇、種種摩尼旒蘇，或雨",
    "T11n0310_062:0360a20": "天種種寶蓋金末香水。又阿修羅女手把赤",
    "T11n0310_062:0360a21": "真珠以散佛上，又捉寶散者、又捉種種珠散",
    "T11n0310_062:0360a22": "者，皆為供養佛故。毘摩質多阿修羅王與其",
    "T11n0310_062:0360a23": "眷屬，皆悉相順而說偈言：",
    "T11n0310_062:0360a24": "「我常如是心，　　值遇佛世尊，",
    "T11n0310_062:0360a25": "歸依如來故，　　未來常供養。」",
    "T11n0310_062:0360a26": "爾時波羅陀阿修羅王所設供養，亦如毘摩",
    "T11n0310_062:0360a27": "質多阿修羅王等無有異，乘七寶車右遶三",
    "T11n0310_062:0360a28": "匝，以偈讚佛：",
    "T11n0310_062:0360a29": "「我禮得實十力士，　　亦禮離怖無畏者，",
    "T11n0310_062:0360b01": "決定得於不共法，　　歸命導引諸世間。",
    "T11n0310_062:0360b02": "我禮斷除結縛者，　　亦禮出離生死道，",
    "T11n0310_062:0360b03": "我禮到岸住陸地，　　將導貧乏眾生師。",
    "T11n0310_062:0360b04": "我禮深智不思議，　　與眾和合不悼動，",
    "T11n0310_062:0360b05": "於諸趣中心解脫，　　猶如蓮花不著水。",
    "T11n0310_062:0360b06": "牟尼本修諸空法，　　離諸揀擇得無相，",
    "T11n0310_062:0360b07": "於一切處無所願，　　我禮如空無所依。」",
    "T11n0310_062:0360b08": "爾時善臂阿修羅王所設供養廣大無量，如",
    "T11n0310_062:0360b09": "毘摩阿修羅王等無有異，乘眾寶輦右遶",
    "T11n0310_062:0360b10": "三匝，散諸金粟，以偈讚曰：",
    "T11n0310_062:0360b11": "「大牟尼尊無等倫，　　天上天下亦無比，",
    "T11n0310_062:0360b12": "佛知眾生如陽焰，　　非真實有唯想轉。",
    "T11n0310_062:0360b13": "於此無作無受者，　　亦無士夫空無我，",
    "T11n0310_062:0360b14": "離諸所作無體性，　　說於一切寂定法。",
    "T11n0310_062:0360b15": "於善逝法得信解，　　觀一切法悉平等，",
    "T11n0310_062:0360b16": "彼當得作導師子，　　順佛言教如父說。",
    "T11n0310_062:0360b17": "我今讚歎所得福，　　唯佛智解能照知，",
    "T11n0310_062:0360b18": "我以福德悉無餘，　　迴施眾生皆作佛。」",
    "T11n0310_062:0360b19": "爾時復有跋墀毘盧遮那阿修羅王，所設供",
    "T11n0310_062:0360b20": "養亦如毘摩質多阿修羅王等無有異，乘",
    "T11n0310_062:0360b21": "七寶車遶佛三匝，散以銀花，說偈歎曰：",
    "T11n0310_062:0360b22": "「我今禮佛妙好相，　　度生死海到彼岸，",
    "T11n0310_062:0360b23": "自身得度復度他，　　安置彼岸無畏處。",
    "T11n0310_062:0360b24": "唯佛大慧知群生，　　倒見叢林無智者，",
    "T11n0310_062:0360b25": "迷惑焰水計為實，　　無等悲心皆已知。",
    "T11n0310_062:0360b26": "世尊妙人見眾生，　　如幻陽焰如光影，",
    "T11n0310_062:0360b27": "牟尼如法生善子，　　三有中行不染污。",
    "T11n0310_062:0360b28": "大自在人知非實，　　知諸法性彼此空，",
    "T11n0310_062:0360b29": "愚癡如夢受欲樂，　　佛子知已修諸行。」",
    "T11n0310_062:0360c01": "爾時羅睺羅阿修羅王所設供養，亦如毘摩",
    "T11n0310_062:0360c02": "質多阿修羅所設供養，乘七寶車遶佛三匝，",
    "T11n0310_062:0360c03": "以質多羅波吒梨花以散佛上，說偈讚曰：",
    "T11n0310_062:0360c04": "「大仙如來神妙身，　　超過一切諸天人，",
    "T11n0310_062:0360c05": "既如須彌比芥子，　　復似大海譬牛跡。",
    "T11n0310_062:0360c06": "如來顏容甚端正，　　眾相莊嚴第一最，",
    "T11n0310_062:0360c07": "超過一切色中上，　　如日出現螢息照。",
    "T11n0310_062:0360c08": "世尊無量威德聚，　　超過一切威德者，",
    "T11n0310_062:0360c09": "令諸威德不能現，　　如日出時螢光隱。",
    "T11n0310_062:0360c10": "大聖世尊智慧海，　　超過遍覆三有界，",
    "T11n0310_062:0360c11": "蔽諸外道令不現，　　如日盛明月光沒。」",
    "T11n0310_062:0360c12": "爾時睒婆利阿修羅王所設供養，亦如毘摩",
    "T11n0310_062:0360c13": "質多阿修羅王。修供養已，乘七寶車遶佛三",
    "T11n0310_062:0360c14": "匝，用摩訶波吒梨花以散於佛，說偈讚曰：",
    "T11n0310_062:0360c15": "「樂奢摩他智慧者，　　能除三毒貪瞋癡，",
    "T11n0310_062:0360c16": "引導眾生出世間，　　猶如甘雨滅塵焰。",
    "T11n0310_062:0360c17": "世尊熾然正法眼，　　亦如蘇投大盛火，",
    "T11n0310_062:0360c18": "能斷煩惱疑網盡，　　亦如火燒大壙野。",
    "T11n0310_062:0360c19": "顏容端正甚微妙，　　眾相莊嚴最第一，",
    "T11n0310_062:0360c20": "超過一切諸妙色，　　如日出時螢光隱。",
    "T11n0310_062:0360c21": "如來秉持諸善根，　　無量億萬那由劫，",
    "T11n0310_062:0360c22": "能除煩惱及惡業，　　如食甘露去身毒。",
    "T11n0310_062:0360c23": "吹除一切無明冥，　　如夜明炬照黑闇，",
    "T11n0310_062:0360c24": "如來示現正法眼，　　猶如珠師顯寶價。」",
    "T11n0310_062:0360c25": "爾時樂戰阿修羅王所設供養，亦如毘摩質",
    "T11n0310_062:0360c26": "多阿修羅王。設供養已，乘七寶車遶佛三匝，",
    "T11n0310_062:0360c27": "散眾寶花，以偈讚曰：",
    "T11n0310_062:0360c28": "「難調惡心佛能調，　　如勇健士降勝敵，",
    "T11n0310_062:0360c29": "善得柔軟心自在，　　我禮心調無畏者。",
    "T11n0310_062:0361a01": "能調諸根離怨對，　　離畏無畏得安隱，",
    "T11n0310_062:0361a02": "世尊煩惱不更發，　　消伏毒害悉無餘。",
    "T11n0310_062:0361a03": "那羅延力善修慈，　　於愛憎中心平等，",
    "T11n0310_062:0361a04": "如來知諸眾生相，　　不為六道之所攝。",
    "T11n0310_062:0361a05": "離諸想心竭有愛，　　放智慧光破諸闇，",
    "T11n0310_062:0361a06": "於諸法中心不著，　　牟尼超過無等倫。」",
    "T11n0310_062:0361a07": "爾時善目阿修羅王所設供養，亦如毘摩質",
    "T11n0310_062:0361a08": "多阿修羅王。修供養已，乘七寶車遶佛三",
    "T11n0310_062:0361a09": "匝，奉眾寶藏以獻於佛，說偈歎曰：",
    "T11n0310_062:0361a10": "「大雄久已知，　　諸法真實相，",
    "T11n0310_062:0361a11": "所謂法名者，　　各各和合假。",
    "T11n0310_062:0361a12": "一切諸法體，　　種種求不得，",
    "T11n0310_062:0361a13": "所言此法者，　　說唯是假名。",
    "T11n0310_062:0361a14": "離名名體性，　　諸相亦如是，",
    "T11n0310_062:0361a15": "無相亦無名，　　已離三種法。",
    "T11n0310_062:0361a16": "所言解說者，　　實無可顯說，",
    "T11n0310_062:0361a17": "說者說亦無，　　解者亦復然。",
    "T11n0310_062:0361a18": "如是知於法，　　無上牟尼子，",
    "T11n0310_062:0361a19": "於諸法不著，　　修行大名稱。」",
    "T11n0310_062:0361a20": "爾時伏三界阿修羅王所設供養，亦如毘摩",
    "T11n0310_062:0361a21": "質多阿修羅王。修供養已，乘七寶車遶佛三",
    "T11n0310_062:0361a22": "匝，用真珠瓔珞以奉如來，說偈歎曰：",
    "T11n0310_062:0361a23": "「我今歎佛離怨敵，　　顏容端正戒智力，",
    "T11n0310_062:0361a24": "一切世間無如佛，　　以無比身伏讐對。",
    "T11n0310_062:0361a25": "色力光明照三有，　　修諸善業得端正，",
    "T11n0310_062:0361a26": "以布施力得其相，　　八十種好悉嚴淨。",
    "T11n0310_062:0361a27": "淨持戒力無能動，　　明人思量所不得，",
    "T11n0310_062:0361a28": "佛持戒心清淨故，　　人中師子所作成。",
    "T11n0310_062:0361a29": "如來智力更無比，　　以無怖畏勝三界，",
    "T11n0310_062:0361b01": "如師子王眾中吼，　　超過一切諸外道。」",
    "T11n0310_062:0361b02": "爾時毘盧遮那阿修羅王所設供養，亦如毘",
    "T11n0310_062:0361b03": "摩質多阿修羅王。設供養已，乘七寶車遶佛",
    "T11n0310_062:0361b04": "三匝，手執眾寶以散如來，復以偈頌而讚歎",
    "T11n0310_062:0361b05": "曰：",
    "T11n0310_062:0361b06": "「諸眾皆集牟尼所，　　淨心瞻仰如來面，",
    "T11n0310_062:0361b07": "一切現前覩世尊，　　斯則如來不共相。",
    "T11n0310_062:0361b08": "佛以一音演說法，　　種種隨心各皆解，",
    "T11n0310_062:0361b09": "世尊說應眾生機，　　斯則如來不共相。",
    "T11n0310_062:0361b10": "佛以一音演說法，　　眾生隨類各得解，",
    "T11n0310_062:0361b11": "稱意所欲知其義，　　斯則如來不共相。",
    "T11n0310_062:0361b12": "佛以一音演說法，　　或有修進或調伏，",
    "T11n0310_062:0361b13": "或有獲得無學果，　　斯則如來不共法。」",
    "T11n0310_062:0361b14": "爾時目真隣陀阿修羅王所設供養，亦如毘",
    "T11n0310_062:0361b15": "摩質多阿修羅王。修供養已，乘七寶車遶佛",
    "T11n0310_062:0361b16": "三匝，手執赤真珠以散佛上，說偈讚曰：",
    "T11n0310_062:0361b17": "「欣喜淨心敬信佛，　　離於傲慢無邪見，",
    "T11n0310_062:0361b18": "順佛阿含不放逸，　　是為修行無比子。",
    "T11n0310_062:0361b19": "諸法自性不可得，　　如夢行欲悉皆虛，",
    "T11n0310_062:0361b20": "但隨想起非實有，　　世尊知法亦如是。",
    "T11n0310_062:0361b21": "如秋時雲水中月，　　迷惑無智愚眾生，",
    "T11n0310_062:0361b22": "不能惑著明智人，　　深樂佛法精進者。",
    "T11n0310_062:0361b23": "妙人最妙不錯悟，　　於佛法中不放逸，",
    "T11n0310_062:0361b24": "分別諸法悉如夢，　　得見如實妙三昧。」",
    "T11n0310_062:0361b25": "爾時毘摩質多阿修羅王等有六十那由他",
    "T11n0310_062:0361b26": "阿修羅設供養已，皆各合掌作禮而住，欣欣",
    "T11n0310_062:0361b27": "踊躍情意充滿喜樂稱心，菩提之心流注不",
    "T11n0310_062:0361b28": "絕。",
    "T11n0310_062:0361b29": "爾時世尊知彼諸阿修羅信心供養已，如諸",
    "T11n0310_062:0361c01": "佛法示現微笑相，從其面門放無量色光，青",
    "T11n0310_062:0361c02": "黃赤白紅紫頗梨亦如金銀及以雜色，從口",
    "T11n0310_062:0361c03": "出已，遶佛三匝還從頂入。爾時慧命馬勝比",
    "T11n0310_062:0361c04": "丘從坐而起，偏袒右肩，右膝著地合掌向",
    "T11n0310_062:0361c05": "佛，為佛作禮，以偈問曰：",
    "T11n0310_062:0361c06": "「雄猛牟尼現瑞相，　　愍世間者非無因，",
    "T11n0310_062:0361c07": "人中最勝願為說，　　大仙所現之因緣。",
    "T11n0310_062:0361c08": "憐愍世間現瑞應，　　見諸修羅勝供養，",
    "T11n0310_062:0361c09": "欲授修羅決定記，　　令我等輩得欣欣。",
    "T11n0310_062:0361c10": "朝有勝心無有疑，　　此眾中有發心者，",
    "T11n0310_062:0361c11": "世尊知其信根已，　　人中師子現此瑞。",
    "T11n0310_062:0361c12": "朝日誰發清淨心？　　誰於人中生勝信？",
    "T11n0310_062:0361c13": "世尊知其信根已，　　現此最妙之瑞相。",
    "T11n0310_062:0361c14": "今此大眾皆有疑，　　皆見如來現微笑，",
    "T11n0310_062:0361c15": "誰復朝日降魔怨？　　現此瑞相為此人。",
    "T11n0310_062:0361c16": "善哉降怨大仙尊，　　願斷大眾心猶豫，",
    "T11n0310_062:0361c17": "願尊速說勿踟蹰，　　斷此大眾之疑網。」",
    "T11n0310_062:0361c18": "爾時世尊以偈答馬勝比丘曰：",
    "T11n0310_062:0361c19": "「善哉比丘所問義，　　我所現瑞利世間，",
    "T11n0310_062:0361c20": "我說果報無有餘，　　汝今一心善諦聽。",
    "T11n0310_062:0361c21": "諸阿修羅供養佛，　　為求無上勝菩提，",
    "T11n0310_062:0361c22": "修羅心意無所依，　　如手在空不障礙。",
    "T11n0310_062:0361c23": "此等供養世尊已，　　阿修羅眾心清淨，",
    "T11n0310_062:0361c24": "大智皆捨修羅道，　　於人天中久受樂。",
    "T11n0310_062:0361c25": "此等於其未來世，　　值遇恒沙人師子，",
    "T11n0310_062:0361c26": "於善名劫得成佛，　　如來皆號為善名。",
    "T11n0310_062:0361c27": "數滿六十那由他，　　名振十方照世間，",
    "T11n0310_062:0361c28": "演說無依無著法，　　廣能度勝天人眾。",
    "T11n0310_062:0361c29": "彼諸佛土甚嚴淨，　　佛知世間離五濁，",
    "T11n0310_062:0362a01": "淨佛國土三千界，　　滿足六十那由他。",
    "T11n0310_062:0362a02": "彼國無諸三惡趣，　　以欣喜心土田淨，",
    "T11n0310_062:0362a03": "彼佛雄猛除諸難，　　演說無上大乘法。",
    "T11n0310_062:0362a04": "彼等諸佛得壽命，　　住世六十那由劫，",
    "T11n0310_062:0362a05": "演說無所依止法，　　一一導師皆亦然。",
    "T11n0310_062:0362a06": "彼諸如來滅度後，　　世間智者盡皆滅，",
    "T11n0310_062:0362a07": "滿足六十那由劫，　　彼佛正法住在世。",
    "T11n0310_062:0362a08": "是諸如來各各度，　　如恒河沙眾生聚，",
    "T11n0310_062:0362a09": "彼諸如來等無量，　　土壽法住亦如是。",
    "T11n0310_062:0362a10": "彼諸善逝能成熟，　　六十那由眾生數，",
    "T11n0310_062:0362a11": "皆令安住大乘中，　　各各紹繼三寶種。",
    "T11n0310_062:0362a12": "今此授記為修羅，　　利世間者大仙說。」",
    "T11n0310_062:0362a13": "天人聞斯授記已，　　身心踊躍得淨信。",
    "T11n0310_062:0362a14": "大寶積經卷第六十二"
}