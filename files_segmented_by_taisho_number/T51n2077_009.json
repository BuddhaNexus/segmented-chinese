{
    "T51n2077_009:0518a07": "續傳燈錄卷第九",
    "T51n2077_009:0518a09": "大鑑下第十二世",
    "T51n2077_009:0518a10": "大愚芝禪師法嗣大愚芝禪師法嗣",
    "T51n2077_009:0518a11": "雲峯文悅禪師南嶽雲峯文悅禪師南昌徐氏子。初造大愚。",
    "T51n2077_009:0518a12": "聞示眾曰。大家相聚喫莖齏。若喚作一莖虀。",
    "T51n2077_009:0518a13": "入地獄如箭射。便下座。師大駭夜造方丈。愚",
    "T51n2077_009:0518a14": "問來何所求。師曰。求心法。愚曰。法輪未轉",
    "T51n2077_009:0518a15": "食輪先轉。後生趁色力健。何不為眾乞食。我",
    "T51n2077_009:0518a16": "忍飢不暇。何暇為汝說禪乎。師不敢違。未幾",
    "T51n2077_009:0518a17": "愚移翠巖。師納疏罷。復過翠巖求指示。巖曰。",
    "T51n2077_009:0518a18": "佛法未到爛却。雪寒宜為眾乞炭。師亦奉命",
    "T51n2077_009:0518a19": "能事罷。復造方丈。巖曰。堂司闕人今以煩汝。",
    "T51n2077_009:0518a20": "師受之不樂。恨巖不去心地坐後架。桶篐忽",
    "T51n2077_009:0518a21": "散自架墮落。師忽然開悟。頓見巖用處。走搭",
    "T51n2077_009:0518a22": "伽黎上寢堂。巖迎笑曰。維那且喜大事了畢。",
    "T51n2077_009:0518a23": "師再拜不及吐一辭而去服勤八年。後出世",
    "T51n2077_009:0518a24": "翠巖。時首座領眾出迎問曰。德山宗乘即不",
    "T51n2077_009:0518a25": "問。如何是臨濟大用。師曰。爾甚處去來。座擬",
    "T51n2077_009:0518a26": "議。師便掌。座擬對。師喝曰。領眾歸去。自是",
    "T51n2077_009:0518a27": "一眾畏服。僧問。如何是道。師曰。路不拾遺。",
    "T51n2077_009:0518a28": "曰如何是道中人。師曰。草賊大敗。僧禮拜。師",
    "T51n2077_009:0518a29": "噓一聲。問萬法歸一一歸何所。師曰。黃河九",
    "T51n2077_009:0518b01": "曲。曰如何是第一句。師曰。垂手過膝。曰如何",
    "T51n2077_009:0518b02": "是第二句。師曰。萬里崖州。曰如何是第三句。",
    "T51n2077_009:0518b03": "師曰。糞箕掃帚。問如何是深山巖崖佛法。師",
    "T51n2077_009:0518b04": "曰。猢猻倒上樹。問如何是衲衣下事。師曰。皮",
    "T51n2077_009:0518b05": "裏骨。問不涉廉纖請師速道。師曰。須彌山。問",
    "T51n2077_009:0518b06": "如何是清淨法身。師曰。柴場荻草。上堂。語不",
    "T51n2077_009:0518b07": "離窠道。焉能出蓋纏。片雲橫谷口。迷却幾人",
    "T51n2077_009:0518b08": "源。所以道。言無展事語不投機。承言者喪。滯",
    "T51n2077_009:0518b09": "句者迷。汝等諸人到這裏憑何話會。良久曰。",
    "T51n2077_009:0518b10": "欲得不招無間業。莫謗如來正法輪。上堂。過",
    "T51n2077_009:0518b11": "去諸佛已滅。未來諸佛未生。正當今日佛法",
    "T51n2077_009:0518b12": "委在翠巖。放行則隨機利物。把住則瓦解氷",
    "T51n2077_009:0518b13": "消。且道把住好放行好。良久曰咄。這野狐精。",
    "T51n2077_009:0518b14": "擊禪床下座。上堂。汝等諸人與麼上來。大似",
    "T51n2077_009:0518b15": "刺腦入膠盆。與麼下去也是平地喫交。直饒",
    "T51n2077_009:0518b16": "不來不去。朝打三千暮打八百。上堂。道遠乎",
    "T51n2077_009:0518b17": "哉觸事而真。聖遠乎哉體之則神。所以娑婆",
    "T51n2077_009:0518b18": "世界以音聲為佛事。香積世界以香飯為佛",
    "T51n2077_009:0518b19": "事。翠巖這裏秖於出入息內。供養承事過現",
    "T51n2077_009:0518b20": "未來塵沙諸佛無一空過者。過現未來塵沙",
    "T51n2077_009:0518b21": "諸佛。是翠巖侍者無一不到。如一不到三十",
    "T51n2077_009:0518b22": "拄杖。諸上座還會麼。將此深心奉塵剎。是則",
    "T51n2077_009:0518b23": "名為報佛恩。上堂。有情之本。依智海以為源。",
    "T51n2077_009:0518b24": "含識之流。總法身而為體。秖為情生智隔想",
    "T51n2077_009:0518b25": "變體殊。達本情忘知心體合。諸禪德會麼。",
    "T51n2077_009:0518b26": "古佛與露柱相交。佛殿與燈籠鬪額。若也不",
    "T51n2077_009:0518b27": "會單重交折。上堂。竿木隨身逢場作戲。然雖",
    "T51n2077_009:0518b28": "如是一手不獨拍。眾中莫有作家禪客本分。",
    "T51n2077_009:0518b29": "衲僧出來共相唱和。有麼。時有僧出禮拜。師",
    "T51n2077_009:0518c01": "曰。依希似曲纔堪聽。又被風吹別調中。便下",
    "T51n2077_009:0518c02": "座。上堂。天明平旦萬事成辦。北俱盧洲長粳",
    "T51n2077_009:0518c03": "米飯。下座。上堂。有佛處不得住。無佛處急走",
    "T51n2077_009:0518c04": "過。爾等諸人橫擔拄杖向甚麼處行脚。良久",
    "T51n2077_009:0518c05": "曰。東勝身洲持鉢。西瞿耶尼喫飯。上堂。假使",
    "T51n2077_009:0518c06": "心通無量時。歷劫何曾異今日。且道今日事",
    "T51n2077_009:0518c07": "作麼生。良久曰烏龜鑽破壁。上堂。見聞覺知",
    "T51n2077_009:0518c08": "無障礙。聲香味觸常三昧。衲僧道會也。山是",
    "T51n2077_009:0518c09": "山水是水。飢來喫飯困來打睡。忽然須彌山",
    "T51n2077_009:0518c10": "𨁝跳入爾鼻孔裏。摩竭魚穿爾眼睛中。作麼",
    "T51n2077_009:0518c11": "生商量。良久曰。參堂去。上堂。一刀兩段未稱",
    "T51n2077_009:0518c12": "宗師。就下平高固非作者。翠巖到這裏口似",
    "T51n2077_009:0518c13": "匾擔。爾等諸人作麼生商量。良久曰。欲得不",
    "T51n2077_009:0518c14": "招無間業。莫謗如來正法輪。上堂。若見諸相",
    "T51n2077_009:0518c15": "非相。即山河大地並無過咎。諸上座終日著",
    "T51n2077_009:0518c16": "衣喫飯。未曾咬著一粒米。未曾挂著一縷絲。",
    "T51n2077_009:0518c17": "便能變大地作黃金。攪長河為酥酪。然雖如",
    "T51n2077_009:0518c18": "是。著衣喫飯即不無。衲僧門下污臭氣也未",
    "T51n2077_009:0518c19": "夢見在。上堂。普賢行文殊智。補陀巖上清風",
    "T51n2077_009:0518c20": "起。瞎驢趁隊過新羅。吉䝤舌頭三千里。上堂。",
    "T51n2077_009:0518c21": "拈起拄杖曰。掌鉢盂向香積世界。為甚麼出",
    "T51n2077_009:0518c22": "身無路。挑日月於拄杖頭上。為甚麼有眼如",
    "T51n2077_009:0518c23": "盲。直得風行草偃響順聲和。無纖芥可留。猶",
    "T51n2077_009:0518c24": "是交爭底法。作麼生是不交爭底法。卓拄杖",
    "T51n2077_009:0518c25": "下座。上堂。臨濟先鋒放過一著。德山後令且",
    "T51n2077_009:0518c26": "在一邊。獨露無私一句作麼生道。良久曰。堪",
    "T51n2077_009:0518c27": "嗟楚下鍾離昧音抹以拂子擊禪床下座。上堂。",
    "T51n2077_009:0518c28": "教中道。種種取捨皆是輪回。未出輪回而辨",
    "T51n2077_009:0518c29": "圓覺。彼圓覺性即同流轉。若免輪回無有是",
    "T51n2077_009:0519a01": "處。爾等諸人到這裏。且作麼生辨圓覺。良久",
    "T51n2077_009:0519a02": "曰。荷葉團團團似鏡。菱角尖尖尖似錐。以拂",
    "T51n2077_009:0519a03": "擊禪床。上堂。古人道。山河石壁不礙眼光。師",
    "T51n2077_009:0519a04": "曰。作麼生是眼。拈拄杖打禪床一下曰。須",
    "T51n2077_009:0519a05": "彌山百雜碎即不問。爾且道。娑竭羅龍王年",
    "T51n2077_009:0519a06": "多少。俗士問。如何是佛。師曰。著衣喫飯量家",
    "T51n2077_009:0519a07": "道。曰恁麼則退身三步叉手當胸去也。師曰。",
    "T51n2077_009:0519a08": "醉後添杯不如無。小參。舉百丈歲夜示眾曰。",
    "T51n2077_009:0519a09": "爾這一隊後生。經律論固是不知。入眾參禪",
    "T51n2077_009:0519a10": "禪又不會。臘月三十日且作麼生折合去。師",
    "T51n2077_009:0519a11": "曰。灼然諸禪德。去聖時遙人心澹泊。看却今",
    "T51n2077_009:0519a12": "時叢林。更是不得所在之處。或聚徒三百五",
    "T51n2077_009:0519a13": "百浩浩地秖以飯食豐濃寮舍穩便為旺化。中",
    "T51n2077_009:0519a14": "間孜孜為道者無一人。設有十箇五箇走上",
    "T51n2077_009:0519a15": "走下半青半黃。會即總道我會。各各自謂握",
    "T51n2077_009:0519a16": "靈蛇之珠。孰肯知非。及乎挨拶鞭逼將來。直",
    "T51n2077_009:0519a17": "是萬中無一。苦哉苦哉。所謂般若叢林歲歲",
    "T51n2077_009:0519a18": "凋。無明荒草年年長。就中今時後生纔入眾",
    "T51n2077_009:0519a19": "來。便自端然拱手。受他別人供養。到處菜不",
    "T51n2077_009:0519a20": "擇一莖。柴不搬一束。十指不沾水。百事不干",
    "T51n2077_009:0519a21": "懷。雖則一期快意。爭奈三塗累身。豈不見教",
    "T51n2077_009:0519a22": "中道。寧以熱銕纏身。不受信心人衣。寧以洋",
    "T51n2077_009:0519a23": "銅灌口。不受信心人食。上座若也是去。直饒",
    "T51n2077_009:0519a24": "變大地作黃金。攪長河為酥酪。供養上座未",
    "T51n2077_009:0519a25": "為分外。若也未是。至於滴水寸絲。便須披毛",
    "T51n2077_009:0519a26": "戴角牽犁拽耙償他始得。不見祖師道。入道",
    "T51n2077_009:0519a27": "不通理。復身還信施。此是決定底事終不虛",
    "T51n2077_009:0519a28": "也。諸上座。光陰可惜時不待人。莫待一朝眼",
    "T51n2077_009:0519a29": "光落地。緇田無一簣之功。銕圍陷百刑之痛。",
    "T51n2077_009:0519b01": "莫言不道。珍重。",
    "T51n2077_009:0519b02": "瑞光月禪師蘇州瑞光月禪師。僧問。俱胝一指意旨如何。",
    "T51n2077_009:0519b03": "師曰。月落三更穿市過。",
    "T51n2077_009:0519b04": "洞山子圓禪師瑞州洞山子圓禪師上堂。有僧出拋下坐具。",
    "T51n2077_009:0519b05": "師曰。一釣便上。僧提起坐具。師曰。弄巧成",
    "T51n2077_009:0519b06": "拙。僧曰。自古無生曲。須是遇知音。師曰。波",
    "T51n2077_009:0519b07": "斯入唐土。僧大笑歸眾。",
    "T51n2077_009:0519b08": "石霜永禪師法嗣石霜永禪師法嗣",
    "T51n2077_009:0519b09": "福嚴保宗禪師南嶽福嚴保宗禪師上堂。世尊周行七步舉",
    "T51n2077_009:0519b10": "足全乖。目顧四方觸途成滯。金襴授去殃及",
    "T51n2077_009:0519b11": "兒孫。玉偈傳來挂人唇吻。風旛悟性未離色",
    "T51n2077_009:0519b12": "塵。鉢水投針全成管見。祖師九年面壁不見",
    "T51n2077_009:0519b13": "纖毫。盧公六代傳衣圖他小利。江西一喝不",
    "T51n2077_009:0519b14": "解慎初。德嶠全施未知護未。南山鼈鼻謾指",
    "T51n2077_009:0519b15": "踪由。北院枯松徒彰風彩。雲門顧鑒落二落",
    "T51n2077_009:0519b16": "三。臨濟全提錯七錯八。若說君臣五位。直如",
    "T51n2077_009:0519b17": "紙馬過江。更推賓主交參。恰似泥人澡洗。獨",
    "T51n2077_009:0519b18": "超象外。且非捉兔之鷹。混迹塵中。未是咬猪",
    "T51n2077_009:0519b19": "之狗。何異跳坑墮塹。正是避溺投罝。如斯之",
    "T51n2077_009:0519b20": "解正在常途。出格道人如何話會。豈不見陶",
    "T51n2077_009:0519b21": "潛俗子。尚自覩事見機。而今祖室子孫。不可",
    "T51n2077_009:0519b22": "皮下無血。喝一喝。",
    "T51n2077_009:0519b23": "大陽如漢禪師郢州大陽如漢禪師。僧問。如何是敲磕底句。",
    "T51n2077_009:0519b24": "師曰。檻外竹搖風驚起幽人睡。曰觀音門大",
    "T51n2077_009:0519b25": "啟也。師曰。師子咬人。乃曰。聞聲悟道失却觀",
    "T51n2077_009:0519b26": "音眼睛。見色明心昧了文殊巴鼻。一出一入",
    "T51n2077_009:0519b27": "半開半合。泥牛昨夜遊滄海。直至如今不見",
    "T51n2077_009:0519b28": "回。咄。",
    "T51n2077_009:0519b29": "浮山遠禪師法嗣浮山遠禪師法嗣",
    "T51n2077_009:0519c01": "淨因道臻禪師東京淨因淨照道臻禪師。福州古田戴氏子",
    "T51n2077_009:0519c02": "也。父夢偉然黃冠裳者導從至舍。母遂妊。又",
    "T51n2077_009:0519c03": "夢天樂黃幡梵唄引厖眉碧眼一僧至。即誕",
    "T51n2077_009:0519c04": "師。幼不茹葷。十四歲投上生院出家持頭陀",
    "T51n2077_009:0519c05": "行。十九為大僧。閱大小經論。置不讀曰。此方",
    "T51n2077_009:0519c06": "便說耳。即持一鉢走江淮。所參知識甚多而",
    "T51n2077_009:0519c07": "得旨於浮山。江州承天虛席欲致師。非師所",
    "T51n2077_009:0519c08": "欲。乃遊丹陽寓止因聖寺。一日行江上顧舟",
    "T51n2077_009:0519c09": "默計曰。當隨所往信吾緣也。問舟師曰。載我",
    "T51n2077_009:0519c10": "船尾可乎。舟師笑曰。師欲何之我入汴船也。",
    "T51n2077_009:0519c11": "師因曰。吾偶欲遊京師。遂載之而北。謁淨因",
    "T51n2077_009:0519c12": "大覺璉禪師。璉使首眾於坐下。及璉歸吳。眾",
    "T51n2077_009:0519c13": "請以師嗣焉。開法之日英宗遣中使。降香賜",
    "T51n2077_009:0519c14": "紫方袍覺照師號。京師都會好惡萬端。貴人",
    "T51n2077_009:0519c15": "達官盈門。而師一目之。萬口一辭咸以為本",
    "T51n2077_009:0519c16": "色道人。莫不加敬。積數年元豐三年春。慈聖",
    "T51n2077_009:0519c17": "光獻上仙。神宗詔至慶壽宮說法僧問。慈聖",
    "T51n2077_009:0519c18": "仙游定歸何所。師曰。水流元在海。月落不離",
    "T51n2077_009:0519c19": "天。上大悅。詔設高廣坐恣人問答。左右上下",
    "T51n2077_009:0519c20": "得未曾有。歡聲動宮殿。賜與甚厚。又語執政。",
    "T51n2077_009:0519c21": "道臻素有德行。可擇一美號進呈。乃賜號淨",
    "T51n2077_009:0519c22": "照禪師。京城創諸禪剎。闢相國寺為慧林智",
    "T51n2077_009:0519c23": "海二禪寺。其命主僧必使師擇之。宿老皆從",
    "T51n2077_009:0519c24": "風而靡。高麗使三僧來就學。師隨根開導皆",
    "T51n2077_009:0519c25": "契宗旨。師為人渠渠靜退似不能言。性慈祥",
    "T51n2077_009:0519c26": "純謹奉身至約。一布裙二十年不易。無所嗜",
    "T51n2077_009:0519c27": "好。嘗雪方丈之西壁。請文與可掃墨竹。謂人",
    "T51n2077_009:0519c28": "曰。吾使游人見之心自清涼。此君蓋替我說",
    "T51n2077_009:0519c29": "法也。所居都城西隅衲子四十餘輩。頹然不",
    "T51n2077_009:0520a01": "出戶。三十年如一日。元祐八年八月十七日。",
    "T51n2077_009:0520a02": "忽語門弟子淨圓曰。吾更三日行矣。及期沐",
    "T51n2077_009:0520a03": "浴更衣說偈已跏趺而化。閱世八十。坐六十",
    "T51n2077_009:0520a04": "一夏。黃魯直嘗題其像曰。老虎無齒臥龍不",
    "T51n2077_009:0520a05": "吟。千林月黑六合雲陰。遠山作眉紅杏腮。嫁",
    "T51n2077_009:0520a06": "與春風不用媒。老婆三五少年日。也解東塗",
    "T51n2077_009:0520a07": "西抹來。可想見其高致也。師初出世。僧問。師",
    "T51n2077_009:0520a08": "唱誰家曲宗風嗣阿誰。師曰。有錢使錢無錢",
    "T51n2077_009:0520a09": "守貧。僧云。月華嫡子臨濟兒孫。師曰。放爾三",
    "T51n2077_009:0520a10": "十棒。問如何是淨因境。師曰。法廣殿牌仁宗",
    "T51n2077_009:0520a11": "親寫。僧云。如何是境中人。師曰。六代祖師天",
    "T51n2077_009:0520a12": "下聞。問如何是道中人。師曰。萬家烟火外一",
    "T51n2077_009:0520a13": "枕水雲間。問如何是佛。師曰。朝粧香暮換火。",
    "T51n2077_009:0520a14": "問如何是觀音妙智力。師曰。河南犬吠河北",
    "T51n2077_009:0520a15": "驢鳴。問如何是祖師西來意。師曰。拄杖橫擔",
    "T51n2077_009:0520a16": "不到肩。僧云。謝師答話。師曰。錯認定盤星。",
    "T51n2077_009:0520a17": "乃曰。一問一答無有盡時。古人喚作無盡藏",
    "T51n2077_009:0520a18": "海。亦呼為方便門。於納僧面前遠矣。何故權",
    "T51n2077_009:0520a19": "柄在手縱奪自由。坐斷毘盧壁立千忉。善財",
    "T51n2077_009:0520a20": "樓閣孰肯閑游。華藏琅函豈能看取。丈夫猛",
    "T51n2077_009:0520a21": "利本合如然。過後思量成第二月。除茲投機",
    "T51n2077_009:0520a22": "徇器止宿草菴。就下平高曲成萬物。周流無",
    "T51n2077_009:0520a23": "滯觸處皆通。苟不盡毫毛自取其咎。如斯",
    "T51n2077_009:0520a24": "談說笑殺衲僧。且道誰是解笑者。良久曰。看",
    "T51n2077_009:0520a25": "取。便下座。又示眾拈拄杖曰。楖栗木杖子。善",
    "T51n2077_009:0520a26": "能談佛祖。聾人既得聞。啞人亦解語。指白石",
    "T51n2077_009:0520a27": "為玉。點黃金為土。便恁麼會去。他家未相許。",
    "T51n2077_009:0520a28": "不相許莫莽鹵。南街打鼓北街舞。卓一下。",
    "T51n2077_009:0520a29": "興化仁岳禪師廬州興化仁岳禪師南泉人也。僧問。如何是",
    "T51n2077_009:0520b01": "佛法大意。師曰。臨濟問黃檗。曰學人不會。師",
    "T51n2077_009:0520b02": "曰。三回喫棒來。問如何是和尚家風。師曰。曲",
    "T51n2077_009:0520b03": "彔禪床。曰客來如何祇待。師曰。拄杖子。問一",
    "T51n2077_009:0520b04": "大藏教盡是名言。離此名言如何指示。師曰。",
    "T51n2077_009:0520b05": "癩馬楷枯柳。曰學人不會。師曰。駱駝好喫鹽。",
    "T51n2077_009:0520b06": "曰畢竟如何。師曰。鐵鞭指處馬空嘶。",
    "T51n2077_009:0520b07": "玉泉謂芳禪師荊門軍玉泉謂芳禪師蜀人。僧問。從上諸聖",
    "T51n2077_009:0520b08": "以何法示人。師拈起拄杖。僧曰。學人不會。師",
    "T51n2077_009:0520b09": "曰。兩手分付。僧擬議。師便打宿州定林惠琛",
    "T51n2077_009:0520b10": "禪師。僧問。如何是道。師曰。秖在目前。僧曰。",
    "T51n2077_009:0520b11": "為甚麼不見。師曰。瞎。",
    "T51n2077_009:0520b12": "本覺若珠禪師秀州本覺若珠禪師。福州卓氏子。僧問。如何",
    "T51n2077_009:0520b13": "是道。師舉起拳。僧曰。學人不會。師曰。拳頭",
    "T51n2077_009:0520b14": "也不識。上堂。說佛說祖埋沒宗乘。舉古談今",
    "T51n2077_009:0520b15": "淹留衲子。撥開上路誰敢當頭。齊立下風不",
    "T51n2077_009:0520b16": "勞拈出。無星秤子如何辯得斤兩。若也辯得",
    "T51n2077_009:0520b17": "須彌秖重半銖。若辯不得抝折秤衡。向日本",
    "T51n2077_009:0520b18": "國與諸人相見。",
    "T51n2077_009:0520b19": "華嚴普孜禪師東京華嚴普孜禪師。建州建陽謝氏子也。幼",
    "T51n2077_009:0520b20": "習儒業舉進士有聲。後看佛經至識自心源。",
    "T51n2077_009:0520b21": "夙根啟發。遂投太平興國西律院僧可崇出",
    "T51n2077_009:0520b22": "家得度具戒。遊方參道。詣龍舒浮山圓鑑禪",
    "T51n2077_009:0520b23": "師法席。入室扣請心融神會。舒人請居甘露",
    "T51n2077_009:0520b24": "太平二剎。道譽大播。僧問。如何是賓中賓。師",
    "T51n2077_009:0520b25": "曰。客路如天遠。僧云。如何是賓中主。師曰。",
    "T51n2077_009:0520b26": "侯門似海深。僧云。如何是主中主。師曰。寰中",
    "T51n2077_009:0520b27": "天子勅。僧云。如何是主中賓。師曰。塞外將",
    "T51n2077_009:0520b28": "軍令。師曰。賓中問主互換機鋒。主中問賓同",
    "T51n2077_009:0520b29": "生同死。主中辨主飲氣吞聲。賓中覓賓白雲",
    "T51n2077_009:0520c01": "萬里。故句中無意意在句中。於斯明得。一雙",
    "T51n2077_009:0520c02": "孤雁撲地高飛。於斯未明。一對鴛鴦溪邊獨",
    "T51n2077_009:0520c03": "立。知音禪客。相共證明。影響異流。切須子",
    "T51n2077_009:0520c04": "細。良久曰。若是陶淵明攢眉却歸去。師後退",
    "T51n2077_009:0520c05": "居淨因。德望頗重。元豐五年都人請居華嚴。",
    "T51n2077_009:0520c06": "益振宗風。京城內外翕然歸向。八年四月十",
    "T51n2077_009:0520c07": "日詔入禁中說法。既歸無疾進止如常。十四",
    "T51n2077_009:0520c08": "日忽鳴鼓陞坐辭眾而逝。師為人清秀傑出。",
    "T51n2077_009:0520c09": "唱臨濟下三玄九帶。造曹洞五位十玄。皆妙",
    "T51n2077_009:0520c10": "得其家風要旨。學既該博。故湊泊者望其津",
    "T51n2077_009:0520c11": "涯而已。師初得法時年尚少。久為浮山侍者。",
    "T51n2077_009:0520c12": "時青華嚴已有省發矣。而浮山知其未徹令",
    "T51n2077_009:0520c13": "師激之。師奉教方便啟發。青遂契證。後續洞",
    "T51n2077_009:0520c14": "下宗。語在青傳。",
    "T51n2077_009:0520c15": "清隱惟湜禪師南康軍清隱院惟湜禪師。僧問。如何是道。師",
    "T51n2077_009:0520c16": "曰。斜街曲巷。曰如何是道中人。師曰。百藝百",
    "T51n2077_009:0520c17": "窮。",
    "T51n2077_009:0520c18": "衡嶽奉能禪師潭州衡嶽寺奉能禪師上堂。宗風纔舉萬里",
    "T51n2077_009:0520c19": "雲收。法令若行千峯寒色。須彌頂上白浪滔",
    "T51n2077_009:0520c20": "天。大海波中。紅塵滿地。應思黃梅昔日少室",
    "T51n2077_009:0520c21": "當年。不能退己讓人。遂使舂糠答志斷臂酧",
    "T51n2077_009:0520c22": "心。何似衡嶽這裏。山畬粟米飯一桶沒鹽羹。",
    "T51n2077_009:0520c23": "苦樂共住隨高就低。且不是南頭買貴北頭",
    "T51n2077_009:0520c24": "賣賤。直教文殊稽首。迦葉攢眉。龍樹馬鳴吞",
    "T51n2077_009:0520c25": "聲飲氣。目連鶖子且不能為。為甚如此。諦觀",
    "T51n2077_009:0520c26": "法王法。法王法如是。",
    "T51n2077_009:0520c27": "寶應昭禪師法嗣寶應昭禪師法嗣",
    "T51n2077_009:0520c28": "琅邪方銳禪師滁州琅邪方銃禪師上堂。造物無生物之心。",
    "T51n2077_009:0520c29": "而物物自成。雨露非潤物之意。而靈苗自榮。",
    "T51n2077_009:0521a01": "所以藥劑不食而病自損。良師不親而心自",
    "T51n2077_009:0521a02": "明。故知妙慧靈光不從緣得。到這裏方許爾",
    "T51n2077_009:0521a03": "進步。琅邪與爾別作箇相見。還有麼。若無不",
    "T51n2077_009:0521a04": "可壓良為賤。",
    "T51n2077_009:0521a05": "何是懸崖撒手底句。師曰。明月照幽谷。曰如",
    "T51n2077_009:0521a06": "何是絕後再蘇底句。師曰。白雲生太虛。曰恁",
    "T51n2077_009:0521a07": "麼則樵夫出林丘處處謌春色。師曰。是人道",
    "T51n2077_009:0521a08": "得。上堂。了見不見見了未了。路上行人林間",
    "T51n2077_009:0521a09": "宿鳥。月裏塔高十二層。天外星躔五百杪。要",
    "T51n2077_009:0521a10": "會麼。手執夜明苻。幾箇知天曉。參。",
    "T51n2077_009:0521a11": "石門進禪師法嗣石門進禪師法嗣",
    "T51n2077_009:0521a12": "瑞巖智才禪師明州瑞巖智才禪師。僧問。如何是截斷眾流",
    "T51n2077_009:0521a13": "句。師曰好。曰如何是隨波逐浪句。師曰隨。曰",
    "T51n2077_009:0521a14": "如何是函蓋乾坤句。師曰合。曰三句蒙師指。",
    "T51n2077_009:0521a15": "如何辨古今。師曰。向後不得錯舉。上堂。天平",
    "T51n2077_009:0521a16": "等故常覆。地平等故常載。日月平等故四時",
    "T51n2077_009:0521a17": "常明。涅槃平等故聖凡不二。人心平等故高",
    "T51n2077_009:0521a18": "低無諍。拈拄杖卓一下曰。諸禪者。這拄杖",
    "T51n2077_009:0521a19": "子晝夜為諸人說平等法門。還聞麼。若聞去",
    "T51n2077_009:0521a20": "敢保諸人行脚事畢。若言不聞亦許諸人頂",
    "T51n2077_009:0521a21": "門眼正。何故是法平等無有高下。是名阿耨",
    "T51n2077_009:0521a22": "多羅三藐三菩提。良久笑曰。向下文長。",
    "T51n2077_009:0521a23": "金山穎禪師法嗣金山穎禪師法嗣",
    "T51n2077_009:0521a24": "廣教繼真禪師宣州廣教文鑑繼真禪師。初參達觀遂問曰。",
    "T51n2077_009:0521a25": "某甲自講說外。究尋諸佛所說廣大。如何得",
    "T51n2077_009:0521a26": "見邊際去。觀云。尋常憑何講說。師曰。依教解",
    "T51n2077_009:0521a27": "義。觀云。依教解義三世佛冤。師曰。離教一字",
    "T51n2077_009:0521a28": "如同魔說。觀云。不問子教義。解說者何人。師",
    "T51n2077_009:0521a29": "曰。但見動靜語言。不可覩其形相。觀云。秖此",
    "T51n2077_009:0521b01": "無形相便是廣大。若悟此心便見邊際。師自",
    "T51n2077_009:0521b02": "此有省。住廣教。上堂曰。夫欲為宗師。須了明",
    "T51n2077_009:0521b03": "暗句。半夜裏貼眼。渾成空路布。多事釋迦文。",
    "T51n2077_009:0521b04": "生時強四顧。點胸獨稱尊。又周行七步。明復",
    "T51n2077_009:0521b05": "阿誰知。暗使何人悟。自後百千年。屈指河沙",
    "T51n2077_009:0521b06": "數。一盲引眾盲。盲盲相扶舉。他日見閻老。努",
    "T51n2077_009:0521b07": "目空相覷。是時休叫道。鑊湯無冷處。休空腹",
    "T51n2077_009:0521b08": "高心。但高盤轉筯。寄語後世人。莫被徐六誤。",
    "T51n2077_009:0521b09": "普慈崇珍禪師潤州普慈院崇珍禪師。僧問如何是普慈境。",
    "T51n2077_009:0521b10": "師曰。出門便見鶴林山。曰如何是境中人。師",
    "T51n2077_009:0521b11": "曰。入門便見珍長老。",
    "T51n2077_009:0521b12": "瑞竹仲和禪師太平州瑞竹仲和禪師。僧問。得座披衣人盡",
    "T51n2077_009:0521b13": "委。向上宗乘事若何。師曰。但知氷是水。曰更",
    "T51n2077_009:0521b14": "有事也無。師曰。休問水成氷。曰弄潮須是弄",
    "T51n2077_009:0521b15": "潮人。師曰。這僧從淛中來。",
    "T51n2077_009:0521b16": "金山懷賢禪師潤州金山懷賢圓通禪師。僧問。師揚宗旨得",
    "T51n2077_009:0521b17": "法何人。師拈起拂子。僧曰。鐵甕城頭曾印證。",
    "T51n2077_009:0521b18": "碧溪崖畔祖燈輝。師拂一拂曰。聽事不真喚",
    "T51n2077_009:0521b19": "鍾作甕。",
    "T51n2077_009:0521b20": "石佛顯忠禪師越州石佛寺顯忠祖印禪師。僧問。如何是不",
    "T51n2077_009:0521b21": "動尊。師曰。熱鏊上猢猻。曰如何是千百億化",
    "T51n2077_009:0521b22": "身。師曰。添香換水點燈掃地。曰如何是毘盧",
    "T51n2077_009:0521b23": "師法身主。師曰。繫馬柱。曰有甚麼交涉。師",
    "T51n2077_009:0521b24": "曰。縛殺這漢。問會殺佛祖底始是作家。如何",
    "T51n2077_009:0521b25": "是殺佛祖底劍。師曰。不斬死漢。曰如何是和",
    "T51n2077_009:0521b26": "尚劍。師曰。令不重行。問如何是相生。師曰。",
    "T51n2077_009:0521b27": "山河大地。曰如何是想生。師曰。兔子望月。曰",
    "T51n2077_009:0521b28": "如何是流注生。師曰。無間斷。曰如何是色空。",
    "T51n2077_009:0521b29": "師曰。五彩屏風。上堂。咄咄咄。海底魚龍盡枯",
    "T51n2077_009:0521c01": "竭。三脚蝦蟇飛上天。脫殼烏龜火中活。上堂。",
    "T51n2077_009:0521c02": "點時不到皂白未分。到時不點和泥合水。露",
    "T51n2077_009:0521c03": "柱𨁝跳入燈籠裏。即且從他。汝眉毛因甚麼",
    "T51n2077_009:0521c04": "却拕在脚跟下。直饒於此明得。也是猢猻戴",
    "T51n2077_009:0521c05": "席帽。於此未明。何異曲蟮穿靴。然雖如此。笑",
    "T51n2077_009:0521c06": "我者多哂我者少。",
    "T51n2077_009:0521c07": "淨住居說禪師杭州淨住院居說真淨禪師。參達觀遂問曰。",
    "T51n2077_009:0521c08": "某甲經論粗明禪直不信。願師決疑。觀曰。既",
    "T51n2077_009:0521c09": "不信禪豈可明經。禪是經綱經是禪綱。提綱",
    "T51n2077_009:0521c10": "正網了禪見經。師曰。為某甲說禪看。觀曰。向",
    "T51n2077_009:0521c11": "下文長。師曰。若恁麼經與禪乃一體。觀曰。佛",
    "T51n2077_009:0521c12": "及祖非二心。如手搦拳如拳搦手。師因而有",
    "T51n2077_009:0521c13": "省。乃成偈曰。二十餘年用意猜。幾番曾把此",
    "T51n2077_009:0521c14": "心灰。而今潦𪶌逢知己。李白元來是秀才。",
    "T51n2077_009:0521c15": "吉州西余山拱辰禪師上堂。靈雲見華眼中",
    "T51n2077_009:0521c16": "著翳。玄沙蹙指體上遭迍。不如且恁麼過時。",
    "T51n2077_009:0521c17": "自然身心安樂。上堂。理因事有心逐境生。事",
    "T51n2077_009:0521c18": "境俱忘千山萬水。作麼生得恰好去。良久曰。",
    "T51n2077_009:0521c19": "且莫剜肉成瘡。師有祖源通要三十卷行于",
    "T51n2077_009:0521c20": "世。",
    "T51n2077_009:0521c21": "般若善端禪師蘇州崑山般若寺善端禪師。僧問。有生有滅",
    "T51n2077_009:0521c22": "盡是常儀。無生無滅時如何。師曰。崑崙著",
    "T51n2077_009:0521c23": "靴空中立。曰莫便是為人處也無。師曰。石女",
    "T51n2077_009:0521c24": "簪花火裏眠。曰大眾證明。師曰。更看泥牛鬪",
    "T51n2077_009:0521c25": "入海。",
    "T51n2077_009:0521c26": "節使李端愿居士節使李端愿居士。兒時在館舍常閱禪書。長",
    "T51n2077_009:0521c27": "雖婚宦然篤志祖道。遂於後圃築室類蘭若。",
    "T51n2077_009:0521c28": "邀達觀處之。朝夕咨參至忘寢食。觀一日視",
    "T51n2077_009:0521c29": "公曰。非示現力豈致爾哉。奈無箇所入何。公",
    "T51n2077_009:0522a01": "問曰。天堂地獄畢竟是有是無。請師明說。觀",
    "T51n2077_009:0522a02": "曰。諸佛向無中說有眼見空花。太尉就有裏",
    "T51n2077_009:0522a03": "尋無。手摣水月。堪笑眼前見牢獄不避。心外",
    "T51n2077_009:0522a04": "聞天堂欲生。殊不知。忻怖在心善惡成境。太",
    "T51n2077_009:0522a05": "尉但了自心自然無惑。公曰。心如何了。觀",
    "T51n2077_009:0522a06": "曰。善惡都莫思量。公曰。不思量後心歸何所。",
    "T51n2077_009:0522a07": "觀曰。且請太尉歸宅。公曰。秖如人死後心歸",
    "T51n2077_009:0522a08": "何所。觀曰。未知生焉知死。公曰。生則某已知",
    "T51n2077_009:0522a09": "之。觀曰。生從何來。公罔措。觀起揕其胸曰。",
    "T51n2077_009:0522a10": "秖在這裏更擬思量箇甚麼。公曰。會得也。觀",
    "T51n2077_009:0522a11": "曰。作麼生會。公曰。秖知貪程不覺蹉路。觀拓",
    "T51n2077_009:0522a12": "開曰。百年一夢今朝方省。既而說偈曰。三十",
    "T51n2077_009:0522a13": "八歲懵然無知。及其有知。何異無知。滔滔汴",
    "T51n2077_009:0522a14": "水。隱隱隋堤。師其歸矣。箭浪東馳。",
    "T51n2077_009:0522a15": "洞庭月禪師法嗣洞庭月禪師法嗣",
    "T51n2077_009:0522a16": "薦福亮禪師蘇州薦福亮禪師。僧問。不假言詮請師示誨。",
    "T51n2077_009:0522a17": "師曰。大眾總見汝恁麼。問曰。莫秖這便是也",
    "T51n2077_009:0522a18": "無。師曰。罕逢穿耳客。",
    "T51n2077_009:0522a19": "仗錫已禪師法嗣仗錫已禪師法嗣",
    "T51n2077_009:0522a20": "黃巖保軒禪師台州黃巖保軒禪師。僧問。不欲無言略憑施",
    "T51n2077_009:0522a21": "設時如何。師曰。知而故犯。僧禮拜。師便打。",
    "T51n2077_009:0522a22": "龍華嶽禪師法嗣龍華嶽禪師法嗣",
    "T51n2077_009:0522a23": "西余淨端禪師安吉州西余師子淨端禪師本郡人也。姓丘",
    "T51n2077_009:0522a24": "氏。始見弄師子發明心要。往見龍華蒙印",
    "T51n2077_009:0522a25": "可。遂旋里合綵為師子皮時被之。因號端師",
    "T51n2077_009:0522a26": "子。丞相章公慕其道。躬請開法吳山化風盛",
    "T51n2077_009:0522a27": "播。開堂日僧官宣疏。至推倒回頭趯翻不托",
    "T51n2077_009:0522a28": "七軸之蓮經未誦一聲之漁父先聞。師止之",
    "T51n2077_009:0522a29": "遂登座。拈香祝聖罷引聲吟曰。本是瀟湘一",
    "T51n2077_009:0522b01": "釣客。自西自東自南北。大眾雜然稱善。師顧",
    "T51n2077_009:0522b02": "笑曰。諦觀法王法法王法如是。便下座。上堂。",
    "T51n2077_009:0522b03": "二月二禪翁有何謂春風觸目百花開。公子",
    "T51n2077_009:0522b04": "王孫日日醺醺醉。唯有殿前陳朝檜。不入時",
    "T51n2077_009:0522b05": "人意。禪家流秖這是莫思慮。坦然齋後一甌",
    "T51n2077_009:0522b06": "茶。長連床上伸脚睡。咄。師到華亭。眾請上",
    "T51n2077_009:0522b07": "堂。靈山師子雲間哮吼。佛法無可商量。不如",
    "T51n2077_009:0522b08": "打箇筋斗。便下座。問羚羊未挂角時如何。師",
    "T51n2077_009:0522b09": "曰怕。曰既是善知識因何却怕。師曰。山僧不",
    "T51n2077_009:0522b10": "曾見恁麼差異畜生。",
    "T51n2077_009:0522b11": "續傳燈錄卷第九終",
    "T51n2077_009:0522b14": "卷第十目錄續傳燈錄卷第十目錄",
    "T51n2077_009:0522b16": "大鑑下第十二世",
    "T51n2077_009:0522b17": "投子青禪師法嗣九人",
    "T51n2077_009:0522b18": "芙容道楷禪師大洪報恩禪師",
    "T51n2077_009:0522b19": "洞山雲禪師福應文禪師",
    "T51n2077_009:0522b20": "龍蟠曇廣禪師已上五人見錄光化祥禪師",
    "T51n2077_009:0522b21": "普賢標禪師延洪善禪師",
    "T51n2077_009:0522b22": "果侍者已上四人無錄",
    "T51n2077_009:0522b23": "玉泉皓禪師法嗣二人",
    "T51n2077_009:0522b24": "林溪文慶禪師見錄北禪希肇禪師無錄",
    "T51n2077_009:0522b25": "夾山遵禪師法嗣一人",
    "T51n2077_009:0522b26": "福昌知信禪師見錄",
    "T51n2077_009:0522b27": "佛印元禪師法嗣二十人",
    "T51n2077_009:0522b28": "慶善淨悟禪師善權慧泰禪師",
    "T51n2077_009:0522b29": "崇福德基禪師寶林懷吉禪師",
    "T51n2077_009:0522c01": "資福宗誘禪師翠巖惠空禪師",
    "T51n2077_009:0522c02": "密巖德溥禪師雲居仲和禪師",
    "T51n2077_009:0522c03": "同安幼宗禪師龍興居嶽禪師",
    "T51n2077_009:0522c04": "萬杉子章禪師",
    "T51n2077_009:0522c05": "鵝湖德延禪師已上十二人見錄",
    "T51n2077_009:0522c06": "文殊道用禪師龜峯祖廉禪師",
    "T51n2077_009:0522c07": "安國以愉禪師東禪圓同禪師",
    "T51n2077_009:0522c08": "北塔惠珂禪師香嚴開禪師",
    "T51n2077_009:0522c09": "大別宗禪師",
    "T51n2077_009:0522c10": "雲居思文禪師已上八人無錄",
    "T51n2077_009:0522c11": "廣因要禪師法嗣二人",
    "T51n2077_009:0522c12": "妙峯如璨禪師見錄監山合知禪師無錄",
    "T51n2077_009:0522c13": "智海逸禪師法嗣一十一人",
    "T51n2077_009:0522c14": "黃蘗志因禪師大中德隆禪師",
    "T51n2077_009:0522c15": "白鹿仲豫禪師",
    "T51n2077_009:0522c16": "簽判劉經臣居士已上四人見錄",
    "T51n2077_009:0522c17": "薦福重言禪師白雲放禪師",
    "T51n2077_009:0522c18": "興福智正禪師薦福嚴禪師",
    "T51n2077_009:0522c19": "鳳山世如禪師雙峯弼禪師",
    "T51n2077_009:0522c20": "幽岩覺禪師已上七人無錄",
    "T51n2077_009:0522c21": "支提隆禪師法嗣三人",
    "T51n2077_009:0522c22": "靈隱玄本禪師見錄支提文翰禪師",
    "T51n2077_009:0522c23": "靈隱玄順菴主已上二人無錄",
    "T51n2077_009:0522c24": "淨土惟素禪師法嗣一人",
    "T51n2077_009:0522c25": "淨土惟政禪師見錄",
    "T51n2077_009:0522c26": "寶林殊禪師法嗣一人",
    "T51n2077_009:0522c27": "寶林用明禪師見錄",
    "T51n2077_009:0522c28": "東山宗禪師法嗣一人",
    "T51n2077_009:0522c29": "定峯曉宣禪師見錄",
    "T51n2077_009:0523a01": "法昌遇禪師法嗣三人",
    "T51n2077_009:0523a02": "五峯密禪師大和山主",
    "T51n2077_009:0523a03": "慧日和尚已上三人無錄",
    "T51n2077_009:0523a04": "興化銑禪師法嗣三人",
    "T51n2077_009:0523a05": "南臺以謂禪師花藥常選禪師",
    "T51n2077_009:0523a06": "崇壽玢禪師已上三人無錄",
    "T51n2077_009:0523a07": "圓通訥禪師法嗣三人",
    "T51n2077_009:0523a08": "興國智昱禪師四祖逸禪師",
    "T51n2077_009:0523a09": "三祖文銑禪師已上三人無錄",
    "T51n2077_009:0523a10": "淨眾先禪師法嗣一人",
    "T51n2077_009:0523a11": "隆福紹珍禪師無錄",
    "T51n2077_009:0523a12": "瑞鹿安禪師法嗣二人",
    "T51n2077_009:0523a13": "瑞鹿蘊仁禪師姚󱣱通判已上二人無錄",
    "T51n2077_009:0523a14": "般若蟾禪師法嗣一人",
    "T51n2077_009:0523a15": "般若隆一禪師無錄",
    "T51n2077_009:0523a16": "瑞鹿先禪師法嗣一人",
    "T51n2077_009:0523a17": "瑞鹿如晝禪師無錄",
    "T51n2077_009:0523a18": "智者肯禪師法嗣一人",
    "T51n2077_009:0523a19": "智者紹忠禪師無錄",
    "T51n2077_009:0523a20": "雙林已禪師法嗣一人",
    "T51n2077_009:0523a21": "楓橋來禪師無錄",
    "T51n2077_009:0523a22": "竹圓顯禪師法嗣二人",
    "T51n2077_009:0523a23": "廣安牛心道軫禪師",
    "T51n2077_009:0523a24": "香水守真禪師已上二人無錄",
    "T51n2077_009:0523a25": "大乘遵禪師法嗣四人",
    "T51n2077_009:0523a26": "龍山景靜禪師雙池寵禪師",
    "T51n2077_009:0523a27": "竹林用淳禪師",
    "T51n2077_009:0523a28": "智門智常禪師已上四人無錄",
    "T51n2077_009:0523a29": "益首座法嗣一人",
    "T51n2077_009:0523b01": "李林宗中書無錄",
    "T51n2077_009:0523b02": "續傳燈錄卷第十目錄終"
}