{
    "X82n1571_085:0467b15": "五燈全書卷第八十五",
    "X82n1571_085:0467b17": "京都聖感禪寺住持(臣)僧　(超永)　編輯",
    "X82n1571_085:0467b18": "京都古華嚴寺住持(臣)僧　(超揆)　較閱　進",
    "X82n1571_085:0467b19": "呈",
    "X82n1571_085:0467b20": "　　臨濟宗",
    "X82n1571_085:0467b21": "　　　南嶽下三十六世隨錄",
    "X82n1571_085:0467b22": "三峰檗菴志禪師楚之嘉魚人。魚山熊開元也。久參",
    "X82n1571_085:0467b23": "天童三峰。著聲叢席。崇禎末。以諫垣彈首輔得罪。予",
    "X82n1571_085:0467b24": "杖一百。瀕死而蘇。世變。薙染於靈巖。受記莂。出世繼",
    "X82n1571_085:0467c01": "席三峰　示眾。僧出展兩手曰。八字打開。針劄不入。",
    "X82n1571_085:0467c02": "五州管內。曾逢幾個祖師。師曰。一口針穿三尺線。曰",
    "X82n1571_085:0467c03": "老老大大。慣用此機。師曰。繡出從君看。金針肎與人。",
    "X82n1571_085:0467c04": "僧一喝。師曰。便惡發。僧顧第二位曰。還搆得脚跟下",
    "X82n1571_085:0467c05": "一莖毛著麼。師打曰。搆得著麼。乃曰。日日日西沒。日",
    "X82n1571_085:0467c06": "日日東出。不沒。眾生無解脫之期。不出。大地絕穿通",
    "X82n1571_085:0467c07": "之路。老僧常於其中。較計籌量。直是增一毫不得。滅",
    "X82n1571_085:0467c08": "一毫不得。何況成年論月。不沐光華。成甚麼界相。三",
    "X82n1571_085:0467c09": "峰堂上。舊有法被一連。素以為質。青以為緣。皎如萬",
    "X82n1571_085:0467c10": "里長空中。涌一輪赤日。據此座者靠著伊。如一座須",
    "X82n1571_085:0467c11": "彌。真成烜赫。偶然時節不相應。卷放無事甲裏。遽使",
    "X82n1571_085:0467c12": "人天緇白。草木虫魚。一時失色。有大智人。取自虞淵。",
    "X82n1571_085:0467c13": "還諸碧落。一剎那頃。頓破千年之闇。可謂極天快事。",
    "X82n1571_085:0467c14": "現前諸大德。若老若少。各各脚跟下。有一段鑑地輝",
    "X82n1571_085:0467c15": "天底事。可肎放一綫。助伊光彩麼。諸仁若不慨然。老",
    "X82n1571_085:0467c16": "僧不惜手脚。下座。以拄杖旋風打散　示眾。問開大",
    "X82n1571_085:0467c17": "冶場。鍛聖烹凡。祇是門庭施設。架漫天網。羅龍打鳳。",
    "X82n1571_085:0467c18": "無非手脚尋常。未審出格之機。如何演唱。師曰。飯是",
    "X82n1571_085:0467c19": "米做。曰恁麼那恁麼那。師曰。難道菜不用水燒。曰今",
    "X82n1571_085:0467c20": "日可謂光前絕後。今古罕聞。師曰。可惜重添鹽醋。乃",
    "X82n1571_085:0467c21": "曰。虗豁豁。壁落全無。峭巍巍。階梯迥絕。剛道個解黏",
    "X82n1571_085:0467c22": "去縛。早已平地喫交。何況加個結字。然一向恁麼去。",
    "X82n1571_085:0467c23": "百草頭祖師。往往錯過。無限平人被陸沈。可惜許也。",
    "X82n1571_085:0467c24": "先聖垂慈。多諸方便。于全無壁落中。幻成壁落。向迥",
    "X82n1571_085:0468a01": "絕階梯處。重奪階梯。畫一字之關。塞多岐之路。教他",
    "X82n1571_085:0468a02": "從外來者。風吹不入。從內出者。水泄不通。方與麼時。",
    "X82n1571_085:0468a03": "使知見得麼。逞神通得麼。正氣急間。驀然蹉脚。踏著",
    "X82n1571_085:0468a04": "自家田地。[囗@力]。原來鞋底下。各各有一片方磚。纔恁麼",
    "X82n1571_085:0468a05": "便不恁麼。連這一片磚。也一齊踏碎。然後。南山雲北",
    "X82n1571_085:0468a06": "山雨。南斗七北斗八。抖亂了星辰。出頭天外。方有自",
    "X82n1571_085:0468a07": "由分。然要見他衲僧。大遠在。畢竟衲僧有甚長處。擲",
    "X82n1571_085:0468a08": "下拄杖曰。參　示眾。普通年遠祖宗。地上界至糢糊。",
    "X82n1571_085:0468a09": "法堂前。早已草深一丈。何怪田園蕪盡。老僧使伎倆",
    "X82n1571_085:0468a10": "不出。只得拾他黃葉。聊止兒啼。爭奈廝炒廝煎。止之",
    "X82n1571_085:0468a11": "不得。賴邁甘行者同流。大開廚庫。將饆饠[飢-几+追]子。一齊",
    "X82n1571_085:0468a12": "擔出。任諸仁橫吞豎嚼。剗地思量不到。齩著一口。原",
    "X82n1571_085:0468a13": "來餬餅裏無汁。一場好笑　示眾。纔有是非。紛然失",
    "X82n1571_085:0468a14": "心。目前染淨。不是是非。身上持犯。不是是非。意中趨",
    "X82n1571_085:0468a15": "避。不是是非。爾既如是。我亦如是。不失底心。在甚麼",
    "X82n1571_085:0468a16": "處。不見道。若人識得心。大地無寸土。酒仙蜆子。豈曰",
    "X82n1571_085:0468a17": "乖方。其或未然。眠夢裏打殺蚊虫。莫道不是惡作",
    "X82n1571_085:0468a18": "　示眾。春日可親。春風可畏。禪子家。善知機變。擬趨向",
    "X82n1571_085:0468a19": "那一頭。若是呼喚不回底。鑊湯爐炭中避暑。雪窖冰",
    "X82n1571_085:0468a20": "河裏澡浴。有甚麼希奇。驀拍案一下曰。我亦從中入。",
    "X82n1571_085:0468a21": "非唯觀世音　示眾。檀越施財。盡道營齋。鉢裏可有",
    "X82n1571_085:0468a22": "飯。衲子持鉢。盡道應供。堂中可有僧。盡鉢裏未是飯。",
    "X82n1571_085:0468a23": "堂中未是僧。作麼生施。又作麼生受。豎拂子曰。向這",
    "X82n1571_085:0468a24": "裏下得個出身句子。布施也是第一。持戒也是第一。",
    "X82n1571_085:0468b01": "日消萬兩黃金。不為分外。若更佇思。不但為淨名所",
    "X82n1571_085:0468b02": "呵。飲水也須防噎　示眾。老僧二千餘年來。曾不恭",
    "X82n1571_085:0468b03": "敬。亦無懈慢。今日有一杓水。擬向甚麼人頭上澆。良",
    "X82n1571_085:0468b04": "久曰。早知如是。悔不如是　示眾。一人傳虗。千人傳",
    "X82n1571_085:0468b05": "實。都道。世尊覩明星大悟。畢竟悟個甚麼。現前一切",
    "X82n1571_085:0468b06": "眾生。夜夜覩明星。還悟也無。眾生且置。萬古明星。夜",
    "X82n1571_085:0468b07": "夜覩一切眾生。還悟也無。道個情與無情。同成正覺。",
    "X82n1571_085:0468b08": "依舊落在世尊區宇裏。驀喝一喝曰。夜烏飛朝兔走。",
    "X82n1571_085:0468b09": "肯向前來株下守　示眾。能大師。以肉身菩薩。受圓",
    "X82n1571_085:0468b10": "滿分戒。高沙彌。知是般事便休。明覺酒仙。向異類中。",
    "X82n1571_085:0468b11": "行于非道。這三個漢。誰聖誰凡。誰縛誰脫。將來放在",
    "X82n1571_085:0468b12": "一處。便是惡叉聚也。拈著一個則指墮。覰著一個則",
    "X82n1571_085:0468b13": "眼盲。齅著一個則鼻裂。作麼生是衲子出身之路。喝",
    "X82n1571_085:0468b14": "一喝曰。明珠在掌。靈鋒在握。賞則俱賞。罰則俱罰。但",
    "X82n1571_085:0468b15": "不許攙行奪市(退翁儲嗣)。",
    "X82n1571_085:0468b16": "毗陵五牧劭圓琚禪師桐鄉人。舉洞山云。一大藏教",
    "X82n1571_085:0468b17": "是個之字。師頌曰。拂拭晴空窺篆烟。龜毛鹿角眼中",
    "X82n1571_085:0468b18": "栽。誰言之字該龍藏。剽竊玄沙白紙來　舉僧問東",
    "X82n1571_085:0468b19": "山。有驗人關活人句。如何是驗人關。山張大口曰。請。",
    "X82n1571_085:0468b20": "曰如何是活人句。山吐舌示之。僧作禮曰。謝師答話。",
    "X82n1571_085:0468b21": "山曰。已後莫錯怪山僧。師頌曰。驗人關與活人句。吐",
    "X82n1571_085:0468b22": "舌張牙會也未。看取東山水上行。要津把斷隨他去",
    "X82n1571_085:0468b23": "(退翁儲嗣)。",
    "X82n1571_085:0468b24": "吳江葉園籜菴繩禪師居山詩曰。住菴僧老怯衣單。",
    "X82n1571_085:0468c01": "沒一絲頭爭放憨。更怕將來栽鶴氅。由他僮少自生",
    "X82n1571_085:0468c02": "慙　七斤碎盡補床頭。羞煞當年老趙州。拶到五更",
    "X82n1571_085:0468c03": "霜月曉。針錐不得況乎鈎　娘生褲子用過時。綴已",
    "X82n1571_085:0468c04": "多瘢莫可支。老大猶然脫不下。直教賺煞路旁兒(退翁",
    "X82n1571_085:0468c05": "儲嗣)。",
    "X82n1571_085:0468c06": "泰興靈雲醒熱粹禪師泰興人。說戒上堂。開方便門。",
    "X82n1571_085:0468c07": "好肉剜瘡。示真實相。眼中著屑。那堪山門頭合掌。擔",
    "X82n1571_085:0468c08": "枷過狀。佛殿裏燒香。把髻投衙。更說和尚闍黎。得非",
    "X82n1571_085:0468c09": "裝模打樣。乃旋風以杖打散曰。最怪你這一隊。泥塑",
    "X82n1571_085:0468c10": "木雕底。猶自倔彊　佛誕上堂。年年此日不相饒。想",
    "X82n1571_085:0468c11": "是生前業所招。幾個兒孫能轉受。不將惡水驀頭澆",
    "X82n1571_085:0468c12": "　雪霽晚參。前村深雪裏。驀地一枝開。謂是李。謂是",
    "X82n1571_085:0468c13": "梅。良久喝曰。花須連夜發。莫待曉風催(退翁儲嗣)。",
    "X82n1571_085:0468c14": "武進太平問松原禪師江陵張氏子。世呼寶樹尊者。",
    "X82n1571_085:0468c15": "示眾。佛祖位中。收拾不住。平田淺草。一任縱橫。論年",
    "X82n1571_085:0468c16": "途次。不離家舍。獨坐火爐。句絕賓主。鷄鳴茅店。熱鬧",
    "X82n1571_085:0468c17": "一團明月。人跡板橋。荒涼徧地寒霜。如謂別有商量。",
    "X82n1571_085:0468c18": "何啻喫鹽止渴(退翁儲嗣)。",
    "X82n1571_085:0468c19": "無錫寶安去息溟禪師蘇州徐氏子。住無錫寶安。上",
    "X82n1571_085:0468c20": "堂。喝一喝曰。開得者張口。何妨天上天下。若乃依違",
    "X82n1571_085:0468c21": "畏避。顧後瞻前。此人光不透脫。胸中有一物礙在。所",
    "X82n1571_085:0468c22": "以山僧住祥符時。每見衲子到來。先與他一碗湖水",
    "X82n1571_085:0468c23": "喫。洗得腸肚潔淨。自然言語條直。語直則法輪可轉。",
    "X82n1571_085:0468c24": "心淨則佛土俱淨。向淨佛國土。轉大法輪。則一切聲",
    "X82n1571_085:0469a01": "是佛聲。一切色是佛色。即以色見我。即以聲求我。三",
    "X82n1571_085:0469a02": "千大千世界。乃至無有如芥子許。非是汝等成正覺",
    "X82n1571_085:0469a03": "處。且道成等正覺。有甚麼奇特處。唯是可以去即去。",
    "X82n1571_085:0469a04": "可以止即止。無適無莫。義之與比。山僧恁麼道。設有",
    "X82n1571_085:0469a05": "個漢出眾云。識取去底。識取住底。聲未絕。便劈脊打",
    "X82n1571_085:0469a06": "曰。莫待是非來入耳。從前知己反成讐(退翁儲嗣)。",
    "X82n1571_085:0469a07": "蘇州壽聖聲衍恒禪師浙東張氏子。依靈巖儲。看黃",
    "X82n1571_085:0469a08": "檗三頓棒有省。儲舉竹篦子曰。道得也三十。道不得",
    "X82n1571_085:0469a09": "也三十。道不得則且置。因甚道得也三十。師曰。熟處",
    "X82n1571_085:0469a10": "難忘。儲曰。大死的人。却活時如何。師曰。晝見日夜見",
    "X82n1571_085:0469a11": "星。儲曰。果然熟處難忘(退翁儲嗣)。",
    "X82n1571_085:0469a12": "蘇州月掌內紹種禪師上堂。喝下奔流度刃。著忙作",
    "X82n1571_085:0469a13": "麼。棒頭疾燄趨風。只在者裏。有水到渠成之用。自能",
    "X82n1571_085:0469a14": "平地涌波瀾。具風行草偃之機。何必虗空抽閃電。雖",
    "X82n1571_085:0469a15": "然照用齊行。要且人境不奪。若要扶樹臨濟正法眼",
    "X82n1571_085:0469a16": "藏。恰似蚊子撼須彌。藕絲牽大象。你且緩緩。喝一喝",
    "X82n1571_085:0469a17": "曰。是甚麼。復曰。有口不可閒却　上堂。束得虗空作",
    "X82n1571_085:0469a18": "棒。白拈賊措手無門。碾得大地為塵。跛足師插脚無",
    "X82n1571_085:0469a19": "路。人人脚跟下。有通天正眼。東廊上上。西廊下下。階",
    "X82n1571_085:0469a20": "墀曲直。寮舍淺深。總瞞他一點不得。古佛堂前。有片",
    "X82n1571_085:0469a21": "嘗住方磚。汝輩暮去朝來。因甚不鑑。拈起拄杖曰。如",
    "X82n1571_085:0469a22": "今直下指出去也。眼裏有睛底。各自驗取好。驀卓一",
    "X82n1571_085:0469a23": "下　上堂。般若如大火聚。盡大地是個火聚。德山老",
    "X82n1571_085:0469a24": "漢。將爛柴頭添燄。臨濟大師。拽破鞴袋鼓風。三世諸",
    "X82n1571_085:0469b01": "佛。薰透鼻孔。六代祖師。燎却眉毛。汝輩毛道凡夫。要",
    "X82n1571_085:0469b02": "得無明息滅。心地清凉。良久曰。莫妄想好　上堂。花",
    "X82n1571_085:0469b03": "笑鶯啼四月朝。衲僧見處盡雄豪。眼開白日青天下。",
    "X82n1571_085:0469b04": "生死何曾有一毫。喝一喝　上堂。一切色是佛色。一",
    "X82n1571_085:0469b05": "切聲是佛聲。蚯蚓穿透耳竅。蝦蟇跳入眼睛。或高或",
    "X82n1571_085:0469b06": "下。忽喜忽嗔。喝一喝曰。一擘華山分兩路。萬年流水",
    "X82n1571_085:0469b07": "不知春　上堂。至道無難。唯嫌揀擇。眼裏有筋。舌頭",
    "X82n1571_085:0469b08": "無骨。趙州終日喫茶。子湖半夜捉賊。捉得賊誰辨白。",
    "X82n1571_085:0469b09": "看看。逗到天明。個個眉橫鼻直。拈拄杖曰。賊賊　上",
    "X82n1571_085:0469b10": "堂。眾生本不迷。諸佛何曾悟。不悟與不迷。頭頭皆顯",
    "X82n1571_085:0469b11": "露。堪嗟開眼人。覰見總不顧。驀顧左右曰。大眾。耳門",
    "X82n1571_085:0469b12": "裏七穿八穴。是顧不顧。脚跟下橫三豎四。是顧不顧。",
    "X82n1571_085:0469b13": "喝一喝曰。要見黃河清。三千年一度(退翁儲嗣)。",
    "X82n1571_085:0469b14": "武昌洪山寶通俞昭汾禪師竟陵吳氏子。父嵓邑諸",
    "X82n1571_085:0469b15": "生。母許早寡。奉佛誦經。師每侍側聽。有所感發。誓為",
    "X82n1571_085:0469b16": "僧。母首肯之。年二十。投郢州蓮臺玄萃法主薙染。從",
    "X82n1571_085:0469b17": "三昧律師受具。隱荊南玉泉。一日閱法華有疑。質一",
    "X82n1571_085:0469b18": "老宿。老宿叱謂曰。博通三藏。尚落筌蹄。聖心未通。難",
    "X82n1571_085:0469b19": "脫生死。汝氣識沈邃。天資粹美。南方禪宗大盛。何惜",
    "X82n1571_085:0469b20": "一緉草鞋。了茲大事乎。師遂發意南詢。過里門。值母",
    "X82n1571_085:0469b21": "疾革。留侍湯藥。畢後事。抵武林。首參靈隱禮。不契。次",
    "X82n1571_085:0469b22": "參靈巖儲于天台。得與籌室。每有咨問。儲即憑陵曰。",
    "X82n1571_085:0469b23": "我者裏。無一字挂他齒頰。苦要向人口裏。討甚麼漆",
    "X82n1571_085:0469b24": "桶。速退。曾不少假辭色。師以己事未明。復遭詬罵。殊",
    "X82n1571_085:0469c01": "憤憤不樂。辛卯元日。會同參八九輩。起精進七。師亦",
    "X82n1571_085:0469c02": "與焉。午後值儲下堂。師近前作禮。儲便打。師擬申問。",
    "X82n1571_085:0469c03": "儲又打曰。汝擬作佛法會耶。師于言下領旨。遂拈古",
    "X82n1571_085:0469c04": "詩。作投機頌曰。朝辭白帝彩雲間。千里江陵一日還。",
    "X82n1571_085:0469c05": "兩岸猿聲啼不住。扁舟已過萬重山。儲笑曰。我助汝",
    "X82n1571_085:0469c06": "喜。子今得達故鄉也。從此機鋒頴脫。號稱嚙鏃。出住",
    "X82n1571_085:0469c07": "廬山乾明。黃安天臺。嘉魚廣賢。京山潼泉。景陵紫芝。",
    "X82n1571_085:0469c08": "卞孝旨同。江南廉使令之。創東巖精舍延師。楚撫張",
    "X82n1571_085:0469c09": "朝珍。藩伯徐惺。請師中興洪山寶通寺　上堂。昨夜",
    "X82n1571_085:0469c10": "雪上更加霜。今朝佛面增百醜。文殊普賢行路難。黧",
    "X82n1571_085:0469c11": "奴白牯却知有。寒山燒火滿頭灰。拾得風前拈起帚。",
    "X82n1571_085:0469c12": "良久。顧眾曰。你者一隊漢。冷冰冰地。在者裏討甚麼",
    "X82n1571_085:0469c13": "盌　上堂。好雨知時節。春無三日晴。溈山五百頭。真",
    "X82n1571_085:0469c14": "個可憐生。溪東溪西。一任橫拖倒拽。且道者片田地。",
    "X82n1571_085:0469c15": "始終屬阿誰。一僧出曰。和尚豈得問別人。師下禪床",
    "X82n1571_085:0469c16": "把住曰。道道。僧擬議。師便掌曰。感你不徹　上堂。拈",
    "X82n1571_085:0469c17": "拄杖曰。丁一卓二有手脚。放兩拋三無背面。明眼人",
    "X82n1571_085:0469c18": "看不見。看得見。山僧實落分付與你。卓一卓曰。切忌",
    "X82n1571_085:0469c19": "謾承當　上堂。久雨熟梅天。柴生滿竈烟。林間泥滑",
    "X82n1571_085:0469c20": "滑。時呌屋頭邊。銅鈔鑼裏滿盛油底。途中善為不遺",
    "X82n1571_085:0469c21": "一滴。何處見他滲漏來。是你問凡答凡。問聖答聖。為",
    "X82n1571_085:0469c22": "甚隨他舌頭轉。良久曰。脚下泥深　上堂。萬法歸一。",
    "X82n1571_085:0469c23": "一歸何處。海水不可斗量。虗空不可尺度。淨地不可",
    "X82n1571_085:0469c24": "撒沙。爛泥不可著脚。青州衫子重七斤。其所薄者厚。",
    "X82n1571_085:0470a01": "十字街頭一片磚。其所厚者薄。不快漆桶。更莫提來。",
    "X82n1571_085:0470a02": "穿破草鞋。直須掉却。以拄杖一時打散曰。千錯萬錯。",
    "X82n1571_085:0470a03": "是伊不錯　付首座上堂。拈起拄杖曰。拈一機。則念",
    "X82n1571_085:0470a04": "機透脫。卓一下曰。垂一句。則句句流通。麗萬象於當",
    "X82n1571_085:0470a05": "陽。耀天光彩。融千差於一智。擲地金聲。越祖超師。順",
    "X82n1571_085:0470a06": "物齊己。正恁麼時。事存函葢。理應箭鋒。祇合與汝平",
    "X82n1571_085:0470a07": "展。不合與世商量。且阿那個解身裏出門。遂擲下曰。",
    "X82n1571_085:0470a08": "分付今朝首座睿　上堂。拈拄杖卓一卓曰。心不是",
    "X82n1571_085:0470a09": "佛。佛與心俱非。又卓一卓曰。智不是道。道與智俱遣。",
    "X82n1571_085:0470a10": "山門外石幢子。雨洗風吹青又黃。猝然討他鼻頭不",
    "X82n1571_085:0470a11": "著。祇如盋盂口向天。露柱脚踏地。從來不曾轉變。你",
    "X82n1571_085:0470a12": "道。又成得甚麼邊事。喝一喝　問。宴寂熈連河側。金",
    "X82n1571_085:0470a13": "棺特示雙趺。正恁麼時。莫便是佛否。師曰。夜半須彌",
    "X82n1571_085:0470a14": "安鼻孔。曰賴遇和尚證明。師曰。疑殺天下人　師喚",
    "X82n1571_085:0470a15": "僧。僧應諾。師曰。此去漢陽不遠　僧參。師便喝。僧亦",
    "X82n1571_085:0470a16": "喝。師又喝。僧無語。師曰。已後不得學老僧　武昌乃",
    "X82n1571_085:0470a17": "都會。時朝廷。方問罪湖南。兵馬絡繹。惟師宴然無營。",
    "X82n1571_085:0470a18": "上至節越方鎮。下至輿臺隷卒。見師慈愛導物。無不",
    "X82n1571_085:0470a19": "投戈膜拜而去。庚申正月五日示微疾。乃謂左右。曰。",
    "X82n1571_085:0470a20": "老僧知得。汝輩不知。乘肩輿遍辭檀護。仲春八日。為",
    "X82n1571_085:0470a21": "本師生忌燒香。併上歷代祖供。移居別室。索筆書偈",
    "X82n1571_085:0470a22": "曰。世間憎愛鬪芳菲。底事何曾善赴機。要識洪山真",
    "X82n1571_085:0470a23": "旨趣。臨行但聽雪花飛。至十三日。泊然長逝。門外果",
    "X82n1571_085:0470a24": "雪深三尺。遠近駭異。師世壽五十九。僧臘三十八。門",
    "X82n1571_085:0470b01": "人上睿等。奉全身塔于京山潼泉之東南隅(退翁儲嗣)。",
    "X82n1571_085:0470b02": "台州天封雨青膏禪師通州海門馮氏子。少出家碧",
    "X82n1571_085:0470b03": "峰寺。長投四瑞受具。初參報恩賢。後依靈巖儲　上",
    "X82n1571_085:0470b04": "堂。金刀剪不破。萬里青天。彩筆畵不成。一江明月。長",
    "X82n1571_085:0470b05": "安道上。往還無住。含元殿裏。尊貴神居。若作佛法商",
    "X82n1571_085:0470b06": "量。大家沒量罪過　上堂。眾纔集。師展兩手曰。少個",
    "X82n1571_085:0470b07": "甚麼。便下座　康熈庚申。師示寂于吳江長慶(退翁儲嗣)。",
    "X82n1571_085:0470b08": "天台能仁無依仁禪師吳興人。除夜小參。看看臘月",
    "X82n1571_085:0470b09": "盡。即便春風至。貧到錐也無。那有一些事。蒿湯點作",
    "X82n1571_085:0470b10": "茶。火爐坐取次。不圖暴己長。祇有鬪劣志。牽牛引公",
    "X82n1571_085:0470b11": "差。燒錢增鬼勢。驀撞倒釋迦。也是眼裏刺。有佛處急",
    "X82n1571_085:0470b12": "走。無佛處不住。畢竟那裏是他住處。挨拶到明朝。與",
    "X82n1571_085:0470b13": "你從頭註　師寄跡菩提。每日危坐。了無一事。提持",
    "X82n1571_085:0470b14": "向上。垂老不廢。人稱古佛(退翁儲嗣)。",
    "X82n1571_085:0470b15": "長沙智度梵尊勝禪師泰州人。頌南泉唾作如如因",
    "X82n1571_085:0470b16": "緣曰。金雞呌破瑠璃殻。玉兔挨開碧海心。一室不知",
    "X82n1571_085:0470b17": "天早晚。由來得力在兒孫(退翁儲嗣)。",
    "X82n1571_085:0470b18": "支硎糝花菴主煦堂琪禪師俗姓韓。以進士。歷官翰",
    "X82n1571_085:0470b19": "林學士。鼎革易僧服。參覺浪盛。日研萬松評唱。礙膺",
    "X82n1571_085:0470b20": "未脫。後上靈巖。一日師問德雲別峰相見話。儲喝出。",
    "X82n1571_085:0470b21": "師不措一辭。後儲舉臨濟在黃檗喫棒公案。得悟入。",
    "X82n1571_085:0470b22": "儲為歷舉古人公案。師了無礙滯。儲書偈記之。順治",
    "X82n1571_085:0470b23": "戊戌。以兵逝。臨行偈曰。楊岐驢子三隻脚。烈焰光中",
    "X82n1571_085:0470b24": "縱步看。踏著舊家田地穩。昂昂氣宇莫遮攔(退翁儲嗣)。",
    "X82n1571_085:0470c02": "五燈全書卷第八十五"
}