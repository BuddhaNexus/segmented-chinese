{
    "T15n0628_003:0435c06": "佛說未曾有正法經卷第三",
    "T15n0628_003:0435c08": "西天譯經三藏朝奉大夫試鴻臚卿",
    "T15n0628_003:0435c09": "傳教大師臣法天奉　詔譯",
    "T15n0628_003:0435c10": "爾時，世尊釋迦牟尼佛復告舍利子言：「汝今",
    "T15n0628_003:0435c11": "當發阿耨多羅三藐三菩提心，修諸菩薩行，",
    "T15n0628_003:0435c12": "不應樂著聲聞之果。何以故？舍利子！一切眾",
    "T15n0628_003:0435c13": "生處輪迴中，不生怖畏，無由解脫。是故，諸菩",
    "T15n0628_003:0435c14": "薩當起大精進，於輪迴中種種化度，令怖生",
    "T15n0628_003:0435c15": "死，出於三界。汝若唯樂聲聞之果，不能起大",
    "T15n0628_003:0435c16": "菩提心救度一切眾生。是故，一切眾生若",
    "T15n0628_003:0435c17": "得值遇菩薩勸令發起精進，即得解脫生死，",
    "T15n0628_003:0435c18": "亦能發阿耨多羅三藐三菩提心。「舍利子！過",
    "T15n0628_003:0435c19": "去世時有佛出世，號具足功德如來、應供、正",
    "T15n0628_003:0435c20": "等正覺、明行足、善逝、世間解、無上士、調御丈夫、",
    "T15n0628_003:0435c21": "天人師、佛、世尊。是佛會中有百俱胝聲聞之",
    "T15n0628_003:0435c22": "眾，有八千菩薩眾，其佛壽十萬歲。有二聲聞",
    "T15n0628_003:0435c23": "最為上首：一名、出現智慧第一；一名、迅疾神",
    "T15n0628_003:0435c24": "通第一。是時具諸功德如來於其食時著衣",
    "T15n0628_003:0435c25": "持鉢，與諸大眾前後圍繞入一王城——其城名",
    "T15n0628_003:0435c26": "曰妙音——次第乞食。佛入城時，智慧聲聞居佛",
    "T15n0628_003:0435c27": "右側，神通聲聞在佛左側，餘聲聞眾俱從佛",
    "T15n0628_003:0435c28": "後，諸菩薩眾而導其前，復有大梵天王、帝釋",
    "T15n0628_003:0435c29": "天主、護世四王及諸天眾，圍繞世尊入彼王",
    "T15n0628_003:0436a01": "城。「是時城中有三童子種種莊嚴，於其道側",
    "T15n0628_003:0436a02": "而共戲劇。是三童子遙見世尊相好端嚴，威",
    "T15n0628_003:0436a03": "德無量，光明晃曜猶如金山，儀容尊重如大",
    "T15n0628_003:0436a04": "龍王。見已歡喜，心生恭敬。第一童子曰：『汝等",
    "T15n0628_003:0436a05": "見此佛、世尊不？於諸眾生最尊、最上，福聚無",
    "T15n0628_003:0436a06": "盡，天上人間咸悉尊敬。是故，我等宜共供養，",
    "T15n0628_003:0436a07": "必獲大果。』「共相議已，",
    "T15n0628_003:0436a08": "第一童子說伽陀曰：",
    "T15n0628_003:0436a09": "「『此佛一切眾中尊，　　天上人間所應供，",
    "T15n0628_003:0436a10": "我等宜伸供養事，　　獲大果報而不虛。』",
    "T15n0628_003:0436a11": "「餘二童子說伽陀曰：",
    "T15n0628_003:0436a12": "「『我伸供養無香華，　　亦無種種妙供具，",
    "T15n0628_003:0436a13": "但唯有此全身命，　　當捨供養佛、世尊。』",
    "T15n0628_003:0436a14": "「是時前一童子即脫所著殊妙真珠、瓔珞——價",
    "T15n0628_003:0436a15": "直百千兩金——向二童子說伽陀曰：",
    "T15n0628_003:0436a16": "「『我今當以此瓔珞，　　供佛、如來大智尊，",
    "T15n0628_003:0436a17": "願我伸其供養已，　　當獲無上大福聚。』",
    "T15n0628_003:0436a18": "「是時餘二童子見此童子獻供養已，亦各脫",
    "T15n0628_003:0436a19": "身所著瓔珞，向一童子說伽陀曰：",
    "T15n0628_003:0436a20": "「『我以瓔珞伸供養，　　一切最勝正覺尊，",
    "T15n0628_003:0436a21": "發此誠心供養已，　　誓願求於佛正法。』",
    "T15n0628_003:0436a22": "「是時前一童子見此二人，亦獻瓔珞而告之",
    "T15n0628_003:0436a23": "曰：『汝等所作福利無量，當於佛法求何等果？』",
    "T15n0628_003:0436a24": "第二童子曰：『我願當來得為世尊右邊弟子",
    "T15n0628_003:0436a25": "而得智慧第一。』第三童子曰：『我願當來為佛",
    "T15n0628_003:0436a26": "左邊弟子而得神通第一。』二童子各說所願",
    "T15n0628_003:0436a27": "已，復問第一童子曰：『汝善開導，為我善友。汝",
    "T15n0628_003:0436a28": "獻供養何所求耶？』答曰：『我所願者，願當得",
    "T15n0628_003:0436a29": "阿耨多羅三藐三菩提果，具一切智，放光照",
    "T15n0628_003:0436b01": "曜，使一切眾見者歡喜發菩提心，如師子王",
    "T15n0628_003:0436b02": "大眾圍繞、如佛今日等無有異。』」佛告舍利子：",
    "T15n0628_003:0436b03": "「彼三童子如是各各發誓願時，於虛空中有",
    "T15n0628_003:0436b04": "八千天子俱發聲言：『善哉，善哉。汝等善說",
    "T15n0628_003:0436b05": "此語，所希勝果決定無疑。』是三童子各持瓔",
    "T15n0628_003:0436b06": "珞前詣佛所。」爾時，佛告舍利子：「具諸功德如",
    "T15n0628_003:0436b07": "來見三童子持諸瓔珞來詣佛所，即告海慧",
    "T15n0628_003:0436b08": "苾芻言：『苾芻！汝見此三童子不？』海慧白佛言：",
    "T15n0628_003:0436b09": "『世尊！唯然，已見。』佛言：『苾芻！第一童子心所",
    "T15n0628_003:0436b10": "希求，與二童子不同，舉足、下足自在特尊——如",
    "T15n0628_003:0436b11": "轉輪聖王，假使百千梵王帝釋亦不能及——今",
    "T15n0628_003:0436b12": "來佛所開發道心，願欲趣證無上菩提故。』是",
    "T15n0628_003:0436b13": "三童子到佛所已，各各頭面禮世尊足，各以",
    "T15n0628_003:0436b14": "瓔珞奉上世尊。佛既受已，其發聲聞心者，所",
    "T15n0628_003:0436b15": "獻瓔珞住於佛前；其發菩提心者，所獻瓔珞",
    "T15n0628_003:0436b16": "在於佛上虛空中住，變成四柱寶臺，四面嚴",
    "T15n0628_003:0436b17": "飾，其上有無量諸佛結跏趺坐，現諸相好、種",
    "T15n0628_003:0436b18": "種莊嚴殊勝無量。「是時具諸功德如來即入",
    "T15n0628_003:0436b19": "三昧，普觀諸佛、如來變化之相，從其面門出",
    "T15n0628_003:0436b20": "種種色光——所謂青、黃、赤、白、紅、紫、碧、綠——光明普",
    "T15n0628_003:0436b21": "照無邊世界，上至梵天，暎蔽日月光明皆悉",
    "T15n0628_003:0436b22": "不現。其光照已，右繞三匝還復世尊頂門而",
    "T15n0628_003:0436b23": "入。是時海慧苾芻前白佛言：『世尊！有何因緣",
    "T15n0628_003:0436b24": "放斯光明？惟願世尊示我令知。』佛告苾芻言：",
    "T15n0628_003:0436b25": "『汝見此二童子所獻瓔珞於佛前住不？』苾芻",
    "T15n0628_003:0436b26": "白佛言：『唯然，已見。』佛言：『苾芻！此二童子為求",
    "T15n0628_003:0436b27": "聲聞果故，樂欲趣證自利涅盤，不能發起大",
    "T15n0628_003:0436b28": "菩提心。苾芻！汝見前一童子所獻瓔珞在於",
    "T15n0628_003:0436b29": "佛上於虛空中作諸變化，此人為欲趣證無",
    "T15n0628_003:0436c01": "上菩提利益一切眾生故。彼二童子但樂智",
    "T15n0628_003:0436c02": "慧、神通，不能普為利樂。是故，所獻供養亦",
    "T15n0628_003:0436c03": "無殊勝之相。當知發大菩提心者所作福事",
    "T15n0628_003:0436c04": "亦不可量，汝今宜應捨聲聞心，當求阿耨多",
    "T15n0628_003:0436c05": "羅三藐三菩提。』」佛告舍利子：「彼時發大乘心",
    "T15n0628_003:0436c06": "童子豈異人乎？即我身是；樂智慧者即汝身",
    "T15n0628_003:0436c07": "是，樂神通者即目乾連是。汝等聲聞雖免輪",
    "T15n0628_003:0436c08": "迴，唯樂趣於涅盤，終不能廣利眾生、心等諸",
    "T15n0628_003:0436c09": "佛，同若虛空無窮無盡，福聚無量、功德無量，",
    "T15n0628_003:0436c10": "超過聲聞、緣覺境界。舍利子！汝等速發阿耨",
    "T15n0628_003:0436c11": "多羅三藐三菩提心。」是時，舍利子、大目乾連、",
    "T15n0628_003:0436c12": "大迦葉、阿泥盧馱、優波離、富樓那、須菩提等",
    "T15n0628_003:0436c13": "諸大聲聞，異口同音作如是言：「善哉，世尊！善",
    "T15n0628_003:0436c14": "能開導，令我等發起大菩提心。世尊！當知善",
    "T15n0628_003:0436c15": "男子、善女人種諸善根欲求解脫者，應發廣",
    "T15n0628_003:0436c16": "大心及廣大行願，是人當得見百千諸佛，聽",
    "T15n0628_003:0436c17": "聞正法。「世尊！我等自昔已來智慧狹劣，不敢",
    "T15n0628_003:0436c18": "希求佛無邊智，而今深自剋責，當發大心。譬",
    "T15n0628_003:0436c19": "如有人造諸不善業已，若不悔過、改惡從善，",
    "T15n0628_003:0436c20": "無由免諸苦惱。我等聲聞唯求自利，若不",
    "T15n0628_003:0436c21": "捨下劣心、求佛智慧，終不能免無餘涅盤。又",
    "T15n0628_003:0436c22": "如臨命終人心識昏亂，於親愛眷屬不能顧",
    "T15n0628_003:0436c23": "戀；我等若求自利涅盤，於諸眾生無心化度",
    "T15n0628_003:0436c24": "亦復如是。「世尊！當知阿耨多羅三藐三菩提",
    "T15n0628_003:0436c25": "猶如大地，世間一切眾生依地而住、依地而",
    "T15n0628_003:0436c26": "生；一切善根依阿耨多羅三藐三菩提而得",
    "T15n0628_003:0436c27": "生長，亦應如是。」爾時，會中有一萬人聞佛說",
    "T15n0628_003:0436c28": "本事因緣，及聞舍利子說是語已，皆發阿耨",
    "T15n0628_003:0436c29": "多羅三藐三菩提心。",
    "T15n0628_003:0437a01": "爾時，摩伽陀國王嚴整其駕來詣佛所。到佛",
    "T15n0628_003:0437a02": "會已，頭面禮足，繞佛三匝，坐於一面。是時彼",
    "T15n0628_003:0437a03": "王向佛合掌，一心恭敬而白佛言：「世尊！一切",
    "T15n0628_003:0437a04": "眾生因何造業？造業因緣依何而住？」佛言：「大",
    "T15n0628_003:0437a05": "王！一切眾生、壽者乃至補特伽羅，皆依我身",
    "T15n0628_003:0437a06": "見住，顛倒分別；由分別故，起惑造業；以造業",
    "T15n0628_003:0437a07": "故，不得解脫。」王復問言：「世尊！我身見者，何為",
    "T15n0628_003:0437a08": "根本？」佛言：「無明為根本。」又問：「即此無明，孰",
    "T15n0628_003:0437a09": "為根本？」佛答曰：「不如理作意是為根本。」又",
    "T15n0628_003:0437a10": "問：「不如理作意復何為本？」佛答曰：「不平等心",
    "T15n0628_003:0437a11": "是為根本。」又問：「何謂不平等心？」佛言：「無始時",
    "T15n0628_003:0437a12": "來不如實知，名為不平等心。」又問：「云何名為",
    "T15n0628_003:0437a13": "不如實知？」佛言：「一切眾生無始時來於無計",
    "T15n0628_003:0437a14": "有，是為不如實知。」又問：「云何於無計有？」佛",
    "T15n0628_003:0437a15": "言：「分別之法不生、不實，計而為有。」又問：「若法",
    "T15n0628_003:0437a16": "不生，今何所說？」佛言：「大王！我身尚空，法無所",
    "T15n0628_003:0437a17": "說。」又問：「世尊！身若空者，何作？何住？」佛言：「大",
    "T15n0628_003:0437a18": "王！雖有所作，亦無所著。」又問：「即此無著，當云",
    "T15n0628_003:0437a19": "何說？」佛言：「無著法者，如實而說，是聖所說。」又",
    "T15n0628_003:0437a20": "問：「云何名為如實之說？復何名為聖所說？」佛",
    "T15n0628_003:0437a21": "言：「大王！於一切法離塵、離見，是真實語，名如",
    "T15n0628_003:0437a22": "實說。如實說者，是聖所說。聖所說者，謂善了",
    "T15n0628_003:0437a23": "諸法本無所生，當如是住、當如是學。」是時摩",
    "T15n0628_003:0437a24": "伽陀國王聞佛說法，心生歡喜，而白佛言：「希",
    "T15n0628_003:0437a25": "有，世尊！善說此法，實未曾有。如佛、世尊以無",
    "T15n0628_003:0437a26": "漏智普為利樂一切眾生故說真實法，一切",
    "T15n0628_003:0437a27": "眾生罪業所纏而不能聽、受、修行；我亦如是。",
    "T15n0628_003:0437a28": "世尊應念：我自昔來不遇善友，以不善心我",
    "T15n0628_003:0437a29": "亦廣作諸不善業。是故，不能親近世尊、聽聞",
    "T15n0628_003:0437b01": "正法。我於深宮但樂嬉戲、飲食、宴樂，而於晝",
    "T15n0628_003:0437b02": "夜無暫厭捨，故我不能詣佛聽聞正法。世尊！",
    "T15n0628_003:0437b03": "我今悔過，自責昔所作惡，深自追想，於晝夜",
    "T15n0628_003:0437b04": "中未暇安樂，如負罪人常生驚怖。世尊大慈",
    "T15n0628_003:0437b05": "為眾生父，無依怙者為作依怙、無眼目者為",
    "T15n0628_003:0437b06": "作引導、諸苦惱者為作安樂、諸失道者為示",
    "T15n0628_003:0437b07": "正道、諸貧匱者為施珍寶。其心平等而無懈",
    "T15n0628_003:0437b08": "倦，普能利樂，無怨親想。世尊！惟願哀愍，救度",
    "T15n0628_003:0437b09": "於我。我念先所造罪實懷怖懼，猶如臨墜坑",
    "T15n0628_003:0437b10": "人，唯望救拔。我恐墮於惡道之中，願佛救護，",
    "T15n0628_003:0437b11": "滅其罪垢，解寤正法。」",
    "T15n0628_003:0437b12": "爾時，世尊知摩伽陀國王悔昔造惡，深生發",
    "T15n0628_003:0437b13": "露，愛樂大乘甚深之法，而自思念：「妙吉祥菩",
    "T15n0628_003:0437b14": "薩智慧辯才能為敷演。」是時尊者舍利子承",
    "T15n0628_003:0437b15": "佛威力知佛心念，即告摩伽陀國王言：「大王",
    "T15n0628_003:0437b16": "當知：妙吉祥菩薩辯才無量、智慧無量，善說",
    "T15n0628_003:0437b17": "法要，必能為王宣說正法，令王開解，獲大安",
    "T15n0628_003:0437b18": "樂。宜伸求請，於王宮中飯食供養，利益無量。",
    "T15n0628_003:0437b19": "復令王舍城中一切人民瞻禮讚歎、見聞隨",
    "T15n0628_003:0437b20": "喜，種諸善根，獲殊勝福。」是時摩伽陀國王如",
    "T15n0628_003:0437b21": "尊者語，即前白妙吉祥菩薩言：「菩薩大慈，哀",
    "T15n0628_003:0437b22": "愍我故，就於宮中飯食供養，惟願今時哀受",
    "T15n0628_003:0437b23": "我請。」是時妙吉祥菩薩告其王言：「我受王請，",
    "T15n0628_003:0437b24": "當如王願。王發勝心，我已受供，樂欲聽法我",
    "T15n0628_003:0437b25": "當宣說。大王！當於一切法無所著為王說法；",
    "T15n0628_003:0437b26": "於一切法無疑惑想為王說法；於一切法不著",
    "T15n0628_003:0437b27": "三世相為王說法；於一切法不以聲聞、緣覺、",
    "T15n0628_003:0437b28": "涅盤為寂滅相為王說法。」王白妙吉祥菩薩",
    "T15n0628_003:0437b29": "言：「善哉，希有。惟願菩薩哀愍我故，與諸大眾",
    "T15n0628_003:0437c01": "同受供養。」妙吉祥菩薩言：「大王！且置是語。如",
    "T15n0628_003:0437c02": "王以飲食、衣服供諸大眾，為哀愍故而為供",
    "T15n0628_003:0437c03": "養，斯亦不為利、不為福。夫供養者，於法起希",
    "T15n0628_003:0437c04": "有心，無作、無我，無眾生、無壽命、無補特伽羅",
    "T15n0628_003:0437c05": "等想，不著自相、不著他相，是為供養。當觀諸",
    "T15n0628_003:0437c06": "法無取、無蘊處界，無內、無外，不在三界、非離",
    "T15n0628_003:0437c07": "三界，亦無善、亦無惡，無樂欲、無厭捨，非世間、",
    "T15n0628_003:0437c08": "非出世間，非有漏、非無漏，非有為、非無為，非",
    "T15n0628_003:0437c09": "有煩惱、非離煩惱，非輪迴、非寂滅。若如是者，",
    "T15n0628_003:0437c10": "是為供養。」王復白妙吉祥菩薩言：「菩薩哀愍、",
    "T15n0628_003:0437c11": "利樂我故，願受供養。」妙吉祥菩薩言：「大王！當",
    "T15n0628_003:0437c12": "不求利樂，無所哀愍。是心無所著，無動、無轉，",
    "T15n0628_003:0437c13": "無讚、無毀，無取、無捨。無求利樂、無所哀愍",
    "T15n0628_003:0437c14": "故，法法平等而無所得，是名受供。大王！若如",
    "T15n0628_003:0437c15": "此者，是真利樂。」王白妙吉祥言：「法本無相而",
    "T15n0628_003:0437c16": "無動作，我獻供養亦應如是。」妙吉祥言：「空",
    "T15n0628_003:0437c17": "性無相，亦無動作。求法者，無想、無願，無行、無",
    "T15n0628_003:0437c18": "作、亦非無作。何以故？大王！諸法自性本無",
    "T15n0628_003:0437c19": "所動，亦無有作。眾生自性本空，三業無所動",
    "T15n0628_003:0437c20": "作。大王！當觀一切行皆悉無作，了一切法自",
    "T15n0628_003:0437c21": "性空故。」王言：「諸行造作，云何名無？」妙吉祥言：",
    "T15n0628_003:0437c22": "「大王！如過去法已滅、未來法未至、現在無所",
    "T15n0628_003:0437c23": "生，諸行有為亦復如是。所以不著三世，皆無",
    "T15n0628_003:0437c24": "常故，法無增、亦無減。大王！當於諸行如是了",
    "T15n0628_003:0437c25": "知。」王言：「聖道、煩惱，二法平等不？」妙吉祥言：",
    "T15n0628_003:0437c26": "「此二平等，亦無增、減。大王！日光出時與暝合",
    "T15n0628_003:0437c27": "乎？」王言：「不也。日光出時，眾暝皆遣。」妙吉祥言：",
    "T15n0628_003:0437c28": "「日光出時，而彼眾暝當歸何處？」王言：「而彼闇",
    "T15n0628_003:0437c29": "暝亦無所往。」妙吉祥言：「煩惱、聖道亦復如是，",
    "T15n0628_003:0438a01": "此二不相待，亦不增、不減，非住、非不住。大王！",
    "T15n0628_003:0438a02": "煩惱平等、聖道亦平等，此二平等故，諸法皆",
    "T15n0628_003:0438a03": "平等。大王當知：煩惱性空，亦無所住。以煩惱",
    "T15n0628_003:0438a04": "故而得聖道；得聖道故無復煩惱。是故，此二",
    "T15n0628_003:0438a05": "不增、不減，亦無差別。」王言：「煩惱、聖道，從何所",
    "T15n0628_003:0438a06": "生？」妙吉祥言：「從心所生。心若不生，煩惱無復",
    "T15n0628_003:0438a07": "生；煩惱不生，聖道無復生。是故當知：煩惱如",
    "T15n0628_003:0438a08": "是觀，聖道亦如是觀。如是觀已，則心無所得。」",
    "T15n0628_003:0438a09": "王言：「聖道之法歸於涅盤乎？」妙吉祥言：「不也。",
    "T15n0628_003:0438a10": "諸法無來去，涅盤亦如是。」王言：「聖道當云何",
    "T15n0628_003:0438a11": "住？」妙吉祥言：「聖道如是住。」王言：「聖道得非",
    "T15n0628_003:0438a12": "戒、定、慧之所住耶？」妙吉祥言：「諸法無行、無相，",
    "T15n0628_003:0438a13": "離諸戲論。若戒、定、慧者，是即戲論，有行、有相，",
    "T15n0628_003:0438a14": "不應如是住。如是住者，非住、非不住；聖道亦",
    "T15n0628_003:0438a15": "如是。」王言：「所有善男子、善女人修菩提行者",
    "T15n0628_003:0438a16": "得聖道乎？」菩薩言：「修菩提者，無有少法可得。",
    "T15n0628_003:0438a17": "菩提道者，非苦、非樂，非我、非無我，非常、非無",
    "T15n0628_003:0438a18": "常，非淨、非穢，無輪迴可厭、亦非涅盤可證。是",
    "T15n0628_003:0438a19": "故，一切法皆不可得，聖道之法亦不可得。」王",
    "T15n0628_003:0438a20": "復白妙吉祥菩薩言：「善哉，大士！甚為希有，善",
    "T15n0628_003:0438a21": "說法要，我悉信解。然我誠心敬辦供養，當以",
    "T15n0628_003:0438a22": "飲食供諸大眾，菩薩今時赴我所請。」妙吉祥",
    "T15n0628_003:0438a23": "言：「食無所作，施無所受。施者、受者，無二、無別。",
    "T15n0628_003:0438a24": "王已誠心，當受王供。」爾時，世尊告妙吉祥菩",
    "T15n0628_003:0438a25": "薩言：「今正是時，受王所請，當為多人作大利",
    "T15n0628_003:0438a26": "益。」妙吉祥菩薩前白佛言：「我今承佛聖旨，已",
    "T15n0628_003:0438a27": "受王請，當與大眾同受供養。」",
    "T15n0628_003:0438a28": "爾時，摩伽陀國王知妙吉祥菩薩受其請已，",
    "T15n0628_003:0438a29": "心生歡喜，得大安隱，禮敬世尊及妙吉祥菩",
    "T15n0628_003:0438b01": "薩并諸大眾。然後詣尊者舍利子所，問尊者",
    "T15n0628_003:0438b02": "言：「妙吉祥菩薩將受我供，同來菩薩其數幾",
    "T15n0628_003:0438b03": "何？」舍利子言：「當與五百大菩薩眾同赴王會。」",
    "T15n0628_003:0438b04": "是時摩伽陀國王先還宮中嚴飾廣殿，令諸",
    "T15n0628_003:0438b05": "給使者皆精潔其心，備辦種種上味飲食，羅",
    "T15n0628_003:0438b06": "列幢幡、珍妙寶蓋，散諸妙華，焚種種香，真珠、",
    "T15n0628_003:0438b07": "瓔珞盡其華麗敷設五百座位。復於王城令",
    "T15n0628_003:0438b08": "嚴治道路，散華燒香，無諸塵穢，清肅其道。是",
    "T15n0628_003:0438b09": "時城中人民聞妙吉祥菩薩赴王宮中受王供",
    "T15n0628_003:0438b10": "養，皆生歡喜，一心渴仰，各以香華伺其道",
    "T15n0628_003:0438b11": "側。",
    "T15n0628_003:0438b12": "爾時，妙吉祥菩薩於初夜分作是思惟：「我於",
    "T15n0628_003:0438b13": "來晨赴於王請，同我往者菩薩眾少，今當往",
    "T15n0628_003:0438b14": "諸佛剎請諸大菩薩眾共赴王宮莊嚴勝會。",
    "T15n0628_003:0438b15": "我若為王說法，彼諸菩薩能作證明。」作是念",
    "T15n0628_003:0438b16": "已，即於本處隱身不現，經須臾間東方過八",
    "T15n0628_003:0438b17": "萬佛剎，到一世界名曰常聲，佛號吉祥聲如",
    "T15n0628_003:0438b18": "來、應供、正等正覺，現在說法，為諸菩薩說大",
    "T15n0628_003:0438b19": "乘法，彼諸菩薩皆是不退轉地。其佛剎中有",
    "T15n0628_003:0438b20": "七寶樹，出種種華果，其樹枝葉常出微妙音",
    "T15n0628_003:0438b21": "聲——所謂：讚佛聲、讚法聲、讚不退轉地菩薩之",
    "T15n0628_003:0438b22": "聲，常出如是三寶之聲，是名常聲世界。妙吉",
    "T15n0628_003:0438b23": "祥菩薩既到彼已，詣吉祥聲如來前，頭面禮",
    "T15n0628_003:0438b24": "足而白佛言：「我自娑婆世界故來至此，為受",
    "T15n0628_003:0438b25": "摩伽陀國王請於宮中飯食供養。為菩薩眾",
    "T15n0628_003:0438b26": "少故，來請諸大菩薩上士，來晨與我同赴王",
    "T15n0628_003:0438b27": "宮受其供養，令彼一切眾生咸受其福。惟願",
    "T15n0628_003:0438b28": "世尊勅諸菩薩令受我請。」",
    "T15n0628_003:0438b29": "爾時，吉祥聲如來即告八萬大菩薩言：「善男",
    "T15n0628_003:0438c01": "子！今妙吉祥菩薩來請汝等往彼娑婆世界，",
    "T15n0628_003:0438c02": "赴摩伽陀國王宮中飲食供養，汝今當往，同",
    "T15n0628_003:0438c03": "為佛事。」是時諸菩薩如世尊勅即當奉行。於",
    "T15n0628_003:0438c04": "是，妙吉祥菩薩禮辭吉祥聲如來，與八萬",
    "T15n0628_003:0438c05": "大菩薩隱身不現，即還娑婆世界到本住處。",
    "T15n0628_003:0438c06": "是時妙吉祥菩薩與諸菩薩共相坐已，即告",
    "T15n0628_003:0438c07": "諸菩薩言：「我有法門，名大總持，今為諸大士",
    "T15n0628_003:0438c08": "分別演說。云何名總持法門？所謂：樂欲趣證",
    "T15n0628_003:0438c09": "總持法門者，當住正念，心不散亂，離諸癡恚，",
    "T15n0628_003:0438c10": "於一切法智慧通達。行如來道，得辯才門，住",
    "T15n0628_003:0438c11": "於無相，入一切法總持智門，相續聖道而能",
    "T15n0628_003:0438c12": "任持三寶。有所言論無有滯礙，善解一切眾",
    "T15n0628_003:0438c13": "生語言，若有論難而為分別，於大眾中心無",
    "T15n0628_003:0438c14": "怖畏。所有一切天、龍、夜叉、乾闥婆、阿修羅、迦",
    "T15n0628_003:0438c15": "樓羅、緊那羅、摩睺羅伽、人非人、乃至帝釋梵",
    "T15n0628_003:0438c16": "王，下至傍生異類之屬，種種言音差別，而能",
    "T15n0628_003:0438c17": "隨彼種種言音而為說法。善知眾生根性利",
    "T15n0628_003:0438c18": "鈍，隨類得解。諸根清淨，離諸邪見，平等安住",
    "T15n0628_003:0438c19": "總持法門。不著世間八種違順之法，圓滿一",
    "T15n0628_003:0438c20": "切出世善法。為諸眾生說其行業因緣果報，",
    "T15n0628_003:0438c21": "令其得大安樂。於一切處智慧通達，能令眾",
    "T15n0628_003:0438c22": "生去除重擔。心無憂惱，知法自性。隨根演說",
    "T15n0628_003:0438c23": "應病之法，令起精進，獲諸善利。「菩薩心生歡",
    "T15n0628_003:0438c24": "喜不望果報，所有善根但為迴向一切智故。",
    "T15n0628_003:0438c25": "求一切智，普為利樂一切眾生。於六度行悉",
    "T15n0628_003:0438c26": "能成就——施行圓滿，迴向一切智；戒行圓滿，迴",
    "T15n0628_003:0438c27": "向眾生，令其安樂；忍行圓滿，得佛相好，莊嚴",
    "T15n0628_003:0438c28": "具足；精進圓滿，成熟一切善根；禪定圓滿，得",
    "T15n0628_003:0438c29": "相應法，自在無礙；智慧圓滿，通達一切法——於",
    "T15n0628_003:0439a01": "自在，離諸過失。「諸善男子！如是總持法門——得",
    "T15n0628_003:0439a02": "此法門已，無所忘失，總能任持一切智故。",
    "T15n0628_003:0439a03": "「復次，善男子！總持法門復能受持一切法，所",
    "T15n0628_003:0439a04": "謂：了一切法空、無相、無願，無動、無作，離其",
    "T15n0628_003:0439a05": "分別，不生、不滅，非斷、非常，非有、非無，不來、不",
    "T15n0628_003:0439a06": "去，非成、非壞，非聚、非散，非有性、非無性，非有",
    "T15n0628_003:0439a07": "想、非無想，離其戲論，非我、人、眾生、壽者、補特",
    "T15n0628_003:0439a08": "伽羅，無取、無捨，非見、非聞，非覺、非知，是名受",
    "T15n0628_003:0439a09": "持一切法。",
    "T15n0628_003:0439a10": "「復次，善男子！又，總持法門謂持一切法自性",
    "T15n0628_003:0439a11": "空故，如夢所見、如水泡、如陽焰、如虛空等。又，",
    "T15n0628_003:0439a12": "能持一切法苦、空、無常、無我、寂滅等，自性無",
    "T15n0628_003:0439a13": "作，無樂、無苦，無得、無證。又，總持法門譬如大",
    "T15n0628_003:0439a14": "地能持世間，無大、無小，悉能持之，亦不懈倦。",
    "T15n0628_003:0439a15": "菩薩摩訶薩得總持法門亦復如是，為眾生",
    "T15n0628_003:0439a16": "故發菩提心，攝諸善根不令散失，雖經阿僧",
    "T15n0628_003:0439a17": "祇劫無暫懈退。「又如大地能育養萬物，得總",
    "T15n0628_003:0439a18": "持菩薩能化利一切眾生故。又如大地能生",
    "T15n0628_003:0439a19": "草木滋養眾生，其得總持菩薩能生一切善",
    "T15n0628_003:0439a20": "法利益眾生。又如大地不增、不減，任持萬物，",
    "T15n0628_003:0439a21": "無高、無下；其得總持菩薩心亦如是，不增、不",
    "T15n0628_003:0439a22": "減，任持眾生，無怨親想。又如大地，受其甘雨",
    "T15n0628_003:0439a23": "終無厭足；其得總持菩薩愛樂聽受佛菩薩",
    "T15n0628_003:0439a24": "法曾無厭足。又如大地能持一切種子，依時",
    "T15n0628_003:0439a25": "生長，終無休息；其得總持菩薩能持一切善",
    "T15n0628_003:0439a26": "法種子，依時生長，亦無休息。又如世間勇猛",
    "T15n0628_003:0439a27": "之士威力強盛，能伏他軍；其得總持菩薩具",
    "T15n0628_003:0439a28": "大精進，神通威德能伏魔軍。「又，善男子當知：",
    "T15n0628_003:0439a29": "一切法自性無忘、無所記念，是常、無常，是苦、",
    "T15n0628_003:0439b01": "是樂，是淨、不淨，是我、無我，是有情、非有情，是",
    "T15n0628_003:0439b02": "壽命、非壽命，是補特伽羅、非補特伽羅等。總",
    "T15n0628_003:0439b03": "持法門亦復如是，亦無記念、諸法離二相故",
    "T15n0628_003:0439b04": "亦無所忘。「又，善男子！總持法門如虛空，任持",
    "T15n0628_003:0439b05": "大地，無所持想；總持一切法，無所持相。又如",
    "T15n0628_003:0439b06": "日光照曜一切相，總持能觀照一切法。又如",
    "T15n0628_003:0439b07": "眾生能持一切煩惱種，終無散失；總持法門",
    "T15n0628_003:0439b08": "能持一切法，亦不散失。又如諸佛、菩薩記心",
    "T15n0628_003:0439b09": "輪，能轉一切眾生心意，而無能轉相；總持法",
    "T15n0628_003:0439b10": "門持一切法，亦無能持相。「諸善男子！如前所",
    "T15n0628_003:0439b11": "說種種譬喻無有窮盡，諸法無窮盡，總持法",
    "T15n0628_003:0439b12": "門亦無窮盡，無量無邊，如虛空故。」是時妙吉",
    "T15n0628_003:0439b13": "祥菩薩說此法時，會中有五百菩薩摩訶薩",
    "T15n0628_003:0439b14": "得大總持。",
    "T15n0628_003:0439b15": "佛說未曾有正法經卷第三"
}