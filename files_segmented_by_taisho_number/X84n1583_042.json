{
    "X84n1583_042:0646c03": "續燈正統卷四十二",
    "X84n1583_042:0646c05": "南海普陀嗣祖沙門西蜀　性統　編集",
    "X84n1583_042:0646c06": "補遺",
    "X84n1583_042:0646c07": "台州府天台山上雲峰無盡祖燈禪師四明王氏子。",
    "X84n1583_042:0646c08": "初見口溪詠於天寧。繼參方山寶。師資契合。尋卓錫",
    "X84n1583_042:0646c09": "上雲峰。影不出山者五十載。洪武己酉二月八日。示",
    "X84n1583_042:0646c10": "微疾。夜將半。顧左右曰。天向明乎。曰未也。或曰。和尚",
    "X84n1583_042:0646c11": "正當此際何如。師破顏笑曰。昔德山坐疾。僧問還有",
    "X84n1583_042:0646c12": "不病者麼。德曰。有。僧曰。如何是不病者。德曰。阿[口*耶]阿",
    "X84n1583_042:0646c13": "[口*耶]。恁麼喚作病得麼。眾無語。師曰。色身無常。早求證",
    "X84n1583_042:0646c14": "悟。時至吾去矣。侍者執紙乞偈。師曰。終不然。無偈便",
    "X84n1583_042:0646c15": "未可死耶。侍者請益堅。乃書曰。生滅與去來。本是如",
    "X84n1583_042:0646c16": "來藏。拶倒五須彌。廓然無背向。投筆端坐而逝(瑞巖寶嗣",
    "X84n1583_042:0646c17": "大鑑下第二十三世)。",
    "X84n1583_042:0646c18": "太原府臺山妙峰福登禪師山西平陽徐氏子。從蒲",
    "X84n1583_042:0646c19": "州萬固朗出家。有願行普賢行。始於讚嘆寺立禪。三",
    "X84n1583_042:0646c20": "載。遇異僧。指示曰。普賢行。乃潛行密用。調一切心。非",
    "X84n1583_042:0646c21": "勞筋苦骨之謂也。師遂南遊金陵。參雲谷。谷拈念佛",
    "X84n1583_042:0646c22": "是誰話。令參。同憨山清。北游參徧融。圓嘯巖寶大千",
    "X84n1583_042:0646c23": "潤諸公。萬曆初。再參大千於少林。一日請益千曰。九",
    "X84n1583_042:0646c24": "年面壁。坐耶。非坐耶。千曰。坐不坐兩頭語。須知旋嵐",
    "X84n1583_042:0647a01": "偃嶽。就中原自不遷。師不解。問憨曰。物不遷耶。憨曰。",
    "X84n1583_042:0647a02": "諸法元無去來。遷箇甚麼。師有省。隱居臺山。獲文殊",
    "X84n1583_042:0647a03": "摩頂授記。豁然大悟。道望隆重。至有猛虎引路。菩薩",
    "X84n1583_042:0647a04": "送燈。建橋梁。修梵剎。功行多不及錄。神宗夢師像。徵",
    "X84n1583_042:0647a05": "赴京。賜紫衣師號。示寂。塔於臺山。勅封真正佛子(佛巖",
    "X84n1583_042:0647a06": "際嗣。大鑑下第二十三世)。",
    "X84n1583_042:0647a07": "夔州府白馬寺儀峰方彖禪師達州羅氏子。參金佛",
    "X84n1583_042:0647a08": "山雲菴。菴令看如何是鬼神覷不破之機。三年有省。",
    "X84n1583_042:0647a09": "出峽徧謁知識。結茅雙溪。一日午炊。聞甑作聲。大悟",
    "X84n1583_042:0647a10": "作頌曰。三玄三要沒來由。用盡機思無處求。驀地一",
    "X84n1583_042:0647a11": "聲何所作。白雲青峰齊點頭。齊點頭。南嶽天台輸一",
    "X84n1583_042:0647a12": "籌。又曰。二八女子嫁新郎。續麻捻線一如常。稱家豐",
    "X84n1583_042:0647a13": "儉隨時過。嬾插堂前一炷香。甞游浙。居杭之清平山。",
    "X84n1583_042:0647a14": "聞谷印甞依之。一日師舉青峰丙丁童子來求火話。",
    "X84n1583_042:0647a15": "詰之曰。青峰恁麼道。法眼亦恁麼道。為甚麼有悟不",
    "X84n1583_042:0647a16": "悟。印曰。初以識心湊泊。所以不悟。後乃直下承當。故",
    "X84n1583_042:0647a17": "能大悟。師遽舉拳揮案。厲聲曰。恁麼則汝今大悟耶。",
    "X84n1583_042:0647a18": "印擬議。師便痛罵趂出。印直得汗流夾背。繇茲憤志",
    "X84n1583_042:0647a19": "力參。萬曆壬辰。師歸白馬。僧問。如何是西來意。師曰。",
    "X84n1583_042:0647a20": "兩頭燒火一頭煙。師手中。常執一鼗鼓。一面書矗字。",
    "X84n1583_042:0647a21": "一面書犇字。凡應機多舉而搖之。示寂。塔於龍神山",
    "X84n1583_042:0647a22": "(佛巖際嗣。大鑑下第三十三世)。",
    "X84n1583_042:0647a23": "杭州府苕溪真寂聞谷廣印禪師別號掌石。嘉善周",
    "X84n1583_042:0647a24": "氏子。父珊。母趙氏。夢神率甲士護門。覺而生師。兒時",
    "X84n1583_042:0647b01": "左眼角。常有塔影。父命習儒。不願。乃送杭開元剃染。",
    "X84n1583_042:0647b02": "一日指法界圖。問其師曰。十界從心生。心從何處生。",
    "X84n1583_042:0647b03": "師不能對。時儀峰結廬清平山。師往參理前問。峰曰。",
    "X84n1583_042:0647b04": "汝要會。須從妙悟始得。乃令看雲門露字。久之。閱七",
    "X84n1583_042:0647b05": "賢女遊屍陀林話。忽有省見峰。峰舉丙丁童子來求",
    "X84n1583_042:0647b06": "火話。詰師曰。青峰法眼。一般恁麼道。為甚有悟不悟。",
    "X84n1583_042:0647b07": "師曰。初以識心湊泊。所以不悟。後以直下承當。乃大",
    "X84n1583_042:0647b08": "悟也。峰舉拳揮案。厲聲曰。恁麼則汝大悟耶。痛罵驅",
    "X84n1583_042:0647b09": "出。師直得白汗夾背。自是益力參。年二十四。會峰還",
    "X84n1583_042:0647b10": "蜀。師乃秉具雲棲。次謁無幻。單丁法華山。禁足白雲",
    "X84n1583_042:0647b11": "峰下。共十年。於亮座主參馬祖因緣未決。一日覩黃",
    "X84n1583_042:0647b12": "瑞香花。忽大悟。述偈曰。却是虗空講得經。碌磚瓦礫",
    "X84n1583_042:0647b13": "正堪聽。向來扭揑孃生鼻。錯認葫蘆作帝瓶。於是出",
    "X84n1583_042:0647b14": "山。圓戒雲棲。因深得雲棲之至。到龍池。適池負暄",
    "X84n1583_042:0647b15": "堦下。師曰。和尚在那裡。池曰。恰好不在。師便作禮。池",
    "X84n1583_042:0647b16": "携手入坐定。池曰。昨日上堂。舉黧奴白牯話。進語者。",
    "X84n1583_042:0647b17": "皆不愜老僧意。子。試道看。師矢口曰。三世諸佛不知",
    "X84n1583_042:0647b18": "有。黧奴白牯却知有。從來迷悟不相干。如何教他出",
    "X84n1583_042:0647b19": "得手。池又舉托盋話令頌。師頌曰。末後句有也無。德",
    "X84n1583_042:0647b20": "山父子太誵訛。同條生不同條死。活得三年恨轉多。",
    "X84n1583_042:0647b21": "池喜甚。師辭行。池門送。驀詰曰。如何是密啟其意。師",
    "X84n1583_042:0647b22": "曰今日不打宜興轉。池呵呵大笑。師便行。於是。首眾",
    "X84n1583_042:0647b23": "坐禪徑山。連居永慶諸處。萬曆壬子。興復真寂。戊午。",
    "X84n1583_042:0647b24": "退隱楚之黃安建之寶善。晚復歸真寂。示眾。徑山",
    "X84n1583_042:0647c01": "啟此禪期。要你人人領荷。須知本自圓成。實無功夫",
    "X84n1583_042:0647c02": "可做。六門晝夜放光。照徹山河萬朵。更欲直下承當。",
    "X84n1583_042:0647c03": "豈止全身話墮。雖然。覓他不著却。又同行同坐。眉毛",
    "X84n1583_042:0647c04": "祇在眼上。饅頭定是麵做。直饒體貼得來。早是覿面",
    "X84n1583_042:0647c05": "錯過。老實告報諸兄。泥多。自然佛大。汝若再要如何。",
    "X84n1583_042:0647c06": "看取老僧。下座。戒壇示眾。諸大德。戒是何物。受者",
    "X84n1583_042:0647c07": "是誰。會須從苗辨地。見水知源始得。祇如世尊拈花",
    "X84n1583_042:0647c08": "迦葉微笑。當恁麼時。且道。有言說無言說。若道無言",
    "X84n1583_042:0647c09": "說。孤負世尊。若道有言說。曾說箇甚麼來。向者裡開",
    "X84n1583_042:0647c10": "得一隻眼。放出大光明。方明得究竟尸羅。無作梵行。",
    "X84n1583_042:0647c11": "於身無所取。於修無所著。於法無所住。三世悉空寂。",
    "X84n1583_042:0647c12": "無作業者。無受報者。此中何法名為梵行。尚不見有",
    "X84n1583_042:0647c13": "身心。孰為持犯。所以高沙彌道。長安雖閙。我國宴然。",
    "X84n1583_042:0647c14": "大珠道。身口意清淨。是名佛出世。身口意不淨。是名",
    "X84n1583_042:0647c15": "佛滅度。是則定共道共。有作無作離心。則別無有矣。",
    "X84n1583_042:0647c16": "諸大德。盲龜值木。際遇實難在。當發希有想。生歡喜",
    "X84n1583_042:0647c17": "心。勇猛堅強。必在此席。發起無作妙善戒體。庶於順",
    "X84n1583_042:0647c18": "逆境界。若身若心。任運不犯。而五分法身。當從茲建",
    "X84n1583_042:0647c19": "立矣。對曹安祖大參靈小參。無有涅槃佛。亦無佛",
    "X84n1583_042:0647c20": "涅槃。以證無生者。未始有生死。而亦同夫生死者也。",
    "X84n1583_042:0647c21": "於戲。公以預知緣盡。灑然長往。且道。是生耶死耶。五",
    "X84n1583_042:0647c22": "十年。剎那一夢。延耶促耶。曹居士惺惺著。你向來參",
    "X84n1583_042:0647c23": "詳博問。息慮安禪。所求者為何事。還記得麼。靈山有",
    "X84n1583_042:0647c24": "一機。少林無半語。覿面露堂堂。分明為君舉。會不會。",
    "X84n1583_042:0648a01": "清風拄杖頭。知不知。白雲千萬里。伏惟珍重。除夕",
    "X84n1583_042:0648a02": "小參。欲識佛性義。當觀時節因緣。即今是年盡。月盡",
    "X84n1583_042:0648a03": "日盡之時。正是智窮力竭處。者裡。雖轉輪天帝。不能",
    "X84n1583_042:0648a04": "用其威福。可不懼哉。祇如遷上人。昨日尚語笑歡呼。",
    "X84n1583_042:0648a05": "今日向甚處去也不可道。本自不生。今亦無滅。必須",
    "X84n1583_042:0648a06": "討箇真實落處始得。若是生不知所從來。死不知所",
    "X84n1583_042:0648a07": "從去。必須奮起新鮮意志。定不似今年因循。仍前錯",
    "X84n1583_042:0648a08": "過。將箇本參話頭。頓在胸中。生與同生。死與同死。直",
    "X84n1583_042:0648a09": "待打破漆桶。那時出來方好道。生也不道。死也不道。",
    "X84n1583_042:0648a10": "為甚不道不道不道。還會麼。風光人不覺。已入後園",
    "X84n1583_042:0648a11": "梅。參。舉玄沙答僧。我是謝三郎話。頌曰。月滿蘆花",
    "X84n1583_042:0648a12": "雪滿舟。小舠輕汎自悠悠。金鱗忽向波間躍。拋下絲",
    "X84n1583_042:0648a13": "綸用直鈎。牧牛頌雙泯曰。杳杳人牛不見踪。一團",
    "X84n1583_042:0648a14": "秋月烱高空。可中若問還源旨。風落巖花點翠叢。",
    "X84n1583_042:0648a15": "有答古岑嶧四問語。答六觀十問語。答志西二問語。",
    "X84n1583_042:0648a16": "答心城五問語。答心涵灜六問語。皆精妙入神。非過",
    "X84n1583_042:0648a17": "量人。不能有此。崇禎丙子臘月十七。示寂。塔全身",
    "X84n1583_042:0648a18": "於孔青山之陽。壽七十一。臘五十八(白馬彖嗣。大鑑下第三十四世)。",
    "X84n1583_042:0648a19": "韶州曹溪憨山德清禪師字澄印。全椒蔡氏子。七歲。",
    "X84n1583_042:0648a20": "見叔母生子。又見叔死。即抱生死去來之疑。年十二。",
    "X84n1583_042:0648a21": "禮南京報恩寺西林寧公為師。時嘉興雲谷。會住棲",
    "X84n1583_042:0648a22": "霞報恩。師執侍甚勤。谷開發悟明心地。師即請西林",
    "X84n1583_042:0648a23": "剃落。盡燒所習外學。謁無極受具。聽講華嚴玄談。有",
    "X84n1583_042:0648a24": "省。乙丑。谷結禪期於天界。舉師入堂。示以向上巴鼻。",
    "X84n1583_042:0648b01": "辛未。辭谷北遊。谷曰。吾之大法。在汝肩頭。慎勿容易。",
    "X84n1583_042:0648b02": "邸中閱物不遷論。至梵志出家頓了旋嵐偃岳之句",
    "X84n1583_042:0648b03": "生死去來之疑。乃作偈曰。生死晝夜。水流花謝。今日",
    "X84n1583_042:0648b04": "乃知。鼻孔向下。乙亥。禮文殊。結茅五臺之龍門。匡山",
    "X84n1583_042:0648b05": "徹空。雲棲蓮池。相繼入山。與師語契。辛巳仲冬。慈聖",
    "X84n1583_042:0648b06": "皇太后。為神廟。建祈儲道場。於五臺大墖寺。百有二",
    "X84n1583_042:0648b07": "十二日。師與妙峰。主其事。壬午八月。光廟誕生。癸未",
    "X84n1583_042:0648b08": "春。遁居東海牢山。恢復那羅延窟。慈聖再徵不得。甲",
    "X84n1583_042:0648b09": "申。乃得師。輒賜內幣。師倣古矯詔賑饑事。以賑山東",
    "X84n1583_042:0648b10": "民。丙戌。慈聖頒藏經。布金造寺。賜額海印。丁亥。工竣。",
    "X84n1583_042:0648b11": "即開爐鞴。己丑。請藏至南京報恩。感寶塔放光。乙未。",
    "X84n1583_042:0648b12": "方士流言侵攘。逮赴詔。獄按驗無實。坐以私創寺院。",
    "X84n1583_042:0648b13": "戍雷州衛。道出江西。鄒元標。迎至鐵佛菴。與師一語",
    "X84n1583_042:0648b14": "投契。頓翻前案。丙申。禮六祖。抵戍。寓城西坡公亭。雷",
    "X84n1583_042:0648b15": "州饑癘。師收埋骸骨萬計。建盂蘭會。說幽冥戒。天大",
    "X84n1583_042:0648b16": "雨。癘隨止。戊戌。修曹溪通志戒。靈通侍者酒。歸侵田",
    "X84n1583_042:0648b17": "斥僦舍。屠門酒肆。皆為寶所。大鑑之道。勃焉中興(雲谷",
    "X84n1583_042:0648b18": "會嗣。大鑑下第三十二世)。",
    "X84n1583_042:0648b19": "洪都翠巖古雪真喆禪師甌寧陳氏子。生萬曆甲寅。",
    "X84n1583_042:0648b20": "父之奇。為邑庠生。甞謂人曰。吾先代。多好善樂施。後",
    "X84n1583_042:0648b21": "世子孫。必有起者。觀此子。沉潛溫敏。動止有則。似非",
    "X84n1583_042:0648b22": "常兒可比。因名國賓。稍長。隨父讀書山寺。喜聞梵唄",
    "X84n1583_042:0648b23": "之聲。年十六。矢志出世。投黃巖體空薙染。一日閱中",
    "X84n1583_042:0648b24": "峯警策歌。恍然自得。即事徧參首謁覺浪盛。甞疑青",
    "X84n1583_042:0648c01": "州布衫話。次參天童。相見次。便問。向上一路。千聖不",
    "X84n1583_042:0648c02": "傳。棒喝交馳。合明何事。童便打。師曰。明知生是不生",
    "X84n1583_042:0648c03": "之法。為甚被生死之所流轉。童打云。還知麼。師曰。便",
    "X84n1583_042:0648c04": "恁麼去時如何。童曰。賺殺闍黎。由是。死心座下。執侍",
    "X84n1583_042:0648c05": "者事。每請益。童。唯大棒打出。二六時中。猶如木人。日",
    "X84n1583_042:0648c06": "則隨眾作息。夜則倚柱為牀。尋出山。參雪嶠永覺雪",
    "X84n1583_042:0648c07": "關爾密諸老。皆蒙器重。久之。復還天童。童屢勘騐。知",
    "X84n1583_042:0648c08": "其見諦穩密。喜曰。汝今方作得老僧侍者。未幾。出住",
    "X84n1583_042:0648c09": "洪都翠巖。遷建寧黃巖白法建州佛頂。所在法席稱",
    "X84n1583_042:0648c10": "盛。上堂。佛祖頂[寧*頁]一機。佛祖罔測。天人脚下一著。",
    "X84n1583_042:0648c11": "天人莫知。沒蹤跡處。萬象[袖-由+從]然。正見聞時。纖塵不立。",
    "X84n1583_042:0648c12": "所以道。聖名凡號。總是虗聲。殊相劣形。皆為幻色。若",
    "X84n1583_042:0648c13": "是大丈夫漢。有殺人不眨眼底作略。直下承當。便可",
    "X84n1583_042:0648c14": "橫揮寶劍。獨據寰中。截斷葛藤。掀翻窠臼。二六時中。",
    "X84n1583_042:0648c15": "壁立萬仞。見佛見祖。如生冤家。偶然道箇佛字。漱口",
    "X84n1583_042:0648c16": "三日。特地說箇受戒。掩耳而趨。到者裡。聖解尚不生。",
    "X84n1583_042:0648c17": "況復更隨世間喜怒哀樂。殺盜淫妄。貪瞋癡等。習氣",
    "X84n1583_042:0648c18": "所轉。所以道。幾回生幾回死。生死悠悠無定止。自從",
    "X84n1583_042:0648c19": "頓悟了無生。於諸榮辱何憂喜。且道。如何是無生底",
    "X84n1583_042:0648c20": "句。寶山一寶親披露。徧界騰輝不染塵。上堂。今朝",
    "X84n1583_042:0648c21": "臘月十五。屋角梅花正吐。長連床上衲僧。承當切忌",
    "X84n1583_042:0648c22": "莾鹵。不莾鹵。焦尾大虫原是虎。喝一喝。小參。若論",
    "X84n1583_042:0648c23": "此事。譬如野火燒山。一般星星之火。順風一吹。縱使",
    "X84n1583_042:0648c24": "萬壑千峯枯枝腐艸。一時鞠為灰燼。且道。燒盡後如",
    "X84n1583_042:0649a01": "何。青山依舊白雲中。小參。一期曾未竟。心識已紛",
    "X84n1583_042:0649a02": "飛。壁角抄方語。閒房話別離。曲談猶夢夢。直指謾孜",
    "X84n1583_042:0649a03": "孜。珍重參玄客。精神莫浪施。問。如何是死句。師曰。",
    "X84n1583_042:0649a04": "嘉州大象。陝府鐵牛。如何是活句。師曰。陝府鐵牛能",
    "X84n1583_042:0649a05": "哮[口*后]。嘉州大象念摩訶。問。如何是藏身處沒蹤跡。",
    "X84n1583_042:0649a06": "師曰。月落潭無影。如何是沒蹤跡處莫藏身。師曰。雲",
    "X84n1583_042:0649a07": "生山有衣。問。趙州道。佛之一字。吾不喜聞。是如何。",
    "X84n1583_042:0649a08": "師曰。一翳在眼。空花亂墜。問。丹霞燒木佛。意旨如",
    "X84n1583_042:0649a09": "何。師曰。因風吹火。用力不多。院主眉鬚墮落又作麼",
    "X84n1583_042:0649a10": "生。師曰。不因夜來雁。爭見海門秋(密雲悟嗣。大鑑下第三十五世)。",
    "X84n1583_042:0649a11": "王臣(附)",
    "X84n1583_042:0649a12": "宋太宗帝一日幸相國寺。見僧看經。問曰。是甚麼經。",
    "X84n1583_042:0649a13": "僧曰。仁王經。帝曰。既是寡人經。因甚却在卿手裡。僧",
    "X84n1583_042:0649a14": "無對(雪竇代云。皇天無親。唯德是輔)。幸開寶塔問僧。卿是甚人。對",
    "X84n1583_042:0649a15": "曰。塔主。帝曰。朕之塔。為甚麼卿作主。僧無對(雪竇代曰。合國",
    "X84n1583_042:0649a16": "咸知)。一日因僧朝見。帝問。甚處來。對曰。廬山臥雲菴。",
    "X84n1583_042:0649a17": "帝曰。朕聞。臥雲深處不朝天。為甚到此。僧無對(雪竇代云",
    "X84n1583_042:0649a18": "難逃至化)。僧入對次。奏曰。陛下還記得麼。帝曰。甚處相",
    "X84n1583_042:0649a19": "見來。奏曰。靈山一別。直至如今。帝曰。卿以何為驗。僧",
    "X84n1583_042:0649a20": "無對(雪竇代曰。貧道得得而來)。京寺回祿。藏經悉為煨燼。僧欲",
    "X84n1583_042:0649a21": "乞宣賜。召問。昔日摩騰不燒。如今為甚却燒。僧無對。",
    "X84n1583_042:0649a22": "(雪竇代曰。陛下不忘付囑)　帝甞夢神人報曰。請陛下發菩提心。",
    "X84n1583_042:0649a23": "因早朝宣問左右街。菩提心作麼生發。街無對(雪竇代曰",
    "X84n1583_042:0649a24": "實謂今古罕聞)。智寂大師。進三界圖。帝問朕在那一界中。",
    "X84n1583_042:0649b01": "寂無對(保寧勇代曰。陛下何處不稱尊)。一日朝罷。帝擎盋。問丞相王",
    "X84n1583_042:0649b02": "隨曰。既是大庾嶺頭提不起。為甚麼却在朕手裡。隨",
    "X84n1583_042:0649b03": "無對。",
    "X84n1583_042:0649b04": "宋徽宗帝政和三年。嘉州巡補官奏。本部路傍。有大",
    "X84n1583_042:0649b05": "古樹。因風摧折。中有一僧禪定。鬚髮披體。指爪遶身。",
    "X84n1583_042:0649b06": "帝降旨。令肩輿入京。命西天總持三藏。以金罄出其",
    "X84n1583_042:0649b07": "定。遂問何代。僧曰。我乃東林遠法師之弟。名慧持。因",
    "X84n1583_042:0649b08": "遊峩嵋。入定於樹。遠法師無恙否。藏曰。遠法師晉人",
    "X84n1583_042:0649b09": "也。化去七百年矣。持不復語。藏問。師既至此。欲歸何",
    "X84n1583_042:0649b10": "所。持曰。陳留縣。復入定。帝製三偈。令繪像頒行。偈曰。",
    "X84n1583_042:0649b11": "七百年來老古錐。定中消息許誰知。爭如隻履西歸",
    "X84n1583_042:0649b12": "去。生死何勞木作皮。藏山於澤亦藏身。天下無藏道",
    "X84n1583_042:0649b13": "可親。寄語莊周休擬議。樹中不是負趍人。有情身不",
    "X84n1583_042:0649b14": "是無情。彼此人人定裡身。會得菩提本無樹。不須辛",
    "X84n1583_042:0649b15": "苦問盧能。有官人。入鎮州天王院覩神像。因問院主",
    "X84n1583_042:0649b16": "曰。此是甚麼功德。曰護國天王。曰祇護此國。徧護餘",
    "X84n1583_042:0649b17": "國。曰在秦為秦。在楚為楚。曰臘月二十九日。打破鎮",
    "X84n1583_042:0649b18": "州城。天王向甚處去。主無對。",
    "X84n1583_042:0649b19": "黃山趙文孺居士有偈曰。妄想元來本自真。除時又",
    "X84n1583_042:0649b20": "起一重塵。言思動靜承誰力。仔細看來無二人。",
    "X84n1583_042:0649b21": "金華府義烏文獻黃潛居士字晉卿。元天曆年。詔天",
    "X84n1583_042:0649b22": "下僧儒善書者。集杭州淨慈。泥金書大藏經。士亦預",
    "X84n1583_042:0649b23": "焉。每食必與眾僧共。有別為治具則不樂。不食而去。",
    "X84n1583_042:0649b24": "甞題懸崖墨蘭曰。嫋嫋春風一樣吹。託身高處擬何",
    "X84n1583_042:0649c01": "為。從他自作顛倒想。要見懸崖撒手時。又題東坡像",
    "X84n1583_042:0649c02": "曰。五祖禪師世外人。娑婆久已斷生因。誰將描邈虗",
    "X84n1583_042:0649c03": "空手。去覓當年身外身。題山谷像曰。笑殺當牛老晦",
    "X84n1583_042:0649c04": "堂。相逢剛道桂花香。披圖面目渾依舊。鼻孔何曾有",
    "X84n1583_042:0649c05": "短長。士以文章名世。蔚為一代儒宗。以其造詣入微。",
    "X84n1583_042:0649c06": "不覺冥符聖意。況與僧雜處。不肯自異。亦可尚矣。",
    "X84n1583_042:0649c07": "建康府待詔沈士榮居士。洪武中。為翰林院待詔。甞",
    "X84n1583_042:0649c08": "著續原教論辯解一十四篇。其論略曰。人之為類不",
    "X84n1583_042:0649c09": "同。故聖人之教不一。此教之迹所以異也。然。為善不",
    "X84n1583_042:0649c10": "同。同歸於治。窮其至妙。不出一心。此教之理所以同",
    "X84n1583_042:0649c11": "也。此心也。此理也。天下未甞有異也。迹之雖異。若推",
    "X84n1583_042:0649c12": "而極之。必當致其同也。又曰。若得本忘末。不為迹之",
    "X84n1583_042:0649c13": "所惑。研窮心性之原。直趨至善之地。則殊途同歸。無",
    "X84n1583_042:0649c14": "有彼此之間矣。又曰。是心也。變而不動。死而不滅。斯",
    "X84n1583_042:0649c15": "理之明。昭如皎日。且安得而自蔽歟。若人識此心悟",
    "X84n1583_042:0649c16": "此理。在儒為真儒。在僧為聖僧矣。心昏理迷。莫知所",
    "X84n1583_042:0649c17": "往。本之既失。諍論復何益哉。又曰。儒者。志在排佛。故",
    "X84n1583_042:0649c18": "作人死斷滅之說。以破生死論迴之論。不知反違周",
    "X84n1583_042:0649c19": "孔聖人之意。甚則撥無因果。廢滅天理。以造物歸於",
    "X84n1583_042:0649c20": "無知。善惡皆無果報。至仁夭暴壽。敬慎蒙禍。淫佚獲",
    "X84n1583_042:0649c21": "福。小人儌倖。君子無辜。不明前因。曲為之說。理則不",
    "X84n1583_042:0649c22": "通。障正知見。惑亦甚焉。又曰。自漢以來。經書迭至究",
    "X84n1583_042:0649c23": "其指歸。誠所謂窮心性之原。入至善之地者也。又非",
    "X84n1583_042:0649c24": "但文字而已。至如日月雲霞。飛潛動植。色聲香味。而",
    "X84n1583_042:0650a01": "咸臻妙理。此教之體也。得失違順。生死苦樂。事物遷",
    "X84n1583_042:0650a02": "流。而常住真性。此教之相也。文音語默。食作動息。威",
    "X84n1583_042:0650a03": "儀典章。而隨機普應。此教之用也。具是三者。其道大",
    "X84n1583_042:0650a04": "行矣。孰能排而毀之。拒而絕之乎。智者。體吾佛之理。",
    "X84n1583_042:0650a05": "觀孔聖之道。性理之學。益加詳焉。而勸善戒惡之文。",
    "X84n1583_042:0650a06": "尤為緊切。大有功於名教。豈可自生違背。蔽吾心之",
    "X84n1583_042:0650a07": "良知也哉。其觀心解略曰。心該萬法。法徹心源。至",
    "X84n1583_042:0650a08": "理難知。觀心斯得。故。世尊初成正覺。嘆曰。奇哉我今",
    "X84n1583_042:0650a09": "普見一切眾生。具有如來智慧德相。但以妄想執著。",
    "X84n1583_042:0650a10": "而不能證得。葢。人由迷此心體。不知反求。外為六塵",
    "X84n1583_042:0650a11": "所惑。內生沉掉二病。是以。局促無知。偏僻異見。唯佛",
    "X84n1583_042:0650a12": "如來。返觀此心。頓悟本性。成等正覺。故。於世間無量",
    "X84n1583_042:0650a13": "百千法門。出世間無量百千法門。莫不洞明無礙。廓",
    "X84n1583_042:0650a14": "徹無違。故號三界大師十方慈父。今儒者。尚不自識",
    "X84n1583_042:0650a15": "本心。豈能以心觀物哉。又曰。葢不識自心。則其本已",
    "X84n1583_042:0650a16": "失。安能觀物明理哉。又曰。虞書曰。人心惟危。道心惟",
    "X84n1583_042:0650a17": "微。惟精惟一。允執厥中者。此心學之源也。人心妄想",
    "X84n1583_042:0650a18": "也。由執著顛倒故危。道心天理也。非思議之所能及",
    "X84n1583_042:0650a19": "故微。精者不昧。一者不雜。由無思故不昧。無為故不",
    "X84n1583_042:0650a20": "襍。乃能盡其至誠。固守此中道也。中者。即中庸之中。",
    "X84n1583_042:0650a21": "在心而不在物。在內而不在外。子思所謂喜怒哀樂",
    "X84n1583_042:0650a22": "未發者是也。子思但以情識未動。即是中義。與吾佛",
    "X84n1583_042:0650a23": "一念無生之理相近。止欠悟耳。儒者釋中曰。不偏不",
    "X84n1583_042:0650a24": "倚。無過不及。乃已發中節之和也。便違子思之意矣。",
    "X84n1583_042:0650b01": "葢喜怒哀樂未發之時。無有形相可見。豈有偏倚過",
    "X84n1583_042:0650b02": "與不及之事乎。又曰。彼既不知觀心之妙。徒欲以徧",
    "X84n1583_042:0650b03": "計之妄心。觀物以窮理。譬如塵鏡未磨。水漩未止。擬",
    "X84n1583_042:0650b04": "求鑒物。未之有也。自不知此理在內。惟務外求。故。學",
    "X84n1583_042:0650b05": "解益多。去道愈遠矣。又曰。一日觀心證理。則天下萬",
    "X84n1583_042:0650b06": "物萬事之理。皆貫通焉。夫子亦曰。一日克己復禮。天",
    "X84n1583_042:0650b07": "下歸仁焉。則亦求其在內者矣。其內教外教辯略",
    "X84n1583_042:0650b08": "曰。教有內外不同故。造理有淺深之異。求之於內。心",
    "X84n1583_042:0650b09": "性是也。求之於外。學解是也。故心通則萬法皆融。著",
    "X84n1583_042:0650b10": "相則目前自昧。嗚呼。外求之失。斯為甚矣。今儒學之",
    "X84n1583_042:0650b11": "弊。浮華者。固以辭章為事。純實者。亦不過以文義為",
    "X84n1583_042:0650b12": "宗。其視心學。則皆罔然也。宋之大儒。深知其病。又知",
    "X84n1583_042:0650b13": "吾心上工夫為有本。是當敦本抑末。以斥其言語文",
    "X84n1583_042:0650b14": "字之非。可也。何自為矛盾歟。又曰。昔者聖人。皆以內",
    "X84n1583_042:0650b15": "學為本。而推其用於外。後世文儒務外。遂不知有心",
    "X84n1583_042:0650b16": "學之源。乃以學解為事。惟宋河南之學。始言性理。而",
    "X84n1583_042:0650b17": "有實踐之跡。然但知心之用。而不究心之體。遂不知",
    "X84n1583_042:0650b18": "養未發之中。又昧太極之理。在兩儀未判之先。或以",
    "X84n1583_042:0650b19": "物理為性理故。本末體用。於是乎不明。而堯舜周孔",
    "X84n1583_042:0650b20": "之道微矣。又曰。悟則謂之內。解則謂之外。此內教外",
    "X84n1583_042:0650b21": "教。所以不同也。儒者。專用力於外。凡知解所不能及",
    "X84n1583_042:0650b22": "者。不復窮究故。不知允執厥中之道。天理流行之處。",
    "X84n1583_042:0650b23": "皆在思慮不起。物欲淨盡之時。履踐雖專。終不入聖",
    "X84n1583_042:0650b24": "人之域矣。其作用是性解略曰。大覺無思。乃徧知",
    "X84n1583_042:0650c01": "於世界。識情有著。徒妄起於塵勞。佛與眾生。本同一",
    "X84n1583_042:0650c02": "體。但因迷悟。見有殊途。佛性只在眼耳鼻舌之間。妙",
    "X84n1583_042:0650c03": "用不離見聞覺知之際。直是一塵不受。一法不舍。名",
    "X84n1583_042:0650c04": "為直至道場。頓見本來面目。又曰。經云。如我按指。海",
    "X84n1583_042:0650c05": "印發光。汝暫舉心。塵勞先起。若無心體會。則森羅萬",
    "X84n1583_042:0650c06": "象。一鑑昭然。此按指發光。所謂一念不生全體現也。",
    "X84n1583_042:0650c07": "若說是性。即是認著影子。使毫釐繫念。瞥爾情生。業",
    "X84n1583_042:0650c08": "相宛然。仍前迷倒。此舉心塵起。所謂六根纔動。被雲",
    "X84n1583_042:0650c09": "遮也。到此著力不得。又曰。三代而上。未有佛可名。惟",
    "X84n1583_042:0650c10": "聖帝繼天立極。推本於天。言人得此明覺知理。於天",
    "X84n1583_042:0650c11": "故曰。天命之謂性。性者。言人皆以此明覺為體也。率",
    "X84n1583_042:0650c12": "依此覺性。而常不昧。謂之道。修者。即養其喜怒哀樂",
    "X84n1583_042:0650c13": "未發之中也。中者。私欲未起之時。純乎天理者也。私",
    "X84n1583_042:0650c14": "欲未起。則無思無為。寂然不動。寂者。誠也。至誠無思。",
    "X84n1583_042:0650c15": "故曰。道不可須臾離也。繼之以戒謹恐懼。不覩不聞",
    "X84n1583_042:0650c16": "之際。不使隱微之或動。皆是養此未發之中。常覺不",
    "X84n1583_042:0650c17": "昧故。發為中節之和。則仁義禮智。不待思而中矣。斯",
    "X84n1583_042:0650c18": "所以為教後章。言誠者寂也。明者覺也。寂而覺。曰天",
    "X84n1583_042:0650c19": "之道。覺而寂。曰人之道。皆修道之義也。又曰。聖人得",
    "X84n1583_042:0650c20": "此理。乃立世間治教之法。吾佛得此理。乃立世間出",
    "X84n1583_042:0650c21": "世間解脫之法。儒門但明天人之道。吾佛則明四聖",
    "X84n1583_042:0650c22": "六凡之道。若盡天人之道。則可以趨佛道矣。其於性",
    "X84n1583_042:0650c23": "理不明。則天人之理。有所不明。又安能究佛氏之理",
    "X84n1583_042:0650c24": "乎。士。識遠材全。深達法相。議論縱橫無礙。剖發幽覗",
    "X84n1583_042:0651a01": "直明心宗。而辭旨尤善巧精妙。其曰續原教。亦可謂",
    "X84n1583_042:0651a02": "克纘鐔津之緒者哉。",
    "X84n1583_042:0651a03": "鑷工張生諱德。鄞之下水人。世為大慈供堂。隨眾聽",
    "X84n1583_042:0651a04": "法有省。值大雪。有團雪作佛形像。眾皆述偈。生亦隨",
    "X84n1583_042:0651a05": "占一偈曰。一華擎出一如來。六出團團笑臉開。識得",
    "X84n1583_042:0651a06": "髑髏元是水。摩尼宮裡不投胎。",
    "X84n1583_042:0651a08": "續燈正統卷四十二(終)"
}