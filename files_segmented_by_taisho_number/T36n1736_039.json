{
    "T36n1736_039:0296b20": "大方廣佛華嚴經隨疏演義鈔卷",
    "T36n1736_039:0296b21": "第三十九",
    "T36n1736_039:0296b23": "唐清涼山大華嚴寺沙門澄觀述",
    "T36n1736_039:0296b24": "梵行品第十六初來意有六者。初一行位相",
    "T36n1736_039:0296b25": "對。前雖有行意在位故。二通別相對。如",
    "T36n1736_039:0296b26": "前初住自分但明緣境發心。勝進但明勤",
    "T36n1736_039:0296b27": "供養佛樂住生死等。二住自分但於眾",
    "T36n1736_039:0296b28": "生起利益大悲等十心。勝進但明誦習多聞",
    "T36n1736_039:0296b29": "虛閑寂靜等。則十住所修一一不同。今此梵",
    "T36n1736_039:0296c01": "行十住通修故。三道俗相對。以文云一切",
    "T36n1736_039:0296c02": "世界諸菩薩眾。依如來教染衣出家。答中廣",
    "T36n1736_039:0296c03": "明受隨戒等。前之十住不揀道俗也。四即",
    "T36n1736_039:0296c04": "隨相實相對。言隨相者。即如前別行。行既",
    "T36n1736_039:0296c05": "不同即是隨相。今此觀意於身無所取。於",
    "T36n1736_039:0296c06": "修無所著。乃至受無相法。觀無相法。知",
    "T36n1736_039:0296c07": "一切法即心自性等故。五即因果相對。以問",
    "T36n1736_039:0296c08": "云云何而得梵行清淨。從菩薩位逮於無",
    "T36n1736_039:0296c09": "上菩提之道。初菩薩位即十住位也。以說位",
    "T36n1736_039:0296c10": "竟恐物尋因故令修此。如先知滅後示道",
    "T36n1736_039:0296c11": "故。六標釋相對。即總釋前義。謂前一一位",
    "T36n1736_039:0296c12": "末。皆云欲令菩薩有所聞法。即自開解不",
    "T36n1736_039:0296c13": "由他教。此但總標故。今釋云與此觀行相",
    "T36n1736_039:0296c14": "應即得初心成佛。知一切法即心自性。成",
    "T36n1736_039:0296c15": "就慧身不由他悟。疏。二釋名者。文分四。一",
    "T36n1736_039:0296c16": "正釋名。二出體性。三結成本名。四對前揀",
    "T36n1736_039:0296c17": "異。今初有三。一總釋。若譯就此方應名淨",
    "T36n1736_039:0296c18": "行。為揀前故此存梵音二真境為梵約因",
    "T36n1736_039:0296c19": "中釋。三涅槃為梵約因果對釋。並可知也。",
    "T36n1736_039:0296c20": "疏。梵行以何為體下。二出體性。於中有三。",
    "T36n1736_039:0296c21": "初列三類。二涅槃五行下對辯異同。三然",
    "T36n1736_039:0296c22": "此三下。別釋其相。二中言五行者。即涅",
    "T36n1736_039:0296c23": "槃十一聖行品。謂一聖行。二梵行。三天行。四",
    "T36n1736_039:0296c24": "嬰兒行。五病行。疏。即四無量亦七善知者。經",
    "T36n1736_039:0296c25": "具此二古德出體亦用此二。其梵行品。在",
    "T36n1736_039:0296c26": "十五經。四無量義次下自明。亦七善知者。經",
    "T36n1736_039:0296c27": "云。善男子云何菩薩摩訶薩梵行。善男子菩",
    "T36n1736_039:0296c28": "薩摩訶薩住於大乘大般涅槃。住七善法得",
    "T36n1736_039:0296c29": "具梵行。何等為七。一者知法。二者知義。",
    "T36n1736_039:0297a01": "三者知時。四者知足。五知自。六知眾。七",
    "T36n1736_039:0297a02": "知尊卑。彼文廣釋。今當略示。知法謂知十",
    "T36n1736_039:0297a03": "二部經。知義謂一切文字。語言善知其義。",
    "T36n1736_039:0297a04": "知時謂如是時中堪修靜慮。如是時中堪",
    "T36n1736_039:0297a05": "修精進等。知足謂飲食衣服藥等。知自者。",
    "T36n1736_039:0297a06": "謂我有如是信戒等。知眾。謂剎利婆羅門",
    "T36n1736_039:0297a07": "等。知尊卑云。善男子有二種人。一者信。二",
    "T36n1736_039:0297a08": "者不信。菩薩當知信者。是善。不信者不名",
    "T36n1736_039:0297a09": "為善。信復二種。一者往詣僧坊。二者不往。",
    "T36n1736_039:0297a10": "往詣者善。不往詣者不名為善。如是禮拜",
    "T36n1736_039:0297a11": "聽法。志心思義如說修行。求聲聞乘迴向",
    "T36n1736_039:0297a12": "大乘。展轉皆同初二故。後結云。迴向大乘",
    "T36n1736_039:0297a13": "最上最善不出尊卑之名。意云善者為尊。",
    "T36n1736_039:0297a14": "不善者為卑。則後後尊於前前耳。疏。梵即",
    "T36n1736_039:0297a15": "是淨下。第三結成本名。此用淨名經勢會",
    "T36n1736_039:0297a16": "通異釋。皆為總意。前釋名中。有其三釋。今",
    "T36n1736_039:0297a17": "云梵即是淨者。是前總釋持業受名。但以",
    "T36n1736_039:0297a18": "下會取上二。性淨即前真境為梵真境既是",
    "T36n1736_039:0297a19": "淨行之因。不得行外說淨。淨即行矣。又云",
    "T36n1736_039:0297a20": "行淨即智慧淨者。行淨即是智慧之因。不可",
    "T36n1736_039:0297a21": "獨以智為行也。智淨即心淨者。亦不但以",
    "T36n1736_039:0297a22": "真境而為淨也。心淨即一切功德淨者。會前",
    "T36n1736_039:0297a23": "涅槃為淨修因為行。今因亦淨矣。乃至成",
    "T36n1736_039:0297a24": "佛功歸於行者。歸淨行矣。既涅槃果由淨",
    "T36n1736_039:0297a25": "行成。何得偏言涅槃為淨。是知行即淨矣。",
    "T36n1736_039:0297a26": "言以淨名勢者。彼經云。是故寶積隨其直",
    "T36n1736_039:0297a27": "心則能發行。乃至云隨說法淨則智慧淨。",
    "T36n1736_039:0297a28": "隨智慧淨則其心淨。隨其心淨則一切功",
    "T36n1736_039:0297a29": "德淨。即其文也。文勢已知。何以性淨則得行",
    "T36n1736_039:0297b01": "淨等。謂稱理起行。行成智立。由智立故。",
    "T36n1736_039:0297b02": "見心本淨心。為其主。何德不成故相由矣。",
    "T36n1736_039:0297b03": "疏然前信下。四對前辨異可知。疏。梵依天",
    "T36n1736_039:0297b04": "行而得成者。涅槃天行經文。不釋指在華",
    "T36n1736_039:0297b05": "嚴。古人出體亦有二義。一指八禪。二即淨",
    "T36n1736_039:0297b06": "天。淨天即第一義天。見第一義梵行成矣。",
    "T36n1736_039:0297b07": "故梵依天行得成。疏。故不應言淨劣梵",
    "T36n1736_039:0297b08": "也。此揀異釋。異釋云淨行品劣故名淨行。",
    "T36n1736_039:0297b09": "十住明梵。明知勝也。故今彈云。云何而得",
    "T36n1736_039:0297b10": "梵行清淨。梵行是其所淨。何得勝於淨耶。",
    "T36n1736_039:0297b11": "疏。身通不善者。五陰成身行陰通不善攝。",
    "T36n1736_039:0297b12": "言體非順理者。順理生心名為善故。疏。",
    "T36n1736_039:0297b13": "二體是無記者。色是報色故為無記。疏。四",
    "T36n1736_039:0297b14": "自相臭惡者。此中示五不淨。即智論云。行",
    "T36n1736_039:0297b15": "者依淨戒住。一心行精進觀五種不淨相。",
    "T36n1736_039:0297b16": "一種子不淨。謂攬父母精血。業因識種以",
    "T36n1736_039:0297b17": "成身分故。二住處不淨。於母胎中生藏之",
    "T36n1736_039:0297b18": "下。熟藏之上故。三自體不淨。謂三十六物",
    "T36n1736_039:0297b19": "以成身故。四自相不淨。亦名外相不淨。謂",
    "T36n1736_039:0297b20": "九孔常流。眼出眵淚。耳出結矃。鼻中流涕。",
    "T36n1736_039:0297b21": "口出涎唾。大小便道常出不淨。五。究竟不",
    "T36n1736_039:0297b22": "淨。氣絕已後[月*逄]脹臭爛。甚成可惡。今疏已",
    "T36n1736_039:0297b23": "闇配。疏。六種子住處等皆可厭故者。然五",
    "T36n1736_039:0297b24": "不淨皆悉可厭。以上配自性自相。下配究",
    "T36n1736_039:0297b25": "竟故。牒此二等取餘三。言皆可厭者。智",
    "T36n1736_039:0297b26": "論五皆有偈結之。一種子偈云。是身種不",
    "T36n1736_039:0297b27": "淨。非餘妙寶物。不由白淨生。但從穢道",
    "T36n1736_039:0297b28": "出。二住處偈云。是身為臭穢。不從華間生。",
    "T36n1736_039:0297b29": "亦不從瞻蔔。又不出寶山。三自性偈云。地",
    "T36n1736_039:0297c01": "水火風質。能變成不淨。傾海洗此身。不能",
    "T36n1736_039:0297c02": "令香潔。四外相偈云。種種不淨物。充滿於",
    "T36n1736_039:0297c03": "身中。常流出不止。如漏囊盛物。五究竟偈",
    "T36n1736_039:0297c04": "云。審諦觀此身。必歸於死處。難御無反復。",
    "T36n1736_039:0297c05": "背恩如小兒。結云。行人修此觀。成破淨",
    "T36n1736_039:0297c06": "倒想。故知五種皆可厭也。疏。十八萬戶蟲",
    "T36n1736_039:0297c07": "者。諸經多說。下十藏品自有明文。觀佛三",
    "T36n1736_039:0297c08": "昧海經觀相品云。云何菩薩降魔時白毫相",
    "T36n1736_039:0297c09": "光。乃至云魔有三女至菩薩所。白菩薩言。",
    "T36n1736_039:0297c10": "我是天女盛美無比。今以微身奉上太子。",
    "T36n1736_039:0297c11": "供給左右可備掃灑。太子寂然身心不動。",
    "T36n1736_039:0297c12": "以白毫擬之。令三天女自見身內。膿囊涕",
    "T36n1736_039:0297c13": "唾九孔筋脈。一切根本大腸小腸。生藏熟",
    "T36n1736_039:0297c14": "藏。於其中間。迴伏宛轉踊生諸蟲。其數滿",
    "T36n1736_039:0297c15": "足有八萬戶。戶有九億諸小蟲等。遊戲之",
    "T36n1736_039:0297c16": "時走入小腸。皆有四口張口向上。大蟲",
    "T36n1736_039:0297c17": "遊戲入大腸中。從腸出已復入胃中復生",
    "T36n1736_039:0297c18": "四蟲如四蛇合。上下同時唼食諸藏滓盡",
    "T36n1736_039:0297c19": "汁出。入眼為淚入鼻為涕。聚口成唾放",
    "T36n1736_039:0297c20": "口成涎。薄皮厚皮筋髓諸脈。悉生諸蟲細",
    "T36n1736_039:0297c21": "於秋毫。眾數甚多不可具說。其女見此即",
    "T36n1736_039:0297c22": "便嘔吐。從口而出無有窮盡。疏。全以蟲成",
    "T36n1736_039:0297c23": "者。即大婆沙中說。人身內並是蟲聚蟲頭在",
    "T36n1736_039:0297c24": "內食人所食。蟲尾在外。辮作人皮故。疏。",
    "T36n1736_039:0297c25": "今此梵行體是可軌者。總明上身十事。非梵",
    "T36n1736_039:0297c26": "行義一一別配。體是可軌對上非法。澄淨對",
    "T36n1736_039:0297c27": "上渾濁。餘文可知。疏。身之作用名為身業",
    "T36n1736_039:0297c28": "者。俱舍業品頌云。世別由業生。思及思所",
    "T36n1736_039:0297c29": "作。思即是意業。所作謂身語。廣如九地說。",
    "T36n1736_039:0298a01": "疏風觸七處等者。即智論第七云。如人欲",
    "T36n1736_039:0298a02": "語時。口中有風名優陀那。還入至臍即有",
    "T36n1736_039:0298a03": "響出。響出之時觸七處。過名生語言。如有",
    "T36n1736_039:0298a04": "偈說風名優陀那。觸臍而上去。是風七處",
    "T36n1736_039:0298a05": "觸。項及齗齒脣舌咽及以胸。是中言語生。",
    "T36n1736_039:0298a06": "愚人不解此。惑著起嗔癡。然楞伽第二第",
    "T36n1736_039:0298a07": "三皆有其文。第二云。佛告大慧。項胸喉鼻",
    "T36n1736_039:0298a08": "脣舌齗齒和合出聲。釋曰。此有八處加鼻",
    "T36n1736_039:0298a09": "一種。鼻塞語雖小擁而亦得語故論略無。第",
    "T36n1736_039:0298a10": "三中說。但有七事。經言云何語。謂言字妄",
    "T36n1736_039:0298a11": "想和合語。依咽喉脣舌齒齗頰輔。因彼我言",
    "T36n1736_039:0298a12": "說妄想習氣。是名為語。釋曰。於前八中略",
    "T36n1736_039:0298a13": "無項胸鼻。而加頰輔。言字妄想者。顯言",
    "T36n1736_039:0298a14": "空故。次經即云。大慧云何。為離一切妄想",
    "T36n1736_039:0298a15": "言說相。大慧菩薩。於如是義。獨一靜處聞",
    "T36n1736_039:0298a16": "思修慧。緣自覺了向涅槃城。習氣身轉變",
    "T36n1736_039:0298a17": "已。自覺境界觀地地中間勝進義相。是名菩",
    "T36n1736_039:0298a18": "薩摩訶薩善義。釋曰。此即下觀破意。疏第",
    "T36n1736_039:0298a19": "五觀意等者。然此意具即是意根。有說。即第",
    "T36n1736_039:0298a20": "七識唯緣內門不得有夢等。若金光明經。",
    "T36n1736_039:0298a21": "意根分別一切諸法。即許外緣故。海東曉",
    "T36n1736_039:0298a22": "公立外緣義。又密嚴經云。如蛇有二頭各",
    "T36n1736_039:0298a23": "別為其業故。或云第六識無間滅意。今正",
    "T36n1736_039:0298a24": "當此隨轉理門就他宗說。疏。覺是尋求。觀",
    "T36n1736_039:0298a25": "是伺察者。舊名覺觀。新譯為尋伺。疏。用俱",
    "T36n1736_039:0298a26": "舍等釋尋伺言以解覺觀。唯識云。尋謂尋",
    "T36n1736_039:0298a27": "求令心怱遽。於意言境麁轉為性。伺謂伺",
    "T36n1736_039:0298a28": "察令心怱遽。於意言境細轉為性。皆以思",
    "T36n1736_039:0298a29": "慧而為其性。唯識論云。並用思慧一分為",
    "T36n1736_039:0298b01": "體。於意言境不深推度。及深推度。義類別",
    "T36n1736_039:0298b02": "故。若離思慧。尋伺二種。體類差別不可得",
    "T36n1736_039:0298b03": "故。此二俱以安不安住。身心分位所依為",
    "T36n1736_039:0298b04": "業。彼疏釋云。身心若安尋伺二種徐緩為",
    "T36n1736_039:0298b05": "業。身心不安怱遽為業。又云。或思名安。徐",
    "T36n1736_039:0298b06": "而細故。思量性故。慧名不安急而麁故。揀",
    "T36n1736_039:0298b07": "擇性故。身心前後有安不安。皆依尋伺故。",
    "T36n1736_039:0298b08": "名所依。疏。是不定法者。出總體相。唯識論",
    "T36n1736_039:0298b09": "云。不定謂悔眠尋伺二各二。釋相如前故。",
    "T36n1736_039:0298b10": "疏。三分別中是自性分別者。即雜集第二云。",
    "T36n1736_039:0298b11": "有三分別。謂自性分別。隨念分別。計度分",
    "T36n1736_039:0298b12": "別。其種種分別。以配餘二。言自性分別者。",
    "T36n1736_039:0298b13": "謂於現在所受諸行自相行分別。隨念分別",
    "T36n1736_039:0298b14": "者。謂於昔曾所受諸行追念行分別。計度",
    "T36n1736_039:0298b15": "分別者。謂於去來今不現見事。思擇行分",
    "T36n1736_039:0298b16": "別。言七分別者。論云。復有七種分別者。",
    "T36n1736_039:0298b17": "謂於所緣任運分別。有相分別。無相分別。尋",
    "T36n1736_039:0298b18": "求分別。伺察分別。染污分別。不染污分別。初",
    "T36n1736_039:0298b19": "分別者。謂五識身如所緣相。無異分別。於",
    "T36n1736_039:0298b20": "自境界任運轉故。有相分別者。謂自性隨念",
    "T36n1736_039:0298b21": "二種分別。取過現境種種相故。無相分別",
    "T36n1736_039:0298b22": "者。謂希求未來境行分別。所餘分別皆用",
    "T36n1736_039:0298b23": "計度分別以。為自性所以者何。以思度",
    "T36n1736_039:0298b24": "故。或時尋求。或時伺察。或時染污。或不染",
    "T36n1736_039:0298b25": "污。種種分別故。瑜伽云。尋求分別者。謂於",
    "T36n1736_039:0298b26": "諸法觀察尋求所起分別。伺察分別者。謂",
    "T36n1736_039:0298b27": "於己所尋求己所觀察。伺察安立起分別",
    "T36n1736_039:0298b28": "故。染污分別者。謂於過去顧戀俱行。於未",
    "T36n1736_039:0298b29": "來希樂俱行。於現在執著俱行。所有分別。",
    "T36n1736_039:0298c01": "若欲分別。若恚分別。若害分別。或隨與一",
    "T36n1736_039:0298c02": "煩惱隨煩惱。相應所起分別。不染污分別",
    "T36n1736_039:0298c03": "者。若善無記。謂出離分別。無恚分別。不害",
    "T36n1736_039:0298c04": "分別。或隨與一信等善法相應。或威儀路",
    "T36n1736_039:0298c05": "功巧處。諸變化所有分別。釋曰。雜集。後四",
    "T36n1736_039:0298c06": "相隱故。引瑜伽釋之。今但云分別即是初",
    "T36n1736_039:0298c07": "一。種種分別即是餘六。對疏可知疏。上六",
    "T36n1736_039:0298c08": "皆別境釋者。別境有五。一欲二勝解三念",
    "T36n1736_039:0298c09": "四定五慧。下。當頻釋。疏。種種憶念義兼惡",
    "T36n1736_039:0298c10": "作者。即上引唯識偈。云不定謂悔眠尋伺",
    "T36n1736_039:0298c11": "二各二是。釋曰。初二字標位總名。論云。悔",
    "T36n1736_039:0298c12": "眠尋伺於善染等。皆不定故。非如觸等定",
    "T36n1736_039:0298c13": "遍心故。非如欲等定遍地故。立不定名。",
    "T36n1736_039:0298c14": "次五字分別名字。悔謂惡作悔所作故。追",
    "T36n1736_039:0298c15": "悔為性。障止為業。此即於果假立因名。先",
    "T36n1736_039:0298c16": "惡所作業後方追悔故。悔先所作。亦惡作",
    "T36n1736_039:0298c17": "攝。如追悔言我先不作如是事業。是名惡",
    "T36n1736_039:0298c18": "作。釋曰。此有二意。一悔先作惡。二悔先",
    "T36n1736_039:0298c19": "不作善。既追善惡即種種憶念攝。二各二",
    "T36n1736_039:0298c20": "之三字釋不定義。下長行釋云。應言二者",
    "T36n1736_039:0298c21": "顯二種二。一謂悔眠。二謂尋伺。此二二種",
    "T36n1736_039:0298c22": "種類各別故。一二言顯二二種。眠是不定者。",
    "T36n1736_039:0298c23": "即上論長行云。眠謂睡眠令身不自在。昧",
    "T36n1736_039:0298c24": "略為性。障觀為業。謂睡眠位身不自在。心",
    "T36n1736_039:0298c25": "極暗劣一門轉故。昧揀在定。略別悟時今",
    "T36n1736_039:0298c26": "顯睡眠非無體用。有無心位假立此名。如",
    "T36n1736_039:0298c27": "餘蓋纏心相應故。釋曰。謂睡眠位下。釋上",
    "T36n1736_039:0298c28": "不自在言。謂令身不自在。坐亦睡眠故。他",
    "T36n1736_039:0298c29": "搖動時。亦不覺等故。此令心極暗昧。輕略",
    "T36n1736_039:0299a01": "為性。不能明利沈審故。疏。云意識亦行。",
    "T36n1736_039:0299a02": "即是論一門轉故。顯五識不行。定心一境",
    "T36n1736_039:0299a03": "略而不昧。故云昧揀在定。悟廣緣境不得",
    "T36n1736_039:0299a04": "稱略故。云略別悟時。故眠有二。顯有別",
    "T36n1736_039:0299a05": "體。必依於心。而五無心。一熟眠者。假立為",
    "T36n1736_039:0299a06": "眠非實眠也。眠必與心而相應故如餘蓋",
    "T36n1736_039:0299a07": "等。言輕眠有夢者揀異熟眠。得顯此眠是",
    "T36n1736_039:0299a08": "不定攝。通善惡故夢有善惡故。疏。此十",
    "T36n1736_039:0299a09": "是心所等者。謂既釋於意。意是心王而說所",
    "T36n1736_039:0299a10": "者所不離王故。又五蘊中除其色聲。意業",
    "T36n1736_039:0299a11": "攝故。疏。約遍行五徵者。唯識第五云。謂觸",
    "T36n1736_039:0299a12": "作意受想思。一切心中定可得故。名為遍",
    "T36n1736_039:0299a13": "行。又具四一切故。謂遍一切三性。二遍九",
    "T36n1736_039:0299a14": "地。三遍一切有心時。四遍一切位。謂隨何",
    "T36n1736_039:0299a15": "位心所故。謂觸和合勝。論列在初。瑜伽等",
    "T36n1736_039:0299a16": "作意在初。作意者謂能警心為性。於所緣",
    "T36n1736_039:0299a17": "境引心為業。謂此警覺應起心種。引令趣",
    "T36n1736_039:0299a18": "境故。名作意。雖此亦能引起心所。心是主",
    "T36n1736_039:0299a19": "故。但說引心。作即是意持業釋也。或作俱",
    "T36n1736_039:0299a20": "時意隣近為勝。云何為觸觸謂。三和分別",
    "T36n1736_039:0299a21": "變異。令心心所觸境為性。受想思等所依",
    "T36n1736_039:0299a22": "為業。謂根境識三互相隨順故名三和。觸依",
    "T36n1736_039:0299a23": "彼生令彼和合。故說為彼。名三和合位皆",
    "T36n1736_039:0299a24": "有順生心所功能。說名變異。觸似彼起故",
    "T36n1736_039:0299a25": "名分別。根變異力引觸起時。緣彼識境。故",
    "T36n1736_039:0299a26": "集論等。但說分別根之變異。和合一切心",
    "T36n1736_039:0299a27": "及心所。令同觸境。是觸之性。既似順起心",
    "T36n1736_039:0299a28": "所功能。故以受等所依為業。云何為受。受",
    "T36n1736_039:0299a29": "謂領納順違俱非境相為性。起愛為業。能",
    "T36n1736_039:0299b01": "起合離非二欲故。云何為想。想謂於境取",
    "T36n1736_039:0299b02": "像為性。施設種種名言為業。謂要安立",
    "T36n1736_039:0299b03": "境分齊相。方能隨起種種名言。云何為思。",
    "T36n1736_039:0299b04": "思謂令心造作為性。於善品等役心為",
    "T36n1736_039:0299b05": "業。謂能取境正因等相。驅役自心令造善",
    "T36n1736_039:0299b06": "等。此後四種並無六釋。釋曰。以名多同於",
    "T36n1736_039:0299b07": "遍行故。作意觀察遍於十段。順論先釋。疏。",
    "T36n1736_039:0299b08": "即上四段亦各是一蘊者。即向遍行五也。約",
    "T36n1736_039:0299b09": "經而言。思即行蘊。想即想蘊。寒熱飢渴是",
    "T36n1736_039:0299b10": "十一觸。屬於色蘊。苦等受蘊作意亦行。然",
    "T36n1736_039:0299b11": "觸通身心。上約寒等必與心俱故。屬遍行。",
    "T36n1736_039:0299b12": "今約身觸故屬於色。若爾身觸在五識地。",
    "T36n1736_039:0299b13": "今何在意。答有三義故。一由相應義。謂意",
    "T36n1736_039:0299b14": "識與五有同緣境故。二由意識用。強有彼",
    "T36n1736_039:0299b15": "同分緣故。三由意識。於極樂地有樂觸",
    "T36n1736_039:0299b16": "故。於極苦趣有意苦故。上寒熱準知。上三",
    "T36n1736_039:0299b17": "義中前二約觸。後一兼明於受。寒是冷觸。",
    "T36n1736_039:0299b18": "熱即火大。能造觸也。俱舍亦說此之四觸",
    "T36n1736_039:0299b19": "亦是心所。論云。食欲名飢。煖欲名冷。飲欲",
    "T36n1736_039:0299b20": "名渴。彼疏。釋云。冷飢渴三是觸家果。而非",
    "T36n1736_039:0299b21": "是觸。今言觸者從果為名。故論云。此皆因",
    "T36n1736_039:0299b22": "立果稱。釋曰。煖欲名冷者。熱準於冷。冷熱",
    "T36n1736_039:0299b23": "相翻義亦有欲。故此四種皆為意業。疏。後",
    "T36n1736_039:0299b24": "四是受者。即苦樂憂喜。然聖教說受開合不",
    "T36n1736_039:0299b25": "同。或總名受即遍行數。或分為三。謂苦樂",
    "T36n1736_039:0299b26": "捨。唯識論云。領順境相適悅身心。名為樂",
    "T36n1736_039:0299b27": "受。領違境相逼迫身心說。名苦受。領中",
    "T36n1736_039:0299b28": "容境相於身於心。非逼非悅。名不苦不",
    "T36n1736_039:0299b29": "樂受。或分為五。謂苦樂憂喜捨。唯識論云。",
    "T36n1736_039:0299c01": "諸適悅受五識相應但名為樂。意識相應若",
    "T36n1736_039:0299c02": "在欲界初二靜慮近分名喜。但悅心故。若",
    "T36n1736_039:0299c03": "在初二靜慮根本名喜悅身心故。若在第",
    "T36n1736_039:0299c04": "三靜慮近分根本名樂。安靜尤重無分別故。",
    "T36n1736_039:0299c05": "諸逼迫受五識相應但名為苦。意識俱者。有",
    "T36n1736_039:0299c06": "義唯憂逼迫心故。有義通二人。天中者但",
    "T36n1736_039:0299c07": "名為憂非尤重故。傍生鬼趣名憂名苦。雜",
    "T36n1736_039:0299c08": "受純受有輕重故。捺落迦中唯名為苦。純",
    "T36n1736_039:0299c09": "受尤重無分別故。三中苦樂各分二者。論云。",
    "T36n1736_039:0299c10": "適悅身心相各異故。由無分別有分別故。",
    "T36n1736_039:0299c11": "尤重輕微有差別故。四不苦不樂不分二",
    "T36n1736_039:0299c12": "者。論云。非逼非悅相無異故。疏。此中思等",
    "T36n1736_039:0299c13": "下。問答揀濫。先問以前意中有覺觀思惟。",
    "T36n1736_039:0299c14": "此中亦有思想等故。但思等下答。答意云。",
    "T36n1736_039:0299c15": "思等有二。一約體則扶持心王。同為業具。",
    "T36n1736_039:0299c16": "二約用與王相應同作業故。言故多從受",
    "T36n1736_039:0299c17": "境以辨者。釋此為業之由。謂業中十句想",
    "T36n1736_039:0299c18": "即取境。寒等觸境。苦等受境皆約境也。則",
    "T36n1736_039:0299c19": "此中思即審慮決定。前雖有覺觀思惟多直",
    "T36n1736_039:0299c20": "語心故意業十中思即意業能造業故。想是",
    "T36n1736_039:0299c21": "意之加行。令意成業根本故。次四觸數識",
    "T36n1736_039:0299c22": "合根境。由業引故。後四受數。亦由業引",
    "T36n1736_039:0299c23": "故此上皆業眷屬。成唯識云。業之眷屬亦立",
    "T36n1736_039:0299c24": "業名即其義也。若欲破可知。疏第七觀佛",
    "T36n1736_039:0299c25": "言無漏戒等者。等取定慧解脫解脫知見。",
    "T36n1736_039:0299c26": "此從已轉受名。廣如十藏品。言及眷屬無",
    "T36n1736_039:0299c27": "漏五蘊者。即色受等前無漏戒雖轉五成。",
    "T36n1736_039:0299c28": "而各取一。以為其主故。今辨定慧等。同時",
    "T36n1736_039:0299c29": "心心所為眷屬五蘊。疏。以三祇等者。三祇",
    "T36n1736_039:0300a01": "修成法身。百劫修三十二相八十種好。次",
    "T36n1736_039:0300a02": "一神通化現。即是化身。義兼萬類之化。若",
    "T36n1736_039:0300a03": "依大乘唯說二身。法身即是徵破。所顯故。",
    "T36n1736_039:0300a04": "疏。今一一推徵者。疏文。有四。一正破。二引",
    "T36n1736_039:0300a05": "證。三遮難四結成。今初先一異門破。後和",
    "T36n1736_039:0300a06": "合成下因緣門破。二。故中論下。引證具證二",
    "T36n1736_039:0300a07": "義。先證一異初會已釋。今疏文。有當重略",
    "T36n1736_039:0300a08": "釋。言非陰者即陰不是如來。陰生滅故。不",
    "T36n1736_039:0300a09": "離陰者。離陰亦無如來無相知故。此彼不",
    "T36n1736_039:0300a10": "相在者。三如來不在陰中。四陰不在如來",
    "T36n1736_039:0300a11": "中。此二皆由不異故五陰屬如來。謂陰如",
    "T36n1736_039:0300a12": "童僕故。云如來不有陰。何處有如來結破",
    "T36n1736_039:0300a13": "也。疏。陰合下證上因緣門。謂若緣合方生",
    "T36n1736_039:0300a14": "即無自性故。疏進退推求者。離陰別求為",
    "T36n1736_039:0300a15": "退。即陰合求為進。並皆不可故。知體寂。疏。",
    "T36n1736_039:0300a16": "尚非是有者。第三遮難。難云。若爾應無如",
    "T36n1736_039:0300a17": "來便墮斷見故。今遮云。邪見有二。謂有",
    "T36n1736_039:0300a18": "為淺。謂無為深。破汝淺邪。何墮深壑。皆中",
    "T36n1736_039:0300a19": "論文並如上引。疏。是知真佛下。第四結成。",
    "T36n1736_039:0300a20": "法身顯矣。疏第八觀法中三。初通辨意。二",
    "T36n1736_039:0300a21": "然法有下釋文。言謂不善不生者。謂約理",
    "T36n1736_039:0300a22": "則法本不生。約行則無不善可生故。淨名",
    "T36n1736_039:0300a23": "經云。不善不生。善法不滅。餘義可知。此六",
    "T36n1736_039:0300a24": "下約果。三今推徵下。後明觀相。亦是一異",
    "T36n1736_039:0300a25": "因緣門破。從若以無法下遮救。救云。即此",
    "T36n1736_039:0300a26": "無合是真法矣。故今答云。豈當有耶。後又",
    "T36n1736_039:0300a27": "此舉下。就文顯意。疏。第九觀僧。且依小說",
    "T36n1736_039:0300a28": "者。大乘亦有四果故。言預流者。俱舍云。",
    "T36n1736_039:0300a29": "諸無漏道總名為流。初預此流故名預流。",
    "T36n1736_039:0300b01": "謂斷見道煩惱盡忍智具足故。二一來者。欲",
    "T36n1736_039:0300b02": "界九品煩惱能潤七生。已斷六故次下當",
    "T36n1736_039:0300b03": "知。疏謂斷三界見惑者。不同修惑分三界",
    "T36n1736_039:0300b04": "別一時斷故。言十六心者。即苦法忍苦法",
    "T36n1736_039:0300b05": "智苦類忍苦類智。集法忍集法智。集類忍集",
    "T36n1736_039:0300b06": "類智。滅法忍滅法智。滅類忍滅類智。道法忍",
    "T36n1736_039:0300b07": "道法智。道類忍道類智。為十六心。謂觀欲",
    "T36n1736_039:0300b08": "界苦。有苦法忍苦法智。觀上二界名苦類",
    "T36n1736_039:0300b09": "忍苦類智。餘三亦然故有十六。夫言見道",
    "T36n1736_039:0300b10": "見未曾見。道類忍中已見上苦故。第十六",
    "T36n1736_039:0300b11": "不名見道。便入修道。廣說其相如迴向",
    "T36n1736_039:0300b12": "品。疏欲界修惑分為九品者。亦俱舍文合其",
    "T36n1736_039:0300b13": "二處偈文。一云依十五心位建立眾聖者。",
    "T36n1736_039:0300b14": "具修惑。斷一至五向初果。斷次三向二。",
    "T36n1736_039:0300b15": "斷八地向三。次論云。次依修道類智時。",
    "T36n1736_039:0300b16": "建立眾聖有差別者。頌曰。至第十六心",
    "T36n1736_039:0300b17": "隨三向住果。上皆二十三論。此下第二十",
    "T36n1736_039:0300b18": "四論云。已辨住果未斷修惑。名為預流生",
    "T36n1736_039:0300b19": "極七返。今次應辨斷位眾聖。且應建立一",
    "T36n1736_039:0300b20": "來向果。頌曰。斷欲三四品。三二生家家。斷",
    "T36n1736_039:0300b21": "至五二向。斷六一來果。釋曰。初二句明家",
    "T36n1736_039:0300b22": "家。謂預流進斷修惑。若三緣具轉名家家。",
    "T36n1736_039:0300b23": "一由斷欲修惑三四品故。二由成無漏根",
    "T36n1736_039:0300b24": "故。三由更受三二生故。頌中略無成根之",
    "T36n1736_039:0300b25": "言。以理合有略故不說。若斷三品名受",
    "T36n1736_039:0300b26": "三生。若斷四品名受二生。謂九品惑能潤",
    "T36n1736_039:0300b27": "七生。且上上品惑能潤兩生。上中上下中上",
    "T36n1736_039:0300b28": "各潤一生。中中中下合潤一生。下三品惑",
    "T36n1736_039:0300b29": "共潤一生。既上三品能潤四生故。斷上三",
    "T36n1736_039:0300c01": "四生已損名受三生。更斷中上一品復損",
    "T36n1736_039:0300c02": "一生故。斷四品總損五生但受二生。故",
    "T36n1736_039:0300c03": "云三二生家家也。所以無斷一二品惑",
    "T36n1736_039:0300c04": "名家家者。以得初果起大加行。必無斷",
    "T36n1736_039:0300c05": "一二。不斷第三。有死生者。亦無斷五生",
    "T36n1736_039:0300c06": "家家者。由斷五必斷第六即證一來。無",
    "T36n1736_039:0300c07": "一品惑能障於果故。若無一品能障果者。",
    "T36n1736_039:0300c08": "何以有斷八品未斷第九而有死生。答",
    "T36n1736_039:0300c09": "第九一品。一者斷竟得果。二者復超欲界",
    "T36n1736_039:0300c10": "故。此第九能障於果。六不超界故不障果。",
    "T36n1736_039:0300c11": "言家家者。家不一故家家有二。一天家家。",
    "T36n1736_039:0300c12": "或於欲天受三二生。二人家家。即於人中",
    "T36n1736_039:0300c13": "受三二生。後證圓寂故。已釋上半。下半明",
    "T36n1736_039:0300c14": "其向果。既斷六品得於一來。故斷下五名",
    "T36n1736_039:0300c15": "趣向第二。論次名不還。云斷七或八品一",
    "T36n1736_039:0300c16": "生名一間。此即第三向斷九不還果。釋曰。",
    "T36n1736_039:0300c17": "有三緣具名為一間。上之二句即是二緣更",
    "T36n1736_039:0300c18": "有第三得無漏根。以為能治易故不說",
    "T36n1736_039:0300c19": "同前家家。以下三品共潤一生。故斷七八",
    "T36n1736_039:0300c20": "餘第九在亦有一生。而為間隔故名一間。",
    "T36n1736_039:0300c21": "有一品惑不證不還。有一生在不證圓",
    "T36n1736_039:0300c22": "寂皆名一間。即此一間是不還向。九品全",
    "T36n1736_039:0300c23": "斷更不還來生於欲界成不還果。羅漢向",
    "T36n1736_039:0300c24": "果在文可知。疏。今此欲明下明不廣之由。",
    "T36n1736_039:0300c25": "疏。此中觀意辨作意觀察。就因緣門明無",
    "T36n1736_039:0300c26": "性性空疏況於入流無所入等。上總集八輩",
    "T36n1736_039:0300c27": "以明性空。今明一一皆不可得。即金剛般",
    "T36n1736_039:0300c28": "若經意。彼經佛問須菩提云。須菩提於意",
    "T36n1736_039:0300c29": "云何。須陀洹能作是念。我得須陀洹果不",
    "T36n1736_039:0301a01": "須菩提言不也。世尊(下三果皆有此問答)何以故須陀",
    "T36n1736_039:0301a02": "洹名為入流而無所入。不入聲色香味觸",
    "T36n1736_039:0301a03": "法。是名須陀洹。二問斯陀含。答云。何以故",
    "T36n1736_039:0301a04": "斯陀含名一往來。而實無往來是名斯陀",
    "T36n1736_039:0301a05": "含。三問阿那含。答云阿那含名為不來。而",
    "T36n1736_039:0301a06": "實無來是名阿那含。四問阿羅漢。答云",
    "T36n1736_039:0301a07": "實無有法名阿羅漢。世尊若阿羅漢作是",
    "T36n1736_039:0301a08": "念。我得阿羅漢道。即為著我人眾生壽者。",
    "T36n1736_039:0301a09": "世尊。佛說我得無諍三昧。人中最為第一。",
    "T36n1736_039:0301a10": "是第一離欲阿羅漢。我不作是念。我是第",
    "T36n1736_039:0301a11": "一離欲阿羅漢。世尊若我作是念。我得阿",
    "T36n1736_039:0301a12": "羅漢道。世尊。則不說須菩提是樂阿蘭那",
    "T36n1736_039:0301a13": "行者。以須菩提實無所行。而名須菩提是",
    "T36n1736_039:0301a14": "樂阿蘭那行。釋曰。此是第五勝中無慢住處",
    "T36n1736_039:0301a15": "中文。明四果人已捨慢故。此中大意皆明",
    "T36n1736_039:0301a16": "四聖心離見慢契第一義故不生念矣。初",
    "T36n1736_039:0301a17": "果初入聖流。不入塵境方名入流。若念",
    "T36n1736_039:0301a18": "得果入法塵矣。故不入塵則無念矣。下三",
    "T36n1736_039:0301a19": "果例知。今疏意云。合於八輩已顯僧寶性",
    "T36n1736_039:0301a20": "空。況一一無念契真何有僧可依也。疏以",
    "T36n1736_039:0301a21": "無為法而有差別。亦是彼經次前之文。經云。",
    "T36n1736_039:0301a22": "須菩提於意云何。如來得阿耨多羅三藐三",
    "T36n1736_039:0301a23": "菩提耶。如來有所說法耶。須菩提言如我",
    "T36n1736_039:0301a24": "解佛所說義。無有定法得阿耨多羅三藐",
    "T36n1736_039:0301a25": "三菩提。亦無有定法如來可說。何以故。如",
    "T36n1736_039:0301a26": "來所說法皆不可取。不可說。非法非非",
    "T36n1736_039:0301a27": "法。所以者何。一切賢聖皆以無為法而有",
    "T36n1736_039:0301a28": "差別。釋曰。今但用後釋文。前之一段亦可",
    "T36n1736_039:0301a29": "證前觀法。故具引之。謂一切聖人由證無",
    "T36n1736_039:0301b01": "為有淺深故而有差別。別同無為即無差",
    "T36n1736_039:0301b02": "矣。無為之中何有八輩凡聖相耶。故皆契",
    "T36n1736_039:0301b03": "性空矣。上一段經即證得法身住處文中。智",
    "T36n1736_039:0301b04": "相證得法身文也。疏第十觀戒文。三初總",
    "T36n1736_039:0301b05": "明。二其中下別釋。三料揀。今初。上來九",
    "T36n1736_039:0301b06": "門結觀。於後獨今此段先明實觀。疏戒性",
    "T36n1736_039:0301b07": "如空等者。即法句經六度皆有偈文。布施",
    "T36n1736_039:0301b08": "云。說諸布施福。於中三事空究竟不可得。",
    "T36n1736_039:0301b09": "施福如野馬。戒云。若說諸持戒無善無",
    "T36n1736_039:0301b10": "威儀。戒性如虛空持者為迷倒。忍云。若",
    "T36n1736_039:0301b11": "見嗔恚者。以忍為羈鞅。知嗔等陽焰。忍",
    "T36n1736_039:0301b12": "亦無所忍。精進云。若說諸精進為增上",
    "T36n1736_039:0301b13": "慢。說無增上慢者。無善無精進。若起",
    "T36n1736_039:0301b14": "精進心是妄非精進。若能心不妄精進",
    "T36n1736_039:0301b15": "無有涯。定云。若學諸三昧是動非坐",
    "T36n1736_039:0301b16": "禪。心隨境界流云何名為定。般若云。森",
    "T36n1736_039:0301b17": "羅及萬像一法之所印。云何一法中而生種",
    "T36n1736_039:0301b18": "種見。一亦不為一。為欲破諸數淺智之",
    "T36n1736_039:0301b19": "所聞。見一以為一。結云若有聞斯法常",
    "T36n1736_039:0301b20": "修寂滅行。知行亦寂滅是則菩提道。釋曰。",
    "T36n1736_039:0301b21": "今疏釋戒但用戒文。而離破倒餘者乃義",
    "T36n1736_039:0301b22": "引耳。疏不雜二乘心者。即涅槃文。是名持",
    "T36n1736_039:0301b23": "淨戒等總結上文也。疏乞食四依之一者。四",
    "T36n1736_039:0301b24": "依。謂一長乞食。二糞掃衣。三冡間樹下坐。",
    "T36n1736_039:0301b25": "四食腐爛藥亦名四聖種。智論七十二云。又",
    "T36n1736_039:0301b26": "受戒法盡形壽著衲衣乞食。樹下住服弊",
    "T36n1736_039:0301b27": "棄藥。於四種中頭陀已攝三事。若俱舍正",
    "T36n1736_039:0301b28": "理婆沙。前三所得食衣臥具喜足為三。四依",
    "T36n1736_039:0301b29": "有無藥乃加藥斷樂修聖種所以不同者。智",
    "T36n1736_039:0301c01": "論意顯先古四聖種。即是四依。婆沙等依新",
    "T36n1736_039:0301c02": "論師。除藥加第四。以前三為道資緣。四",
    "T36n1736_039:0301c03": "為道體性。言聖種者。謂善故無漏故名聖。",
    "T36n1736_039:0301c04": "即此能生諸功德法。相續不斷故名為種。",
    "T36n1736_039:0301c05": "故云乞食即四依之一。言四邪者。智論第",
    "T36n1736_039:0301c06": "四釋比丘。名乞士。清淨活命故名乞士。如",
    "T36n1736_039:0301c07": "經中說舍利弗入城乞食。得已坐食。有梵",
    "T36n1736_039:0301c08": "志名淨目。問言汝食耶。答言食。淨目言。下",
    "T36n1736_039:0301c09": "口食耶答言不。仰口食耶。答曰不。方口食",
    "T36n1736_039:0301c10": "耶。答曰不。維口食耶。答曰不。淨目言。食有",
    "T36n1736_039:0301c11": "四種我今問汝。汝皆言不。我今不解。汝",
    "T36n1736_039:0301c12": "當為說。云何下口食。舍利弗言。有出家人。",
    "T36n1736_039:0301c13": "合藥種穀植樹等。不淨活命者是名下口食。",
    "T36n1736_039:0301c14": "觀視星宿日月風雨雷電霹靂。不淨活命者",
    "T36n1736_039:0301c15": "是名仰口食。曲媚豪勢通使四方巧言多",
    "T36n1736_039:0301c16": "求。不淨活命是名方口食。學種種呪術卜",
    "T36n1736_039:0301c17": "算吉凶。有如是等不淨活命者是名維口",
    "T36n1736_039:0301c18": "食。我不墮是四食中。我用清淨乞食活命。",
    "T36n1736_039:0301c19": "淨目聞已歡喜信解。舍利弗因為說法得須",
    "T36n1736_039:0301c20": "陀洹。五邪者。即智論二十二已見淨行品。",
    "T36n1736_039:0301c21": "今更重舉。一為利養故。詐現異相奇特。",
    "T36n1736_039:0301c22": "二者為利養故自說功德。三者為利養故",
    "T36n1736_039:0301c23": "占相吉凶。及為人說。四者為利養故。高聲",
    "T36n1736_039:0301c24": "現威令人畏敬。五者為利養故。稱說自",
    "T36n1736_039:0301c25": "己所得利養以動人心。邪因緣活命故為邪",
    "T36n1736_039:0301c26": "命。疏若依菩薩下。第三料揀。前列十事參",
    "T36n1736_039:0301c27": "大小乘。此方菩薩律儀闕故。於中有四。一",
    "T36n1736_039:0301c28": "總引二文彰大小異。彌勒羯磨唯請一師",
    "T36n1736_039:0301c29": "須歸三寶。別有羯磨文等。二此上十境下。",
    "T36n1736_039:0302a01": "次出對會所以。以西天大小抗行寺居不",
    "T36n1736_039:0302a02": "雜。是故結云即如此方。謂依小乘受行大",
    "T36n1736_039:0302a03": "乘行。三又善戒經下。正示大小二相不同。",
    "T36n1736_039:0302a04": "言先受前之三戒者。彼經第五菩薩戒品云。",
    "T36n1736_039:0302a05": "在家出家戒有三種。一者戒。二者受善法",
    "T36n1736_039:0302a06": "戒。三者為利眾生故行。釋曰。此即三聚也。",
    "T36n1736_039:0302a07": "次云云何名戒。所謂七眾戒。比丘比丘尼。",
    "T36n1736_039:0302a08": "式叉摩那。沙彌沙彌尼。優婆塞優婆夷。菩薩",
    "T36n1736_039:0302a09": "摩訶薩。若欲受持菩薩戒者。先當淨心受",
    "T36n1736_039:0302a10": "七種戒。七種戒者是淨心趣菩薩戒。如世",
    "T36n1736_039:0302a11": "間人欲請於王。先當淨治所居室宅。是七",
    "T36n1736_039:0302a12": "種戒俱是在家出家菩薩所受。菩薩戒者亦",
    "T36n1736_039:0302a13": "復如是俱是在家出家菩薩所受。釋曰。上語",
    "T36n1736_039:0302a14": "七眾通於男女等。今辨三戒唯約比丘。謂",
    "T36n1736_039:0302a15": "五戒十戒二百五十。此三以為菩薩戒前之",
    "T36n1736_039:0302a16": "方便也。彼經云。若言不具優婆塞戒。得沙",
    "T36n1736_039:0302a17": "彌戒無有是處。不具沙彌戒得比丘戒",
    "T36n1736_039:0302a18": "者。亦無有是處。不具如是三種戒。得菩",
    "T36n1736_039:0302a19": "薩戒亦無是處。譬如重樓四級。乃至不",
    "T36n1736_039:0302a20": "從三級。至第四者無有是處。釋曰。以此",
    "T36n1736_039:0302a21": "故須先受三也。四故所觀境下。結成本義。",
    "T36n1736_039:0302a22": "所觀通大小者。依菩薩受亦是所觀。依小",
    "T36n1736_039:0302a23": "乘受亦是所觀。能觀智唯實教大乘者。即相",
    "T36n1736_039:0302a24": "同性離相戒故。疏第四如是觀下。辨觀成",
    "T36n1736_039:0302a25": "之相者。即如實觀成。此有二意今從後意",
    "T36n1736_039:0302a26": "標名言。望前尋伺即為觀益者。前來作意",
    "T36n1736_039:0302a27": "觀察十境故為尋伺。即念想觀猶未除故。今",
    "T36n1736_039:0302a28": "念想觀除故為前觀之益。義同四加行中四",
    "T36n1736_039:0302a29": "尋伺四如實也。疏初六明三輪清淨者。謂",
    "T36n1736_039:0302b01": "具離三輪。然准瑜伽第六。六度各有三輪",
    "T36n1736_039:0302b02": "不同。施三輪者。一施者。二受者。三施物。今",
    "T36n1736_039:0302b03": "皆離之戒離三輪者。離眾生事時分別。忍",
    "T36n1736_039:0302b04": "離三輪者。離自他過失分別。進離三輪者。",
    "T36n1736_039:0302b05": "離眾生高下事用分別。定離三輪者。離境",
    "T36n1736_039:0302b06": "界眾生惑分別。般若離三輪者。離境界智",
    "T36n1736_039:0302b07": "眾生分別。今言六句明三者。一即離眾生。",
    "T36n1736_039:0302b08": "二三皆離事。言亦通不住前法者。以第",
    "T36n1736_039:0302b09": "三句通不住前眾生及事。不住即離故。次三",
    "T36n1736_039:0302b10": "句三時門通是離時耳。兼釋不取等言者。",
    "T36n1736_039:0302b11": "即以三時釋上三句。不取等者等取不著",
    "T36n1736_039:0302b12": "不住。言以剎那不住過未分之者。剎那生",
    "T36n1736_039:0302b13": "時未生即未。已生即過故。云已未分之。影",
    "T36n1736_039:0302b14": "公云。如疾炎過鋒奔流逕刃。刃上一毫亦",
    "T36n1736_039:0302b15": "為二分。故無現在故空寂也。以求現不得",
    "T36n1736_039:0302b16": "故。疏後二句以不遷理釋成者。即肇公不遷",
    "T36n1736_039:0302b17": "論意。問明已用今復用之。疏文有四。一標。",
    "T36n1736_039:0302b18": "二此世下用論文釋經。論云是為昔物自",
    "T36n1736_039:0302b19": "在昔。不從今以至昔。今物自在今。不從",
    "T36n1736_039:0302b20": "昔以至今故。仲尼曰。回也見新交臂。非故",
    "T36n1736_039:0302b21": "如斯。則物不相往來明矣。三是為因自昔",
    "T36n1736_039:0302b22": "滅下。以論意出經意。四以物各性住下。釋不",
    "T36n1736_039:0302b23": "遷所以。上句即肇論所以。後性本空故。疏",
    "T36n1736_039:0302b24": "出所以亦是論意。如下云既無往返之微",
    "T36n1736_039:0302b25": "眹。復何物而可動哉。又云。是以言常而不",
    "T36n1736_039:0302b26": "住。稱去而不遷。不遷故雖往而常靜。不住",
    "T36n1736_039:0302b27": "故雖靜而常往。雖靜而常往故往而不遷。",
    "T36n1736_039:0302b28": "雖往而常靜故住而不留矣。斯則即動即",
    "T36n1736_039:0302b29": "靜之義。故前標云必求靜於諸動。故雖動",
    "T36n1736_039:0302c01": "而常靜。但以正釋。即言物各性住則唯前",
    "T36n1736_039:0302c02": "意。斯則假其性住破其遷流耳。疏有說。無",
    "T36n1736_039:0302c03": "作戒體體即是色者。即薩婆多宗也。有說。",
    "T36n1736_039:0302c04": "非色非心者。即曇無德宗義。依成實論立。",
    "T36n1736_039:0302c05": "疏今言為是色者。顯非是色者。其為是之",
    "T36n1736_039:0302c06": "言此徵辭也。故雙徵云為是色。為非是色。",
    "T36n1736_039:0302c07": "徵此二法俱不可得。應假答云。非是色亦",
    "T36n1736_039:0302c08": "非非色。今疏離斯二句便破兩宗。上句破",
    "T36n1736_039:0302c09": "有宗。下句破德宗。今初顯非是色正破色",
    "T36n1736_039:0302c10": "也。以其所立無表依表生。表色無表色者。即",
    "T36n1736_039:0302c11": "出有宗所立色為戒體文也。然俱舍界品",
    "T36n1736_039:0302c12": "立有無表色。有三師義。一雜心師云。表色",
    "T36n1736_039:0302c13": "有變礙無表隨彼亦受色名。如樹動時影",
    "T36n1736_039:0302c14": "必隨動。論主難云。此釋不然無變礙故。又",
    "T36n1736_039:0302c15": "無表依表生。表色無表色。如樹影依樹生",
    "T36n1736_039:0302c16": "樹色影亦色。又難云。表滅時無表應滅。如",
    "T36n1736_039:0302c17": "樹滅時影必隨滅。樹影依樹生。樹滅影亦",
    "T36n1736_039:0302c18": "滅。無表依表生。表滅無表滅。論主云。不然。",
    "T36n1736_039:0302c19": "如子堂牙。子依於父生。父滅子猶在。無表",
    "T36n1736_039:0302c20": "依表生表滅無表在(堂喻牙喻亦然)二云。五識所依",
    "T36n1736_039:0302c21": "大種變礙故無表業亦名為色。即有宗義。若",
    "T36n1736_039:0302c22": "爾所依有變礙故。眼識等五亦應名色。此",
    "T36n1736_039:0302c23": "難不齊。無表依止大種轉時。如影依樹。光",
    "T36n1736_039:0302c24": "依珠寶。眼識等五。依眼等根則不如是。",
    "T36n1736_039:0302c25": "唯能為作助生緣故。意云。不應以眼等",
    "T36n1736_039:0302c26": "為增上緣之疎依難親緣。故論主又破云。",
    "T36n1736_039:0302c27": "此影依樹。光依寶言。且非扶順毘婆沙",
    "T36n1736_039:0302c28": "義。彼宗影等顯色極微。各自依止四大種",
    "T36n1736_039:0302c29": "故。論主又縱破云。設許影光依止樹寶。而",
    "T36n1736_039:0303a01": "無表色不同彼依。彼許所依大種雖滅。而",
    "T36n1736_039:0303a02": "無表色不隨滅故。三復有別釋彼所難言。",
    "T36n1736_039:0303a03": "眼識等五所依不定。或有變礙。謂眼等根。",
    "T36n1736_039:0303a04": "或無變礙。謂無間意。無表所依則不如是。",
    "T36n1736_039:0303a05": "故前所難定為不齊。變礙名色理得成就。",
    "T36n1736_039:0303a06": "此即論主成第二師。故名第三。釋曰上來",
    "T36n1736_039:0303a07": "三義但是二意。以其第三成第二故。雖有",
    "T36n1736_039:0303a08": "二義並依色成無表色義。故涅槃云。菩提",
    "T36n1736_039:0303a09": "王子意疑。比丘善心受戒。至惡無記應名",
    "T36n1736_039:0303a10": "失戒。故經問云。若有比丘護持禁戒。若發",
    "T36n1736_039:0303a11": "惡心當知是時失比丘戒。佛言戒有七種。",
    "T36n1736_039:0303a12": "從於身口有無作色。以是無作色因緣故。",
    "T36n1736_039:0303a13": "其心雖在惡無記中。不名失戒猶名持戒。",
    "T36n1736_039:0303a14": "以何因緣名無作色。非異色因。不作異色",
    "T36n1736_039:0303a15": "因果。釋曰。此有兩重問答之意。前答不失",
    "T36n1736_039:0303a16": "戒因。因無表故。後非異色因下。自釋無表",
    "T36n1736_039:0303a17": "得色名因由。言非異色因者。明以色為",
    "T36n1736_039:0303a18": "因。不是異色之外別物為因。言不作異色",
    "T36n1736_039:0303a19": "因果者。明作色果也。不作異色之外別",
    "T36n1736_039:0303a20": "物之果。既以色為因與色作果故。無表戒",
    "T36n1736_039:0303a21": "得成色也。若將此文釋不失戒。則成不",
    "T36n1736_039:0303a22": "知問答之本。餘諸異義恐繁且止。然今疏",
    "T36n1736_039:0303a23": "意。但取彼立無表是色而為所破。不剋定",
    "T36n1736_039:0303a24": "彼無表色義。若取文同即雜心義。疏今明",
    "T36n1736_039:0303a25": "觀意者。即破意也。執破觀成。然此正破雜",
    "T36n1736_039:0303a26": "心。不同俱舍破意。彼破其立義不正。今",
    "T36n1736_039:0303a27": "破遣相顯理耳。疏謂非色者顯非非色者。",
    "T36n1736_039:0303a28": "破德宗意。彼立意云。非變礙故不可為",
    "T36n1736_039:0303a29": "色。非慮知故不可名心。即非色非心。不",
    "T36n1736_039:0303b01": "相應行攝。破意可知。疏雖空不礙涉有故。",
    "T36n1736_039:0303b02": "此釋方便自在。即顯雖無心於持犯。而",
    "T36n1736_039:0303b03": "七支皎淨。三業無瑕攝善利人無不為矣。",
    "T36n1736_039:0303b04": "以前觀空非斷滅故。疏我不見一法非佛",
    "T36n1736_039:0303b05": "法者前已曾引。謂不毀不持法界平等。由此",
    "T36n1736_039:0303b06": "該融故有第九一具一切也。疏此中五喻",
    "T36n1736_039:0303b07": "者。疏文顯指十忍。闇用淨名文並可知。",
    "T36n1736_039:0303b08": "疏第二大段等者。此下義則深玄在文可見",
    "T36n1736_039:0303b09": "但當細尋更不繁舉。其開發之發等後品",
    "T36n1736_039:0303b10": "當知。不由他悟含有三義如十住品。謂見",
    "T36n1736_039:0303b11": "夫心性性外皆他。自亦不存兼顯以心為自",
    "T36n1736_039:0303b12": "心外為他。今自心不存豈心外取法。豈唯",
    "T36n1736_039:0303b13": "定之方寸等者。顯自心為自。他人為他。前",
    "T36n1736_039:0303b14": "十住品從麁至細。今此以細況麁耳。",
    "T36n1736_039:0303b15": "初發心功德品第十七言舉初況後巧顯深",
    "T36n1736_039:0303b16": "勝者。初發心位劣功德難思。後後位高德無",
    "T36n1736_039:0303b17": "涯矣。疏一三種發心之初者。起信論發趣道",
    "T36n1736_039:0303b18": "相中論云。略說發心有三種相。云何為三。",
    "T36n1736_039:0303b19": "一者信成就發心。二者解行發心。三者",
    "T36n1736_039:0303b20": "證發心。今即第一故云三種中初。所以",
    "T36n1736_039:0303b21": "知是初者。論云。信成就發心者。依何等人。",
    "T36n1736_039:0303b22": "修何等行。得信成就堪能發心。所謂依不",
    "T36n1736_039:0303b23": "定聚眾生。以有熏習善根力故。信業果報",
    "T36n1736_039:0303b24": "能生十善。厭生死苦求無上菩提。得值",
    "T36n1736_039:0303b25": "諸佛親承供養。修行信心經一萬劫信心",
    "T36n1736_039:0303b26": "成就故。諸佛菩薩教令發心等。或以大悲",
    "T36n1736_039:0303b27": "自能發心。或因正法欲滅。以護法因緣能",
    "T36n1736_039:0303b28": "自發心。如是信心成就得發心者。入正",
    "T36n1736_039:0303b29": "定聚畢竟不退。名住如來種中正因相應。",
    "T36n1736_039:0303c01": "次說發三種心已如十住品。又云。發是心",
    "T36n1736_039:0303c02": "故則得少分見於法身。以見法身故隨其",
    "T36n1736_039:0303c03": "願力。能現八種利益眾生。所謂從兜率天",
    "T36n1736_039:0303c04": "退等。二解行發心者。當知轉勝。以是菩薩",
    "T36n1736_039:0303c05": "從初正信已來經於第一阿僧祇劫將欲",
    "T36n1736_039:0303c06": "滿故。於真如法中能深解現前所修離相。",
    "T36n1736_039:0303c07": "以知法性無慳貪故。隨順修行檀波羅蜜",
    "T36n1736_039:0303c08": "等。三證發心者。從淨心地乃至菩薩究竟",
    "T36n1736_039:0303c09": "地中。證何境界所謂真如。以依轉識說為",
    "T36n1736_039:0303c10": "境界。而此證者無有境界。唯真如智名為",
    "T36n1736_039:0303c11": "法身。是菩薩於一念頃。能至十方無餘世",
    "T36n1736_039:0303c12": "界。供養諸佛請轉法輪。唯為開道利益眾",
    "T36n1736_039:0303c13": "生不依文字。釋曰。上已明三種發心。第三",
    "T36n1736_039:0303c14": "登地已上。第二從十行發迴向心。以十行",
    "T36n1736_039:0303c15": "中能解法空。順行十度行法純熟發迴向",
    "T36n1736_039:0303c16": "心。從其因邊名為解行。今非後二正與",
    "T36n1736_039:0303c17": "初心相應故。疏二十住之初揀餘九住。彼",
    "T36n1736_039:0303c18": "名初發心住故。發亦二義。一發起上求心",
    "T36n1736_039:0303c19": "望後論發。二三德開發者。望前論發。從初",
    "T36n1736_039:0303c20": "信心始入佛法。即發趣求如來果位。寂照",
    "T36n1736_039:0303c21": "雙流常觀心性。功行既著至此開發。如發",
    "T36n1736_039:0303c22": "金藏見真金等。於中四意。初標。二能知下。",
    "T36n1736_039:0303c23": "示三德相。即下經文。三在於信位下。釋",
    "T36n1736_039:0303c24": "開發義。言研窮者。從初信入寂照雙流常",
    "T36n1736_039:0303c25": "觀心性。精修諸度以此為因。豁然開悟是",
    "T36n1736_039:0303c26": "開發相。如發金藏了見分明。四故得下。仍",
    "T36n1736_039:0303c27": "前釋於功德之義。疏三即以初心下。第三宗",
    "T36n1736_039:0303c28": "趣。於中二。一正釋宗趣。二然住會下。揀",
    "T36n1736_039:0303c29": "異釋。於中三。初正揀。二遮破。三結成。今初",
    "T36n1736_039:0304a01": "即安國意。然彼有二意。一云。此中三賢別",
    "T36n1736_039:0304a02": "說十地。十地一會總說十地故。其四會",
    "T36n1736_039:0304a03": "皆是十地。二者以此品中文義深奧同十地",
    "T36n1736_039:0304a04": "故。今疏一文一時雙破。而正破初意。今是",
    "T36n1736_039:0304a05": "十住之會說初發心。是明信成就攝後二。",
    "T36n1736_039:0304a06": "自屬第五六會何得渾和。若言別說合說",
    "T36n1736_039:0304a07": "略有四失。一令此經無三賢義。二令餘經",
    "T36n1736_039:0304a08": "三賢虛設。三成此經文義雜亂。謂以地義",
    "T36n1736_039:0304a09": "名住行向故。四何不一天總別說耶。而",
    "T36n1736_039:0304a10": "歷四天蓋有所表。是知此說殊乖教理。故",
    "T36n1736_039:0304a11": "云住會發心定是信成就等。疏生如來家自",
    "T36n1736_039:0304a12": "約解說下。第二遮破。彼云。據文既云初發",
    "T36n1736_039:0304a13": "心時便成正覺。應是初地。況下經云以生",
    "T36n1736_039:0304a14": "如來廣大家。能生三世一切諸佛家。永斷",
    "T36n1736_039:0304a15": "一切諸疑網。盡除一切諸障礙。若非初地",
    "T36n1736_039:0304a16": "安得爾耶。豈有久習無明。纔一發心便成",
    "T36n1736_039:0304a17": "大智。能知前際一切諸佛如來成等正覺。",
    "T36n1736_039:0304a18": "乃至涅槃。能信後際一切諸佛所有善根。能",
    "T36n1736_039:0304a19": "知現在一切諸佛所有智慧。即能振動一切",
    "T36n1736_039:0304a20": "世界等耶。若謂不作齊限而能爾者今何",
    "T36n1736_039:0304a21": "不發耶。已發何不能爾耶。以斯義理應",
    "T36n1736_039:0304a22": "知證發。釋曰。此中彼釋自有三段。一正立。",
    "T36n1736_039:0304a23": "二豈有久習下引文反質。三若謂不作下。縱",
    "T36n1736_039:0304a24": "破法性。今疏文中亦有三節。但通前二。今",
    "T36n1736_039:0304a25": "初通其第一正立。彼以有生家故名證發",
    "T36n1736_039:0304a26": "心。今揀生家不同故非證也。然彼引四句。",
    "T36n1736_039:0304a27": "今但通一。餘例可知。且通生家。生家有六。",
    "T36n1736_039:0304a28": "如法界品。前十住內亦說生家。家言雖同",
    "T36n1736_039:0304a29": "而義有異。豈以解生同證生也。解生生",
    "T36n1736_039:0304b01": "菩提心家。證生生真如家故不同也。此義",
    "T36n1736_039:0304b02": "若成。其餘皆成故。故不通餘也。若通餘",
    "T36n1736_039:0304b03": "三者既許解生。何得不能生三世佛家。",
    "T36n1736_039:0304b04": "斷諸疑網除諸障礙。又彼初云初發心時",
    "T36n1736_039:0304b05": "便成正覺。最初建立是初地義。此義前品已",
    "T36n1736_039:0304b06": "曾廣釋故不通耳。疏若謂久習無明下。即",
    "T36n1736_039:0304b07": "第二通其引文反質。彼引四句今為兩節",
    "T36n1736_039:0304b08": "通之。初通久習無明文可知也。後若謂云",
    "T36n1736_039:0304b09": "何下。三通知三世佛法。此即涅槃第六如",
    "T36n1736_039:0304b10": "來性品。南經即四依品云。有四種人。能護",
    "T36n1736_039:0304b11": "正法。建立正法。憶念正法。能多利益憐愍",
    "T36n1736_039:0304b12": "世間。為世間依安樂人天。何等為四。有人",
    "T36n1736_039:0304b13": "出世。具煩惱性是名第一。須陀洹人是名",
    "T36n1736_039:0304b14": "第二。阿那含人是名第三。阿羅漢人是名",
    "T36n1736_039:0304b15": "第四。云何名為具煩惱性。若有人能受持",
    "T36n1736_039:0304b16": "禁戒。威儀具足建立正法。從佛所聞解其",
    "T36n1736_039:0304b17": "文義。轉為他人分別宣說。所謂少欲多欲非",
    "T36n1736_039:0304b18": "道廣說。如八大人覺。有犯罪人者教令",
    "T36n1736_039:0304b19": "發露懺悔滅除。善知菩薩方便所行祕密之",
    "T36n1736_039:0304b20": "法是名凡夫。非第八人。第八人者不名凡",
    "T36n1736_039:0304b21": "夫。名為菩薩不名為佛。釋曰。遠公亦詺為",
    "T36n1736_039:0304b22": "種性解行人。非是登地此初依人。既云具",
    "T36n1736_039:0304b23": "縛能知祕密。何言十住不能知耶。前義若",
    "T36n1736_039:0304b24": "成動剎何惑。其第三段縱破法性。文理易故",
    "T36n1736_039:0304b25": "疏不通之。意云。此中非獨作無齊限便得",
    "T36n1736_039:0304b26": "爾也。亦久研窮方至此位。何得為此無理",
    "T36n1736_039:0304b27": "難也。",
    "T36n1736_039:0304b28": "大方廣佛華嚴經隨疏演義鈔卷第三十九"
}