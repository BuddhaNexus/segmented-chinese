{
    "T02n0099_028:0198b02": "雜阿含經卷第二十八",
    "T02n0099_028:0198b04": "宋天竺三藏求那跋陀羅譯",
    "T02n0099_028:0198b05": "二八748（七四八）如是我聞：一時，佛住舍衛國祇樹給",
    "T02n0099_028:0198b06": "孤獨園。爾時，世尊告諸比丘：「如日出前相，",
    "T02n0099_028:0198b07": "謂明相初光。如是比丘正盡苦邊、究竟苦",
    "T02n0099_028:0198b08": "邊前相者，所謂正見。彼正見者，能起正志、",
    "T02n0099_028:0198b09": "正語、正業、正命、正方便、正念、正定。起定正",
    "T02n0099_028:0198b10": "受故，聖弟子心正解脫貪欲、瞋恚、愚癡，如",
    "T02n0099_028:0198b11": "是心善解脫。聖弟子得正知見：『我生已盡，梵",
    "T02n0099_028:0198b12": "行已立，所作已作，自知不受後有。』」佛說此",
    "T02n0099_028:0198b13": "經已，諸比丘聞佛所說，歡喜奉行。",
    "T02n0099_028:0198b14": "749（七四九）如是我聞：一時，佛住舍衛國祇樹給孤",
    "T02n0099_028:0198b15": "獨園。爾時，世尊告諸比丘：「若無明為前相，",
    "T02n0099_028:0198b16": "故生諸惡不善法。時，隨生無慚、無愧；無慚、無",
    "T02n0099_028:0198b17": "愧生已，隨生邪見；邪見生已，能起邪志、",
    "T02n0099_028:0198b18": "邪語、邪業、邪命、邪方便、邪念、邪定。",
    "T02n0099_028:0198b19": "若起明為前相，生諸善法。時，慚愧隨生，",
    "T02n0099_028:0198b20": "慚愧生已，能生正見，正見生已，起正志、正",
    "T02n0099_028:0198b21": "語、正業、正命、正方便、正念、正定，次第而起。",
    "T02n0099_028:0198b22": "正定起已，聖弟子得正解脫貪欲、瞋恚、愚癡。",
    "T02n0099_028:0198b23": "如是聖弟子得正解脫已，得正知見：『我生",
    "T02n0099_028:0198b24": "已盡，梵行已立，所作已作，自知不受後有。』」",
    "T02n0099_028:0198b25": "佛說此經已，諸比丘聞佛所說，歡喜奉行。",
    "T02n0099_028:0198b26": "750（七五〇）如是我聞：一時，佛住舍衛國祇樹給孤",
    "T02n0099_028:0198b27": "獨園。爾時，世尊告諸比丘：「若比丘！諸惡不善",
    "T02n0099_028:0198b28": "法，比丘，一切皆以無明為根本，無明集、無",
    "T02n0099_028:0198b29": "明生、無明起。所以者何？無明者無知，於善、不",
    "T02n0099_028:0198c01": "善法不如實知，有罪、無罪，下法、上法，染污，不",
    "T02n0099_028:0198c02": "染污，分別、不分別，緣起、非緣起不如實知；不",
    "T02n0099_028:0198c03": "如實知故，起於邪見，起於邪見已，能起邪",
    "T02n0099_028:0198c04": "志、邪語、邪業、邪命、邪方便、邪念、邪定。「若",
    "T02n0099_028:0198c05": "諸善法生，一切皆明為根本，明集、明生、明",
    "T02n0099_028:0198c06": "起。明，於善、不善法如實知者，罪、無罪，親近、",
    "T02n0099_028:0198c07": "不親近，卑法、勝法，穢污、白淨，有分別、無分別，",
    "T02n0099_028:0198c08": "緣起、非緣起悉如實知，如實知者，是則正見。",
    "T02n0099_028:0198c09": "正見者，能起正志、正語、正業、正命、正方便、正念、",
    "T02n0099_028:0198c10": "正定。正定起已，聖弟子得正解脫貪、恚、癡，",
    "T02n0099_028:0198c11": "貪、恚、癡解脫已，是聖弟子得正智見：『我生",
    "T02n0099_028:0198c12": "已盡，梵行已立，所作已作，自知不受後有。』」",
    "T02n0099_028:0198c13": "佛說此經已，諸比丘聞佛所說，歡喜奉行。",
    "T02n0099_028:0198c14": "751（七五一）如是我聞：一時，佛住舍衛國祇樹給",
    "T02n0099_028:0198c15": "孤獨園。爾時，世尊告諸比丘：「若在家、若出家",
    "T02n0099_028:0198c16": "而起邪事者，我所不說。所以者何？若在家、",
    "T02n0099_028:0198c17": "出家而起邪事者，則不樂正法。何等為邪",
    "T02n0099_028:0198c18": "事？謂邪見，乃至邪定，若在家、出家而起正",
    "T02n0099_028:0198c19": "事，我所讚歎。所以者何？起正事者，則樂正",
    "T02n0099_028:0198c20": "法，善於正法。何等為正事？謂正見，乃至正",
    "T02n0099_028:0198c21": "定。」爾時，世尊即說偈言：",
    "T02n0099_028:0198c22": "「在家及出家，　　而起邪事者，",
    "T02n0099_028:0198c23": "彼則終不樂，　　無上之正法，",
    "T02n0099_028:0198c24": "在家及出家，　　而起正事者，",
    "T02n0099_028:0198c25": "彼則常心樂，　　無上之正法。」",
    "T02n0099_028:0198c26": "佛說此經已，諸比丘聞佛所說，歡喜奉行。",
    "T02n0099_028:0198c27": "752（七五二）如是我聞：一時，佛住舍衛國祇樹給孤",
    "T02n0099_028:0198c28": "獨園。爾時，迦摩比丘詣佛所，稽首佛足，退",
    "T02n0099_028:0198c29": "坐一面，白佛言：「世尊！所謂欲者。云何為",
    "T02n0099_028:0199a01": "欲？」佛告迦摩：「欲，謂五欲功德。何等為五？謂",
    "T02n0099_028:0199a02": "眼識明色，可愛、可意、可念，長養欲樂。如是",
    "T02n0099_028:0199a03": "耳、鼻、舌、身識觸，可愛、可意、可念，長養欲樂，",
    "T02n0099_028:0199a04": "是名為欲。然彼非欲，於彼貪著者，是名為",
    "T02n0099_028:0199a05": "欲。」爾時，世尊即說偈言：",
    "T02n0099_028:0199a06": "「世間雜五色，　　彼非為愛欲，",
    "T02n0099_028:0199a07": "貪欲覺想者，　　是則士夫欲，",
    "T02n0099_028:0199a08": "眾色常住世，　　行者斷心欲。」",
    "T02n0099_028:0199a09": "迦摩比丘白佛言：「世尊！寧有道有跡，斷此",
    "T02n0099_028:0199a10": "愛欲不？」佛告比丘：「有八正道，能斷愛欲，謂",
    "T02n0099_028:0199a11": "正見、正志、正語、正業、正命、正方便、正念、正定。」",
    "T02n0099_028:0199a12": "佛說此經已，迦摩比丘聞佛所說，歡喜奉行。",
    "T02n0099_028:0199a13": "753（七五三）如是我聞：一時，佛住舍衛國祇樹給孤",
    "T02n0099_028:0199a14": "獨園。時，有比丘名阿梨瑟吒，詣佛所，稽首",
    "T02n0099_028:0199a15": "佛足，退坐一面，白佛言：「世尊！所謂甘露者。",
    "T02n0099_028:0199a16": "云何名為甘露？」佛告阿梨瑟吒：「甘露者，界名",
    "T02n0099_028:0199a17": "說，然我為有漏盡者，現說此名。」阿梨瑟吒",
    "T02n0099_028:0199a18": "比丘白佛言：「世尊！有道有跡，修習多修",
    "T02n0099_028:0199a19": "習，得甘露法不？」佛告比丘：「有，所謂八聖道",
    "T02n0099_028:0199a20": "分——謂正見乃至正定。」佛說此經已，諸比丘",
    "T02n0099_028:0199a21": "聞佛所說，歡喜奉行。",
    "T02n0099_028:0199a22": "754（七五四）如是我聞：一時，佛住舍衛國祇樹給孤",
    "T02n0099_028:0199a23": "獨園。爾時，尊者舍利弗詣佛所，稽首佛足，",
    "T02n0099_028:0199a24": "退坐一面，白佛言：「世尊！所謂賢聖等三昧",
    "T02n0099_028:0199a25": "根本眾具。云何為賢聖等三昧根本眾具？」佛",
    "T02n0099_028:0199a26": "告舍利弗：「謂七正道分為賢聖等三昧，為",
    "T02n0099_028:0199a27": "根本，為眾具。何等為七？謂正見、正志、正語、",
    "T02n0099_028:0199a28": "正業、正命、正方便、正念。舍利弗！於此七道分",
    "T02n0099_028:0199a29": "為基業已，得一其心，是名賢聖等三昧根",
    "T02n0099_028:0199b01": "本眾具。」佛說此經已，諸比丘聞佛所說，歡",
    "T02n0099_028:0199b02": "喜奉行。",
    "T02n0099_028:0199b03": "755-7（七五五～七）如上三經。如是佛問諸比丘三經亦",
    "T02n0099_028:0199b04": "如是說。",
    "T02n0099_028:0199b05": "758（七五八）如是我聞：一時，佛住舍衛國祇樹給",
    "T02n0099_028:0199b06": "孤獨園。爾時，世尊告諸比丘：「無母子畏，有",
    "T02n0099_028:0199b07": "母子畏。愚癡無聞凡夫所說，而不能知無",
    "T02n0099_028:0199b08": "母子畏，有母子畏。「諸比丘！有三種無母子",
    "T02n0099_028:0199b09": "畏，愚癡無聞凡夫所說。何等為三？諸比丘！",
    "T02n0099_028:0199b10": "有時兵兇亂起，殘害國土，隨流波迸，子失",
    "T02n0099_028:0199b11": "其母，母失其子，是名第一無母子畏，愚癡",
    "T02n0099_028:0199b12": "無聞凡夫所說。「復次，比丘！有時大火卒起，",
    "T02n0099_028:0199b13": "焚燒城邑聚落，人民馳走，母子相失，是名",
    "T02n0099_028:0199b14": "第二無母子畏，愚癡無聞凡夫所說。「復次，比",
    "T02n0099_028:0199b15": "丘！有時山中大雨，洪水流出，漂沒聚落，人",
    "T02n0099_028:0199b16": "民馳走，母子相失，是名第三無母子畏，愚癡",
    "T02n0099_028:0199b17": "無聞凡夫所說。「然此等畏，是有母子畏，愚癡",
    "T02n0099_028:0199b18": "無聞凡夫說名無母子畏。彼有時兵兇亂",
    "T02n0099_028:0199b19": "起，殘害國土，隨流波迸，母子相失，或時於",
    "T02n0099_028:0199b20": "彼母子相見，是名第一有母子畏，愚癡無聞",
    "T02n0099_028:0199b21": "凡夫說名無母子畏。「復次，大火卒起，焚燒",
    "T02n0099_028:0199b22": "城邑聚落，人民馳走，母子相失，或復相見，是",
    "T02n0099_028:0199b23": "名第二有母子畏，愚癡無聞凡夫說名無母",
    "T02n0099_028:0199b24": "子畏。「復次，山中大雨，洪水流出，漂沒聚落，",
    "T02n0099_028:0199b25": "此人馳走，母子相失，或尋相見，是名第三有",
    "T02n0099_028:0199b26": "母子畏，愚癡無聞凡夫說名無母子畏。「比",
    "T02n0099_028:0199b27": "丘！有三種無母子畏，是我自覺成三菩提之",
    "T02n0099_028:0199b28": "所記說。何等為三？若比丘！子若老時，無母",
    "T02n0099_028:0199b29": "能語：『子！汝莫老，我當代汝。』其母老時，亦無",
    "T02n0099_028:0199c01": "子語：『母！令莫老，我代之老。』是名第一無母",
    "T02n0099_028:0199c02": "子畏，我自覺成三菩提之所記說。「復次，比丘！",
    "T02n0099_028:0199c03": "有時子病，母不能語：『子！令莫病，我當代",
    "T02n0099_028:0199c04": "汝。』母病之時，子亦不能語：『母！莫病，我當",
    "T02n0099_028:0199c05": "代母。』是名第二無母子畏，我自覺成三菩提",
    "T02n0099_028:0199c06": "之所記說。「復次，子若死時，無母能語：『子！令",
    "T02n0099_028:0199c07": "莫死，我今代汝。』母若死時，無子能語：『母！令",
    "T02n0099_028:0199c08": "莫死，我當代母。』是名第三無母子畏，我自",
    "T02n0099_028:0199c09": "覺成三菩提之所記說。」諸比丘白佛：「有道有",
    "T02n0099_028:0199c10": "跡，修習多修習，斷前三種有母子畏，斷後",
    "T02n0099_028:0199c11": "三種無母子畏不？」佛告比丘：「有道有跡，斷",
    "T02n0099_028:0199c12": "彼三畏。何等為道。何等為跡，修習多修習，",
    "T02n0099_028:0199c13": "斷前三種有母子畏，斷後三種無母子畏？謂",
    "T02n0099_028:0199c14": "八聖道分，正見、正志、正語、正業、正命、正方",
    "T02n0099_028:0199c15": "便、正念、正定。」佛說此經已，諸比丘聞佛所",
    "T02n0099_028:0199c16": "說，歡喜奉行。",
    "T02n0099_028:0199c17": "759（七五九）如是我聞：一時，佛住舍衛國祇樹給",
    "T02n0099_028:0199c18": "孤獨園。爾時，世尊告諸比丘：「有三受，無常、",
    "T02n0099_028:0199c19": "有為、心所緣生。何等為三？謂樂受、苦受、不苦",
    "T02n0099_028:0199c20": "不樂受。」諸比丘白佛：「世尊！有道有跡，修習",
    "T02n0099_028:0199c21": "多修習，斷此三受不？」佛告比丘：「有道有",
    "T02n0099_028:0199c22": "跡，修習多修習，斷此三受。何等為道，何等",
    "T02n0099_028:0199c23": "為跡，修習多修習，斷此三受？」佛告比丘：「謂",
    "T02n0099_028:0199c24": "八聖道，正見、正志、正語、正業、正命、正方便、",
    "T02n0099_028:0199c25": "正念、正定。」佛說此經已，諸比丘聞佛所說，",
    "T02n0099_028:0199c26": "歡喜奉行。",
    "T02n0099_028:0199c27": "760（七六〇）如是我聞：一時，佛住舍衛國祇樹給孤",
    "T02n0099_028:0199c28": "獨園。爾時，世尊告諸比丘：「世有三法，不可",
    "T02n0099_028:0199c29": "喜、不可愛、不可念。何等為三？謂老、病、死，",
    "T02n0099_028:0200a01": "此三法不可喜、不可愛、不可念。世間若無",
    "T02n0099_028:0200a02": "此三法不可喜、不可愛、不可念者，無有",
    "T02n0099_028:0200a03": "如來、應、等正覺出於世間，世間亦不知有",
    "T02n0099_028:0200a04": "如來說法教誡、教授。以世間有此三法不可",
    "T02n0099_028:0200a05": "喜、不可愛、不可念故，如來、應、等正覺出於",
    "T02n0099_028:0200a06": "世間，世間知有如來說法教誡、教授。」諸比丘",
    "T02n0099_028:0200a07": "白佛：「有道有跡，斷此三法不可喜、不可",
    "T02n0099_028:0200a08": "愛、不可念者不？」佛告比丘：「有道有跡，修",
    "T02n0099_028:0200a09": "習多修習，斷此三法不可喜、不可愛、不可",
    "T02n0099_028:0200a10": "念。何等為道？何等為跡？修習多修習，斷此",
    "T02n0099_028:0200a11": "三法不可喜、不可愛、不可念？謂八聖道，正",
    "T02n0099_028:0200a12": "見、正志、正語、正業、正命、正方便、正念、正定。」佛",
    "T02n0099_028:0200a13": "說此經已，諸比丘聞佛所說，歡喜奉行。",
    "T02n0099_028:0200a14": "761（七六一）如是我聞：一時，佛住舍衛國祇樹給",
    "T02n0099_028:0200a15": "孤獨園。爾時，世尊告諸比丘：「我當說學及",
    "T02n0099_028:0200a16": "無學。諦聽，善思念之。何等為學？謂學正見",
    "T02n0099_028:0200a17": "成就，學正志、正語、正業、正命、正方便、正念、",
    "T02n0099_028:0200a18": "正定成就，是名為學。何等為無學？謂無學",
    "T02n0099_028:0200a19": "正見成就，無學正志、正語、正業、正命、正方",
    "T02n0099_028:0200a20": "便、正念、正定成就，是名無學。」佛說此經已，",
    "T02n0099_028:0200a21": "諸比丘聞佛所說，歡喜奉行。",
    "T02n0099_028:0200a22": "如學、無學，如是正士、如是大士，亦如是說。",
    "T02n0099_028:0200a23": "762（七六二）如是我聞：一時，佛住舍衛國祇樹給孤",
    "T02n0099_028:0200a24": "獨園。爾時，世尊告諸比丘：「我當說聖漏盡。",
    "T02n0099_028:0200a25": "云何為聖漏盡？謂無學正見成就，乃至無學",
    "T02n0099_028:0200a26": "正定成就，是名聖漏盡。」佛說此經已，諸比",
    "T02n0099_028:0200a27": "丘聞佛所說，歡喜奉行。",
    "T02n0099_028:0200a28": "763（七六三）如是我聞：一時，佛住舍衛國祇樹給",
    "T02n0099_028:0200a29": "孤獨園。爾時，世尊告諸比丘：「我今當說八",
    "T02n0099_028:0200b01": "聖道分。何等為八？謂正見、正志、正語、正業、",
    "T02n0099_028:0200b02": "正命、正方便、正念、正定。」佛說此經已，諸比",
    "T02n0099_028:0200b03": "丘聞佛所說，歡喜奉行。",
    "T02n0099_028:0200b04": "764（七六四）如是我聞：一時，佛住舍衛國祇樹給",
    "T02n0099_028:0200b05": "孤獨園。爾時，世尊告諸比丘：「我今當說修",
    "T02n0099_028:0200b06": "八聖道。諦聽，善思。何等為修八聖道？是比",
    "T02n0099_028:0200b07": "丘修正見，依遠離、依無欲、依滅、向於捨，",
    "T02n0099_028:0200b08": "修正志、正語、正業、正命、正方便、正念、正定，依",
    "T02n0099_028:0200b09": "遠離、依無欲、依滅、向於捨，是名修八聖道。」",
    "T02n0099_028:0200b10": "佛說此經已，諸比丘聞佛所說，歡喜奉行。",
    "T02n0099_028:0200b11": "765（七六五）如是我聞：一時，佛住舍衛國祇樹給孤",
    "T02n0099_028:0200b12": "獨園。爾時，世尊告諸比丘：「我今當說比丘過",
    "T02n0099_028:0200b13": "去已修八聖道，未來當修八聖道。」乃至……。諸比",
    "T02n0099_028:0200b14": "丘聞佛所說，歡喜奉行。",
    "T02n0099_028:0200b15": "766（七六六）如是我聞：一時，佛住舍衛國祇樹給",
    "T02n0099_028:0200b16": "孤獨園。爾時，世尊告諸比丘：「若比丘正見清",
    "T02n0099_028:0200b17": "淨鮮白，無諸過患，離諸煩惱，未起不起，唯",
    "T02n0099_028:0200b18": "除佛所調伏，乃至正定亦如是說。若正見",
    "T02n0099_028:0200b19": "清淨鮮白，無諸過患，離諸煩惱，未起能起，",
    "T02n0099_028:0200b20": "乃至正定亦如是說。」佛說此經已，諸比丘",
    "T02n0099_028:0200b21": "聞佛所說，歡喜奉行。",
    "T02n0099_028:0200b22": "如除佛所說，除善逝所說，亦如上說。",
    "T02n0099_028:0200b23": "767（七六七）如是我聞：一時，佛住舍衛國祇樹給",
    "T02n0099_028:0200b24": "孤獨園。爾時，世尊告諸比丘：「說不善聚者，",
    "T02n0099_028:0200b25": "謂五蓋，是為正說。所以者何？純一不善聚",
    "T02n0099_028:0200b26": "者，所謂五蓋。何等為五？謂貪欲蓋，瞋恚、眠",
    "T02n0099_028:0200b27": "睡、掉悔、疑蓋。說善法聚者，所謂八聖道，是",
    "T02n0099_028:0200b28": "名正說。所以者何？純一滿淨善聚者，謂八聖",
    "T02n0099_028:0200b29": "道。何等為八？謂正見、正志、正語、正業、正命、正",
    "T02n0099_028:0200c01": "方便、正念、正定。」佛說此經已，諸比丘聞佛",
    "T02n0099_028:0200c02": "所說，歡喜奉行。",
    "T02n0099_028:0200c03": "768（七六八）如是我聞：一時，佛住王舍城山谷精",
    "T02n0099_028:0200c04": "舍。時，尊者阿難獨一靜處，作如是念：「半梵",
    "T02n0099_028:0200c05": "行者，謂善知識、善伴黨、善隨從。」乃至。佛告",
    "T02n0099_028:0200c06": "阿難：「純一滿淨具梵行者，謂善知識。所以",
    "T02n0099_028:0200c07": "者何？我為善知識故，令諸眾生修習正見，",
    "T02n0099_028:0200c08": "依遠離、依無欲、依滅、向於捨，乃至修正",
    "T02n0099_028:0200c09": "定，依遠離、依無欲、依滅、向於捨。」佛說此",
    "T02n0099_028:0200c10": "經已，尊者阿難聞佛所說，歡喜奉行。",
    "T02n0099_028:0200c11": "769（七六九）如是我聞：一時，佛住舍衛國祇樹給",
    "T02n0099_028:0200c12": "孤獨園。爾時，尊者阿難晨朝著衣持鉢，入舍",
    "T02n0099_028:0200c13": "衛城乞食。時，有生聞婆羅門乘白馬車，眾",
    "T02n0099_028:0200c14": "多年少翼從，白馬、白車、白控、白鞭，頭著白",
    "T02n0099_028:0200c15": "帽、白傘蓋，手執白拂，著白衣服、白瓔珞，白",
    "T02n0099_028:0200c16": "香塗身，翼從皆白，出舍衛城，欲至林中教",
    "T02n0099_028:0200c17": "授讀誦，眾人見之咸言：「善乘！善乘！謂婆羅",
    "T02n0099_028:0200c18": "門乘。」時，尊者阿難見婆羅門眷屬、眾具一切",
    "T02n0099_028:0200c19": "皆白，見已，入城乞食。還精舍，舉衣鉢，洗足",
    "T02n0099_028:0200c20": "已，往詣佛所，稽首禮足，退坐一面，白佛言：",
    "T02n0099_028:0200c21": "「世尊！今日晨朝著衣持鉢，入舍衛城乞食，",
    "T02n0099_028:0200c22": "見生聞婆羅門乘白馬車，眷屬、眾具一切",
    "T02n0099_028:0200c23": "皆白，眾人唱言：『善乘！善乘！謂婆羅門乘。』云何？",
    "T02n0099_028:0200c24": "世尊！於正法、律，為是世人乘？為是婆羅門",
    "T02n0099_028:0200c25": "乘？」佛告阿難：「是世人乘，非我法、律婆羅門",
    "T02n0099_028:0200c26": "乘也。阿難！我正法、律乘、天乘、婆羅門乘、大乘，",
    "T02n0099_028:0200c27": "能調伏煩惱軍者，諦聽，善思，當為汝說。阿",
    "T02n0099_028:0200c28": "難！何等為正法、律乘、天乘、婆羅門乘、大乘，能",
    "T02n0099_028:0200c29": "調伏煩惱軍者？謂八正道——正見乃至正定。",
    "T02n0099_028:0201a01": "阿難！是名正法、律乘、天乘、梵乘、大乘，能調",
    "T02n0099_028:0201a02": "伏煩惱軍者。」爾時，世尊即說偈言：",
    "T02n0099_028:0201a03": "「信戒為法軛，　　慚愧為長縻，",
    "T02n0099_028:0201a04": "正念善護持，　　以為善御者，",
    "T02n0099_028:0201a05": "捨三昧為轅，　　智慧精進輪，",
    "T02n0099_028:0201a06": "無著忍辱鎧，　　安隱如法行，",
    "T02n0099_028:0201a07": "直進不退還，　　永之無憂處，",
    "T02n0099_028:0201a08": "智士乘戰車，　　摧伏無智怨。」",
    "T02n0099_028:0201a09": "770（七七〇）如是我聞：一時，佛住舍衛國祇樹給",
    "T02n0099_028:0201a10": "孤獨園。爾時，世尊告諸比丘：「應離邪見，應",
    "T02n0099_028:0201a11": "斷邪見，若邪見不可斷者，我終不說應",
    "T02n0099_028:0201a12": "離、斷邪見。以邪見可斷故，我說比丘當",
    "T02n0099_028:0201a13": "離邪見。若不離邪見者，邪見當作非義",
    "T02n0099_028:0201a14": "不饒益苦，是故我說當離邪見。如是邪志、",
    "T02n0099_028:0201a15": "邪語、邪業、邪命、邪方便、邪念、邪定亦如是說。",
    "T02n0099_028:0201a16": "「諸比丘！離邪見已，當修正見，若不得修",
    "T02n0099_028:0201a17": "正見者，我終不說修習正見。以得修正",
    "T02n0099_028:0201a18": "見故，我說比丘應修正見。若不修正見者，",
    "T02n0099_028:0201a19": "當作非義不饒益苦，以不修正見，作非義",
    "T02n0099_028:0201a20": "不饒益苦故，是故我說當修正見，以義饒",
    "T02n0099_028:0201a21": "益，常得安樂。是故，比丘！當修正見。如是正",
    "T02n0099_028:0201a22": "志、正語、正業、正命、正方便、正念、正定亦如是",
    "T02n0099_028:0201a23": "說。」佛說此經已，諸比丘聞佛所說，歡喜奉",
    "T02n0099_028:0201a24": "行。",
    "T02n0099_028:0201a25": "771（七七一）如是我聞：一時，佛住舍衛國祇樹給",
    "T02n0099_028:0201a26": "孤獨園。時，有生聞婆羅門來詣佛所，與世",
    "T02n0099_028:0201a27": "尊面相問訊慰勞，問訊慰勞已，退坐一面，白",
    "T02n0099_028:0201a28": "佛言：「瞿曇！謂非彼岸及彼岸。瞿曇！云何非彼",
    "T02n0099_028:0201a29": "岸？云何彼岸？」佛告婆羅門：「邪見者，非彼岸。",
    "T02n0099_028:0201b01": "正見者，是彼岸。邪志、邪語、邪業、邪命、邪方",
    "T02n0099_028:0201b02": "便、邪念、邪定非彼岸。正見是彼岸，正志、正",
    "T02n0099_028:0201b03": "語、正業、正命、正方便、正念、正定是彼岸。」爾",
    "T02n0099_028:0201b04": "時，世尊即說偈言：",
    "T02n0099_028:0201b05": "「希有諸人民，　　能度於彼岸，",
    "T02n0099_028:0201b06": "一切諸世間，　　徘徊遊此岸。",
    "T02n0099_028:0201b07": "於此正法律，　　能善隨順者，",
    "T02n0099_028:0201b08": "斯等能度彼，　　生死難度岸。」",
    "T02n0099_028:0201b09": "時，生聞婆羅門聞佛所說，歡喜隨喜，從座起",
    "T02n0099_028:0201b10": "去。",
    "T02n0099_028:0201b11": "772-4（七七二～四）如是，異比丘問尊者阿難、問佛、問諸",
    "T02n0099_028:0201b12": "比丘，此三經亦如上說。",
    "T02n0099_028:0201b13": "775（七七五）如是我聞：一時，佛住舍衛國祇樹給",
    "T02n0099_028:0201b14": "孤獨園。爾時，世尊告諸比丘：「於內法中，我",
    "T02n0099_028:0201b15": "不見一法能令未生惡不善法生，已生者重",
    "T02n0099_028:0201b16": "生令增廣，如說不正思惟者。諸比丘！不正思",
    "T02n0099_028:0201b17": "惟者，未起邪見令起，已起重生令增廣。如",
    "T02n0099_028:0201b18": "是邪志、邪語、邪業、邪命、邪方便、邪念、邪定",
    "T02n0099_028:0201b19": "亦如是說。「諸比丘！於內法中，我不見一法",
    "T02n0099_028:0201b20": "令未生惡不善法不生，已生惡不善法令滅，",
    "T02n0099_028:0201b21": "如說正思惟者。諸比丘！正思惟者，未生邪見",
    "T02n0099_028:0201b22": "令不生，已生者令滅，如邪見，邪志、邪語、",
    "T02n0099_028:0201b23": "邪業、邪命、邪方便、邪念、邪定亦如是說。」佛",
    "T02n0099_028:0201b24": "說此經已，諸比丘聞佛所說，歡喜奉行。",
    "T02n0099_028:0201b25": "776（七七六）如是我聞：一時，佛住舍衛國祇樹給",
    "T02n0099_028:0201b26": "孤獨園。爾時，世尊告諸比丘：「於內法中，我",
    "T02n0099_028:0201b27": "不見一法，未生善法不生，已生善法令退，",
    "T02n0099_028:0201b28": "如說不正思惟者。諸比丘！不正思惟者，未生",
    "T02n0099_028:0201b29": "正見令不生，已生正見令退。如是未生正",
    "T02n0099_028:0201c01": "志、正語、正業、正命、正方便、正念、正定令不生，",
    "T02n0099_028:0201c02": "已生者令退。「諸比丘！於內法中，我不見一",
    "T02n0099_028:0201c03": "法令未生善法令生，已生善法重生令增",
    "T02n0099_028:0201c04": "廣，如說正思惟者。諸比丘！正思惟者，未生正",
    "T02n0099_028:0201c05": "見令生，已生正見重生令增廣。如是未生",
    "T02n0099_028:0201c06": "正志、正語、正業、正命、正方便、正念、正定令生、",
    "T02n0099_028:0201c07": "已生者重生令增廣。」佛說此經已，諸比丘",
    "T02n0099_028:0201c08": "聞佛所說，歡喜奉行。",
    "T02n0099_028:0201c09": "777（七七七）如是我聞：一時，佛住舍衛國祇樹給孤",
    "T02n0099_028:0201c10": "獨園。爾時，世尊告諸比丘：「於內法中，我不",
    "T02n0099_028:0201c11": "見一法令未生惡不善法生，已生惡不善法",
    "T02n0099_028:0201c12": "重生令增廣，未生善法不生，已生者令退，",
    "T02n0099_028:0201c13": "所謂不正思惟。諸比丘！不正思惟者，未生邪",
    "T02n0099_028:0201c14": "見令生，已生者重生令增廣，未生正見不",
    "T02n0099_028:0201c15": "生，已生者令退。如是未生邪志、邪語、邪業、",
    "T02n0099_028:0201c16": "邪命、邪方便、邪念、邪定令生，已生者重生",
    "T02n0099_028:0201c17": "令增廣；未生正志、正語、正業、正命、正方便、",
    "T02n0099_028:0201c18": "正念、正定不生，已生者令退。「諸比丘！我於",
    "T02n0099_028:0201c19": "內法中，不見一法，未生惡不善法令不生，",
    "T02n0099_028:0201c20": "已生惡不善法令滅，未生善法令生，已生善",
    "T02n0099_028:0201c21": "法重生令增廣，如說正思惟。諸比丘！正思",
    "T02n0099_028:0201c22": "惟者，令未生邪見不生，已生邪見令滅，未",
    "T02n0099_028:0201c23": "生正見令生，已生正見重生令增廣。如是",
    "T02n0099_028:0201c24": "未生邪志、邪語、邪業、邪命、邪方便、邪念、邪",
    "T02n0099_028:0201c25": "定令不生，已生者令滅，未生正志、正語、正",
    "T02n0099_028:0201c26": "業、正命、正方便、正念、正定令生，已生者重",
    "T02n0099_028:0201c27": "生令增廣。」佛說此經已，諸比丘聞佛所說，",
    "T02n0099_028:0201c28": "歡喜奉行。",
    "T02n0099_028:0201c29": "778（七七八）如是我聞：一時，佛住舍衛國祇樹給",
    "T02n0099_028:0201c30": "孤獨園。爾時，世尊告諸比丘：「於外法中，我",
    "T02n0099_028:0202a01": "不見一法令未生惡不善法生，已生惡不",
    "T02n0099_028:0202a02": "善法重生令增廣，如說惡知識、惡伴黨、惡",
    "T02n0099_028:0202a03": "隨從。諸比丘！惡知識、惡伴黨、惡隨從者，能",
    "T02n0099_028:0202a04": "令未生邪見令生，已生邪見重生令增廣。",
    "T02n0099_028:0202a05": "如是未生邪志、邪語、邪業、邪命、邪方便、邪",
    "T02n0099_028:0202a06": "念、邪定令生，已生者重生令增廣。「諸比丘！",
    "T02n0099_028:0202a07": "外法中，我不見一法令未生惡不善法不",
    "T02n0099_028:0202a08": "生，已生惡不善法令滅，如說善知識、善伴",
    "T02n0099_028:0202a09": "黨、善隨從。諸比丘！善知識、善伴黨、善隨從，",
    "T02n0099_028:0202a10": "能令未生邪見不生，已生邪見令滅；未生",
    "T02n0099_028:0202a11": "邪志、邪語、邪業、邪命、邪方便、邪念、邪定不",
    "T02n0099_028:0202a12": "生，已生者令滅。」佛說此經已，諸比丘聞佛",
    "T02n0099_028:0202a13": "所說，歡喜奉行。",
    "T02n0099_028:0202a14": "779（七七九）如是我聞：一時，佛住舍衛國祇樹給孤",
    "T02n0099_028:0202a15": "獨園。爾時，世尊告諸比丘：「於外法中，我不",
    "T02n0099_028:0202a16": "見一法能令未生善法生，已生善法重生",
    "T02n0099_028:0202a17": "令增廣，如說善知識、善伴黨、善隨從。諸比",
    "T02n0099_028:0202a18": "丘！善知識、善伴黨、善隨從者，能令未生正",
    "T02n0099_028:0202a19": "見生，已生正見重生令增廣。如是未生正",
    "T02n0099_028:0202a20": "志、正語、正業、正命、正方便、正念、正定令生，",
    "T02n0099_028:0202a21": "已生者重生令增廣。」佛說此經已，諸比丘",
    "T02n0099_028:0202a22": "聞佛所說，歡喜奉行。",
    "T02n0099_028:0202a23": "780（七八〇）如是我聞：一時，佛住舍衛國祇樹給孤",
    "T02n0099_028:0202a24": "獨園。爾時，世尊告諸比丘：「於外法中，我不",
    "T02n0099_028:0202a25": "見一法能令未生惡不善法生，已生惡不",
    "T02n0099_028:0202a26": "善法重生令增廣，未生善法不生，已生善",
    "T02n0099_028:0202a27": "法令滅，如說惡知識、惡伴黨、惡隨從。諸比",
    "T02n0099_028:0202a28": "丘！惡知識、惡伴黨、惡隨從者，能令未生邪見",
    "T02n0099_028:0202a29": "令生，已生邪見者重生令增廣。未生正見不",
    "T02n0099_028:0202b01": "生，已生正見令退。如是未生邪志、邪語、邪",
    "T02n0099_028:0202b02": "業、邪命、邪方便、邪念、邪定令生，已生者重生",
    "T02n0099_028:0202b03": "令增廣。未生正志、正語、正業、正命、正方便、",
    "T02n0099_028:0202b04": "正念、正定令不生，已生者令退。「諸比丘！於",
    "T02n0099_028:0202b05": "外法中，我不見一法能令未生惡不善法",
    "T02n0099_028:0202b06": "生，已生惡不善法令滅，未生善法令生，已",
    "T02n0099_028:0202b07": "生善法重生令增廣，如說善知識、善伴黨、",
    "T02n0099_028:0202b08": "善隨從。諸比丘！善知識、善伴黨、善隨從，能令",
    "T02n0099_028:0202b09": "未生邪見不生，已生邪見令滅，未生正見令",
    "T02n0099_028:0202b10": "生，已生正見重生令增廣。如是未生邪志、",
    "T02n0099_028:0202b11": "邪語、邪業、邪命、邪方便、邪念、邪定令不生，",
    "T02n0099_028:0202b12": "已生者令滅，未生正志、正語、正業、正命、正",
    "T02n0099_028:0202b13": "方便、正念、正定令生，已生者重生令增廣。」",
    "T02n0099_028:0202b14": "佛說此經已，諸比丘聞佛所說，歡喜奉行。",
    "T02n0099_028:0202b15": "781（七八一）如是我聞：一時，佛住舍衛國祇樹給",
    "T02n0099_028:0202b16": "孤獨園。爾時，世尊告諸比丘：「於內法中，我",
    "T02n0099_028:0202b17": "不見一法能令未生惡不善法生，已生者",
    "T02n0099_028:0202b18": "重生令增廣，未生善法不生，已生者令退，",
    "T02n0099_028:0202b19": "如說不正思惟。諸比丘！不正思惟者，能令",
    "T02n0099_028:0202b20": "未生邪見生，已生邪見令重生增廣，未生",
    "T02n0099_028:0202b21": "正見不生，已生正見令退。「諸比丘！於內法",
    "T02n0099_028:0202b22": "中，我不見一法能令未生惡不善法不生，",
    "T02n0099_028:0202b23": "已生惡不善法令滅，未生善法令生，已生善",
    "T02n0099_028:0202b24": "法重生令增廣，如說正思惟。諸比丘！正思",
    "T02n0099_028:0202b25": "惟者，能令未生邪見不生，已生者令滅，未",
    "T02n0099_028:0202b26": "生正見令生，已生者重生令增廣。」佛說此",
    "T02n0099_028:0202b27": "經已，諸比丘聞佛所說，歡喜奉行。",
    "T02n0099_028:0202b28": "如說邪見、正見，如是邪志、正志，邪語、正語，",
    "T02n0099_028:0202b29": "邪業、正業，邪命、正命，邪方便、正方便，邪念、正",
    "T02n0099_028:0202c01": "念，邪定、正定七經如上說。如內法八經，如",
    "T02n0099_028:0202c02": "是外法八經，亦如是說。",
    "T02n0099_028:0202c03": "782（七八二）如是我聞：一時，佛住舍衛國祇樹給孤",
    "T02n0099_028:0202c04": "獨園。爾時，世尊告諸比丘：「有非法、是法。諦",
    "T02n0099_028:0202c05": "聽，善思，當為汝說。何等為非法、是法？謂邪",
    "T02n0099_028:0202c06": "見非法、正見是法，乃至邪定非法、正定是法。」",
    "T02n0099_028:0202c07": "佛說此經已，諸比丘聞佛所說，歡喜奉行。",
    "T02n0099_028:0202c08": "如非法、是法，如是非律、正律，非聖、是聖，不",
    "T02n0099_028:0202c09": "善法、善法，非習法、習法，非善哉法、善哉法，黑",
    "T02n0099_028:0202c10": "法、白法，非義、正義，卑法、勝法，有罪法、無罪法，",
    "T02n0099_028:0202c11": "應去法、不去法，一一經皆如上說。",
    "T02n0099_028:0202c12": "783（七八三）如是我聞：一時，佛住拘睒彌國瞿師羅",
    "T02n0099_028:0202c13": "園。爾時，尊者阿難亦在彼住。有異婆羅門",
    "T02n0099_028:0202c14": "來詣尊者阿難所，與尊者阿難共相問訊慰",
    "T02n0099_028:0202c15": "勞，問訊慰勞已，退坐一面，白尊者阿難：「欲",
    "T02n0099_028:0202c16": "有所問，寧有閑暇為記說不？」阿難答言：",
    "T02n0099_028:0202c17": "「隨汝所問，知者當答。」婆羅門問：「尊者阿難！",
    "T02n0099_028:0202c18": "何故於沙門瞿曇所出家修梵行？」阿難答言：",
    "T02n0099_028:0202c19": "「婆羅門！為斷故。」復問：「斷何等？」答言：「貪欲斷，",
    "T02n0099_028:0202c20": "瞋恚、愚癡斷。」又問：「阿難！有道有跡，能斷貪",
    "T02n0099_028:0202c21": "欲、瞋恚、愚癡耶？」阿難答言：「有，謂八聖道，正",
    "T02n0099_028:0202c22": "見、正志、正語、正業、正命、正方便、正念、正定。」",
    "T02n0099_028:0202c23": "婆羅門言：「阿難！賢哉之道！賢哉之跡！修習",
    "T02n0099_028:0202c24": "多修習，能斷斯等貪欲、恚、癡。」尊者阿難說",
    "T02n0099_028:0202c25": "是法時，彼婆羅門聞其所說，歡喜隨喜，從",
    "T02n0099_028:0202c26": "座起去。如斷貪、恚、癡。如是調伏貪、恚、",
    "T02n0099_028:0202c27": "癡，及得涅槃，及厭離，及不趣涅槃，及沙門",
    "T02n0099_028:0202c28": "義，及婆羅門義，及解脫，及苦斷，及究竟苦",
    "T02n0099_028:0202c29": "邊，及正盡苦，一一經皆如上說。",
    "T02n0099_028:0203a01": "784（七八四）如是我聞：一時，佛住舍衛國祇樹給孤",
    "T02n0099_028:0203a02": "獨園。爾時，世尊告諸比丘：「有邪、有正。諦聽，",
    "T02n0099_028:0203a03": "善思，當為汝說。何等為邪？謂邪見，乃至邪",
    "T02n0099_028:0203a04": "定。何等為正？謂正見，乃至正定。何等為正",
    "T02n0099_028:0203a05": "見？謂說有施、有說、有齋，有善行、有惡行，",
    "T02n0099_028:0203a06": "有善惡行果報，有此世、有他世，有父母、",
    "T02n0099_028:0203a07": "有眾生生，有阿羅漢善到、善向，有此世、他",
    "T02n0099_028:0203a08": "世自知作證具足住：『我生已盡，梵行已立，",
    "T02n0099_028:0203a09": "所作已作，自知不受後有。』何等為正志？謂",
    "T02n0099_028:0203a10": "出要志、無恚志、不害志。何等為正語？謂離",
    "T02n0099_028:0203a11": "妄語、離兩舌、離惡口、離綺語。何等為正",
    "T02n0099_028:0203a12": "業？謂離殺、盜、婬。何等為正命？謂如法求衣",
    "T02n0099_028:0203a13": "服、飲食、臥具、湯藥，非不如法。何等為正方",
    "T02n0099_028:0203a14": "便？謂欲、精進、方便、出離、勤競、堪能常行不",
    "T02n0099_028:0203a15": "退。何等為正念？謂念隨順，念不妄、不虛。何",
    "T02n0099_028:0203a16": "等為正定？謂住心不亂、堅固、攝持、寂止、三",
    "T02n0099_028:0203a17": "昧、一心。」佛說此經已，諸比丘聞佛所說，歡",
    "T02n0099_028:0203a18": "喜奉行。",
    "T02n0099_028:0203a19": "785（七八五）如是我聞：一時，佛住舍衛國祇樹給",
    "T02n0099_028:0203a20": "孤獨園。爾時，世尊告諸比丘……如上說。差別",
    "T02n0099_028:0203a21": "者：「何等為正見？謂正見有二種，有正見，是",
    "T02n0099_028:0203a22": "世、俗，有漏、有取，轉向善趣；有正見，是聖、出世",
    "T02n0099_028:0203a23": "間，無漏、無取，正盡苦，轉向苦邊。何等為正",
    "T02n0099_028:0203a24": "見有漏、有取，向於善趣？若彼見有施、有說，",
    "T02n0099_028:0203a25": "乃至知世間有阿羅漢，不受後有，是名世",
    "T02n0099_028:0203a26": "間正見，世、俗，有漏、有取，向於善趣。何等為正",
    "T02n0099_028:0203a27": "見是聖、出世間，無漏、不取，正盡苦，轉向苦邊？",
    "T02n0099_028:0203a28": "謂聖弟子苦苦思惟，集、滅、道道思惟，無漏思",
    "T02n0099_028:0203a29": "惟相應，於法選擇，分別推求，覺知黠慧，開",
    "T02n0099_028:0203b01": "覺觀察，是名正見是聖、出世間，無漏、不取，正",
    "T02n0099_028:0203b02": "盡苦，轉向苦邊。何等為正志？謂正志二種。",
    "T02n0099_028:0203b03": "有正志世、俗，有漏、有取，向於善趣；有正志，是",
    "T02n0099_028:0203b04": "聖、出世間，無漏、不取，正盡苦，轉向苦邊。何等",
    "T02n0099_028:0203b05": "為正志有世、俗，有漏、有取，向於善趣？謂正",
    "T02n0099_028:0203b06": "志出要覺、無恚覺、不害覺，是名正志世、俗，",
    "T02n0099_028:0203b07": "有漏、有取，向於善趣。何等為正志是聖、出世",
    "T02n0099_028:0203b08": "間，無漏、不取，正盡苦，轉向苦邊？謂聖弟子苦",
    "T02n0099_028:0203b09": "苦思惟，集、滅、道道思惟，無漏思惟相應心法，",
    "T02n0099_028:0203b10": "分別自決意解，計數立意，是名正志是聖、出",
    "T02n0099_028:0203b11": "世間，無漏、不取，正盡苦，轉向苦邊。「何等為正",
    "T02n0099_028:0203b12": "語？正語有二種。有正語，世、俗，有漏、有取，向",
    "T02n0099_028:0203b13": "於善趣；有正語，是聖、出世間，無漏、不取，正",
    "T02n0099_028:0203b14": "盡苦，轉向苦邊。何等為正語世、俗，有漏、有取，",
    "T02n0099_028:0203b15": "向於善趣？謂正語離妄語、兩舌、惡口、綺語，是",
    "T02n0099_028:0203b16": "名正語世、俗，有漏、有取，向於善趣。何等正語",
    "T02n0099_028:0203b17": "是聖、出世間，無漏、不取，正盡苦，轉向苦邊？謂",
    "T02n0099_028:0203b18": "聖弟子苦苦思惟，集、滅、道道思惟，除邪命，",
    "T02n0099_028:0203b19": "念口四惡行、諸餘口惡行，離於彼，無漏、遠",
    "T02n0099_028:0203b20": "離、不著，固守、攝持不犯，不度時節，不越",
    "T02n0099_028:0203b21": "限防，是名正語是聖、出世間，無漏、不取，正",
    "T02n0099_028:0203b22": "盡苦，轉向苦邊。「何等為正業？正業有二種。",
    "T02n0099_028:0203b23": "有正業，世、俗，有漏、有取，向於善趣；有正業，是",
    "T02n0099_028:0203b24": "聖、出世間，無漏、不取，正盡苦，轉向苦邊。何等",
    "T02n0099_028:0203b25": "為正業世、俗，有漏、有取，轉向善趣？謂離殺、",
    "T02n0099_028:0203b26": "盜、婬，是名正業世、俗，有漏、有取，轉向善趣。何",
    "T02n0099_028:0203b27": "等為正業是聖、出世間，無漏、不取，正盡苦，轉",
    "T02n0099_028:0203b28": "向苦邊。謂聖弟子苦苦思惟，集、滅、道道思",
    "T02n0099_028:0203b29": "惟，除邪命，念身三惡行、諸餘身惡行數，無",
    "T02n0099_028:0203c01": "漏、心不樂著，固守、執持不犯，不度時節，不",
    "T02n0099_028:0203c02": "越限防，是名正業是聖、出世間，無漏、不取，",
    "T02n0099_028:0203c03": "正盡苦，轉向苦邊。「何等為正命？正命有二",
    "T02n0099_028:0203c04": "種。有正命，是世、俗，有漏、有取，轉向善趣；有",
    "T02n0099_028:0203c05": "正命，是聖、出世間，無漏、不取，正盡苦，轉向苦",
    "T02n0099_028:0203c06": "邊。何等為正命世、俗，有漏、有取，轉向善趣？謂",
    "T02n0099_028:0203c07": "如法求衣食、臥具、隨病湯藥，非不如法，是",
    "T02n0099_028:0203c08": "名正命世、俗，有漏、有取，轉向善趣。何等為正",
    "T02n0099_028:0203c09": "命是聖、出世間，無漏、不取，正盡苦，轉向苦邊？",
    "T02n0099_028:0203c10": "謂聖弟子苦苦思惟，集、滅、道道思惟，於諸",
    "T02n0099_028:0203c11": "邪命無漏、不樂著，固守、執持不犯，不越時",
    "T02n0099_028:0203c12": "節，不度限防，是名正命是聖、出世間，無漏、",
    "T02n0099_028:0203c13": "不取，正盡苦，轉向苦邊。「何等為正方便？正",
    "T02n0099_028:0203c14": "方便有二種。有正方便，世、俗，有漏、有取，轉向",
    "T02n0099_028:0203c15": "善趣；有正方便，是聖、出世間，無漏、不取，正盡",
    "T02n0099_028:0203c16": "苦，轉向苦邊。何等為正方便世、俗，有漏、有",
    "T02n0099_028:0203c17": "取，轉向善趣？謂欲、精進、方便超出、堅固建立，",
    "T02n0099_028:0203c18": "堪能造作精進、心法攝受、常、不休息，是名",
    "T02n0099_028:0203c19": "正方便世、俗，有漏、有取，轉向善趣。何等為正",
    "T02n0099_028:0203c20": "方便是聖、出世間，無漏、不取，盡苦，轉向苦",
    "T02n0099_028:0203c21": "邊？謂聖弟子苦苦思惟，集、滅、道道思惟，無漏",
    "T02n0099_028:0203c22": "憶念相應心法，欲、精進、方便、勤踊，超出、建立",
    "T02n0099_028:0203c23": "堅固、堪能造作精進，心法攝受、常、不休息，",
    "T02n0099_028:0203c24": "是名正方便是聖、出世間，無漏、不取，正盡苦，",
    "T02n0099_028:0203c25": "轉向苦邊。「何等為正念？正念有二種。世、俗，",
    "T02n0099_028:0203c26": "有漏、有取，轉向善趣；有正念，是聖、出世間，無",
    "T02n0099_028:0203c27": "漏、不取，正盡苦，轉向苦邊。何等為正念世、",
    "T02n0099_028:0203c28": "俗，有漏、有取，轉向善趣？若念、隨念、重念、憶念，",
    "T02n0099_028:0203c29": "不妄、不虛，是名正念世、俗，有漏、有取，正向",
    "T02n0099_028:0204a01": "善趣。何等為正念是聖、出世間，無漏、不取，轉",
    "T02n0099_028:0204a02": "向苦邊？謂聖弟子苦苦思惟，集、滅、道道思惟，",
    "T02n0099_028:0204a03": "無漏思惟相應，若念、隨念、重念、憶念，不妄、",
    "T02n0099_028:0204a04": "不虛，是名正念是聖、出世間，無漏、不取，轉向",
    "T02n0099_028:0204a05": "苦邊。「何等為正定？正定有二種。有正定，世、",
    "T02n0099_028:0204a06": "俗，有漏、有取，轉向善趣；有正定，是聖、出世間，",
    "T02n0099_028:0204a07": "無漏、不取，正盡苦，轉向苦邊。何等為正定世、",
    "T02n0099_028:0204a08": "俗，有漏、有取，轉向善趣？若心住不亂、不動、攝",
    "T02n0099_028:0204a09": "受、寂止、三昧、一心，是名正定世、俗，有漏、有取，",
    "T02n0099_028:0204a10": "轉向善趣。何等為正定是聖、出世間，無漏、不",
    "T02n0099_028:0204a11": "取，正盡苦，轉向苦邊？謂聖弟子苦苦思惟，集、",
    "T02n0099_028:0204a12": "滅、道道思惟，無漏思惟相應心法住，不亂、不",
    "T02n0099_028:0204a13": "散、攝受、寂止、三昧、一心，是名正定是聖、出世",
    "T02n0099_028:0204a14": "間，無漏、不取，正盡苦，轉向苦邊。」佛說此經",
    "T02n0099_028:0204a15": "已，諸比丘聞佛所說，歡喜奉行。",
    "T02n0099_028:0204a16": "786（七八六）如是我聞：一時，佛住舍衛國祇樹給孤",
    "T02n0099_028:0204a17": "獨園。爾時，世尊告諸比丘：「若比丘心向邪",
    "T02n0099_028:0204a18": "者，違背於法，不樂於法；若向正者，心樂",
    "T02n0099_028:0204a19": "於法，不違於法。何等為邪？謂邪見，乃至邪",
    "T02n0099_028:0204a20": "定。何等為正？謂正見，乃至正定。」佛說此經",
    "T02n0099_028:0204a21": "已，諸比丘聞佛所說，歡喜奉行。",
    "T02n0099_028:0204a22": "787（七八七）如是我聞：一時，佛住舍衛國祇樹給孤",
    "T02n0099_028:0204a23": "獨園。爾時，世尊告諸比丘：「向邪者違於法，",
    "T02n0099_028:0204a24": "不樂於法，向正者樂於法，不違於法。何",
    "T02n0099_028:0204a25": "等為向邪者違於法，不樂於法？謂邪見",
    "T02n0099_028:0204a26": "人身業如所見，口業如所見，若思、若欲、若",
    "T02n0099_028:0204a27": "願、若為，彼皆隨順，一切得不愛果，不念、不可",
    "T02n0099_028:0204a28": "意果。所以者何？以見惡故，謂邪見。邪見者，",
    "T02n0099_028:0204a29": "起邪志、邪語、邪業、邪命、邪方便、邪念、邪定，",
    "T02n0099_028:0204b01": "是向邪者違於法，不樂於法。「何等為向",
    "T02n0099_028:0204b02": "正者樂於法，不違於法？謂正見人若身業",
    "T02n0099_028:0204b03": "隨所見，若口業、若思、若欲、若願、若為，悉皆隨",
    "T02n0099_028:0204b04": "順，得可愛、可念、可意果。所以者何？以見正",
    "T02n0099_028:0204b05": "故？謂正見。正見者，能起正志、正語、正業、正",
    "T02n0099_028:0204b06": "命、正方便、正念、正定，是名向正者樂於",
    "T02n0099_028:0204b07": "法，不違於法。」佛說是經已，諸比丘聞佛所",
    "T02n0099_028:0204b08": "說，歡喜奉行。",
    "T02n0099_028:0204b09": "788（七八八）如是我聞：一時，佛住舍衛國祇樹給孤",
    "T02n0099_028:0204b10": "獨園。爾時，世尊告諸比丘：「向邪者違於法，",
    "T02n0099_028:0204b11": "不樂於法，向正者樂於法，不違於法。「何",
    "T02n0099_028:0204b12": "等為向邪者違於法，不樂於法？若邪見人",
    "T02n0099_028:0204b13": "身業如所見，口業如所見，若思、若欲、若願、若",
    "T02n0099_028:0204b14": "為、彼皆隨順，一切得不愛果，不念、不可意",
    "T02n0099_028:0204b15": "果。所以者何？惡見謂邪見。邪見者，起邪志、",
    "T02n0099_028:0204b16": "邪語、邪業、邪命、邪方便、邪念、邪定。譬如苦果，",
    "T02n0099_028:0204b17": "種著地中，隨時溉灌，彼得地味、水味、火味、",
    "T02n0099_028:0204b18": "風味，一切悉苦。所以者何？以種苦故。如是",
    "T02n0099_028:0204b19": "邪見人，身業如所見，口業如所見，若思、若",
    "T02n0099_028:0204b20": "欲、若願、若為，悉皆隨順，彼一切得不愛、不念、",
    "T02n0099_028:0204b21": "不可意果。所以者何？惡見者謂邪見。邪見者，",
    "T02n0099_028:0204b22": "能起邪志，乃至邪定，是名向邪者違於法，",
    "T02n0099_028:0204b23": "不樂於法。「何等為向正者樂於法，不違",
    "T02n0099_028:0204b24": "於法？若正見人身業如所見，口業如所見，",
    "T02n0099_028:0204b25": "若思、若欲、若為，悉皆隨順，彼一切得可愛、",
    "T02n0099_028:0204b26": "可念、可意果。所以者何？善見謂正見。正見者",
    "T02n0099_028:0204b27": "能起正志，乃至正定。譬如甘蔗、稻、麥、蒲桃種",
    "T02n0099_028:0204b28": "著地中，隨時溉灌，彼得地味、水味、火味、風",
    "T02n0099_028:0204b29": "味，彼一切味悉甜美。所以者何？以種子甜",
    "T02n0099_028:0204c01": "故。如是正見人，身業如所見，口業如所見，",
    "T02n0099_028:0204c02": "若思、若欲、若願、若為，悉皆隨順，彼一切得可",
    "T02n0099_028:0204c03": "愛、可念、可意果。所以者何？善見者謂正見。正",
    "T02n0099_028:0204c04": "見者，能起正志，乃至正定，是名向正者樂",
    "T02n0099_028:0204c05": "於法，不違於法。」佛說此經已，諸比丘聞",
    "T02n0099_028:0204c06": "佛所說，歡喜奉行。",
    "T02n0099_028:0204c07": "世間、出世間亦如是說，如上三經，亦皆說",
    "T02n0099_028:0204c08": "偈言：",
    "T02n0099_028:0204c09": "「鄙法不應近，　　放逸不應行，",
    "T02n0099_028:0204c10": "不應習邪見，　　增長於世間，",
    "T02n0099_028:0204c11": "假使有世間，　　正見增上者，",
    "T02n0099_028:0204c12": "雖復百千生，　　終不墮惡趣。」",
    "T02n0099_028:0204c13": "佛說此經已，諸比丘聞佛所說，歡喜奉行。",
    "T02n0099_028:0204c14": "789（七八九）如是我聞：一時，佛住舍衛國祇樹給孤",
    "T02n0099_028:0204c15": "獨園。時，有生聞婆羅門來詣佛所，稽首佛",
    "T02n0099_028:0204c16": "足，與世尊面相問訊慰勞已，退坐一面，白",
    "T02n0099_028:0204c17": "佛言：「瞿曇！所謂正見者，何等為正見？」佛告",
    "T02n0099_028:0204c18": "婆羅門：「正見有二種。有正見，世、俗，有漏、有",
    "T02n0099_028:0204c19": "取，轉向善趣；有正見，是聖、出世間，無漏、不",
    "T02n0099_028:0204c20": "取，正盡苦，轉向苦邊。何等為正見世、俗，有",
    "T02n0099_028:0204c21": "漏、有取，轉向善趣？謂正見有施、有說、有齋，乃",
    "T02n0099_028:0204c22": "至自知不受後有。婆羅門！是名正見世、俗，",
    "T02n0099_028:0204c23": "有漏、有取，向於善趣。婆羅門！何等為正見",
    "T02n0099_028:0204c24": "是聖、出世間，無漏、不取，正盡苦，轉向苦邊？謂",
    "T02n0099_028:0204c25": "聖弟子苦苦思惟，集、滅、道道思惟，無漏思惟",
    "T02n0099_028:0204c26": "相應，於法選擇，分別求覺，巧便𭶑慧觀察，",
    "T02n0099_028:0204c27": "是名正見是聖、出世間，無漏、不取，正盡苦，轉",
    "T02n0099_028:0204c28": "向苦邊。」佛說此經已，生聞婆羅門聞佛所",
    "T02n0099_028:0204c29": "說，歡喜隨喜，從座起去。",
    "T02n0099_028:0205a01": "如正見，如是正志、正語、正業、正命、正方便、正",
    "T02n0099_028:0205a02": "念、正定，一一經如上說。",
    "T02n0099_028:0205a03": "790（七九〇）如是我聞：一時，佛住舍衛國祇樹給孤",
    "T02n0099_028:0205a04": "獨園。爾時，世尊告諸比丘：「有邪及邪道，有",
    "T02n0099_028:0205a05": "正及正道。諦聽，善思，當為汝說。何等為邪？",
    "T02n0099_028:0205a06": "謂地獄、畜生、餓鬼。何等為邪道？謂邪見，乃至",
    "T02n0099_028:0205a07": "邪定。何等為正？謂人、天、涅槃。何等為正道？",
    "T02n0099_028:0205a08": "謂正見，乃至正定。」佛說此經已，諸比丘聞",
    "T02n0099_028:0205a09": "佛所說，歡喜奉行。",
    "T02n0099_028:0205a10": "791（七九一）如是我聞：一時，佛住舍衛國祇樹給孤",
    "T02n0099_028:0205a11": "獨園。爾時，世尊告諸比丘：「有邪、有邪道，有",
    "T02n0099_028:0205a12": "正、有正道。諦聽，善思，當為汝說。何等為邪？",
    "T02n0099_028:0205a13": "謂地獄、畜生、餓鬼。何等為邪道？謂殺、盜、邪",
    "T02n0099_028:0205a14": "婬、妄語、兩舌、惡口、綺語、貪、恚、邪見。何等",
    "T02n0099_028:0205a15": "為正？謂人、天、涅槃。何等為正道？謂不殺、不",
    "T02n0099_028:0205a16": "盜、不邪婬、不妄語、不兩舌、不惡口、不綺語、",
    "T02n0099_028:0205a17": "無貪、無恚、正見。」佛說此經已，諸比丘聞佛",
    "T02n0099_028:0205a18": "所說，歡喜奉行。",
    "T02n0099_028:0205a19": "792（七九二）如是我聞：一時，佛住舍衛國祇樹給孤",
    "T02n0099_028:0205a20": "獨園。爾時，世尊告諸比丘……如上說。差別者：",
    "T02n0099_028:0205a21": "「何等為惡趣道？謂殺父、殺母、殺阿羅漢、破",
    "T02n0099_028:0205a22": "僧、惡心出佛身血……」餘如上說。佛說此經已，",
    "T02n0099_028:0205a23": "諸比丘聞佛所說，歡喜奉行。",
    "T02n0099_028:0205a24": "793（七九三）如是我聞：一時，佛住舍衛國祇樹給孤",
    "T02n0099_028:0205a25": "獨園。爾時，世尊告諸比丘：「有順流道，有逆",
    "T02n0099_028:0205a26": "流道。諦聽，善思，當為汝說。何等為順流道？",
    "T02n0099_028:0205a27": "謂邪見，乃至邪定。何等為逆流道？謂正見，乃",
    "T02n0099_028:0205a28": "至正定。」佛說此經已，諸比丘聞佛所說，歡",
    "T02n0099_028:0205a29": "喜奉行。",
    "T02n0099_028:0205b01": "如順流、逆流，如是退道、勝道，下道、上道及",
    "T02n0099_028:0205b02": "三經道跡，亦如上說。",
    "T02n0099_028:0205b03": "794（七九四）如是我聞：一時，佛住舍衛國祇樹給",
    "T02n0099_028:0205b04": "孤獨園。爾時，世尊告諸比丘：「有沙門及沙門",
    "T02n0099_028:0205b05": "法。諦聽，善思，當為汝說。何等為沙門法？謂",
    "T02n0099_028:0205b06": "八聖道——正見乃至正定。何等為沙門？若成",
    "T02n0099_028:0205b07": "就此法者，是名沙門。」佛說此經已，諸比丘",
    "T02n0099_028:0205b08": "聞佛所說，歡喜奉行。",
    "T02n0099_028:0205b09": "795（七九五）如是我聞：一時，佛住舍衛國祇樹給孤",
    "T02n0099_028:0205b10": "獨園。爾時，世尊告諸比丘：「有沙門法、沙門",
    "T02n0099_028:0205b11": "義。何等為沙門法？謂八聖道——正見乃至正",
    "T02n0099_028:0205b12": "定。何等為沙門義？謂貪欲永盡，瞋恚、愚癡永",
    "T02n0099_028:0205b13": "盡，一切煩惱永盡，是名沙門義。」佛說此經",
    "T02n0099_028:0205b14": "已，諸比丘聞佛所說，歡喜奉行。",
    "T02n0099_028:0205b15": "796（七九六）如是我聞：一時，佛住舍衛國祇樹給",
    "T02n0099_028:0205b16": "孤獨園。爾時，世尊告諸比丘：「有沙門法及沙",
    "T02n0099_028:0205b17": "門果。諦聽，善思，當為汝說。何等為沙門法？",
    "T02n0099_028:0205b18": "謂八聖道——正見乃至正定。何等為沙門果？謂",
    "T02n0099_028:0205b19": "須陀洹果、斯陀含果、阿那含果、阿羅漢",
    "T02n0099_028:0205b20": "果。」佛說此經已，諸比丘聞佛所說，歡喜奉",
    "T02n0099_028:0205b21": "行。",
    "T02n0099_028:0205b22": "雜阿含經卷第二十八"
}