{
    "T33n1716_07b:0768b02": "folio_7b 妙法蓮華經玄義卷第七下",
    "T33n1716_07b:0768b04": "天台智者大師說",
    "T33n1716_07b:0768b05": "○七、本眷屬妙者，經云：「此諸菩薩下方空中",
    "T33n1716_07b:0768b06": "住。」此等是我子，我則是父。下方者，下名為",
    "T33n1716_07b:0768b07": "底。《大品》有諸法底三昧，《釋論》云：「智度大道",
    "T33n1716_07b:0768b08": "佛窮底」，當知此諸菩薩隣佛窮智度底。虛",
    "T33n1716_07b:0768b09": "空者，法性虛空之寂光也。從本時寂光空中，",
    "T33n1716_07b:0768b10": "出今時寂光空中。今時寂光空中者不識",
    "T33n1716_07b:0768b11": "本時者，故言：我經遊諸國，乃不識一人。地",
    "T33n1716_07b:0768b12": "湧千界，皆是本時應眷屬也。所以無三者，",
    "T33n1716_07b:0768b13": "時節既久，權轉為實，但一無三，或可舉一",
    "T33n1716_07b:0768b14": "例知有三也。從本垂迹，迹中始成佛時，亦",
    "T33n1716_07b:0768b15": "有業、願、通、應。中間所化，亦有四種，文殊、觀音、",
    "T33n1716_07b:0768b16": "調達等，或稱為師，或稱弟子，於惑者未了。",
    "T33n1716_07b:0768b17": "若拂中間，無非是迹，則迹本可解；若執迹",
    "T33n1716_07b:0768b18": "疑本，二義俱失云云。問：迹本相望，千界塵則",
    "T33n1716_07b:0768b19": "少，增道數則多，本迹法身，淺深異耶？答：法身",
    "T33n1716_07b:0768b20": "先滿，無增無減，約化緣廣狹耳。問：若爾，初住、",
    "T33n1716_07b:0768b21": "二住，化緣多少，法身亦應無淺深？答：菩薩位",
    "T33n1716_07b:0768b22": "未窮，約實證判淺深；佛位已滿，但約權化，",
    "T33n1716_07b:0768b23": "有四句論廣狹云云。問：明因果等皆約迹",
    "T33n1716_07b:0768b24": "佛指本，明眷屬而召本到迹，何耶？答：因果",
    "T33n1716_07b:0768b25": "等法幽微難曉，故約此指彼；眷屬是人，召證",
    "T33n1716_07b:0768b26": "為易，或可將本人示迹人，或將迹法顯",
    "T33n1716_07b:0768b27": "本法，互現意耳。八、本涅槃妙者，經又復言其",
    "T33n1716_07b:0768b28": "入於涅槃非實滅度，而便唱言當取滅度。",
    "T33n1716_07b:0768b29": "非實滅度者，常住本寂也。唱言滅度者，調伏",
    "T33n1716_07b:0768c01": "眾生也。悉本時涅槃，非迹涅槃。迹者，《大經》明",
    "T33n1716_07b:0768c02": "聲光所集，始諸弟子，終于蝮蠆。無邊身菩",
    "T33n1716_07b:0768c03": "薩，弟子之位，身量無邊，豈有大師倚臥背",
    "T33n1716_07b:0768c04": "痛？此乃生身示病、示滅；法身無疾，常存不",
    "T33n1716_07b:0768c05": "變。或取析空，因滅果亡，明有餘、無餘涅槃。",
    "T33n1716_07b:0768c06": "或取體法空，因滅果亡，明有餘、無餘涅槃。生",
    "T33n1716_07b:0768c07": "身迹滅者，如《阿含》中結業之身父母所生，棄",
    "T33n1716_07b:0768c08": "國捐王，六年苦行，三十四心斷結成道，八十",
    "T33n1716_07b:0768c09": "二歲老比丘身，詣純陀舍，持鉢乞食，食檀",
    "T33n1716_07b:0768c10": "耳羹，食訖說法，果報壽命，中夜而盡，入無餘",
    "T33n1716_07b:0768c11": "涅槃，以火闍毘，收取舍利者，此三藏涅槃",
    "T33n1716_07b:0768c12": "相。若《釋論》云：六地菩薩見思已盡，七地去誓",
    "T33n1716_07b:0768c13": "扶餘習，受生死身，乃至上生下降，一念相",
    "T33n1716_07b:0768c14": "應慧，斷習成佛，可度眾生，緣盡息化，入無",
    "T33n1716_07b:0768c15": "餘涅槃，此通佛涅槃相也。若地人云：緣修顯",
    "T33n1716_07b:0768c16": "真，修菩提，果滿成大涅槃，亦稱為方便淨",
    "T33n1716_07b:0768c17": "涅槃。《大經》云：「因滅是色，獲得常色，受、想、行、",
    "T33n1716_07b:0768c18": "識，亦復如是。」是名色解脫，受、想、行、識解脫，",
    "T33n1716_07b:0768c19": "乃是分段、變易因盡，獲常住有餘涅槃，兩處",
    "T33n1716_07b:0768c20": "陰果身盡，獲常住無餘涅槃，此與前異，是",
    "T33n1716_07b:0768c21": "別佛涅槃相也。《大經》云：「大般涅槃，常住不變。」",
    "T33n1716_07b:0768c22": "能建種種，示現調伏眾生。如《首楞嚴》廣說，",
    "T33n1716_07b:0768c23": "名大涅槃，常樂我淨，此與前異，即圓涅槃相",
    "T33n1716_07b:0768c24": "也。經曰：今日座中無央數眾，各見不同：或",
    "T33n1716_07b:0768c25": "見如來入涅槃；或見如來住世一劫減一",
    "T33n1716_07b:0768c26": "劫；或見如來住世無量劫；或見丈六身；或",
    "T33n1716_07b:0768c27": "見小身、大身；或見報身坐蓮華藏世界海，",
    "T33n1716_07b:0768c28": "為百千億釋迦牟尼佛說心地法門；或見法",
    "T33n1716_07b:0768c29": "身同於虛空，無有分別，無相無礙，遍同法",
    "T33n1716_07b:0769a01": "界虛空；或見此處娑羅樹林，悉是土砂、草木、",
    "T33n1716_07b:0769a02": "石壁；或見此處金銀七寶清淨莊嚴；或見此",
    "T33n1716_07b:0769a03": "處三世諸佛所遊之處；或見此處即是不可",
    "T33n1716_07b:0769a04": "思議，諸佛境界真實法體。此明佛身依正各",
    "T33n1716_07b:0769a05": "有四相，即前四涅槃相也。《大經》與此經義",
    "T33n1716_07b:0769a06": "同。《大經》以常住為宗，迦葉初問長壽。佛答",
    "T33n1716_07b:0769a07": "中處處多顯未來常住，少明先成壽命，為",
    "T33n1716_07b:0769a08": "《法華》已說故。彼經雖一兩處說，不可判為",
    "T33n1716_07b:0769a09": "近成短命。今經正明發迹顯本，無量壽命為",
    "T33n1716_07b:0769a10": "宗，少說未來常住，雖一兩處少說，不可判",
    "T33n1716_07b:0769a11": "為無常。二經互舉，利根知本常，未來亦常，",
    "T33n1716_07b:0769a12": "解未來長壽，亦解本來長壽。其義是同。又",
    "T33n1716_07b:0769a13": "此經數數現生現滅者，生非實生、滅非實",
    "T33n1716_07b:0769a14": "滅，常住義顯。又二萬燈明、迦葉，皆不說涅",
    "T33n1716_07b:0769a15": "槃，秖於《法華》明本常、未來常，彌見《法華》明",
    "T33n1716_07b:0769a16": "常義顯云云。以三義故，知諸涅槃迹而非",
    "T33n1716_07b:0769a17": "本，今始入故，入復出故，拂中間故。此迹涅",
    "T33n1716_07b:0769a18": "槃皆從本垂，云何執迹謂言是本？是不識",
    "T33n1716_07b:0769a19": "迹本也。若拂迹顯本，則二義不迷。非迹非",
    "T33n1716_07b:0769a20": "本，不思議一也。九、本壽命妙者，上因妙中以",
    "T33n1716_07b:0769a21": "智慧為命；此則非長、非短。由非長、非短之",
    "T33n1716_07b:0769a22": "慧命，能為長、短，此中正明長、短壽命。經處",
    "T33n1716_07b:0769a23": "處自說名字不同，年紀大小。年紀者，是壽命",
    "T33n1716_07b:0769a24": "也。大小者，長短也。經中間處處年紀大小者，",
    "T33n1716_07b:0769a25": "約迹而懸指本也。迹不同者：三藏佛父母生",
    "T33n1716_07b:0769a26": "身，八十二盡，身灰智滅，畢竟不生；通教佛誓",
    "T33n1716_07b:0769a27": "願之身，化緣若訖，亦歸灰斷，滅已不生。此",
    "T33n1716_07b:0769a28": "兩佛但齊業齊緣，不得非長、非短之慧命，",
    "T33n1716_07b:0769a29": "不能作長、作短，大、小之壽命也。別教登地",
    "T33n1716_07b:0769b01": "破無明，得如來一身無量身，一身湛然安",
    "T33n1716_07b:0769b02": "住，無量身百界作佛，亦示九界身，得論年",
    "T33n1716_07b:0769b03": "紀大、小。大即大乘常壽；小即小乘無常之壽",
    "T33n1716_07b:0769b04": "也。圓教登住時，亦如是。此等皆因中菩薩，非",
    "T33n1716_07b:0769b05": "常、非無常，能作常無常、大小之壽，況後心",
    "T33n1716_07b:0769b06": "乎！況妙覺乎！如此等壽三義，皆迹中因果之",
    "T33n1716_07b:0769b07": "壽，此壽皆從本地因果圓滿而垂此迹，迹",
    "T33n1716_07b:0769b08": "既如此，況復本也！經「我本行菩薩道時所",
    "T33n1716_07b:0769b09": "成壽命，今猶未盡」，指於本因，因壽尚未盡，",
    "T33n1716_07b:0769b10": "況本果壽！若執迹則不知本，今拂迹則識",
    "T33n1716_07b:0769b11": "本，亦識不思議一也。十、釋本利益妙者。文",
    "T33n1716_07b:0769b12": "云：「皆令得歡喜。」歡喜即利益相，若迹中三",
    "T33n1716_07b:0769b13": "乘共十地、別十地，開權顯實，按位妙、入位妙，",
    "T33n1716_07b:0769b14": "如是等益，乃至聞壽命，增道損生，皆是迹",
    "T33n1716_07b:0769b15": "中益也。乃至中間權實之益，亦是迹益。以迹",
    "T33n1716_07b:0769b16": "望本，本亦應有偏圓利益。所以下方菩薩",
    "T33n1716_07b:0769b17": "皆住虛空者，皆居寂光，本益也。故本本以",
    "T33n1716_07b:0769b18": "垂迹，借迹以知本，不復具記也。",
    "T33n1716_07b:0769b19": "○第六、約三世料簡者，文云：「如來自在神通",
    "T33n1716_07b:0769b20": "之力，如來大勢威猛之力，如來師子奮迅之",
    "T33n1716_07b:0769b21": "力。」即是三世益物之文。若過去最初所證權",
    "T33n1716_07b:0769b22": "實之法，名為本也，從本證已，後方便化他。",
    "T33n1716_07b:0769b23": "開三顯一、發迹顯本者，還指最初為本；中",
    "T33n1716_07b:0769b24": "間示現、發迹顯本，亦指最初為本；今日發",
    "T33n1716_07b:0769b25": "迹顯本，亦指最初為本；未來發本顯迹，亦",
    "T33n1716_07b:0769b26": "指最初為本。三世乃殊，毘盧遮那一本不",
    "T33n1716_07b:0769b27": "異，如百千枝葉，同趣一根云云。問：現見無量",
    "T33n1716_07b:0769b28": "佛悉是釋迦分身，為當猶有餘佛，餘佛復",
    "T33n1716_07b:0769b29": "有分身不？答：《普賢觀》云：「東方有佛名曰善",
    "T33n1716_07b:0769c01": "德，彼佛亦有分身諸佛。」若爾，亦有諸佛，諸",
    "T33n1716_07b:0769c02": "佛亦有分身。又〈神力品〉云：「彈指、謦欬是二音",
    "T33n1716_07b:0769c03": "聲，遍至十方諸佛世界，彼佛四眾遙伸供",
    "T33n1716_07b:0769c04": "養，所散諸物從十方來，譬如雪聚，遍覆此",
    "T33n1716_07b:0769c05": "間諸佛之上。」故知有諸佛，諸佛亦有分身",
    "T33n1716_07b:0769c06": "也。問：三世諸佛皆有分身者，云何復言多",
    "T33n1716_07b:0769c07": "寶如來全身不散，如入禪定？若全身不散，",
    "T33n1716_07b:0769c08": "云何復言遊於十方，證《法華經》？二意云何",
    "T33n1716_07b:0769c09": "通？答：《釋論》解念佛中云：多寶無人請說法，",
    "T33n1716_07b:0769c10": "便入涅槃，後化佛身及七寶塔，證《法華經》。",
    "T33n1716_07b:0769c11": "若從《論釋》，乃是化作全身，非無分身也。師",
    "T33n1716_07b:0769c12": "云：若言不得說法，那告四眾，我滅後起一",
    "T33n1716_07b:0769c13": "大塔？非都不說法，應是不說《法華》。故發",
    "T33n1716_07b:0769c14": "大誓願，不碎生身之骨，全身不散，出證圓",
    "T33n1716_07b:0769c15": "經。如入禪定者，表於不滅；出證常經，表於",
    "T33n1716_07b:0769c16": "不偏；不偏不滅，圓常義顯。口唱真淨大法，真",
    "T33n1716_07b:0769c17": "是常，略舉二德，我樂可知，鈍者讀文，猶自",
    "T33n1716_07b:0769c18": "不覺也。問：三世諸佛皆顯本者，最初實成若",
    "T33n1716_07b:0769c19": "為顯本？答：不必皆顯本。今作有義者，最初",
    "T33n1716_07b:0769c20": "妙覺指初住為本，若初住被加作妙覺，亦",
    "T33n1716_07b:0769c21": "指初住為本。初住之前，竪無所指，橫有體",
    "T33n1716_07b:0769c22": "用，即指體豈非本耶？又發願故，說壽長遠，",
    "T33n1716_07b:0769c23": "如文云云。又解，最初之佛，雖無長遠、已今、權",
    "T33n1716_07b:0769c24": "實等本迹之可顯，而有體用、教行、理教、事理",
    "T33n1716_07b:0769c25": "等本迹之可顯云云。若作無義，若最初始成",
    "T33n1716_07b:0769c26": "佛，既始得本，未論垂迹，無久迹可發，無",
    "T33n1716_07b:0769c27": "久本可顯云云。若久成佛，如釋迦之例，以東",
    "T33n1716_07b:0769c28": "方為譬。若久此者，即以四方為譬。又久者，",
    "T33n1716_07b:0769c29": "十方為譬。若近此者，則減東方為譬。若都",
    "T33n1716_07b:0770a01": "無者，則無所譬云云。問：若實初成，無久本可",
    "T33n1716_07b:0770a02": "顯，云何經言：「是我方便，諸佛亦然」？答：雖無",
    "T33n1716_07b:0770a03": "長久之本，若須用方便者，佛有延促劫智，",
    "T33n1716_07b:0770a04": "能演七日為無量劫義云云。問：佛若有久",
    "T33n1716_07b:0770a05": "成、始成，有發迹、不發迹，亦應有開三顯一、",
    "T33n1716_07b:0770a06": "不開三不顯一耶？答：若菩薩、聲聞共為僧者，",
    "T33n1716_07b:0770a07": "則有開三顯一；若純菩薩為僧者，何須開",
    "T33n1716_07b:0770a08": "顯耶？問：若不開三顯一，五佛章云何？答：同",
    "T33n1716_07b:0770a09": "是聲聞、菩薩共為僧，出五濁世可如此，出",
    "T33n1716_07b:0770a10": "淨土佛則不然。問：破十麁，顯十妙，則無明",
    "T33n1716_07b:0770a11": "惑盡，一實理彰。今更破迹妙為麁，顯本為",
    "T33n1716_07b:0770a12": "妙，破何惑？顯何理？答：無明重數甚多，實相",
    "T33n1716_07b:0770a13": "海深無量，如此破顯無咎。又問：若爾，還以",
    "T33n1716_07b:0770a14": "妙破妙，所破之妙，妙而更麁，亦應還以麁",
    "T33n1716_07b:0770a15": "破麁，所破之麁，例更是妙；所破四住，例亦應",
    "T33n1716_07b:0770a16": "妙？答：就頓明義，秖四住即是於妙，況破四",
    "T33n1716_07b:0770a17": "住智，寧非妙耶？又問：若爾，但有頓義，應無",
    "T33n1716_07b:0770a18": "漸義？答：若分漸、頓，漸之能、所俱麁；頓之能、所",
    "T33n1716_07b:0770a19": "俱妙云云。問：中間有偏圓、權實，而同稱是權",
    "T33n1716_07b:0770a20": "者，亦應同稱為偏耶？答：通義則爾，別義不",
    "T33n1716_07b:0770a21": "然。偏圓約法，法則已定，故偏非圓、圓非偏。",
    "T33n1716_07b:0770a22": "權實約教，迹中施設，同皆是假，故就假論權",
    "T33n1716_07b:0770a23": "耳。問：既有帶麁妙，復有不帶麁妙，亦應",
    "T33n1716_07b:0770a24": "有帶妙麁、不帶妙麁？答：此應四句：帶麁",
    "T33n1716_07b:0770a25": "妙，即別教也；不帶麁妙，即圓教也；帶妙麁，",
    "T33n1716_07b:0770a26": "即通教也；不帶妙麁，即三藏也。又帶麁妙，",
    "T33n1716_07b:0770a27": "如通；不帶麁妙，如圓；亦帶麁亦不帶麁，",
    "T33n1716_07b:0770a28": "如別；非帶非不帶，如圓接別、如圓別接",
    "T33n1716_07b:0770b01": "通。又約五味：麁不帶妙如酪；妙不帶麁",
    "T33n1716_07b:0770b02": "如醍醐；亦帶麁亦不帶麁如生、熟蘇；非帶",
    "T33n1716_07b:0770b03": "麁非不帶麁如乳云云。問：二麁既不同，那",
    "T33n1716_07b:0770b04": "忽同呼為麁？答：事有淺、深，故為二；俱非妙",
    "T33n1716_07b:0770b05": "理，故同是麁。問：應帶方便實？不帶方便",
    "T33n1716_07b:0770b06": "實？答：例。問：亦應有帶二一？不帶二一？答：",
    "T33n1716_07b:0770b07": "例。通論本迹，秖是權實；別論高下，宜用本",
    "T33n1716_07b:0770b08": "迹；橫論真偽，宜用權實；本迹約身、約位，",
    "T33n1716_07b:0770b09": "權實約智、約教云云。問：本地十妙約六重本",
    "T33n1716_07b:0770b10": "迹，攝屬何耶？答：非已今、非中間，乃是體用、",
    "T33n1716_07b:0770b11": "教行、理教等，共論十妙也。",
    "T33n1716_07b:0770b12": "○第七判麁妙者，若迹中已得十麁為麁，",
    "T33n1716_07b:0770b13": "十妙為妙；未開十麁為麁，開十成妙，具如",
    "T33n1716_07b:0770b14": "前說。迹中若待麁妙、若開麁妙，此妙不異",
    "T33n1716_07b:0770b15": "本妙，而言始得，始得為麁。本中先成，若麁",
    "T33n1716_07b:0770b16": "若妙、若開麁妙，亦不異迹妙，而是先得，先得",
    "T33n1716_07b:0770b17": "稱妙。又迹中事理始得為麁，本中事理先得",
    "T33n1716_07b:0770b18": "為妙，迹中理教、教行、體用、權實等，亦如是。",
    "T33n1716_07b:0770b19": "又若未發迹顯本者，但解迹中事理之麁",
    "T33n1716_07b:0770b20": "妙，終不能解本中之事麁，況解本中之理",
    "T33n1716_07b:0770b21": "妙！彌勒尚不達，何況餘人！若發迹中之事",
    "T33n1716_07b:0770b22": "理，即顯本中之事理。亦知由本中之事",
    "T33n1716_07b:0770b23": "理，能垂迹中之事理。迹既由本，則本妙迹",
    "T33n1716_07b:0770b24": "麁，既有本迹之殊，故言麁妙。妙理則非迹",
    "T33n1716_07b:0770b25": "非本，不思議一也。理教、教行、體用、權實、已今",
    "T33n1716_07b:0770b26": "等，亦如是。",
    "T33n1716_07b:0770b27": "○第八、明權實者，照迹中十麁之境為權，",
    "T33n1716_07b:0770b28": "照迹中十妙之境為實，乃至中間三世所",
    "T33n1716_07b:0770c01": "照十麁之境為權，十妙之境為實。若權若",
    "T33n1716_07b:0770c02": "實，悉皆是迹，迹故稱權。如是中間無量，無量",
    "T33n1716_07b:0770c03": "不可說節節權實，餘經尚無中間一番之權，",
    "T33n1716_07b:0770c04": "況一番之實！尚無中間一番權實，況無量",
    "T33n1716_07b:0770c05": "番！尚無中間權實，況有本地權實！中間權實",
    "T33n1716_07b:0770c06": "皆名為權，本初照十麁十妙皆名為實。迹",
    "T33n1716_07b:0770c07": "權本實俱不思議，不思議即是法性，法性之",
    "T33n1716_07b:0770c08": "理，非古非今，非本非迹，非權非實，但約",
    "T33n1716_07b:0770c09": "此法性論本迹權實麁妙耳。但以世俗文",
    "T33n1716_07b:0770c10": "字有去來今，非謂菩提有去來今也。復次，",
    "T33n1716_07b:0770c11": "分別權實，則有三種：謂自行、化他、自行化",
    "T33n1716_07b:0770c12": "他，具如境妙中說。本地自行所契權實二智，",
    "T33n1716_07b:0770c13": "名佛自行權實；從本已來，乃至鹿苑，種種方",
    "T33n1716_07b:0770c14": "便，隨他意語，說此二智，迴轉無方，名佛化",
    "T33n1716_07b:0770c15": "他權實二智。化他雖有二種，皆名為權；自",
    "T33n1716_07b:0770c16": "行雖二種，皆名為實，是名自行化他合說",
    "T33n1716_07b:0770c17": "權實。復次，迹中約實施權，意在於實，而實",
    "T33n1716_07b:0770c18": "意難測。何者？化城是權，而人作實解，是不",
    "T33n1716_07b:0770c19": "識權，亦不知實。若廢權顯實，意在於權，",
    "T33n1716_07b:0770c20": "權則易測，何者？既知化城一事是佛權施，",
    "T33n1716_07b:0770c21": "則遍達恒沙佛法，遠通久劫方便。故《華嚴》中",
    "T33n1716_07b:0770c22": "明，為阿鞞跋致多明事數，即其義也。若開",
    "T33n1716_07b:0770c23": "權顯實者，達事法已，權意即息，亦不離權",
    "T33n1716_07b:0770c24": "遠求於實。權即是實，無復別權，故言開權",
    "T33n1716_07b:0770c25": "顯實也。迹中既有三意，如此迹由本垂，本",
    "T33n1716_07b:0770c26": "亦如是，本迹雖殊，不思議一也云云。",
    "T33n1716_07b:0770c27": "○第九、利益者，前、明生身益。次、明法身益。",
    "T33n1716_07b:0770c28": "生身兩處得益，迹門會三歸一，開權顯實。生",
    "T33n1716_07b:0771a01": "身菩薩得利益者，於十妙中得五妙益。何",
    "T33n1716_07b:0771a02": "者？境妙則通，一切具有；乘妙則別，究竟在佛。",
    "T33n1716_07b:0771a03": "感應、神通、說法，皆是果上之益，若未證果，不",
    "T33n1716_07b:0771a04": "論此益。若於六即位中得四即益，理即、究",
    "T33n1716_07b:0771a05": "竟即，例如前，但得名字即中：智、行、位、眷屬、功",
    "T33n1716_07b:0771a06": "德，乃至分真即中：智、行、位、眷屬、功德。如身子",
    "T33n1716_07b:0771a07": "得記，四眾、天、龍歡喜，說偈云：「大智舍利弗，今",
    "T33n1716_07b:0771a08": "得受尊記，我等亦如是，悉當得作佛。」即是",
    "T33n1716_07b:0771a09": "生身菩薩聞迹門說法，得益之相也。發本",
    "T33n1716_07b:0771a10": "顯迹，說佛壽長遠，觀佛三昧得大增長，從",
    "T33n1716_07b:0771a11": "此亦有生身菩薩，得十妙中之五益，六即",
    "T33n1716_07b:0771a12": "中之四益，損生增道云云。從二住去至一",
    "T33n1716_07b:0771a13": "生在，皆是法身得五益。何以故？應生聞本",
    "T33n1716_07b:0771a14": "地功德，觀佛三昧，轉更深廣，不可稱量，不",
    "T33n1716_07b:0771a15": "比前來迹中之益。何者？佛境轉深，功德亦",
    "T33n1716_07b:0771a16": "大。故〈分別功德品〉云：「佛說希有法，昔所未",
    "T33n1716_07b:0771a17": "曾聞，世尊有大力，壽命不可量。」說得法",
    "T33n1716_07b:0771a18": "利者，歡喜充遍身，或住不退地，或得陀羅",
    "T33n1716_07b:0771a19": "尼。即是生、法二身得益之相。若論實道得益，",
    "T33n1716_07b:0771a20": "兩處不殊，而權智事用，不得相比。喻如慧",
    "T33n1716_07b:0771a21": "解脫、俱解脫，無漏不二，而功德優劣。前迹門",
    "T33n1716_07b:0771a22": "得道，止齊無生法忍；本門得道，齊餘一生在，",
    "T33n1716_07b:0771a23": "以塵為數，多小深淺，豈同於前？當揀彼文，",
    "T33n1716_07b:0771a24": "從發心處即是六根淨位，乃至一生在，即是",
    "T33n1716_07b:0771a25": "最後分真云云。又流通利益者，前流通迹門，",
    "T33n1716_07b:0771a26": "是諸發誓菩薩及諸羅漢得授記者，此土、他",
    "T33n1716_07b:0771a27": "土弘經，論其功德。觀文，但明冥利，不說",
    "T33n1716_07b:0771a28": "顯益。今說本門，付囑一切諸佛所有之法，",
    "T33n1716_07b:0771b01": "兼得迹門法也。秘奧之藏，即是本迹中實相",
    "T33n1716_07b:0771b02": "也。一切甚深之事，即是本迹中因果也。如此",
    "T33n1716_07b:0771b03": "等法，付囑千世界微塵菩薩，法身地弘經，",
    "T33n1716_07b:0771b04": "何但如生身，此土、他土弘經耶？十法界身遊",
    "T33n1716_07b:0771b05": "諸國土，則有冥、顯兩益也。疑者云：法身常有",
    "T33n1716_07b:0771b06": "佛，何須菩薩弘？但弘之在人，待時待伴，",
    "T33n1716_07b:0771b07": "如佛雖在世，而文殊入龍宮，法身處雖有",
    "T33n1716_07b:0771b08": "佛，復須外緣。故佛付囑，吐舌摩頂，種種相",
    "T33n1716_07b:0771b09": "貌，殷勤付囑，令弘此法得無量微妙功德。",
    "T33n1716_07b:0771b10": "其有聞者，妙益不可稱數。故文云：若有聞",
    "T33n1716_07b:0771b11": "佛說壽量，一切皆歡喜，得無量無漏功德之",
    "T33n1716_07b:0771b12": "果報。即此意也。",
    "T33n1716_07b:0771b13": "○十、觀心者，本妙長遠，豈可觀心？雖不即",
    "T33n1716_07b:0771b14": "是，亦不離心。何者？佛如、眾生如，一如無二",
    "T33n1716_07b:0771b15": "如，佛既觀心，得此本妙，迹用廣大，不可稱",
    "T33n1716_07b:0771b16": "說。我如如佛如，亦當觀心，出此大利。亦",
    "T33n1716_07b:0771b17": "願我如，速如佛如。故文云：「聞佛壽無量，深",
    "T33n1716_07b:0771b18": "心須臾信，其福過於彼。願我於未來，長壽",
    "T33n1716_07b:0771b19": "度眾生，如今日世尊，諸釋中之王，道場師子",
    "T33n1716_07b:0771b20": "吼，說法無所畏。我等於未來，一切所尊",
    "T33n1716_07b:0771b21": "敬，坐於道場時，說壽亦如是。」此即觀心本",
    "T33n1716_07b:0771b22": "妙，得六即利益之相云云。",
    "T33n1716_07b:0771b23": "△問：大妙云何？答：此應三雙六句分別云云。",
    "T33n1716_07b:0771b24": "文云：「佛自住大乘。」又云：「如是大果報。」又云：",
    "T33n1716_07b:0771b25": "「有大車。」而題稱為妙。如《涅槃》云：「大般涅槃，",
    "T33n1716_07b:0771b26": "微妙經典。」而題稱為大，即妙是大，即大是",
    "T33n1716_07b:0771b27": "妙也。《大品》云：「色非深非妙，乃至識非深非",
    "T33n1716_07b:0771b28": "妙。」此是大破妙。此文云：「一切法空寂，無漏、無",
    "T33n1716_07b:0771c01": "為、無大、無小。」此是妙破大。如大阿羅漢，此",
    "T33n1716_07b:0771c02": "大猶修於妙，如滅、止、妙、離，此妙猶更修大云",
    "T33n1716_07b:0771c03": "云。問：若大妙一等，餘經俱應稱妙。答：餘經",
    "T33n1716_07b:0771c04": "通論，約理大妙不殊，而別帶方便；此經不",
    "T33n1716_07b:0771c05": "帶方便，故別稱妙。小乘得入，發迹顯本，故",
    "T33n1716_07b:0771c06": "別稱妙。問：大小俱稱妙，大小俱明常，一往",
    "T33n1716_07b:0771c07": "斥之云云。小乘滅止妙離，名同理異，不得是",
    "T33n1716_07b:0771c08": "常，並云不得是妙？答：妙名不可思議，小乘",
    "T33n1716_07b:0771c09": "真諦，亡言絕慮，通得是不思議，通名為妙",
    "T33n1716_07b:0771c10": "耳。次當縱之，亦得以三無為稱常而常",
    "T33n1716_07b:0771c11": "異。又並既俱稱常，亦俱會一？答：會諸見同",
    "T33n1716_07b:0771c12": "入真，而會異。又並俱無常俱麁，俱不會耶！例",
    "T33n1716_07b:0771c13": "通而義異，云何大乘無常？大乘非但無無",
    "T33n1716_07b:0771c14": "常，亦無於常，以無於常，故言無常，云何大",
    "T33n1716_07b:0771c15": "乘是麁！夫有言說即名為麁，云何大乘不",
    "T33n1716_07b:0771c16": "會耶！一切諸法皆是佛法，更何所會云云。",
    "T33n1716_07b:0771c17": "△次、釋蓮華者，為四意：一、定法譬。二、引舊",
    "T33n1716_07b:0771c18": "釋。三、出經論。四、正解釋。定法譬者，權實",
    "T33n1716_07b:0771c19": "難顯，借喻蓮華，譬於妙法。又七喻文多，",
    "T33n1716_07b:0771c20": "故以譬標題。又解云：蓮華非譬，當體得",
    "T33n1716_07b:0771c21": "名。類如劫初，萬物無名，聖人觀理，準則",
    "T33n1716_07b:0771c22": "作名：如蛛羅引絲，倣之結網；蓬飛獨運，",
    "T33n1716_07b:0771c23": "依而造車；浮槎汎流而立舟；鳥跡成文而",
    "T33n1716_07b:0771c24": "寫字；皆法理而制事耳。今蓮華之稱，",
    "T33n1716_07b:0771c25": "非是假喻，乃是法華法門；法華法門清淨，",
    "T33n1716_07b:0771c26": "因果微妙，名此法門為蓮華，即是法華",
    "T33n1716_07b:0771c27": "三昧當體之名，非譬喻也。餘經多自釋",
    "T33n1716_07b:0771c28": "名，此經無解，或是其文未度耳。而此兩釋",
    "T33n1716_07b:0771c29": "皆有道理，今融二意。問：蓮華定是法華三昧",
    "T33n1716_07b:0772a01": "之蓮華？定是華草之蓮華？答：定是法蓮華，法",
    "T33n1716_07b:0772a02": "蓮華難解，故草華為喻。利根即名解理，不",
    "T33n1716_07b:0772a03": "假譬喻，但作法華之解。中、下未悟，須譬乃",
    "T33n1716_07b:0772a04": "知，以易解之蓮華，喻難解之蓮華。故有三",
    "T33n1716_07b:0772a05": "周說法，逗上、中、下根。約上根是法名，約中、",
    "T33n1716_07b:0772a06": "下是譬名；三根合論，雙標法譬。如此解者，",
    "T33n1716_07b:0772a07": "與誰為諍耶！今且依法譬為釋也。二、引舊",
    "T33n1716_07b:0772a08": "解。叡師序云：「未敷名屈摩羅，將落名迦摩",
    "T33n1716_07b:0772a09": "羅，處中盛時名分陀利。」遠師云：分陀利伽是",
    "T33n1716_07b:0772a10": "蓮華開喻，然體逐時，遷名隨色變，故有三",
    "T33n1716_07b:0772a11": "名也。《大經》亦云：「人中蓮華、分陀利華。」二名並",
    "T33n1716_07b:0772a12": "題者，應有通、別之異。今取蓮華是通；分陀",
    "T33n1716_07b:0772a13": "利是別稱。道朗云：鮮白色，或翻為赤色，或翻",
    "T33n1716_07b:0772a14": "為最香，如此皆是開盛之義，舉分陀利，則",
    "T33n1716_07b:0772a15": "兼之矣！問：梵本舉別，此方用通，何也？答：外",
    "T33n1716_07b:0772a16": "國有三時名，此方則無，但舉通名，通自兼",
    "T33n1716_07b:0772a17": "別。他解蓮華有十六義：蓮華從緣生，譬佛",
    "T33n1716_07b:0772a18": "性從緣起；蓮華能生梵王，譬從緣生佛；蓮",
    "T33n1716_07b:0772a19": "華生必在淤泥，譬解起生死；蓮華是瑞見",
    "T33n1716_07b:0772a20": "者歡喜，譬見者成佛；蓮華從微之著，譬一",
    "T33n1716_07b:0772a21": "禮一念皆得作佛；蓮華必俱，譬因果亦俱；華",
    "T33n1716_07b:0772a22": "必蓮，譬因必作佛；蓮華，譬引入蓮華世界；",
    "T33n1716_07b:0772a23": "蓮華是佛所踐，譬眾聖託生。此十譬秖是今",
    "T33n1716_07b:0772a24": "家譬行妙中片意耳。蓮華生淤泥，淤泥不",
    "T33n1716_07b:0772a25": "染，譬一在三中，三不染一；蓮華三時異，",
    "T33n1716_07b:0772a26": "譬開三秖是一；蓮華有開有合，譬對緣有",
    "T33n1716_07b:0772a27": "隱有顯；蓮華於諸華最勝，譬諸說中第一；",
    "T33n1716_07b:0772a28": "華開實顯，譬巧說理顯；蓮華有三時異，譬",
    "T33n1716_07b:0772b01": "權實適時。此六譬秖是今家說法妙中片意",
    "T33n1716_07b:0772b02": "耳。如光宅云：餘華華果不俱，譬餘經偏",
    "T33n1716_07b:0772b03": "明因果；此蓮華華果必俱，譬此經雙辨因",
    "T33n1716_07b:0772b04": "果；弟子門明因，師門明果，故借蓮華為喻。",
    "T33n1716_07b:0772b05": "今謂此解語略而義偏。若迹門師、弟，各有因",
    "T33n1716_07b:0772b06": "果，文云：「我盡行諸佛所有道法……道場得成",
    "T33n1716_07b:0772b07": "果。」即師之因果；會三歸一即弟子因，得記作",
    "T33n1716_07b:0772b08": "佛即弟子果。本門云：我本行菩薩道時，即師",
    "T33n1716_07b:0772b09": "因；我得佛已來，甚大久遠，即師果；我昔教",
    "T33n1716_07b:0772b10": "其初發心，即弟子因；今皆住不退，悉當得",
    "T33n1716_07b:0772b11": "成佛，即弟子果。彼義偏略，故不用。且助成",
    "T33n1716_07b:0772b12": "其語，如四微色法，不當華之與蓮，而約微",
    "T33n1716_07b:0772b13": "論華論蓮；今實相之理，不當本迹因果，而",
    "T33n1716_07b:0772b14": "約理明於本迹因果耳。又如四微不當開",
    "T33n1716_07b:0772b15": "之與合，而約微論開合；實相不當權實，",
    "T33n1716_07b:0772b16": "而約實相論開權顯實，發迹顯本耳。三、引",
    "T33n1716_07b:0772b17": "經論者，《法華論》列十七名：一、無量義。二、最",
    "T33n1716_07b:0772b18": "勝。三、大方等。四、教菩薩法。五、佛所護念。六、諸",
    "T33n1716_07b:0772b19": "佛祕藏。七、一切佛藏。八、一切佛密字。九、生一",
    "T33n1716_07b:0772b20": "切佛。十、一切佛道場。十一、一切佛所轉法輪。",
    "T33n1716_07b:0772b21": "十二、一切佛堅固舍利。十三、諸佛大巧方便。",
    "T33n1716_07b:0772b22": "十四、說一乘。十五、第一義住。十六、妙法蓮華。",
    "T33n1716_07b:0772b23": "十七、法門攝無量名字句身，頻婆羅、阿閦婆",
    "T33n1716_07b:0772b24": "等。餘名悉不解釋，唯列十七名。次、解蓮華",
    "T33n1716_07b:0772b25": "有二義：一、出水義，不可盡出離小乘泥濁",
    "T33n1716_07b:0772b26": "水故。復有義蓮華出泥水，喻諸聲聞入如",
    "T33n1716_07b:0772b27": "來大眾中坐，如諸菩薩坐蓮華上，聞說無",
    "T33n1716_07b:0772b28": "上智慧清淨境界，證如來密藏故。二、華開",
    "T33n1716_07b:0772c01": "者，眾生於大乘中，心怯弱不能生信故，開",
    "T33n1716_07b:0772c02": "示如來淨妙法身，令生信心故。今解論意，",
    "T33n1716_07b:0772c03": "若言令眾生見淨妙法身者，此以妙因開",
    "T33n1716_07b:0772c04": "發為蓮華也。若言入如來大眾坐蓮華",
    "T33n1716_07b:0772c05": "上者，此以妙報國土為蓮華也。何者？盧舍",
    "T33n1716_07b:0772c06": "那佛處蓮華藏海，共大菩薩皆非生死人。",
    "T33n1716_07b:0772c07": "若聲聞得入於此，即妙報國土為蓮華也。",
    "T33n1716_07b:0772c08": "彼論望今意，乃是行、位兩妙耳。《大集》云：「憐愍",
    "T33n1716_07b:0772c09": "為莖、智慧葉、三昧為鬚、解脫敷，菩薩蜂王",
    "T33n1716_07b:0772c10": "食甘露，我今敬禮佛蓮華。又以戒、定、慧陀",
    "T33n1716_07b:0772c11": "羅尼為纓珞，莊嚴菩薩。」今解經，當是菩薩",
    "T33n1716_07b:0772c12": "攬四法成假名人，如蜂在華；復以前四法",
    "T33n1716_07b:0772c13": "自資，如蜂食華也。四、正釋者，若依《大集》，行",
    "T33n1716_07b:0772c14": "法因果為蓮華，菩薩處上即是因華，禮佛",
    "T33n1716_07b:0772c15": "蓮華即是果華。若依《法華論》，以依報國土",
    "T33n1716_07b:0772c16": "為蓮華，復由菩薩修蓮華行，報得蓮華國",
    "T33n1716_07b:0772c17": "土。當知依正因果悉是蓮華之法，何須譬",
    "T33n1716_07b:0772c18": "顯？為鈍根人不解法性蓮華故，舉世華",
    "T33n1716_07b:0772c19": "為譬，亦應何妨！然經文兩處，說優曇鉢華",
    "T33n1716_07b:0772c20": "時一現耳。此華若生，輪王應出。若說此經，",
    "T33n1716_07b:0772c21": "即授佛記，法王王世也。此靈瑞華似蓮華，",
    "T33n1716_07b:0772c22": "故以為喻。若從此意，即是借喻，喻於妙法。",
    "T33n1716_07b:0772c23": "夫喻有少喻、遍喻，如《涅槃》云云但少喻，以月",
    "T33n1716_07b:0772c24": "喻面，不得求其眉目；雪出況象，不可覓",
    "T33n1716_07b:0772c25": "其尾牙。今法華三昧無以為喻，喻此蓮",
    "T33n1716_07b:0772c26": "華耳。夫華有多種，已如前說。唯此蓮華，華",
    "T33n1716_07b:0772c27": "果俱多，可譬因含萬行、果圓萬德，故以",
    "T33n1716_07b:0772c28": "為譬。又餘華麁，喻九法界十如是因果；此",
    "T33n1716_07b:0773a01": "華妙，喻佛法界十如因果。又、以此華喻佛",
    "T33n1716_07b:0773a02": "法界迹、本兩門，各有三喻。喻迹者：一、華生",
    "T33n1716_07b:0773a03": "必有於蓮，為蓮而華，蓮不可見，此譬",
    "T33n1716_07b:0773a04": "約實明權、意在於實，無能知者。文云：「我意",
    "T33n1716_07b:0773a05": "難可測，無能發問者。」又云：「隨宜所說，意",
    "T33n1716_07b:0773a06": "趣難解。」二、華開故蓮現，而須華養蓮，譬權",
    "T33n1716_07b:0773a07": "中有實，而不能知。今開權顯實，意須於權，",
    "T33n1716_07b:0773a08": "廣識恒沙佛法者，秖為成實，使深識佛知",
    "T33n1716_07b:0773a09": "見耳。三、華落蓮成，即喻廢三顯一，唯一佛",
    "T33n1716_07b:0773a10": "乘直至道場。菩薩有行，見不了了，但如華",
    "T33n1716_07b:0773a11": "開；諸佛以不行故，見則了了，譬如華落蓮",
    "T33n1716_07b:0773a12": "成。此三譬迹門，從初方便，引入大乘，終竟",
    "T33n1716_07b:0773a13": "圓滿也。又三譬譬本門者：一、華必有蓮，譬",
    "T33n1716_07b:0773a14": "迹必有本，迹含於本。意雖在本，佛旨難知，",
    "T33n1716_07b:0773a15": "彌勒不識。二、華開蓮現，譬開迹顯本，意在",
    "T33n1716_07b:0773a16": "於迹。能令菩薩識佛方便，既識迹已，還識",
    "T33n1716_07b:0773a17": "於本，增道損生。三、華落蓮成，譬廢迹顯本。既",
    "T33n1716_07b:0773a18": "識本已不復迷迹，但於法身修道，圓滿上",
    "T33n1716_07b:0773a19": "地也。此三譬，譬本門，始從初開，終至本地。",
    "T33n1716_07b:0773a20": "二門六譬，各有所擬：初、重約佛界十如，施",
    "T33n1716_07b:0773a21": "出九界十如。次、重開九界十如，顯佛界十",
    "T33n1716_07b:0773a22": "如。三、重廢九界十如，成佛界十如。三譬攝",
    "T33n1716_07b:0773a23": "得迹門始終盡。若得此意，十二因緣、四諦、三",
    "T33n1716_07b:0773a24": "諦，等智、行、位，乃至功德利益，亦用此譬譬",
    "T33n1716_07b:0773a25": "之云云。第四、重約本佛界十如，施出迹中佛",
    "T33n1716_07b:0773a26": "界十如。第五、重開迹中佛界十如，顯出本中",
    "T33n1716_07b:0773a27": "佛界十如。第六、重廢迹中佛界十如，成本中",
    "T33n1716_07b:0773a28": "佛界十如。始終圓滿開合具足，是為少分以",
    "T33n1716_07b:0773b01": "蓮華為譬也。多分喻者，《釋論》解師子吼義，",
    "T33n1716_07b:0773b02": "從深山谷種生長，身力手足，爪牙頭尾，震吼",
    "T33n1716_07b:0773b03": "等譬，譬師子吼法門。亦如《大經》，明波利質",
    "T33n1716_07b:0773b04": "多樹，黃嘴皰果等，遍喻行人。今亦如是，從",
    "T33n1716_07b:0773b05": "初種子乃至蓮成，喻於妙法也。譬如石蓮，",
    "T33n1716_07b:0773b06": "烏皮在外，白肉在內，四微為質，卷荷欲生，",
    "T33n1716_07b:0773b07": "微細眾具，開華、布鬚、蓮實、房成，初後不異",
    "T33n1716_07b:0773b08": "蓮華，始終十義具足。譬佛界眾生，始自無",
    "T33n1716_07b:0773b09": "明，終至佛果，十如是法，無有缺減。總譬",
    "T33n1716_07b:0773b10": "竟。譬如石蓮，黑則叵染，硬則叵壞，不方不",
    "T33n1716_07b:0773b11": "圓，不生不滅。劫初無種故不生，今不異",
    "T33n1716_07b:0773b12": "初故不滅，是名蓮子相。一切眾生自性清",
    "T33n1716_07b:0773b13": "淨心，亦復如是，不為客塵所染，生死重",
    "T33n1716_07b:0773b14": "積，而心性不住、不動、不生不滅，即是佛界",
    "T33n1716_07b:0773b15": "如是相。《淨名》曰：「一切眾生即菩提相。」即其義",
    "T33n1716_07b:0773b16": "也。譬如蓮子，雖復烏皮淤泥之中，白肉不",
    "T33n1716_07b:0773b17": "改，一切眾生了因智慧，亦復如是。五住淤",
    "T33n1716_07b:0773b18": "泥，生死果報，一切智願，猶在不失，是名佛界",
    "T33n1716_07b:0773b19": "如是性，故言煩惱即菩提。又諸法不生般若",
    "T33n1716_07b:0773b20": "生，即其義也。譬如蓮子在淤泥中，而四微",
    "T33n1716_07b:0773b21": "不朽，是名蓮子體。一切眾生正因佛性，亦復",
    "T33n1716_07b:0773b22": "如是。常樂我淨，不動不壞，名佛界如是體。",
    "T33n1716_07b:0773b23": "《大經》言：「是味真正停留在山，草木叢林不能",
    "T33n1716_07b:0773b24": "覆滅。」即其義也。譬如蓮子為皮殼所籠，為",
    "T33n1716_07b:0773b25": "泥所沒，而卷荷在心，而有生長以氣，一切",
    "T33n1716_07b:0773b26": "眾生心亦如是，雖為苦果所縛，集惑所沈，",
    "T33n1716_07b:0773b27": "而能於中發菩提心，甚大雄猛如師子乳，",
    "T33n1716_07b:0773b28": "如師子筋弦，是名佛界如是力。經言：「若發",
    "T33n1716_07b:0773c01": "菩提心，動無邊生死，破無始有輪」，閻浮人",
    "T33n1716_07b:0773c02": "未見果而能勇猛發心也。譬如蓮子，雖復",
    "T33n1716_07b:0773c03": "微小，烏皮之內，具有根、莖、華、葉、鬚、臺、眾具頓",
    "T33n1716_07b:0773c04": "足，是名蓮子如是作。一切眾生初發菩提心，",
    "T33n1716_07b:0773c05": "亦復如是，明解決定，慈悲誓願，上求下化，誓",
    "T33n1716_07b:0773c06": "取成就，志不疲退，是名佛界如是作。《華首",
    "T33n1716_07b:0773c07": "經》言：「一切諸功德，皆在初心中。」即其義也。譬",
    "T33n1716_07b:0773c08": "如蓮子，根依淤泥而華處虛空，風日照動，",
    "T33n1716_07b:0773c09": "晝夜增長，榮耀頓足。一切眾生，亦復如是，",
    "T33n1716_07b:0773c10": "從無明際，發菩提心，修菩薩行，出離生死，",
    "T33n1716_07b:0773c11": "入法性中，因行成就，值於佛日，被神通風，",
    "T33n1716_07b:0773c12": "其心念念，入薩婆若海，此名佛界如是因。經",
    "T33n1716_07b:0773c13": "言：「於無量劫所作功德，不如五莖蓮華上",
    "T33n1716_07b:0773c14": "然燈佛得功德多。」此是真因成就，即其義",
    "T33n1716_07b:0773c15": "也。譬如蓮華，鬚蘂圍遶在華內蓮外，此名",
    "T33n1716_07b:0773c16": "蓮華如是緣。菩薩亦如是，於真因中，具足",
    "T33n1716_07b:0773c17": "萬行六波羅蜜，一行一切行，資助於因，如",
    "T33n1716_07b:0773c18": "鬚在華內，若得果時，眾行休息，如鬚在蓮",
    "T33n1716_07b:0773c19": "外，是名佛界如是緣。經言：「盡行諸佛，所有",
    "T33n1716_07b:0773c20": "道法。」即其義也。譬如蓮華，華成結蓮，而華",
    "T33n1716_07b:0773c21": "葉零落，臺子成實，此名蓮子如是果。菩薩亦",
    "T33n1716_07b:0773c22": "如是，真因所感，無上菩提，大果圓滿，究竟成",
    "T33n1716_07b:0773c23": "實，是名佛界如是果。故經言：「佛子行道已，",
    "T33n1716_07b:0773c24": "來世得作佛。」即其義也。譬如蓮實，房臺包",
    "T33n1716_07b:0773c25": "遶，此名蓮子如是報。菩薩亦如是，大果圓",
    "T33n1716_07b:0773c26": "滿，無上報足，習果之果，依於報果，如實依",
    "T33n1716_07b:0773c27": "臺。經言：「如是大果報，久修業所得。」即其義",
    "T33n1716_07b:0773c28": "也。譬如泥蓮四微，處空蓮四微，初後不異，",
    "T33n1716_07b:0774a01": "此名蓮子本末等。一切眾生亦如是，本有四",
    "T33n1716_07b:0774a02": "德，隱名如來藏，修成四德顯，名為法身，性德",
    "T33n1716_07b:0774a03": "修德，常樂我淨，一而無二，是名佛界十如本",
    "T33n1716_07b:0774a04": "末究竟等。經言：「眾生如佛如，一如無二如。」即",
    "T33n1716_07b:0774a05": "其義也。是用蓮華譬十如境竟。次、用蓮華",
    "T33n1716_07b:0774a06": "譬十二因緣者，烏皮淤泥，水草重覆，通如",
    "T33n1716_07b:0774a07": "上說也，即是無明支種子；能生力即是行支；",
    "T33n1716_07b:0774a08": "內有卷荷，華鬚備具，即是識、名色、六入、觸、受",
    "T33n1716_07b:0774a09": "支，含潤愛、取、有支；團圓盤屈，不能得出，即",
    "T33n1716_07b:0774a10": "是老死支。若能芽鋒萌動，鑽烏皮破，即是無",
    "T33n1716_07b:0774a11": "明滅；不復在烏皮內生，即是諸行滅；出㲉",
    "T33n1716_07b:0774a12": "殼外，即是老死滅，此略譬四種十二因緣",
    "T33n1716_07b:0774a13": "也。次、用蓮華譬四諦者，烏皮譬界內苦，白",
    "T33n1716_07b:0774a14": "肉譬界內集，泥譬界外集，水譬界外苦，道",
    "T33n1716_07b:0774a15": "滅可知。此通譬四種四諦也。次、用蓮華譬",
    "T33n1716_07b:0774a16": "二諦者，蓮藕莖葉等譬俗，蓮藕莖孔空譬",
    "T33n1716_07b:0774a17": "真，此通譬七種二諦也。次、用蓮華譬三",
    "T33n1716_07b:0774a18": "諦者，真俗如前，四微擬常樂我淨，譬中道",
    "T33n1716_07b:0774a19": "第一義諦，此通譬五種三諦也。四微無生無",
    "T33n1716_07b:0774a20": "滅，譬一實諦。劫初無生，今時無滅，譬無諦",
    "T33n1716_07b:0774a21": "無說也。用蓮華譬境妙竟。次、更譬九妙",
    "T33n1716_07b:0774a22": "者，內有生性譬智妙，卷荷生性譬空智妙，",
    "T33n1716_07b:0774a23": "鬚葉生性譬假智妙，蓮臺四微生性譬中智",
    "T33n1716_07b:0774a24": "妙，此三生性譬一心三智妙也。蓮子雖小，",
    "T33n1716_07b:0774a25": "備有根、莖、華、葉，譬行妙，莖即慈悲，葉即智",
    "T33n1716_07b:0774a26": "慧，鬚即三昧，開敷即解脫。又葉以譬三慈",
    "T33n1716_07b:0774a27": "者，覆水青葉，譬眾生緣慈；覆水黃葉，譬法",
    "T33n1716_07b:0774a28": "緣慈；倚葉譬無緣慈。倚荷若出，蓮生不久，",
    "T33n1716_07b:0774b01": "無緣慈成，得記不久。又根、華、子、葉，利益人、",
    "T33n1716_07b:0774b02": "蜂即檀，香氣即尸，生泥不辱即忍，增長即",
    "T33n1716_07b:0774b03": "精進，柔濕即禪，不污即慧，齊此譬行妙也。",
    "T33n1716_07b:0774b04": "蓮譬理即位：芽鑽皮麁住位；芽出皮細住",
    "T33n1716_07b:0774b05": "位；鑽泥欲定位；齊泥未到位；出泥在水四",
    "T33n1716_07b:0774b06": "禪位；禪定如水，能洗欲塵，處水增長，譬無",
    "T33n1716_07b:0774b07": "色位；齊此譬觀行蓮華位；出水譬破見思，",
    "T33n1716_07b:0774b08": "相似蓮華十信位；處空含而欲敷，譬十住",
    "T33n1716_07b:0774b09": "位；鬚臺可識，譬十行位；隨日開迴，譬十迴",
    "T33n1716_07b:0774b10": "向位；敷舒成就荷負蜂蝶，譬十地位；鬚葉",
    "T33n1716_07b:0774b11": "零落，臺子獨在，譬休息眾行，妙覺圓滿，果上",
    "T33n1716_07b:0774b12": "無事，真常湛然，此皆譬位妙也。蓮有四微，",
    "T33n1716_07b:0774b13": "譬真性軌；蓮房內虛，莖藕中空，譬觀照軌；",
    "T33n1716_07b:0774b14": "臺房圍遶，譬資成軌。此譬三法乘妙也。蓮",
    "T33n1716_07b:0774b15": "成處空，影臨清水，譬顯機顯應；影臨濁水，",
    "T33n1716_07b:0774b16": "譬冥機冥應；影臨風浪之水，譬亦冥亦顯",
    "T33n1716_07b:0774b17": "機應。《大經》云：闇中樹影，夜影臨水，譬非冥",
    "T33n1716_07b:0774b18": "非顯機應，此等譬感應妙也。若風搖蓮華，",
    "T33n1716_07b:0774b19": "東昂西倒，向南映北，下風則合，上風則開者，",
    "T33n1716_07b:0774b20": "即譬東涌西沒、中涌邊沒等，此譬地動瑞。日",
    "T33n1716_07b:0774b21": "暮華合，譬入定瑞。日出華開，譬說法瑞。遠望",
    "T33n1716_07b:0774b22": "則紅，近望則白，赤華青葉，相映輝赫，譬放光",
    "T33n1716_07b:0774b23": "瑞。流芳遍野，譬栴檀風瑞。蘂粖飄颺，譬天雨",
    "T33n1716_07b:0774b24": "華瑞。風雨飄灑，翻珠相棠，譬天鼓自然鳴瑞。",
    "T33n1716_07b:0774b25": "此等皆譬神通妙也。華合未開，譬隱一乘，",
    "T33n1716_07b:0774b26": "分別說三；華葉正開，譬會三歸一，但說一",
    "T33n1716_07b:0774b27": "乘；華落蓮存，譬絕教冥理；若知如來常不",
    "T33n1716_07b:0774b28": "說法乃名多聞，此等譬說法妙也。從一藕",
    "T33n1716_07b:0774c01": "邊更生一華，展轉復生無量蓮華，譬業生",
    "T33n1716_07b:0774c02": "眷屬妙；從一蓮房墮子在泥，更生蓮華，展",
    "T33n1716_07b:0774c03": "轉復生無量蓮華，譬神通眷屬妙；掘移彼",
    "T33n1716_07b:0774c04": "藕，採彼蓮子，種於此池，蓮華熾盛，譬願生",
    "T33n1716_07b:0774c05": "眷屬妙；彼池飛來，如遊絲薄霧，入於此池，",
    "T33n1716_07b:0774c06": "蓮華熾盛，譬應生眷屬妙。魚鼈噞喁其下，",
    "T33n1716_07b:0774c07": "蜂蝶翔集其上，譬眾生果報清涼之妙益；見",
    "T33n1716_07b:0774c08": "者歡喜，譬於因益；採用其葉，譬三草益；採",
    "T33n1716_07b:0774c09": "用其華，譬妙小樹益；採用其蓮，譬妙大樹",
    "T33n1716_07b:0774c10": "益；採用其藕，譬妙實事益。此等譬功德利",
    "T33n1716_07b:0774c11": "益。如是等譬及餘無量譬喻，以譬迹中十妙",
    "T33n1716_07b:0774c12": "云云。次、譬本者，譬如一池蓮華始熟，熟已墮",
    "T33n1716_07b:0774c13": "落，投於泥水，方復生長，乃至成熟，如是展",
    "T33n1716_07b:0774c14": "轉更生熟，歲月既積，遂遍大池，華田布滿。",
    "T33n1716_07b:0774c15": "佛亦如是，本初修因證果已竟，為眾生故更",
    "T33n1716_07b:0774c16": "起方便，在生死中，示初發心，復示究竟。數",
    "T33n1716_07b:0774c17": "數生滅，無數百千，本地垂應，俯同凡俗，更",
    "T33n1716_07b:0774c18": "修五行。烏蓮更生莖葉，譬更修聖行；蓮子",
    "T33n1716_07b:0774c19": "四微，稍稍增長，譬更修天行；荷葉始生，譬",
    "T33n1716_07b:0774c20": "更修梵行；蓮子墮泥，譬同諸惡更修病",
    "T33n1716_07b:0774c21": "行；蓮芽始萌，譬同小善，更修嬰兒行。如是",
    "T33n1716_07b:0774c22": "三世益物，不可稱計，遍滿法界，無非分身、",
    "T33n1716_07b:0774c23": "垂迹、開迹、廢迹等益云云。若非蓮華，何由遍",
    "T33n1716_07b:0774c24": "喻上來諸法？法、譬雙辨，故稱妙法蓮華也。",
    "T33n1716_07b:0774c25": "妙法蓮華經玄義卷第七下"
}