{
    "T26n1521_007:0053a16": "十住毘婆沙論卷第七",
    "T26n1521_007:0053a18": "聖者龍樹造",
    "T26n1521_007:0053a19": "後秦龜茲國三藏鳩摩羅什譯",
    "T26n1521_007:0053a20": "◎分別法施品第十三",
    "T26n1521_007:0053a21": "菩薩於財施應如是修學又應修學法施",
    "T26n1521_007:0053a22": "如說。",
    "T26n1521_007:0053a23": "　眾施法施最　　智者應修行",
    "T26n1521_007:0053a24": "一切布施中第一最上最妙。所謂法施。是施",
    "T26n1521_007:0053a25": "智者所應行。問曰。何故但言智者應行法",
    "T26n1521_007:0053a26": "施。答曰。不智者若行法施即說異論。說",
    "T26n1521_007:0053a27": "異論故自失利亦失他利。問曰。何謂異",
    "T26n1521_007:0053a28": "論。答曰。佛欲滅度時告阿難。從今日後",
    "T26n1521_007:0053a29": "依修多羅莫依人。阿難云何名依修多羅",
    "T26n1521_007:0053b01": "不依人。有比丘來作是言。我現從佛聞現",
    "T26n1521_007:0053b02": "從佛受。是法是善是佛所教。是比丘語莫",
    "T26n1521_007:0053b03": "受莫捨。審諦聽已應以經律撿其所說。若",
    "T26n1521_007:0053b04": "不入修多羅不入毘尼。又復違逆諸法相",
    "T26n1521_007:0053b05": "義。應報是比丘言。是法或非佛所說。或長",
    "T26n1521_007:0053b06": "老謬受。何以故。是法不入修多羅不入毘",
    "T26n1521_007:0053b07": "尼。又復違逆諸法相義。是則非法非善非",
    "T26n1521_007:0053b08": "佛所教。如是知已即應除却。復有比丘來",
    "T26n1521_007:0053b09": "作是言。彼住處有大眾。有明經上座善說",
    "T26n1521_007:0053b10": "戒律。我現從彼聞。現從彼受。是法是善是",
    "T26n1521_007:0053b11": "佛所教。是比丘語莫受莫捨。審諦聽已應",
    "T26n1521_007:0053b12": "以經律撿其所說。若不入修多羅不入",
    "T26n1521_007:0053b13": "毘尼。又復違逆諸法相義。應報是比丘言。",
    "T26n1521_007:0053b14": "長老彼比丘僧法相善相。或作非法非善說。",
    "T26n1521_007:0053b15": "或長老謬受。何以故。是法不入修多羅不",
    "T26n1521_007:0053b16": "入毘尼。又復違逆諸法相義。是則非法非",
    "T26n1521_007:0053b17": "善非佛所教。如是知已即應除却。復有比",
    "T26n1521_007:0053b18": "丘來作是言。彼住處多諸比丘。持修多",
    "T26n1521_007:0053b19": "羅持毘尼持摩多羅迦。我現從彼聞現從",
    "T26n1521_007:0053b20": "彼受。是法是善是佛所教。是比丘語莫受",
    "T26n1521_007:0053b21": "莫捨。審諦聽已應以經律撿其所說。若不",
    "T26n1521_007:0053b22": "入修多羅不入毘尼。又復違逆諸法相",
    "T26n1521_007:0053b23": "義。應報是比丘言。長老彼比丘僧法相善",
    "T26n1521_007:0053b24": "相。或作非法非善說。或長老謬受。何以故。",
    "T26n1521_007:0053b25": "是法不入修多羅不入毘尼。又復違逆諸",
    "T26n1521_007:0053b26": "法相義。是則非法非善非佛所教。如是知",
    "T26n1521_007:0053b27": "已即應除却。復有比丘來作是言。彼住處",
    "T26n1521_007:0053b28": "中有長老比丘。多知多識人所尊重。我現從",
    "T26n1521_007:0053b29": "彼聞現從彼受。是法是善是佛所教。是比",
    "T26n1521_007:0053c01": "丘語莫受莫捨。審諦聽已應以經律撿其",
    "T26n1521_007:0053c02": "所說。若不入修多羅不入毘尼。又復違逆",
    "T26n1521_007:0053c03": "諸法相義。應報是比丘言。長老彼諸比丘",
    "T26n1521_007:0053c04": "法相善相。或作非法非善說。或長老謬受。何",
    "T26n1521_007:0053c05": "以故。是法不入修多羅不入毘尼。又復違",
    "T26n1521_007:0053c06": "逆諸法相義。是則非法非善非佛所教。如",
    "T26n1521_007:0053c07": "是知已即應除却。是四名異論。是故言智",
    "T26n1521_007:0053c08": "者不依異論而行清白法施。問曰。云何知",
    "T26n1521_007:0053c09": "諸施中法施第一。答曰。經說有二施財法",
    "T26n1521_007:0053c10": "施。二施之中法施為上。復次。",
    "T26n1521_007:0053c11": "　決定王經中　　讚說法功德",
    "T26n1521_007:0053c12": "　及說法儀式　　應常修習行",
    "T26n1521_007:0053c13": "若菩薩欲以法施眾生者。應如決定王大",
    "T26n1521_007:0053c14": "乘經中稱讚法師功德及說法儀式隨順修",
    "T26n1521_007:0053c15": "學。謂說法者應行四法。何等為四。一者廣",
    "T26n1521_007:0053c16": "博多學能持一切言辭章句。二者決定善知",
    "T26n1521_007:0053c17": "世間出世間諸法生滅相。三者得禪定慧。",
    "T26n1521_007:0053c18": "於諸經法隨順無諍。四者不增不損如所",
    "T26n1521_007:0053c19": "說行。說法者處師子座復有四法。何等為",
    "T26n1521_007:0053c20": "四。一者欲昇高座。先應恭敬禮拜大眾",
    "T26n1521_007:0053c21": "然後昇座。二者眾有女人應觀不淨。三者",
    "T26n1521_007:0053c22": "威儀視瞻有大人相。敷演法音顏色和悅人",
    "T26n1521_007:0053c23": "皆信受。不說外道經書心無怯畏。四者於",
    "T26n1521_007:0053c24": "惡言問難當行忍辱。處師子座復有四法。",
    "T26n1521_007:0053c25": "何等為四。一者於諸眾生生饒益想。二者",
    "T26n1521_007:0053c26": "於諸眾生不生我想。三者於諸文字不",
    "T26n1521_007:0053c27": "生法想。四者願諸眾生從我聞法者於阿",
    "T26n1521_007:0053c28": "耨多羅三藐三菩提而不退轉。處師子座復",
    "T26n1521_007:0053c29": "有四法。何等為四。一者善能安住陀羅尼",
    "T26n1521_007:0054a01": "門。深信樂法。二者善得般舟三昧。勤行精進",
    "T26n1521_007:0054a02": "持戒清淨。三者不樂一切生處。不貪利養。",
    "T26n1521_007:0054a03": "不求果報。四者於三解脫心無有疑。又能",
    "T26n1521_007:0054a04": "善起諸深三昧具足威儀。憶念堅固有念",
    "T26n1521_007:0054a05": "安慧。不調戲不輕躁。不無羞不癡亂。言",
    "T26n1521_007:0054a06": "無錯謬守護諸根不貪美味。善攝手足",
    "T26n1521_007:0054a07": "所念不忘。樂行頭陀分別世間出世間法。",
    "T26n1521_007:0054a08": "心無疑悔言辭章句不可窮盡。為諸聽者",
    "T26n1521_007:0054a09": "求安隱利不求他過。有如是法應處師",
    "T26n1521_007:0054a10": "子座。復有四法。一不自輕身。二不輕聽",
    "T26n1521_007:0054a11": "者。三不輕所說。四不為利養。佛告阿難。",
    "T26n1521_007:0054a12": "說法者應說何法。阿難。所可說法不可示",
    "T26n1521_007:0054a13": "不可說無相無為。世尊。法若爾者云何可說。",
    "T26n1521_007:0054a14": "阿難。是法甚深。如來以四相方便而為演",
    "T26n1521_007:0054a15": "說。一以音聲。二以名字。三以語言。四以義",
    "T26n1521_007:0054a16": "理。又以四因緣而為說法。一者為度應度",
    "T26n1521_007:0054a17": "眾生。二者但說色受想行識名字。三者以種",
    "T26n1521_007:0054a18": "種文辭章句利益眾生。四者雖說名字而",
    "T26n1521_007:0054a19": "亦不得。譬如鉢油清淨無垢。於中觀者自",
    "T26n1521_007:0054a20": "見面相。阿難。汝若見若聞智慧男子若持戒",
    "T26n1521_007:0054a21": "女人若聖弟子能作是說我於鉢油見實",
    "T26n1521_007:0054a22": "人不。世尊我不聞不見智慧男子持戒女人",
    "T26n1521_007:0054a23": "若聖弟子能作是言我於鉢油見真實人。",
    "T26n1521_007:0054a24": "何以故。智者先知鉢油非有何況有人。但",
    "T26n1521_007:0054a25": "以假名說言鉢油而見人相。阿難。如來亦",
    "T26n1521_007:0054a26": "復如是。但以名字假有所說。阿難。如來以",
    "T26n1521_007:0054a27": "四因緣而為說法。眾生聞者心得安樂。種",
    "T26n1521_007:0054a28": "涅槃因。如來說法音聲遍滿十方世界。眾生",
    "T26n1521_007:0054a29": "聞者心得歡喜。離諸惡趣生兜術天。如來",
    "T26n1521_007:0054b01": "聲中無男無女。男不取女相女不取男相。",
    "T26n1521_007:0054b02": "如來音者不惱眾生不壞諸法。但為示現",
    "T26n1521_007:0054b03": "音聲之性。說法者應習行是事。應隨所行",
    "T26n1521_007:0054b04": "而為法施。施者受者所得果報。後當廣說。",
    "T26n1521_007:0054b05": "歸命相品第十四",
    "T26n1521_007:0054b06": "上已解說財施法施。今更分別。",
    "T26n1521_007:0054b07": "　白衣在家者　　應多行財施",
    "T26n1521_007:0054b08": "　餘諸善行法　　今當復解說",
    "T26n1521_007:0054b09": "是二施中。在家之人當行財施。出家之人當",
    "T26n1521_007:0054b10": "行法施。何以故。在家法施不及出家。以",
    "T26n1521_007:0054b11": "聽受法者於在家人信心淺薄故。又在家",
    "T26n1521_007:0054b12": "之人多有財物。出家之人於諸經法讀誦通",
    "T26n1521_007:0054b13": "達為人解說在眾無畏。非在家人之所",
    "T26n1521_007:0054b14": "能及。又使聽者起恭敬心不及出家。又若",
    "T26n1521_007:0054b15": "欲說法降伏人心不及出家。如說。",
    "T26n1521_007:0054b16": "　先自修行法　　然後教餘人",
    "T26n1521_007:0054b17": "　乃可作是言　　汝隨我所行",
    "T26n1521_007:0054b18": "是事出家者所宜。非在家者所行。又說。",
    "T26n1521_007:0054b19": "　身自行不善　　安能令彼善",
    "T26n1521_007:0054b20": "　自不得寂滅　　何能令人寂",
    "T26n1521_007:0054b21": "　是故身自善　　能令彼行善",
    "T26n1521_007:0054b22": "　自身得寂滅　　能令人得寂",
    "T26n1521_007:0054b23": "善法寂滅。是出家者之所應行。又出家之人",
    "T26n1521_007:0054b24": "於聽法者恭敬心勝。又出家之人若行財",
    "T26n1521_007:0054b25": "施則妨餘善。又妨行遠離阿練若處空閑",
    "T26n1521_007:0054b26": "林澤。出家之人若樂財施悉妨修行。如是",
    "T26n1521_007:0054b27": "等事。若行財施必至聚落與白衣從事多",
    "T26n1521_007:0054b28": "有言說。若不從事無由得財。若出入聚",
    "T26n1521_007:0054b29": "落見聞聲色。諸根難攝發起三毒。又於持",
    "T26n1521_007:0054c01": "戒忍辱精進禪定智慧心薄。又與白衣從",
    "T26n1521_007:0054c02": "事。利養垢染發起愛恚慳嫉煩惱。惟心思",
    "T26n1521_007:0054c03": "惟力。而自抑制心志。弱者或不自制。或乃",
    "T26n1521_007:0054c04": "致死。或得死等諸惱苦患貪著五欲捨戒",
    "T26n1521_007:0054c05": "還俗故名為死。或能反戒多起重罪。是名",
    "T26n1521_007:0054c06": "死等諸惱苦患。以是因緣故。於出家者稱",
    "T26n1521_007:0054c07": "歎法施。於在家者稱歎財施。如是廣說在",
    "T26n1521_007:0054c08": "家菩薩所行財施。餘諸善行今當說之。發",
    "T26n1521_007:0054c09": "心菩薩先應歸依佛歸依法歸依僧。從",
    "T26n1521_007:0054c10": "三歸所得功德。皆應迴向阿耨多羅三",
    "T26n1521_007:0054c11": "藐三菩提。復次。",
    "T26n1521_007:0054c12": "　歸依佛法僧　　菩薩所應知",
    "T26n1521_007:0054c13": "菩薩應當如實善解歸依佛歸依法歸依",
    "T26n1521_007:0054c14": "僧。問曰。云何名為歸依佛。答曰。",
    "T26n1521_007:0054c15": "　不捨菩提心　　不壞所受法",
    "T26n1521_007:0054c16": "　不捨大悲心　　不貪樂餘乘",
    "T26n1521_007:0054c17": "　如是則名為　　如實歸依佛",
    "T26n1521_007:0054c18": "菩提心者。發心求佛不休不息不捨是心。",
    "T26n1521_007:0054c19": "不壞所受法者。謂菩薩各受所樂善法",
    "T26n1521_007:0054c20": "戒行。是行應行是不應作。若應諸波羅蜜。",
    "T26n1521_007:0054c21": "若應四功德處。如是等種種善法。為利益",
    "T26n1521_007:0054c22": "眾生故。受持修行不令毀缺。大悲心者欲",
    "T26n1521_007:0054c23": "度苦惱眾生為求佛道乃至夢中亦不離",
    "T26n1521_007:0054c24": "大悲。不貪餘乘者。深信樂佛道故。不貪",
    "T26n1521_007:0054c25": "聲聞辟支佛乘。有是法故。當知如實歸",
    "T26n1521_007:0054c26": "依佛。問曰。云何名為歸依法。答曰。",
    "T26n1521_007:0054c27": "　親近說法者　　一心聽受法",
    "T26n1521_007:0054c28": "　念持而演說　　名為歸依法",
    "T26n1521_007:0054c29": "說法者於佛深法解說敷演。開示善惡斷",
    "T26n1521_007:0055a01": "諸疑惑。常數親近往至其所。供養恭敬一心",
    "T26n1521_007:0055a02": "聽受。以憶念力執持不忘。思惟籌量隨順",
    "T26n1521_007:0055a03": "義趣。然後為人如知演說。以是法施功德。",
    "T26n1521_007:0055a04": "迴向佛道。是名歸依法。問曰。云何名為歸",
    "T26n1521_007:0055a05": "依僧。答曰。",
    "T26n1521_007:0055a06": "　若諸聲聞人　　未入法位者",
    "T26n1521_007:0055a07": "　令發無上心　　使得佛十力",
    "T26n1521_007:0055a08": "　先以財施攝　　後乃以法施",
    "T26n1521_007:0055a09": "　深信四果僧　　不分別貴眾",
    "T26n1521_007:0055a10": "　求聲聞功德　　而不證解脫",
    "T26n1521_007:0055a11": "　是名歸依僧　　又應念三事",
    "T26n1521_007:0055a12": "聲聞人者成聲聞乘。未入法位者。於聲聞",
    "T26n1521_007:0055a13": "道未得必定。能令此人發佛道心而得十",
    "T26n1521_007:0055a14": "力。若入法位者終不可令發無上心。設或",
    "T26n1521_007:0055a15": "發心亦不成就。如般若波羅蜜中尊者須菩",
    "T26n1521_007:0055a16": "提所說。已入正法位。不能發無上心。何",
    "T26n1521_007:0055a17": "以故。是人於生死已作障隔。不復往來",
    "T26n1521_007:0055a18": "生死。發無上心先以財施。攝者。以衣服",
    "T26n1521_007:0055a19": "飲食臥具醫藥所須之物攝。出家者以衣服",
    "T26n1521_007:0055a20": "飲食臥具醫藥雜香塗香攝。在家者以攝因",
    "T26n1521_007:0055a21": "緣生親愛心。所言信受然後法施。令發無",
    "T26n1521_007:0055a22": "上道心果。僧者四向四果。眾者於佛法中。",
    "T26n1521_007:0055a23": "受出家者相。具持諸戒未有果向不分",
    "T26n1521_007:0055a24": "別。如是僧以離恩愛奴故名為貴僧。信樂",
    "T26n1521_007:0055a25": "空無相無願。而不分別戲論。依止是僧名",
    "T26n1521_007:0055a26": "為歸依僧。求聲聞功德而不證解脫者。",
    "T26n1521_007:0055a27": "知是僧持戒具足禪定具足智慧具足解",
    "T26n1521_007:0055a28": "脫具足解脫知見具足三明六通心得自",
    "T26n1521_007:0055a29": "在有大威德。捨世間樂出魔境界。利譽",
    "T26n1521_007:0055b01": "稱樂不以為喜。衰毀譏苦不以為憂。常",
    "T26n1521_007:0055b02": "行六捨得八解脫隨佛所教。有行道者",
    "T26n1521_007:0055b03": "有解脫者行一道者。破二種煩惱。善知三",
    "T26n1521_007:0055b04": "界。善通四諦善除五蓋。安住六和敬法。具",
    "T26n1521_007:0055b05": "足七不退法八大人覺。捨離九結得聲聞十",
    "T26n1521_007:0055b06": "種力。成就如是諸功德者。名為佛弟子",
    "T26n1521_007:0055b07": "眾求如是功德。不求其解脫。何以故。深",
    "T26n1521_007:0055b08": "心信樂佛無礙解故。是名歸依僧。復次若",
    "T26n1521_007:0055b09": "聞章句文字法。即得念實相法。名為歸命",
    "T26n1521_007:0055b10": "法。若見聲聞僧即念發菩提心諸菩薩眾",
    "T26n1521_007:0055b11": "是名歸依僧。見佛形像即念真佛是故",
    "T26n1521_007:0055b12": "歸依佛。問曰。云何名為念真佛。答曰。如無",
    "T26n1521_007:0055b13": "盡意菩薩經中說念佛三昧義。念真佛者。",
    "T26n1521_007:0055b14": "不以色。不以相。不以生。不以性。不以",
    "T26n1521_007:0055b15": "家。不以過去未來現在。不以五陰十二入",
    "T26n1521_007:0055b16": "十八界。不以見聞覺知。不以心意識。不",
    "T26n1521_007:0055b17": "以戲論行。不以生滅住。不以取捨。不以",
    "T26n1521_007:0055b18": "憶念分別。不以法相。不以自相。不以一",
    "T26n1521_007:0055b19": "相。不以異相。不以心緣數。不以內外。不",
    "T26n1521_007:0055b20": "以取相覺觀。不以入出。不以形色相貌。",
    "T26n1521_007:0055b21": "不以所行威儀。不以持戒禪定智慧解脫",
    "T26n1521_007:0055b22": "解脫知見。不以十力四無所畏諸佛法。如",
    "T26n1521_007:0055b23": "實念佛者。無量不可思議。無行無知無我",
    "T26n1521_007:0055b24": "我所。無憶無念。不分別五陰十二入十八",
    "T26n1521_007:0055b25": "界。無形無礙無發無住無非住。不住色",
    "T26n1521_007:0055b26": "不住受想行識。不住眼色不住眼識。不",
    "T26n1521_007:0055b27": "住耳聲不住耳識。不住鼻香不住鼻識。",
    "T26n1521_007:0055b28": "不住舌味不住舌識。不住身觸。不住身",
    "T26n1521_007:0055b29": "識。不住意法不住意識。不住一切諸緣。",
    "T26n1521_007:0055c01": "不起一切諸相。不生一切動念憶想分別",
    "T26n1521_007:0055c02": "等。不生見聞覺知。隨行一切正解脫相。心",
    "T26n1521_007:0055c03": "不相續滅諸分別。破諸愛恚壞諸因相。",
    "T26n1521_007:0055c04": "除斷先際後際中際。究暢明了無有彼此。",
    "T26n1521_007:0055c05": "無動故無喜。不受味故無樂。本相寂滅故",
    "T26n1521_007:0055c06": "無熱。心無所營故解脫。相無色故無身。不",
    "T26n1521_007:0055c07": "受故無受。無想故無結。無行故無為。無知",
    "T26n1521_007:0055c08": "故無識。無取故無行。不捨故非不行。無處",
    "T26n1521_007:0055c09": "故無住。空故無來。不生故無去。一切憶念心",
    "T26n1521_007:0055c10": "心數法及餘諸法。不貪不著不取不受不然不",
    "T26n1521_007:0055c11": "滅。先來不生無有生相。攝在法性過眼色",
    "T26n1521_007:0055c12": "虛空道。如是相名為真念佛。又念法者。佛",
    "T26n1521_007:0055c13": "法是善說。得今世報無有定時。可得觀",
    "T26n1521_007:0055c14": "察善。將至道智者。內知初中後善言善義",
    "T26n1521_007:0055c15": "善淳善無雜具足清淨。能斷貪欲能斷瞋",
    "T26n1521_007:0055c16": "恚能斷愚癡。能除慢心能除諸見能除疑",
    "T26n1521_007:0055c17": "悔。能除憍貴能除諸渴。破所歸趣斷相續",
    "T26n1521_007:0055c18": "道。盡愛離欲寂滅涅槃。如是相名為念法。",
    "T26n1521_007:0055c19": "以空無相無願。不生不滅畢竟寂滅無比無",
    "T26n1521_007:0055c20": "示。如念佛義中說。又念法有三種。從佛法",
    "T26n1521_007:0055c21": "是善說。至具足清淨名為道。能斷貪欲至",
    "T26n1521_007:0055c22": "寂滅涅槃。名為涅槃。空等至無比無示名",
    "T26n1521_007:0055c23": "為法體。又念僧者如先說僧功德。念是三",
    "T26n1521_007:0055c24": "寶得決定心。以如是念求於佛道而行",
    "T26n1521_007:0055c25": "布施。是名歸依佛。為守護法而行布施。",
    "T26n1521_007:0055c26": "是名歸依法。以是布施起迴向心。成佛",
    "T26n1521_007:0055c27": "道時攝菩薩聲聞僧。是名歸依僧。",
    "T26n1521_007:0055c28": "五戒品第十五",
    "T26n1521_007:0055c29": "如是在家菩薩。能修善人業。遠離惡人業。",
    "T26n1521_007:0056a01": "如說。",
    "T26n1521_007:0056a02": "　修起善人業　　如法集財用",
    "T26n1521_007:0056a03": "　堪則為重任　　不堪則不受",
    "T26n1521_007:0056a04": "善人業者。略說善人業。自住善利亦能利",
    "T26n1521_007:0056a05": "人。惡人業者。自陷衰惱令人衰惱。如法",
    "T26n1521_007:0056a06": "集財用者。不殺不盜不誑欺人。以力集財",
    "T26n1521_007:0056a07": "如法用之供養三寶濟恤老病等。堪受能",
    "T26n1521_007:0056a08": "行者則為重任。不堪行者則不受。若菩薩",
    "T26n1521_007:0056a09": "於今世事及後世事。若自利若利他如先",
    "T26n1521_007:0056a10": "所說必能成立。若知不堪行者此則不受",
    "T26n1521_007:0056a11": "復次。",
    "T26n1521_007:0056a12": "　世法無憂喜　　能捨於自利",
    "T26n1521_007:0056a13": "　常勤行他利　　深知恩倍報",
    "T26n1521_007:0056a14": "世間法者。利衰毀譽稱譏苦樂。於此法中心",
    "T26n1521_007:0056a15": "無憂喜。捨自利勤行他利者。菩薩乃至未",
    "T26n1521_007:0056a16": "曾知識。無因緣者所行善行捨置自利助",
    "T26n1521_007:0056a17": "成彼善。問曰。捨自利勤行他利此事不然。",
    "T26n1521_007:0056a18": "如佛說。雖大利人不應自捨己利如說",
    "T26n1521_007:0056a19": "捨一人以成一家。捨一家成一聚落。捨",
    "T26n1521_007:0056a20": "一聚落成一國土。捨一國土以成己身。捨",
    "T26n1521_007:0056a21": "己身以為正法。",
    "T26n1521_007:0056a22": "　先自成己利　　然後乃利人",
    "T26n1521_007:0056a23": "　捨己利利人　　後則生憂悔",
    "T26n1521_007:0056a24": "　捨自利利人　　自謂為智慧",
    "T26n1521_007:0056a25": "　此於世間中　　最為第一癡",
    "T26n1521_007:0056a26": "答曰。於世間中為他求利猶稱為善以為",
    "T26n1521_007:0056a27": "堅心。況菩薩所行出過世間。若利他者即",
    "T26n1521_007:0056a28": "是自利。如說。",
    "T26n1521_007:0056a29": "　菩薩於他事　　心意不劣弱",
    "T26n1521_007:0056b01": "　發菩提心者　　他利即自利",
    "T26n1521_007:0056b02": "此義初品中已廣說。是故汝語不然。深知恩",
    "T26n1521_007:0056b03": "倍報者。若人於菩薩所作好事應當厚報。",
    "T26n1521_007:0056b04": "又深知其恩。此是善人相。復次。",
    "T26n1521_007:0056b05": "　貧者施以財　　畏者施無畏",
    "T26n1521_007:0056b06": "　如是等功德　　乃至於堅牢",
    "T26n1521_007:0056b07": "施貧以財者。有人先世不種福德。今無方",
    "T26n1521_007:0056b08": "便資生儉少。如是之人隨力給恤。施無畏",
    "T26n1521_007:0056b09": "者。於種種諸怖畏。若怨賊怖畏飢餓怖畏水",
    "T26n1521_007:0056b10": "火寒熱等。菩薩於此眾怖畏中教喻諸人。",
    "T26n1521_007:0056b11": "安隱歡悅令無怖畏。如是功德最堅牢。最",
    "T26n1521_007:0056b12": "在後者於諸憂者為除其憂。於無力者而",
    "T26n1521_007:0056b13": "行忍辱。離慢大慢等。於諸所尊深加恭敬。",
    "T26n1521_007:0056b14": "於多聞者常行親近。於智慧者諮問善惡。",
    "T26n1521_007:0056b15": "自於所行常行正見。於諸眾生不諂不曲",
    "T26n1521_007:0056b16": "不作假愛。求善無厭多聞無量。諸所施作",
    "T26n1521_007:0056b17": "堅心成就。常與善人而共從事。於惡人中",
    "T26n1521_007:0056b18": "生大悲心。於善知識非善知識。皆作堅固",
    "T26n1521_007:0056b19": "善知識想。等心眾生不悋要法。如所聞者",
    "T26n1521_007:0056b20": "為人演說。諸所聞法得其趣味。於諸五欲",
    "T26n1521_007:0056b21": "戲樂事中生無常想。於妻子所生地獄想。",
    "T26n1521_007:0056b22": "於資生物所生疲苦想。於產業事生憂惱",
    "T26n1521_007:0056b23": "想。於諸所求破善根想。於居家中生牢獄",
    "T26n1521_007:0056b24": "想。親族知識生獄卒想。日夜思量得何利",
    "T26n1521_007:0056b25": "想。於不牢身得牢身想。於不堅財生堅財",
    "T26n1521_007:0056b26": "想。復次。",
    "T26n1521_007:0056b27": "　在家法五戒　　心應堅牢住",
    "T26n1521_007:0056b28": "在家菩薩以三自歸行上諸功德應堅住",
    "T26n1521_007:0056b29": "五戒。五戒是總在家之法。應離殺心慈愍",
    "T26n1521_007:0056c01": "眾生。知自止足不貪他物。乃至一草非與",
    "T26n1521_007:0056c02": "不取。離於邪婬厭惡房內。防遠外色目",
    "T26n1521_007:0056c03": "不邪視。常觀惡露生厭離想。了知五欲究",
    "T26n1521_007:0056c04": "竟皆苦。若念妻欲亦應除捨。常觀不淨心",
    "T26n1521_007:0056c05": "懷怖畏。結使所逼離欲不著。常知世間為",
    "T26n1521_007:0056c06": "苦無我應發是願。我於何時心中當得不",
    "T26n1521_007:0056c07": "生欲想。況復身行遠離妄語。樂行實語不",
    "T26n1521_007:0056c08": "欺於人。心口相應有念安慧如見聞覺知",
    "T26n1521_007:0056c09": "而為人說。以法自處乃至失命言不詭異。",
    "T26n1521_007:0056c10": "酒是放逸眾惡之門。常應遠離不過於口。",
    "T26n1521_007:0056c11": "不狂亂不迷醉。不輕躁不驚怖。不無羞",
    "T26n1521_007:0056c12": "不戲調。常能一心籌量好醜。是菩薩或時樂",
    "T26n1521_007:0056c13": "捨一切而作是念。須食與食須飲與飲。若",
    "T26n1521_007:0056c14": "以酒施應生是念。今是行檀波羅蜜時隨",
    "T26n1521_007:0056c15": "所須與。後當方便教使離酒得念智慧",
    "T26n1521_007:0056c16": "令不放逸。何以故。檀波羅蜜法悉滿人願。",
    "T26n1521_007:0056c17": "在家菩薩以酒施者是則無罪。以是五戒福",
    "T26n1521_007:0056c18": "德迴向阿耨多羅三藐三菩提。護持五戒",
    "T26n1521_007:0056c19": "如護重寶如自護身命。問曰。是菩薩但",
    "T26n1521_007:0056c20": "應護持五戒。不護持諸餘善業耶。答曰。",
    "T26n1521_007:0056c21": "　菩薩應堅住　　總相五戒中",
    "T26n1521_007:0056c22": "　餘身口意業　　悉亦復應行",
    "T26n1521_007:0056c23": "在家五戒已說其義。受此五戒應堅牢住。",
    "T26n1521_007:0056c24": "及餘三種善業亦應修行。復次在家菩薩所",
    "T26n1521_007:0056c25": "應行法。",
    "T26n1521_007:0056c26": "　隨應利眾生　　說法而教化",
    "T26n1521_007:0056c27": "是菩薩於諸眾生。隨有所乏皆能施與。若",
    "T26n1521_007:0056c28": "在國土城郭聚落林間樹下。是中眾生隨所",
    "T26n1521_007:0056c29": "利益說法教化。所謂不信者為說信法。不恭",
    "T26n1521_007:0057a01": "敬者為說禮節。為少聞者說多聞法。為慳",
    "T26n1521_007:0057a02": "貪者說布施法。為瞋恚者說和忍法。為懈",
    "T26n1521_007:0057a03": "怠者說精進法。為亂意者。說正念處。為愚",
    "T26n1521_007:0057a04": "癡者解說智慧。復次。",
    "T26n1521_007:0057a05": "　隨諸所乏者　　皆亦應給足",
    "T26n1521_007:0057a06": "諸眾生有所乏少皆應給足。有人雖富猶",
    "T26n1521_007:0057a07": "有不足。乃至國王亦應有所乏少。是故",
    "T26n1521_007:0057a08": "先雖說貧窮者施財。今更說隨所乏少而",
    "T26n1521_007:0057a09": "給足之。復次。",
    "T26n1521_007:0057a10": "　諸有惡眾生　　種種加惱事",
    "T26n1521_007:0057a11": "　諂曲懷憍逸　　惡罵輕欺誑",
    "T26n1521_007:0057a12": "　背恩無返復　　癡弊難開化",
    "T26n1521_007:0057a13": "　菩薩心愍傷　　勇猛加精進",
    "T26n1521_007:0057a14": "諸惡眾生以種種惡事侵嬈菩薩。菩薩於",
    "T26n1521_007:0057a15": "此心無懈厭不應作是念。如是惡人誰能",
    "T26n1521_007:0057a16": "調伏誰能教化誰能勸勉。令度生死究竟",
    "T26n1521_007:0057a17": "涅槃。誰能與此往來生死。誰能與此和合同",
    "T26n1521_007:0057a18": "事。諸惡無理誰能忍之。我意止息不復共",
    "T26n1521_007:0057a19": "事。我悉捨遠不復共事。亦復不能與之和",
    "T26n1521_007:0057a20": "合。是惡中之惡無有返復。何用此等而共",
    "T26n1521_007:0057a21": "從事。菩薩知見眾生惡罪難除。應還作",
    "T26n1521_007:0057a22": "是念。是等惡人非少。精進能得令住如所",
    "T26n1521_007:0057a23": "樂法。為是等故我當加心勉力勤行億倍",
    "T26n1521_007:0057a24": "精進後得大力乃能化。此惡中之惡。難悟",
    "T26n1521_007:0057a25": "眾生如大醫王。以小因緣便能療治眾生",
    "T26n1521_007:0057a26": "重病。菩薩如是除煩惱病。令住隨意所樂",
    "T26n1521_007:0057a27": "功德。我於重罪大惡眾生。倍應憐愍起深",
    "T26n1521_007:0057a28": "大悲。如彼良醫多有慈心療治眾病。其病",
    "T26n1521_007:0057a29": "重者深生憐愍勤作方便為求良藥。菩薩",
    "T26n1521_007:0057b01": "如是於諸眾生煩惱病者悉應憐愍。於惡",
    "T26n1521_007:0057b02": "中之惡煩惱重者深生憐愍。勤作方便",
    "T26n1521_007:0057b03": "加心療治。何以故。",
    "T26n1521_007:0057b04": "　菩薩隨所住　　不開化眾生",
    "T26n1521_007:0057b05": "　令墮三惡道　　深致諸佛責",
    "T26n1521_007:0057b06": "菩薩隨所住國土城邑聚落山間樹下。力能",
    "T26n1521_007:0057b07": "饒益教化眾生。而懈厭嫌恨貪著世樂。不",
    "T26n1521_007:0057b08": "能開化令墮惡道。是菩薩即為十方現在",
    "T26n1521_007:0057b09": "諸佛。深所呵責甚可慚恥。云何以小因緣",
    "T26n1521_007:0057b10": "而捨大事。是故菩薩不欲諸佛所呵責",
    "T26n1521_007:0057b11": "者。於種種諂曲重惡眾生。心不應沒隨力",
    "T26n1521_007:0057b12": "饒益。應以諸方便勤心開化。譬如猛將將",
    "T26n1521_007:0057b13": "兵多所傷損王則深責以諸兵眾。無所知",
    "T26n1521_007:0057b14": "故王不責之。◎",
    "T26n1521_007:0057b15": "◎知家過患品第十六",
    "T26n1521_007:0057b16": "菩薩如是學。應知家過惡。何以故。若知過",
    "T26n1521_007:0057b17": "惡或捨家入道。又化餘人令知家過出",
    "T26n1521_007:0057b18": "家入道。問曰。家過云何。答曰。如經中說。佛",
    "T26n1521_007:0057b19": "告郁迦羅。家是破諸善根。家是深棘刺林",
    "T26n1521_007:0057b20": "難得自出。家是壞清白法。家是諸惡覺觀住",
    "T26n1521_007:0057b21": "處。家是弊惡不調凡夫住處。家是一切不善",
    "T26n1521_007:0057b22": "所行住處。家是惡人所聚會處。家是貪欲瞋",
    "T26n1521_007:0057b23": "恚愚癡住處。家是一切苦惱住處。家是消盡",
    "T26n1521_007:0057b24": "先世諸善根處。凡夫住此家中不應作而",
    "T26n1521_007:0057b25": "作不應說而說。不應行而行。在此中住。",
    "T26n1521_007:0057b26": "輕慢父母及諸師長。不敬諸尊福田沙門婆",
    "T26n1521_007:0057b27": "羅門家是貪愛憂悲苦惱眾患因緣。家是",
    "T26n1521_007:0057b28": "惡口罵詈苦切刀杖繫縛考掠割截之所住",
    "T26n1521_007:0057b29": "處。未種善根不種已種能壞。能令凡夫在",
    "T26n1521_007:0057c01": "此貪欲因緣而墮惡道。瞋恚因緣愚癡因緣",
    "T26n1521_007:0057c02": "而墮惡道怖畏因緣而墮惡道。家是不持",
    "T26n1521_007:0057c03": "戒品。捨離定品。不觀慧品。不得解脫品。",
    "T26n1521_007:0057c04": "不生解脫知見品。於此家中生。父母愛兄",
    "T26n1521_007:0057c05": "弟妻子眷屬車馬。增長貪求無有厭足。家",
    "T26n1521_007:0057c06": "是難滿如海吞流。家是無足如火焚薪。家",
    "T26n1521_007:0057c07": "是無息覺觀相續如空中風。家是後有惡",
    "T26n1521_007:0057c08": "如美食有毒。家是苦性如怨詐親。家是障",
    "T26n1521_007:0057c09": "礙能妨聖道。家是鬪亂種種因緣共相違諍。",
    "T26n1521_007:0057c10": "家是多瞋呵責好醜。家是無常雖久失壞。家",
    "T26n1521_007:0057c11": "是眾苦求衣食等方便守護。家是多疑處猶",
    "T26n1521_007:0057c12": "如怨賊。家是無我顛倒貪著假名為有。家是",
    "T26n1521_007:0057c13": "技人雖以種種文飾莊嚴現為貴人。須臾",
    "T26n1521_007:0057c14": "不久莊嚴還作貧賤。家是變異會必離散。家",
    "T26n1521_007:0057c15": "如幻假借和合無有實事。家如夢一切富",
    "T26n1521_007:0057c16": "貴久則還失。家如朝露須臾滅失。家如蜜",
    "T26n1521_007:0057c17": "渧其味甚少。家如棘叢受五欲味惡刺傷",
    "T26n1521_007:0057c18": "人。家是鍼[口*(隹/乃)]虫。不善覺觀常唼食人。家污",
    "T26n1521_007:0057c19": "淨命多行欺誑。家是憂愁心多濁亂。家是眾",
    "T26n1521_007:0057c20": "共王賊水火惡親所壞。家是多病多諸錯",
    "T26n1521_007:0057c21": "謬如是長者在家菩薩。應當如是善知家",
    "T26n1521_007:0057c22": "過。復次。",
    "T26n1521_007:0057c23": "　菩薩應當知　　在家之過惡",
    "T26n1521_007:0057c24": "　親近於布施　　持戒善好喜",
    "T26n1521_007:0057c25": "　若見諸乞人　　應生五三想",
    "T26n1521_007:0057c26": "在家菩薩應如是知家過患。當行布施持",
    "T26n1521_007:0057c27": "戒善好。布施名捨貪心。持戒名身口業清",
    "T26n1521_007:0057c28": "淨。善名善攝諸根。好喜名同心歡樂。五三",
    "T26n1521_007:0057c29": "想名見乞兒應生五三想。初三者善知識",
    "T26n1521_007:0058a01": "想轉身大富想。裨助菩提想。又有三想。折",
    "T26n1521_007:0058a02": "伏慳貪想。捨一切想。貪求一切智慧想。又",
    "T26n1521_007:0058a03": "有三想。隨如來教想。不求果報想。降伏",
    "T26n1521_007:0058a04": "魔想。又有三想。見來求者生眷屬想。不",
    "T26n1521_007:0058a05": "捨攝法想。捨邪受想。又有三想。離欲想。",
    "T26n1521_007:0058a06": "修慈想。無癡想。今當解第五三想。菩薩因",
    "T26n1521_007:0058a07": "來求者。令三毒折薄捨所施物生離欲想。",
    "T26n1521_007:0058a08": "於求者與樂因緣故。瞋恨心薄名修慈想。",
    "T26n1521_007:0058a09": "是布施迴向無上道則癡心薄。是名不癡",
    "T26n1521_007:0058a10": "想。餘想義應如是知。復次。",
    "T26n1521_007:0058a11": "　菩薩因求者　　具六波羅蜜",
    "T26n1521_007:0058a12": "　以是因緣故　　見求應大喜",
    "T26n1521_007:0058a13": "六波羅蜜者。布施持戒忍辱精進禪定智慧。",
    "T26n1521_007:0058a14": "以因求者能得具足。以是利故。菩薩遙見",
    "T26n1521_007:0058a15": "求者心大歡喜作是念。行福田自然而至。",
    "T26n1521_007:0058a16": "我因此人得具足六波羅蜜。所以者何。若",
    "T26n1521_007:0058a17": "於所施物心不貪惜。是名檀波羅蜜。為阿",
    "T26n1521_007:0058a18": "耨多羅三藐三菩提施與。是名尸羅波羅蜜。",
    "T26n1521_007:0058a19": "若不瞋乞者是名羼提波羅蜜。當行施時",
    "T26n1521_007:0058a20": "不慮空匱心不退沒。是名毘梨耶波羅蜜。",
    "T26n1521_007:0058a21": "若與乞者若自與時心定不悔。是名禪波",
    "T26n1521_007:0058a22": "羅蜜。以不得一切法而行布施不求果",
    "T26n1521_007:0058a23": "報。如賢聖無所著。以是布施迴向阿耨多",
    "T26n1521_007:0058a24": "羅三藐三菩提。是名般若波羅蜜。復次。",
    "T26n1521_007:0058a25": "　所施物果報　　種種皆能知",
    "T26n1521_007:0058a26": "　慳惜在家者　　亦知種種過",
    "T26n1521_007:0058a27": "所施物所獲功德利物。慳惜在家所有過",
    "T26n1521_007:0058a28": "惡菩薩於此皆悉了知。問曰。若施得何功",
    "T26n1521_007:0058a29": "德。若惜在家有何過咎。答曰。菩薩以真智",
    "T26n1521_007:0058b01": "慧如是知。施與已是我物。在家者非我物。",
    "T26n1521_007:0058b02": "物施已則堅牢。在家者不堅牢。物施已後",
    "T26n1521_007:0058b03": "世樂。在家少時樂。物施已不憂守護。在家",
    "T26n1521_007:0058b04": "者有守護。苦物施已愛心薄。在家者增長",
    "T26n1521_007:0058b05": "愛。物施已無我所。在家者是我所。物施已",
    "T26n1521_007:0058b06": "無所屬。在家者有所屬。物施已無所畏。",
    "T26n1521_007:0058b07": "在家者多所畏。物施已助菩提道。在家者",
    "T26n1521_007:0058b08": "助魔道。物施已無有盡。在家則有盡。物施",
    "T26n1521_007:0058b09": "已從得樂。在家從得苦。施已捨煩惱。在",
    "T26n1521_007:0058b10": "家增煩惱。施已得大富樂。在家不得大富",
    "T26n1521_007:0058b11": "樂。施已大人業。在家小人業。施已諸佛所",
    "T26n1521_007:0058b12": "歎。在家愚癡所讚。復次。",
    "T26n1521_007:0058b13": "　於妻子眷屬　　及與善知識",
    "T26n1521_007:0058b14": "　財施及畜生　　應生幻化想",
    "T26n1521_007:0058b15": "　一切諸行業　　是則為幻師",
    "T26n1521_007:0058b16": "在家菩薩。於妻子等應生幻化想。如幻化",
    "T26n1521_007:0058b17": "事但誑人目。行業是幻主。妻子等事不久",
    "T26n1521_007:0058b18": "則滅。如經說。佛告諸比丘。諸行如幻化誑",
    "T26n1521_007:0058b19": "惑愚人無有實事。當知因業故有業盡則",
    "T26n1521_007:0058b20": "滅。是故如幻作是念。",
    "T26n1521_007:0058b21": "　我非彼所有　　彼非我所有",
    "T26n1521_007:0058b22": "　彼我皆屬業　　隨業因緣有",
    "T26n1521_007:0058b23": "　如是正思惟　　不應起惡業",
    "T26n1521_007:0058b24": "父母妻子親里知識奴婢僮客等。不能為",
    "T26n1521_007:0058b25": "我作救作歸作趣。非我非我所。五陰十二",
    "T26n1521_007:0058b26": "入十八界。尚非我非我所。何況父母妻子",
    "T26n1521_007:0058b27": "等。我亦不能為彼作救作歸作趣。我亦屬",
    "T26n1521_007:0058b28": "業隨業所受。彼亦屬業隨業所受。好惡果",
    "T26n1521_007:0058b29": "報如是三種籌量。一有義趣。二見經說。三",
    "T26n1521_007:0058c01": "見現事。不應為父母妻子等起身口意毫",
    "T26n1521_007:0058c02": "釐惡業。復次。",
    "T26n1521_007:0058c03": "　菩薩於妻所　　應生三三想",
    "T26n1521_007:0058c04": "　亦復有三三　　又復有三三",
    "T26n1521_007:0058c05": "在家菩薩應生三想。所謂三者。妻是無常",
    "T26n1521_007:0058c06": "想失想壞想。又有三想。是戲笑伴非後世",
    "T26n1521_007:0058c07": "伴。是共食伴非受業果報伴。是樂時伴非苦",
    "T26n1521_007:0058c08": "時伴。又有三想。是不淨想臭穢想可厭想。又",
    "T26n1521_007:0058c09": "有三想。是怨家想惱害想相違想。又有三",
    "T26n1521_007:0058c10": "想。羅剎想毘舍闍鬼想醜陋想。又有三想。入",
    "T26n1521_007:0058c11": "地獄想入畜生想入餓鬼想。又有三想。重擔",
    "T26n1521_007:0058c12": "想減想屬畏想。又有三想。非我想無定屬",
    "T26n1521_007:0058c13": "想假借想。又有三想。因起身惡業想起口",
    "T26n1521_007:0058c14": "惡業想起意惡業想。又有三想。欲覺處想",
    "T26n1521_007:0058c15": "瞋覺處想惱覺處想。又有三想。枷杻相鎖",
    "T26n1521_007:0058c16": "械相縛繫相。復有三相。遮持戒相。遮",
    "T26n1521_007:0058c17": "禪定相。遮智慧相。復有三相坑相羅",
    "T26n1521_007:0058c18": "網相圍合相。復有三相。災害相疾病",
    "T26n1521_007:0058c19": "相衰惱相。復有三相。罪相黑耳相災",
    "T26n1521_007:0058c20": "雹相。復有三相。病相老相死相。復有三",
    "T26n1521_007:0058c21": "相。魔相魔處相畏相。復有三相。憂愁",
    "T26n1521_007:0058c22": "相懊惱相啼哭相。復有三相。大豺狼",
    "T26n1521_007:0058c23": "相大摩竭魚相大猫狸相。復有三相。黑",
    "T26n1521_007:0058c24": "毒蛇相鱣魚相奪勢力相。復有三相。無",
    "T26n1521_007:0058c25": "救相無歸相無舍相。復有三相。失相",
    "T26n1521_007:0058c26": "退相疲極相。復有三相賊相獄卒相",
    "T26n1521_007:0058c27": "地獄卒相。復有三相。留相縛相結相。",
    "T26n1521_007:0058c28": "復有三相。泥相流相漂相。復有三",
    "T26n1521_007:0058c29": "相。械相鎖相[米*离]粘相。復有三相。猛",
    "T26n1521_007:0059a01": "火聚相刀輪相草炬相。復有三相。無利",
    "T26n1521_007:0059a02": "相刺棘相惡毒相。復有三相。陵上相",
    "T26n1521_007:0059a03": "覆映相貪著相。復有三相。恨相鞭杖",
    "T26n1521_007:0059a04": "相刀矟相。復有三相。忿恚相諍訟相",
    "T26n1521_007:0059a05": "打棒相。復有三相。怨憎會相離愛相鬧",
    "T26n1521_007:0059a06": "相。取要言之。是以一切臭惡不淨相。一",
    "T26n1521_007:0059a07": "切衰濁相。是一切不善根相。是故在家菩",
    "T26n1521_007:0059a08": "薩。於妻子見如是相。應生厭離心出家",
    "T26n1521_007:0059a09": "修善為善。若不能出家。不應於妻起諸",
    "T26n1521_007:0059a10": "惡業。復次。",
    "T26n1521_007:0059a11": "　若於子偏愛　　即以智力捨",
    "T26n1521_007:0059a12": "　因子行平等　　普慈諸眾生",
    "T26n1521_007:0059a13": "在家菩薩。若自知於子愛心偏多。即以智",
    "T26n1521_007:0059a14": "力思惟捨離。智力者應如是念。菩薩平等",
    "T26n1521_007:0059a15": "心。乃有阿耨多羅三藐三菩提。高下心者則",
    "T26n1521_007:0059a16": "無菩提。是阿耨多羅三藐三菩提。從一相無",
    "T26n1521_007:0059a17": "相得。不從別異相得。我今求阿耨多羅三",
    "T26n1521_007:0059a18": "藐三菩提。若於子所愛心偏多即有高下不",
    "T26n1521_007:0059a19": "名平等。即是別相非是一相。若如是者去",
    "T26n1521_007:0059a20": "阿耨多羅三藐三菩提。則為甚遠。是故我不",
    "T26n1521_007:0059a21": "應於子偏生愛心。爾時於子應生三相。",
    "T26n1521_007:0059a22": "一於我為賊佛說等慈破令不等。愛心偏",
    "T26n1521_007:0059a23": "多故。二為賊害因是子故。破諸善根遮",
    "T26n1521_007:0059a24": "正智命。三我因是子逆道中行不行順道。",
    "T26n1521_007:0059a25": "即時因子於諸眾生等行慈心應作是念。",
    "T26n1521_007:0059a26": "子從餘處來我亦從餘處來。子至異處我",
    "T26n1521_007:0059a27": "去異處。我不知彼去處。彼不知我去處。",
    "T26n1521_007:0059a28": "彼不知我來處。我不知彼來處。是子非我",
    "T26n1521_007:0059a29": "所有。何為無故橫生愛縛。如說。",
    "T26n1521_007:0059b01": "　彼我不相知　　所來所去處",
    "T26n1521_007:0059b02": "　彼我云何親　　而生我所心",
    "T26n1521_007:0059b03": "復次無始生死中。一切眾生曾為我子。我亦",
    "T26n1521_007:0059b04": "曾為彼子。有為法中無有決定此是我子彼",
    "T26n1521_007:0059b05": "是他子。何以故。眾生於六道中轉輪互為",
    "T26n1521_007:0059b06": "父子。如說。",
    "T26n1521_007:0059b07": "　無明蔽慧眼　　數數生死中",
    "T26n1521_007:0059b08": "　往來多所作　　更互為父子",
    "T26n1521_007:0059b09": "　貪著世間樂　　不知有勝事",
    "T26n1521_007:0059b10": "　怨數為知識　　知識數為怨",
    "T26n1521_007:0059b11": "是故我方便莫生憎愛心。何以故。若有善",
    "T26n1521_007:0059b12": "知識。常種種求利益。若有怨賊。常種種生",
    "T26n1521_007:0059b13": "無益相。有此憎愛心則不得通達諸法平",
    "T26n1521_007:0059b14": "等想。心高下者死後生邪處。正行者生正行",
    "T26n1521_007:0059b15": "處。是故我不應行邪行。於眾生行平等。",
    "T26n1521_007:0059b16": "當得平等薩婆若。",
    "T26n1521_007:0059b17": "十住毘婆沙論卷第七"
}