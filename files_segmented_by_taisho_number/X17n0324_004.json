{
    "X17n0324_004:0267c05": "楞伽阿跋多羅寶經卷第四",
    "X17n0324_004:0267c06": "一切佛語心品第四",
    "X17n0324_004:0267c07": "爾時大慧菩薩白佛言世尊惟願為說三藐三佛陁",
    "X17n0324_004:0267c08": "(亦云三耶三菩此言正徧知○註云大慧因上明真實涅槃上上地故舉能證涅槃如來法身以請問)我",
    "X17n0324_004:0267c09": "及餘菩薩摩訶薩善於如來自性自覺覺他(如來自性法身",
    "X17n0324_004:0267c10": "自性也)佛告大慧恣所欲問我當為汝隨所問說大慧",
    "X17n0324_004:0267c11": "白佛言世尊如來應供等正覺為作耶為不作耶為",
    "X17n0324_004:0267c12": "事耶為因耶為相耶為所相耶為說耶為所說耶為",
    "X17n0324_004:0267c13": "覺耶為所覺耶如是等辭句為異不異(流支實叉以事為果",
    "X17n0324_004:0267c14": "○新說云為異此等辭句有如來法身耶為不異此等辭句是如來法身耶)佛告大慧如",
    "X17n0324_004:0267c15": "來應供等正覺於如是等辭句非事非因所以者何",
    "X17n0324_004:0267c16": "俱有過故(若言如來法身是作是不作是果是因俱有過咎故佛遮彼過總言非也)大慧",
    "X17n0324_004:0267c17": "若如來是事者或作或無常無常故一切事應是如",
    "X17n0324_004:0267c18": "來我及諸佛皆所不欲(註云若言如來法身是果事者即同作法無常過若同無",
    "X17n0324_004:0267c19": "常者一切世間果事悉應是如來故流支云不許此法)若非所作者無所得故",
    "X17n0324_004:0267c20": "方便則空同於兔角槃大之子以無所有故(實叉云若非作",
    "X17n0324_004:0267c21": "法則無體性所修方便悉空無益同於兔角石女之子非作因成故)大慧若無事無因",
    "X17n0324_004:0267c22": "者則非有非無若非有非無則出於四句四句者是",
    "X17n0324_004:0267c23": "世間言說若出四句者則不墮四句不墮四句故智",
    "X17n0324_004:0267c24": "者所取一切如來句義亦如是慧者當知(謂如來法身句義也)",
    "X17n0324_004:0268a01": "如我所說一切法無我當知此義無我性是無我一",
    "X17n0324_004:0268a02": "切法有自性無他性如牛馬(實叉云大慧如我所說諸法無我以諸法中無",
    "X17n0324_004:0268a03": "有我性故說無我非是無有諸法自性如來句義應知亦然○新說云此引昔權以明今實也我常方便說一",
    "X17n0324_004:0268a04": "切法無有我性故說無我非是無有陰界入法之自性也欲比法身與陰界入合無有陰界入生死自性非無",
    "X17n0324_004:0268a05": "法身常住自性故云如來句義應知亦然)大慧譬如非牛馬性非馬牛性",
    "X17n0324_004:0268a06": "其實非有非無彼非無自性如是大慧一切諸法非",
    "X17n0324_004:0268a07": "無自相有自相但非無我愚夫之所能知以妄想故",
    "X17n0324_004:0268a08": "如是一切法空無生無自性當如是知(實叉云譬如牛無馬性馬",
    "X17n0324_004:0268a09": "無牛性非無自性一切諸法亦復如是無有自相而非有即有非諸愚夫之所能知何故不知以分別故一切",
    "X17n0324_004:0268a10": "法空一切法無生一切法無自性悉亦如是○新說云馬體上不得說牛性是有是無然非無馬體自性也以",
    "X17n0324_004:0268a11": "况法身與陰界入諸法合法身上不得說陰界入性是有是無然非無法身自性云云○有自相明有法身常",
    "X17n0324_004:0268a12": "住自相無我謂聲聞愚夫謂外道真實法身自相非聲聞外道能知者為有妄想分別故也惟如來法身有一",
    "X17n0324_004:0268a13": "切法空一切法無生一切法無自性應當如是知)如來如是與陰非異非不",
    "X17n0324_004:0268a14": "異(蘇楊二本以如來如是作如是如來○註云言法身與陰離一異也)若不異陰者應",
    "X17n0324_004:0268a15": "是無常若異者方便則空若二者應有異如牛角相",
    "X17n0324_004:0268a16": "似故不異長短差別故有異一切法亦如是(註云若言法身",
    "X17n0324_004:0268a17": "與陰一者應是無常若言法身與陰異者則同於虗空無有益物方便若言法身與陰二者應有異相如牛二",
    "X17n0324_004:0268a18": "角相似不得言異二角長短不同黑白差別不得言不異故流支云如是一切諸法應無異相而有異相)大",
    "X17n0324_004:0268a19": "慧如牛右角異左角左角異右角如是長短種種色",
    "X17n0324_004:0268a20": "各各異大慧如來於陰界入非異非不異(流支云如來法身之",
    "X17n0324_004:0268a21": "相於五陰中不可說一不可說異)如是如來解脫非異非不異(流支云於",
    "X17n0324_004:0268a22": "解脫中不可說一不可說異○新說云上明如來法身與陰界入繫縛諸法離異不異此又明與出世解脫法",
    "X17n0324_004:0268a23": "離異不異也)如是如來以解脫名說(流支云如是依解脫故說名如來法身之",
    "X17n0324_004:0268a24": "相)若如來異解脫者應色相成色相成故應無常若",
    "X17n0324_004:0268b01": "不異者修行者得相應無分別而修行者見分別是",
    "X17n0324_004:0268b02": "故非異非不異如是智及爾燄非異非不異(流支云大慧若",
    "X17n0324_004:0268b03": "如來法身異解脫者則同色相則是無常若如來法身不異解脫者則無能證所證差別大慧而修行者則見",
    "X17n0324_004:0268b04": "能證及於所證是故非一大慧如是智於所知境界非一非異)大慧智及爾燄非異",
    "X17n0324_004:0268b05": "非不異者(自此下明如來真實法身也智者法身也所知者陰界入也)非常非無",
    "X17n0324_004:0268b06": "常非作非所作非有為非無為非覺非所覺非相非",
    "X17n0324_004:0268b07": "所相非陰非異陰非說非所說非一非異非俱非不",
    "X17n0324_004:0268b08": "俱非一非異非俱非不俱故悉離一切量(註云見聞覺識名為",
    "X17n0324_004:0268b09": "量)離一切量則無言說無言說則無生無生則無滅",
    "X17n0324_004:0268b10": "無滅則寂滅寂滅則自性涅槃自性涅槃則無事無",
    "X17n0324_004:0268b11": "因無事無因則無攀緣無攀緣則出過一切虗偽出",
    "X17n0324_004:0268b12": "過一切虗偽則是如來如來則是三藐三佛陀大慧",
    "X17n0324_004:0268b13": "是名三藐三佛陀佛陀(三藐三佛陀見上註佛陀者大論云秦言知者知過去未",
    "X17n0324_004:0268b14": "來現在眾生非眾生數有常無常等一切諸法故名佛陀後漢郊祀志云漢言覺也佛地論云具一切智一切",
    "X17n0324_004:0268b15": "種智離煩惱障及所知障於一切法一切種相能自開覺亦能開覺一切有情故名為佛今云是名三藐三佛",
    "X17n0324_004:0268b16": "陀佛陀者下佛陀二字乃彰其能覺之義具正徧知覺也)大慧三藐三佛陀佛陀",
    "X17n0324_004:0268b17": "者離一切根量(躡前重釋結酬所問明如來法身正徧知覺者永離一切諸根境界不可",
    "X17n0324_004:0268b18": "以識情虗妄測度)爾時世尊欲重宣此義而說偈言。",
    "X17n0324_004:0268b19": "悉離諸根量無事亦無因已離覺所覺亦離相所",
    "X17n0324_004:0268b20": "相(自此七偈頌法身離念超過二見此總明悉離也)陰緣等正覺一異莫",
    "X17n0324_004:0268b21": "能見若無有見者云何而分別(若五陰諸緣與正覺既無一異可見",
    "X17n0324_004:0268b22": "云何更有妄想分別)非作非不作非事亦非因非陰非在陰",
    "X17n0324_004:0268b23": "亦非有餘雜(言法身離如是等法過咎也)亦非有諸性如彼妄",
    "X17n0324_004:0268b24": "想見當知亦非無此法法亦爾以有故有無以無",
    "X17n0324_004:0268c01": "故有有若無不應受若有不應想(實叉云無既不可取有亦不應",
    "X17n0324_004:0268c02": "說○有無因相待而生有無既離受想則空)或於我非我言說量留連",
    "X17n0324_004:0268c03": "沈溺於二邊自壞壞世間(言愚夫不知如來法身體離有無計著於我非",
    "X17n0324_004:0268c04": "我等言說量溺於一切二邊過患則自壞壞他流轉生死)解脫一切過正觀察",
    "X17n0324_004:0268c05": "我通是名為正觀不毀大導師(言離有無一切過患則能正見如來",
    "X17n0324_004:0268c06": "法身自通不毀導師所說法要)。",
    "X17n0324_004:0268c07": "爾時大慧菩薩復白佛言世尊如世尊說修多羅攝",
    "X17n0324_004:0268c08": "受不生不滅又世尊說不生不滅是如來異名云何",
    "X17n0324_004:0268c09": "世尊為無性故說不生不滅為是如來異名(大慧因上言如",
    "X17n0324_004:0268c10": "來法身無有生滅又如佛昔修多羅中分別攝取不生不滅說此即是如來異名然不生不滅此則無性云何",
    "X17n0324_004:0268c11": "說為如來異名故大慧舉此二教相違以請如來會通為是無性為是如來異名)佛告大慧",
    "X17n0324_004:0268c12": "我說一切法不生不滅有無品不現(一切法生則墮有滅則墮無不",
    "X17n0324_004:0268c13": "生不滅則超有無品類故曰不現)大慧白佛言世尊若一切法不生",
    "X17n0324_004:0268c14": "者則攝受法不可得一切法不生故若名字中有法",
    "X17n0324_004:0268c15": "者惟願為說(大慧於此起有無之疑且曰若一切法不生攝受法不可得者是一切法不生",
    "X17n0324_004:0268c16": "故若於不生名字中有不生法者冀佛為說)佛告大慧善哉善哉諦聽諦",
    "X17n0324_004:0268c17": "聽善思念之吾當為汝分別解說大慧白佛言唯然",
    "X17n0324_004:0268c18": "受教佛告大慧我說如來非無性亦非不生不滅攝",
    "X17n0324_004:0268c19": "一切法亦不待緣故不生不滅亦非無義(如來非無性者謂非",
    "X17n0324_004:0268c20": "無性亦非不生不滅故攝生滅一切法亦不待生滅因緣故不生不滅然亦非無於義)大慧我",
    "X17n0324_004:0268c21": "說意生法身如來名號彼不生者一切外道聲聞緣",
    "X17n0324_004:0268c22": "覺七住菩薩非其境界大慧彼不生即如來異名(佛說",
    "X17n0324_004:0268c23": "不生不滅即是如來意生法身別異之名也凡愚外道昧劣二乘七地菩薩心量未滅非其境界是皆不能了",
    "X17n0324_004:0268c24": "耳)大慧譬如因陀羅釋迦不蘭陀羅(或云釋迦提婆因陀羅又云富",
    "X17n0324_004:0269a01": "蘭陀及憍尸迦皆帝釋異名)如是等諸物一一各有多名亦非多",
    "X17n0324_004:0269a02": "名而有多性亦非無自性(實叉云譬如帝釋地及虗空乃至手足隨一一物各",
    "X17n0324_004:0269a03": "有多名非以名多而有多體亦非無體○如來雖有眾多名字然無異體故舉帝釋雖有多名其體是一然非",
    "X17n0324_004:0269a04": "因多名而有多體非因多體而有多性況亦非無自性)如是大慧我於此娑呵",
    "X17n0324_004:0269a05": "世界有三阿僧祇百千名號(娑呵舊曰娑婆亦曰索訶此云能忍阿僧祇此",
    "X17n0324_004:0269a06": "云無數)愚夫悉聞各說我名而不解我如來異名(實叉云諸",
    "X17n0324_004:0269a07": "凡愚人雖聞雖說而不知是如來異名)大慧或有眾生知我如來者有",
    "X17n0324_004:0269a08": "知一切智者有知佛者有知救世者有知自覺者有",
    "X17n0324_004:0269a09": "知導師者有知廣導者有知一切導者有知仙人者",
    "X17n0324_004:0269a10": "有知梵者有知毗紐者有知自在者有知勝者有知",
    "X17n0324_004:0269a11": "迦毗羅者有知真實邊者有知月者有知日者有知",
    "X17n0324_004:0269a12": "主者有知無生者有知無滅者有知空者有知如如",
    "X17n0324_004:0269a13": "者有知諦者有知實際者有知法性者有知涅槃者",
    "X17n0324_004:0269a14": "有知常者有知平等者有知不二者有知無相者有",
    "X17n0324_004:0269a15": "知解脫者有知道者有知意生者大慧如是等三阿",
    "X17n0324_004:0269a16": "僧祇百千名號不增不減此及餘世界皆悉知我如",
    "X17n0324_004:0269a17": "水中月不出不入(如上略舉或有知者三十三種名以例多數也毗紐此云大力迦毗",
    "X17n0324_004:0269a18": "羅城名以佛生彼城因名迦毗羅仙如是等滿三無數百千名號稱謂不同然其體唯一無有增減此方餘界",
    "X17n0324_004:0269a19": "有利根者能知如來法身隨眾生心現實無去來譬如皎月影現眾水何有出入哉)彼諸愚夫",
    "X17n0324_004:0269a20": "不能知我墮二邊故然悉恭敬供養於我而不善解",
    "X17n0324_004:0269a21": "知辭句義趣不分別名不解自通計著種種言說章",
    "X17n0324_004:0269a22": "句於不生不滅作無性想不知如來名號差別(言彼愚夫",
    "X17n0324_004:0269a23": "不知如來真實法身無有出入墮二邊見雖亦恭敬供養然不了名字句義不能分別百千名號不出一法身",
    "X17n0324_004:0269a24": "不解法身自通但執著言教而謂不生不滅是無體性不明是佛隨眾生心現種種名字)如因陀",
    "X17n0324_004:0269b01": "羅釋迦不蘭陀羅不解自通會歸終極於一切法隨",
    "X17n0324_004:0269b02": "說計著(終極之旨不善會歸故於一切諸法隨言說而計著)大慧彼諸癡人作",
    "X17n0324_004:0269b03": "如是言義如言說義說無異所以者何謂義無身故",
    "X17n0324_004:0269b04": "言說之外更無餘義唯止言說(彼諸愚癡謂義如言說即言說是義而體",
    "X17n0324_004:0269b05": "性亦無義止言說而已)大慧彼惡燒智不知言說自性不知言",
    "X17n0324_004:0269b06": "說生滅義不生滅大慧一切言說墮於文字義則不",
    "X17n0324_004:0269b07": "墮離性非性故無受生亦無身(實叉云離有離無故無生無體故○新說",
    "X17n0324_004:0269b08": "云明一切語言墮於名字而真實義不墮名字以離有無無受生無身相是故不墮)大慧如來",
    "X17n0324_004:0269b09": "不說墮文字法文字有無不可得故除不墮文字(實叉",
    "X17n0324_004:0269b10": "云唯除不墮於文字者○新說云如來應機所說諸法雖盈龍宮徧法界其實不墮文字言說文字言說本性",
    "X17n0324_004:0269b11": "離故唯除方便正顯實義不墮名教者是達如來說法之微旨也)大慧若有說言如",
    "X17n0324_004:0269b12": "來說墮文字法者此則妄說法離文字故是故大慧",
    "X17n0324_004:0269b13": "我等諸佛及諸菩薩不說一字不答一字所以者何",
    "X17n0324_004:0269b14": "法離文字故非不饒益義說言說者眾生妄想故(法雖",
    "X17n0324_004:0269b15": "離文字相非不有饒益之義而所說言說為破眾生妄想故也)大慧若不說一切法",
    "X17n0324_004:0269b16": "者教法則壞教法壞者則無諸佛菩薩緣覺聲聞若",
    "X17n0324_004:0269b17": "無者誰說為誰(言無諸佛菩薩聲聞緣覺誰為說法者復為誰說法)是故大慧",
    "X17n0324_004:0269b18": "菩薩摩訶薩莫著言說隨宜方便廣說經法以眾生",
    "X17n0324_004:0269b19": "希望煩惱不一故我及諸佛為彼種種異解眾生而",
    "X17n0324_004:0269b20": "說諸法令離心意意識故不為得自覺聖智處(雖今說一",
    "X17n0324_004:0269b21": "切法然不可著於言說為法離言說相也但以眾生貪求煩惱不一故為隨宜說法明方便言教是諸如來隨",
    "X17n0324_004:0269b22": "眾生心欲解不同而為開演令離妄識生滅不為得自覺聖智處者說也)大慧於一切法",
    "X17n0324_004:0269b23": "無所有覺自心現量離二妄想諸菩薩摩訶薩依於",
    "X17n0324_004:0269b24": "義不依文字若善男子善女人依文字者自壞第一",
    "X17n0324_004:0269c01": "義亦不能覺他墮惡見相續而為眾說不善了知一",
    "X17n0324_004:0269c02": "切法一切地一切相亦不知章句(此示菩薩應依實義莫隨言說若依",
    "X17n0324_004:0269c03": "文字者損壞自他不得明悟)若善一切法一切地一切相通達章",
    "X17n0324_004:0269c04": "句具足性義彼則能以正無相樂而自娛樂平等大",
    "X17n0324_004:0269c05": "乘建立眾生(實叉云亦能令他安住大乘○此言善了如實法性義者有如上益)大慧",
    "X17n0324_004:0269c06": "攝受大乘者則攝受諸佛菩薩緣覺聲聞攝受諸佛",
    "X17n0324_004:0269c07": "菩薩緣覺聲聞者則攝受一切眾生攝受一切眾生",
    "X17n0324_004:0269c08": "者則攝受正法攝受正法者則佛種不斷佛種不斷",
    "X17n0324_004:0269c09": "者則能了知得殊勝入處(即自覺聖智所證處也)知得殊勝入",
    "X17n0324_004:0269c10": "處菩薩摩訶薩常得化生建立大乘十自在力現眾",
    "X17n0324_004:0269c11": "色像通達眾生形類希望煩惱諸相如實說法如實",
    "X17n0324_004:0269c12": "者不異(實叉云無異無別)如實者不來不去相一切虗偽息",
    "X17n0324_004:0269c13": "是名如實大慧善男子善女人不應攝受隨說計著",
    "X17n0324_004:0269c14": "真實者離文字故(此明菩薩知得殊勝入處已欲令眾生安住大乘以十自在力現眾",
    "X17n0324_004:0269c15": "色像隨其所宣說如實法如實法者無異無別不來不去一切戲論虗偽悉皆息滅勸令不應如言執著於義",
    "X17n0324_004:0269c16": "以真實法離文字故○十自在力一是處非處力二業力三定力四根力五欲力六性力七至處道力八宿命",
    "X17n0324_004:0269c17": "力九天眼力十漏盡力)大慧如為愚夫以指指物愚夫觀指不",
    "X17n0324_004:0269c18": "得實義如是愚夫隨言說指攝受計著至竟不捨終",
    "X17n0324_004:0269c19": "不能得離言說指第一實義(愚夫計著言說至竟不捨如人以指指物示人",
    "X17n0324_004:0269c20": "彼人但觀於指不觀於物如來亦復如是以言說方便之指指第一真實之義示於愚夫彼愚但觀言說之指",
    "X17n0324_004:0269c21": "不觀真實之義故曰終不能得離言說指第一實義也下正舉喻明之)大慧譬如嬰兒",
    "X17n0324_004:0269c22": "應食熟食不應食生若食生者則令發狂不知次第",
    "X17n0324_004:0269c23": "方便熟故大慧如是不生不滅不方便修則為不善",
    "X17n0324_004:0269c24": "(實叉云譬如嬰兒應食熟食有人不解成熟方便而食生者則發狂亂不生不滅亦復如是不方便修則為不",
    "X17n0324_004:0270a01": "善)是故應當善修方便莫隨言說如視指端是故大",
    "X17n0324_004:0270a02": "慧於真實義當方便修真實義者微妙寂靜是涅槃",
    "X17n0324_004:0270a03": "因言說者妄想合妄想者集生死大慧真實義者從",
    "X17n0324_004:0270a04": "多聞者得大慧多聞者謂善於義非善言說善義者",
    "X17n0324_004:0270a05": "不隨一切外道經論身自不隨亦不令他隨是則名",
    "X17n0324_004:0270a06": "曰大德多聞是故欲求義者當親近多聞所謂善義",
    "X17n0324_004:0270a07": "與此相違計著言說應當遠離(新說云此明由悟真實義故離諸妄想散",
    "X17n0324_004:0270a08": "亂而得涅槃也真實義者從多聞者得多聞者謂善思修隨順於義非獨善言說也不令自他墮外道惡見名",
    "X17n0324_004:0270a09": "曰多聞是故欲求實義者當親近與義相違者慎勿近之)。",
    "X17n0324_004:0270a10": "爾時大慧菩薩復承佛威神而白佛言世尊世尊顯",
    "X17n0324_004:0270a11": "示不生不滅無有奇特所以者何一切外道因亦不",
    "X17n0324_004:0270a12": "生不滅世尊亦說虗空非數緣滅及涅槃界不生不",
    "X17n0324_004:0270a13": "滅(因上佛說不生不滅之義大慧謂外道亦說諸因不生不滅故曰無有奇特與世尊說三無為法不生不",
    "X17n0324_004:0270a14": "滅無有異也)世尊外道說因生諸世間世尊亦說無明愛",
    "X17n0324_004:0270a15": "業妄想為緣生諸世間彼因此緣名差別耳外物因",
    "X17n0324_004:0270a16": "緣亦如是世尊與外道論無有差別(自白佛言下大慧意謂一切外",
    "X17n0324_004:0270a17": "道說諸因為不生不滅世尊亦說三無為法為不生不滅又諸外道說依諸因故生諸世間而世尊亦說無明",
    "X17n0324_004:0270a18": "等為緣生諸世間又外道說依外物因緣而生諸法世尊亦爾故疑世尊所說與外道言論無有差別也)微",
    "X17n0324_004:0270a19": "塵勝妙自在眾生主等如是九物不生不滅世尊亦",
    "X17n0324_004:0270a20": "說一切性不生不滅有無不可得(新說云此出外道不生滅義九物體",
    "X17n0324_004:0270a21": "也一時二方三虗空四微塵五四大種六大梵天七勝妙天八大自在天九眾生主謂諸外道計此九物不生",
    "X17n0324_004:0270a22": "不滅能與生死諸法作因通名作者與佛大乘說一切性本非生滅若有若無悉不可得亦無異○自在即大",
    "X17n0324_004:0270a23": "自在天眾生主即世界主也)外道亦說四大不壞自性不生不滅",
    "X17n0324_004:0270a24": "四大常是四大乃至周流諸趣不捨自性世尊所說",
    "X17n0324_004:0270b01": "亦復如是是故我言無有奇特惟願世尊為說差別",
    "X17n0324_004:0270b02": "所以奇特勝諸外道若無差別者一切外道皆亦是",
    "X17n0324_004:0270b03": "佛以不生不滅故而世尊說一世界中多佛出世者",
    "X17n0324_004:0270b04": "無有是處如向所說一世界中應有多佛無差別故",
    "X17n0324_004:0270b05": "(大慧意謂世尊所說之法與外道所說無有差別故指外道亦皆是佛又謂世尊當說一世界中無有多佛出",
    "X17n0324_004:0270b06": "世若向所說法果與外道無別則一世界中應有多佛出世無有差別)佛告大慧我說",
    "X17n0324_004:0270b07": "不生不滅不同外道不生不滅所以者何彼諸外道",
    "X17n0324_004:0270b08": "有性自性得不生不變相(謂計諸法性實有自性得不生不滅之相變即滅也)",
    "X17n0324_004:0270b09": "我不如是墮有無品大慧我者離有無品離生滅非",
    "X17n0324_004:0270b10": "性非無性如種種幻夢現故非無性云何無性謂色",
    "X17n0324_004:0270b11": "無自性相攝受現不現故攝不攝故(楊云色本無自性但人攝受與",
    "X17n0324_004:0270b12": "不攝受現與不現乃有或有或無之見)以是故一切性無性非無性但",
    "X17n0324_004:0270b13": "覺自心現量妄想不生安隱快樂世事永息愚癡凡",
    "X17n0324_004:0270b14": "夫妄想作事非諸聖賢(計有無生滅是愚夫妄想所作之事也)不實妄",
    "X17n0324_004:0270b15": "想如揵闥婆城及幻化人(上舉喻明不實妄想下釋喻合法)大慧如",
    "X17n0324_004:0270b16": "揵闥婆城及幻化人種種眾生商賈出入愚夫妄想",
    "X17n0324_004:0270b17": "謂真出入而實無有出者入者但彼妄想故如是大",
    "X17n0324_004:0270b18": "慧愚癡凡夫起不生不滅惑彼亦無有有為無為如",
    "X17n0324_004:0270b19": "幻人生其實無有若生若滅性無性無所有故一切",
    "X17n0324_004:0270b20": "法亦如是離於生滅愚癡凡夫墮不如實起生滅妄",
    "X17n0324_004:0270b21": "想非諸聖賢(謂愚癡凡夫不解不生不滅如實之理妄起生滅不生滅之惑當知有為無為",
    "X17n0324_004:0270b22": "若生若滅性有性無無所有故一切諸法離生滅凡夫妄想起諸異見非聖賢也)不如實者",
    "X17n0324_004:0270b23": "不爾如性自性妄想亦不異若異妄想者計著一切",
    "X17n0324_004:0270b24": "性自性不見寂靜不見寂靜者終不離妄想(不如實者不爾",
    "X17n0324_004:0270c01": "謂凡夫墮不如實非實有所墮如性自性有實性相與生滅妄想虗偽不實亦無有異若以一切性自性有實",
    "X17n0324_004:0270c02": "性相異於生滅妄想虗偽者反執一切性自性有實性相不見本來寂靜義故不見本來寂靜義者則成有相",
    "X17n0324_004:0270c03": "終不離妄想分別故下文云云)是故大慧無相見勝非相見相見者",
    "X17n0324_004:0270c04": "受生因故不勝(計有性相得不生不滅者是受生因)大慧無相者妄想",
    "X17n0324_004:0270c05": "不生不起不滅我說涅槃大慧涅槃者如真實義見",
    "X17n0324_004:0270c06": "離先妄想心心數法(義見第三卷)逮得如來自覺聖智我",
    "X17n0324_004:0270c07": "說是涅槃爾時世尊欲重宣此義而說偈言。",
    "X17n0324_004:0270c08": "滅除彼生論(實义云為除有生執)建立不生義我說如是法",
    "X17n0324_004:0270c09": "愚夫不能知一切法不生無性無所有(頌上性無性無所有",
    "X17n0324_004:0270c10": "故)揵闥婆幻夢有性者無因不生無自性何因空",
    "X17n0324_004:0270c11": "當說(言諸法之性雖有而無因所以不生者為無自性何因無自性以諸法空故當如是說)",
    "X17n0324_004:0270c12": "以離於和合覺知性不現是故空不生我說無自",
    "X17n0324_004:0270c13": "性(覺知之性隨諸法因緣和合而現若離和合緣此覺知性自然不現故法空不生說無自性也)",
    "X17n0324_004:0270c14": "謂一一和合性現而非有分析無和合非如外道",
    "X17n0324_004:0270c15": "見夢幻及垂髮野馬揵闥婆世間種種事無因而",
    "X17n0324_004:0270c16": "相現(緣生之法謂從眾緣和合而有故無自性雖現而非實既無和合即無生非如外道計有",
    "X17n0324_004:0270c17": "和合生也夢幻垂髮等喻世間諸事妄現其相初無有因野馬即陽燄遊氣)折伏有因",
    "X17n0324_004:0270c18": "論申暢無生義申暢無生者法流永不斷熾然無",
    "X17n0324_004:0270c19": "因論恐怖諸外道(邪論既破正法流行則此無因世出世論熾然如大火聚於是",
    "X17n0324_004:0270c20": "諸外道輩望風而震〔攝〕如來說法多以火聚為喻)。",
    "X17n0324_004:0270c21": "爾時大慧以偈問曰(自此下四節問答流支實叉通為一偈)。",
    "X17n0324_004:0270c22": "云何何所因(註云佛問外道言汝生法云何生為從有因生為從無因生答言從有因",
    "X17n0324_004:0270c23": "生既從有因生即問何所因答言從微塵世性四大等因生)彼以何故生(註云又問",
    "X17n0324_004:0270c24": "彼四大等復以何故生答言四大等無因生)於何處和合而作無因論",
    "X17n0324_004:0271a01": "(註云佛言若四大等無因無因則無法無法則無處無處則無和合無和合則無生何得立四大等無因",
    "X17n0324_004:0271a02": "生諸世間論○大慧舉世尊與外道問答成偈為反質問也)。",
    "X17n0324_004:0271a03": "爾時世尊復以偈答。",
    "X17n0324_004:0271a04": "觀察有為法非無因有因彼生滅論者所見從是",
    "X17n0324_004:0271a05": "滅(佛言應觀有為一切諸法非無因生非有因生故說無生則外道生滅所見之論自此毀滅矣",
    "X17n0324_004:0271a06": "已上破外道計從因生)。",
    "X17n0324_004:0271a07": "爾時大慧說偈問曰。",
    "X17n0324_004:0271a08": "云何為無生為是無性耶為顧視諸緣有法名無",
    "X17n0324_004:0271a09": "生名不應無義惟為分別說(大慧問無生為諸法無性名無生耶為顧",
    "X17n0324_004:0271a10": "待諸緣名無生耶為諸法有性名無生耶既有無生名不應無此無生義惟願如來為分別說)。",
    "X17n0324_004:0271a11": "爾時世尊復以偈答。",
    "X17n0324_004:0271a12": "非無性無生亦非顧諸緣非有性而名名亦非無",
    "X17n0324_004:0271a13": "義一切諸外道聲聞及緣覺七住非境界是名無",
    "X17n0324_004:0271a14": "生相(如來答大慧所問非諸法無性得名無生非別有生性顧待諸緣得名無生非諸法有性",
    "X17n0324_004:0271a15": "得名無生既有無生名非無無生義此是意生法身名作無生外道二乘七地菩薩非其境界)遠",
    "X17n0324_004:0271a16": "離諸因緣亦離一切事唯有微心住想所想俱離",
    "X17n0324_004:0271a17": "其身隨轉變我說是無生(唯有微心住言唯有離有無微妙寂靜心湛然",
    "X17n0324_004:0271a18": "常住離想所想則意生身隨機示現無有障礙故說是無生也)無外性無性亦無",
    "X17n0324_004:0271a19": "心攝受斷除一切見我說是無生如是無自性空",
    "X17n0324_004:0271a20": "等應分別非空故說空無生故說空(如是無生無自性空與因",
    "X17n0324_004:0271a21": "緣等法應當分別然非如太虗斷滅空等故說空謂法身無生故說空○註云已上說如來意生法身以",
    "X17n0324_004:0271a22": "為無生)因緣數和合則有生有滅離諸因緣數無別",
    "X17n0324_004:0271a23": "有生滅(註云但有十二因緣數轉變故說名生滅離此數外更無有生法也)捨離因",
    "X17n0324_004:0271a24": "緣數更無有異性若言一異者是外道妄想有無",
    "X17n0324_004:0271b01": "性不生非有亦非無除其數轉變是悉不可得(若離",
    "X17n0324_004:0271b02": "妄緣更無異生性除十二數轉變則生性有無等四句悉不可得)但有諸俗數展",
    "X17n0324_004:0271b03": "轉為鉤鎻離彼因緣鎻生義不可得(諸俗數謂因緣十二支○",
    "X17n0324_004:0271b04": "新說云凡夫不能了諸妄緣是故長劫為之鉤鎻連環不斷故目因緣為鉤鎻若離妄緣無別生法)生",
    "X17n0324_004:0271b05": "無性不起離諸外道過但說緣鉤鎻凡愚不能了",
    "X17n0324_004:0271b06": "(緣生無自性故生而不生起即生義故實叉云生無故不生不生故離外道生法之過我但說因緣為鉤",
    "X17n0324_004:0271b07": "鎖而愚夫不能了知緣中無生也)若離緣鉤鎻別有生性者是則",
    "X17n0324_004:0271b08": "無因論破壞鉤鎻義(謂因緣之外別更有生性是則無因成外道論破壞佛所",
    "X17n0324_004:0271b09": "說因緣義也餘義下文明之)如燈顯眾像鉤鎻現若然是則離",
    "X17n0324_004:0271b10": "鉤鎻別更有諸性(實叉作諸法○註云此一行偈是外道立生性是先有要待因",
    "X17n0324_004:0271b11": "緣生譬如眾像是先有要待燈照始得見故言鉤鎻現若然鉤鎻者因緣也言因緣現生法亦如燈光現",
    "X17n0324_004:0271b12": "眾像佛言若如此論者是則離因緣外別更有生性也)無性無有生如虗空",
    "X17n0324_004:0271b13": "自性(實叉云無生則無性體性如虗空)若離於鉤鎻慧無所分別",
    "X17n0324_004:0271b14": "(離因緣則無生法慧何所施)復有餘無生賢聖所得法彼生無",
    "X17n0324_004:0271b15": "生者是則無生忍(餘無生指二乘等彼生謂四相生言二乘等於彼生住異滅當",
    "X17n0324_004:0271b16": "體即空此無生即是無生法忍也)若使諸世間觀察鉤鎻者一切",
    "X17n0324_004:0271b17": "離鉤鎻從是得三昧(若使諸世間人觀察鉤鎻義者了知一切諸法本離鉤鎻",
    "X17n0324_004:0271b18": "從此得解脫三昧)癡愛諸業等是則內鉤鎻(註云成內身因緣○新說",
    "X17n0324_004:0271b19": "云此言無明與愛業者於十二有支因緣中略舉其三也若具言之即無明緣行行緣識識緣名色名色",
    "X17n0324_004:0271b20": "緣六入六入緣觸觸緣受受緣愛愛緣取取緣有有緣生生緣老死憂悲苦惱此明三世妄因果法謂過",
    "X17n0324_004:0271b21": "去有二支因一無明二行現在有五支果一識二名色三六入四觸五受現在有三支因一愛二取三有",
    "X17n0324_004:0271b22": "未來有二支果一生二老死言一切眾生無始以來皆為無明十二因緣長劫鉤鎻徃來三界牢獄之中",
    "X17n0324_004:0271b23": "無有出離智者了悟修道斷除即得解脫故云無明滅則行滅乃至生滅即老死滅當知滅妄因緣故須",
    "X17n0324_004:0271b24": "修道問云何修道答推求十二因緣根本乃是無明因無明故起煩惱業因業故起果報而有諸苦皆因",
    "X17n0324_004:0271c01": "無明為根本如人伐樹須先斷其根問無明何者是答不覺心是以不覺故妄起分別心外見法謂有謂",
    "X17n0324_004:0271c02": "無謂是謂非謂得謂失受諸果報身心等苦皆由無明我今欲斷無明先須自覺心源隨心所起一切妄",
    "X17n0324_004:0271c03": "想皆從不覺心生須知自心之性本無生滅亦無來去何以得知一切妄念忽然而起覺即不生云何名",
    "X17n0324_004:0271c04": "覺如貪嗔癡起時還以自心觀察推求此貪嗔癡有何形狀為青黃為赤白為未來為過去為現在為在",
    "X17n0324_004:0271c05": "內外中間推求貪嗔癡都無形狀若本來是有今日覺時亦應可見今覺既無故知由不覺故忽然妄起",
    "X17n0324_004:0271c06": "覺即不生故覺是無明對治此現在無明不可得以無無明故一切妄想煩惱不生煩惱不生故業不生",
    "X17n0324_004:0271c07": "業不生故無過去二因無二因故現在五果不生五果不生故愛取有三因不生現在三因無故未來二",
    "X17n0324_004:0271c08": "果報不生名斷十二因緣鉤鎻此十二因緣無處名為涅槃此自覺聖智名為菩提依此十二因緣觀察",
    "X17n0324_004:0271c09": "修行者通有三類上智觀者得佛菩提中智觀者得緣覺菩提下智觀者得聲聞菩提故肇論云三乘觀",
    "X17n0324_004:0271c10": "法無異但心有大小為差耳○癡即無明)鑽燧泥團輪種子等名外(鑽燧",
    "X17n0324_004:0271c11": "得火泥團成瓶種子生芽此三者成外物因緣也)若使有他性而從因緣",
    "X17n0324_004:0271c12": "生彼非鉤鎻義是則不成就(若使先有他性從因緣生者彼非因緣義",
    "X17n0324_004:0271c13": "則此義不成此明無有他性以待因緣而生也)若生無自性彼為誰鉤鎻",
    "X17n0324_004:0271c14": "展轉相生故當知因緣義(若一切生法無自性者則彼因緣與誰為因緣",
    "X17n0324_004:0271c15": "此明因緣非無有性也以其展轉相生故當知有因緣義無別有生性也)堅濕煖動法",
    "X17n0324_004:0271c16": "凡愚生妄想離數無異法是則說無性(堅濕煖動四大種性",
    "X17n0324_004:0271c17": "凡愚於此而生妄想種種計著故佛謂離彼因緣數外別無異法是以說四大無有自性)如毉",
    "X17n0324_004:0271c18": "療眾病無有若干論以病差別故為設種種治我",
    "X17n0324_004:0271c19": "為彼眾生破壞諸煩惱(實叉云滅除煩惱病)知其根優劣為",
    "X17n0324_004:0271c20": "彼說度門非煩惱根異而有種種法唯說一乘法",
    "X17n0324_004:0271c21": "是則為大乘(註云以人異故說異非法性有二以病別治殊非真如有別故言唯說一",
    "X17n0324_004:0271c22": "乘法是則為大乘)。",
    "X17n0324_004:0271c23": "爾時大慧菩薩摩訶薩復白佛言世尊一切外道皆",
    "X17n0324_004:0271c24": "起無常妄想世尊亦說一切行無常是生滅法此義",
    "X17n0324_004:0272a01": "云何為邪為正為有幾種無常(新說云因上愚癡凡夫墮不如實起生滅",
    "X17n0324_004:0272a02": "妄想非諸聖賢謂外道凡夫不得如實而起無常生滅妄見故說無常聖賢得如實理應不起無常生滅妄見",
    "X17n0324_004:0272a03": "世尊何故亦言諸行無常是生滅法未知此說孰為邪正所言無常復有幾種耶)佛告大慧",
    "X17n0324_004:0272a04": "一切外道有七種無常非我法也何等為七彼有說",
    "X17n0324_004:0272a05": "言作已而捨是名無常(新說云有外道說四大種性無始造作色等諸法作已而",
    "X17n0324_004:0272a06": "捨即計所作法是其無常)有說形處壞是名無常(註云謂六道形相變壞無常四",
    "X17n0324_004:0272a07": "大是常)有說即色是無常(註云計色壞故無常)有說色轉變中間",
    "X17n0324_004:0272a08": "是名無常無間自之散壞如乳酪等轉變中間不可",
    "X17n0324_004:0272a09": "見無常毀壞一切性轉(計兩色中間有無常法變一切性相續不斷能令變異自",
    "X17n0324_004:0272a10": "然歸滅如乳酪等兩色中間有無常法不可見此之無常能轉一切性)有說性無常(實叉",
    "X17n0324_004:0272a11": "以性作物下二性字同○註云言此性無常如杖瓦等能破諸物)有說性無性無常",
    "X17n0324_004:0272a12": "(註云性者造色性也無性者色壞也名此為無常)有說一切法不生無常入",
    "X17n0324_004:0272a13": "一切法(楊云以不生而復生一切法是以不生而入生也以不生而入生故云不生無常入一切法)",
    "X17n0324_004:0272a14": "大慧性無性無常者謂四大及所造自相壞四大自",
    "X17n0324_004:0272a15": "性不可得不生(此破第六性無性無常○新說云謂能造大種所造諸法虗妄不實其相",
    "X17n0324_004:0272a16": "滅壞大種自性不可得故本來無起無起故無滅何□能造所造實法言無常耶)彼不生無",
    "X17n0324_004:0272a17": "常者非常無常一切法有無不生分析乃至微塵不",
    "X17n0324_004:0272a18": "可見是不生義非生是名不生無常相若不覺此者",
    "X17n0324_004:0272a19": "墮一切外道生無常義(此破第七不生無常○註云佛言不生非是生法則無一",
    "X17n0324_004:0272a20": "切有無性不可說言常無常○謂法若是生可分析生法作微塵求生法不可得乃名作不生故不生非是生",
    "X17n0324_004:0272a21": "不得滅生名無常若滅生名無常者是名不生無常相若不覺此不生無常相者則墮外道生無常義)大",
    "X17n0324_004:0272a22": "慧性無常者是自心妄想非常無常性所以者何謂",
    "X17n0324_004:0272a23": "無常自性不壞大慧此是一切性無性無常事除無",
    "X17n0324_004:0272a24": "常無有能令一切法性無性者如杖瓦石破壞諸物",
    "X17n0324_004:0272b01": "(此破第五性無常○彼外道立無常自性無有壞滅能令一切諸法之性無性成無常事若除此無常自不壞",
    "X17n0324_004:0272b02": "性無有能壞滅諸法之性為無性者仍舉喻如槌杖瓦石能壞於物而自不壞)現見各各不",
    "X17n0324_004:0272b03": "異是性無常事非作所作有差別此是無常此是事",
    "X17n0324_004:0272b04": "作所作無異者一切性常無因性(註云自此以下是佛破外道性無常",
    "X17n0324_004:0272b05": "也言現見性無常與所破事無有異體故云非作所作有差別作者性無常也所作者所破事也若有異體何",
    "X17n0324_004:0272b06": "不指訂此是性無常此是所破事若性無常與所破事無異體者一切性常則無因性)大慧一",
    "X17n0324_004:0272b07": "切性無性有因非凡愚所知(新說云以外道計除性無常無有能令人天變",
    "X17n0324_004:0272b08": "化有無者是故佛言人天依正一切諸法生起滅壞實亦有因但非凡愚之所能了)非因不相",
    "X17n0324_004:0272b09": "似事生若生者一切性悉皆無常是不相似事作所",
    "X17n0324_004:0272b10": "作無有別異而悉見有異(上已破性無常能壞諸法此復破轉計性無常能生",
    "X17n0324_004:0272b11": "諸法也佛謂一切生法如種粟得粟種豆得豆非因不相似事而生若因不相似事而生者如種粟得豆種豆",
    "X17n0324_004:0272b12": "得粟則諸法之性悉歸無常矣是不相似事能作性無常所作一切事應無別異而世之所見諸法云何各各",
    "X17n0324_004:0272b13": "有異)若性無常者墮作因性相若墮者一切性不究竟",
    "X17n0324_004:0272b14": "(若計性無常為能壞諸法者墮作因性相既墮作因性相則一切法悉歸無常故曰不究竟)一切性",
    "X17n0324_004:0272b15": "作因相墮者自無常應無常無常無常故一切性不",
    "X17n0324_004:0272b16": "無常應是常(實叉云若無常性是有法者應同所作自是無常自無常故所無常法皆應是",
    "X17n0324_004:0272b17": "常○新說云若計性無常性為能生因是有法者應同所作性不究竟自是無常也自無常故何能滅壞生起",
    "X17n0324_004:0272b18": "諸法所無常法皆應是常何以故既同所作而計常住自不滅壞故所作法皆是常也)若無常",
    "X17n0324_004:0272b19": "入一切性者應墮三世彼過去色與壞俱未來不生",
    "X17n0324_004:0272b20": "色不生故現在色與壞相俱色者四大積集差別四",
    "X17n0324_004:0272b21": "大及造色自性不壞離異不異故一切外道一切四",
    "X17n0324_004:0272b22": "大不壞(實叉云若無常性住諸法中應同諸法墮於三世與過去色同時已滅未來不生現在俱壞一",
    "X17n0324_004:0272b23": "切外道計四大種體性不壞色者即是大種差別大種造色離異不異故其自性亦不壞滅)一切三",
    "X17n0324_004:0272b24": "有四大及造色在所知有生滅(註云一切三界四大及造色在所有處皆",
    "X17n0324_004:0272c01": "知是無常也)離四大造色一切外道於何所思惟性無常",
    "X17n0324_004:0272c02": "(佛言離四大造色外更有何法名性無常)四大不生自性相不壞故(流支云外",
    "X17n0324_004:0272c03": "道說言諸大不生不滅以自體相常不滅故○已上破性無常竟)離始造無常者非",
    "X17n0324_004:0272c04": "四大復有異四大各各異相自相故非差別可得彼",
    "X17n0324_004:0272c05": "無差別斯等不更造三方便不作當知是無常(此破第一",
    "X17n0324_004:0272c06": "作已而捨無常○外道計非四大無常復有異四大而能始造即捨名為無常彼所計不出互自共三為能造",
    "X17n0324_004:0272c07": "如來即疊其所計大種異相自相共相破之謂自相則非差別可得無差別故不能獨自造色異相則遞有所",
    "X17n0324_004:0272c08": "違無自性故不能更互造色共相則本自乖離不能方便和合共造於色故曰斯等不更造二方便不作也既",
    "X17n0324_004:0272c09": "就破彼計所謂始造即捨無常者其相安在故復結破云當知是無常)彼形處壞無常",
    "X17n0324_004:0272c10": "者謂四大及造色不壞至竟不壞大慧竟者分析乃",
    "X17n0324_004:0272c11": "至微塵觀察壞四大及造色形處異見長短不可得",
    "X17n0324_004:0272c12": "非四大四大不壞形處壞現墮在數論(此破第二形處壞無常○",
    "X17n0324_004:0272c13": "外道計能造所造色至竟不壞謂分析色乃至微塵但滅形狀長短等見不滅能造所造色體非四大壞四大",
    "X17n0324_004:0272c14": "實不壞但形處變壞隨現此見正墮僧佉論中)色即無常者謂色即是無常",
    "X17n0324_004:0272c15": "彼則形處無常非四大若四大無常者非俗數言說",
    "X17n0324_004:0272c16": "世俗言說非性者則墮世論見一切性但有言說不",
    "X17n0324_004:0272c17": "見自相生(此破第三即色無常○外道計造色即是無常如來謂彼所計如前形處無常非四",
    "X17n0324_004:0272c18": "大無常若四大無常者非俗數言說可到而世俗言說造色非性則墮世論世論由彼妄見一切諸法之性但有言",
    "X17n0324_004:0272c19": "說不見自相所生故)轉變無常者謂色異性現非四大如金作",
    "X17n0324_004:0272c20": "莊嚴具轉變現非金性壞但莊嚴具處所壞如是餘",
    "X17n0324_004:0272c21": "性轉變等亦如是(實叉云轉變無常者謂色體變非諸大種譬如以金作莊嚴具嚴具",
    "X17n0324_004:0272c22": "有變而金無改此亦如是○此破第四色轉變中間無常○新說云計色質變異名無常非大種體名無常也",
    "X17n0324_004:0272c23": "故舉金作嚴具喻之嚴具有變異名無當而金無改非無常也)如是等種種外道無",
    "X17n0324_004:0272c24": "常見妄想(註云總結上外道七種無常)火燒四大時自相不燒各",
    "X17n0324_004:0273a01": "各自相相壞者四大造色應斷(新說云外道謂火燒四大時而不能燒諸",
    "X17n0324_004:0273a02": "大自相言若能燒者能造所造後應斷滅以見不斷故計大種性常)大慧我法起非常",
    "X17n0324_004:0273a03": "非無常所以者何謂外性不決定故(佛言我說諸法所起以外性虗",
    "X17n0324_004:0273a04": "妄有無不決定故非常無常)唯說三有微心(實叉云三界唯心故○三界內外無有一",
    "X17n0324_004:0273a05": "法不從微妙真實心生)不說種種相有生有滅四大合會差別",
    "X17n0324_004:0273a06": "四大及造色故妄想二種事攝所攝知二種妄想離",
    "X17n0324_004:0273a07": "外性無性二種見(實叉云不說諸相故大種性處種種差別不生不滅故非能造所造",
    "X17n0324_004:0273a08": "故能取所取二種體性一切皆從分別起故如實而知二取性故)覺自心現量妄想",
    "X17n0324_004:0273a09": "者思想作行生非不作行離心性無性妄想世間出",
    "X17n0324_004:0273a10": "世間出世間上上一切法非常非無常(覺自心現量者謂妄想從",
    "X17n0324_004:0273a11": "思想作行而生非不思想作行既知妄想生處離心分別性有性無妄想善解世間出世間出世間上上一切",
    "X17n0324_004:0273a12": "法非常無常)不覺自心現量墮二邊惡見相續一切外道",
    "X17n0324_004:0273a13": "不覺自妄想此凡夫無有根本謂世間出世間出世",
    "X17n0324_004:0273a14": "間上上從說妄想生非凡愚所覺(以不覺自心現量墮二邊惡見相續",
    "X17n0324_004:0273a15": "不斷依自妄想而計言說此凡夫外道無有根本智慧唯執言說妄想不知如來所說世出世法從彼言說妄",
    "X17n0324_004:0273a16": "想而生故此三法非凡愚所能覺了)爾時世尊欲重宣此義而說偈言。",
    "X17n0324_004:0273a17": "遠離於始造及與形處異性與色無常外道愚妄",
    "X17n0324_004:0273a18": "想(新說云言七種無常是諸外道妄想分別)諸性無有壞大大自性住",
    "X17n0324_004:0273a19": "外道無常想沒在種種見(是法住法位世間相常住故諸法之性無生亦",
    "X17n0324_004:0273a20": "無有壞而四大之大常住外道不了計大種是常造色是無常故言外道無常想沒在種種見)彼諸",
    "X17n0324_004:0273a21": "外道等無若生若滅大大性自常何謂無常想一",
    "X17n0324_004:0273a22": "切唯心量二種心流轉攝受及所攝無有我我所",
    "X17n0324_004:0273a23": "(牒外道計四大常是生造色無常是滅佛謂無如是若生若滅之法既云四大性常不壞滅何於造色作",
    "X17n0324_004:0273a24": "無常想故知一切唯是心量妄想二種事及心見流轉而能攝所攝二種體性亦無有我我所也)梵",
    "X17n0324_004:0273b01": "天為樹根技條普周徧如是我所說唯是彼心量",
    "X17n0324_004:0273b02": "(外道言梵天造作眾生分布周徧六道佛言我所說外道如是計著皆是彼妄想心量)。",
    "X17n0324_004:0273b03": "爾時大慧菩薩復白佛言世尊惟願為說一切菩薩",
    "X17n0324_004:0273b04": "聲聞緣覺滅正受次第相續若善於滅正受次第相",
    "X17n0324_004:0273b05": "續相者我及餘菩薩終不妄捨滅正受樂門不墮一",
    "X17n0324_004:0273b06": "切聲聞緣覺外道愚癡(流支以滅正受為入滅盡定○新說云因上言世間出世",
    "X17n0324_004:0273b07": "間及出世間上上諸法即有菩薩聲聞緣覺斷世間生死入出世間滅盡正受及得諸地次第相續相故大慧",
    "X17n0324_004:0273b08": "舉滅盡正受樂門及地次第相續相請問如來欲顯三乘聖凡優劣令脩聖行證佛果海不墮權乘及諸邪見)。",
    "X17n0324_004:0273b09": "佛告大慧諦聽諦聽善思念之當為汝說大慧白佛",
    "X17n0324_004:0273b10": "言世尊惟願為說佛告大慧六地菩薩摩訶薩及聲",
    "X17n0324_004:0273b11": "聞緣覺入滅正受(註云言從初地至六地菩薩及聲聞緣覺同斷三界煩惱患心勞慮",
    "X17n0324_004:0273b12": "永滅心入正受也)第七地菩薩摩訶薩念念正受離一切性",
    "X17n0324_004:0273b13": "自性相正受非聲聞緣覺諸聲聞緣覺墮有行覺攝",
    "X17n0324_004:0273b14": "所攝相滅正受(流支云大慧諸菩薩摩訶薩於七地中念念入滅盡定以諸菩薩悉能遠",
    "X17n0324_004:0273b15": "離一切諸法有無相故大慧聲聞辟支佛不能念念入滅盡定以聲聞辟支佛緣有為行入滅盡定墮在可取",
    "X17n0324_004:0273b16": "能取境界○註云言七地離妄想三界生死性相正受不同二乘斷三界生死入正受)是故七",
    "X17n0324_004:0273b17": "地非念正受(流支云是故聲聞辟支佛不能入七地中念念滅盡定)得一切法",
    "X17n0324_004:0273b18": "無差別相非分得種種相性(楊云未得一切法無差別故曰非分以見諸法",
    "X17n0324_004:0273b19": "種種異相故)覺一切法善不善性相正受是故七地無善",
    "X17n0324_004:0273b20": "念正受(流支云以覺諸法種種異相有法無法善不善法同相異相而入滅盡定是故聲聞辟支佛不",
    "X17n0324_004:0273b21": "能入七地中念念滅盡定以無善巧方便智故)大慧八地菩薩及聲聞緣覺",
    "X17n0324_004:0273b22": "心意意識妄想相滅(新說云八地菩薩無功用道常在三昧無出入相而同聲聞緣",
    "X17n0324_004:0273b23": "覺涅槃滅妄想心識也)初地乃至七地菩薩摩訶薩觀三界心",
    "X17n0324_004:0273b24": "意意識量離我我所自妄想修墮外性種種相(楊云七地",
    "X17n0324_004:0273c01": "菩薩觀三界心意意識其本離我我所唯是自心妄想不善修習乃墮外性種種諸相此謂自七地墮外道邪",
    "X17n0324_004:0273c02": "徑者)愚夫二種自心攝所攝向無知不覺無始過惡虗",
    "X17n0324_004:0273c03": "偽習氣所熏(二種自心謂外道於有無二邊攝所攝計著一向無知不覺無始過惡虗偽習",
    "X17n0324_004:0273c04": "氣所熏如鐵孕垢而自毀傷)大慧八地菩薩摩訶薩聲聞緣覺涅",
    "X17n0324_004:0273c05": "槃菩薩者三昧覺所持是故三昧樂不般涅槃若不",
    "X17n0324_004:0273c06": "持者如來地不滿足棄捨一切有為眾生事故佛種",
    "X17n0324_004:0273c07": "則應斷(涅槃雖同證入有異菩薩以無生三昧自覺力所持故於三昧門樂不般涅槃若不以無生三",
    "X17n0324_004:0273c08": "昧覺力所持即同二乘入般涅槃不能滿足如來之地亦捨度一切眾生之事如來種性亦應斷絕)諸佛",
    "X17n0324_004:0273c09": "世尊為示如來不可思議無量功德聲聞緣覺三昧",
    "X17n0324_004:0273c10": "門得樂所牽故作涅槃想(實叉云是故諸佛為說如來不可思議諸大功德令",
    "X17n0324_004:0273c11": "其究竟不入涅槃聲聞緣覺著三昧樂是故於中生涅槃想○新說云謂聲聞緣覺是昔菩薩退菩提願者彼",
    "X17n0324_004:0273c12": "定性趣寂二乘尚不能知初地之法況能分同八地菩薩得無生法忍耶)大慧我分部七",
    "X17n0324_004:0273c13": "地善修心意意識相善修我我所攝受人法無我生",
    "X17n0324_004:0273c14": "滅自共相善四無礙決定力三昧門地次第相續入",
    "X17n0324_004:0273c15": "道品法(如來分部七地行相為令眾生善修心意意識我我所攝受得人法二空無生滅自共相善解",
    "X17n0324_004:0273c16": "四無礙辯決定力三昧門以至漸升諸地入菩提分法言四無礙辯者即法義辭及樂說)不令菩",
    "X17n0324_004:0273c17": "薩摩訶薩不覺自共相不善七地墮外道邪徑故立",
    "X17n0324_004:0273c18": "地次第(謂不令者如來唯恐諸菩薩等不能覺五陰自共相虗假非實不善七地行相墮前自妄想修",
    "X17n0324_004:0273c19": "外道邪徑故立地相之階級也)大慧彼實無有若生若滅除自心現",
    "X17n0324_004:0273c20": "量(楊云諸地次第皆是自心所現其實無有若生若滅如來於此但指唯心而一切生滅頓了)所",
    "X17n0324_004:0273c21": "謂地次第相續及三界種種行愚夫所不覺愚夫所",
    "X17n0324_004:0273c22": "不覺者謂我及諸佛說地次第相續及說三界種種",
    "X17n0324_004:0273c23": "行(楊云世尊及諸佛以對治眾生病故說有諸地次第及三界種種行相愚夫不覺而有執著殊不知佛所",
    "X17n0324_004:0273c24": "說法未甞說也)。",
    "X17n0324_004:0274a01": "復次大慧聲聞緣覺第八菩薩地滅三昧門樂醉所",
    "X17n0324_004:0274a02": "醉不善自心現量自共相習氣所障墮人法無我法",
    "X17n0324_004:0274a03": "攝受見妄想涅槃想非寂滅智慧覺(謂聲聞緣覺於第八地中味著",
    "X17n0324_004:0274a04": "入滅三昧為彼所醉不達自共相是自心所現以習氣障蔽墮二無我法攝受見故起妄想涅槃之想非究竟",
    "X17n0324_004:0274a05": "寂滅智慧覺也)大慧菩薩者見滅三昧門樂本願哀愍大悲",
    "X17n0324_004:0274a06": "成就知分別十無盡句不妄想涅槃想彼已涅槃妄",
    "X17n0324_004:0274a07": "想不生故離攝所攝妄想覺了自心現量一切諸法",
    "X17n0324_004:0274a08": "妄想不生不墮心意意識外性自性相計著妄想非",
    "X17n0324_004:0274a09": "佛法因不生隨智慧生得如來自覺地(八地菩薩雖見滅三昧門",
    "X17n0324_004:0274a10": "樂為本願哀愍大悲成就滿十大願度脫眾生不起妄想涅槃之想彼已於涅槃妄想不生故離攝所攝妄想",
    "X17n0324_004:0274a11": "則能覺了自心現量等非佛法正因不生唯隨智慧而生如果故得入如來自覺地也)如人夢",
    "X17n0324_004:0274a12": "中方便度水未度而覺覺已思惟為正為邪非正非",
    "X17n0324_004:0274a13": "邪餘無始見聞覺識因想種種習氣種種形處隨有",
    "X17n0324_004:0274a14": "無想心意意識夢現(流支云如人睡夢渡大海水起大方便欲渡自身未渡中間忽",
    "X17n0324_004:0274a15": "然便寤作是思惟此為是實為是虗妄彼復思惟如是之相非實非虗唯是我本虗妄分別不實境界熏習因",
    "X17n0324_004:0274a16": "故見種種色形相顛倒不離有無意識熏習於夢中見○註云覺竟無水船栰非正夢時見水船筏非邪以譬",
    "X17n0324_004:0274a17": "得八地覺己本無生死故道品功德非正七地未覺妄見生死故道品功德非邪但是無始見聞覺知熏習因",
    "X17n0324_004:0274a18": "故心意識妄想夢現)大慧如是菩薩摩訶薩於第八菩薩地見",
    "X17n0324_004:0274a19": "妄想生從初地轉進至第七地見一切法如幻等方",
    "X17n0324_004:0274a20": "便度攝所攝心妄想行已作佛法方便未得者令得",
    "X17n0324_004:0274a21": "(謂第八地菩薩見一切法如幻等方便超能所取心妄想行已離諸功用於佛法善巧方便無作而作令未得",
    "X17n0324_004:0274a22": "者亦得此如幻三昧)大慧此是菩薩涅槃方便不壞離心意意",
    "X17n0324_004:0274a23": "識得無生法忍(見法如幻等已即證無功用行是名菩薩所得涅槃不壞方便之相故能",
    "X17n0324_004:0274a24": "離心意意識得無生忍)大慧於第一義無次第相續說無所有",
    "X17n0324_004:0274b01": "妄想寂滅法(新說云第一義中言思路絕唯自覺智所證相應不得說有十地對治次第相",
    "X17n0324_004:0274b02": "續相此則強名寂滅法也)爾時世尊欲重宣此義而說偈言。",
    "X17n0324_004:0274b03": "心量無所有此住及佛地去來及現在三世諸佛",
    "X17n0324_004:0274b04": "說心量地第七無所有第八二地名為住佛地名",
    "X17n0324_004:0274b05": "最勝(新說云住亦地也言七地以還摠名心量未滅八地已上名無所有十地已去方言佛也)",
    "X17n0324_004:0274b06": "自覺智及淨此則是我地自在最勝處清淨妙莊",
    "X17n0324_004:0274b07": "嚴照曜如盛火光明悉徧至熾燄不壞目(註云如毒龍放",
    "X17n0324_004:0274b08": "光即損人目如來光明不損人目)周輪化三有化現在三有或有",
    "X17n0324_004:0274b09": "先時化(佛之權實所化先後不同)於彼演說乘(流支云彼處說諸乘○如法華",
    "X17n0324_004:0274b10": "云為諸眾生類分別說三乘)皆是如來地十地則為初初則為",
    "X17n0324_004:0274b11": "八地第九則為七七亦復為八第二為第三第四",
    "X17n0324_004:0274b12": "為第五第三為第六無所有何次(新說云如來方便隨情說法即",
    "X17n0324_004:0274b13": "有諸乘第一義中何有次第故思益經云得諸法正性者不從一地至於一地是知以實映權方便相盡",
    "X17n0324_004:0274b14": "皆無所有)。",
    "X17n0324_004:0274b15": "爾時大慧菩薩復白佛言世尊如來應供等正覺為",
    "X17n0324_004:0274b16": "常為無常(因上言去來及現在三世諸佛說若如來墮三世者則是無常故問如來應正等覺",
    "X17n0324_004:0274b17": "為常為無常耶)佛告大慧如來應供等正覺非常非無常謂",
    "X17n0324_004:0274b18": "二俱有過若常者有作主過常者一切外道說作者",
    "X17n0324_004:0274b19": "無所作是故如來常非常非作常有過故(楊云如來之常非無",
    "X17n0324_004:0274b20": "因而常亦非作主而常常與作常皆不免有過故)若如來無常者有作無常",
    "X17n0324_004:0274b21": "過陰所相相無性陰壞則應斷而如來不斷(言無常者則同",
    "X17n0324_004:0274b22": "世間有為有作無常等過五陰能相所相無性若陰實壞如來法身亦應斷滅不斷故不同作者無常)大",
    "X17n0324_004:0274b23": "慧一切所作皆無常如瓶衣等一切皆無常過一切",
    "X17n0324_004:0274b24": "智眾具方便應無義以所作故一切所作皆應是如",
    "X17n0324_004:0274c01": "來無差別因性故是故大慧如來非常非無常(新說云若",
    "X17n0324_004:0274c02": "言如來是無常即同瓶衣一切作法無常過也所修正因福慧莊嚴皆空無益然佛如來功流萬世而常存道",
    "X17n0324_004:0274c03": "通億劫而彌固又一切世間有所作法皆應是如來以同是作因生故而言如來是常無常者有如上過)復",
    "X17n0324_004:0274c04": "次大慧如來非如虗空常如虗空常者自覺聖智眾",
    "X17n0324_004:0274c05": "具無義過(流支云如來非常何以故虗空之性無修行諸功德故○謂所修功德悉空無義成",
    "X17n0324_004:0274c06": "斷滅道)大慧譬如虗空非常非無常離常無常一異俱",
    "X17n0324_004:0274c07": "不俱常無常過故不可說是故如來非常(前云非如虗空常者",
    "X17n0324_004:0274c08": "謂具聖智故此云如虛空者謂如虗空之性無所變動非常非無常離常無常不墮一異俱不俱等一切諸過",
    "X17n0324_004:0274c09": "故不可說常無常也)復次大慧若如來無生常者如兔馬等角",
    "X17n0324_004:0274c10": "以無生常故方便無義以無生常過故如來非常(若言",
    "X17n0324_004:0274c11": "如來是無生常者則如兔馬等角本來不生若同兔馬等角言常則無方便廣大益物義以無生常有過故是",
    "X17n0324_004:0274c12": "故如來不同無生常也)復次大慧更有餘事知如來常所以者",
    "X17n0324_004:0274c13": "何謂無間所得智常故如來常(註云言無間智所證常理是如來常○楊",
    "X17n0324_004:0274c14": "云此述如來實有常住之法而非世之所謂常無常者)大慧若如來出世若不",
    "X17n0324_004:0274c15": "出世法畢定住聲聞緣覺諸佛如來無間住不住虗",
    "X17n0324_004:0274c16": "空亦非愚夫之所覺知(實叉云諸佛如來所證法性法住法位如來出世若不出",
    "X17n0324_004:0274c17": "世常〔位〕不易在於一切二乘外道所得法中非是空無然非凡愚之所能知○無間住謂二乘與如來所得智",
    "X17n0324_004:0274c18": "皆悉無間)大慧如來所得智是般若所熏非心意意識彼",
    "X17n0324_004:0274c19": "諸陰界入處所熏大慧一切三有皆是不實妄想所",
    "X17n0324_004:0274c20": "生如來不從不實虗妄想生大慧以二法故有常無",
    "X17n0324_004:0274c21": "常非不二不二者寂靜一切法無二生相故(妄取生死故有",
    "X17n0324_004:0274c22": "常無常生死寂靜即自性涅槃故非常非無常)是故如來應供等正覺非常",
    "X17n0324_004:0274c23": "非無常大慧乃至言說分別生則有常無常過分別",
    "X17n0324_004:0274c24": "覺滅者則離愚夫常無常見不寂靜(分別覺覺想也覺想滅則離常",
    "X17n0324_004:0275a01": "無常不寂靜見)慧者永離常無常非常無常熏(謂離常無常見非常無常",
    "X17n0324_004:0275a02": "見所能熏變故本來寂靜)爾時世尊欲重宣此義而說偈言。",
    "X17n0324_004:0275a03": "眾具無義者生常無常過若無分別覺永離常無",
    "X17n0324_004:0275a04": "常(無眾具方便益物義者則生起常無常一切諸過若滅覺想則永離常無常見)從其所",
    "X17n0324_004:0275a05": "立宗則有眾雜義等觀自心量言說不可得(外道立常",
    "X17n0324_004:0275a06": "無常為宗則有四句等眾雜不正之義等觀生死涅槃常無常皆是不實心置徒有言說悉不可得)。",
    "X17n0324_004:0275a07": "爾時大慧菩薩復白佛言世尊惟願世尊更為我說",
    "X17n0324_004:0275a08": "陰界入生滅彼無有我誰生誰滅愚夫者依於生滅",
    "X17n0324_004:0275a09": "不覺苦盡不識涅槃(因上如來非以心意意識彼諸陰界入處所熏又佛常說諸法",
    "X17n0324_004:0275a10": "無我故問惟願為我說陰界入生滅之相彼陰界入中既無有我誰生誰滅而諸凡愚依於生滅不覺苦盡不",
    "X17n0324_004:0275a11": "證涅槃無生滅法若無有我誰知苦盡誰證涅槃耶)佛言善哉諦聽當為汝說",
    "X17n0324_004:0275a12": "大慧白佛言唯然受教佛告大慧如來之藏是善不",
    "X17n0324_004:0275a13": "善因能徧興造一切趣生譬如伎兒變現諸趣離我",
    "X17n0324_004:0275a14": "我所(新說云如來藏者自性清淨心在纏之名也佛言陰界入中雖無我而有如來藏能受善不善因故",
    "X17n0324_004:0275a15": "能徧興造六道生死法譬如伎兒依呪術故變起六道形色法無我我所凡夫依如來藏起六道生死無我我",
    "X17n0324_004:0275a16": "所亦如是)不覺彼故三緣和合方便而生外道不覺計著",
    "X17n0324_004:0275a17": "作者為無始虗偽惡習所熏名為識藏生無明住地",
    "X17n0324_004:0275a18": "與七識俱(謂二乘不覺如來藏無我故計根塵識三緣和合以為生因外道不覺如來藏無我",
    "X17n0324_004:0275a19": "故計神我等以為作者為無始惡習所熏名如來藏為識藏由此妄生無明住地與七識俱也)如海浪",
    "X17n0324_004:0275a20": "身常生不斷離無常過離於我論自性無垢畢竟清",
    "X17n0324_004:0275a21": "淨(如彼大海因風起浪水相波相相續不斷以況如來藏海因無明風起七識浪生死相續不斷亦爾然如",
    "X17n0324_004:0275a22": "來藏本來離無常過離神我論自性無垢畢竟清淨)其餘諸識有生有滅意意",
    "X17n0324_004:0275a23": "識等念念有七因不實妄想取諸境界種種形處計",
    "X17n0324_004:0275a24": "著名相不覺自心所現色相不覺苦樂不至解脫名",
    "X17n0324_004:0275b01": "相諸纏貪生生貪若因若攀緣(其餘七識意意識等念念生滅因虛偽妄",
    "X17n0324_004:0275b02": "想攝取諸境種種形處執著名相不覺色等諸法是自心所現及不覺苦樂非涅槃因故不至解脫以縛於名",
    "X17n0324_004:0275b03": "相既從貪生復生於貪若因若緣妄想流轉已上明如來藏與三界有漏善惡為因)彼諸受根",
    "X17n0324_004:0275b04": "滅次第不生餘自心妄想不知苦樂入滅受想正受",
    "X17n0324_004:0275b05": "第四禪善真諦解脫修行者作解脫想(彼諸受根滅而識次第不",
    "X17n0324_004:0275b06": "生尚餘自心妄想然忘苦樂入滅受想定得四禪四諦解脫行者至此多作究竟解脫之想法華云但盡生",
    "X17n0324_004:0275b07": "死名為解脫其實未得一切解脫也此明如來藏與出世間聲聞緣覺無漏善法為因)不離不",
    "X17n0324_004:0275b08": "轉名如來藏識藏七識流轉不滅所以者何彼因攀",
    "X17n0324_004:0275b09": "緣諸識生故非聲聞緣覺修行境界不覺無我自共",
    "X17n0324_004:0275b10": "相攝受生陰界入(實叉云而實未捨未轉如來藏中藏識之名若無藏識七識則滅何",
    "X17n0324_004:0275b11": "以故因彼及所緣而得生故然非一切外道二乘諸修行者所知境界以彼唯了人無我性於蘊界處取於自",
    "X17n0324_004:0275b12": "相及共相故○識藏為識所依故名不覺無我不覺如來藏無我也)見如來藏五法自",
    "X17n0324_004:0275b13": "性人法無我則滅地次第相續轉進餘外道見不能",
    "X17n0324_004:0275b14": "傾動(註云若見如來藏五法三自性人法無我等對治法門則滅以見如來藏故復得入地轉進至八地",
    "X17n0324_004:0275b15": "外道惡見不能傾動)是名住菩薩不動地得十三昧道門樂三",
    "X17n0324_004:0275b16": "昧覺所持觀察不思議佛法自願不受三昧門樂及",
    "X17n0324_004:0275b17": "實際(楊云以觀察佛法自願則能顧愍眾生不滯空寂故於三昧門樂及實際皆不受)向自",
    "X17n0324_004:0275b18": "覺聖趣不共一切聲聞緣覺及諸外道所修行道得",
    "X17n0324_004:0275b19": "十賢聖種性道及身智意生離三昧行是故大慧菩",
    "X17n0324_004:0275b20": "薩摩訶薩欲求勝進者當淨如來藏及識藏名(向自覺聖",
    "X17n0324_004:0275b21": "趣則不共餘乘而證十地聖人之道及身智俱如意生離於功用諸三昧行是故菩薩欲求勝妙進趣者當淨",
    "X17n0324_004:0275b22": "妄習謝藏之名無如二乘但斷分段生死便謂真解脫也)大慧若無識藏名如來",
    "X17n0324_004:0275b23": "藏者則無生滅大慧然諸凡聖悉有生滅修行者自",
    "X17n0324_004:0275b24": "覺聖趣現法樂住不捨方便(若無妄習識藏之名則清淨如來藏有何生滅",
    "X17n0324_004:0275c01": "然諸聖無生滅性非同木石之無性也是故修行者雖得自覺聖智法樂現前而不捨方便勝進於佛地故亦",
    "X17n0324_004:0275c02": "有生滅)大慧此如來藏識藏一切聲聞緣覺心想所見",
    "X17n0324_004:0275c03": "雖自性清淨客塵所覆故猶見不淨非諸如來大慧",
    "X17n0324_004:0275c04": "如來者現前境界猶如掌中視阿摩勒果(外道妄覺二乘偏覺",
    "X17n0324_004:0275c05": "故所見不淨菩薩分覺雖勝亦未究竟唯如來現前境界視如來藏如觀掌中之果皎然明白)大慧我",
    "X17n0324_004:0275c06": "於此義以神力建立令勝鬘夫人及利智滿足諸菩",
    "X17n0324_004:0275c07": "薩等宣揚演說如來藏及識藏名七識俱生聲聞計",
    "X17n0324_004:0275c08": "著見人法無我(流支云為諸聲聞辟支佛等示法無我○實叉云令諸聲聞見法無我○",
    "X17n0324_004:0275c09": "此經謂二乘於人無我處計著不捨故令離計著得法無我也)故勝鬘夫人承佛威",
    "X17n0324_004:0275c10": "神說如來境界非聲聞緣覺及外道境界如來藏識",
    "X17n0324_004:0275c11": "藏唯佛及餘利智依義菩薩智慧境界是故汝及餘",
    "X17n0324_004:0275c12": "菩薩摩訶薩於如來藏識藏當勤修學莫但聞覺作",
    "X17n0324_004:0275c13": "知足想(新說云言如來藏識藏是佛境界非諸二乘外道所行之處當勤觀察三慧備修勿得守聞便",
    "X17n0324_004:0275c14": "生足想)爾時世尊欲重宣此義而說偈言。",
    "X17n0324_004:0275c15": "甚深如來藏而與七識俱二種攝受生智者則遠",
    "X17n0324_004:0275c16": "離(謂七識以若因若攀緣二種攝受而生)如鏡像現心無始習所熏",
    "X17n0324_004:0275c17": "如實觀察者諸事悉無事(實义云境相悉無有○註云如鏡因前境故有",
    "X17n0324_004:0275c18": "像現以譬如來藏心鏡因七轉識無始妄習熏故有三界依正妄法現如實觀者一切悉無耳)如愚",
    "X17n0324_004:0275c19": "見指月觀指不觀月計著名字者不見我真實(新說",
    "X17n0324_004:0275c20": "云智者見指必知有月愚夫反是故但觀文字之指不得真實法也)心為工伎兒意",
    "X17n0324_004:0275c21": "如和伎者五識為伴侶妄想觀伎眾(新說云言如來藏識藏受",
    "X17n0324_004:0275c22": "熏持種變起根身器界如工伎兒染汙末那執我法故如和伎者前五轉識取塵相資譬之伴侶第六意",
    "X17n0324_004:0275c23": "識虗妄了別類彼觀人)。",
    "X17n0324_004:0275c24": "爾時大慧菩薩白佛言世尊惟願為說五法自性識",
    "X17n0324_004:0276a01": "二種無我究竟分別相我及餘菩薩摩訶薩於一切",
    "X17n0324_004:0276a02": "地次第相續分別此法入一切佛法入一切佛法者",
    "X17n0324_004:0276a03": "乃至如來自覺地(流支云乃至能入如來自身內證智地○註云因上見如來藏五法",
    "X17n0324_004:0276a04": "自性人法無我對治法門則滅故舉五法自性識二種無我以請問)佛告大慧諦聽諦",
    "X17n0324_004:0276a05": "聽善思念之大慧白佛言唯然受教佛告大慧五法",
    "X17n0324_004:0276a06": "自性識二種無我分別趣相者謂名相妄想正智如",
    "X17n0324_004:0276a07": "如若修行者修行入如來自覺聖趣離於斷常有無",
    "X17n0324_004:0276a08": "等見現法樂正受住現在前(楊云謂修行者若觀察此法入於如來自覺境",
    "X17n0324_004:0276a09": "界則得現法樂正受常現在前未嘗間昧所謂猶如如掌中視阿摩勒果)大慧不覺彼五",
    "X17n0324_004:0276a10": "法自性識二無我自心現外性凡夫妄想非諸聖賢",
    "X17n0324_004:0276a11": "(實叉云大慧凡愚不了五法自性諸識無我於心所現見有外物而起分別非諸聖人)大慧白",
    "X17n0324_004:0276a12": "佛言世尊云何愚夫妄想生非諸聖賢佛告大慧愚",
    "X17n0324_004:0276a13": "夫計著俗數名相隨心流散流散已種種相像貌墮",
    "X17n0324_004:0276a14": "我我所見希望計著妙色計著已無知覆障故生染",
    "X17n0324_004:0276a15": "著染著已貪恚癡所生業積集積集已妄想自纏如",
    "X17n0324_004:0276a16": "蠶作繭墮生死海諸趣曠野如汲井輪以愚癡故不",
    "X17n0324_004:0276a17": "能知如幻野馬水月自性離我我所(流支云佛告大慧一切凡夫執",
    "X17n0324_004:0276a18": "著名相隨順生法隨順生法已見種種相墮我我所邪見心中執著具足一切法相執著已入於無明黑暗障",
    "X17n0324_004:0276a19": "處入障處已起於貪心起貪心已而能造作貪嗔癡業造作行已不能自止如蠶作繭以分別心而自纏身墮",
    "X17n0324_004:0276a20": "在六道大海險難如轆轤迴轉不自覺知以無智故不知一切諸法如幻不知無我我所)起於一",
    "X17n0324_004:0276a21": "切不實妄想離相所相及生住滅從自心妄想生非",
    "X17n0324_004:0276a22": "自在時節微塵勝妙生愚癡凡夫隨名相流(妄想既如幻等",
    "X17n0324_004:0276a23": "不實安有能相所相及生住滅故知一切諸法名相從妄想而生非從自在天等生也愚夫不覺名相自心現",
    "X17n0324_004:0276a24": "故妄心緣於外境隨塵流動)大慧彼相者眼識所照名為色耳鼻",
    "X17n0324_004:0276b01": "舌身意意識所照名為聲香味觸法是名為相(新說云五",
    "X17n0324_004:0276b02": "根六境通名為相亦云眼識所見名有見有對色耳鼻舌身識所得者名無見有對色意識所得者名無見無",
    "X17n0324_004:0276b03": "對色此三種色相總為名相也)大慧彼妄想者施設眾名顯示諸相",
    "X17n0324_004:0276b04": "如此不異(實叉云此事如是決定不異)象馬車步男女等名是名",
    "X17n0324_004:0276b05": "妄想(新說云施設眾多名字顯示差別種種諸相謂有象馬車步等名生即有象馬車步等相起也如此",
    "X17n0324_004:0276b06": "者顯示自相也不異者顯示共相也計有此等名相是故名為妄想分別)大慧正智者彼名",
    "X17n0324_004:0276b07": "相不可得猶如過客諸識不生不斷不常不墮一切",
    "X17n0324_004:0276b08": "外道聲聞緣覺之地(正智者觀彼名相不實如過客客非住義故不可得以不可得",
    "X17n0324_004:0276b09": "故諸識不生蓋以智為主人以名相為客也此智既不斷不常則無復墮凡夫聲聞之地)復次大",
    "X17n0324_004:0276b10": "慧菩薩摩訶薩以此正智不立名相非不立名相捨",
    "X17n0324_004:0276b11": "離二見建立及誹謗(流支云依正智不取名相法以為有不取不見相以為無何以",
    "X17n0324_004:0276b12": "故以離有無邪見故)知名相不生(知名相當體不生)是名如如(流支云依正智",
    "X17n0324_004:0276b13": "不取名相法以為有不取不名相以為無何以故以離有無邪見故以不見名相是正智義是故我說名為真",
    "X17n0324_004:0276b14": "如)大慧菩薩摩訶薩住如如者得無所有境界故得",
    "X17n0324_004:0276b15": "菩薩歡喜地得菩薩歡喜地已永離一切外道惡趣",
    "X17n0324_004:0276b16": "正住出世間趣法相成熟分別幻等一切法自覺法",
    "X17n0324_004:0276b17": "趣相離諸妄想見性異相(證如幻境界得自覺法趣方能離妄想見性異相偏",
    "X17n0324_004:0276b18": "執入諸地之次第)次第乃至法雲地於其中間三昧力自在",
    "X17n0324_004:0276b19": "神通開敷(流支云入法雲地已次以三昧力自在神通諸華莊嚴如來之地)得如來",
    "X17n0324_004:0276b20": "地已種種變化圓照示現成熟眾生如水中月善究",
    "X17n0324_004:0276b21": "竟滿足十無盡句為種種意解眾生分別說法法身",
    "X17n0324_004:0276b22": "離意所作是名菩薩入如如所得(楊云法身無為悉離意之所作至此",
    "X17n0324_004:0276b23": "乃入如如)爾時大慧菩薩白佛言世尊云何世尊為三種",
    "X17n0324_004:0276b24": "自性入於五法為各有自相宗佛告大慧三種自性",
    "X17n0324_004:0276c01": "及八識二種無我悉入五法大慧彼名及相是妄想",
    "X17n0324_004:0276c02": "自性(新說云大慧前舉四門而問如來但約五法一門而答故此再問為三自性入於五法中為三自性",
    "X17n0324_004:0276c03": "別有自相宗耶佛答言餘三法門悉入五法中者以但修一門則諸門備攝餘三亦爾謂其中名相生妄想自",
    "X17n0324_004:0276c04": "性此妄想自性入五法中名相也)大慧若依彼妄想生心心法名俱",
    "X17n0324_004:0276c05": "時生如日光俱種種相各別分別持是名緣起自性",
    "X17n0324_004:0276c06": "(若依彼妄想生心心所法則挽動名相俱時而起日與光喻相與名俱光與日喻名與相俱心雖本無所持然",
    "X17n0324_004:0276c07": "分別種種名是相持於名分別種種相是名持於相故曰各別分別持二法因緣相持而生是名緣起自性此",
    "X17n0324_004:0276c08": "緣起自性入五法中妄想也)大慧正智如如者不可壞故名成自",
    "X17n0324_004:0276c09": "性(正智如如非有作法故不可壞是名成自性此成自性入五法中正智如如也已上明三自性入五法竟)。",
    "X17n0324_004:0276c10": "復次大慧自心現妄想八種分別謂識藏意意識及",
    "X17n0324_004:0276c11": "五識身相者不實相妄想故我我所二攝受滅二無",
    "X17n0324_004:0276c12": "我生是故大慧此五法者聲聞緣覺菩薩如來自覺",
    "X17n0324_004:0276c13": "聖智諸地相續次第一切佛法悉入其中(新說云於自心妄所",
    "X17n0324_004:0276c14": "現法生執著時有心意意識八種分別起此差別相此八名相即入五法中名相妄想了此名相皆是不實唯",
    "X17n0324_004:0276c15": "妄相性即入五法中正智如如此明八識入五法也既皆不實唯妄想性若計實有二種我名及二我相即入",
    "X17n0324_004:0276c16": "五法中名相妄想若能覺彼二我不實即得人法二無我智即入五法中正智如如此明二種無我入五法也",
    "X17n0324_004:0276c17": "非但五法攝餘三門聲聞緣覺菩薩如來若因若果一切諸法悉入其中也)復次大慧五",
    "X17n0324_004:0276c18": "法者相名妄想如如正智大慧相者若處所形相色",
    "X17n0324_004:0276c19": "像等現是名為相(實叉云此中相者謂所見色等形狀各別是名為相)若彼有",
    "X17n0324_004:0276c20": "如是相名為瓶等即此非餘是說為名(實叉云依彼諸相立瓶等",
    "X17n0324_004:0276c21": "名此如是此不異是名為名)施設眾名顯示諸相瓶等心心法是",
    "X17n0324_004:0276c22": "名妄想(起心心所法緣念瓶等名相是名妄想)彼名彼相畢竟不可得",
    "X17n0324_004:0276c23": "始終無覺於諸法無展轉離不實妄想是名如如(註云",
    "X17n0324_004:0276c24": "了名相無實故無妄想覺知了諸法無實故無展轉生滅乃至悉離不實妄想則名如如也)真實決",
    "X17n0324_004:0277a01": "定究竟自性不可得彼是如相我及諸佛隨順入處",
    "X17n0324_004:0277a02": "普為眾生如實演說施設顯示於彼隨入正覺不斷",
    "X17n0324_004:0277a03": "不常妄想不起隨順自覺聖趣一切外道聲聞緣覺",
    "X17n0324_004:0277a04": "所不得相是名正智(自復次大慧五法者下重明五法義也)大慧是名",
    "X17n0324_004:0277a05": "五法三種自性八識二種無我一切佛法悉入其中",
    "X17n0324_004:0277a06": "是故大慧當自方便學亦教他人勿隨於他(實叉云於此法",
    "X17n0324_004:0277a07": "中汝應以自智善巧通達亦勸他令其通達通達此已心則決定不隨他轉)爾時世尊欲",
    "X17n0324_004:0277a08": "重宣此義而說偈言。",
    "X17n0324_004:0277a09": "五法三自性及與八種識二種無有我悉攝摩訶",
    "X17n0324_004:0277a10": "衍(頌上五法三自性八識二無我普攝大乘一切法義也)名相虗妄想自性",
    "X17n0324_004:0277a11": "二種相(頌上妄想緣起二種自性攝入名相妄想三法也)正智及如如是",
    "X17n0324_004:0277a12": "則為成相(頌上成自性攝入正智如如二法也)。",
    "X17n0324_004:0277a13": "爾時大慧菩薩復白佛言世尊如世尊所說句過去",
    "X17n0324_004:0277a14": "諸佛如恒河沙未來現在亦復如是云何世尊為如",
    "X17n0324_004:0277a15": "說而受為更有餘義惟願如來哀愍解說佛告大慧",
    "X17n0324_004:0277a16": "莫如說受三世諸佛量非如恒河沙所以者何過世",
    "X17n0324_004:0277a17": "間望非譬所譬(三世諸佛之量不可以數計故非如恒河沙而微妙最勝超諸世間無與",
    "X17n0324_004:0277a18": "等者故過世間望華嚴經云三界有無一切法不能與佛為譬喻)以凡愚計常外道",
    "X17n0324_004:0277a19": "妄想長養惡見生死無窮欲令厭離生死趣輪精勤",
    "X17n0324_004:0277a20": "勝進故為彼說言諸佛易見非如優曇鉢華難得見",
    "X17n0324_004:0277a21": "故息方便求(註云為誘進凡愚外道令厭生死故說化佛易見如恒河沙皆已得道汝今不",
    "X17n0324_004:0277a22": "應受此生死若說諸佛如優曇鉢華難得見故此諸人等便生退怯更不進求○優曇鉢又云烏曇鉢羅此云",
    "X17n0324_004:0277a23": "瑞應)有時復觀諸受化者作是說言佛難值遇如優曇",
    "X17n0324_004:0277a24": "鉢華(註云又見受化弟子不勤精進故作是言佛難值遇如優曇鉢華汝今得值何不精勤勝進遠離生",
    "X17n0324_004:0277b01": "死)優曇鉢華無已見今見當見如來者世間悉見不",
    "X17n0324_004:0277b02": "以建立自通故說言如來出世如優曇鉢華大慧自",
    "X17n0324_004:0277b03": "建立自通者過世間望(優曇鉢華三世之中無有見者今如來世間悉見何得說",
    "X17n0324_004:0277b04": "佛如優曇鉢華然如來不以建立法身自通比如優曇為誘諸眾生故而說化佛難見易見能自建立自通處",
    "X17n0324_004:0277b05": "者則過世間望)彼諸凡愚所不能信自覺聖智境界無以為",
    "X17n0324_004:0277b06": "譬真實如來過心意意識所見之相不可為譬(凡愚既不",
    "X17n0324_004:0277b07": "信自覺聖智境界豈知真實如來超過心意意識所見之相不可為譬為喻)大慧然我說",
    "X17n0324_004:0277b08": "譬佛如恒河沙無有過咎(法身無相非言說譬喻可及今謂佛如恒河沙無過",
    "X17n0324_004:0277b09": "咎者將示七種深義故也)大慧譬如恒沙一切魚鼈輸收摩羅(或云",
    "X17n0324_004:0277b10": "失獸摩羅此云殺子魚)師子象馬人獸踐踏沙不念言彼惱亂",
    "X17n0324_004:0277b11": "我而生妄想自性清淨無諸垢污如來應供等正覺",
    "X17n0324_004:0277b12": "自覺聖智恒河大力神通自在等沙一切外道諸人",
    "X17n0324_004:0277b13": "獸等一切惱亂如來不念而生妄想如來寂然無有",
    "X17n0324_004:0277b14": "念想如來本願以三昧樂安眾生故無有惱亂猶如",
    "X17n0324_004:0277b15": "恒沙等無有異又斷貪恚故(實叉云無有愛憎○如來自覺聖智如恒河力",
    "X17n0324_004:0277b16": "通自在等如恒河中沙諸外道等來相惱亂如來未嘗起一念恚彼而生憎愛分別)譬如恒沙",
    "X17n0324_004:0277b17": "是地自性劫盡燒時燒一切地而彼地大不捨自性",
    "X17n0324_004:0277b18": "與火大俱生故其餘愚夫作地燒想而地不燒以火",
    "X17n0324_004:0277b19": "因故如是大慧如來法身如恒沙不壞(地因火與水合而成又火",
    "X17n0324_004:0277b20": "能生土故言地不燒沙不可壞故比法身)大慧譬如恒沙無有限量如來",
    "X17n0324_004:0277b21": "光明亦復如是無有限量為成熟眾生故普照一切",
    "X17n0324_004:0277b22": "諸佛大眾(言照一切諸佛大眾如恒河沙無有限量得比如來)大慧譬如恒沙",
    "X17n0324_004:0277b23": "別求異沙永不可得如是大慧如來應供等正覺無",
    "X17n0324_004:0277b24": "生死生滅有因緣斷故(新說云純是金沙無有瓦石以比如來法身無有生死生",
    "X17n0324_004:0277c01": "滅瓦石謂如來三有生因悉斷)大慧譬如恒沙增減不可得知如是",
    "X17n0324_004:0277c02": "大慧如來智慧成熟眾生不增不減非身法故身法",
    "X17n0324_004:0277c03": "者有壞如來法身非是身法(註云非色身法故無增減)如壓恒沙",
    "X17n0324_004:0277c04": "油不可得如是一切極苦眾生逼迫如來乃至眾生",
    "X17n0324_004:0277c05": "未得涅槃不捨法界自三昧願樂以大悲故(實叉云譬如恒",
    "X17n0324_004:0277c06": "沙雖苦壓治欲求蘇油終不可得如來亦爾雖為眾生眾苦所壓乃至蠢動未盡涅槃欲令捨離於法界中深",
    "X17n0324_004:0277c07": "心願樂亦不可得何以故具足成就大悲心故○眾生在極苦中無由出離如來愍之以百千方便令其解脫",
    "X17n0324_004:0277c08": "如被眾生之所逼迫餘義可見)大慧譬如恒沙隨水而流非無水也",
    "X17n0324_004:0277c09": "如是大慧如來所說一切諸法隨涅槃流是故說言",
    "X17n0324_004:0277c10": "如恒河沙如來不隨諸去流轉去是壞義故(流支云大慧如",
    "X17n0324_004:0277c11": "恒河河沙隨水而流終不逆流大慧諸佛如來為諸眾生說法亦爾隨順涅槃而非逆流大慧是故我說順佛",
    "X17n0324_004:0277c12": "如來如恒河河沙大慧言恒河河沙隨順流者非是去義若佛如來有去義者諸佛如來應無常滅○沙喻諸",
    "X17n0324_004:0277c13": "法水喻涅槃沙雖隨水而流不離於水法雖隨涅槃而流不離於涅槃故曰非無水也)大慧生",
    "X17n0324_004:0277c14": "死本際不可知不知故云何說去大慧去者斷義而",
    "X17n0324_004:0277c15": "愚夫不知(流支云生死本際尚不可知不可知者我云何依而說去義是故如來非為去義大",
    "X17n0324_004:0277c16": "慧去義者名斷義愚癡凡夫不覺不知)大慧白佛言世尊若眾生生死",
    "X17n0324_004:0277c17": "本際不可知者云何解脫可知(註云若眾生生死本際始時不可知者云",
    "X17n0324_004:0277c18": "何後時得解脫終時可知耶)佛告大慧無始虗偽過惡妄想習氣",
    "X17n0324_004:0277c19": "因滅自心現知外義妄想身轉解脫不滅是故無邊",
    "X17n0324_004:0277c20": "非都無所有為彼妄想作無邊等異名(無邊者是妄想異名故實",
    "X17n0324_004:0277c21": "叉云不得言無邊際非都無所有者謂但轉妄想所依即得解脫非是壞滅妄想都無所有等者有邊也謂有",
    "X17n0324_004:0277c22": "邊無邊皆是妄想異名)觀察內外離於妄想無異眾生智及爾",
    "X17n0324_004:0277c23": "燄一切諸法悉皆寂靜不識自心現妄想故妄想生",
    "X17n0324_004:0277c24": "若識則滅(實叉云離分別○無別眾生以智觀察內外諸法知與所知悉皆寂滅大慧一切諸",
    "X17n0324_004:0278a01": "法唯是自心分別所見不了知故分別心起了心則滅○不識妄想從自心現則妄想生若識則滅)爾時",
    "X17n0324_004:0278a02": "世尊欲重宣此義而說偈言。",
    "X17n0324_004:0278a03": "觀察諸導師猶如恒河沙不壞亦不去亦復不究",
    "X17n0324_004:0278a04": "竟(註云言法身亦不究竟空斷)是則為平等觀察諸如來猶如",
    "X17n0324_004:0278a05": "恒沙等悉離一切過隨流而性常是則佛正覺(新說",
    "X17n0324_004:0278a06": "云此偈頌上恒河沙七種譬喻如文可知)。",
    "X17n0324_004:0278a07": "爾時大慧菩薩復白佛言世尊惟願為說一切諸法",
    "X17n0324_004:0278a08": "剎那壞相世尊云何一切法剎那(流支云為我說一切法生滅之相云",
    "X17n0324_004:0278a09": "何如來說一切法念念不住○因上佛言身法者有壞即是說陰界入無常故舉一切諸法剎那壞相以請問)。",
    "X17n0324_004:0278a10": "佛告大慧諦聽諦聽善思念之當為汝說佛告大慧",
    "X17n0324_004:0278a11": "一切法者謂善不善無記有為無為世間出世間有",
    "X17n0324_004:0278a12": "罪無罪有漏無漏受不受(實叉云一切法者所謂善法不善法有為法無為法",
    "X17n0324_004:0278a13": "世間法出世間法有漏法無漏法有受法無受法)大慧略說心意意識及習",
    "X17n0324_004:0278a14": "氣是五受陰因是心意意識習氣長養凡愚善不善",
    "X17n0324_004:0278a15": "妄想(新說云以心意意識妄習為因陰界入等色心諸法得增長者愚夫分別謂善不善是剎那也)大",
    "X17n0324_004:0278a16": "慧修三昧樂三昧正受現法樂住名為賢聖善無漏",
    "X17n0324_004:0278a17": "(新說云修三昧為因證現法樂住名為聖賢善無漏法非剎那也)大慧善不善者謂",
    "X17n0324_004:0278a18": "八識何等為八謂如來藏名識藏心意意識及五識",
    "X17n0324_004:0278a19": "身非外道所說(新說云再欲釋前善不善法是非剎那故舉八識如來藏是剎那非剎那",
    "X17n0324_004:0278a20": "因然此第八阿賴耶識唯是無覆無記性攝第七末那唯是有覆無記性攝前六轉識通善不善無記三性未",
    "X17n0324_004:0278a21": "轉依位此八種識俱名剎那故如來藏名剎那因若得轉依八識皆是善無漏法如來藏名非剎那因○如來",
    "X17n0324_004:0278a22": "藏為無明熏變故名識藏由是而有心意意識及五識身名為八種○註云外道不說此八識)大慧五",
    "X17n0324_004:0278a23": "識身者心意意識俱善不善相展轉變壞相續流注",
    "X17n0324_004:0278a24": "不壞身生亦生亦滅(實叉云無異體生生已即滅○五識取塵與六七八識共俱六",
    "X17n0324_004:0278b01": "識造善惡業相展轉變壞然六識雖生滅變壞而善惡業相相續流注不斷故五識身生此五識身亦念念生",
    "X17n0324_004:0278b02": "滅)不覺自心現次第滅餘識生形相差別攝受(註云此明",
    "X17n0324_004:0278b03": "五識不覺諸法自心現故取種種塵隨取即滅故言次第滅隨次第滅處即六識生故言餘識生餘識生記五",
    "X17n0324_004:0278b04": "識所取形相差別法)意識五識俱相應生(註云七識因五識六識而起故言意識五",
    "X17n0324_004:0278b05": "識俱相應生)剎那時不住名為剎那(此敘諸識生滅如首楞嚴云剎那剎那念",
    "X17n0324_004:0278b06": "念之間不得停住)大慧剎那者名識藏如來藏意俱生識習",
    "X17n0324_004:0278b07": "氣剎那(註云七識習氣依如來藏名識藏處剎那非如來藏剎那)無漏習氣非剎",
    "X17n0324_004:0278b08": "那非凡愚所覺計著剎那論故(新說云言無漏習氣熏如來藏識藏離念",
    "X17n0324_004:0278b09": "相應證得聖果即非剎那故起信論云得無念者則知心相生住異滅以無念等故此豈凡愚未曾離念生滅",
    "X17n0324_004:0278b10": "戲論所能覺耶)不覺一切法剎那非剎那以斷見壞無為法",
    "X17n0324_004:0278b11": "(實叉云彼不能知一切諸法有是剎那非剎那故彼計無為同諸法壞墮於斷見)大慧七識",
    "X17n0324_004:0278b12": "不流轉不受苦樂非涅槃因(註云言七識念念生滅無自性故不能流轉六",
    "X17n0324_004:0278b13": "道以念念滅故亦不知苦樂非涅槃因○宗鏡云七識從緣本無自性尚不能為生死苦樂之本豈復與涅槃",
    "X17n0324_004:0278b14": "作因)大慧如來藏者受苦樂與因俱若生若滅(宗鏡云如來藏與七",
    "X17n0324_004:0278b15": "識生死苦樂因俱念念若生若滅)四住地無明住地所醉凡愚不覺",
    "X17n0324_004:0278b16": "剎那見妄想熏心(依四住煩惱及無明所醉凡愚不覺起剎那見故如來藏心為妄想",
    "X17n0324_004:0278b17": "所熏)復次大慧如金金剛佛舍利得奇特性終不損壞",
    "X17n0324_004:0278b18": "(註云明如來藏不生滅猶如金剛與佛骨也)大慧若得無間有剎那者聖",
    "X17n0324_004:0278b19": "應非聖而聖未曾不聖(謂得如來所證無間之法非剎那不住若有剎那不住者",
    "X17n0324_004:0278b20": "則聖應非聖以非剎那不住故而聖未嘗不聖也)如金金剛雖經劫數稱量",
    "X17n0324_004:0278b21": "不減云何凡愚不善於我隱覆之說於內外一切法",
    "X17n0324_004:0278b22": "作剎那想(新說云凡愚不違諸法虗妄故我方便隨順為說一切諸法剎那不住無漏習氣非",
    "X17n0324_004:0278b23": "剎那也)大慧菩薩復白佛言世尊如世尊說六波羅蜜",
    "X17n0324_004:0278b24": "滿足得成正覺何等為六(實义云若得滿足便成正覺何者為六云何滿足○",
    "X17n0324_004:0278c01": "新說云因上修三昧正受現法樂住名為賢聖善無漏法故舉餘經世尊常說六波羅蜜若得滿足便成正覺",
    "X17n0324_004:0278c02": "故問何者為六云何滿足)佛告大慧波羅蜜有三種分別謂世間",
    "X17n0324_004:0278c03": "出世間出世間上上(波羅蜜又云阿羅蜜此云到彼岸生死為此岸涅槃為彼岸煩",
    "X17n0324_004:0278c04": "惱為中流菩薩以無相智慧乘禪定舟航從生死此岸到涅槃彼岸又大論別翻事究竟三瑞應經翻度無極)",
    "X17n0324_004:0278c05": "大慧世間波羅蜜者我我所攝受計著攝受二邊為",
    "X17n0324_004:0278c06": "種種受生處樂色聲香味觸故滿足檀波羅蜜戒忍",
    "X17n0324_004:0278c07": "精進禪定智慧亦如是凡夫神通及生梵天(檀具云檀那此",
    "X17n0324_004:0278c08": "言布施○註云世間波羅蜜者計著我我所攝受有無二邊惡見為求未來受生處具足欲樂行於布施有漏",
    "X17n0324_004:0278c09": "諸波羅蜜得生梵天獲五神通不離生死故言凡夫神通)大慧出世間波羅蜜者",
    "X17n0324_004:0278c10": "聲聞緣覺墮攝受涅槃故行六波羅蜜樂自己涅槃",
    "X17n0324_004:0278c11": "樂(新說云出世間波羅蜜者是二乘人厭捨生死欣趣涅槃求於自度修習六種劣無漏行故不得作佛)",
    "X17n0324_004:0278c12": "出世間上上波羅蜜者覺自心現妄想量攝受及自",
    "X17n0324_004:0278c13": "心二故不生妄想於諸趣攝受非分自心色相不計",
    "X17n0324_004:0278c14": "著為安樂一切眾生故生檀波羅蜜起上上方便(新說",
    "X17n0324_004:0278c15": "云言出世間上上波羅蜜者謂大菩薩而於自心內外二法覺知唯是妄分別現不起施者妄想不生受者執",
    "X17n0324_004:0278c16": "著不取中間施物色相為令眾生得無畏安樂而恒行施故大論云以知法性體無慳貪故隨順修行檀波羅",
    "X17n0324_004:0278c17": "蜜○起上上方便者通該六度所修之意也)即於彼緣妄想不生戒是尸",
    "X17n0324_004:0278c18": "波羅蜜(尸具云尸羅此云清涼又云止得正翻戒○於彼施受一切染淨境緣妄想不生則戒性如虗",
    "X17n0324_004:0278c19": "空有何持犯○論云以知法性無梁離五欲過故隨順修行尸羅波羅蜜)即彼妄想不生",
    "X17n0324_004:0278c20": "忍知攝所攝是羼提波羅蜜(羼提此云安忍又忍辱內心能安忍外所辱境",
    "X17n0324_004:0278c21": "故名忍辱○於彼持犯妄想不生則非忍而忍知攝所攝性非實○論云以知法性無苦離嗔惱故隨順修行",
    "X17n0324_004:0278c22": "羼提波羅蜜)初中後夜精勤方便隨順修行方便妄想不",
    "X17n0324_004:0278c23": "生是毗棃耶波羅蜜(毗棃耶此云精進○楊云隨順如實修行於修行方便亦不起",
    "X17n0324_004:0278c24": "方便之想○論云以知法性無身心相離懈怠故隨順修行毗棃耶波羅蜜)妄想滅不",
    "X17n0324_004:0279a01": "墮聲聞涅槃攝受是禪波蜜(禪具云禪那此云思惟修正翻靜慮○註",
    "X17n0324_004:0279a02": "云三界心意意識妄想悉滅大悲本願故不以無生為證○楊云聲聞有涅槃想故有攝受○論云以知法性",
    "X17n0324_004:0279a03": "常定體無亂故隨順修行禪波羅蜜)自心妄想非性智慧觀察不墮二",
    "X17n0324_004:0279a04": "邊先身轉勝而不可壞得自覺聖趣是般若波羅蜜",
    "X17n0324_004:0279a05": "(般若此云智慧○知三界從自心妄想現而非實以智慧觀察不墮有無等見法身轉勝不可壞滅得自覺聖",
    "X17n0324_004:0279a06": "智趣故○論云以知法性體明離無明故隨順修行般若波羅蜜○宗鏡云六度萬行互相融攝成菩提分皆",
    "X17n0324_004:0279a07": "由般若成立故五度如盲般若如導若布施無般若唯得一世榮後受餘殃債若持戒無般若暫生上欲界還",
    "X17n0324_004:0279a08": "墮泥犁中若忍辱無般若報得端正形不證寂滅忍若精進無般若徒興生滅功不趣真常海若禪定無般若",
    "X17n0324_004:0279a09": "但行色界禪不入金剛定若萬善無般若空成有漏因不契無為果若般若不明萬行虗設故般若經云欲得",
    "X17n0324_004:0279a10": "世出世間一切善法悉成就者一一當學般若是故非真流之行無以契真未有證真之行不從真起又云如",
    "X17n0324_004:0279a11": "是六度如實修行若得滿足即得阿耨多羅三藐三菩提若不滿足則無能入菩提之道)爾時世",
    "X17n0324_004:0279a12": "尊欲重宣此義而說偈言。",
    "X17n0324_004:0279a13": "空無常剎那愚夫妄想作如河燈種子而作剎那",
    "X17n0324_004:0279a14": "想(世尊嘗以如河流如種子如燈等喻破彼妄想有為作法皆是空無常剎那凡愚不善此隱蜜之說",
    "X17n0324_004:0279a15": "計作剎那想也)剎那息煩亂寂靜離所作(說剎那者息愚夫妄想計著煩",
    "X17n0324_004:0279a16": "亂然煩亂性本寂靜離作所作法)一切法不生我說剎那義(新說云以",
    "X17n0324_004:0279a17": "一切法剎那流轉必無自性無自性故即是無生若非無生則不流轉契無生者方是剎那)物生",
    "X17n0324_004:0279a18": "則有滅不為愚者說無間相續性妄想之所熏(言物",
    "X17n0324_004:0279a19": "生則有滅物滅則有生此語不可為愚者說之恐計著生滅而諸法無間相續之性皆從妄想習氣所熏)",
    "X17n0324_004:0279a20": "無明為其因心則從彼生乃至色未生中間有何",
    "X17n0324_004:0279a21": "分(明妄心雖因彼無明而生若色未生時中間有何法可以分別)相續次第滅餘",
    "X17n0324_004:0279a22": "心隨彼生不住於色時何所緣而生(諸法相續次第滅已妄心",
    "X17n0324_004:0279a23": "隨彼生焉若此妄心分別色時念念不住則此妄心復從何所緣而生)以從彼生故",
    "X17n0324_004:0279a24": "不如實因生云何無所成而知剎那壞(實叉云若緣彼心起",
    "X17n0324_004:0279b01": "其因則虗妄因妄體不成云何剎那滅○新說云後念以從前念滅處起故不是如實因生因既虗妄體",
    "X17n0324_004:0279b02": "不成立則名無生故不得言剎那滅壞)修行者正受金剛佛舍利光",
    "X17n0324_004:0279b03": "音天宮殿世間不壞事(註云對凡夫妄計一切法剎那故說此正受等法為",
    "X17n0324_004:0279b04": "非剎那)住於正法得如來智具足比丘得平等云何",
    "X17n0324_004:0279b05": "見剎那(如來正智滿足比丘得八地平等云何有剎那之見)揵闥婆幻等色",
    "X17n0324_004:0279b06": "無有剎那於不實色等視之若真實(色等諸法如揵城幻夢無",
    "X17n0324_004:0279b07": "有剎那生住異滅之相於不實色相計著剎那者視揵城等若實有也此偈當在六度章前是必傳譯者",
    "X17n0324_004:0279b08": "失其次序)。",
    "X17n0324_004:0279b09": "爾時大慧菩薩復白佛言世尊世尊記阿羅漢得成",
    "X17n0324_004:0279b10": "阿耨多羅三藐三菩提(如六度章言聲聞緣覺樂自己涅槃行六波羅蜜不能成",
    "X17n0324_004:0279b11": "佛何故不定種性中云三昧樂住聲聞當得如來最勝之身○大慧自爾時下至而不離諸過共有十問流支",
    "X17n0324_004:0279b12": "於一一問端各有加來復說四字○下起第二問)與諸菩薩等無差別(新說云五",
    "X17n0324_004:0279b13": "種性中既有三乘所乘不一滅正受中何故復言六地菩薩及聲聞緣覺同入滅正受○下起第三問)一",
    "X17n0324_004:0279b14": "切眾生法不涅槃誰至佛道(註云剎那章中言七識不流轉不受苦樂非涅",
    "X17n0324_004:0279b15": "槃因七識者一切眾生識也故問一切眾生法不涅槃因誰至佛道○下起第四問)從初得佛",
    "X17n0324_004:0279b16": "至般涅槃於其中間不說一字亦無所答(註云既言不說一字",
    "X17n0324_004:0279b17": "不答一字何故佛四平等中有語平等○下起第五問)如來常定故亦無慮亦",
    "X17n0324_004:0279b18": "無察(實叉云言如來常在於定無覺無觀○註云恒沙章中言如來寂然無有念想何得為眾生說法",
    "X17n0324_004:0279b19": "○下起第六問)化佛化作佛事(註云上四項中言法依佛說一切法即是化佛化作佛事",
    "X17n0324_004:0279b20": "何故餘經言應化非真佛亦非說法者○下起第七問)何故說識剎那展轉壞",
    "X17n0324_004:0279b21": "相(剎那章中甞說諸識剎那不住何故上言以聲性說攝受生死○下起第八問)金剛力士",
    "X17n0324_004:0279b22": "常隨侍衛(註云恒沙章中言如來法身過世間望即是不可見相何須金剛力士守護○下起",
    "X17n0324_004:0279b23": "第九問)何不施設本際(恒沙章中言生死本際不可知既不知本際何故復言有眾生",
    "X17n0324_004:0279b24": "得解脫眾生既得解脫是有本際可知故問何不施設本際○下起第十問)現魔魔業惡",
    "X17n0324_004:0279c01": "業果報旃遮摩納孫陀利女空鉢而出惡業障現云",
    "X17n0324_004:0279c02": "何如來得一切種智而不離諸過(恒沙偈中言佛悉離一切過如佛初",
    "X17n0324_004:0279c03": "成道時而第六天魔興四兵持苦具詣樹下嬈佛旃遮婆羅門女以木盂繫腹及外道孫陀利殺女共相謗佛",
    "X17n0324_004:0279c04": "又佛曾入婆棃那村巡門乞食無施之者持空鉢而出至於惡業障現不能備舉者如食於馬麥頭背俱痛刺",
    "X17n0324_004:0279c05": "傷足設火坑毒飯等事既言悉離何得有此諸過惡耶)佛告大慧諦聽諦聽善思",
    "X17n0324_004:0279c06": "念之當為汝說大慧白佛言善哉世尊唯然受教佛",
    "X17n0324_004:0279c07": "告大慧為無餘涅槃故說誘進行菩薩行者故此及",
    "X17n0324_004:0279c08": "餘世界修菩薩行者樂聲聞乘涅槃為令離聲聞乘",
    "X17n0324_004:0279c09": "進向大乘化佛授聲聞記非是法佛(新說云為聲聞證無餘涅槃自",
    "X17n0324_004:0279c10": "謂是佛故佛方便與授記莂言三昧樂住聲聞當得如來最勝之身自令覺非是佛進向大乘無餘涅槃初心",
    "X17n0324_004:0279c11": "菩薩樂聲聞法者亦令捨是心進修大行及應化佛與應化聲聞授記法性如來無有是事○此答第一問)",
    "X17n0324_004:0279c12": "大慧因是故記諸聲聞與菩薩不異(註云因化佛授聲聞記故)大",
    "X17n0324_004:0279c13": "慧不異者聲聞緣覺諸佛如來煩惱障斷解脫一味",
    "X17n0324_004:0279c14": "非智障斷(註云二乘與佛同斷四住煩惱解脫一味處不異也○楊云聲聞緣覺煩惱障斷與",
    "X17n0324_004:0279c15": "如來同智障不斷與如來異)大慧智障者見法無我殊勝清淨煩",
    "X17n0324_004:0279c16": "惱障者先習見人無我斷(註云言智障斷者見法無我得如來地非聲聞○楊",
    "X17n0324_004:0279c17": "云謂先所習人無我見至此而斷然後意識捨離是煩惱障斷也○此答第二問)七識滅法",
    "X17n0324_004:0279c18": "障解脫識藏習滅究竟清淨(新說云明七轉識諸法障礙識藏習氣等是一",
    "X17n0324_004:0279c19": "切眾生妄體虗假無常非涅槃因不至佛道若七識滅於一切法障中得解脫識藏習滅究竟清淨即是妄想",
    "X17n0324_004:0279c20": "滅名為涅槃名至佛道○此答第三問)因本住法故前後非性(佛謂我因證本",
    "X17n0324_004:0279c21": "住法古先聖道如金銀等性法界常住是故我言不說一字亦無所答雖於四平等中有語平等然初後中間",
    "X17n0324_004:0279c22": "所有言說皆無自性○此答第四問)無盡本願故如來無慮無察而演",
    "X17n0324_004:0279c23": "說法正智所化故念不妄故無慮無察(如來以本願力故不待思",
    "X17n0324_004:0279c24": "慮觀察為諸眾生而演說法又以正智所化念不妄故無慮無察○此答第五問)四住地無",
    "X17n0324_004:0280a01": "明住地習氣斷故二煩惱斷離二種死覺人法無我",
    "X17n0324_004:0280a02": "及二障斷(新說云佛言四住煩惱無明習氣斷故名真佛化佛者方便現形以化眾生非真佛",
    "X17n0324_004:0280a03": "也○此答第六問)大慧心意意識眼識等七剎那習氣因善",
    "X17n0324_004:0280a04": "無漏品離不復輪轉大慧如來藏者輪轉涅槃苦樂",
    "X17n0324_004:0280a05": "因空亂意慧愚癡凡夫所不能覺(言七種識妄想習氣為因是剎那無",
    "X17n0324_004:0280a06": "常性離善無漏非流轉法不能往來六道如來藏能持生死流轉為涅槃苦樂之因空亂指聲聞意慧指外道",
    "X17n0324_004:0280a07": "謂聲聞外道著於空有不能知覺以偏執無異故總呼為愚癡凡夫也○此答第七問)大慧金",
    "X17n0324_004:0280a08": "剛力士所隨護者是化佛耳非真如來大慧真如來",
    "X17n0324_004:0280a09": "者離一切根量一切凡夫聲聞緣覺及外道根量悉",
    "X17n0324_004:0280a10": "滅得現法樂住無間法智忍故非金剛力士所護一",
    "X17n0324_004:0280a11": "切化佛不從業生化佛者非佛不離佛因陶家輪等",
    "X17n0324_004:0280a12": "眾生所作相而說法非自通處說自覺境界(化佛方便隨眾",
    "X17n0324_004:0280a13": "生相現同人法故假於守護真實如來離一切根量即是不可見相不假守護謂一切化佛隨人善根生不從",
    "X17n0324_004:0280a14": "實業生非是真佛然依真起化亦不離真佛如陶家輪造出百千器類皆因眾生所作之相還說自共相法不",
    "X17n0324_004:0280a15": "說法佛自通處自覺境界○此答第八問)復次大慧愚夫依七識身滅起",
    "X17n0324_004:0280a16": "斷見不覺識藏故起常見自妄想故不知本際自妄",
    "X17n0324_004:0280a17": "想慧滅故解脫(言凡夫見此身滅不見未來生故起斷見不覺識藏念念流注故起常見",
    "X17n0324_004:0280a18": "自心現妄想說名生死故無有本際妄想分別慧滅故名解脫○此答第九問)四住地無明",
    "X17n0324_004:0280a19": "住地習氣斷故一切過斷(新說云化佛隨眾生所宜方便示現種種過惡真實",
    "X17n0324_004:0280a20": "如來四住煩惱及無明習氣悉斷無如是過○此答第十問)爾時世尊欲重宣此",
    "X17n0324_004:0280a21": "義而說偈言。",
    "X17n0324_004:0280a22": "三乘亦非乘(為立一乘故也)如來不磨滅一切佛所記(實义",
    "X17n0324_004:0280a23": "云無有佛涅槃悉授如來記)說離諸過惡(註云佛記二乘作佛令離無餘涅槃過惡)",
    "X17n0324_004:0280a24": "為諸無間智及無餘涅槃誘進諸下劣是故隱覆",
    "X17n0324_004:0280b01": "說(欲彼成就究竟種智斷所知障證佛無餘大般涅槃以誘諸下劣故作如是隱覆祕密之說)諸",
    "X17n0324_004:0280b02": "佛所起智即分別說道諸乘非為乘彼則非涅槃",
    "X17n0324_004:0280b03": "(如來所起悲智雖為眾生分別演說如是種種之道其實在一乘故曰諸乘非為乘而彼聲聞計所得涅",
    "X17n0324_004:0280b04": "槃自謂是佛非真涅槃)欲色有及見說是四住地(註云四住地者見一",
    "X17n0324_004:0280b05": "切處住地欲愛住地色愛住地有愛住地)意識之所起識宅意所住(新說",
    "X17n0324_004:0280b06": "云三界生死見思無明悉是眾生心意意識展轉為因熏習發現○八識為第七意識之宅)意及",
    "X17n0324_004:0280b07": "眼識等斷滅說無常或作涅槃見而為說常住。",
    "X17n0324_004:0280b08": "爾時大慧菩薩以偈問曰。",
    "X17n0324_004:0280b09": "彼諸菩薩等志求佛道者酒肉及與葱飲食為云",
    "X17n0324_004:0280b10": "何惟願無上尊哀愍為演說愚夫所貪著臭穢無",
    "X17n0324_004:0280b11": "名稱虎狼所甘嗜云何而可食食者生諸過不食",
    "X17n0324_004:0280b12": "為福善惟願為我說食不食罪福(註云如來在鬼王宮中說法諸",
    "X17n0324_004:0280b13": "夜叉等念食時欲至非肉不食大慧欲令諸鬼生慈心故因請如來說食肉不食肉功德過惡)。",
    "X17n0324_004:0280b14": "大慧菩薩說偈問已復白佛言惟願世尊為我等說",
    "X17n0324_004:0280b15": "食不食肉功德過惡我及諸菩薩於現在未來當為",
    "X17n0324_004:0280b16": "種種希望食肉眾生分別說法令彼眾生慈心相向",
    "X17n0324_004:0280b17": "得慈心已各於住地(實叉云住菩薩地)清淨明了疾得究竟",
    "X17n0324_004:0280b18": "無上菩提聲聞緣覺自地止息已(實叉云或二乘地暫時止息)亦",
    "X17n0324_004:0280b19": "得速成無上菩提(新說云世間眾生生死輪轉怨結相連墮諸惡趣受大苦惱皆由食",
    "X17n0324_004:0280b20": "肉更相殺害增長煩惱不得出離能捨肉味求於法味慈心相向清淨明了如實修行即得阿耨多羅三藐三",
    "X17n0324_004:0280b21": "菩提)惡邪論法諸外道輩邪見斷常顛倒計著尚有遮",
    "X17n0324_004:0280b22": "法不聽食肉況復如來世間救護正法成就而食肉",
    "X17n0324_004:0280b23": "耶(實叉云路伽耶等諸外道輩起有無見執著斷常尚有遮禁不聽食肉何況如來應正等覺大悲含育世",
    "X17n0324_004:0280b24": "所依怙而許自他俱食肉耶○路伽耶此云順世又云善論)佛告大慧善哉善哉",
    "X17n0324_004:0280c01": "諦聽諦聽善思念之當為汝說大慧白佛言唯然受",
    "X17n0324_004:0280c02": "教佛告大慧有無量因緣不應食肉然我今當為汝",
    "X17n0324_004:0280c03": "略說謂一切眾生從本以來展轉因緣常為六親以",
    "X17n0324_004:0280c04": "親想故不應食肉(實叉云一切眾生從無始來在生死中〔轉〕回不息靡不曾作父母兄",
    "X17n0324_004:0280c05": "弟男女眷屬乃至朋友親愛侍使易生而受鳥獸等身云何於中取而食之)驢騾駱駝狐",
    "X17n0324_004:0280c06": "狗牛馬人獸等肉屠者雜賣故不應食肉不淨氣分",
    "X17n0324_004:0280c07": "所生長故不應食肉眾生聞氣悉生恐怖如旃陀羅",
    "X17n0324_004:0280c08": "及譚婆等狗見憎惡驚怖群吠故不應食肉(旃陀羅亦云旃",
    "X17n0324_004:0280c09": "茶羅此云屠者譚婆此云食狗肉人又獵師也)又令修行者慈心不生故不",
    "X17n0324_004:0280c10": "應食肉凡愚所嗜臭穢不淨無善名稱故不應食肉",
    "X17n0324_004:0280c11": "令諸呪術不成就故不應食肉以殺生者見形起識",
    "X17n0324_004:0280c12": "深味著故不應食肉彼食肉者諸天所棄故不應食",
    "X17n0324_004:0280c13": "肉令口氣臭故不應食肉多惡夢故不應食肉空閒",
    "X17n0324_004:0280c14": "林中虎狼聞香故不應食肉令飲食無節故不應食",
    "X17n0324_004:0280c15": "肉令修行者不生厭離故不應食肉我嘗說言凡所",
    "X17n0324_004:0280c16": "飲食作食子肉想作服藥想故不應食肉聽食肉者",
    "X17n0324_004:0280c17": "無有是處復次大慧過去有王名師子蘇陀婆食種",
    "X17n0324_004:0280c18": "種肉遂至食人臣民不堪即便謀反斷其奉祿以食",
    "X17n0324_004:0280c19": "肉者有如是過故不應食肉復次大慧凡諸殺者為",
    "X17n0324_004:0280c20": "財利故殺生屠販彼諸愚癡食肉眾生以錢為網而",
    "X17n0324_004:0280c21": "捕諸肉(謂利即網也流支云是故買者與殺無異)彼殺生者若以財物若",
    "X17n0324_004:0280c22": "以鉤網取彼空行水陸眾生種種殺害屠販求利大",
    "X17n0324_004:0280c23": "慧亦無不教不求不想而有魚肉以是義故不應食",
    "X17n0324_004:0280c24": "肉(世間之肉未有不殺而得之者縱使不教不求不想而得之是必從於殺也故不應食)大慧",
    "X17n0324_004:0281a01": "我有時說遮五種肉或制十種今於此經一切種一",
    "X17n0324_004:0281a02": "切時開除方便一切悉斷(諸經遮制五種十種以不能頓斷眾生食肉故尚有",
    "X17n0324_004:0281a03": "開除方便今此經中一切悉斷為最後清淨明誨十種者謂人蛇象馬龍狐豬狗師子獼猴五種者謂不見不",
    "X17n0324_004:0281a04": "聞不疑鳥殘自死是也)大慧如來應供等正覺尚無所食況食",
    "X17n0324_004:0281a05": "魚肉亦不教人(如來但以法喜禪悅為味故無所食況於淨不淨肉豈教他人食之耶)",
    "X17n0324_004:0281a06": "以大悲前行故視一切眾生猶如一子是故不聽令",
    "X17n0324_004:0281a07": "食子肉(五戒以不殺為先五常以仁為首其遠庖廚釣而不網弋不射宿不殺胎不殀夭皆仁之端然",
    "X17n0324_004:0281a08": "不禁於食肉我佛世尊直以噉食眾生為第一戒視昆蟲肖翹無異赤子謂此而不戒無復慈悲種智去佛遠",
    "X17n0324_004:0281a09": "矣)爾時世尊欲重宣此義而說偈言。",
    "X17n0324_004:0281a10": "曾悉為親屬鄙穢不淨雜不淨所生長聞氣悉恐",
    "X17n0324_004:0281a11": "怖(頌上不淨氣分等文)一切肉與葱及諸韭蒜等種種放逸",
    "X17n0324_004:0281a12": "酒修行常遠離亦常離麻油及諸穿孔牀以彼諸",
    "X17n0324_004:0281a13": "細蟲於中極恐怖(新說云自下諸偈多示其過悉令遠離少頌長行言離麻油者",
    "X17n0324_004:0281a14": "外國風俗擣麻使生蟲合壓之規多汁益肥如何可食及孔隙諸牀多有蟲聚皆不可坐臥以諸蟲於坐",
    "X17n0324_004:0281a15": "臥之時生驚怖故)飲食生放逸放逸生諸覺(實叉作邪覺)從覺",
    "X17n0324_004:0281a16": "生貪欲是故不應食由食生貪欲貪令心迷醉迷",
    "X17n0324_004:0281a17": "醉長愛欲生死不解脫(新說云飲酒貪肉等心多放逸諸惡覺觀悉隨生長",
    "X17n0324_004:0281a18": "是故生死輪轉不得捨離)為利殺眾生以財網諸肉二俱是惡",
    "X17n0324_004:0281a19": "業死墮呌呼獄若無教想求則無三淨肉彼非無",
    "X17n0324_004:0281a20": "因有是故不應食(新說云既無教想求則三淨肉非有凡諸肉者皆殺命而得如",
    "X17n0324_004:0281a21": "何可食)彼諸修行者由是悉遠離十方佛世尊一切",
    "X17n0324_004:0281a22": "咸訶責展轉更相食死墮虎狼類臭穢可厭惡所",
    "X17n0324_004:0281a23": "生常愚癡多生旃陀羅獵師譚婆種或生陀夷尼",
    "X17n0324_004:0281a24": "(流支作羅剎女實叉作羅剎婆)及諸食肉性羅剎猫狸等徧於是",
    "X17n0324_004:0281b01": "中生(謂性無腥羶而不食者多墮此類)縛象與大雲央掘利魔羅",
    "X17n0324_004:0281b02": "(縛象流支作象腋實义作象脇央掘利魔羅實义作央掘摩皆經名也)及此楞伽經",
    "X17n0324_004:0281b03": "我悉制斷肉諸佛及菩薩聲聞所訶責食已無慚",
    "X17n0324_004:0281b04": "愧生生常癡冥先說見聞疑已斷一切肉妄想不",
    "X17n0324_004:0281b05": "覺知故生食肉處(佛先所說見聞疑殺等肉不應食之而彼愚夫不明如來所制",
    "X17n0324_004:0281b06": "淨不淨肉悉已令斷於開遮方便處起諸妄想謂聽食其淨肉)如彼貪欲過障礙",
    "X17n0324_004:0281b07": "聖解脫酒肉葱韭蒜悉為聖道障未來世眾生於",
    "X17n0324_004:0281b08": "肉愚癡說言此淨無罪佛聽我等食食如服藥想",
    "X17n0324_004:0281b09": "(實叉云淨食尚如藥)亦如食子肉知足生厭離修行行乞食",
    "X17n0324_004:0281b10": "(言食如服藥想如食子肉想者因彼愚夫妄稱食五淨肉無罪故舉前文以破之如來意謂受淨飲食尚",
    "X17n0324_004:0281b11": "作服藥等想況聽食五淨肉耶即戒諸比丘知足厭離而行乞食以斷貪著)安住慈心",
    "X17n0324_004:0281b12": "者我說常厭離虎狼諸惡獸恒可同遊止若食諸",
    "X17n0324_004:0281b13": "血肉眾生悉恐怖是故修行者慈心不食肉食肉",
    "X17n0324_004:0281b14": "無慈慧永背正解脫及違聖表相是故不應食(新說",
    "X17n0324_004:0281b15": "云背正解脫者由無慈慧虧利自他及違聖人護生儀表)得生梵志種及諸修",
    "X17n0324_004:0281b16": "行處智慧富貴家斯由不食肉(前結食肉者報在垢穢之處即旃陀",
    "X17n0324_004:0281b17": "羅譚婆猫狸是也此結不食肉者報在賢聖之家即淨種三乘如來是也富則法財無盡貴則聖位難加",
    "X17n0324_004:0281b18": "此其如來以法界為家也蓋由不食肉故能淨身口意業資發自覺聖智漸升諸地以至佛果首楞嚴曰",
    "X17n0324_004:0281b19": "汝等當知是食肉人縱得心開似三摩地皆大羅剎報終必沈生死苦海有知者得不痛以為戒)。",
    "X17n0324_004:0281b21": "楞伽阿跋多羅寶經卷第四",
    "X17n0324_004:0281b23": "鑽(祖官)。燧(音遂)。療(力照)。鬘(謨官)。羼(音剗)。騾(盧戈)。駱駝(音落陀)。譚(徒紺)。奉",
    "X17n0324_004:0281b24": "(俸)。(已上同經文)。",
    "X17n0324_004:0281c01": "懾(質涉)。栰(與筏同音伐)。轆轤(音鹿盧)。嬈(音擾)。刺(七賜)。怙(音戶)。荼(音途)。弋",
    "X17n0324_004:0281c02": "(逸織)。殀夭(並於兆)。肖(音消)。翹(祈堯)。擣(音禱)。腋(音亦)。脇(迄業)。",
    "X17n0324_004:0281c03": "(已上註文音切竟)。",
    "X17n0324_004:0281c09": " 閣筆記",
    "X17n0324_004:0281c11": "此經乃如來顯示諸佛現前境界眾生頓悟法門斷",
    "X17n0324_004:0281c12": "妄想絲離言說指故其以楞伽為名也非人非法以",
    "X17n0324_004:0281c13": "實相為體也非空非有以佛語心為宗也非真非妄",
    "X17n0324_004:0281c14": "以自覺聖智為用也非修非證以生酥為教相也非",
    "X17n0324_004:0281c15": "乳非酪其文簡其旨深巍巍乎超越眾經之右夫豈",
    "X17n0324_004:0281c16": "識情所可到心量所能及哉正受自早歲祝髮振錫",
    "X17n0324_004:0281c17": "方外每於癡坐之餘敬讀是經句義漠然不能終卷",
    "X17n0324_004:0281c18": "後質於宿師高座無問禪講率亦曖昧隆興甲申冬",
    "X17n0324_004:0281c19": "會法親布衲于蘄之四祖山復以所未至請問衲熟",
    "X17n0324_004:0281c20": "視曰此聖智境界非麤心者可入而子欲入之當有",
    "X17n0324_004:0281c21": "方便正受進曰願示其說衲曰是經蓋有三譯宋元",
    "X17n0324_004:0281c22": "嘉中中印度三藏求那跋陀羅(此云功德賢)於金陵草堂",
    "X17n0324_004:0281c23": "寺譯成四卷在身字函後魏延昌中北印度三藏菩",
    "X17n0324_004:0281c24": "提流支(此云覺希)於洛陽汝南王宅及鄴都金華寺譯成",
    "X17n0324_004:0282a01": "十卷在髮字函大唐久視中于闐三藏實叉難陀(此云",
    "X17n0324_004:0282a02": "覺喜)於嵩嶽天中寺譯成七卷在四字函子試取魏唐",
    "X17n0324_004:0282a03": "二譯者十七卷置於宋譯四卷之左右澄其神觀參",
    "X17n0324_004:0282a04": "攷研味則不惟可以讀是經且可以入是經矣正受",
    "X17n0324_004:0282a05": "即如其言取前二譯合今四卷讀之彌月迺於句義",
    "X17n0324_004:0282a06": "疑礙冰釋深自感幸將遂流通而力不逮暨慶元改",
    "X17n0324_004:0282a07": "元春由吳興永壽蘭若至都下謁黃候於北圃之道",
    "X17n0324_004:0282a08": "院飯餘瀹茗怱謂正受曰楞伽一經祖師指示之後",
    "X17n0324_004:0282a09": "中間雖洪儒碩德尚且病於句讀況餘人乎和尚儻",
    "X17n0324_004:0282a10": "能為法施無窮之利吾為栞行何如正受曰在流通",
    "X17n0324_004:0282a11": "固無辭然禪者必曰子禪者也何為義學之事乎講",
    "X17n0324_004:0282a12": "者必曰子禪者也何預吾義學之事乎人既弗之許",
    "X17n0324_004:0282a13": "縱區區盡管見安能取信於後世哉候曰不然且禪",
    "X17n0324_004:0282a14": "是佛祖所傳之心教是佛祖所說之法非禪無以通",
    "X17n0324_004:0282a15": "教非教無以傳心詎有蠢蠢不達若此者正受曰斯",
    "X17n0324_004:0282a16": "言固矣古之人莫不禪教並行宗說俱暢奈何叔世",
    "X17n0324_004:0282a17": "學者各立臆見相為矛盾今候言獨及此正受敢不",
    "X17n0324_004:0282a18": "以古人自勉候唯唯因別歸永壽故居與友人智燈",
    "X17n0324_004:0282a19": "復取先後三經又以唐遺名尊宿註文　皇朝東都",
    "X17n0324_004:0282a20": "沙門寶臣新說閩中太姥居士楊彥國所篡復於智",
    "X17n0324_004:0282a21": "覺禪師宗鏡中有議及是經者併諸經論於九旬之",
    "X17n0324_004:0282a22": "內焚香對席鈎索深隱採摭精要入於跋陀所譯經",
    "X17n0324_004:0282a23": "下至秋八月偕燈徙居西湖北山之壽星院主人石",
    "X17n0324_004:0282a24": "菴慶壽館于方丈南軒俾終其事然膏繼晷會稡僅",
    "X17n0324_004:0282b01": "成目曰楞伽集註凡註字無某經某論某人云者即",
    "X17n0324_004:0282b02": "正受之私謂也所言註云者汝南謝如晦云周壽元",
    "X17n0324_004:0282b03": "翁得於廬山古經藏中蓋唐中葉後經生所書不著",
    "X17n0324_004:0282b04": "撰人名氏新說謂唐敬愛寺譯經沙門智嚴所註者",
    "X17n0324_004:0282b05": "非也按僧史智嚴乃宋文帝時人嘗於楊都翻譯在",
    "X17n0324_004:0282b06": "跋陀之前既未有經安得有註近謂圜悟禪師作益",
    "X17n0324_004:0282b07": "其誤矣楞伽一云[馬*夌](力鄧切)迦西人多稱之其字之舛",
    "X17n0324_004:0282b08": "脫或正或補皆以魏唐二經訂證非妄加削自洗研",
    "X17n0324_004:0282b09": "於乙卯之季春閣筆於丙辰之孟夏註成觀夢居士",
    "X17n0324_004:0282b10": "黃復之又為之音釋侯聞之遂捐己俸命工書刻以",
    "X17n0324_004:0282b11": "廣其傳然達磨有言是經五百年後翻為有相之學",
    "X17n0324_004:0282b12": "今正受悉意于此得不墮祖師之先見重為宗教之",
    "X17n0324_004:0282b13": "贅說乎黃候名汝霖字師說自號敬菴居士云。是歲"
}