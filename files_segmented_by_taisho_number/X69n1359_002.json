{
    "X69n1359_002:0510c13": "應菴和尚語錄卷第二",
    "X69n1359_002:0510c15": "饒州報恩光孝禪寺語錄",
    "X69n1359_002:0510c16": "嗣法門人　(守詮)　等編",
    "X69n1359_002:0510c17": "師入方丈據坐云。現成公案。坐斷誵訛。錯下註脚。搥",
    "X69n1359_002:0510c18": "折你腰。撩起便行。必死之疾。要須英俊別有生涯。忽",
    "X69n1359_002:0510c19": "遇衝雲俊鶻來時如何。縵天網子百千重。",
    "X69n1359_002:0510c20": "上堂。舉臨濟在黃蘗處。三度喫棒底意旨。你諸人還",
    "X69n1359_002:0510c21": "覷得透也未。直饒一咬便斷。也未是大丈夫漢。三世",
    "X69n1359_002:0510c22": "諸佛。口挂壁上。天下老和尚。將什麼喫飯。",
    "X69n1359_002:0510c23": "上堂。舉鹽官示。眾云虗空為鼓。須彌為槌。什麼人打",
    "X69n1359_002:0510c24": "得。眾無對。南泉云。王老師不打者破鼓。法眼云。王老",
    "X69n1359_002:0511a01": "師不打。師云。二尊宿大似喫李子只向赤邊咬。報恩",
    "X69n1359_002:0511a02": "今日與鹽官相見去也。虗空為鼓。須彌為槌。要打便",
    "X69n1359_002:0511a03": "打。莫問是誰。驀拈拄杖卓一卓下座。",
    "X69n1359_002:0511a04": "上堂。山河大地。草木叢林。盡是恒沙劫千佛數。直饒",
    "X69n1359_002:0511a05": "信得及去。大似掉棒打月。東頭買貴。西頭賣賤。三十",
    "X69n1359_002:0511a06": "年後破草鞋向什麼處著。漆桶參堂去。",
    "X69n1359_002:0511a07": "上堂。舉僧問幽溪和尚。大用現前。不存軌則時如何。",
    "X69n1359_002:0511a08": "溪起繞禪床一匝而坐。僧擬進語。溪與一踏。僧歸位",
    "X69n1359_002:0511a09": "立。溪云汝與麼。我却不與麼。汝不與麼。我却與麼。僧",
    "X69n1359_002:0511a10": "擬進語。溪又與一踏云。三十年後吾道大行。師云。善",
    "X69n1359_002:0511a11": "射者箭不虗發。若是箇漢。何處更有幽溪。雖然。只如",
    "X69n1359_002:0511a12": "最初一踏。何似末後一踏。試檢點看。",
    "X69n1359_002:0511a13": "浴佛上堂。始從鹿野苑。終至跋提河。用盡自己心。笑",
    "X69n1359_002:0511a14": "破佗人口。至於拈花付囑。達磨安心。南北分宗。曹溪",
    "X69n1359_002:0511a15": "列派向衲僧門下。正如掘地覔天。以拂子劃一劃云。",
    "X69n1359_002:0511a16": "正當今日。是我如來大師慶誕之辰。天下叢林一年",
    "X69n1359_002:0511a17": "一度謂之浴佛。若喚作浴佛。喫棒有分。若不喚作浴",
    "X69n1359_002:0511a18": "佛。辜恩負義。豈不見。遵布衲浴佛次。藥山遂問。汝只",
    "X69n1359_002:0511a19": "浴得者箇。要且浴那箇不得。布衲云。把將那箇來。藥",
    "X69n1359_002:0511a20": "山便休去。師云。遵布衲當時若是箇漢。待佗道浴那",
    "X69n1359_002:0511a21": "箇不得。便拈杓子劈面擲。雖然。也不得屈藥山。何故。",
    "X69n1359_002:0511a22": "不入虎穴。爭得虎子。",
    "X69n1359_002:0511a23": "上堂。舉慈明和尚。或時方丈內。以水一盆。上劄一口",
    "X69n1359_002:0511a24": "劒。下著一緉草鞋。膝上橫按拄杖。凡見僧入門便指。",
    "X69n1359_002:0511b01": "擬議便棒。師云。我當時若見。便去左耳邊。低低地下",
    "X69n1359_002:0511b02": "一轉語。待佗貪觀天上。却與一指。纔擬議。拔劒便斬。",
    "X69n1359_002:0511b03": "驀拈拄杖下座。大眾一時趕散。",
    "X69n1359_002:0511b04": "結夏上堂。僧問。人皆畏炎熱。我愛夏日長。薰風自南",
    "X69n1359_002:0511b05": "來。殿角生微凉時如何。師云。倒戈卸甲。師乃拈拄杖",
    "X69n1359_002:0511b06": "橫按云。住山僧某甲。據菩薩乘。修寂滅行。同入清淨",
    "X69n1359_002:0511b07": "實相住持。以大圓覺。為我伽藍。身心安居。平等性智。",
    "X69n1359_002:0511b08": "老僧二千年前。與十二大士。同在光明藏中。親聞如",
    "X69n1359_002:0511b09": "來金口丁寧付囑。向二千年後。為末世眾生。廣演斯",
    "X69n1359_002:0511b10": "要。今正是時。報恩不敢囊藏被盖。更為諸人。八字打",
    "X69n1359_002:0511b11": "開去也。以拄杖卓一卓云。先請文殊大士。向山僧拄",
    "X69n1359_002:0511b12": "杖頭上。為諸人說安居偈。護生須是殺。殺盡始安居。",
    "X69n1359_002:0511b13": "要會箇中意。鐵船水上浮。次當山僧重說偈言去也。",
    "X69n1359_002:0511b14": "文殊據虎頭。山僧収虎尾。中間諸菩薩。隨列生懽喜。",
    "X69n1359_002:0511b15": "復以拄杖卓一卓。下座。",
    "X69n1359_002:0511b16": "虎丘和尚忌日。師拈香云。平生沒興。撞著這無意智",
    "X69n1359_002:0511b17": "老和尚。做盡伎倆。湊泊不得。從此卸却干戈。隨分著",
    "X69n1359_002:0511b18": "衣喫飯。二十年來坐曲彔木。懸羊頭賣狗肉。知佗有",
    "X69n1359_002:0511b19": "甚憑據。雖然。一年一度燒香日。千古令人恨轉深。",
    "X69n1359_002:0511b20": "嚴教授請上堂。僧問。凝然湛寂。有辱宗風。廓尔現前。",
    "X69n1359_002:0511b21": "猶辜自己。去此二途。如何即是。師云。一槌便透。進云。",
    "X69n1359_002:0511b22": "風捲長空千里靜。日輪當午八方明。師云。未是上座",
    "X69n1359_002:0511b23": "放身命處。進云。只如僧問楊岐和尚。如何是佛。答云。",
    "X69n1359_002:0511b24": "三脚驢子弄蹄行。此理如何。師云。癡人棒打不死。進",
    "X69n1359_002:0511c01": "云。未審那一脚落在什麼處。師云。你又醉也。進云。忽",
    "X69n1359_002:0511c02": "有人問和尚如何是佛。未審如何對佗。師云。劈脊便",
    "X69n1359_002:0511c03": "棒。僧便禮拜。師云。不識痛痒漢。師乃云。五百力士揭",
    "X69n1359_002:0511c04": "石義。萬仞崖前撒手行。十方世界一團鐵。虗空背上",
    "X69n1359_002:0511c05": "白毛生。直饒拈却膱脂帽子。脫却尳臭布衫。向報恩",
    "X69n1359_002:0511c06": "門下正好喫棒。何故。半夜起來屈膝坐。毛頭星現衲",
    "X69n1359_002:0511c07": "僧前。",
    "X69n1359_002:0511c08": "上堂十五日已前。水長船高。十五日已後。泥多佛大。",
    "X69n1359_002:0511c09": "正當十五日。東海鯉魚打一棒。雨似盆傾。直得三千",
    "X69n1359_002:0511c10": "大千世界。一切眾生。悉皆懽喜。謂言打者一棒。不妨",
    "X69n1359_002:0511c11": "應時應節。報恩不覺通身踴躍。遂作詩一首。舉似大",
    "X69n1359_002:0511c12": "眾。蜻蜒許是好蜻蜓。飛來飛去不曾停。被我捉來摘",
    "X69n1359_002:0511c13": "却兩邊翼。恰似一枚大鐵釘。",
    "X69n1359_002:0511c14": "上堂謝維邪。舉興化問克賓維那。汝不久為唱道之",
    "X69n1359_002:0511c15": "師。賓云。不入者保社。化云。會了不入。不會不入。賓云。",
    "X69n1359_002:0511c16": "總不與麼。化便打。乃云。克賓維那。法戰不勝。罸錢伍",
    "X69n1359_002:0511c17": "貫。設饡飯一堂。至來日齋時。化自白槌云。克賓維那。",
    "X69n1359_002:0511c18": "法戰不勝。不得喫飯。即便趕出。雪竇云。克賓要承嗣",
    "X69n1359_002:0511c19": "興化。罸錢出院且置。却須索取者一頓棒始得。棒既",
    "X69n1359_002:0511c20": "喫了。作麼生索得。雪竇要斷不平之事。今夜與克賓",
    "X69n1359_002:0511c21": "維那雪屈。以拄杖一時打散。師云。大小雪竇與克賓",
    "X69n1359_002:0511c22": "雪屈。要且無合殺。下座。",
    "X69n1359_002:0511c23": "解夏上堂。舉僧問雲門。初秋夏末前程或有人問。未",
    "X69n1359_002:0511c24": "審對佗道什麼。門云。大眾退後。僧云。過在什麼處。門",
    "X69n1359_002:0512a01": "云。還我九十日飯錢來。師云。這僧有迎刃底謀略。雲",
    "X69n1359_002:0512a02": "門具殺活手段。雖然。若在報恩門下。更須勘過始得。",
    "X69n1359_002:0512a03": "下座。",
    "X69n1359_002:0512a04": "上堂。舉大愚芝和尚示眾。大家相聚喫莖虀。若喚作",
    "X69n1359_002:0512a05": "一莖虀。入地獄如箭射。師云。好語。要且無來處。有人",
    "X69n1359_002:0512a06": "辨得出。與你一兩金。下座。",
    "X69n1359_002:0512a07": "上堂。盡大地無一粟米大。十有九箇。刺頭入膠盆。有",
    "X69n1359_002:0512a08": "般瞎漢。只管說照用同時。人境俱奪。盖為鑪鞴之所。",
    "X69n1359_002:0512a09": "鈍鐵尤多。良醫之門。病者愈甚。報恩更作死馬醫。未",
    "X69n1359_002:0512a10": "免撞入漆桶隊裏。復舉。金峰和尚一日因僧問訊。乃",
    "X69n1359_002:0512a11": "把住云。輒不得道我有一則因緣。舉似你。僧作聽勢。",
    "X69n1359_002:0512a12": "峰與一掌。僧云。為什麼打某甲。峰云。我要者話行。師",
    "X69n1359_002:0512a13": "云。者僧雖深入虎穴。要且未具師子爪牙。金峰雖有",
    "X69n1359_002:0512a14": "師子爪牙。爭柰有頭無尾。汝等諸人。還知報恩著力",
    "X69n1359_002:0512a15": "處麼。一點水墨。兩處成龍。",
    "X69n1359_002:0512a16": "上堂。僧問。呈橈舞棹則不問。且道婆婆手中兒子。甚",
    "X69n1359_002:0512a17": "處得來。巖頭扣船舷三下。未審意旨如何。師云。焦甎",
    "X69n1359_002:0512a18": "打著連底凍。進云。當時若問和尚。如何對佗。師云。一",
    "X69n1359_002:0512a19": "棒打殺。進云。者老和尚大似買帽相頭去也。師云。你",
    "X69n1359_002:0512a20": "向什麼處見巖頭。僧云。劄。師云。杜撰禪和。進云。婆生",
    "X69n1359_002:0512a21": "七子。六箇不遇知音。只者一箇也不消得。便擲向水",
    "X69n1359_002:0512a22": "中。又且如何。師云。少賣弄。進云。巖頭當時不覺吐舌。",
    "X69n1359_002:0512a23": "意作麼生師云。樂則同懽。僧提起坐具云。但識取者",
    "X69n1359_002:0512a24": "箇。師云。放下著。復舉。趙州一日雪中倒。叫云。相救相",
    "X69n1359_002:0512b01": "救。有僧便去身邊臥。州便起去。師云。者僧如蟲禦木。",
    "X69n1359_002:0512b02": "要見趙州。天地懸殊。有一般瞎漢便道。報恩扶強不",
    "X69n1359_002:0512b03": "扶弱。殊不知。我王庫內。無如是刀。喝一喝。下座。",
    "X69n1359_002:0512b04": "元正上堂。舉僧問鏡清。新年頭。還有佛法也無。清云。",
    "X69n1359_002:0512b05": "有。僧云。如何是新年頭佛法。清云。元正啟祚。萬物咸",
    "X69n1359_002:0512b06": "新。僧云。謝師答話。清云。鏡清今日失利。僧又問智門。",
    "X69n1359_002:0512b07": "新年頭還有佛法也無。門云。無。僧云。年年是好年。為",
    "X69n1359_002:0512b08": "什麼却無。門云。張公喫酒李公醉。僧云。老老大大。龍",
    "X69n1359_002:0512b09": "頭蛇尾。門云。智門今日失利。師云。二尊宿。一人觜長",
    "X69n1359_002:0512b10": "三尺。一人項短二寸。若檢點得出。報恩今日失利。",
    "X69n1359_002:0512b11": "為佛智師伯雪堂師叔舉哀上堂。舉大覺和尚順世。",
    "X69n1359_002:0512b12": "謂眾云。我有一隻箭子。要付與人。時有僧出云。請和",
    "X69n1359_002:0512b13": "尚箭。大覺云。汝喚什麼作箭。其僧便喝。大覺打數棒",
    "X69n1359_002:0512b14": "歸方丈。次喚其僧來。問。汝適來會麼。僧云。不會。又打",
    "X69n1359_002:0512b15": "數棒。擲下拄杖云。已後遇明眼人。分明舉似。師云。大",
    "X69n1359_002:0512b16": "覺平生用一隻箭子。穿天下衲僧鼻孔。因甚到者僧",
    "X69n1359_002:0512b17": "面前折却。眾中莫有為大覺雪屈底。出來與報恩相",
    "X69n1359_002:0512b18": "見。有麼。如無。育王師伯。薦福師叔。亦未免喫報恩手",
    "X69n1359_002:0512b19": "中痛棒。何故。有功者賞。",
    "X69n1359_002:0512b20": "上堂。舉藥山謂雲巖云。與我喚沙彌來。巖云。和尚喚",
    "X69n1359_002:0512b21": "佗作什麼。山云。我有箇折脚鐺子。要伊提上挈下。巖",
    "X69n1359_002:0512b22": "云。恁麼則與和尚出隻手去也。師云。藥山道頭。雲巖",
    "X69n1359_002:0512b23": "知尾。雖然頭尾相稱。要且不知羞耻。",
    "X69n1359_002:0512b24": "饒州東湖薦福禪院語錄(并序)",
    "X69n1359_002:0512c01": "左宣教郎饒州州學教授嚴(康朝)撰",
    "X69n1359_002:0512c02": "臨濟正宗九傳而至佛果。虎丘嫡嗣當代唯其應庵。",
    "X69n1359_002:0512c03": "應庵以歷劫堅剛之心。見此道光明之本。天然師子",
    "X69n1359_002:0512c04": "吼裂破野狐心。栗棘金圈。不容情解。銅頭鐵額。也斷",
    "X69n1359_002:0512c05": "命根。要識應庵宗綱。莫向此紙上卜度。壬申六月日",
    "X69n1359_002:0512c06": "日書。",
    "X69n1359_002:0512c07": "嗣法門人　(守詮)　等編",
    "X69n1359_002:0512c08": "入院。僧問。居妙嚴已傳道譽。住大徹愈播嘉聲。布栗",
    "X69n1359_002:0512c09": "棘蓬於德章山中。擲金剛圈於鄱君國內。掃蕩盲禪",
    "X69n1359_002:0512c10": "暗證。建立直指單傳。未審如何是直指單傳底事。師",
    "X69n1359_002:0512c11": "云。無恁麼事。進云。有恁麼事。師云。坐斷舌頭。進云。瞎",
    "X69n1359_002:0512c12": "却了也。師云。穿過髑髏。進云。和尚也須照顧面門。師",
    "X69n1359_002:0512c13": "云。中。進云。端的瞎。師云。過這邊立。僧問。保壽開堂。三",
    "X69n1359_002:0512c14": "聖推出一僧。保壽便打。意旨如何。師云。正要恁麼問。",
    "X69n1359_002:0512c15": "進云。三聖道。和尚恁麼為人。瞎却鎮州一城人眼去",
    "X69n1359_002:0512c16": "在。是肯佗。是不肯佗。師云。分身兩處看。進云。保壽擲",
    "X69n1359_002:0512c17": "下拄杖歸方丈。如何理論。師云。脚跟下黑漫漫地。進",
    "X69n1359_002:0512c18": "云。恁麼則橫跨跛驢歸印土。倒騎鐵馬上須彌。師云。",
    "X69n1359_002:0512c19": "恠力亂神。僧禮拜。師乃云。天清地寧。時康道泰。摩醯",
    "X69n1359_002:0512c20": "正眼洞明。肘後靈符光彩。譬如善舞太阿。終不自傷",
    "X69n1359_002:0512c21": "其手。又如壯士展臂。不借佗力。既爾水到渠成。自然",
    "X69n1359_002:0512c22": "風行草偃。豈不見古德道。緣不虗應。似鏡臨形。若能",
    "X69n1359_002:0512c23": "於心無心。於己無己。於彼無彼。於我無我。塵塵壁立",
    "X69n1359_002:0512c24": "萬仞。蕩蕩通徹十虗。如是則法隨法行。法幢隨處建",
    "X69n1359_002:0513a01": "立。況饒城勝境。伏虎道場。因緣時節到來。大家拗折",
    "X69n1359_002:0513a02": "拄杖。且到家據令一句。作麼生道。鍛烹佛祖大鉗鎚。",
    "X69n1359_002:0513a03": "要與楊岐作頭底。",
    "X69n1359_002:0513a04": "上堂。現成公案。百匝千重。峻如嶮崖。平如鏡面。便恁",
    "X69n1359_002:0513a05": "麼去。執之失度必入邪路。放之自然體無去住。豈不",
    "X69n1359_002:0513a06": "見釋迦老子道。譬如琴瑟箜篌。雖有妙音。若無妙指。",
    "X69n1359_002:0513a07": "終不能發。驀拈拄杖卓云。莫將閑學解。埋沒祖師心。",
    "X69n1359_002:0513a08": "謝首坐書記藏主上堂。有僧纔出禮拜。師云。靈利衲",
    "X69n1359_002:0513a09": "僧。僧云。某甲不與和尚葛藤。師云。已被纏倒了也。僧",
    "X69n1359_002:0513a10": "云。恰是。師云。一釣便上。問十年謾與泛禪河。今古誵",
    "X69n1359_002:0513a11": "訛透不過。趙州喫茶即不問。德山托鉢意如何。師云。",
    "X69n1359_002:0513a12": "一槌擊碎。進云。恁麼則天上天下去也。師云。仰望不",
    "X69n1359_002:0513a13": "及。進云。和尚因什麼高竪降旗。師云。老僧從來恁麼。",
    "X69n1359_002:0513a14": "進云。學人亦與麼時如何。師云。笑殺傍觀。進云。鍾未",
    "X69n1359_002:0513a15": "鳴皷未響。老漢托鉢向什麼處去。德山便歸方丈。此",
    "X69n1359_002:0513a16": "理如何。師云。坐斷天下人舌頭。進云。只如德山歸方",
    "X69n1359_002:0513a17": "丈。有誵訛。沒誵訛。師云。也有誵訛。也沒誵訛。進云。和",
    "X69n1359_002:0513a18": "尚恁麼答話。莫不得麼。師云。也得。也不得。進云。老漢",
    "X69n1359_002:0513a19": "未會末後句在。巖頭恁麼道。還端的也無。師云。脚跟",
    "X69n1359_002:0513a20": "下黑洞洞地。僧云。礫破面門也。師云。作麼生是末後",
    "X69n1359_002:0513a21": "句。僧便喝。師云。更參三十年。進云。那裏是巖頭密啟",
    "X69n1359_002:0513a22": "其意處。師云。路入桃源深處行。進云。德山次日陞堂。",
    "X69n1359_002:0513a23": "與尋常逈別。巖頭道。且喜老漢會末後句。要且只得",
    "X69n1359_002:0513a24": "三年。三年後果化去。又作麼生。師云。一不成二不是。",
    "X69n1359_002:0513b01": "進云。又與麼去也。師云。爭恠得老僧。進云。只如德山",
    "X69n1359_002:0513b02": "陞堂逈別。巖頭道只得三年。為復是父為子隱。子為",
    "X69n1359_002:0513b03": "父隱。師云。總不與麼。進云。畢竟如何。師云。分身百草",
    "X69n1359_002:0513b04": "頭。僧云。掀倒禪床去也。師云。只恐不是玉。僧禮拜。",
    "X69n1359_002:0513b05": "師乃舉。趙州會下有二僧。相推不肯作第一座。主事",
    "X69n1359_002:0513b06": "白趙州。州云。總教伊作第二座。主事云。教誰作第一",
    "X69n1359_002:0513b07": "座。州云。裝香著。云。裝香了也。州云。戒香。定香。慧香。解",
    "X69n1359_002:0513b08": "脫香。",
    "X69n1359_002:0513b09": "師云。趙州下一槌。不妨驚群動眾。子細檢點將來。也",
    "X69n1359_002:0513b10": "是泥裏洗土塊。若是薦福門下。不用相推。第一座也",
    "X69n1359_002:0513b11": "有人。第二座也有人。第三座也有人。雖然。不免從頭",
    "X69n1359_002:0513b12": "注過。第一座。鐵眼銅睛覷不破。第二座。陽春白雪無",
    "X69n1359_002:0513b13": "人和。第三座。真實身心同達磨。且道。與趙州是同是",
    "X69n1359_002:0513b14": "別。若也會得。許你具一隻眼。若也不會。也許你具一",
    "X69n1359_002:0513b15": "隻眼。有箇衲僧。出來道總不恁麼時如何。對佗道。切",
    "X69n1359_002:0513b16": "忌向鬼窟裏作活計。",
    "X69n1359_002:0513b17": "上堂。舉僧問楊岐。如何是佛。岐云。三脚驢子弄蹄行。",
    "X69n1359_002:0513b18": "僧云。不會。岐云。湖南長老。師云。大小楊岐。話作兩撅。",
    "X69n1359_002:0513b19": "且道薦福為人。眼在什麼處。久立。",
    "X69n1359_002:0513b20": "上堂。舉臨濟問僧。甚處來。僧云。定州來。濟拈棒。僧擬",
    "X69n1359_002:0513b21": "議。濟便打。僧不肯。濟云。你已後遇明眼人去在。後到",
    "X69n1359_002:0513b22": "三聖遂舉前話。三聖拈棒。僧擬議。聖便打。師云。臨濟",
    "X69n1359_002:0513b23": "三聖。當時若有轉身句。後代兒孫。未至掃土。驀拈拄",
    "X69n1359_002:0513b24": "杖云。更有一箇。什麼處去也。卓一卓。下座。",
    "X69n1359_002:0513c01": "上堂。舉泉大道訪慈明。明遂問。片雲橫谷口。游人何",
    "X69n1359_002:0513c02": "處來。泉左右顧視云。夜來何處火。燒出古人墳。明云。",
    "X69n1359_002:0513c03": "未在更道。泉遂作虎聲。明以坐具打一下。泉遂推慈",
    "X69n1359_002:0513c04": "明就坐。明却作虎聲。泉云。某甲參七十餘員善知識。",
    "X69n1359_002:0513c05": "今日始遇作家。師云。二老漢。當時若踏著臨濟向上",
    "X69n1359_002:0513c06": "底。我等今日飯也無喫。還知薦福落處麼。驀拈拄杖",
    "X69n1359_002:0513c07": "卓一卓。喝一喝。下座。",
    "X69n1359_002:0513c08": "上堂。僧問。臨濟有四賓主話。如何是賓中賓。師云。滿",
    "X69n1359_002:0513c09": "眼是埃塵。進云。如何是主中賓。師云。腦後薦取。進云。",
    "X69n1359_002:0513c10": "如何是賓中主。師云。東行不見西行利。進云。如何是",
    "X69n1359_002:0513c11": "主中主。師云。脚下泥深三尺　師乃云。大通智勝佛。",
    "X69n1359_002:0513c12": "十劫坐道場。佛法不現前。不得成佛道。衲僧門下却",
    "X69n1359_002:0513c13": "較些子。且和泥合水一句作麼生道。一朝權在手。看",
    "X69n1359_002:0513c14": "取令行時。",
    "X69n1359_002:0513c15": "上堂。舉僧問玄沙。如何是學人自己。沙云。是你自己。",
    "X69n1359_002:0513c16": "雲門云。沒量大人向語脉裏轉却。時有僧問。如何是",
    "X69n1359_002:0513c17": "學人自己。門云。忽有人路上請老僧齋。你也隨例得",
    "X69n1359_002:0513c18": "飯喫。師云。玄沙只有殺人刀。且無活人劒。雲門雖有",
    "X69n1359_002:0513c19": "活人劒。且無殺人刀。雖然。二俱不了。落在薦福手裏。",
    "X69n1359_002:0513c20": "且如何折合。驀拈拄杖卓一卓云。輸賦王租了。皷腹",
    "X69n1359_002:0513c21": "唱謳歌。",
    "X69n1359_002:0513c22": "上堂。舉僧問法眼。如何是曹源一滴水。法眼云。是曹",
    "X69n1359_002:0513c23": "源一滴水。師云。法眼恁麼說話。眼觀東南。意在西北。",
    "X69n1359_002:0513c24": "忽有人問薦福如何是曹源一滴水。只對佗道。死。久",
    "X69n1359_002:0514a01": "立。",
    "X69n1359_002:0514a02": "祈雪上堂。夜來得一番雪。子細思量。有五件奇特事。",
    "X69n1359_002:0514a03": "應時應節。灾殃殄滅。能除惱熱。眾人定疊又見老鵶",
    "X69n1359_002:0514a04": "頭白。且道。衲僧門下畢竟如何。文殊疾走無邊方。普",
    "X69n1359_002:0514a05": "賢眼裏重添屑。",
    "X69n1359_002:0514a06": "上堂。舉德山一日有僧纔相看。便近前作相撲勢。山",
    "X69n1359_002:0514a07": "云。你恁麼無禮。合喫山僧手中棒。僧拂袖出去。山云。",
    "X69n1359_002:0514a08": "饒你與麼。也祇得一半。僧轉身便喝。山便打云。須是",
    "X69n1359_002:0514a09": "我打你始得。僧云。諸方有明眼人在。山云。汝天然有",
    "X69n1359_002:0514a10": "眼。僧以手擘開眼云。猫。山云。黃河三千年一度清。師",
    "X69n1359_002:0514a11": "云。者僧是透關底漢。若非德山本分鉗鎚。幾乎死在",
    "X69n1359_002:0514a12": "句下。只如德山道。黃河三千年一度清。又作麼生。嶺",
    "X69n1359_002:0514a13": "梅殘雪後。雲鬢未梳時。",
    "X69n1359_002:0514a14": "上堂。舉龐居士問馬大師。不與萬法為侶者。是什麼",
    "X69n1359_002:0514a15": "人。馬師云。待汝一口吸盡西江水。即向汝道。東山師",
    "X69n1359_002:0514a16": "翁有頌云。一口吸盡西江水。洛陽牡丹新吐蘃。簸土",
    "X69n1359_002:0514a17": "揚塵沒處尋。擡頭撞著自家底。師云。潭州紙貴。一狀",
    "X69n1359_002:0514a18": "領過。",
    "X69n1359_002:0514a19": "上堂。平地上著衣喫飯。十箇有五雙。不知落處。輕如",
    "X69n1359_002:0514a20": "鴻毛。重如泰山。不必較之。達磨西來。直指人心。見性",
    "X69n1359_002:0514a21": "成佛。知佗是真是偽。衲僧家。口似血盆。舌如利刀。到",
    "X69n1359_002:0514a22": "者裏。因什麼口似匾擔。東湖借路經過。驀拈拄杖云。",
    "X69n1359_002:0514a23": "且道。尋常在什麼處著到。乃擲下云。橫身當宇宙。一",
    "X69n1359_002:0514a24": "句定綱宗。",
    "X69n1359_002:0514b01": "上堂。舉昔日師子尊者。因罽賓國王。秉劒於前云。師",
    "X69n1359_002:0514b02": "得蘊空否。曰已得蘊空。曰既得蘊空。離生死否。曰已",
    "X69n1359_002:0514b03": "離生死。曰既離生死。就師乞頭得否。曰身非我有。豈",
    "X69n1359_002:0514b04": "況於頭。王便斬之。白乳湧高數尺。王臂自墮。後來玄",
    "X69n1359_002:0514b05": "沙云。大小師子尊者。頭也不解作得主。師云。隨氀[叟*毛]",
    "X69n1359_002:0514b06": "漢。玄覺徵云。且道。斬著。斬不著。師云。將蝦釣鱉。汾陽",
    "X69n1359_002:0514b07": "別云。知師不悋。師云。將錯就錯。雪竇云。作家君王。天",
    "X69n1359_002:0514b08": "然有在。師云。提水放火。翠巖芝云。當時祖引頸。王舉",
    "X69n1359_002:0514b09": "劒。與麼時有人諫得住麼。至今無人斷得此公案。如",
    "X69n1359_002:0514b10": "今衲僧作麼生斷。師云。莫要說夢。芭蕉云。賣寶遇著",
    "X69n1359_002:0514b11": "瞎波斯。師云。誣人之罪。琅瑘云。罽賓好一口劒。爭柰",
    "X69n1359_002:0514b12": "劒上無眼。尊者好箇師子。且不解返躑。師云。賊過後",
    "X69n1359_002:0514b13": "張弓。復云。者一隊漢。被山僧勦絕了也。還見師子尊",
    "X69n1359_002:0514b14": "者麼。驀拈拄杖卓一卓云。修身練行。恐辱先也。",
    "X69n1359_002:0514b15": "因雪上堂。即心即佛。非心非佛。不是心。不是佛。不是",
    "X69n1359_002:0514b16": "物。冷水浸冬瓜。大家廝淈[泳永+盾]。雖然。淈[泳永+盾]中却有箇分",
    "X69n1359_002:0514b17": "曉處。驀拈拄杖云。山僧夜來吟得箇山偈。舉似大眾。",
    "X69n1359_002:0514b18": "雪子落紛紛。烏盆變白盆。忽然日頭出。依舊是烏盆。",
    "X69n1359_002:0514b19": "忽有箇衲僧出來道。長老。長老此是雪詩。乃對佗道。",
    "X69n1359_002:0514b20": "冬行春令。便下座。",
    "X69n1359_002:0514b21": "上堂。若作一句商量。喫粥喫飯。阿誰不會。不作一句",
    "X69n1359_002:0514b22": "商量。屎坑裏虫子。笑殺闍梨。驀拈拄杖云。拄杖子罪",
    "X69n1359_002:0514b23": "犯彌天。貶向二鐵圍山。且道。薦福還有過也無。卓拄",
    "X69n1359_002:0514b24": "杖也。遲一刻。",
    "X69n1359_002:0514c01": "上堂。舉明招到泉州坦和尚處。坦上堂云。夫參學。一",
    "X69n1359_002:0514c02": "人所在亦須到。半人所在亦須到。明招便問。一人所",
    "X69n1359_002:0514c03": "在即不問。如何是半人所在。坦無語。後令小師問明",
    "X69n1359_002:0514c04": "招。明招云。汝欲識半人所在麼。也只是箇弄泥團漢。",
    "X69n1359_002:0514c05": "師云。我聞獨眼龍。果然只具一隻眼。忽有衲僧出來",
    "X69n1359_002:0514c06": "問。一人所在即不問。如何是半人所在。劈脊便棒。更",
    "X69n1359_002:0514c07": "問如何是一人所在。便與連夜趕出。何故。一不做。二",
    "X69n1359_002:0514c08": "不休。",
    "X69n1359_002:0514c10": "應菴和尚語錄卷第二"
}