{
    "T38n1767_021:0159b12": "大般涅槃經疏卷第二十一",
    "T38n1767_021:0159b14": "隋章安頂法師撰",
    "T38n1767_021:0159b15": "唐天台沙門湛然再治",
    "T38n1767_021:0159b16": "德王品之二",
    "T38n1767_021:0159b17": "起卷德王問。若犯重下第二明違因。於中為",
    "T38n1767_021:0159b18": "三。謂問答領解。冶城為六問。開善為五問。只",
    "T38n1767_021:0159b19": "是三意。初兩問四罪。次兩問一闡提。三一問",
    "T38n1767_021:0159b20": "不定。初問四罪者。若有佛性不應墮地獄。如",
    "T38n1767_021:0159b21": "其退落佛性不持。第二問。若有佛性。云何復",
    "T38n1767_021:0159b22": "言無常樂我淨。若無四德豈有佛性。第三問。",
    "T38n1767_021:0159b23": "闡提斷善應斷佛性。第四問。不斷佛性何名",
    "T38n1767_021:0159b24": "闡提。第五問。四罪與闡提等不定還生善根。",
    "T38n1767_021:0159b25": "涅槃不定還成凡夫。難文小廣。入涅槃已若",
    "T38n1767_021:0159b26": "還出者。聖還成凡。若爾佛無四德。若不爾者",
    "T38n1767_021:0159b27": "闡提亦無成佛之義。前難令涅槃無常。佛答",
    "T38n1767_021:0159b28": "非無常。此中作不定難。一切不定則一切無",
    "T38n1767_021:0159b29": "常。則涅槃亦是一切之限亦應無常。此難難",
    "T38n1767_021:0159c01": "一切人悉令皆轉(云云)。佛答為兩。先歎問。次答",
    "T38n1767_021:0159c02": "問。初歎問為四。一歎現德。二歎往因。三歎所",
    "T38n1767_021:0159c03": "問超逾人天。四誡聽許說。如文。善男子一闡",
    "T38n1767_021:0159c04": "提下。正答為三。一答第五不定問。第二答第",
    "T38n1767_021:0159c05": "三斷善問。即兼答第一第二罪人問。第三重",
    "T38n1767_021:0159c06": "答第五不定問。兼答第四問。初答第五中三。",
    "T38n1767_021:0159c07": "先標。次答。三結。從如汝所言下。第二正答第",
    "T38n1767_021:0159c08": "三有三番。一約內外。二約漏無漏。三約常無",
    "T38n1767_021:0159c09": "常。佛性中道。非此二邊故不可斷。人天是善。",
    "T38n1767_021:0159c10": "三塗是惡。凡法為外。聖法為內。世間是漏。出",
    "T38n1767_021:0159c11": "世無漏。有為無常。無為是常。佛性悉非此之",
    "T38n1767_021:0159c12": "兩邊。故不可斷。若是斷者下。兼答第一第二",
    "T38n1767_021:0159c13": "罪人問。彼雖作罪終不斷性。明罪不定。以不",
    "T38n1767_021:0159c14": "定故得三菩提。本取斷已名一闡提。性非已",
    "T38n1767_021:0159c15": "得云何可斷。既非定有豈能遮墮。答第一問。",
    "T38n1767_021:0159c16": "若非定有遣第二問。又斷已得方名闡提。今",
    "T38n1767_021:0159c17": "性非已得亦遣第四問。犯四重下。第三重答",
    "T38n1767_021:0159c18": "第五問為三。初汎明不定。二廣明不定。三結",
    "T38n1767_021:0159c19": "不定。初文又四。一明惡人不定。二明諸法不",
    "T38n1767_021:0159c20": "定。三明善人不定。四明如來不定。此即惡人",
    "T38n1767_021:0159c21": "不定也。色與色相下第二明諸法不定。有法",
    "T38n1767_021:0159c22": "譬初法如文。次譬中凡三譬三合如文。而言",
    "T38n1767_021:0159c23": "亦有定相謂常樂我淨者。為其前難不定云",
    "T38n1767_021:0159c24": "如來入已亦應出聖成凡即無常樂。今答不",
    "T38n1767_021:0159c25": "爾。無定之中亦有定相。謂如來常樂我淨。故",
    "T38n1767_021:0159c26": "言亦有定相。須陀洹下第三明善人不定。如",
    "T38n1767_021:0159c27": "來今於下第四明如來不定。方便道中如來",
    "T38n1767_021:0159c28": "不定。法身本地定不為凡是名為定。二端不",
    "T38n1767_021:0159c29": "可得燒者。兩解。一云襯身譬本地。在外譬迹",
    "T38n1767_021:0160a01": "應。此二不滅。二云襯身譬佛智觀機。在外譬",
    "T38n1767_021:0160a02": "神通應物。物機無窮故神通不盡。是故不燒。",
    "T38n1767_021:0160a03": "襯音者非應言親音。此衣在裏名為襯衣。善",
    "T38n1767_021:0160a04": "男子當知如來下。第二廣明不定。舊解諸句。",
    "T38n1767_021:0160a05": "作一存一亡。非鬼至亡法身。非非鬼至存應",
    "T38n1767_021:0160a06": "身。今謂法應兩分還是定義豈是不定。興皇",
    "T38n1767_021:0160a07": "云。非鬼法身不定。法身則亡非亡。非非鬼應",
    "T38n1767_021:0160a08": "身不定。應身則存非存。存非存能鬼能非鬼。",
    "T38n1767_021:0160a09": "亡非亡能非鬼能鬼。今謂皆未免定。何者鬼",
    "T38n1767_021:0160a10": "定能非鬼。非鬼定能鬼。雖言不定亦名為定。",
    "T38n1767_021:0160a11": "今明鬼即非鬼。亦即非鬼非非鬼。非鬼即鬼。",
    "T38n1767_021:0160a12": "亦即非鬼非非鬼。非鬼非非鬼亦即鬼非鬼。",
    "T38n1767_021:0160a13": "是一即三是三即一。無一無三一三不定。斯",
    "T38n1767_021:0160a14": "則真不定義。餘句例然。今先唱章門。次解釋。",
    "T38n1767_021:0160a15": "凡二十章門。但解十六不釋四門。於第九短",
    "T38n1767_021:0160a16": "非短門中。云現三尺身者。河西云。其家無兒。",
    "T38n1767_021:0160a17": "產一子長三尺而死。父母悲苦失性。佛現兒",
    "T38n1767_021:0160a18": "像。父母見子還得本心。謂兒言。我言汝死汝",
    "T38n1767_021:0160a19": "何處來。答言從死處來。因緣暫會。身屬眾緣。",
    "T38n1767_021:0160a20": "四大假合。遍觀眾緣。何者是身種種說法。惑",
    "T38n1767_021:0160a21": "心即斷。便現三尺佛身光明色相。長者得阿",
    "T38n1767_021:0160a22": "那含。非漏非無漏是第十六章而最在後釋。",
    "T38n1767_021:0160a23": "何故爾。佛欲廣釋此章。故留在後。又私謂諸",
    "T38n1767_021:0160a24": "門之中。若漏無漏凡夫聞之多易解故。又二。",
    "T38n1767_021:0160a25": "初明非有漏。其文極廣。後明非無漏其文甚",
    "T38n1767_021:0160a26": "少。廣略相望亦應可見。初非有漏文為二。先",
    "T38n1767_021:0160a27": "明三漏。後明七漏。問何不取三界煩惱為三",
    "T38n1767_021:0160a28": "漏。而取色無色為有漏。通取無明為無明漏。",
    "T38n1767_021:0160a29": "答佛說無定。或轉三漏以為四流。然作三漏",
    "T38n1767_021:0160b01": "者欲重故獨為。一色無色小輕故合為一。無",
    "T38n1767_021:0160b02": "明是根本通共為一。但數家稱為漏落生死。",
    "T38n1767_021:0160b03": "論家稱為漏失道理。今經意者只是煩惱則",
    "T38n1767_021:0160b04": "名為漏。復次一切凡夫下。第二明七漏。一見。",
    "T38n1767_021:0160b05": "二思惟。三根四惡。五親近。六受。七念。前兩",
    "T38n1767_021:0160b06": "是漏體。後五是漏緣。見是利使。思是鈍使。根",
    "T38n1767_021:0160b07": "是內五根。惡是外惡法。近是惡人。受是受取",
    "T38n1767_021:0160b08": "色欲等法。念是晝夜念念不斷。今文無思漏。",
    "T38n1767_021:0160b09": "又惡漏作離漏名。能離是道。所離是惡。初解",
    "T38n1767_021:0160b10": "見漏中應具十使。但舉疑見者。欲明貪瞋癡",
    "T38n1767_021:0160b11": "慢四使通於見思五見及疑。但在見諦思惟",
    "T38n1767_021:0160b12": "門中。則為慢攝。文又二。先廣明疑心。後別明",
    "T38n1767_021:0160b13": "見使。疑乃非見。但疑見相關故言疑見。生六",
    "T38n1767_021:0160b14": "種心者具列諸見。莊嚴云。只是五見開邊為",
    "T38n1767_021:0160b15": "斷常故言六。開善云。決定有我。決定無我。未",
    "T38n1767_021:0160b16": "是六數。但總唱決定。從我見我一下即是六數。",
    "T38n1767_021:0160b17": "一我見我。二我見無我。三無我見我。四我作。",
    "T38n1767_021:0160b18": "五我受。六我知。所言六者。一於假我計有真",
    "T38n1767_021:0160b19": "我。故言我見我。二於假我上計無此我。故言",
    "T38n1767_021:0160b20": "我見無我。三於陰身上計有真我。故言無我",
    "T38n1767_021:0160b21": "見我。我作下三種。即十六知見中三。河西以",
    "T38n1767_021:0160b22": "決定有無為二。我見我者。本計有我。入定之",
    "T38n1767_021:0160b23": "時見妙光明。猶如日月。即以所見證定有我。",
    "T38n1767_021:0160b24": "故言我見我。我見無我者。計現有我過未無",
    "T38n1767_021:0160b25": "我。即斷見外道。無我見我。謂諸有情悉無有",
    "T38n1767_021:0160b26": "我。離五陰外別見有我。如麻麥等。我作我受",
    "T38n1767_021:0160b27": "者。謂始終常有。即是常見。謂我能作因。我能",
    "T38n1767_021:0160b28": "受果。及以能知。從凡夫不能善攝下。三釋根",
    "T38n1767_021:0160b29": "漏又三。一明凡夫因根起漏。二明菩薩不爾。",
    "T38n1767_021:0160c01": "三結如來無漏。凡夫如文。菩薩下二明雖復",
    "T38n1767_021:0160c02": "因根不起諸漏。行苦者二解。一云。即三苦中",
    "T38n1767_021:0160c03": "之行苦。此若最通二云。行是無常苦但是報。",
    "T38n1767_021:0160c04": "不得為一。言二十五里者譬二十五有。鉢譬",
    "T38n1767_021:0160c05": "色心。油譬於戒。不棄一滴譬不犯一戒。王譬",
    "T38n1767_021:0160c06": "佛。臣譬行人。拔刀在後譬於無常。如來拔出",
    "T38n1767_021:0160c07": "下。第三結如來無漏也。復有離漏下。第四釋",
    "T38n1767_021:0160c08": "惡漏。當體名惡。從治道名離。又二。先明能離",
    "T38n1767_021:0160c09": "之道。後明所離之惡。初又二。先明菩薩修行。",
    "T38n1767_021:0160c10": "後引昔證今。初文有五種法師。而言一經於",
    "T38n1767_021:0160c11": "耳七劫不墮者。前名字功德品云。若聞常住",
    "T38n1767_021:0160c12": "二字生生不墮者。聞有多種。若深能思惟如",
    "T38n1767_021:0160c13": "說行者即生生不墮。若不能深思惟行者只",
    "T38n1767_021:0160c14": "得少益。八魔者。舊云。無常等四各有其因。是",
    "T38n1767_021:0160c15": "為八魔。又一解。煩惱等四及無常等四為八。",
    "T38n1767_021:0160c16": "善男子我念過去下。第二引昔證今。於中有",
    "T38n1767_021:0160c17": "偈。舊解。上半明果下半辨因。證涅槃是果。至",
    "T38n1767_021:0160c18": "心聽是因。果中有得離二事。證涅槃是得。永",
    "T38n1767_021:0160c19": "斷是離。因亦有二。至心是修行。無量樂是得",
    "T38n1767_021:0160c20": "果。言得樂果者。非常樂果。乃是行因得因中",
    "T38n1767_021:0160c21": "之樂果。有人評之。比太近局全無所以。若只",
    "T38n1767_021:0160c22": "有此事何能賣身。復云何聞此而得成佛。觀",
    "T38n1767_021:0160c23": "師云。偈意無量不可得盡。所該甚廣義味無",
    "T38n1767_021:0160c24": "竭。且出十義。一三寶。二四諦。三三德。四四",
    "T38n1767_021:0160c25": "德。五生不生等四句。六本有今無偈。七雪山",
    "T38n1767_021:0160c26": "偈。八四悉檀意。九中論偈。十四種佛性。所言",
    "T38n1767_021:0160c27": "偈含三寶者。只如來證涅槃。此一句。即是佛",
    "T38n1767_021:0160c28": "法三寶。能證之人是如來。即是佛寶。所證之",
    "T38n1767_021:0160c29": "法是涅槃。即名法寶。永斷一句只是助語。若",
    "T38n1767_021:0161a01": "能至心即是僧寶。能至心聽即是秉行之眾。",
    "T38n1767_021:0161a02": "豈非僧寶。但此一句亦得兩望。至心亦得是",
    "T38n1767_021:0161a03": "法寶。至期何處即是聽法。今且屬僧。得無量",
    "T38n1767_021:0161a04": "樂亦是助句。明三寶者只是兩句。且置兩句。",
    "T38n1767_021:0161a05": "言四諦者。不取諦義但取行證。證此法者佛",
    "T38n1767_021:0161a06": "證涅槃。即是證滅。何故知爾。涅槃翻滅豈非",
    "T38n1767_021:0161a07": "滅諦。永斷於生死。即是除集集是煩惱及以",
    "T38n1767_021:0161a08": "結業。今生死亦是煩惱及以結業。若能至心",
    "T38n1767_021:0161a09": "聽。即是道諦。由至心聽故即證道。常得無量",
    "T38n1767_021:0161a10": "樂即是苦諦。何以故。苦果既遣便獲樂報。三",
    "T38n1767_021:0161a11": "三德者。即是摩醯首羅三目。亦是伊字三點。",
    "T38n1767_021:0161a12": "如來證涅槃。即法身德。永斷於生死。即解脫",
    "T38n1767_021:0161a13": "德。至心聽。即般若德。更須一一釋之。四依品",
    "T38n1767_021:0161a14": "中明三德者。一法身。二解脫。三般若。四相品",
    "T38n1767_021:0161a15": "中不爾。一者涅槃。二者解脫。三者般若。即取",
    "T38n1767_021:0161a16": "涅槃代法身。今此中既云涅槃者豈非法身。",
    "T38n1767_021:0161a17": "永斷生死是解脫者。有生死即有累不脫。今",
    "T38n1767_021:0161a18": "既斷除。即是無累寧非解脫。至心聽即是般",
    "T38n1767_021:0161a19": "若者。由聽法故能生智慧。智慧既生寧非般",
    "T38n1767_021:0161a20": "若。不至心者容可不生。今既至心聽即能生",
    "T38n1767_021:0161a21": "智。復得法樂自娛。非復世間之樂。言四德者。",
    "T38n1767_021:0161a22": "即常樂我淨。如來證涅槃即常德。問為將如",
    "T38n1767_021:0161a23": "來為常。涅槃為常。今明人法皆常。故前文云。",
    "T38n1767_021:0161a24": "以法常故。人亦是常。永斷即淨德。生死是可",
    "T38n1767_021:0161a25": "惡不淨充盈。既除不淨便得淨法。豈非淨德。",
    "T38n1767_021:0161a26": "至心聽即我德。由我能聽。無我誰聽。常得無",
    "T38n1767_021:0161a27": "量樂自是樂德。亦云復是重明常德。生不生",
    "T38n1767_021:0161a28": "等四句者。前已委悉解竟。今不復釋(云云)應本",
    "T38n1767_021:0161a29": "有今無偈者。如來證涅槃。即本無今有。未證",
    "T38n1767_021:0161b01": "涅槃。即是本無。今既證竟。即是今有。永斷生",
    "T38n1767_021:0161b02": "死。即是本有今無。如來未斷生死之時。由有",
    "T38n1767_021:0161b03": "煩惱。即本有義。既證法身無復煩惱。豈非今",
    "T38n1767_021:0161b04": "無。下之兩句不可分張。只此三世是無有是",
    "T38n1767_021:0161b05": "處。故直合是三世有法無有是處。何者是三",
    "T38n1767_021:0161b06": "世法耶。只證此法涅槃常果。即是三世無有",
    "T38n1767_021:0161b07": "是處。雪山偈者。文小交加須善分別。上半不",
    "T38n1767_021:0161b08": "應此中文義。但取下半。而復不全應。今四句",
    "T38n1767_021:0161b09": "但應今兩句。生滅滅已。即是永斷於生死。寂",
    "T38n1767_021:0161b10": "滅為樂。即是常得無量樂。此兩偈相望互有",
    "T38n1767_021:0161b11": "所無。此偈望彼。即無諸行無常是生滅法。彼",
    "T38n1767_021:0161b12": "偈望此。即無如來證涅槃。若能至心聽。亦應",
    "T38n1767_021:0161b13": "四悉。如來證涅槃。即第一義。有時說涅槃為",
    "T38n1767_021:0161b14": "第一義。永斷於生死即對治。論中云。以三觀",
    "T38n1767_021:0161b15": "治三漏。今正斷生死豈非對治。若能至心聽。",
    "T38n1767_021:0161b16": "即是世界。世界之中。或言有我或言無我。皆",
    "T38n1767_021:0161b17": "當至心領受此我無我。常得無量樂即各各",
    "T38n1767_021:0161b18": "為人。論中云。一法分為兩種說之。為計我者",
    "T38n1767_021:0161b19": "即說無我。計無我者即說有我。著苦說樂執",
    "T38n1767_021:0161b20": "樂說苦。今此為除計無常苦者故。明常樂等",
    "T38n1767_021:0161b21": "法。中論偈者。因緣所生法。即如來證涅槃。涅",
    "T38n1767_021:0161b22": "槃只是因緣之法。若非因緣即成性義。我說",
    "T38n1767_021:0161b23": "即是空是永斷生死。既斷生死故得是空。亦",
    "T38n1767_021:0161b24": "名為假名者。即是至心聽。若有假我方能聽",
    "T38n1767_021:0161b25": "受。亦是中道義。即是常得無量樂。中道即是",
    "T38n1767_021:0161b26": "非有非無。亦是非常非無常。結之為常。無苦",
    "T38n1767_021:0161b27": "無樂結為大樂。今此常樂。即是中道之常樂",
    "T38n1767_021:0161b28": "也。四種佛性者。除正因性。但取果果因因四",
    "T38n1767_021:0161b29": "緣佛性。如來證涅槃即是果果性。故下文云。",
    "T38n1767_021:0161c01": "果果者。謂大涅槃。永斷生死即因因性。下文",
    "T38n1767_021:0161c02": "云。因因者。十二因緣所生之法。亦斷十二因",
    "T38n1767_021:0161c03": "緣煩惱盡者生觀智解。豈非因因。至心聽者。",
    "T38n1767_021:0161c04": "即了因性。三十七品六度四等。並是了因。常",
    "T38n1767_021:0161c05": "得無量樂是菩提果。以常樂故豈非果性。觀",
    "T38n1767_021:0161c06": "師云。聊爾思惟即便得此十科大義。是故當",
    "T38n1767_021:0161c07": "知。其理無量非可述盡。前梵行中言痛。此中",
    "T38n1767_021:0161c08": "云不痛。舊解云。只是淺深(云云)。次明所離之惡。",
    "T38n1767_021:0161c09": "謂惡象惡馬諸惡獸等能害人者。能生惡念",
    "T38n1767_021:0161c10": "動身口惡。惡城惡舍無情之物。何能為惡。如",
    "T38n1767_021:0161c11": "在邊城持弓執箭警柝遏道。豈不生人殺害",
    "T38n1767_021:0161c12": "心耶。惡舍亦爾。此是惡緣。惡知識者。甘談詐",
    "T38n1767_021:0161c13": "媚巧言令色。牽人作惡是故須離。次釋第五",
    "T38n1767_021:0161c14": "親近漏如文。復次一切凡夫下。第六釋受漏。",
    "T38n1767_021:0161c15": "文云。覺覺即受也。聖行品云。受為覺相。因三",
    "T38n1767_021:0161c16": "受後起三煩惱。故名受漏。其中復釋沙門等",
    "T38n1767_021:0161c17": "名。皆有多義不可定執。此中六難與上純陀",
    "T38n1767_021:0161c18": "有異。上以檀為難。哀歎品以羅漢果為難。此",
    "T38n1767_021:0161c19": "中以怖心為難。何故三處辨難。而五同一異。",
    "T38n1767_021:0161c20": "純陀品對俗故云最後檀難。哀歎對道故羅",
    "T38n1767_021:0161c21": "漢難。此中通對著有凡夫故怖心難。",
    "T38n1767_021:0161c22": "德王品之三",
    "T38n1767_021:0161c23": "起卷釋第七念漏。又二。先明漏相。次明菩薩",
    "T38n1767_021:0161c24": "無漏。能斷念漏。行心邪念為漏。理應具三受",
    "T38n1767_021:0161c25": "中生念漏。今偏據苦中生念漏起貪瞋等過。",
    "T38n1767_021:0161c26": "菩薩下。第二明菩薩無漏又三。法譬結。初少",
    "T38n1767_021:0161c27": "許法說。正明菩薩思惟能斷念漏。凡夫愚人",
    "T38n1767_021:0161c28": "不能思惟令其漏滅。從譬如有王下。第二譬",
    "T38n1767_021:0161c29": "說。為二。先譬次合。初譬者。說之不同。或七八",
    "T38n1767_021:0162a01": "九。望下合文應是八譬。一四蛇。二五旃陀羅。",
    "T38n1767_021:0162a02": "三詐親。四聚落。五六賊。六大河。七草筏。八",
    "T38n1767_021:0162a03": "到岸。束八為三。初六譬道緣。次一譬修道。後",
    "T38n1767_021:0162a04": "一譬得果。初言王者三解。一云。佛說眾生身",
    "T38n1767_021:0162a05": "中四大。二云。無明能構眾生四大之身。三云。",
    "T38n1767_021:0162a06": "此經詮眾生四大。各相違害譬之如蛇。篋譬",
    "T38n1767_021:0162a07": "一身。養食譬摩洗。準法者。依所作惡品有輕",
    "T38n1767_021:0162a08": "重。戮之都市者。斷善根絕慧命。其事顯然故",
    "T38n1767_021:0162a09": "云都市。切令者。敦惡莫作誡善奉行。逃走者。",
    "T38n1767_021:0162a10": "若得真解彰顯而去。今初伏惑故言逃走。次",
    "T38n1767_021:0162a11": "王時復遣下。五旃陀羅用譬五陰。刀譬無常",
    "T38n1767_021:0162a12": "苦。迴顧者。欣涅槃為逃走。厭生死為迴顧。三",
    "T38n1767_021:0162a13": "是時五人下詐親譬。藏刀者。以虛妄我覆於",
    "T38n1767_021:0162a14": "無我。妄樂覆苦。密遣一人一人譬愛。五陰行",
    "T38n1767_021:0162a15": "心。有此貪愛能惑眾生。故言詐親。四其人不",
    "T38n1767_021:0162a16": "信下聚落譬。譬於五根。五根即是識所棲。託",
    "T38n1767_021:0162a17": "如人居聚落。缸器者。舊云。是重口罌譬五根",
    "T38n1767_021:0162a18": "重。沓字書為洪音。既不見人即人空。求物不",
    "T38n1767_021:0162a19": "得即法空。坐地者安心空境。五聞空中聲下",
    "T38n1767_021:0162a20": "六賊譬。譬於六塵能劫善財。空聲譬於聞佛",
    "T38n1767_021:0162a21": "教中說有六塵。夜來者。無明闇心蔽此六塵。",
    "T38n1767_021:0162a22": "六路值一河下。譬遇惑流。但諸眾生恒在煩",
    "T38n1767_021:0162a23": "惱。那忽云值。然都未修道則不知惑過。今始",
    "T38n1767_021:0162a24": "研心知其為閡。故名為值。斷常衝擊譬之漂",
    "T38n1767_021:0162a25": "急。乏戒定慧故無船筏。七即取種種下。筏譬",
    "T38n1767_021:0162a26": "修道。運手動足譬道用。筏不可依。慮善微弱",
    "T38n1767_021:0162a27": "不能勝濟。身倚者。心依此善截流而去。草木",
    "T38n1767_021:0162a28": "譬眾善法。兩手譬權實二智。兩足譬戒定二",
    "T38n1767_021:0162a29": "善。八即達彼岸下。譬得涅槃果。在此在流多",
    "T38n1767_021:0162b01": "有所畏。既度到果必無所怖。次合八譬。初合",
    "T38n1767_021:0162b02": "四蛇。即是四大。大有內外。內身四大正合四",
    "T38n1767_021:0162b03": "蛇。四大共造眼根合見毒。共造身根合觸毒。",
    "T38n1767_021:0162b04": "共造鼻根合氣毒。共造舌根合齧毒。次合五",
    "T38n1767_021:0162b05": "旃陀如文。三合詐親。親只是愛。愛能諛讇誘",
    "T38n1767_021:0162b06": "害眾生。但前三心不能生愛。唯行心中能生",
    "T38n1767_021:0162b07": "親愛。然此五陰盡能為惡。但起愛取要在行",
    "T38n1767_021:0162b08": "心。故云一怨。文云。怨詐親者有始有終。愛心",
    "T38n1767_021:0162b09": "不爾。無始無終。復有二義。一者如十二緣。猶",
    "T38n1767_021:0162b10": "如車輪。無有始終。愛心亦爾。無有始終。然十",
    "T38n1767_021:0162b11": "二緣。復有始終。即無明為始。老死為終。言無",
    "T38n1767_021:0162b12": "始終義者。求愛來處永不可得。即無始義。去",
    "T38n1767_021:0162b13": "處無從復是無終。次合第四空聚落者。即內",
    "T38n1767_021:0162b14": "六入。外世間聚人所住處。無人故空。六根即",
    "T38n1767_021:0162b15": "是我之棲託。求不可得故空。如人望舍。謂內",
    "T38n1767_021:0162b16": "有人比至進覓都不見有。菩薩亦爾。觀於六",
    "T38n1767_021:0162b17": "根皆空無我。但此六入即為六根。并外六塵",
    "T38n1767_021:0162b18": "內外十二。六根亦名六情。亦云六識。根以能",
    "T38n1767_021:0162b19": "生為義。情從生識得名。然六根無情。識即有",
    "T38n1767_021:0162b20": "情。從能受名故云六情。識取和會。根塵和會",
    "T38n1767_021:0162b21": "故能生識。次合第五六賊。即是六塵。賊從外",
    "T38n1767_021:0162b22": "來劫人資財。六塵之賊劫人善法。但此六塵",
    "T38n1767_021:0162b23": "生三種法四事能生細煩惱者名為四微。所",
    "T38n1767_021:0162b24": "生者麁故名四大。言四事者。色香味觸。四",
    "T38n1767_021:0162b25": "大各四。亦不具四。五事生者名為五欲。言五",
    "T38n1767_021:0162b26": "事者。足一聲塵。六事生者即名六塵。塵是滓",
    "T38n1767_021:0162b27": "累之名。次合第六一河。河是煩惱。但此關二",
    "T38n1767_021:0162b28": "河六河。不暇併述。有生死河涅槃河善法河",
    "T38n1767_021:0162b29": "佛性河(云云)。但此經中三河不同。師子中明生",
    "T38n1767_021:0162c01": "死河。迦葉中明涅槃河。此中明煩惱河。既至",
    "T38n1767_021:0162c02": "河上取草為筏下。合第七譬戒定智慧以為",
    "T38n1767_021:0162c03": "三品。到於彼岸下。合第八到彼岸。譬常樂涅",
    "T38n1767_021:0162c04": "槃。云何如來非無漏下。第二釋非無漏。半句",
    "T38n1767_021:0162c05": "文云。如來常行有漏者。數人云。有漏無漏逐",
    "T38n1767_021:0162c06": "境為判。若緣漏境名為有漏。緣無漏境即名",
    "T38n1767_021:0162c07": "無漏。此中明如來有漏。似數人解。何故爾。文",
    "T38n1767_021:0162c08": "云。如來常行有漏。有漏即是二十五有。故知",
    "T38n1767_021:0162c09": "是從二十五有境為名。論人從心何時逐境。",
    "T38n1767_021:0162c10": "我體清淨無煩惱時。雖緣漏境心不成漏。此",
    "T38n1767_021:0162c11": "之兩解為鬪爭本。此中具明如來非有漏非",
    "T38n1767_021:0162c12": "無漏。非有漏者。乃明如來無復諸漏。非無漏",
    "T38n1767_021:0162c13": "者。明佛猶有漏。此漏無漏。欲明佛是非有漏",
    "T38n1767_021:0162c14": "非無漏漏無漏雙非。何曾云是有漏無漏。善",
    "T38n1767_021:0162c15": "男子以是因緣下。第三結不定。爾時德王下。",
    "T38n1767_021:0162c16": "第三領解(云云)。如佛上說下。第二德王更請答",
    "T38n1767_021:0162c17": "上果問者。前問既遠故重牒之。就上第二雙",
    "T38n1767_021:0162c18": "問因緣中。先雙答因果。次別答因果。別答中",
    "T38n1767_021:0162c19": "如來既廣答因竟。今德王更騰果問。文為二。",
    "T38n1767_021:0162c20": "先騰果問。爾時佛讚下。第二如來答。又二。",
    "T38n1767_021:0162c21": "一歎問。二正答。初但歎問。即有二意。一歎其",
    "T38n1767_021:0162c22": "有憶持不忘。既經長時。猶憶前問。能請佛答",
    "T38n1767_021:0162c23": "故。是得念總持之力。二者此涅槃中多有所",
    "T38n1767_021:0162c24": "含。汝今併欲而總持之。是故復云得念總持。",
    "T38n1767_021:0162c25": "如世人言下。第二正答又二。一者舉大小相",
    "T38n1767_021:0162c26": "對。是就相待義答。二者就絕待義答其大涅",
    "T38n1767_021:0162c27": "槃問。初明相待即有十對。絕待義者。如下文",
    "T38n1767_021:0162c28": "中。譬如虛空。不因小空名為大空。涅槃亦爾。",
    "T38n1767_021:0162c29": "不因小相名為大相。就相待中先舉十對。以",
    "T38n1767_021:0163a01": "為十譬。次合合中為兩。先總合。次別舉譬帖",
    "T38n1767_021:0163a02": "合。總合又兩。先列大小兩章門。次云何涅槃",
    "T38n1767_021:0163a03": "下釋兩章先釋小。次釋大。初釋小又二。先舉",
    "T38n1767_021:0163a04": "五事。少分有滅苦之義。名為涅槃。非大涅槃。",
    "T38n1767_021:0163a05": "若凡夫人下。第二舉斷伏之滅。名為涅槃。先",
    "T38n1767_021:0163a06": "出凡聖兩章門。次釋中二。先釋次釋成。初從",
    "T38n1767_021:0163a07": "或因世俗下釋上凡夫。或因聖道下釋上聲",
    "T38n1767_021:0163a08": "聞。世俗即是外道。得禪伏惑之人。聖道即是",
    "T38n1767_021:0163a09": "小乘。斷惑之人。何以故下。二釋成上兩。還生",
    "T38n1767_021:0163a10": "煩惱即釋凡夫。有習氣者即釋小乘。次文中",
    "T38n1767_021:0163a11": "具出習氣之義。通論十使皆有習氣。如舍利",
    "T38n1767_021:0163a12": "難陀畢陵伽等(云云)。今偏就我見明習。無我無",
    "T38n1767_021:0163a13": "樂唯有常淨。無我樂者。此是與其常淨。奪則",
    "T38n1767_021:0163a14": "皆無常樂我淨。常樂我淨下。此三句合十二",
    "T38n1767_021:0163a15": "字。釋上大涅槃章門。善男子譬如下。第二舉",
    "T38n1767_021:0163a16": "譬帖合。上有十譬。今但別合七。餘三則兼合。",
    "T38n1767_021:0163a17": "王城地三事共一合。此三事相兼。王即有城。",
    "T38n1767_021:0163a18": "城即有地。義勢相隨。人天又共合。於別合中。",
    "T38n1767_021:0163a19": "先合海。次合河。三合山。摩訶那伽鉢建提者。",
    "T38n1767_021:0163a20": "大論云。大龍大象天中力士。梁武翻為極牡。",
    "T38n1767_021:0163a21": "隨小王下。第四併合三譬。大王大城等也。四",
    "T38n1767_021:0163a22": "種兵下。第五合前第七眾生大眾生譬。若有",
    "T38n1767_021:0163a23": "人能下。六併合前人大人天大天兩譬。普示",
    "T38n1767_021:0163a24": "眾生一實下。七合前有道大道。大名不可思",
    "T38n1767_021:0163a25": "議下。第二釋大涅槃。即絕待釋又二。先總次",
    "T38n1767_021:0163a26": "別。初總釋又二。初明不可說次可說。次別釋",
    "T38n1767_021:0163a27": "中但約三德不言常者二義。一云。前開宗廣",
    "T38n1767_021:0163a28": "明常竟。故略不言。二云。名字品云。所言大者",
    "T38n1767_021:0163a29": "名之為常。此更明大不復言常。就三德中亦",
    "T38n1767_021:0163b01": "各有二。初大我中二者。先不可思議釋大。次",
    "T38n1767_021:0163b02": "多因緣釋大。即可說不可說也。今文中云。有",
    "T38n1767_021:0163b03": "大我故名大涅槃。又云。涅槃無我。舊有二",
    "T38n1767_021:0163b04": "解。一云。無我者絕名冥真故。涅槃無我。俗諦",
    "T38n1767_021:0163b05": "寄名故。涅槃有我。二云。無我者涅槃中無我",
    "T38n1767_021:0163b06": "者無生死妄我。有我者有常樂之我。觀師難",
    "T38n1767_021:0163b07": "此二解。若絕名冥真名無我者。亦應絕名冥",
    "T38n1767_021:0163b08": "真名為無常。彼解云。不得無常涅槃是常故。",
    "T38n1767_021:0163b09": "以冥真四絕名為無我。更並冥真四絕故無",
    "T38n1767_021:0163b10": "常(云云)。難次家云。既言無生死中我。亦應無",
    "T38n1767_021:0163b11": "生死中常。彼即反難。生死中何處有常。即應",
    "T38n1767_021:0163b12": "反問。生死中何得有知。彼若解云。生死無真",
    "T38n1767_021:0163b13": "我。而有假我者。又並無凝然常有相續常。若",
    "T38n1767_021:0163b14": "爾非但無生死之我。亦無生死之常。並之無",
    "T38n1767_021:0163b15": "窮。八自在者。一一多。二小大。三輕重。四色",
    "T38n1767_021:0163b16": "心。五根。六得。七說。八見。如文。復次譬如寶",
    "T38n1767_021:0163b17": "藏下。第二釋多因緣故名大我。次大樂又二。",
    "T38n1767_021:0163b18": "一明不可說大樂。次世間下。明多因緣大樂。",
    "T38n1767_021:0163b19": "初文釋四樂於中。初樂之中有三。復次明無",
    "T38n1767_021:0163b20": "苦無樂之樂。二大寂靜下。即是明無喧無靜。",
    "T38n1767_021:0163b21": "名大寂靜名之為樂。三一切下。釋非知非無知。",
    "T38n1767_021:0163b22": "乃名大知名之為樂。四釋身不壞者。即是非",
    "T38n1767_021:0163b23": "生死非涅槃之身。是故不壞名為大樂。次世",
    "T38n1767_021:0163b24": "間名字下。第二釋有因緣。還對無緣以之為",
    "T38n1767_021:0163b25": "釋。故分有因無因二文釋之。先明有因緣。次",
    "T38n1767_021:0163b26": "辨無因緣。涅槃即同無有因緣。還是前絕待",
    "T38n1767_021:0163b27": "之意。初有因緣中。云迦迦者烏聲。究究者雞",
    "T38n1767_021:0163b28": "聲。怛怛者雉聲。次無因緣中。云曼陀等者。河",
    "T38n1767_021:0163b29": "西云。曼陀婆者。梵本一音二物。一者高座敞",
    "T38n1767_021:0163c01": "堂。二者藥湯。而出經者言殿堂飲漿。薩婆車",
    "T38n1767_021:0163c02": "多云。似馬芹一音二名。坻羅婆夷是燕雀亦",
    "T38n1767_021:0163c03": "一音二名。次有法不可稱量下。第三就不可",
    "T38n1767_021:0163c04": "量釋淨。初釋中文多因緣。但是文略。次以純",
    "T38n1767_021:0163c05": "淨故名為大。後釋淨義。凡舉四淨義如文。善",
    "T38n1767_021:0163c06": "男子是名下。大章第三總結也。",
    "T38n1767_021:0163c07": "德王品之四上",
    "T38n1767_021:0163c08": "起卷明第二功德。他釋十德各各論體。謂初",
    "T38n1767_021:0163c09": "功德以五事為體。此功德以五通為體。今云",
    "T38n1767_021:0163c10": "不爾。此文云。以得大涅槃威神力故。當知十",
    "T38n1767_021:0163c11": "功德皆以涅槃為其體。隨事分別種種不同",
    "T38n1767_021:0163c12": "體應根本。義從枝末而言十德。五通者。皆約",
    "T38n1767_021:0163c13": "無分別中而論分別。若十若五。舊云。初功德",
    "T38n1767_021:0163c14": "深第二功德淺。此不應爾。上以四句開拓人",
    "T38n1767_021:0163c15": "謂為深。此中直說人謂為淺。若欲開此為四",
    "T38n1767_021:0163c16": "句者。不得得。得不得。不得不得。得得。餘章",
    "T38n1767_021:0163c17": "亦爾。何淺之有(云云)。舊云。大乘異小。唯佛乃",
    "T38n1767_021:0163c18": "具漏盡。菩薩乃是因人。故但五通不說漏盡。",
    "T38n1767_021:0163c19": "此乃一往以因讓果。若具足論唯佛世尊有",
    "T38n1767_021:0163c20": "真天眼。不以二相見諸佛國。他心宿命究竟",
    "T38n1767_021:0163c21": "在佛。菩薩既其分得五通。何以不云分得無",
    "T38n1767_021:0163c22": "漏。今此文中雖列五章六通意足。舊用不得",
    "T38n1767_021:0163c23": "而得是總標五通。今云不爾。不得得者得大",
    "T38n1767_021:0163c24": "涅槃。大涅槃者中道佛性非漏非無漏之無",
    "T38n1767_021:0163c25": "漏。故文中非外道即非漏。非二乘即非無漏。",
    "T38n1767_021:0163c26": "而言得大涅槃。即非漏非無漏之無漏釋云。",
    "T38n1767_021:0163c27": "所謂神通者。不如小乘十八變化之神通。神",
    "T38n1767_021:0163c28": "名天心。通名慧性。天然之慧即是中道。無二",
    "T38n1767_021:0163c29": "邊漏名大涅槃。指此而為無漏通也。私謂驗",
    "T38n1767_021:0164a01": "此十德皆證。初文既有知於略藏。豈有不能",
    "T38n1767_021:0164a02": "分證六通。故知德文皆悉互通為辨。不別而",
    "T38n1767_021:0164a03": "別故十相不同。別而不別同一涅槃。是故對",
    "T38n1767_021:0164a04": "地亦應無失。況復十地義通圓別。別而不別",
    "T38n1767_021:0164a05": "圓義也。不別而別別義也。若依此意。以此十",
    "T38n1767_021:0164a06": "德中之法門。一一皆挾十地。帶圓法門作通",
    "T38n1767_021:0164a07": "別釋。彌益其美。此則與經部會。與五時會。與",
    "T38n1767_021:0164a08": "諸教會。與逗機會。就文為四。初標。次列章門。",
    "T38n1767_021:0164a09": "三解釋。四結。二列六。名既異小乘。當知六通",
    "T38n1767_021:0164a10": "不與彼共。文中解釋一一簡出。列名雖異今",
    "T38n1767_021:0164a11": "指此文亦名六通。不得而得即漏盡通。不聞",
    "T38n1767_021:0164a12": "而聞即天耳通。不見而見即天眼通。不至而",
    "T38n1767_021:0164a13": "至即如意通。不知而知即他心宿命二通。三",
    "T38n1767_021:0164a14": "解釋文即為五。然列章與解釋小不次第。緣",
    "T38n1767_021:0164a15": "宜不同是故耳。就初不得得章為三。一標。二",
    "T38n1767_021:0164a16": "簡顯。三結。標者即標神通。神是大涅槃天然",
    "T38n1767_021:0164a17": "之理。此理融通自在無閡。故稱神通。其名雖",
    "T38n1767_021:0164a18": "同其理永別。故簡除凡小。顯出中道。圓具自",
    "T38n1767_021:0164a19": "在。故知漏盡方名神通。從通有二種去是簡",
    "T38n1767_021:0164a20": "顯。即為二。標釋。釋中二。一簡非。二顯是。初",
    "T38n1767_021:0164a21": "簡非中。即簡出外道二乘如文。顯是為兩。一",
    "T38n1767_021:0164a22": "明一心中神通圓滿具足如文。二顯身心自",
    "T38n1767_021:0164a23": "在具足。就其體圓自在明其用妙。就自在天",
    "T38n1767_021:0164a24": "又二。先簡出不自在。次明自在。第三結文可",
    "T38n1767_021:0164a25": "解。復次所現身相下。二釋不至至章門。即是",
    "T38n1767_021:0164a26": "身通文為三。一明遠到。二簡異二乘。三明自",
    "T38n1767_021:0164a27": "在如文。復次善男子下。三釋不聞而聞。即是",
    "T38n1767_021:0164a28": "天耳通文為二。初釋次論義。釋文為四。一修。",
    "T38n1767_021:0164a29": "二得。三簡。四無著。前二如文。第三文中。云",
    "T38n1767_021:0164b01": "復轉修習得異耳根者。明其修得皆異小外。",
    "T38n1767_021:0164b02": "轉修即是大涅槃心。無閡自在之修。又雖聞",
    "T38n1767_021:0164b03": "音聲無音聲想。是名轉修。得異耳根者不與",
    "T38n1767_021:0164b04": "小共。第四無著中。云主相依相者。不同外道",
    "T38n1767_021:0164b05": "陀驃求那。不作果相等者。不以禪定為因神",
    "T38n1767_021:0164b06": "通為果。簡異於小。餘文可見。爾時光明下。第",
    "T38n1767_021:0164b07": "二論義。有二番問答。初問為兩。一領旨仰非。",
    "T38n1767_021:0164b08": "何以故下作兩難。一難善聲。二難惡聲。皆作",
    "T38n1767_021:0164b09": "定難。佛答為二。初歎問。次正答。答又二。初",
    "T38n1767_021:0164b10": "總答。次別答。就初總復二。初皆不定。次復明",
    "T38n1767_021:0164b11": "定。還是不定中之定。初有二重。皆先法。次舉",
    "T38n1767_021:0164b12": "譬後結。次如汝言下。別答為兩。初答善聲。次",
    "T38n1767_021:0164b13": "答惡聲。欲明原由惡心不關惡聲。世尊聲若",
    "T38n1767_021:0164b14": "無定下。第二番問答。先問次答如文。善男子",
    "T38n1767_021:0164b15": "下。四釋不見而見。是天眼通文為六。一修。二",
    "T38n1767_021:0164b16": "得。三簡。四不著。五明異知。六結。此有數番。",
    "T38n1767_021:0164b17": "明知非是後知乃借知明見。後結文乃借天",
    "T38n1767_021:0164b18": "眼文助結以不共故。善男子云何下。五釋不",
    "T38n1767_021:0164b19": "知而知。即是他心宿命兩通。文為四。一知他",
    "T38n1767_021:0164b20": "心。二知宿命。三重明他心。四以是義故下結。",
    "T38n1767_021:0164b21": "初他心又二。先知他心。次知佛性(云云)。",
    "T38n1767_021:0164b22": "大般涅槃經疏卷第二十一"
}