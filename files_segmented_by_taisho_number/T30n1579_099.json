{
    "T30n1579_099:0868c02": "瑜伽師地論卷第九十九",
    "T30n1579_099:0868c04": "彌勒菩薩說",
    "T30n1579_099:0868c05": "三藏法師玄奘奉　詔譯",
    "T30n1579_099:0868c06": "攝事分中調伏事總擇攝第五之一",
    "T30n1579_099:0868c07": "如是已說素怛纜事摩怛理迦。",
    "T30n1579_099:0868c08": "毘柰耶事摩怛理迦。謂即從此四種經外別",
    "T30n1579_099:0868c09": "解脫經所有廣說摩怛理迦。展轉傳來如來",
    "T30n1579_099:0868c10": "所說。如來所顯。如來所讚。名毘柰耶摩怛理",
    "T30n1579_099:0868c11": "迦。",
    "T30n1579_099:0868c12": "嗢拕南曰。",
    "T30n1579_099:0868c13": "利聚攝隨行　　逆順能寂靜",
    "T30n1579_099:0868c14": "遍知信不信　　力等為其後",
    "T30n1579_099:0868c15": "如來觀見十種勝利。於毘柰耶中。為諸弟",
    "T30n1579_099:0868c16": "子制立學處。謂攝受僧伽。令僧精懇。乃至",
    "T30n1579_099:0868c17": "廣說。如攝釋分應知其相。若能攝受四大",
    "T30n1579_099:0868c18": "姓等正信出家趣非家眾。當知說名攝受僧",
    "T30n1579_099:0868c19": "伽。如是出家趣非家已。為其宣說有因",
    "T30n1579_099:0868c20": "緣。有出離。有所依。有勇猛。有神變等甚",
    "T30n1579_099:0868c21": "深法教。當知說名令僧精懇。有因緣等諸",
    "T30n1579_099:0868c22": "句差別。如菩薩地已辯其相。由五種相。",
    "T30n1579_099:0868c23": "應知說名令僧安樂。一者令順道具無所",
    "T30n1579_099:0868c24": "匱乏。二者令擯異法補特伽羅。三者令善",
    "T30n1579_099:0868c25": "除遣所生惡作。四者令善降伏諸煩惱纏。",
    "T30n1579_099:0868c26": "五者令善永滅隨眠煩惱。應知此中。最初",
    "T30n1579_099:0868c27": "安樂增上力故。未淨信者。令生淨信。已淨",
    "T30n1579_099:0868c28": "信者。令其增長。第二安樂增上力故。調",
    "T30n1579_099:0868c29": "攝鄙惡補特伽羅。第三安樂增上力故。令",
    "T30n1579_099:0869a01": "慚愧者得安樂住。第四安樂增上力故。令善",
    "T30n1579_099:0869a02": "防護現法諸漏。第五安樂增上力故。能令永",
    "T30n1579_099:0869a03": "滅當來諸漏。如是獲得安樂住已。未得",
    "T30n1579_099:0869a04": "入者。令易入故。欲令多人梵行久住。乃至",
    "T30n1579_099:0869a05": "廣說。皆應了知。又此一切以要言之。謂正",
    "T30n1579_099:0869a06": "顯示最初攝受。次正攝受既攝受已令安樂",
    "T30n1579_099:0869a07": "住。及顯未來未攝受者易入方便。如是名",
    "T30n1579_099:0869a08": "為第二差別。",
    "T30n1579_099:0869a09": "復次應知略有五種罪聚。攝一切罪。何等",
    "T30n1579_099:0869a10": "為五。一者他勝罪聚。二者眾餘罪聚。三者",
    "T30n1579_099:0869a11": "隕墜罪聚。四者別悔罪聚。五者惡作罪聚。",
    "T30n1579_099:0869a12": "集麁不定如其所應。即入如是諸罪聚中。",
    "T30n1579_099:0869a13": "復有四種還淨罪聚。何等為四。謂除他勝",
    "T30n1579_099:0869a14": "所餘罪聚皆可還淨故。有四種還淨罪聚。",
    "T30n1579_099:0869a15": "最初罪聚雖可還淨。然唯依二補特伽羅。",
    "T30n1579_099:0869a16": "非為一切無有差別皆可還淨。是故他勝",
    "T30n1579_099:0869a17": "不立一向還淨聚中。又若略說有十五種犯",
    "T30n1579_099:0869a18": "罪過失。遍於一切犯罪聚中。當知建立諸",
    "T30n1579_099:0869a19": "所犯罪。何等十五。一事重過失。二猛利纏",
    "T30n1579_099:0869a20": "過失。三匱乏不喜足過失。四他所譏嫌過",
    "T30n1579_099:0869a21": "失。五無淨信者倍令不信。有淨信者令其",
    "T30n1579_099:0869a22": "變異過失。六多諸財寶多諸事業過失。七",
    "T30n1579_099:0869a23": "染著過失。八惱他過失。九發起疾病過失。",
    "T30n1579_099:0869a24": "十障往善趣沙門過失。十一於應避護",
    "T30n1579_099:0869a25": "不正避護。不應避護而反避護過失。十二",
    "T30n1579_099:0869a26": "不應為依反與為依。應與為依而不為",
    "T30n1579_099:0869a27": "依過失。十三於應恭敬而不恭敬。不應",
    "T30n1579_099:0869a28": "恭敬而反恭敬過失。十四於應覆藏而不",
    "T30n1579_099:0869a29": "覆藏。不應覆藏而反覆藏過失。十五於應",
    "T30n1579_099:0869b01": "習近而不習近。不應習近而反習近過失。",
    "T30n1579_099:0869b02": "應知此中初修業者。於四他勝。雖有事重",
    "T30n1579_099:0869b03": "過失。而無猛利纏過失。由彼意樂無勃惡",
    "T30n1579_099:0869b04": "故。謂於沙門無所顧戀。若初業者。了知此",
    "T30n1579_099:0869b05": "法能障沙門。為命因緣亦不違犯。意樂力",
    "T30n1579_099:0869b06": "強。不唯依事故。彼無犯。制立所犯。要由",
    "T30n1579_099:0869b07": "意樂增強力故。若雖有犯。而無一念起",
    "T30n1579_099:0869b08": "覆藏心。彼亦可出。於沙門果仍有堪能。其",
    "T30n1579_099:0869b09": "餘一切犯他勝者。亦有事重過失。亦有猛",
    "T30n1579_099:0869b10": "利無慚無愧諸煩惱纏過失。當知彼由二皆",
    "T30n1579_099:0869b11": "重故。成不可出法及不般涅槃法。若衣鉢",
    "T30n1579_099:0869b12": "等世尊開許應持。作淨而受用之。於彼一",
    "T30n1579_099:0869b13": "切悉皆棄捨。或不作淨而輒受用。如是",
    "T30n1579_099:0869b14": "等罪。由依匱乏不喜足過。制立所犯。若",
    "T30n1579_099:0869b15": "非親屬苾芻尼所受衣與衣。或共彼等獨",
    "T30n1579_099:0869b16": "在一處。或復非時諸苾芻僧不同忍許輒",
    "T30n1579_099:0869b17": "往教授。或除餘時與諸母邑共道路行。",
    "T30n1579_099:0869b18": "如是等類。當知是名他所譏嫌過失。若非",
    "T30n1579_099:0869b19": "威儀入聚落等乞食受用。坐不如法澡手",
    "T30n1579_099:0869b20": "滌器。或不因請於其食前輒入他舍。或",
    "T30n1579_099:0869b21": "不觀白於其食後遊履邑居。如是等類。",
    "T30n1579_099:0869b22": "當知是名無淨信者倍令不信。有淨信",
    "T30n1579_099:0869b23": "者令其變異過失。若有執受金銀等寶。種",
    "T30n1579_099:0869b24": "種品類買賣營為種蒔林木。畜憍賒耶妙臥",
    "T30n1579_099:0869b25": "具等。當知是名多諸財寶多諸事業過失。",
    "T30n1579_099:0869b26": "若故泄精。或復執觸母邑手等。或行媒",
    "T30n1579_099:0869b27": "娉。因茲趣入變異染心。或為好故往親屬",
    "T30n1579_099:0869b28": "所追求上妙長衣服等。當知是名染著過",
    "T30n1579_099:0869b29": "失。若以無根假異分法毀他苾芻。或作",
    "T30n1579_099:0869c01": "離間人語等事。當知是名惱他過失。若自",
    "T30n1579_099:0869c02": "持羊毛過三踰繕那。或荷重擔。或上過",
    "T30n1579_099:0869c03": "人樹等。當知是名發起疾病過失。若為",
    "T30n1579_099:0869c04": "破壞和合僧故。勤設勇猛方便事等。當",
    "T30n1579_099:0869c05": "知是名障往善趣過失。若作不與自語",
    "T30n1579_099:0869c06": "等事。當知是名障礙沙門過失。若有棄",
    "T30n1579_099:0869c07": "擲僧祇臥具置逈露處捨而去等。或邪受",
    "T30n1579_099:0869c08": "用等。當知是名於應避護不正避護過",
    "T30n1579_099:0869c09": "失。若與邪見苾芻勤策共居住等。為依止",
    "T30n1579_099:0869c10": "等。當知是名不應為依反與為依過失。",
    "T30n1579_099:0869c11": "若於尊教輕觸。怨咎怒睛惡視。不恭",
    "T30n1579_099:0869c12": "敬聽受別解脫經等。當知是名於應恭",
    "T30n1579_099:0869c13": "敬而不恭敬過失。若於未受具戒補特",
    "T30n1579_099:0869c14": "伽羅前。宣示實得勝過人法。或復覆藏苾",
    "T30n1579_099:0869c15": "芻所犯麁惡罪等。當知是名於應覆藏而",
    "T30n1579_099:0869c16": "不覆藏。不應覆藏而反覆藏過失。若有",
    "T30n1579_099:0869c17": "受用不淨非法衣服等事。當知是名不",
    "T30n1579_099:0869c18": "應習近而反習近過失。如是所說十五過",
    "T30n1579_099:0869c19": "失。當知於彼所犯罪中。或有多種或二或",
    "T30n1579_099:0869c20": "一。",
    "T30n1579_099:0869c21": "復次略有五法攝毘柰耶。何等為五。一者",
    "T30n1579_099:0869c22": "性罪。二者遮罪。三者制。四者開。五者行。云",
    "T30n1579_099:0869c23": "何性罪。謂性是不善能為雜染損惱於他。",
    "T30n1579_099:0869c24": "能為雜染損惱於自。雖不遮制。但有現",
    "T30n1579_099:0869c25": "行便往惡趣。雖不遮制。但有現行能障",
    "T30n1579_099:0869c26": "沙門。云何遮罪。謂佛世尊觀彼形相不如",
    "T30n1579_099:0869c27": "法故。或令眾生重正法故。或見所作隨",
    "T30n1579_099:0869c28": "順現行性罪法故。或為隨順護他心故。",
    "T30n1579_099:0869c29": "或見障礙善趣壽命沙門性故。而正遮止。",
    "T30n1579_099:0870a01": "若有現行如是等事。說名遮罪。云何名制。",
    "T30n1579_099:0870a02": "謂有所作能往惡趣。或障善趣。或障如",
    "T30n1579_099:0870a03": "法所得利養。或障壽命。或障沙門。如是",
    "T30n1579_099:0870a04": "等類。如來遮制不令現行故。名為制。與此",
    "T30n1579_099:0870a05": "相違。應知名開。云何名行。謂略有三行。",
    "T30n1579_099:0870a06": "一者有犯。二者無犯。三者還淨。如是三",
    "T30n1579_099:0870a07": "種略攝為二。一者邪行。二者正行。應知有",
    "T30n1579_099:0870a08": "犯說名邪行。無犯還淨說名正行。此中云",
    "T30n1579_099:0870a09": "何犯所犯罪。謂於應作而不作故。及加",
    "T30n1579_099:0870a10": "行故。於不應作而反作故。及加行故。犯所",
    "T30n1579_099:0870a11": "犯罪。又彼略由四因緣故。犯所犯罪。一無",
    "T30n1579_099:0870a12": "知故。二放逸故。三煩惱盛故。四輕慢故。云",
    "T30n1579_099:0870a13": "何名為由無知故犯所犯罪。謂如有一。",
    "T30n1579_099:0870a14": "於所犯罪不審聽聞。不善領悟。彼無解了",
    "T30n1579_099:0870a15": "無有覺慧無所知故。於其所犯起無犯",
    "T30n1579_099:0870a16": "想。而犯眾罪。如是名為由無知故犯所",
    "T30n1579_099:0870a17": "犯罪。云何名為由放逸故犯所犯罪。謂如",
    "T30n1579_099:0870a18": "有一。於所犯罪雖復解了。有其覺慧亦",
    "T30n1579_099:0870a19": "有所知。而住忘念。住不正知。彼由如是",
    "T30n1579_099:0870a20": "不住念故。如無所知而犯眾罪。如是名",
    "T30n1579_099:0870a21": "為由放逸故犯所犯罪。云何名為煩惱盛",
    "T30n1579_099:0870a22": "故犯所犯罪。謂如有一。於其所犯雖復",
    "T30n1579_099:0870a23": "解了。有其覺慧亦有所知。而彼本性貪瞋",
    "T30n1579_099:0870a24": "癡等極為猛利。彼由猛利貪瞋癡故。雖",
    "T30n1579_099:0870a25": "知是事所不應。為煩惱纏逼不自在故。",
    "T30n1579_099:0870a26": "而犯眾罪。如是名為煩惱盛故犯所犯罪。",
    "T30n1579_099:0870a27": "云何名為由輕慢故犯所犯罪。謂如有",
    "T30n1579_099:0870a28": "一。於所犯罪雖復解了。有其覺慧亦有",
    "T30n1579_099:0870a29": "所知。而彼信解極為下劣。無有強盛宿",
    "T30n1579_099:0870b01": "善因行。由其信解極下劣故。於沙門性。",
    "T30n1579_099:0870b02": "於般涅槃。無有顧戀。於佛法僧。無敬無",
    "T30n1579_099:0870b03": "憚無有羞恥。不樂所學。由輕慢故。隨",
    "T30n1579_099:0870b04": "其所欲廣犯眾罪。如是名為由輕慢故。",
    "T30n1579_099:0870b05": "犯所犯罪。當知此中。無知放逸所犯眾罪。",
    "T30n1579_099:0870b06": "是不染污。由煩惱盛及以輕慢所犯眾罪。",
    "T30n1579_099:0870b07": "是其染污。由五因緣。當知所犯成下中上",
    "T30n1579_099:0870b08": "三品差別。何等為五。一由自性故。二由",
    "T30n1579_099:0870b09": "毀犯故。三由意樂故。四由事故。五由積",
    "T30n1579_099:0870b10": "集故。由自性者。謂他勝罪聚是上品罪。眾",
    "T30n1579_099:0870b11": "餘罪聚是中品罪。所餘罪聚是下品罪。復",
    "T30n1579_099:0870b12": "有差別。謂彼勝眾餘。是重品罪。隕墜別悔",
    "T30n1579_099:0870b13": "是中品罪。惡作罪聚是輕品罪。如是應知",
    "T30n1579_099:0870b14": "由自性故諸所犯罪成下中上三品差別。",
    "T30n1579_099:0870b15": "由毀犯者。謂無知故。及放逸故。所犯眾",
    "T30n1579_099:0870b16": "罪是下品罪。煩惱盛故所犯眾罪是中品罪。",
    "T30n1579_099:0870b17": "由輕慢故所犯眾罪是上品罪。如是應知",
    "T30n1579_099:0870b18": "由毀犯故諸所犯罪成下中上三品差別。",
    "T30n1579_099:0870b19": "由意樂者。謂由下品貪瞋癡纏所犯眾罪。",
    "T30n1579_099:0870b20": "是下品罪。若由中品。是中品罪。若由上品。",
    "T30n1579_099:0870b21": "是上品罪。如是應知。由意樂故。諸所犯",
    "T30n1579_099:0870b22": "罪。成下中上三品差別。由事故者。謂雖現",
    "T30n1579_099:0870b23": "行相似意樂。而由其事非一類故。應知所",
    "T30n1579_099:0870b24": "犯成下中上三品差別。如以瞋纏於傍生",
    "T30n1579_099:0870b25": "趣所有眾生故思殺害。生隕墜罪。即以如",
    "T30n1579_099:0870b26": "是相似瞋纏。或於其人或人形狀非父非",
    "T30n1579_099:0870b27": "母故思殺害。生他勝罪。非無間罪。即以",
    "T30n1579_099:0870b28": "如是相似瞋纏。於人父母故思殺害。生他",
    "T30n1579_099:0870b29": "勝罪及無間罪。如是應知。由事別故。諸",
    "T30n1579_099:0870c01": "所犯罪成下中上三品差別。由積集者。謂",
    "T30n1579_099:0870c02": "如有一。或犯一罪。不能如法速疾悔除。",
    "T30n1579_099:0870c03": "或二或三乃至或五。如是應知。由積集故。",
    "T30n1579_099:0870c04": "成下品罪。從此已後。或犯十罪。或犯二十。",
    "T30n1579_099:0870c05": "或犯三十。乃至或犯可了數罪。不能如法",
    "T30n1579_099:0870c06": "速疾悔除。如是應知。由積集故。成中品",
    "T30n1579_099:0870c07": "罪。若所犯罪其數無量不可了知。我今毀",
    "T30n1579_099:0870c08": "犯如是量罪。如是應知。由積集故。成",
    "T30n1579_099:0870c09": "上品罪。云何應作。謂若於彼由不作故。",
    "T30n1579_099:0870c10": "及加行故。便成毀犯。此所應作。略有五種。",
    "T30n1579_099:0870c11": "一於村邑所應作事。二於道場所應作事。",
    "T30n1579_099:0870c12": "三於善品所應作事。即此善品所應作事。",
    "T30n1579_099:0870c13": "復有二種。一者資糧所應作事。二者清淨所",
    "T30n1579_099:0870c14": "應作事。如是資糧所應作事。如聲聞地說",
    "T30n1579_099:0870c15": "十三種所有資糧。如是清淨所應作事。如",
    "T30n1579_099:0870c16": "聲聞地說修作意。又於城邑所應作者。謂",
    "T30n1579_099:0870c17": "或為己衣服等事入於聚落。或復為於佛",
    "T30n1579_099:0870c18": "法僧事同梵行事。或為未信令其生信。其",
    "T30n1579_099:0870c19": "已信者倍令增長。入於聚落。與此相違所",
    "T30n1579_099:0870c20": "有能障五應作事。如其所應當知。五種",
    "T30n1579_099:0870c21": "不應作事。云何無犯。謂五因緣令無所犯。",
    "T30n1579_099:0870c22": "何等為五。謂於根門密護而住。飲食知量。",
    "T30n1579_099:0870c23": "初夜後夜常不睡眠。勤修勝行。正知而住。",
    "T30n1579_099:0870c24": "如是名為第一因緣。又於沙門起其上品",
    "T30n1579_099:0870c25": "精勤顧戀。於其大師諸有智者同梵行所。",
    "T30n1579_099:0870c26": "起其上品愛樂恭敬。於現行罪發起猛利",
    "T30n1579_099:0870c27": "增上慚愧。如是名為第二因緣。又少財物。",
    "T30n1579_099:0870c28": "少事少業。不多怱務。如是名為第三因",
    "T30n1579_099:0870c29": "緣。又住喜足。於犯不犯能善了知不與",
    "T30n1579_099:0871a01": "道俗交遊縱蕩。專修善品。曾無間隙。如是",
    "T30n1579_099:0871a02": "名為第四因緣。又初修業癡狂心亂痛惱所",
    "T30n1579_099:0871a03": "逼。如是名為第五因緣。當知由此五因緣",
    "T30n1579_099:0871a04": "故。從初不犯。云何還淨。謂如有一。隨所",
    "T30n1579_099:0871a05": "犯罪即便生起五種惡作。五支所攝不放逸",
    "T30n1579_099:0871a06": "行以為依止。由五種相除彼所生五種惡",
    "T30n1579_099:0871a07": "作。云何生起五種惡作。一者由我毀犯淨",
    "T30n1579_099:0871a08": "戒因緣。於後定當深自懇責生起惡作。二",
    "T30n1579_099:0871a09": "者由我毀犯淨戒因緣。定當為他諸天呵",
    "T30n1579_099:0871a10": "責生起惡作。三者由我毀犯淨戒因緣。",
    "T30n1579_099:0871a11": "定為大師及諸有智同梵行者當共呵責生",
    "T30n1579_099:0871a12": "起惡作。四者由我毀犯淨戒因緣。定遍方",
    "T30n1579_099:0871a13": "維惡名惡稱惡聲惡頌彰顯流布生起惡作。",
    "T30n1579_099:0871a14": "五者由我毀犯淨戒因緣。身壞已後必定",
    "T30n1579_099:0871a15": "當墮諸惡趣中生起惡作。五支所攝不放",
    "T30n1579_099:0871a16": "逸行。如聲聞地應知其相。謂前際俱行。",
    "T30n1579_099:0871a17": "後際俱行。中際俱行。初時所作。及俱隨行。",
    "T30n1579_099:0871a18": "云何由五種相除彼所生五種惡作。一者",
    "T30n1579_099:0871a19": "世尊所說正法皆有因緣。亦有出離。是故",
    "T30n1579_099:0871a20": "所犯容可還淨。由是除遣所生惡作。二",
    "T30n1579_099:0871a21": "者由彼無知放逸煩惱熾盛及以輕慢。犯所",
    "T30n1579_099:0871a22": "犯罪。即此無知乃至輕慢我已斷滅。所有正",
    "T30n1579_099:0871a23": "智乃至尊敬我已生起。由是除遣所生惡",
    "T30n1579_099:0871a24": "作。三者當來無犯意樂我已生起。由是除",
    "T30n1579_099:0871a25": "遣所生惡作。四者我已於諸有智同梵行所",
    "T30n1579_099:0871a26": "發露悔滅。由是除遣所生惡作。五者我",
    "T30n1579_099:0871a27": "於佛善說法毘柰耶中既出家已。雖越學",
    "T30n1579_099:0871a28": "處而能悔滅極為善哉。然薄伽梵以無量",
    "T30n1579_099:0871a29": "門呵毀所起相續惡作。為蓋為障。我今於",
    "T30n1579_099:0871b01": "彼多住堅執不能除遣。非極善哉。了知此",
    "T30n1579_099:0871b02": "已。由是除遣所生惡作。如是名為所犯還",
    "T30n1579_099:0871b03": "淨。",
    "T30n1579_099:0871b04": "復次應知略有五毘柰耶所隨行法。依毘",
    "T30n1579_099:0871b05": "柰耶勤學苾芻隨行於彼。云何為五。一者",
    "T30n1579_099:0871b06": "安住。二者居處。三者所依。四者受用。五者",
    "T30n1579_099:0871b07": "羯磨。云何安住。謂依毘柰耶勤學苾芻。應",
    "T30n1579_099:0871b08": "當安住五種想住。何等為五。一者若入",
    "T30n1579_099:0871b09": "聚落應當安住入牢獄想。二者若在道場",
    "T30n1579_099:0871b10": "常當於己住沙門想。應知此中沙門想者。",
    "T30n1579_099:0871b11": "謂我於今色形別異棄捨俗相。我已受持",
    "T30n1579_099:0871b12": "壞色等事廣說如經。審諦觀察二十二處。",
    "T30n1579_099:0871b13": "三者若飲食時常當安住為療病想。四者",
    "T30n1579_099:0871b14": "若處遠離於眼所識色耳所識聲等。應住",
    "T30n1579_099:0871b15": "盲聾瘖瘂等想。五者若寢息時當起難保",
    "T30n1579_099:0871b16": "曠野林中驚怖鹿想。依毘柰耶勤學苾芻。",
    "T30n1579_099:0871b17": "常當安住是五想住。於此想住既安住已。",
    "T30n1579_099:0871b18": "雖現受用堪為國王所受衣服飲食臥具。",
    "T30n1579_099:0871b19": "而不墮受欲樂行邊。云何居處。謂五居",
    "T30n1579_099:0871b20": "處。一苾芻居處。二苾芻尼居處。三外道居",
    "T30n1579_099:0871b21": "處。四雜染居處。五無雜染居處。苾芻居處",
    "T30n1579_099:0871b22": "者。謂於是處有諸苾芻下中上座之所居",
    "T30n1579_099:0871b23": "止。苾芻尼居處者。謂於是處有苾芻尼",
    "T30n1579_099:0871b24": "如前三種之所居止。外道居處者。謂於是",
    "T30n1579_099:0871b25": "處種種外道之所居止。謂離繫。淨命。波輸",
    "T30n1579_099:0871b26": "鉢多。如是等類。雜染居處者。謂於是處一",
    "T30n1579_099:0871b27": "切羯磨皆不施設。或但施設一分羯磨。無雜",
    "T30n1579_099:0871b28": "染居處者。謂於是處具足施設一切羯磨。",
    "T30n1579_099:0871b29": "又無雜染苾芻居處。應知眾會安立整肅。",
    "T30n1579_099:0871c01": "若有雜染苾芻居處。應知眾會安立混雜。",
    "T30n1579_099:0871c02": "諸有愛樂所學苾芻。於有雜染苾芻居處。",
    "T30n1579_099:0871c03": "應故思擇。棄捨利養。棄捨恭敬。不應止",
    "T30n1579_099:0871c04": "住。除有危難暫時依附。或行道路暫時",
    "T30n1579_099:0871c05": "止息。或為拔彼諸苾芻眾出不善處安置",
    "T30n1579_099:0871c06": "善處。於苾芻尼眾所居處。不應止住。除",
    "T30n1579_099:0871c07": "如前說三種因緣。外道居處當知亦爾於",
    "T30n1579_099:0871c08": "無雜染苾芻居處。雖正思擇盡壽止住。而",
    "T30n1579_099:0871c09": "應常懷󰊋旅之想。若有苾芻。雖住如是",
    "T30n1579_099:0871c10": "諸所居處。應懷種種慮恐處想。雖住如是",
    "T30n1579_099:0871c11": "無譏嫌處。而常慮恐為諸有智同梵行者",
    "T30n1579_099:0871c12": "之所譏嫌。云何所依。謂五所依。何等為五。",
    "T30n1579_099:0871c13": "一村田所依。二居處所依。三補特伽羅所依。",
    "T30n1579_099:0871c14": "四諸衣服等資具所依。五威儀所依。若依",
    "T30n1579_099:0871c15": "村城地方分所而得安住。應知是名村田",
    "T30n1579_099:0871c16": "所依。若依園林或諸寺院經行處等而得",
    "T30n1579_099:0871c17": "安住。應知是名居處所依。若依施主。軌範。",
    "T30n1579_099:0871c18": "親教。諫誨憶念教授教誡說正法者。而得",
    "T30n1579_099:0871c19": "安住。應知是名補特伽羅所依。若依順道",
    "T30n1579_099:0871c20": "或麁或妙。隨所獲得衣服飲食病緣醫藥資",
    "T30n1579_099:0871c21": "身眾具而得安住。應知是名諸衣服等資",
    "T30n1579_099:0871c22": "具所依。若依是處於時時間。身四威儀如",
    "T30n1579_099:0871c23": "其所樂得安樂住。應知是名威儀所依。若",
    "T30n1579_099:0871c24": "依如是所依而住。終不為其苦惱非聖無",
    "T30n1579_099:0871c25": "義所引困弊匪宜損害自己。云何受用。謂",
    "T30n1579_099:0871c26": "有五種不淨受用。及有五種清淨受用。云何",
    "T30n1579_099:0871c27": "五種不淨受用。一者受用窣堵波物。非遭",
    "T30n1579_099:0871c28": "重病。設遭重病有餘方計。二者受用諸",
    "T30n1579_099:0871c29": "僧祇物。非僧授與非墮鉢中。非彼分攝。",
    "T30n1579_099:0872a01": "三者受用他別人物。不從彼得。非彼所許。",
    "T30n1579_099:0872a02": "隨意受用。四者受用非委信物。謂非委信",
    "T30n1579_099:0872a03": "補特伽羅一切所有不應受用五者受用諸",
    "T30n1579_099:0872a04": "便穢等所染污物。或由習近減諸善法增",
    "T30n1579_099:0872a05": "不善法。或習近時令諸世間生起譏訶。令",
    "T30n1579_099:0872a06": "諸世間共所厭賤。未生信者令倍不信。",
    "T30n1579_099:0872a07": "已生信者令其變異。是名五種不淨受用。",
    "T30n1579_099:0872a08": "於毘柰耶勤學苾芻。應當遠離。與此相違。",
    "T30n1579_099:0872a09": "應知五種清淨受用。於毘柰耶勤學苾芻。",
    "T30n1579_099:0872a10": "應當受用如是。遠離不淨受用。於淨受用",
    "T30n1579_099:0872a11": "隨行苾芻。能善酬報所有信施。云何羯磨。",
    "T30n1579_099:0872a12": "謂一切羯磨略有四種。一者單白羯磨。二者",
    "T30n1579_099:0872a13": "白二羯磨。三者白四羯磨。四者三語羯磨。",
    "T30n1579_099:0872a14": "此四羯磨略有二事為所依處。一有情數事",
    "T30n1579_099:0872a15": "為所依處。二無情數事為所依處。有情數事",
    "T30n1579_099:0872a16": "為所依處者。謂出家羯磨。若受具足羯磨。",
    "T30n1579_099:0872a17": "若補特伽羅同意羯磨。若出罪羯磨。若舉羯",
    "T30n1579_099:0872a18": "磨。若擯羯磨。若兩安居受七二十四十夜",
    "T30n1579_099:0872a19": "等所有羯磨。如是或為攝受有情。或為折",
    "T30n1579_099:0872a20": "伏有情。施設羯磨。是名有情數事為所依",
    "T30n1579_099:0872a21": "處羯磨。無情數事為所依處者。謂受持衣",
    "T30n1579_099:0872a22": "鉢羯磨。若持羯絺那衣護衣不捨羯磨。",
    "T30n1579_099:0872a23": "若結界羯磨。若淨稻穀同意羯磨。如是等",
    "T30n1579_099:0872a24": "類所有羯磨。當知是名無情數事為所依",
    "T30n1579_099:0872a25": "處羯磨。又此羯磨當知或有二眾所作。",
    "T30n1579_099:0872a26": "或有四眾所作。或有十眾所作。或有二十",
    "T30n1579_099:0872a27": "眾所作。或有四十眾所作。或有合眾所作。",
    "T30n1579_099:0872a28": "二眾所作者。謂一苾芻對一苾芻三說別悔",
    "T30n1579_099:0872a29": "羯磨。發露悔除或隕墜罪或惡作罪等。四",
    "T30n1579_099:0872b01": "眾所作者。謂如有一。犯麁罪已於四人前",
    "T30n1579_099:0872b02": "發露悔除羯磨。十眾所作者。謂受具足羯",
    "T30n1579_099:0872b03": "磨。二十眾所作者。謂出苾芻眾餘罪羯磨。",
    "T30n1579_099:0872b04": "及苾芻尼受具足羯磨。四十眾所作者。謂",
    "T30n1579_099:0872b05": "出苾芻尼眾餘罪羯磨。合眾所作者。謂增",
    "T30n1579_099:0872b06": "長羯磨。若恣舉羯磨。或餘所有種類羯磨。",
    "T30n1579_099:0872b07": "是四羯磨由事差別成無量種。廣說應知",
    "T30n1579_099:0872b08": "如毘柰耶摩怛理迦。如是解了所有羯磨。",
    "T30n1579_099:0872b09": "於毘柰耶勤學苾芻。隨羯磨行。於所犯罪",
    "T30n1579_099:0872b10": "而得善巧。於罪出離亦得善巧。避護自身",
    "T30n1579_099:0872b11": "令得清淨離諸罪過。",
    "T30n1579_099:0872b12": "復次於毘柰耶勤學苾芻。應知有五違逆",
    "T30n1579_099:0872b13": "學法。應當遠離。復有五種隨順學法。應當",
    "T30n1579_099:0872b14": "受持。云何為五違逆學法。一者障礙。二者",
    "T30n1579_099:0872b15": "像似正法。三者惡友。四者愚戇煩惱熾盛。",
    "T30n1579_099:0872b16": "五者宿世資糧其力薄弱。云何障礙。謂有",
    "T30n1579_099:0872b17": "五障。一增上戒障。二增上心障。三增上慧障。",
    "T30n1579_099:0872b18": "四往善趣障。五利養壽命所作事障。云何",
    "T30n1579_099:0872b19": "名為增上戒障。謂如有一。或是奴婢。或是",
    "T30n1579_099:0872b20": "獲得。或有所言。廣說一切障出家法而與",
    "T30n1579_099:0872b21": "相應。如是名為增上戒障。云何名為增上",
    "T30n1579_099:0872b22": "心障。有十一障。當知名為增上心障。謂數",
    "T30n1579_099:0872b23": "與眾會為初。處分居處為後。云何名為",
    "T30n1579_099:0872b24": "增上慧障。謂於正法及說法師不起恭敬。",
    "T30n1579_099:0872b25": "陵懱正法及說法師輕賤自己。於法慳悋",
    "T30n1579_099:0872b26": "障他正法。令背正法毀謗正法。如是等類",
    "T30n1579_099:0872b27": "當知皆名增上慧障。云何名為往善趣障。",
    "T30n1579_099:0872b28": "謂如有一。惡欲邪見多諸忿恨。乃至廣說。",
    "T30n1579_099:0872b29": "如是色類順諸惡趣受學轉法。當知是名",
    "T30n1579_099:0872c01": "順惡趣障。利養障者。謂隨所行。令未信",
    "T30n1579_099:0872c02": "者更增不信。其已信者能令改變。不樂功",
    "T30n1579_099:0872c03": "德。不時時中精勤修習施福業事。不樂為",
    "T30n1579_099:0872c04": "他引攝所有利益安樂。如是等類。壽命障",
    "T30n1579_099:0872c05": "者。謂不謹慎遠避惡象。廣說乃至。不善遠",
    "T30n1579_099:0872c06": "離有災有疫諸惡國土。又不遠離諸因諸",
    "T30n1579_099:0872c07": "緣未盡壽量能令夭歿。如是等類。所作事",
    "T30n1579_099:0872c08": "障者。謂能障礙營衣鉢等所有事業。如是",
    "T30n1579_099:0872c09": "一切總攝為一。應知說名利養壽命所作事",
    "T30n1579_099:0872c10": "障。云何名為像似正法。謂略有二種像似",
    "T30n1579_099:0872c11": "正法。一似教正法。二似行正法。若於非法",
    "T30n1579_099:0872c12": "生是法想。顯示非法以為是法。令他於",
    "T30n1579_099:0872c13": "中生正法想。如是法教實故諦故。非是正",
    "T30n1579_099:0872c14": "法。而復像似正法顯現。是故名為似教正",
    "T30n1579_099:0872c15": "法。若廣為他如是宣說。令他受學亦自修",
    "T30n1579_099:0872c16": "行。妄起法想習諸邪行。而自憍慢稱言我",
    "T30n1579_099:0872c17": "能修是正行。應知是名似行正法。",
    "T30n1579_099:0872c18": "為廣宣說像似正法。復說中間嗢拕南曰。",
    "T30n1579_099:0872c19": "初法等五種　　次根等諸見",
    "T30n1579_099:0872c20": "非處惡作等　　後暴惡戒等",
    "T30n1579_099:0872c21": "諸以如來所說法教相似文句。於諸經中",
    "T30n1579_099:0872c22": "安置偽經。於諸律中安置偽律。如是名為",
    "T30n1579_099:0872c23": "像似正法。又由增益或損減見。增益虛事",
    "T30n1579_099:0872c24": "損減實事。由此方便於無常等種種義門。",
    "T30n1579_099:0872c25": "廣為他人宣說開示如是如是自他習行。",
    "T30n1579_099:0872c26": "如是亦名像似正法。又於宣說補特伽羅",
    "T30n1579_099:0872c27": "所有經典。邪取分別說有真實補特伽羅。如",
    "T30n1579_099:0872c28": "是亦名像似正法。又於種種假有法中。宣",
    "T30n1579_099:0872c29": "說開示為實有性。如是亦名像似正法。又",
    "T30n1579_099:0873a01": "於遠離一切戲論究竟涅槃。分別為有或",
    "T30n1579_099:0873a02": "為非有。說為有性或非有性。如是亦名像",
    "T30n1579_099:0873a03": "似正法。又有一類補特伽羅。作如是說。世",
    "T30n1579_099:0873a04": "尊宣示稱揚讚歎密護根門。由是因緣寧",
    "T30n1579_099:0873a05": "不視色。乃至於法不以意思。而不繫念",
    "T30n1579_099:0873a06": "觀視眾色乃至以意思惟諸法。如是亦名",
    "T30n1579_099:0873a07": "像似正法。又聞世尊宣示稱歎簡靜而住。",
    "T30n1579_099:0873a08": "便作是言。寧無咎責不測量他。於應毀",
    "T30n1579_099:0873a09": "者而不呵毀。於應讚者亦不稱讚。而",
    "T30n1579_099:0873a10": "不有所呵毀稱讚。如是亦名像似正法。又",
    "T30n1579_099:0873a11": "聞世尊宣示稱歎和氣軟語。便作是言。受",
    "T30n1579_099:0873a12": "默然戒都無言說為極善哉。如是亦名像",
    "T30n1579_099:0873a13": "似正法。又聞世尊宣示稱歎節量衣食。便",
    "T30n1579_099:0873a14": "作是言。斷食而住露體而行最為妙善。如是",
    "T30n1579_099:0873a15": "亦名像似正法。又聞世尊宣示稱歎離諠",
    "T30n1579_099:0873a16": "雜住。息諸言說及以事業。便作是言。棄捨",
    "T30n1579_099:0873a17": "臥具。寂靜閑居。無所修習為極美妙。如",
    "T30n1579_099:0873a18": "是亦名像似正法。又聞佛說心將導世間。",
    "T30n1579_099:0873a19": "心營造一切。隨心所生起皆自在而轉。於",
    "T30n1579_099:0873a20": "如是等諸經義趣不如實知。或有一類。由",
    "T30n1579_099:0873a21": "惡取執作如是言。唯有一識馳流生死。",
    "T30n1579_099:0873a22": "無二無別。如是亦名像似正法。又聞佛",
    "T30n1579_099:0873a23": "許持戒士夫補特伽羅受百味食百千衣服。",
    "T30n1579_099:0873a24": "障道妙欲。設此品類正受用時亦不為障。或",
    "T30n1579_099:0873a25": "有一類。由惡取執作如是言。世尊所說",
    "T30n1579_099:0873a26": "障道諸欲。若有習近不足為障。如是亦",
    "T30n1579_099:0873a27": "名像似正法。又聞佛說諸阿羅漢於現法",
    "T30n1579_099:0873a28": "中於食言說蘊界處等不捨不取不如實",
    "T30n1579_099:0873a29": "知。便作是說。如我解佛所說法者。阿羅",
    "T30n1579_099:0873b01": "漢僧於其死後無所覺了。如是亦名像似",
    "T30n1579_099:0873b02": "正法。復有一類。不如實知世俗勝義二諦",
    "T30n1579_099:0873b03": "道理。違二諦理。作如是言。諸蘊無我。云",
    "T30n1579_099:0873b04": "何無我造作諸業令我觸證。應知亦名像",
    "T30n1579_099:0873b05": "似正法。復有一類。本性愚癡多行謗毀。彼",
    "T30n1579_099:0873b06": "於九種內正住心不如實知。於諦觀行念",
    "T30n1579_099:0873b07": "住觀行不如實知。由不知故。為他宣說",
    "T30n1579_099:0873b08": "唯信解作意是奢摩他品。唯信解作意是毘",
    "T30n1579_099:0873b09": "鉢舍那品。唯信解作意能得究竟。自亦習",
    "T30n1579_099:0873b10": "行。如是相行當知亦名像似正法。復有一",
    "T30n1579_099:0873b11": "類。非處惡作而不思惟。當知亦名像似正",
    "T30n1579_099:0873b12": "法。復有一類。於其讀誦觀行作意。皆有堪",
    "T30n1579_099:0873b13": "能而樂僧事。亦於其中見勝功德。為他",
    "T30n1579_099:0873b14": "宣說。當知亦名像似正法。復有一類。於戒",
    "T30n1579_099:0873b15": "於修有所堪能。而於惠施見勝功德。遊",
    "T30n1579_099:0873b16": "歷諸方。於自禁戒所遮止處多有毀犯。集",
    "T30n1579_099:0873b17": "諸財物奉佛法僧。當知亦名像似正法。復",
    "T30n1579_099:0873b18": "有一類。於善說法毘柰耶中既出家已。展",
    "T30n1579_099:0873b19": "轉相引專以聽聞為其究竟。當知亦名像",
    "T30n1579_099:0873b20": "似正法。復有一類。見諸苾芻大族大福多",
    "T30n1579_099:0873b21": "獲衣等所有利養。捨少欲等而往其所恭",
    "T30n1579_099:0873b22": "敬敘慰現親誨喻。令新苾芻邪心動作。當",
    "T30n1579_099:0873b23": "知亦名像似正法。復有一類。棄捨如來所",
    "T30n1579_099:0873b24": "說甚深空性相應所有經典。專樂習學隨順",
    "T30n1579_099:0873b25": "世間文章呪術。而不自察懷聰明慢。又欲",
    "T30n1579_099:0873b26": "令他知己聰敏。當知亦名像似正法。復有",
    "T30n1579_099:0873b27": "一類。折伏暴惡及諸犯戒。為欲於彼暴惡",
    "T30n1579_099:0873b28": "犯戒作不饒益發起惡思。當知亦名像似",
    "T30n1579_099:0873b29": "正法。復有一類。搆集種種矯詐威儀。當知",
    "T30n1579_099:0873c01": "亦名像似正法。復有一類。以解世間文章",
    "T30n1579_099:0873c02": "呪術。多求多獲所有利養。當知亦名像似",
    "T30n1579_099:0873c03": "正法。復有一類。損惱於他以其非法積聚",
    "T30n1579_099:0873c04": "財寶作有罪福。當知亦名像似正法。又",
    "T30n1579_099:0873c05": "即於彼能引無義像似正法。以諸因緣開",
    "T30n1579_099:0873c06": "示建立。當知亦名像似正法。如是一切像",
    "T30n1579_099:0873c07": "似正法。應知皆是違逆學法。惡友性相。廣",
    "T30n1579_099:0873c08": "說應知如聲聞地及菩薩地。又略說者。若",
    "T30n1579_099:0873c09": "於放逸或於惡行。或於下劣諸善功德。而",
    "T30n1579_099:0873c10": "相勸勵。應知是類總名惡友。若諸昧劣愚",
    "T30n1579_099:0873c11": "癡種類。所有猛利長時煩惱。是名愚戇煩惱",
    "T30n1579_099:0873c12": "熾盛。若於宿世信等善法不修習故。於現",
    "T30n1579_099:0873c13": "法中信等微弱。雖極精懇。然無力能即於",
    "T30n1579_099:0873c14": "現法獲得涅槃。當知是名宿世資糧有所",
    "T30n1579_099:0873c15": "闕故於現法中其力薄弱。是名五種違逆",
    "T30n1579_099:0873c16": "學法。與此相違。應知五種隨順學法。成就",
    "T30n1579_099:0873c17": "彼故於毘柰耶勤學苾芻。能正修集一切",
    "T30n1579_099:0873c18": "所學。成就如是隨順法者。復有五法能防",
    "T30n1579_099:0873c19": "戒蘊一正出家。二善請問。三審觀察。四修",
    "T30n1579_099:0873c20": "對治。五任持信。不厄於債而求出家。如前",
    "T30n1579_099:0873c21": "廣說。唯求涅槃愛樂所學而求出家。當",
    "T30n1579_099:0873c22": "知如是名正出家。既出家已於犯無犯及",
    "T30n1579_099:0873c23": "還淨中。若有苾芻持經律論。其所未了躬",
    "T30n1579_099:0873c24": "往請決彼便開曉。當知如是名善請問。於",
    "T30n1579_099:0873c25": "自尸羅三時觀察。或初日分或中日分或後",
    "T30n1579_099:0873c26": "日分。若見無犯便生歡喜。晝夜精勤隨學",
    "T30n1579_099:0873c27": "而住。若見有犯即便速疾如法悔除。當知",
    "T30n1579_099:0873c28": "如是名審觀察。於時時間初夜後夜或晝日",
    "T30n1579_099:0873c29": "分。思惟修習所有貪等煩惱對治。非唯聽",
    "T30n1579_099:0874a01": "聞尸羅言教便生喜足。當知如是名修對",
    "T30n1579_099:0874a02": "治。深信有犯當不愛果。深信無犯當來愛",
    "T30n1579_099:0874a03": "果。當知如是名任持信。又正出家為所",
    "T30n1579_099:0874a04": "依止作餘四事。由正請問終不毀犯。無知",
    "T30n1579_099:0874a05": "故犯。由審觀察終不毀犯。放逸故犯。由修",
    "T30n1579_099:0874a06": "對治終不毀犯。煩惱熾盛故有所犯。由任",
    "T30n1579_099:0874a07": "持信終不毀犯。輕慢故犯。依止如是五種",
    "T30n1579_099:0874a08": "法故。能防戒蘊名善防護。",
    "T30n1579_099:0874a09": "耶勤學苾芻。由有五種寂靜法故。能滅諸",
    "T30n1579_099:0874a10": "惡。云何為五。一者柔和易可共住。二者斷。",
    "T30n1579_099:0874a11": "三者斷支。四者敬事。五者滅諍。何等柔和",
    "T30n1579_099:0874a12": "易可共住。謂如經說。略有六種可愛樂法。",
    "T30n1579_099:0874a13": "何等為斷。謂諸人天所有四輪。何等斷支。謂",
    "T30n1579_099:0874a14": "五斷支。何等敬事。謂敬事大師。廣說乃至。",
    "T30n1579_099:0874a15": "無有放逸。何等滅諍。謂七滅諍法。當知此",
    "T30n1579_099:0874a16": "中由依身等於同梵行現行非愛。又於僧",
    "T30n1579_099:0874a17": "祇共有財物不平受用。又有戒見不同分法。",
    "T30n1579_099:0874a18": "由依此故難可共住。性不柔和。心常展",
    "T30n1579_099:0874a19": "轉互相經構。如是名為可愛樂法之所對",
    "T30n1579_099:0874a20": "治。與此相違。由其白品三種因緣。當知即",
    "T30n1579_099:0874a21": "是建立六種可愛樂法。由其第一建立三",
    "T30n1579_099:0874a22": "種。由其第二建立第四。由其第三建立第",
    "T30n1579_099:0874a23": "五及以第六。又於此中所有令他獲得可",
    "T30n1579_099:0874a24": "愛利益安樂。正現在前身等諸業。名慈善",
    "T30n1579_099:0874a25": "友。若物可令清淨受用。此物名為如法利",
    "T30n1579_099:0874a26": "養。若物不依邪命非法方便獲得。此物名",
    "T30n1579_099:0874a27": "為如法所得。若物已置在於鉢內。當知此",
    "T30n1579_099:0874a28": "物名墮鉢中。若物雖未置於鉢中而將欲",
    "T30n1579_099:0874a29": "置。當知此物名鉢所攝。若所受食不偏精",
    "T30n1579_099:0874b01": "妙。亦不偏多。共食所食。顯露而食不私密",
    "T30n1579_099:0874b02": "食。乃至唯有可充腹食亦共分布終不故",
    "T30n1579_099:0874b03": "思隱障處食。亦不閉門。而有所食恐他飢",
    "T30n1579_099:0874b04": "乏來至希求不得分給。當知是名平等受",
    "T30n1579_099:0874b05": "用。聖所愛戒差別分別。如攝異門應知其",
    "T30n1579_099:0874b06": "相。出世正見差別分別。即攝事分應知其相。",
    "T30n1579_099:0874b07": "又由二相成可樂性。一體彼有德而尊重",
    "T30n1579_099:0874b08": "故。二荷彼有恩而慰意故。又可樂性有二",
    "T30n1579_099:0874b09": "差別。一者未生令其得生。二者生已當倍",
    "T30n1579_099:0874b10": "增廣。應知此中尊重增上。謂體彼有德。慰",
    "T30n1579_099:0874b11": "意增上。謂財法二攝。彼二增上謂善和合。和",
    "T30n1579_099:0874b12": "合增上謂心無擾惱。遠離貪等所有擾惱。名",
    "T30n1579_099:0874b13": "曰無違。和合方便共為一事。名曰無諍。和",
    "T30n1579_099:0874b14": "同水乳名一趣性。又處所圓滿。教導圓滿。",
    "T30n1579_099:0874b15": "正行圓滿。資糧圓滿為所依止。應知建立人",
    "T30n1579_099:0874b16": "天四輪。五種妙好所住方處。名處所圓滿。廣",
    "T30n1579_099:0874b17": "說應知如聲聞地。正士善友。名教導圓滿。",
    "T30n1579_099:0874b18": "廣說應知如聲聞地及菩薩地。由五種相自",
    "T30n1579_099:0874b19": "發正願。名正行圓滿。何等為五。一於正教",
    "T30n1579_099:0874b20": "授能敬順取。二行無違逆。三如實自顯。四",
    "T30n1579_099:0874b21": "其教授師隨所獲得精麁衣服飲食臥具便",
    "T30n1579_099:0874b22": "生喜足。五無間殷重二種加行樂斷樂修。",
    "T30n1579_099:0874b23": "乃至修習四種苾芻愛取對治。又宿所作福",
    "T30n1579_099:0874b24": "補特伽羅宿世善根增上力故。應知有五",
    "T30n1579_099:0874b25": "相果勝利。謂宿所作福增上力故。安住二",
    "T30n1579_099:0874b26": "種可愛果報。一內。二外。內可愛果報者。謂",
    "T30n1579_099:0874b27": "長壽久住妙色端嚴。無病少惱非僕非女",
    "T30n1579_099:0874b28": "非半擇迦。智慧猛利發言威肅具大宗葉。",
    "T30n1579_099:0874b29": "外可愛果報者。謂生富貴家。如經廣說。大",
    "T30n1579_099:0874c01": "富大翼有大侍衛。是名第一宿所作福相果",
    "T30n1579_099:0874c02": "勝利。又宿所作福增上力故。得善安住。非",
    "T30n1579_099:0874c03": "諸魍魎藥叉非人守宅神等能為障礙。謂於",
    "T30n1579_099:0874c04": "財位不作障礙。或於壽命不作障礙。是",
    "T30n1579_099:0874c05": "名第二宿所作福相果勝利。又宿所作福",
    "T30n1579_099:0874c06": "增上力故。性於善法心能趣入修習無怠。",
    "T30n1579_099:0874c07": "是名第三宿所作福相果勝利。又宿所作福",
    "T30n1579_099:0874c08": "增上力故。性於惡行深自懇愧。雖作惡已",
    "T30n1579_099:0874c09": "時時發起猛利悔心。由此因緣令已作惡",
    "T30n1579_099:0874c10": "現在微劣。於當來惡能永遠離。是名第四",
    "T30n1579_099:0874c11": "宿所作福相果勝利。又宿所作福增上力故。",
    "T30n1579_099:0874c12": "一切事業方便加行。意趣伎能展轉昌盛。凡",
    "T30n1579_099:0874c13": "所施為無不敬順。少用功力多有成辦。",
    "T30n1579_099:0874c14": "是名第五宿所作福相果勝利。如是四種。",
    "T30n1579_099:0874c15": "天上諸天人中諸人。所有止觀勝妙車輪。隨",
    "T30n1579_099:0874c16": "有所闕其車不轉。又依應所得義深生",
    "T30n1579_099:0874c17": "信解。於師長前如實自顯身有勇悍心",
    "T30n1579_099:0874c18": "有勇悍堪能領解善說惡說所有法義。如",
    "T30n1579_099:0874c19": "其次第應知建立五種斷支。隨闕一支",
    "T30n1579_099:0874c20": "斷不成辦。又於最初應當勉勵敬事大",
    "T30n1579_099:0874c21": "師。謂能宣說增上戒學增上心學增上慧學",
    "T30n1579_099:0874c22": "所有法教。次應敬事其所說法。次修習法",
    "T30n1579_099:0874c23": "隨法行時。應當敬事依增上戒與毘柰耶",
    "T30n1579_099:0874c24": "相應學處。次應敬事依增上心及增上慧",
    "T30n1579_099:0874c25": "教誡教授。於時時間修財供養及法供養。",
    "T30n1579_099:0874c26": "應知此中財法供養。謂同居止及同受用。",
    "T30n1579_099:0874c27": "次於靜慮修三摩地。從此無間隨無愛味",
    "T30n1579_099:0874c28": "通達諦理。永盡諸漏無有放逸。如是七",
    "T30n1579_099:0874c29": "種敬事差別次第應知。又由三相應知敬",
    "T30n1579_099:0875a01": "事。由能體彼功德勝利故起尊重。隨所體",
    "T30n1579_099:0875a02": "悉以身語意三種正行而修恭敬。復設種",
    "T30n1579_099:0875a03": "種幢幡蓋等而為供養。有諸同梵行者舉",
    "T30n1579_099:0875a04": "餘同梵行者所犯眾罪。即於現前四目相",
    "T30n1579_099:0875a05": "對。而以其實不以非實。乃至廣說。彼於",
    "T30n1579_099:0875a06": "未了正解了時便更無犯。更無犯故是諸",
    "T30n1579_099:0875a07": "苾芻。由見聞疑不應重舉前所犯事。如",
    "T30n1579_099:0875a08": "是諍事便得除滅。有諸苾芻見餘苾芻犯",
    "T30n1579_099:0875a09": "罪時節。別於後時彼犯罪者忘自所犯。其",
    "T30n1579_099:0875a10": "見犯者記彼所犯便舉是事。問言。汝憶",
    "T30n1579_099:0875a11": "自所犯不。彼乃答言。我都不憶。彼既不憶",
    "T30n1579_099:0875a12": "不可自悔。妄言我憶。非無悔言能離惡",
    "T30n1579_099:0875a13": "作。既被他舉故信順他。應從眾僧求乞",
    "T30n1579_099:0875a14": "憶念毘柰耶想及以清淨。爾時眾僧信諸苾",
    "T30n1579_099:0875a15": "芻與彼清淨。彼犯罪者得離惡作。是諸",
    "T30n1579_099:0875a16": "苾芻不應重舉前所犯事。如是諍事便得",
    "T30n1579_099:0875a17": "除滅。復有苾芻由癲狂故現行眾多非",
    "T30n1579_099:0875a18": "沙門法不隨順法。彼由此事故不成犯。",
    "T30n1579_099:0875a19": "復有一類無知苾芻。謂彼成犯非處舉",
    "T30n1579_099:0875a20": "發。有諸苾芻為防未來教示憶念。令得",
    "T30n1579_099:0875a21": "自心還從眾僧求乞不癡毘柰耶想及以清",
    "T30n1579_099:0875a22": "淨。彼聞是已即便求乞。爾時眾僧應斷如",
    "T30n1579_099:0875a23": "是補特伽羅不成於犯。僧和合住唱與清",
    "T30n1579_099:0875a24": "淨。無知苾芻既聞是已。不復重舉前所犯",
    "T30n1579_099:0875a25": "事。如是諍事便得除滅。復有苾芻於眾僧",
    "T30n1579_099:0875a26": "中舉苾芻罪。其能舉者起有犯想。彼所舉",
    "T30n1579_099:0875a27": "者起無犯想。由無犯想便自稱言我無所",
    "T30n1579_099:0875a28": "犯。能舉者云長老豈不曾作如是如是",
    "T30n1579_099:0875a29": "事耶。彼遂誠言。我不曾作。能舉復云。彼",
    "T30n1579_099:0875b01": "先已犯。今得舉發猶不了。故仍言不犯。爾",
    "T30n1579_099:0875b02": "時眾僧便為尋求事之自性為犯不犯。待",
    "T30n1579_099:0875b03": "得實已當如法斷。如是諍事便得除滅。有",
    "T30n1579_099:0875b04": "異住處眾多苾芻。於所犯罪互生疑諍。或",
    "T30n1579_099:0875b05": "言有犯或言無犯。或言是重或言是輕。",
    "T30n1579_099:0875b06": "有別住處眾數過前。或望彼眾此多慧解",
    "T30n1579_099:0875b07": "受持三藏。彼應就此請決所疑令到究",
    "T30n1579_099:0875b08": "竟。如是諍事便得除滅。復有苾芻既犯罪",
    "T30n1579_099:0875b09": "已。自惡作纏之所激發遂成憂悴。慮他舉",
    "T30n1579_099:0875b10": "發便如法悔。由此一切諍事除滅。有多苾",
    "T30n1579_099:0875b11": "芻互相舉罪。各為憍慢之所執持。不欲展",
    "T30n1579_099:0875b12": "轉相對發露。專事離散。二部別居各作是",
    "T30n1579_099:0875b13": "言。彼既不肯來對我眾發露悔滅。我等何",
    "T30n1579_099:0875b14": "為輒就彼眾發露悔滅。彼此部中各應推",
    "T30n1579_099:0875b15": "一有智眾首共稟所言。補特伽羅同往他",
    "T30n1579_099:0875b16": "眾。許其發露悔滅所犯。如是諍事便得除",
    "T30n1579_099:0875b17": "滅。如是諍事略有四種。應知除滅亦有四",
    "T30n1579_099:0875b18": "種。云何名為四種諍事。一者他舉諍事。二者",
    "T30n1579_099:0875b19": "互疑諍事。三者自舉諍事。四者互舉諍事。",
    "T30n1579_099:0875b20": "何等復名四種除滅。一者願出所犯除滅。",
    "T30n1579_099:0875b21": "二者施與清淨除滅。三者許求實性除滅。",
    "T30n1579_099:0875b22": "四者各各發露除滅。",
    "T30n1579_099:0875b23": "瑜伽師地論卷第九十九"
}