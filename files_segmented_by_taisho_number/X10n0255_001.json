{
    "X10n0255_001:0433a03": "大方廣圓覺修多羅了義經註序",
    "X10n0255_001:0433a05": "龍沙章江禪院傳法沙門如山　註序",
    "X10n0255_001:0433a06": "金紫光祿大夫守中書侍郎尚書門下平章事充集",
    "X10n0255_001:0433a07": "賢殿大學　裴休　撰",
    "X10n0255_001:0433a08": "裴公河東濟懸人登進士甲科應賢良方正官至",
    "X10n0255_001:0433a09": "平章政事先世名許玄度建越州塔未終而化後",
    "X10n0255_001:0433a10": "託梁武之孫姓蕭名詧因訪曇彥禪師為入定觀",
    "X10n0255_001:0433a11": "明其宿因師云許玄度來何暮昔日浮屠今如故",
    "X10n0255_001:0433a12": "後眾請師修龍江大殿師云非吾所為三百年後",
    "X10n0255_001:0433a13": "自有非衣功德主遂銘之至唐三生為裴休果如",
    "X10n0255_001:0433a14": "其言。",
    "X10n0255_001:0433a15": "夫血氣之屬必有知凡有知者必同體所謂真淨明",
    "X10n0255_001:0433a16": "妙虗徹靈通卓然而獨存者也。",
    "X10n0255_001:0433a17": "血氣滋運一切同體故曰屬血氣既同必同有知",
    "X10n0255_001:0433a18": "所謂真淨明等皆具足於同體中有聖不增有凡",
    "X10n0255_001:0433a19": "不減故曰獨存。",
    "X10n0255_001:0433a20": "是眾生之本源故曰心地是諸佛之所得故曰菩提。",
    "X10n0255_001:0433a21": "二是字皆指上文真淨明等總是諸佛眾生心地",
    "X10n0255_001:0433a22": "菩提本源同得故經註云諸佛光嚴住持即眾生",
    "X10n0255_001:0433a23": "淨覺妙明心地是也。",
    "X10n0255_001:0433a24": "交徹融攝故曰法界。",
    "X10n0255_001:0433b01": "會上十法界身心聖凡交徹理事融攝同歸寂滅",
    "X10n0255_001:0433b02": "平等本際。",
    "X10n0255_001:0433b03": "寂靜常樂故曰涅槃不濁不漏故曰清淨不妄不變",
    "X10n0255_001:0433b04": "故曰真如離過絕非故曰佛性護善遮惡故曰總持。",
    "X10n0255_001:0433b05": "護善有不失之功內持萬德遮惡有不入之義外",
    "X10n0255_001:0433b06": "遣百非梵語陀羅尼此云總持。",
    "X10n0255_001:0433b07": "隱覆含攝故曰如來藏。",
    "X10n0255_001:0433b08": "真如隱覆在藏識之中亦能含攝恒沙性功德。",
    "X10n0255_001:0433b09": "超越玄悶故曰密嚴國。",
    "X10n0255_001:0433b10": "超越重玄之悶證秘密妙莊嚴域此上十義収歸",
    "X10n0255_001:0433b11": "別教之極談。",
    "X10n0255_001:0433b12": "統眾德而大備爍群昏而獨照故曰圓覺其實皆一",
    "X10n0255_001:0433b13": "心也。",
    "X10n0255_001:0433b14": "總結上文義皆歸圓覺之妙心。",
    "X10n0255_001:0433b15": "背之則凡順之則聖迷之則生死始悟之則輪迴息",
    "X10n0255_001:0433b16": "親而求之則止觀定慧推而廣之則六度萬行。",
    "X10n0255_001:0433b17": "親近隨順止觀定慧是本覺之內薰推究止觀定",
    "X10n0255_001:0433b18": "慧而開廣之則成六度萬行是圓覺之妙用。",
    "X10n0255_001:0433b19": "引而為智然後為正智依而為因然後為正因其實",
    "X10n0255_001:0433b20": "皆一法也。",
    "X10n0255_001:0433b21": "引依六度萬行為正因上來皆以任持自捨成究",
    "X10n0255_001:0433b22": "竟覺從因至果皆遵稟一法之規範也。",
    "X10n0255_001:0433b23": "終日圓覺而未甞圓覺者凡夫也。",
    "X10n0255_001:0433b24": "下凡真隨妄轉唯背無順持珠作丐所謂眾生日",
    "X10n0255_001:0433c01": "用而不知也。",
    "X10n0255_001:0433c02": "欲證圓覺而未極圓覺者菩薩也具足圓覺而住持",
    "X10n0255_001:0433c03": "圓覺者如來也。",
    "X10n0255_001:0433c04": "欲證者謂菩薩歷地位階梯等覺已前細念未斷",
    "X10n0255_001:0433c05": "故曰未極具足而住持者唯佛與佛廼能究盡安",
    "X10n0255_001:0433c06": "住任持也。",
    "X10n0255_001:0433c07": "離圓覺無六道捨圓覺無三乘。",
    "X10n0255_001:0433c08": "反顯六道性中皆具足圓覺終日圓覺而未甞圓",
    "X10n0255_001:0433c09": "覺之義六道受生更無別法謂迷此本覺妙心派",
    "X10n0255_001:0433c10": "成三界業果故云離圓覺別無六道可得三乘聖",
    "X10n0255_001:0433c11": "位亦非別法但悟此覺心斷惑證真成無上道。",
    "X10n0255_001:0433c12": "非圓覺無如來泯圓覺無真法其實皆一道也。",
    "X10n0255_001:0433c13": "裴公該而収之不出一道。",
    "X10n0255_001:0433c14": "三世諸佛之所證盖證此也如來為一大事出現盖",
    "X10n0255_001:0433c15": "為此也三藏十二部一切修多羅蓋詮此也。",
    "X10n0255_001:0433c16": "三世諸佛同證圓覺非別有法如來為一大事因",
    "X10n0255_001:0433c17": "緣故出現於世亦無別事即此圓覺為一大事也",
    "X10n0255_001:0433c18": "三乘十二分教一切契經皆詮圓覺更無別法。",
    "X10n0255_001:0433c19": "然如來垂教指法有顯密。",
    "X10n0255_001:0433c20": "顯說修多羅密示陀羅尼。",
    "X10n0255_001:0433c21": "立義有廣略。",
    "X10n0255_001:0433c22": "就辨音章二十五輪為廣就威德章三觀行相為",
    "X10n0255_001:0433c23": "略粗可明矣。",
    "X10n0255_001:0433c24": "乘時有先後。",
    "X10n0255_001:0434a01": "華嚴頓開智眼不歷諸漸乘時先也涅槃直指人",
    "X10n0255_001:0434a02": "心不務速說乘時後也。",
    "X10n0255_001:0434a03": "當機有深淺。",
    "X10n0255_001:0434a04": "對文殊破無明言簡而當機深者也對金剛藏破",
    "X10n0255_001:0434a05": "無明辭繁而備機淺者也圓覺一法而該備八義。",
    "X10n0255_001:0434a06": "非上根圓智其孰能大通之故如來於光明藏與十",
    "X10n0255_001:0434a07": "二大士密說而顯演潛通廣被以印定其法為一切",
    "X10n0255_001:0434a08": "經之宗也。",
    "X10n0255_001:0434a09": "密說則非器不傳潛通後進顯演則觀機授法廣",
    "X10n0255_001:0434a10": "被當來以圓覺一印印定為諸經之宗。",
    "X10n0255_001:0434a11": "圭峯禪師。",
    "X10n0255_001:0434a12": "終南一峯其形如圭師遯其下故以稱焉。",
    "X10n0255_001:0434a13": "得法於荷澤嫡孫南印上足道圓和尚。",
    "X10n0255_001:0434a14": "西京河南府有荷澤寺因祈雨得驗故名荷澤神",
    "X10n0255_001:0434a15": "會禪師居之乃六祖高弟先六祖曰吾有一物無",
    "X10n0255_001:0434a16": "名無字神會出云是諸佛之本源神會之佛性祖",
    "X10n0255_001:0434a17": "云喚作一物即不中汝喚作佛性若此子有片瓦",
    "X10n0255_001:0434a18": "遮頭只是成這箇知解宗徒會乃自立為七祖此",
    "X10n0255_001:0434a19": "下滋州法如禪師如出為荊南惟忠禪師傳法法",
    "X10n0255_001:0434a20": "如之印蓋出南能宗下故曰南印道圓和尚乃南",
    "X10n0255_001:0434a21": "印之門人圭峯於道圓得法此明起教之因。",
    "X10n0255_001:0434a22": "一日從眾僧齋于州民任灌家居下位以次受經。",
    "X10n0255_001:0434a23": "染削之後隨眾赴供以﨟小居下位。",
    "X10n0255_001:0434a24": "遇圓覺了義卷未終軸感悟流涕歸以所悟告其師",
    "X10n0255_001:0434b01": "師撫之曰汝當大弘圓頓之教此經諸佛授汝耳禪",
    "X10n0255_001:0434b02": "師既佩南宗密印受圓覺懸記於是閱大藏經律通",
    "X10n0255_001:0434b03": "唯識起信等論。",
    "X10n0255_001:0434b04": "經律論為三藏唯識乃戒賢法師所傳起信是馬",
    "X10n0255_001:0434b05": "鳴菩薩所造。",
    "X10n0255_001:0434b06": "然後頓轡於華嚴法界宴坐圓覺妙場究一兩之所",
    "X10n0255_001:0434b07": "霑窮五教之殊致。",
    "X10n0255_001:0434b08": "後閱華嚴如來良馬頓策其轡更不他適詳其本",
    "X10n0255_001:0434b09": "末與圓覺無差遂游心於法界宴坐於妙場究如",
    "X10n0255_001:0434b10": "來一味之法雨五教者小乘教始教終教頓教圓",
    "X10n0255_001:0434b11": "教差別不同故云殊致。",
    "X10n0255_001:0434b12": "乃為之疏解凡大疏三卷大鈔十三卷略疏兩卷小",
    "X10n0255_001:0434b13": "鈔六卷道場修證儀一十八卷並行於世。",
    "X10n0255_001:0434b14": "在智炬寺并退居草堂造此疏鈔等。",
    "X10n0255_001:0434b15": "其敘教也圓其見法也徹其釋義也端如折薪其入",
    "X10n0255_001:0434b16": "觀也明若秉燭。",
    "X10n0255_001:0434b17": "剖釋其義如折薪折宗從斧徑直分破故曰端毛",
    "X10n0255_001:0434b18": "詩云南山折薪匪斧不克今以疏喻於斧經喻於",
    "X10n0255_001:0434b19": "薪入三觀之妙門如秉炬火。",
    "X10n0255_001:0434b20": "其辭也極於理而已不虗騁其文也扶於教而已不",
    "X10n0255_001:0434b21": "苟飾。",
    "X10n0255_001:0434b22": "辭研性理不是虗誕馳騁文扶聖教不是苟間花",
    "X10n0255_001:0434b23": "飾。",
    "X10n0255_001:0434b24": "不以其所長病人故無排斥之說不以其未至羞人",
    "X10n0255_001:0434c01": "故無胸臆之論。",
    "X10n0255_001:0434c02": "不以己長而疾惡他人所短故無毀斥之說若以",
    "X10n0255_001:0434c03": "己短而蓋覆彼人所能是為臆度之論圭峯皆離",
    "X10n0255_001:0434c04": "此過。",
    "X10n0255_001:0434c05": "蕩蕩然實十二部經(注見經中)之眼目三十五祖之骨髓。",
    "X10n0255_001:0434c06": "竺乾四七唐土二三兼之荷澤。",
    "X10n0255_001:0434c07": "生靈之大本三世之達道後世雖有作者不能過矣",
    "X10n0255_001:0434c08": "其四依之一乎或淨土之親間乎何盡其義味如此",
    "X10n0255_001:0434c09": "也。",
    "X10n0255_001:0434c10": "涅槃四依品云依法不依人依義不依語依智不",
    "X10n0255_001:0434c11": "依識依了義不依不了義又唐稱生肇融叡四法",
    "X10n0255_001:0434c12": "師為四依故裴休亦稱美圭峯為四依之一或有",
    "X10n0255_001:0434c13": "淨土與十二大士親聞如來所說乎。",
    "X10n0255_001:0434c14": "或曰(設難)道無形視者莫能覩道無方行者莫能至況",
    "X10n0255_001:0434c15": "文字乎在性之而已。",
    "X10n0255_001:0434c16": "悟性之者不立文字直指人心。",
    "X10n0255_001:0434c17": "豈區區數萬言而可詮之哉對曰噫是不足以語道",
    "X10n0255_001:0434c18": "也前不云乎統眾德而大備爍群昏而獨照者圓覺",
    "X10n0255_001:0434c19": "也蓋圓覺能出一切法一切法未甞離圓覺今夫經",
    "X10n0255_001:0434c20": "律論三藏之文傳于中國者五千餘卷其所詮者何",
    "X10n0255_001:0434c21": "也戒定慧而已修戒定慧而求者何也圓覺而已圓",
    "X10n0255_001:0434c22": "覺一法也張萬行而求之者行眾生之根器異也。",
    "X10n0255_001:0434c23": "上根之士不待言詮中下根劣故廣張義相引令",
    "X10n0255_001:0434c24": "悟入。",
    "X10n0255_001:0435a01": "然則大藏皆圓覺之經此疏乃大藏之疏也。",
    "X10n0255_001:0435a02": "大藏既是一大圓覺今疏圓覺者即是一大藏也。",
    "X10n0255_001:0435a03": "羅五千軸之文而以數卷之疏通之豈不至簡哉何",
    "X10n0255_001:0435a04": "言其繁也及其斷言語之道息思想之心忘能所滅",
    "X10n0255_001:0435a05": "影像然後為得也固不在詮表耳。",
    "X10n0255_001:0435a06": "此結答前難者說謂今以數卷之疏該通一藏可",
    "X10n0255_001:0435a07": "謂省力若能絕言思忘能所了無相狀是即圓覺",
    "X10n0255_001:0435a08": "清淨境界何用詮表耳。",
    "X10n0255_001:0435a09": "嗚呼生靈之所以往來者六道也鬼神沈幽愁之苦",
    "X10n0255_001:0435a10": "鳥獸懷獝狘之悲修羅方瞋諸天正樂可以慗心慮",
    "X10n0255_001:0435a11": "趣菩提唯人道為能耳人而不為吾未如之何也已",
    "X10n0255_001:0435a12": "矣。",
    "X10n0255_001:0435a13": "鬼神者此說地獄餓鬼二道常沒於幽暗哀愁之",
    "X10n0255_001:0435a14": "苦獝者鳥驚飛貌狘者獸走貌畜生道中唯知畏",
    "X10n0255_001:0435a15": "死貪生何由出離修羅以瞋業好戰何暇進修諸",
    "X10n0255_001:0435a16": "天躭樂不了妙覺明心福盡還墮上五不可惟人",
    "X10n0255_001:0435a17": "界中可修苦心勞慮攝歸正念趣向菩提師教聞",
    "X10n0255_001:0435a18": "薰前言住行悟入圓覺雖六道皆為苦趣然作佛",
    "X10n0255_001:0435a19": "作祖亦從人道但盡凡心別無聖解人而不為無",
    "X10n0255_001:0435a20": "奈之何也已矣。",
    "X10n0255_001:0435a21": "休常遊禪師之閫域受禪師之顯訣無以自斆輙直",
    "X10n0255_001:0435a22": "讚其法而普告大眾耳其他備乎本序云。",
    "X10n0255_001:0435a23": "公既入禪師之閫奧受顯了妙訣無以自効親傳",
    "X10n0255_001:0435a24": "之報直讚美圓覺之法其佗備盡經中綸貫之旨"
}