{
    "T39n1791_010:0501a06": "2注大乘入楞伽經卷第十",
    "T39n1791_010:0501a08": "「煩惱業與身，及業所得果至修行者不食。」上",
    "T39n1791_010:0501a09": "云「財穀與金銀，田宅及僮僕」已下至此，凡一",
    "T39n1791_010:0501a10": "十四偈，佛誡弟子無故誤犯攝律儀戒，方能",
    "T39n1791_010:0501a11": "成就攝善法戒，及饒益有情戒，生定發慧，具",
    "T39n1791_010:0501a12": "一切佛法。是知戒為定慧之基，不可一日無",
    "T39n1791_010:0501a13": "此君也。古德以譬數層之閣，下固而上存者，",
    "T39n1791_010:0501a14": "宜矣！",
    "T39n1791_010:0501a15": "「行者觀世間，能相與所相至豈能斷二執。」覺",
    "T39n1791_010:0501a16": "智者，謂二無我智也；二執者，謂我、法二執也。",
    "T39n1791_010:0501a17": "二無我智，是對所治我、法二執，起能治道，如",
    "T39n1791_010:0501a18": "前二無我章已說。然將施二智妙藥，應盡識",
    "T39n1791_010:0501a19": "二執病源。如《成唯識論》云：外道餘乘即二乘也所執",
    "T39n1791_010:0501a20": "我、法各有二種：一曰俱生、二曰分別。俱生",
    "T39n1791_010:0501a21": "二執者，謂無始來虛妄熏習，內因力故，恒與",
    "T39n1791_010:0501a22": "身俱與身俱生與心同事，不待邪教及邪分別，任運而轉，",
    "T39n1791_010:0501a23": "故名俱生。此復二種：一常相續，在第七識，緣",
    "T39n1791_010:0501a24": "第八識，起自心相，執為實法及實我故；二有",
    "T39n1791_010:0501a25": "間斷，在第六識，緣識第八所變蘊、界、處相，或",
    "T39n1791_010:0501a26": "總或別，起自心相，執為實法及實我故。分",
    "T39n1791_010:0501a27": "別二執者，謂亦由現在外緣力故，非與身俱，",
    "T39n1791_010:0501a28": "要待邪教及邪分別，然後方起，故名分別。唯",
    "T39n1791_010:0501a29": "在第六意識中有，此亦二種：一緣邪教，說蘊、",
    "T39n1791_010:0501b01": "界、處種種相故，起自心相分別計度，執為實",
    "T39n1791_010:0501b02": "法及實我故。二緣邪教說，於諸法自性等相",
    "T39n1791_010:0501b03": "及我相故起自心相，分別計度執為實法及",
    "T39n1791_010:0501b04": "實我故此二執文，論中離說，今此合引。如是二執，分別起者，",
    "T39n1791_010:0501b05": "即見所斷；若俱生者，即修所斷，皆由無明因",
    "T39n1791_010:0501b06": "緣生故。是如幻有，所執我、法妄計度故，決定",
    "T39n1791_010:0501b07": "非有。故世尊言：「諸識所緣，唯心所現，依他起",
    "T39n1791_010:0501b08": "性，如幻事等。若了二空，二執隨斷，彼能了",
    "T39n1791_010:0501b09": "者，即二覺智也。」故云「若無覺智生，豈能斷二",
    "T39n1791_010:0501b10": "執？」",
    "T39n1791_010:0501b11": "「以覺自心故，能斷二所執至皆是唯心作。」問：",
    "T39n1791_010:0501b12": "三界初因、四生元始，莫窮本末、罔辨端由。莊",
    "T39n1791_010:0501b13": "老指之為自然，周孔詺之為渾混，佛於此說：",
    "T39n1791_010:0501b14": "「從無色界乃至地獄，依正皆是唯心所作。」最",
    "T39n1791_010:0501b15": "初起處，如何指南？答：欲知有情身土真實端",
    "T39n1791_010:0501b16": "由，無先我心。如《華嚴經》云「應觀法界性，一切",
    "T39n1791_010:0501b17": "唯心造。」又云「心如工畫師，能畫諸世間，五陰",
    "T39n1791_010:0501b18": "悉從生，無法而不造。」故云「諸菩薩初住地時，",
    "T39n1791_010:0501b19": "應善觀察；隨其所身一切法門，隨其所有甚",
    "T39n1791_010:0501b20": "深智慧，隨所修因，隨所得果，隨其境界，隨其",
    "T39n1791_010:0501b21": "力用，隨其示現，隨其分別，隨其所得，悉善觀",
    "T39n1791_010:0501b22": "察。知一切法皆是自心，而無所著。」《楞嚴》亦云",
    "T39n1791_010:0501b23": "「迷妄有虛空，依空立世界，想澄成國土，知覺",
    "T39n1791_010:0501b24": "乃眾生。」至於世界、眾生、業果，三種相續皆是",
    "T39n1791_010:0501b25": "覺明，明了知性、因了發相，從妄見生山河大",
    "T39n1791_010:0501b26": "地諸有為相，次第遷流，因此虛妄終而復始。",
    "T39n1791_010:0501b27": "是知光未發處，尚無其名；念欲生時，便分其",
    "T39n1791_010:0501b28": "影。若有知有覺，則眾生界起；若無想無慮，則",
    "T39n1791_010:0501b29": "國土緣生。因染法而六趣輪迴，隨淨心而四",
    "T39n1791_010:0501c01": "聖階降，可謂凡聖之本，身土之由。故指虛空",
    "T39n1791_010:0501c02": "世界也，悉我自心焉，非止言其太極生兩儀，",
    "T39n1791_010:0501c03": "玄牝為天地根而已矣；考善惡報應也，悉我",
    "T39n1791_010:0501c04": "自業焉，非止言其上帝無常、天網恢恢而已",
    "T39n1791_010:0501c05": "矣。豈虛言哉？",
    "T39n1791_010:0501c06": "「如幻諸三昧及以意生身至演三乘一乘。」問：",
    "T39n1791_010:0501c07": "此經前後或云三乘一乘，或云五性一性，或",
    "T39n1791_010:0501c08": "云無乘及乘者，乃至種種異說，究其旨趣竟",
    "T39n1791_010:0501c09": "如何耶？答：佛說種種道，其實為一乘，若隨權",
    "T39n1791_010:0501c10": "實各別所據，則似相違反，若會通者皆不相",
    "T39n1791_010:0501c11": "違。謂就機則三、約法則一，新熏有五、本有無",
    "T39n1791_010:0501c12": "二；若入理雙寂，則三一俱亡；若約佛化儀，則",
    "T39n1791_010:0501c13": "能三能一。餘諸異說，類此可知。是故論云「競",
    "T39n1791_010:0501c14": "執有是非，達者無違諍。」",
    "T39n1791_010:0501c15": "「佛有三十六，復各有十種至阿賴耶命根。」根",
    "T39n1791_010:0501c16": "本識種名壽，以能持識故，此種能令色心不",
    "T39n1791_010:0501c17": "斷，亦名命根。此識相分色法、身根，所得名煖，",
    "T39n1791_010:0501c18": "現行識名識。",
    "T39n1791_010:0501c19": "「意及與意識，皆分別異名至是眾聖所行。」此",
    "T39n1791_010:0501c20": "言眾聖皆悉修行真如實觀，及唯心識觀，如",
    "T39n1791_010:0501c21": "進趣大乘方便。經云「若於一實境界修信解",
    "T39n1791_010:0501c22": "者，應當習學二種觀道：一唯心識觀、二真如",
    "T39n1791_010:0501c23": "實觀。學唯心識觀者，所謂於一切時一切處，",
    "T39n1791_010:0501c24": "隨身口意所有作業，悉當觀察，知唯是心。乃",
    "T39n1791_010:0501c25": "至一切境界若心往念，皆當察知，勿令使心",
    "T39n1791_010:0501c26": "無記攀緣，不自覺知。於念念間，悉應觀察，隨",
    "T39n1791_010:0501c27": "心所有緣念，當使心隨逐彼念，令心自知。知",
    "T39n1791_010:0501c28": "已內心自生想念，非一切境界有念有分別",
    "T39n1791_010:0501c29": "也。所謂內心自生長短、好惡、是非、得失、衰利、",
    "T39n1791_010:0502a01": "有無等見，無量諸想；而一切境界未嘗有想，",
    "T39n1791_010:0502a02": "起於分別。當知一切境界自無分別想故，即",
    "T39n1791_010:0502a03": "自非長非短、非好非惡，乃至非有非無，離一",
    "T39n1791_010:0502a04": "切相。如是觀察，一切法唯心想生。若使離心，",
    "T39n1791_010:0502a05": "則無一法一相而能自見有差別也。真如實",
    "T39n1791_010:0502a06": "觀者，思唯心性無生無滅，不住見聞覺知，永",
    "T39n1791_010:0502a07": "離一切分別之想。」故云「真如及唯識，是眾聖",
    "T39n1791_010:0502a08": "所行。」如上理行雙修，方名觀法。故永嘉云「渡",
    "T39n1791_010:0502a09": "海先須上船，非船無以能渡；修心必須入觀，",
    "T39n1791_010:0502a10": "非觀無以明心。心尚未明，相應何日？」若不修",
    "T39n1791_010:0502a11": "習得菩提者，猫兔等類亦應證得。",
    "T39n1791_010:0502a12": "「此有言非有，彼非解我法至滅道皆悉具。」此",
    "T39n1791_010:0502a13": "四諦義，天台約《涅槃經．聖行品》開成四種四",
    "T39n1791_010:0502a14": "諦：謂生滅、無生滅、無量、無作。生滅者，苦、",
    "T39n1791_010:0502a15": "集是世間因果，滅、道是出世因果。謂逼迫名",
    "T39n1791_010:0502a16": "苦，則三相遷移《集論》云「諸有情生及生所依處，俱名苦諦。」增長名集，",
    "T39n1791_010:0502a17": "則四心流動《集論》云「一切煩惱及煩惱增上所造諸業，俱名集諦。」；除患名道，",
    "T39n1791_010:0502a18": "則對治易奪；寂靜名滅，則滅有還無。即令眾",
    "T39n1791_010:0502a19": "生知苦斷集，欣滅修道。雖世出世皆是變異，",
    "T39n1791_010:0502a20": "故名生滅四諦也諦有二義：一謂諦實、二謂審諦。若達四諦從",
    "T39n1791_010:0502a21": "緣生故空，即超筌悟旨而成智慧。謂解苦無",
    "T39n1791_010:0502a22": "苦，名苦聖諦；解集無和合，名集聖諦；解滅",
    "T39n1791_010:0502a23": "無滅，名滅聖諦；解道無道，名道聖諦，故名無",
    "T39n1791_010:0502a24": "生四諦也。《大涅槃經》云「苦有無量相，非諸",
    "T39n1791_010:0502a25": "聲聞、緣覺所知；集、滅、道等亦復如是。」即無量",
    "T39n1791_010:0502a26": "四諦也。若了陰入皆如，無苦可捨；無明煩",
    "T39n1791_010:0502a27": "惱即是菩提，無集可斷；生死即涅槃，無滅可",
    "T39n1791_010:0502a28": "證；邊邪皆中正，無道可修。無苦、無集，故無世",
    "T39n1791_010:0502a29": "間；無滅、無道，故無出世間。一切諸法皆是實",
    "T39n1791_010:0502b01": "相，實相外更無別法，即無作四諦也。故《玄義》",
    "T39n1791_010:0502b02": "云「以迷理故，菩提成煩惱，名集諦；涅槃成生",
    "T39n1791_010:0502b03": "死，名苦諦；以能解故，煩惱即菩提，名道諦；生",
    "T39n1791_010:0502b04": "死即涅槃，名滅諦。即事而中，無思無念，無誰",
    "T39n1791_010:0502b05": "造作，故名無作。」亦名一實諦。所以八千聲聞",
    "T39n1791_010:0502b06": "法華會上，見如來性如秋收冬藏，更無所作，",
    "T39n1791_010:0502b07": "以達本故，法爾如斯。若未親證之人，不可安",
    "T39n1791_010:0502b08": "然拱手傚無作無修，直須水到渠成，自然任",
    "T39n1791_010:0502b09": "運。以是四諦堅對諸土，有增有減。同居有",
    "T39n1791_010:0502b10": "四、方便則三、實報則二、寂光唯一。又總說名",
    "T39n1791_010:0502b11": "四諦，別說名十二因緣：苦是識、名色、六入、",
    "T39n1791_010:0502b12": "觸、受、生、死等七支；集是無明、行、愛、取、有等",
    "T39n1791_010:0502b13": "五支；道是對治因緣方便；滅是無明滅、行滅，",
    "T39n1791_010:0502b14": "乃至老、死滅。故《涅槃經》開四四諦，亦開四十",
    "T39n1791_010:0502b15": "二因緣。下智觀之，得聲聞菩提；中智觀之，得",
    "T39n1791_010:0502b16": "緣覺菩提；上智觀之，得菩薩菩提；上上智觀",
    "T39n1791_010:0502b17": "之，得諸佛菩提。故《中論》云「因緣所生法」，即是",
    "T39n1791_010:0502b18": "生滅；「我說即是空」，是無生滅；「亦名為假名」，是",
    "T39n1791_010:0502b19": "無量；「亦名中道義」，是無作。又謂「因緣即集，所",
    "T39n1791_010:0502b20": "生即苦，滅集方便是道，苦集盡是滅。」問：法",
    "T39n1791_010:0502b21": "性尚非一法，云何以一二三四推之？答：法性",
    "T39n1791_010:0502b22": "是所迷，苦、集是能迷；能迷有輕重，所迷有即",
    "T39n1791_010:0502b23": "離。約界內外分別，即有四種苦集；約根性證",
    "T39n1791_010:0502b24": "理，即有一二三四不同。若界內鈍人迷真重，",
    "T39n1791_010:0502b25": "苦集亦重；利人迷真輕，苦集亦輕。界外利鈍",
    "T39n1791_010:0502b26": "輕重亦爾。法性是所解，滅道是能解；所解有",
    "T39n1791_010:0502b27": "即離，能解有巧拙。界內鈍人所解離，能解則",
    "T39n1791_010:0502b28": "拙；利人所解即，能解亦巧。界外利鈍即離，巧",
    "T39n1791_010:0502b29": "拙亦如是。問：集既有四，苦果何二？答：惑隨",
    "T39n1791_010:0502c01": "於解，集則有四；解隨於惑，但感二死。例如小",
    "T39n1791_010:0502c02": "乘惑隨於解，則有見諦、思惟。若解隨於惑，但",
    "T39n1791_010:0502c03": "是一分段生死爾。問：苦、集可是因緣所生法，",
    "T39n1791_010:0502c04": "滅、道何故爾？答：苦、集是所破，滅、道是能破；能",
    "T39n1791_010:0502c05": "破從所破得名，俱是因緣生法。故《大涅槃》云",
    "T39n1791_010:0502c06": "「因滅無明即得熾然三菩提燈。」亦是因緣也。",
    "T39n1791_010:0502c07": "問：法性是所迷，何故二？何故四？答：法性隨",
    "T39n1791_010:0502c08": "權實，是故二；法性隨根緣，是故四。若達此旨，",
    "T39n1791_010:0502c09": "見相、聞法等例作四種料簡，即無差濫。是知",
    "T39n1791_010:0502c10": "一心四諦，橫該竪徹；理無不窮，法無不備",
    "T39n1791_010:0502c11": "也。",
    "T39n1791_010:0502c12": "「凡夫妄分別，取三自性故至斷除悉清淨。」「見",
    "T39n1791_010:0502c13": "修諸煩惱」者，即見道所斷分別煩惱，及修道",
    "T39n1791_010:0502c14": "所斷俱生煩惱也。通三乘說者，略有十種：一",
    "T39n1791_010:0502c15": "貪、二瞋、三癡亦云無明、四慢、五疑、六身見、七邊",
    "T39n1791_010:0502c16": "見、七邪見、九見取、十戒禁取。如是總別十使",
    "T39n1791_010:0502c17": "煩惱中，疑及邪見二取四種，唯分別起，即見",
    "T39n1791_010:0502c18": "所斷煩惱；餘貪等六，通分別、俱生；兼二所斷，",
    "T39n1791_010:0502c19": "謂見所斷及修所斷也。八識之中，前五識",
    "T39n1791_010:0502c20": "得起初三，亦通分別及俱生。由用意識中，邪",
    "T39n1791_010:0502c21": "師、邪教及邪思惟三因引故，得有分別起",
    "T39n1791_010:0502c22": "也。第六意識總具十種，四唯分別，六通分別、",
    "T39n1791_010:0502c23": "俱生。第七末那唯四俱生，謂我癡、我見、我慢、",
    "T39n1791_010:0502c24": "我愛，此識有覆無記性故。其第八識十總不",
    "T39n1791_010:0502c25": "起唯含彼種，唯此無覆、無記性故。分別、俱生皆通",
    "T39n1791_010:0502c26": "三界，唯瞋一種只欲界有。上色、無色二界煩",
    "T39n1791_010:0502c27": "惱，皆是有覆無記性攝。欲界四諦下各有十",
    "T39n1791_010:0502c28": "使，即為四十。上二界皆除瞋諦別各有九，即",
    "T39n1791_010:0502c29": "有七十二，并欲界合有一百一十二。其俱生者，",
    "T39n1791_010:0503a01": "欲界具六，上二界除瞋，各唯有五，合成十六，",
    "T39n1791_010:0503a02": "通前分別，總有一百二十八煩惱。若二乘",
    "T39n1791_010:0503a03": "機，以八忍八智斷三界四諦分別煩惱，得預",
    "T39n1791_010:0503a04": "流果，次修九無間道、九解脫道，斷三界俱生",
    "T39n1791_010:0503a05": "煩惱，得餘三果。其所知障諸趣寂者，入無餘",
    "T39n1791_010:0503a06": "時斷，其餘一切有斷不斷，不同愚法。以彼唯",
    "T39n1791_010:0503a07": "斷煩惱障故回心二乘得同回心菩薩，分斷所知障不同愚法二乘，唯斷煩惱障，直",
    "T39n1791_010:0503a08": "進菩薩二障俱斷，煩惱障中不同二乘約界",
    "T39n1791_010:0503a09": "分位回心菩薩斷煩惱障，或類二乘。但於二障分別起者，地前",
    "T39n1791_010:0503a10": "伏現行，初地真見道時，一剎那中頓斷彼種。",
    "T39n1791_010:0503a11": "其俱生中煩惱，初地已去自在能斷，留種故",
    "T39n1791_010:0503a12": "不斷。何以故？潤生攝化故、不墮二乘故、為斷",
    "T39n1791_010:0503a13": "所知障故、為得大菩提故。彼第七識煩惱，性",
    "T39n1791_010:0503a14": "非潤生，故非所留。行相細故，七地已還有時",
    "T39n1791_010:0503a15": "暫現，以觀智有間故。是故當知煩惱障種至",
    "T39n1791_010:0503a16": "金剛位；其所知障行相細故，正障菩薩道故，",
    "T39n1791_010:0503a17": "於地地分斷，要至佛地方盡無餘。由此即說",
    "T39n1791_010:0503a18": "二障修惑俱至佛地。故《對法論》云「又諸菩薩",
    "T39n1791_010:0503a19": "十地位中，唯修所知障對治道，非斷煩惱障。",
    "T39n1791_010:0503a20": "得菩提時，頓斷煩惱及所知障。」若約實教，",
    "T39n1791_010:0503a21": "諸聲聞人於煩惱障但能折伏，何況能斷所",
    "T39n1791_010:0503a22": "知障。其菩薩人於二障中，不分俱生及分別，",
    "T39n1791_010:0503a23": "但有正使及習氣，地前伏使現、初地斷使種、",
    "T39n1791_010:0503a24": "地上除習氣、佛地究竟淨。此中習氣，從斷正",
    "T39n1791_010:0503a25": "使種子無間，方有餘殘習氣。若約六七八識",
    "T39n1791_010:0503a26": "與二障合辨者，有義八識中唯習氣，末那中",
    "T39n1791_010:0503a27": "唯種子，六識唯現行；或云六七八識，皆通習",
    "T39n1791_010:0503a28": "氣、種子、現行。然此二障俱能障智，通名無明，",
    "T39n1791_010:0503a29": "以是本末二無明故。如《起信論》「依本末相依門",
    "T39n1791_010:0503b01": "以明二障，以無明所起六染心，為煩惱礙即四",
    "T39n1791_010:0503b02": "住地煩惱，能起染心之無明根本，名為智礙無名住地。」其煩",
    "T39n1791_010:0503b03": "惱礙亦名枝末無明亦名所知障也。何以故？以能染境",
    "T39n1791_010:0503b04": "義邊，名為煩惱；以能障智義邊，亦名無明。故",
    "T39n1791_010:0503b05": "《瑜伽論》云「無明有二，若貪等俱者，名相應無",
    "T39n1791_010:0503b06": "明枝末；非貪等俱者，名獨行無明根本，以是主故。」",
    "T39n1791_010:0503b07": "《唯識》又云「不共無明有二：一恒行不共，唯末",
    "T39n1791_010:0503b08": "那有枝末；二獨行不共，末那所無根本。」是故天",
    "T39n1791_010:0503b09": "台以體真止從假入空觀與空慧相應，即能",
    "T39n1791_010:0503b10": "破見思惑四住煩惱，成慧眼一切智，智能得體，得",
    "T39n1791_010:0503b11": "真體也。以方便隨緣止從空入假觀，分別藥",
    "T39n1791_010:0503b12": "病種種法門，即破無知惑枝末無明，成法眼道種",
    "T39n1791_010:0503b13": "智，智能得體，得俗體也。以離二邊分別止及",
    "T39n1791_010:0503b14": "上二觀為方便，得入中道觀，破根本無明，成",
    "T39n1791_010:0503b15": "佛眼一切種智，智能得體，得中道第一義體",
    "T39n1791_010:0503b16": "也，猶名巧度次第義爾。若約一心圓頓止觀",
    "T39n1791_010:0503b17": "者，謂法性寂然曰止，寂而常照名觀，以止緣",
    "T39n1791_010:0503b18": "於諦，則一諦而三諦；以諦繫於止，則一止而",
    "T39n1791_010:0503b19": "三止。譬如三相在一念心，雖一念心而有三",
    "T39n1791_010:0503b20": "相。止諦亦如是。所止之法雖一而三，能止之",
    "T39n1791_010:0503b21": "心雖三而一。以觀觀於境，則一境而三境；以",
    "T39n1791_010:0503b22": "境發於觀，則一觀而三觀。如摩醯首羅面上",
    "T39n1791_010:0503b23": "三目，雖有三目而是一面。觀境亦如是，觀三",
    "T39n1791_010:0503b24": "即一、發一即三，不可思議，非世出世、不權不",
    "T39n1791_010:0503b25": "實、不優不劣、不前不後、不並不別、不大不小。",
    "T39n1791_010:0503b26": "故《中論》云「因緣所生法，即空即假即中也。」",
    "T39n1791_010:0503b27": "故知破一切惑莫若空，無假無中而不空；建",
    "T39n1791_010:0503b28": "立一切法莫若假，無空無中而不假；究竟一",
    "T39n1791_010:0503b29": "切性莫若中，無假無空而不中。是皆對治眾",
    "T39n1791_010:0503c01": "生心病無明煩惱，方便如此建立，於賢首宗",
    "T39n1791_010:0503c02": "猶屬終教義。如上所破無明煩惱，在《圓覺經》",
    "T39n1791_010:0503c03": "亦名理事二障也。若約頓教，惑性、智性皆",
    "T39n1791_010:0503c04": "本淨故，故不可說斷與不斷。設謂有惑可斷，",
    "T39n1791_010:0503c05": "亦不依地位漸斷。如《起信》云「若離妄念則無",
    "T39n1791_010:0503c06": "一切境界之相是也。」圓教更不分使、習、種、現，",
    "T39n1791_010:0503c07": "謂一切煩惱不可說其體性，則全妄全真，唯",
    "T39n1791_010:0503c08": "是無盡重重法界，諸佛心中眾生，眾生心中",
    "T39n1791_010:0503c09": "諸佛，互相涉入，是故一障一切障，一斷一切",
    "T39n1791_010:0503c10": "斷。然修觀行者，須達能斷無性、所斷本空，",
    "T39n1791_010:0503c11": "無斷之斷方為正斷。若執定有者，則墮於常，",
    "T39n1791_010:0503c12": "不可斷故；若執定無，即墮於斷，失聖智故。故",
    "T39n1791_010:0503c13": "先德云：「佛本是而勤修，惑元無而須斷。」",
    "T39n1791_010:0503c14": "「本性清淨心，眾生所迷惑至智者不應說。」謂",
    "T39n1791_010:0503c15": "依如來能詮聖教、所詮正理，如實修行、斷惑",
    "T39n1791_010:0503c16": "證真，則無有虛棄；捨此欲滅煩惱，皆為魔說。",
    "T39n1791_010:0503c17": "故賢首師以佛聖教正理，發明宗趣等，巧",
    "T39n1791_010:0503c18": "被機宜，各分為五見《華嚴教章》及《起信論疏》。且聖教五者：一",
    "T39n1791_010:0503c19": "小乘教，以隨機故、隨他語故，而說諸法一向",
    "T39n1791_010:0503c20": "差別，以其簡邪正、辨凡聖、分欣厭、明因果。",
    "T39n1791_010:0503c21": "然所說理，但顯人空未明法空，唯依六識、三",
    "T39n1791_010:0503c22": "毒建立染淨根本，未盡法源，故多諍論。二大",
    "T39n1791_010:0503c23": "乘始教，亦名分教，謂定性二乘、無性闡提俱",
    "T39n1791_010:0503c24": "不成佛。此既未盡大乘法理，故立為初，有不",
    "T39n1791_010:0503c25": "成佛故名為分，廣說法相，少說法性。所說法",
    "T39n1791_010:0503c26": "性即法相數，決擇分明故少諍論。三終教，亦",
    "T39n1791_010:0503c27": "名實教，說如來藏隨緣成阿賴耶識，緣起無",
    "T39n1791_010:0503c28": "性一切皆如，定性、無性悉當成佛，方盡大乘",
    "T39n1791_010:0503c29": "至極之說，故立為終，以稱實理故名為實。少",
    "T39n1791_010:0504a01": "說法相，多說法性，所說法相亦會歸性，故無",
    "T39n1791_010:0504a02": "諍論。以上二教，並依地位漸次修成，總名為",
    "T39n1791_010:0504a03": "漸。然此一門與前後別。但教有始、終、頓、漸之",
    "T39n1791_010:0504a04": "殊，法非優、劣、淺、深之異。四頓教，但一念不生",
    "T39n1791_010:0504a05": "即名為佛，不依地位、漸次而說，故名為頓。總",
    "T39n1791_010:0504a06": "不論事相，唯辨真性。一切所有唯是妄想，一切",
    "T39n1791_010:0504a07": "法界唯是絕言，五法、三自性皆空，八識、二無",
    "T39n1791_010:0504a08": "我俱遣，訶教勸離、毀相泯心，生心即妄、不生",
    "T39n1791_010:0504a09": "即佛。五一乘圓教，明一位即一切位、一切位",
    "T39n1791_010:0504a10": "即一位，是故十信滿心，即攝五位成正覺等。",
    "T39n1791_010:0504a11": "主伴具足，故名圓教。所說唯是無盡法界，性",
    "T39n1791_010:0504a12": "海圓融、緣起無礙，如帝網珠重重無盡若於五中顯此",
    "T39n1791_010:0504a13": "經者，正唯頓教亦兼於終。然教章獨於圓教中而云一乘，",
    "T39n1791_010:0504a14": "有二：一同教一乘，同頓同實故；二別教一乘，",
    "T39n1791_010:0504a15": "唯圓融具德故。謂別教則逈異諸教，同教即",
    "T39n1791_010:0504a16": "普攝諸教。前後諸師所判教義，莫善於此。但",
    "T39n1791_010:0504a17": "未明諸乘五教，亦各有同別、共不共故，故今",
    "T39n1791_010:0504a18": "續之以成其說。一小乘教者，以共人天乘為",
    "T39n1791_010:0504a19": "同教，以唯顯四諦、四果為不共別教，故《品足",
    "T39n1791_010:0504a20": "論》六云「有共異生法、不共異生法。云何為共？",
    "T39n1791_010:0504a21": "謂有定及有生。此復云何？謂如是定、如是生，",
    "T39n1791_010:0504a22": "異生、聖者皆容得有。云何不共？謂四通行、四",
    "T39n1791_010:0504a23": "無疑解、四沙門果」等。二大乘始教者，以共二",
    "T39n1791_010:0504a24": "乘迴心教為同，以不共二乘直進教為別，此",
    "T39n1791_010:0504a25": "如《智論》有共不共般若教章、明迴心、直進二教",
    "T39n1791_010:0504a26": "是也。三大乘終教者，以共前三乘為同。《法華",
    "T39n1791_010:0504a27": "經》云「於一佛乘分別說三，汝等所行皆菩薩",
    "T39n1791_010:0504a28": "道」，以不共三乘唯一乘為別。《法華經》云「十方",
    "T39n1791_010:0504a29": "佛土中，唯有一乘法，無二亦無三。唯此一事",
    "T39n1791_010:0504b01": "實，餘二則非真。」是知《法華》、《涅槃》皆對權小以",
    "T39n1791_010:0504b02": "顯一乘。四大乘頓教，以共始終小乘為同，以",
    "T39n1791_010:0504b03": "不共前三唯頓為別。如《圓覺經》云「此經名為",
    "T39n1791_010:0504b04": "頓教大乘，頓機眾生從此開悟。」謂約別教直",
    "T39n1791_010:0504b05": "進機也。又云「亦攝漸修一切群品。」此約同教",
    "T39n1791_010:0504b06": "迴心機也。五一乘圓教者，如上所別教章文",
    "T39n1791_010:0504b07": "是也。此五教中，若以大小為對，則初一為",
    "T39n1791_010:0504b08": "小，後四為大；若約權實為對，前二為權，後三",
    "T39n1791_010:0504b09": "為實；若以頓漸為對，前三皆漸，後二為頓；若",
    "T39n1791_010:0504b10": "以偏圓為對，前四皆偏，後一為圓。而前前不",
    "T39n1791_010:0504b11": "攝後後、後後必收前前，此約同教說也；若",
    "T39n1791_010:0504b12": "約別教，則後後皆破前前。故《華嚴經》云「法性",
    "T39n1791_010:0504b13": "真常離心念，二乘於此亦能得，不以此故為",
    "T39n1791_010:0504b14": "世尊，但以甚深無礙智此圓教破頓義。」此經云「初地即",
    "T39n1791_010:0504b15": "為八，乃至無相有何次頓破終漸。」《法華經》云「無",
    "T39n1791_010:0504b16": "二亦無三終破始教。」《梵網經》呵二乘為邪見權破愚法，皆",
    "T39n1791_010:0504b17": "但除其病，不除其法。然同教中雖同前前，",
    "T39n1791_010:0504b18": "而中間三教亦得分同於後。如《圓覺經》有圓",
    "T39n1791_010:0504b19": "教法界三觀，《攝論》等有實教行相。然有其所",
    "T39n1791_010:0504b20": "同，無其所別；有其義而無其教。唯成當教中",
    "T39n1791_010:0504b21": "義。由諸經論有如是同別、共不共等法門，出",
    "T39n1791_010:0504b22": "沒相涉，故方便立五教不同。問：已知五教",
    "T39n1791_010:0504b23": "各有同別，貫於群詮，由是以明一代時教更",
    "T39n1791_010:0504b24": "無餘蘊。云何一心約就諸教，而有如是差別",
    "T39n1791_010:0504b25": "義耶？答：此有二義，故作是說。一約法通收，謂",
    "T39n1791_010:0504b26": "由此甚深緣起一心具五義門，是故聖人隨",
    "T39n1791_010:0504b27": "以一門攝化眾生。一攝義從名門，如小乘教",
    "T39n1791_010:0504b28": "說；二攝理從事門，如始教說；三理事無礙門，",
    "T39n1791_010:0504b29": "如終教說；四事盡理顯門，如頓教說；五性海",
    "T39n1791_010:0504c01": "具德門，如圓教說。是則不動本而常末、不壞",
    "T39n1791_010:0504c02": "末而常本。五義相融，唯一心也。二約機得法",
    "T39n1791_010:0504c03": "分齊機器不同，謂或有得名而不得義，如小乘教；",
    "T39n1791_010:0504c04": "或有得名得一分義，如始教；或有得名得具",
    "T39n1791_010:0504c05": "分義，如終教；或有得義而不存名，如頓教；或",
    "T39n1791_010:0504c06": "有名義俱無盡，如圓教。是知聖教萬差，要唯",
    "T39n1791_010:0504c07": "此五，初則歷然不濫，後迺全體相收。一味融",
    "T39n1791_010:0504c08": "通、群疑屏息，總是如來一大善巧，攝生方便",
    "T39n1791_010:0504c09": "也。餘諸義門，廣如彼說。",
    "T39n1791_010:0504c10": "「先應決了我，及分析諸取至第五不可說。」言",
    "T39n1791_010:0504c11": "「三世及非世，第五不可說」者，謂天竺犢子部，",
    "T39n1791_010:0504c12": "以我法俱有而為宗趣，立五法藏，謂三世為",
    "T39n1791_010:0504c13": "三，無為為四即是非世，第五不可說藏，我在其中，",
    "T39n1791_010:0504c14": "以不可說為有為及無為也。故此一部，諸部",
    "T39n1791_010:0504c15": "共推不受，呼為附佛法外道也。",
    "T39n1791_010:0504c16": "「諸佛之所知，諸行取所住至勿更餘分別。」此",
    "T39n1791_010:0504c17": "最後一頌，謂約義付屬流通。教，迹也，即心能",
    "T39n1791_010:0504c18": "詮也；理，本也，即心所詮也。非本無以垂迹，非",
    "T39n1791_010:0504c19": "迹無以顯本；若能尋迹得本，自然絕迹歸宗，",
    "T39n1791_010:0504c20": "故云「教由理故成，理由教故顯」也。此教者，摩",
    "T39n1791_010:0504c21": "訶衍中真實了義教也；此理者，謂緣起一心",
    "T39n1791_010:0504c22": "甚深至理也。是故結勸四輩弟子，信、解、修、行，",
    "T39n1791_010:0504c23": "如實證入，不斷如來種性。故云「當依此教理，",
    "T39n1791_010:0504c24": "勿更餘分別。」",
    "T39n1791_010:0504c25": "注大乘入楞伽經卷第十終",
    "T39n1791_010:0504c27": "　　　丐緣鏤板沙門　逈瑋　重校勘"
}