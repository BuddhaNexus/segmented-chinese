{
    "T85n2871_003:1349a21": "大通方廣懺悔滅罪莊嚴成佛",
    "T85n2871_003:1349a22": "經卷下",
    "T85n2871_003:1349a24": "爾時。釋迦牟尼佛因信相菩薩。為一切眾生",
    "T85n2871_003:1349a25": "及自己身。問諸佛名。佛說十方三世諸佛十",
    "T85n2871_003:1349a26": "二部經大菩薩僧已。復欲大師子吼。師子吼",
    "T85n2871_003:1349a27": "者。名決定說。決定說者。明知如來。常住不滅。",
    "T85n2871_003:1349a28": "并說眾生。盡有佛性。諸魔怖畏。外道歸伏故。是",
    "T85n2871_003:1349a29": "名師子吼。如是顯說已。舌遍覆三千大千世",
    "T85n2871_003:1349b01": "界。一切世界。六種震動。六種震動者。東涌西",
    "T85n2871_003:1349b02": "沒。西涌東沒。南涌北沒。北涌南沒。中涌邊沒。",
    "T85n2871_003:1349b03": "邊涌中沒。是名六種震動。復從舌根放大",
    "T85n2871_003:1349b04": "光明。大光普照。大光普照者。轉無常以為常。",
    "T85n2871_003:1349b05": "轉不淨以為淨。轉苦以為樂。轉無明以為明。",
    "T85n2871_003:1349b06": "爾時。佛光所照之處。山林國土。江河大海。鐵",
    "T85n2871_003:1349b07": "圍山川。一切地獄。高下平正。皆悉清淨。無諸",
    "T85n2871_003:1349b08": "穢惡。猶如東方清淨莊嚴滿月世界。",
    "T85n2871_003:1349b09": "爾時。釋迦分身諸佛。從空化下。猶如雨華。從",
    "T85n2871_003:1349b10": "地化出。猶如涌雲。遍滿虛空。間無空處。是時",
    "T85n2871_003:1349b11": "化佛。異口同音。皆言如來。常性不滅。說諸眾",
    "T85n2871_003:1349b12": "生。皆有佛性。說一切法。皆歸於空。萬行因果。",
    "T85n2871_003:1349b13": "皆歸一乘。眾生見之。說是語已。忽然不現。唯",
    "T85n2871_003:1349b14": "見釋迦。在本坐上。當於爾時。一切大眾。皆見",
    "T85n2871_003:1349b15": "化佛。所以見者。皆是釋迦。威神之力。釋迦",
    "T85n2871_003:1349b16": "慈父。現此神通威德力時。是時眾中。四十恒",
    "T85n2871_003:1349b17": "河沙菩薩得無生法忍。八萬聲聞發大乘心。",
    "T85n2871_003:1349b18": "十千比丘得阿羅漢道。一萬八千比丘尼得阿",
    "T85n2871_003:1349b19": "那含道。四億優婆塞得斯陀含道。十億優婆",
    "T85n2871_003:1349b20": "夷得須陀洹道。無量天人得法眼淨。自識宿",
    "T85n2871_003:1349b21": "命。知有為法。悉皆無常。",
    "T85n2871_003:1349b22": "爾時眾中。師子吼菩薩摩訶薩。即從坐起。正",
    "T85n2871_003:1349b23": "衣服。頂禮佛足。而白佛言。世尊。如上所說。聞",
    "T85n2871_003:1349b24": "佛名亦滅罪。聞法名亦滅罪。聞僧名亦滅罪。",
    "T85n2871_003:1349b25": "為佛力。為法力。為僧力。如其佛力應求佛。如",
    "T85n2871_003:1349b26": "其法力應求法。如其僧力應求僧。何須求三。",
    "T85n2871_003:1349b27": "如上所說。唯有一乘。眾生見三。佛自說三。何",
    "T85n2871_003:1349b28": "況眾生。佛告師子吼菩薩摩訶薩言。善哉善",
    "T85n2871_003:1349b29": "哉。快問是義。利益眾生。諦聽諦聽。今當為汝。",
    "T85n2871_003:1349c01": "分別解說。非但佛力。非但法力。非但僧力。皆",
    "T85n2871_003:1349c02": "是眾力。佛是眾生歸處父母。菩薩僧者是證",
    "T85n2871_003:1349c03": "明知識。迷子眾生。若有惺悟。自生厭離。念力",
    "T85n2871_003:1349c04": "多故。求出三界煩惱大海。方廣經典為作大",
    "T85n2871_003:1349c05": "船。善男子。佛即是法。法即是僧。僧即無為。",
    "T85n2871_003:1349c06": "無為是空。無為空。有為空。內空外空。大空小",
    "T85n2871_003:1349c07": "空。皆歸一空。更無別空。善男子。汝向所問。應",
    "T85n2871_003:1349c08": "當求一。何須求三。善男子。譬如有人。怖畏虛",
    "T85n2871_003:1349c09": "空。處處遊行。藏護其身。不離虛空。善男子。十",
    "T85n2871_003:1349c10": "方佛說。及我所說。萬善因緣。三寶三乘。不過",
    "T85n2871_003:1349c11": "有一。為初中後善。一切眾生。分別說三。是故",
    "T85n2871_003:1349c12": "名為。一相三寶。師子吼菩薩言。善哉善哉。實",
    "T85n2871_003:1349c13": "如聖教。我以久知。為諸眾生。問如此事。師子",
    "T85n2871_003:1349c14": "吼菩薩摩訶薩復白佛言。世尊。如佛所說。無",
    "T85n2871_003:1349c15": "二無三。是方廣經典諸佛之母。菩薩大道。學",
    "T85n2871_003:1349c16": "者眼目。攝諸邪見。救護失心。閉三惡道。開無",
    "T85n2871_003:1349c17": "上菩提門。進諸聲聞。趣於大乘。我當以大陀",
    "T85n2871_003:1349c18": "羅尼呪。以守護之。淨持戒行。修學是經。亦當",
    "T85n2871_003:1349c19": "護之。或復有人。敬是經典。修行七日。或有惡",
    "T85n2871_003:1349c20": "魔。欲來惱亂。使諸惡魔。不得其便。世尊。我護",
    "T85n2871_003:1349c21": "是經。令得久住。盡菩提性。佛言。善男子。汝護",
    "T85n2871_003:1349c22": "是經。即護三寶。亦護行教者。爾時。師子吼菩",
    "T85n2871_003:1349c23": "薩。即於佛前。而說呪曰。",
    "T85n2871_003:1349c24": "南無佛陀。南無達摩。南無僧伽。阿亶地。陀羅尼。",
    "T85n2871_003:1349c25": "多陀。呵阿伽闍尼。婆毘。薩婆達摩尼。婆毘。伊舍",
    "T85n2871_003:1349c26": "摩陀。毘婆舍那。毘摩羅修鉢離。達摩尼。佉那。婆",
    "T85n2871_003:1349c27": "樓尼叉夜。多摩隸遮隸。睺樓睺樓。師鞞帝。曼哆",
    "T85n2871_003:1349c28": "羅曼哆羅。沙訶。",
    "T85n2871_003:1349c29": "一讀百遍。右遶七匝。如是七日。一日三時。於",
    "T85n2871_003:1350a01": "其七日。勿念餘經。存心方廣。更莫異境。",
    "T85n2871_003:1350a02": "世尊。是陀羅尼呪。八百萬億諸佛所說。我今",
    "T85n2871_003:1350a03": "說之。若有謗此呪者。即為謗此諸佛如來。已",
    "T85n2871_003:1350a04": "謗此呪者。世世與道不成。不出三界。何以故。",
    "T85n2871_003:1350a05": "是呪能令失心者使得本心。是陀羅尼呪。一",
    "T85n2871_003:1350a06": "經於耳。聞以書寫。不食酒肉。齋戒自守。去離",
    "T85n2871_003:1350a07": "論戲。不入憒市。常行大慈。貴於坐禪。是人或",
    "T85n2871_003:1350a08": "從無量劫來。三障重罪。聞此呪已。至心受持。",
    "T85n2871_003:1350a09": "日日讀誦。經念不忘。是人乃至菩提。不墮三",
    "T85n2871_003:1350a10": "塗。佛告師子吼菩薩言。善哉善哉。能護三寶。",
    "T85n2871_003:1350a11": "慈念眾生。令出三有。說如是呪。大作利益。無",
    "T85n2871_003:1350a12": "量學人。開闡導教。斷諸邪見。善男子。一切眾",
    "T85n2871_003:1350a13": "生。聞汝名者。呪音聲者。信敬不毀。是人現世",
    "T85n2871_003:1350a14": "安穩。及其命終。常見諸佛。亦得見我。亦見汝",
    "T85n2871_003:1350a15": "身。并諸菩薩。自知得作佛。決定無有疑。一切",
    "T85n2871_003:1350a16": "見佛性。都由清淨信。萬善成佛道。會捨一切",
    "T85n2871_003:1350a17": "惡。佛言。若有善男子。善女人。能於我滅後。或",
    "T85n2871_003:1350a18": "復一日。或復一夜。或復一時。或復一念。禮拜",
    "T85n2871_003:1350a19": "三世十方諸佛。十二部經。諸大菩薩。心念大",
    "T85n2871_003:1350a20": "乘。思第一義。是人一念。一彈指頃。十惡五逆。",
    "T85n2871_003:1350a21": "及謗方等。一切惡業。悉皆除滅。無有遺餘。若",
    "T85n2871_003:1350a22": "有比丘。比丘尼。若菩薩。若沙彌。若沙彌尼。或",
    "T85n2871_003:1350a23": "失本心。身犯四重。八禁六重。十惡五逆。誹謗方",
    "T85n2871_003:1350a24": "等。今若生信。禮拜如是十方三世諸佛名者。",
    "T85n2871_003:1350a25": "如是惡業。悉得除滅。無有遺餘。作是語已。爾",
    "T85n2871_003:1350a26": "時定光佛時。善見王子與三千人俱。忽然之",
    "T85n2871_003:1350a27": "頃。來至佛所。頂禮佛足。同聲白佛言。世尊。我",
    "T85n2871_003:1350a28": "等或從無量劫來。造作惡業。不可具說。或犯",
    "T85n2871_003:1350a29": "十惡。或犯五逆。及謗方等。或造無量阿僧祇",
    "T85n2871_003:1350b01": "罪。求依如來。十二部經。諸菩薩眾。發露懺悔。",
    "T85n2871_003:1350b02": "唯願聽許。佛言。善哉善哉。怖心難生。善根難",
    "T85n2871_003:1350b03": "發。欲懺十惡。欲懺五逆。乃至一闡提。欲見佛",
    "T85n2871_003:1350b04": "性者。應當如是。隨意說之。爾時三千人。聞佛",
    "T85n2871_003:1350b05": "慈音。正理衣服。合掌作禮。偏袒右肩。右膝著",
    "T85n2871_003:1350b06": "地。作如是言。世尊。我等今者。歸命十方佛。歸",
    "T85n2871_003:1350b07": "命十方法。歸命十方僧。次復歸命稽首東方",
    "T85n2871_003:1350b08": "阿閦佛。亦復歸命南方寶相。稽首西方阿彌",
    "T85n2871_003:1350b09": "陀佛。亦復歸命北方妙勝。稽首上方香積如",
    "T85n2871_003:1350b10": "來。亦復歸命下方億像。稽首東方普賢大士。",
    "T85n2871_003:1350b11": "亦復歸命南方持世。稽首西方觀音大士。亦",
    "T85n2871_003:1350b12": "復歸命北方滿月。稽首上方虛空大士。亦復",
    "T85n2871_003:1350b13": "歸命下方堅德。稽首本師定光如來。亦復歸",
    "T85n2871_003:1350b14": "命未來佛性。稽首他方分身化佛。歸命今者",
    "T85n2871_003:1350b15": "我師釋迦。稽首大士維摩文殊。亦復歸命阿",
    "T85n2871_003:1350b16": "難迦葉。稽首出現四道聖人。亦復歸命有教",
    "T85n2871_003:1350b17": "初心。稽首大藏十二部經方等正典。亦復歸",
    "T85n2871_003:1350b18": "命諸餘經法。稽首八分舍利形像。亦復歸命",
    "T85n2871_003:1350b19": "現有佛事。四方四王。忉利釋梵。三十三天。虛",
    "T85n2871_003:1350b20": "空天上。地上地下。有諸山林樹下。一切神仙。",
    "T85n2871_003:1350b21": "有大神足。有天眼者。有天耳者。願使聞知。皆",
    "T85n2871_003:1350b22": "為證明。願一切眾生。若未懺者。皆得滅罪。作",
    "T85n2871_003:1350b23": "如是言。我等或從無始世界及今惡身。狂惑",
    "T85n2871_003:1350b24": "心亂。無量倒見。煩惱惡業。不可具陳。所作眾罪。",
    "T85n2871_003:1350b25": "不自覺知。惡心熾盛。不見後世。但見現在。樂",
    "T85n2871_003:1350b26": "習煩惱。遠離善根。惡業障隔。近惡知識。於比",
    "T85n2871_003:1350b27": "丘邊作非法。比丘尼邊作非法。於父母邊作",
    "T85n2871_003:1350b28": "非法。或復自在用僧鬘物。於五部僧邊或作",
    "T85n2871_003:1350b29": "是非。或說世間無量惡業。或殺菩提善根眾",
    "T85n2871_003:1350c01": "生。或謗法師。法說非法。非法說法。謂如來無",
    "T85n2871_003:1350c02": "常。正法無常。僧寶無常。不樂慧施。信受邪法。",
    "T85n2871_003:1350c03": "是故今日。無量怖畏。無量慚愧。歸依三寶。諸",
    "T85n2871_003:1350c04": "佛慈悲。方等父母。菩薩知識。聽許我等。發露",
    "T85n2871_003:1350c05": "懺悔。願除無量劫以來生死重罪。願後更莫",
    "T85n2871_003:1350c06": "造。",
    "T85n2871_003:1350c07": "復次世尊。我等或從無量劫來造作五逆。或",
    "T85n2871_003:1350c08": "犯過去未來現在諸佛禁戒。作一闡提行。發",
    "T85n2871_003:1350c09": "麁惡言。誹謗正法。造是重業。未曾改悔。心無",
    "T85n2871_003:1350c10": "慚愧。或犯十惡五逆等罪。自知定犯如是重",
    "T85n2871_003:1350c11": "事。本心初無怖畏慚愧。默受供養。未曾發露。",
    "T85n2871_003:1350c12": "於彼正法。未有護惜建立之心。於其中間。毀",
    "T85n2871_003:1350c13": "呰輕賤。言多過惡。或復說言。無佛法僧。或造",
    "T85n2871_003:1350c14": "如是。十惡五逆。無間重罪。是故今日。無量怖",
    "T85n2871_003:1350c15": "畏。無量慚愧。歸依三寶。諸佛慈悲。方等父母。",
    "T85n2871_003:1350c16": "菩薩知識。聽許我等。發露懺悔。願除無量劫",
    "T85n2871_003:1350c17": "以來生死重罪。願後更莫造。",
    "T85n2871_003:1350c18": "復次世尊。我等或從無量劫來。或四倒見。四",
    "T85n2871_003:1350c19": "重之法。說偷蘭遮。偷蘭遮法。說為四重。犯說",
    "T85n2871_003:1350c20": "非犯。非犯說犯。輕罪說重。重罪說輕。淨見不",
    "T85n2871_003:1350c21": "淨。不淨見淨。或復邪見。讚說世典。不敬佛經。",
    "T85n2871_003:1350c22": "諸惡論義。畜八不淨。真是佛語。以為魔語。真",
    "T85n2871_003:1350c23": "是魔語。以為佛語。或復信受。六師所說。或作",
    "T85n2871_003:1350c24": "是言。如來今日。畢竟涅槃。三寶無常。身心起",
    "T85n2871_003:1350c25": "惑。無量倒見。是故今日。無量怖畏。無量慚愧。",
    "T85n2871_003:1350c26": "歸依三寶。諸佛慈悲。方等父母。菩薩知識。聽",
    "T85n2871_003:1350c27": "許我等。發露懺悔。願除無量劫以來生死重",
    "T85n2871_003:1350c28": "罪。願後更莫造。",
    "T85n2871_003:1350c29": "復次世尊。我等或從無量劫來。及今一形。或",
    "T85n2871_003:1351a01": "犯招提僧物。或犯十方僧物。或犯現前僧物。",
    "T85n2871_003:1351a02": "或犯五部僧物。乃至一比丘物。一切檀越物。",
    "T85n2871_003:1351a03": "或復自稱。我得正法。四禪四果。緣是惡業。不",
    "T85n2871_003:1351a04": "善因緣。或本出家。造作四重。八禁六重。十三",
    "T85n2871_003:1351a05": "僧殘。二不定法。三十捨墮。九十一墮。四懺悔",
    "T85n2871_003:1351a06": "法。眾多學法。七滅諍法。或犯如是。一一諸戒。",
    "T85n2871_003:1351a07": "從突吉羅。復至四重。或復五逆。誹謗正法甚",
    "T85n2871_003:1351a08": "深經典。造一闡提行。覆藏不悔。日夜增長。曾",
    "T85n2871_003:1351a09": "聞佛說。若犯四重。乃至五逆。或謗正法。若不",
    "T85n2871_003:1351a10": "發露。定墮地獄。諸佛菩薩。聲聞緣覺。無能救",
    "T85n2871_003:1351a11": "護。師僧父母。諸天世人。亦不能救。是故今日。",
    "T85n2871_003:1351a12": "無量怖畏。無量慚愧。是故今日。歸依三寶。過",
    "T85n2871_003:1351a13": "去多寶。未來千佛。現在分身諸佛釋迦。諸佛",
    "T85n2871_003:1351a14": "慈悲。方等父母。菩薩知識。聽許我等。發露懺",
    "T85n2871_003:1351a15": "悔。願除無量劫以來。煩惱障。業障。報障。四重",
    "T85n2871_003:1351a16": "無間。十惡重罪。",
    "T85n2871_003:1351a17": "復次世尊。我等今者。為諸眾生。及自己身。十",
    "T85n2871_003:1351a18": "方佛前。今者懺悔。一切眾生。無量劫來。不識",
    "T85n2871_003:1351a19": "諸佛。及父母恩。不解善法。造作眾惡。自恃種",
    "T85n2871_003:1351a20": "性。及諸財寶。盛年放逸。作諸惡業。隨心所作。",
    "T85n2871_003:1351a21": "不見其過。凡夫愚行。無智闇覆。親近惡友。煩",
    "T85n2871_003:1351a22": "惱亂心。五欲因緣。心生忿恚。不知厭足。故作",
    "T85n2871_003:1351a23": "眾惡。親近非聖。因生慳嫉。貧窮因緣。而造諸",
    "T85n2871_003:1351a24": "惡。及以女色。姦諂作惡。繫屬於他。常有怖畏。",
    "T85n2871_003:1351a25": "不得自在。諸結惱熱。貪欲恚癡。嬈動其心。渴",
    "T85n2871_003:1351a26": "愛所逼。造作眾惡。身口意惡。所集三業。是眾",
    "T85n2871_003:1351a27": "罪等。今悉懺悔。或不恭敬。佛法聖僧。如是眾",
    "T85n2871_003:1351a28": "罪。今悉懺悔。或不恭敬。菩薩緣覺。如是眾罪。",
    "T85n2871_003:1351a29": "今悉懺悔。以無智故。誹謗正法。不知恭敬。父",
    "T85n2871_003:1351b01": "母師長。如是眾罪。今悉懺悔。愚惑所覆。憍慢",
    "T85n2871_003:1351b02": "放逸。因貪恚癡。造作諸惡。如是諸罪。今悉懺",
    "T85n2871_003:1351b03": "悔。我今供養。十方諸佛。願諸眾生。令住十地。",
    "T85n2871_003:1351b04": "悉令具足。如來正覺。",
    "T85n2871_003:1351b05": "爾時。佛告善見王子。善哉善哉。大士大士。自",
    "T85n2871_003:1351b06": "能觀身。不善惡業。生大怖畏。發露諸惡。復為",
    "T85n2871_003:1351b07": "眾生。懺悔眾罪。以是名汝。是真大士。自離眾",
    "T85n2871_003:1351b08": "惡。復令眾生。遠離眾惡。是故名汝。是真大士。",
    "T85n2871_003:1351b09": "不自願身。先願眾生。令得正覺。是故名汝。是",
    "T85n2871_003:1351b10": "真大士。是真大士。",
    "T85n2871_003:1351b11": "爾時。善見王子三千人。懺悔以訖。以偈讚佛。",
    "T85n2871_003:1351b12": "　唯佛一人獨第一　　三界父母一切智",
    "T85n2871_003:1351b13": "　於一切等無與等　　稽首世尊希有比",
    "T85n2871_003:1351b14": "　凡人行惠為己利　　求報以財而給施",
    "T85n2871_003:1351b15": "　佛大慈仁無此事　　怨親憎愛以等利",
    "T85n2871_003:1351b16": "　大精進人我歸命　　佛二足中尊最上",
    "T85n2871_003:1351b17": "　智慧眼人能知見　　諸天不解此智慧",
    "T85n2871_003:1351b18": "　過去未來今諸佛　　一切我皆稽首禮",
    "T85n2871_003:1351b19": "　如是我今歸命佛　　亦如恭敬二世尊",
    "T85n2871_003:1351b20": "爾時。十方諸佛。即為善見王子及三千人。而說",
    "T85n2871_003:1351b21": "偈教。",
    "T85n2871_003:1351b22": "　若欲求佛道　　常隨多聞人　　如事善師想",
    "T85n2871_003:1351b23": "　成佛亦不久　　若持戒清淨　　是名實比丘",
    "T85n2871_003:1351b24": "　若有能觀空　　是名得三昧　　若有能精進",
    "T85n2871_003:1351b25": "　是名行道人　　若有得涅槃　　是名為實樂",
    "T85n2871_003:1351b26": "　持戒大沙門　　大戒清淨尼　　半月常布薩",
    "T85n2871_003:1351b27": "　結淨行乞食　　身被僧伽梨　　衣鉢行隨身",
    "T85n2871_003:1351b28": "　諸天皆歡喜　　恭敬合掌禮　　我使諸天人",
    "T85n2871_003:1351b29": "　以為作給使　　亦如諸小天　　奉事天帝釋",
    "T85n2871_003:1351c01": "　今日得現報　　未來不可量　　出家持禁戒",
    "T85n2871_003:1351c02": "　是名報佛恩　　復次善見王　　除我及菩薩",
    "T85n2871_003:1351c03": "　世間一切人　　心生清淨信　　了知十方佛",
    "T85n2871_003:1351c04": "　常住不涅槃　　法僧亦復然　　如是諸人等",
    "T85n2871_003:1351c05": "　是名報佛恩",
    "T85n2871_003:1351c06": "　復次善見王　　世間一切人　　心無分別相",
    "T85n2871_003:1351c07": "　了知一乘道　　過去並未來　　十方及現在",
    "T85n2871_003:1351c08": "　唯有一佛乘　　無二亦無三　　若能發是意",
    "T85n2871_003:1351c09": "　心無分別相　　如是諸人等　　是名報佛恩",
    "T85n2871_003:1351c10": "　復次善見王　　若能有一人　　於我滅度後",
    "T85n2871_003:1351c11": "　心常生信解　　皆言諸眾生　　悉有如來性",
    "T85n2871_003:1351c12": "　如是諸人等　　亦名報佛恩　　若修一念善",
    "T85n2871_003:1351c13": "　不求天果報　　直向無上道　　亦名報佛恩",
    "T85n2871_003:1351c14": "　復次善見王　　於我滅度後　　若能有一人",
    "T85n2871_003:1351c15": "　須臾讀是經　　敬重佛法僧　　孝順供養師",
    "T85n2871_003:1351c16": "　如是諸人等　　亦名報佛恩　　若人捨一財",
    "T85n2871_003:1351c17": "　欲食及衣服　　普施諸大眾　　亦名報佛恩",
    "T85n2871_003:1351c18": "　復次善見王　　於我末法中　　有能化一人",
    "T85n2871_003:1351c19": "　須臾聽是經　　復勝別供養　　百億菩薩眾",
    "T85n2871_003:1351c20": "　如是大乘經　　諸佛菩薩母　　念佛敬是經",
    "T85n2871_003:1351c21": "　並諸菩薩眾　　等心無彼此　　是名報佛恩",
    "T85n2871_003:1351c22": "　復次善見王　　有能末法中　　若欲報佛恩",
    "T85n2871_003:1351c23": "　一念在禪定　　勝活三千界　　滿中一切人",
    "T85n2871_003:1351c24": "　謗禪壞亂眾　　如殺三千界　　滿中一切人",
    "T85n2871_003:1351c25": "　及諸眾生類　　謗禪壞亂眾　　其罪亦如是",
    "T85n2871_003:1351c26": "　若人見修善　　誹謗不信受　　斷壞三寶種",
    "T85n2871_003:1351c27": "　不名報佛恩",
    "T85n2871_003:1351c28": "爾時。善見王子三千人。蒙佛教已。歡喜頂受。重",
    "T85n2871_003:1351c29": "說偈言。",
    "T85n2871_003:1352a01": "　我等今者　　稽首過去　　未來現在",
    "T85n2871_003:1352a02": "　三世諸佛　　亦復歸命　　釋迦文佛",
    "T85n2871_003:1352a03": "　稽首八萬　　四千法藏　　亦復歸命",
    "T85n2871_003:1352a04": "　諸餘經法　　稽首過去　　維摩文殊",
    "T85n2871_003:1352a05": "　亦復歸命　　多聞大智　　阿難舍利",
    "T85n2871_003:1352a06": "　稽首無學　　五分法身　　亦復歸命",
    "T85n2871_003:1352a07": "　始學初因　　稽首以訖",
    "T85n2871_003:1352a08": "重說偈言。",
    "T85n2871_003:1352a09": "　諸佛說何實　　何者是不實　　實之以不實",
    "T85n2871_003:1352a10": "　二事不可得　　如是真實相　　不戲於諸法",
    "T85n2871_003:1352a11": "　憐愍眾生故　　方便轉法輪　　諸聖所從來",
    "T85n2871_003:1352a12": "　佛示如是來　　實相及所去　　佛亦爾無異",
    "T85n2871_003:1352a13": "　諸聖如實語　　佛亦如實說　　以是故名佛",
    "T85n2871_003:1352a14": "　多陀阿伽度　　忍鎧心堅固　　精進弓力強",
    "T85n2871_003:1352a15": "　智慧箭到利　　破憍慢諸賊　　應受天世人",
    "T85n2871_003:1352a16": "　一切諸供養　　以是故名佛　　以為阿羅呵",
    "T85n2871_003:1352a17": "　正知苦實相　　亦實知苦因　　知苦盡實相",
    "T85n2871_003:1352a18": "　亦知苦盡道　　真正解四諦　　定實不可變",
    "T85n2871_003:1352a19": "　是故十方中　　號三藐三佛　　得微妙三明",
    "T85n2871_003:1352a20": "　清淨行亦具　　是故號世尊　　鞞闍遮羅那",
    "T85n2871_003:1352a21": "　解知一切法　　自得妙道法　　或時方便說",
    "T85n2871_003:1352a22": "　愍念一切故　　滅除老病死　　令到安穩處",
    "T85n2871_003:1352a23": "　以是故名佛　　以為修伽陀　　知世所從來",
    "T85n2871_003:1352a24": "　亦知世盡道　　以是故名佛　　為路迦鞞陀",
    "T85n2871_003:1352a25": "　禪戒智等眼　　無及況出上　　以是故名佛",
    "T85n2871_003:1352a26": "　為阿耨多羅　　大悲度眾生　　軟善教調御",
    "T85n2871_003:1352a27": "　以是故名佛　　富樓沙曇藐　　智慧無煩惱",
    "T85n2871_003:1352a28": "　說最上解脫　　以是故名佛　　提婆魔[少/兔]舍",
    "T85n2871_003:1352a29": "　三世動不動　　盡及不盡法　　道樹下悉知",
    "T85n2871_003:1352b01": "　是故名為佛",
    "T85n2871_003:1352b02": "爾時。十方諸佛入神通三昧。而自舉身。處於",
    "T85n2871_003:1352b03": "空中。異口同音。唱如是言。是善見大士及以",
    "T85n2871_003:1352b04": "三千人。汝等罪性。不在外。不在內。不在中間。",
    "T85n2871_003:1352b05": "心實故善力實。心解故罪性解。空慧故罪性",
    "T85n2871_003:1352b06": "空。信力故福力多。若能如是懺悔者。則為己",
    "T85n2871_003:1352b07": "見我。亦見多寶佛及諸分身者。懺悔滅罪。以",
    "T85n2871_003:1352b08": "常見我今日教化諸菩薩。如是懺悔者。令我",
    "T85n2871_003:1352b09": "及分身。滅度多寶佛。一切皆歡喜。十方現在",
    "T85n2871_003:1352b10": "佛。並過去未來。亦見亦供養。亦令得歡喜。順",
    "T85n2871_003:1352b11": "此大乘經。得入菩提門。",
    "T85n2871_003:1352b12": "佛告諸弟子。有罪欲懺悔。當如善見王。禮是",
    "T85n2871_003:1352b13": "三世佛。十二部尊經。諸大菩薩僧。一一心禮。",
    "T85n2871_003:1352b14": "亦如遭我相。值我相。見我相。見一佛相。二佛相。",
    "T85n2871_003:1352b15": "七佛相。見百佛相。千佛相。萬佛相。亦如見無",
    "T85n2871_003:1352b16": "量佛相。如是一一心禮。是人福德無量。滅除",
    "T85n2871_003:1352b17": "生死重罪。阿僧祇劫中。不墮三惡道。安住於",
    "T85n2871_003:1352b18": "佛道。決定無有疑。是故悔諸罪。至心諦信之。",
    "T85n2871_003:1352b19": "定得滅重罪。",
    "T85n2871_003:1352b20": "爾時。善見王子三千人等。俱發聲言。以偈讚",
    "T85n2871_003:1352b21": "佛。",
    "T85n2871_003:1352b22": "　世尊大慈悲　　釋種大法王　　處眾師子吼",
    "T85n2871_003:1352b23": "　普攝諸眾生　　視眾如一子　　無彼亦無此",
    "T85n2871_003:1352b24": "　以見無上尊　　是故今敬禮",
    "T85n2871_003:1352b25": "爾時。佛告善見王子及以三千人等。若能如",
    "T85n2871_003:1352b26": "是。發露懺悔。不覆藏罪。是真菩薩。汝於來世。",
    "T85n2871_003:1352b27": "必得作佛。復次善男子。於我滅後。有能真心",
    "T85n2871_003:1352b28": "禮是十方諸佛。十二部經。諸菩薩僧者。是名",
    "T85n2871_003:1352b29": "報三寶恩。即滅十惡五逆及謗方等。滅是罪",
    "T85n2871_003:1352c01": "已。應以須陀洹得度者。授與須陀洹果。應以",
    "T85n2871_003:1352c02": "斯陀含得度者。授與斯陀含果。應以阿那含",
    "T85n2871_003:1352c03": "得度者。授與阿那含果。應以阿羅漢得度者。",
    "T85n2871_003:1352c04": "授與阿羅漢果。應以辟支佛得度者。授與辟",
    "T85n2871_003:1352c05": "支佛果。應以菩薩得度者。授與菩薩果。今是",
    "T85n2871_003:1352c06": "經中諸大菩薩摩訶薩。得一生實相。皆由禮",
    "T85n2871_003:1352c07": "是十方三世諸佛。或有菩薩得二生法界。皆",
    "T85n2871_003:1352c08": "由禮是三世諸佛。或有菩薩得畢竟智。皆由",
    "T85n2871_003:1352c09": "禮是三世諸佛。或有菩薩得悟第一義諦。皆",
    "T85n2871_003:1352c10": "由禮是三世諸佛。或有菩薩得首楞嚴三昧。",
    "T85n2871_003:1352c11": "皆由禮是三世諸佛。或有菩薩得虛空三昧。",
    "T85n2871_003:1352c12": "智印三昧。皆由禮是三世諸佛。或有菩薩得",
    "T85n2871_003:1352c13": "不退忍。如法忍如法界忍。皆由禮是三世諸佛。",
    "T85n2871_003:1352c14": "或有菩薩得陀羅尼。大念心無礙智。皆由禮",
    "T85n2871_003:1352c15": "是三世諸佛。或有菩薩得師子吼三昧。金剛",
    "T85n2871_003:1352c16": "三昧。五智印三昧。皆由禮是三世諸佛。或有",
    "T85n2871_003:1352c17": "菩薩得平等三昧。大慈大悲阿耨多羅三藐三",
    "T85n2871_003:1352c18": "菩提佛行。皆由禮是十方無量三世諸佛。爾",
    "T85n2871_003:1352c19": "時。文殊師利法王子菩薩摩訶薩而白佛言。",
    "T85n2871_003:1352c20": "世尊。一切眾生。狂惑心亂。造作惡逆。云何自",
    "T85n2871_003:1352c21": "知。而得滅罪。",
    "T85n2871_003:1352c22": "佛告文殊師利。如上所說。若人聞是方廣經",
    "T85n2871_003:1352c23": "典。及聞十方三世諸佛名。十二部經。諸大菩",
    "T85n2871_003:1352c24": "薩。心生歡喜。無量信敬。書寫受持。讀誦通利。",
    "T85n2871_003:1352c25": "空淨之處。淨治一室。香埿塗地。以好幡蓋。莊",
    "T85n2871_003:1352c26": "嚴其內。先燒好香。然後請佛。不問多少。香水",
    "T85n2871_003:1352c27": "洗浴。著淨衣服。一上廁一洗浴。安置寶坐。久",
    "T85n2871_003:1352c28": "修是經。了知法相。無人我見。請命令上。分別",
    "T85n2871_003:1352c29": "稱揚。燒好妙香。一心除亂。正憶正念。一心念",
    "T85n2871_003:1353a01": "佛。是諸行人。和合為上。若不和合。瞋恚諍訟。",
    "T85n2871_003:1353a02": "不名懺悔。瞋恚俱懷。與道相違。想念大乘。思",
    "T85n2871_003:1353a03": "第一義。七日七夜。不得眠臥。一日三時。讀誦",
    "T85n2871_003:1353a04": "是經。日夜六時。燒香供養。禮拜懺悔。稱是經",
    "T85n2871_003:1353a05": "中諸佛菩薩十二部經。心心不亂。心心不錯。",
    "T85n2871_003:1353a06": "心心不異。心心時進。心心日進。心心生信。心",
    "T85n2871_003:1353a07": "心歡喜。心心相次。心心相續。心心深重。心心",
    "T85n2871_003:1353a08": "不離。心心思罪。心心念佛。心心念法。心心念",
    "T85n2871_003:1353a09": "僧。心心念戒。心心念捨。心心念天。是人如是",
    "T85n2871_003:1353a10": "讀誦。如是禮拜。如是至心。如是懺悔。從初一",
    "T85n2871_003:1353a11": "日。至第六日。復以香埿塗地。復以香水浴身。",
    "T85n2871_003:1353a12": "燒種種妙香。深心供養。以此至心。是人懺悔。",
    "T85n2871_003:1353a13": "震動十方。我於爾時。與無量無邊恒沙諸佛。",
    "T85n2871_003:1353a14": "無量無邊恒沙菩薩。隨其音聲。入其室內。與",
    "T85n2871_003:1353a15": "作證明。如是七日。定得滅罪。所以知者。凡夫",
    "T85n2871_003:1353a16": "之人。未合真諦。當取夢相。若見一夢。即滅一",
    "T85n2871_003:1353a17": "逆。見此五夢。即滅五逆。是人其夜。夢見自身。",
    "T85n2871_003:1353a18": "欲渡大河。上大橋行。當知是人。定得度脫。其",
    "T85n2871_003:1353a19": "人或時。夢見自身。人與洗浴。天雨其身。當知",
    "T85n2871_003:1353a20": "是人。定得清淨。其人或時。夢見自身。入沙門",
    "T85n2871_003:1353a21": "大會之中。入次而坐。當知是人。真佛弟子。其",
    "T85n2871_003:1353a22": "人或時。夢見自身。入塔寺中。見好大像。及見菩",
    "T85n2871_003:1353a23": "薩。當知是人。得正門已。其人或時。夢見自身。",
    "T85n2871_003:1353a24": "自得菓食而食。當知是人。還得果報。",
    "T85n2871_003:1353a25": "佛告文殊師利。若有比丘。比丘尼。菩薩。清信",
    "T85n2871_003:1353a26": "士女。沙彌。沙彌尼。失心錯亂。身犯如是。一一",
    "T85n2871_003:1353a27": "禁戒。如是懺悔。若不滅罪。無有是處。除不至",
    "T85n2871_003:1353a28": "心。",
    "T85n2871_003:1353a29": "文殊師利問佛言。世尊。行此法時。得多人不。",
    "T85n2871_003:1353b01": "佛言。一人以上。二十人以下。行此法時。亦勿",
    "T85n2871_003:1353b02": "曾念諸餘經典。從此悔已。後更莫造。是名悔",
    "T85n2871_003:1353b03": "法。應作是念。我等今者。如死還活。我當持戒。",
    "T85n2871_003:1353b04": "我當精進。我當讀誦大乘方等。是人爾時。應",
    "T85n2871_003:1353b05": "作是念。從今日始。堅持禁戒。願如金剛。是",
    "T85n2871_003:1353b06": "人作是念時。維摩大士。復與無量菩薩。立其",
    "T85n2871_003:1353b07": "人前。為作時證。大德普賢。為作羯磨。大德迦",
    "T85n2871_003:1353b08": "葉。與作依止。佛告文殊。是名滅罪。是名解",
    "T85n2871_003:1353b09": "脫。是名具戒。是名得住。",
    "T85n2871_003:1353b10": "爾時世尊。復告文殊師利菩薩摩訶薩言。若",
    "T85n2871_003:1353b11": "有犯四重八禁。六法十戒。三歸五戒。八禁十善。",
    "T85n2871_003:1353b12": "一一戒律。乃至五逆。及謗方等。除一闡提。若",
    "T85n2871_003:1353b13": "不懺悔。發露諸罪。其人命終。決定必墮。阿鼻",
    "T85n2871_003:1353b14": "地獄。文殊師利白佛言。世尊。云何名為阿鼻",
    "T85n2871_003:1353b15": "地獄。唯願如來。為一切眾生。說其因緣。形狀",
    "T85n2871_003:1353b16": "大小。苦樂受報。劫數多少。",
    "T85n2871_003:1353b17": "佛告文殊。快哉快哉。快問是義。諦聽諦聽。及",
    "T85n2871_003:1353b18": "諸大眾。善思念之。吾當為汝。廣開分別。云何",
    "T85n2871_003:1353b19": "名為。阿鼻地獄。阿者言無。鼻者言間。間無暫",
    "T85n2871_003:1353b20": "樂。故言無間。阿者言無。鼻者言遮。阿者言無。",
    "T85n2871_003:1353b21": "鼻者言救。阿者言無。鼻者言不動。阿者言極",
    "T85n2871_003:1353b22": "熱。鼻者言極惱。阿者言不閑。鼻者言不住。不",
    "T85n2871_003:1353b23": "住不閑故。名阿鼻地獄。阿者言大火。鼻者言",
    "T85n2871_003:1353b24": "極熱。猛火入心故。名阿鼻地獄。",
    "T85n2871_003:1353b25": "佛復告文殊師利菩薩摩訶薩言。善男子。阿",
    "T85n2871_003:1353b26": "鼻地獄。縱廣正等。八萬由旬。七重鐵城上。有七",
    "T85n2871_003:1353b27": "重鐵網。下有十八鬲。周匝七重。是皆刀林。",
    "T85n2871_003:1353b28": "其七重城內。復有劍林。下有十八鬲。其一一",
    "T85n2871_003:1353b29": "鬲。八萬四千重。於其四角。復有四大銅狗。其",
    "T85n2871_003:1353c01": "身長大。四十由旬。眼如電光。牙如劍樹。齒如",
    "T85n2871_003:1353c02": "刀山。舌如鐵鉤。抓如鐵杈。尾如鐵蟒。一",
    "T85n2871_003:1353c03": "切毛孔。皆出猛火。其烟臭惡。世間臭物。無以",
    "T85n2871_003:1353c04": "可比。其獄四門。一一門邊。復有十八獄卒。頭",
    "T85n2871_003:1353c05": "如羅剎頭。口如羅剎口。頭上十八角。手捉鐵",
    "T85n2871_003:1353c06": "叉。七重城內。有無數鐵幢。幢頭火涌。如沸涌",
    "T85n2871_003:1353c07": "泉。其鐵流迸。滿阿鼻城中。阿鼻四門。其一",
    "T85n2871_003:1353c08": "一門上。復有十八銅釜。沸鐵涌出。四門漫流。",
    "T85n2871_003:1353c09": "滿阿鼻城。一一鬲間。復有八萬四千鐵蟒大",
    "T85n2871_003:1353c10": "蛇。吐毒吐火。身滿城中。其蛇哮吼。如天大雷。",
    "T85n2871_003:1353c11": "雨大鐵丸。滿阿鼻城。此城苦事。八萬億千。苦",
    "T85n2871_003:1353c12": "中苦者。惱中惱者。皆集此城。阿鼻地獄。四",
    "T85n2871_003:1353c13": "方有門。一一門外。各有猛火。東西南北。交過",
    "T85n2871_003:1353c14": "通徹。八萬由旬。周匝鐵牆。鐵網彌覆。其地亦",
    "T85n2871_003:1353c15": "鐵。上火徹下。下火徹上。四維上下。周匝一時。",
    "T85n2871_003:1353c16": "苦事俱起。如上所說。四重八禁。犯戒五逆。及",
    "T85n2871_003:1353c17": "謗方等。若不依此經中懺悔。而無慚愧。其人",
    "T85n2871_003:1353c18": "命終。如大壯士。屈申臂頃。落入阿鼻地獄。身",
    "T85n2871_003:1353c19": "滿其中。熱腦急故。口噤不語。唯復張眼合口。",
    "T85n2871_003:1353c20": "合口張眼。此人罪故。萬億刀輪。從空而下。頭",
    "T85n2871_003:1353c21": "入足出。一切苦事。過上所說。百千萬倍。若有",
    "T85n2871_003:1353c22": "具犯四重。受大苦惱。具足五大劫。八禁復倍。",
    "T85n2871_003:1353c23": "五逆復倍。謗方等經復倍。謗三寶。偷僧祇物。",
    "T85n2871_003:1353c24": "污淨行比丘。污比丘尼。謗師害師者。若人姦",
    "T85n2871_003:1353c25": "母。如此人等。復倍加上。除一闡提。永斷善根。",
    "T85n2871_003:1353c26": "不出阿鼻。是等罪人。受苦之時。猛火入心。悶",
    "T85n2871_003:1353c27": "絕而死。獄卒羅剎。以鐵叉打地。喚言活活。應",
    "T85n2871_003:1353c28": "聲即活。一日一夜。萬死萬生。受大苦惱。如上",
    "T85n2871_003:1353c29": "所說。其人從阿鼻地獄出。以破戒因緣。虛",
    "T85n2871_003:1354a01": "食信施。復入諸小十八地獄。所謂寒氷地獄。",
    "T85n2871_003:1354a02": "黑闇地獄。燋熱地獄。刀輪地獄。劍輪地獄。火",
    "T85n2871_003:1354a03": "車地獄。沸屎地獄。濩湯地獄。灰河地獄。劍林",
    "T85n2871_003:1354a04": "地獄。鐵床地獄。銅柱地獄。鐵機地獄。鐵輪地",
    "T85n2871_003:1354a05": "獄。鐵窟地獄。鐵丸地獄。尖石地獄。飲銅地",
    "T85n2871_003:1354a06": "獄。各八百萬歲。然後得出。常生下處。五百",
    "T85n2871_003:1354a07": "世中。不識三寶。值善知識。得發菩提。不值知",
    "T85n2871_003:1354a08": "識。還墮地獄。犯突吉羅罪。若不懺悔。地獄受",
    "T85n2871_003:1354a09": "苦。如四天王日月八百萬歲。波夜提罪復加",
    "T85n2871_003:1354a10": "二倍。僧殘罪復加二倍。是諸罪人。受苦之時。",
    "T85n2871_003:1354a11": "更無餘言。唯得唱言。阿波波。阿吒吒。阿羅羅。",
    "T85n2871_003:1354a12": "阿婆婆。是故有罪。當急懺悔。還歸三寶。復次。",
    "T85n2871_003:1354a13": "文殊師利菩薩摩訶薩。若欲速疾除滅罪者。",
    "T85n2871_003:1354a14": "如是經中。懺悔發露。行道七日。一日一食。思",
    "T85n2871_003:1354a15": "惟正觀。憶念如來成佛時。大人相。覺人相。不",
    "T85n2871_003:1354a16": "動人相。解脫人相。光明人相。滿智慧人相。具",
    "T85n2871_003:1354a17": "足諸波羅密相。首楞嚴等諸三昧海相。菩薩",
    "T85n2871_003:1354a18": "摩訶薩。從勝意慈三昧起入滅意定。從滅意",
    "T85n2871_003:1354a19": "定起還入首楞嚴定。從首楞嚴定起入慧炬",
    "T85n2871_003:1354a20": "三昧。從慧炬三昧起入諸法相三昧。從諸法",
    "T85n2871_003:1354a21": "相三昧起入光明相三昧。從光明相三昧起",
    "T85n2871_003:1354a22": "入師子音聲三昧。從師子音聲三昧起入師",
    "T85n2871_003:1354a23": "子奮迅三昧。從師子奮迅三昧起入海意三",
    "T85n2871_003:1354a24": "昧。從海意三昧起入普智三昧。從普智三",
    "T85n2871_003:1354a25": "昧起入陀羅尼印三昧。從陀羅尼印三昧起",
    "T85n2871_003:1354a26": "入普現色身三昧。從普現色身三昧起入法",
    "T85n2871_003:1354a27": "界性三昧。從法界性三昧起入師子王三昧。",
    "T85n2871_003:1354a28": "從師子王三昧起入滅諸魔相三昧。從滅諸",
    "T85n2871_003:1354a29": "魔相三昧起入空慧三昧。從空慧三昧起入",
    "T85n2871_003:1354b01": "解空相三昧。從解空相三昧起入大空智三",
    "T85n2871_003:1354b02": "昧。從大空智三昧起入遍一切處色身三昧。",
    "T85n2871_003:1354b03": "從遍一切處色身三昧起入觀心相三昧。從",
    "T85n2871_003:1354b04": "觀心相三昧起入菩薩摩訶薩金剛相三昧。",
    "T85n2871_003:1354b05": "從菩薩摩訶薩金剛相三昧起入金剛頂三",
    "T85n2871_003:1354b06": "昧。從金剛頂三昧起入一切海三昧。從一切",
    "T85n2871_003:1354b07": "海三昧起入一切陀羅尼海三昧。從一切陀",
    "T85n2871_003:1354b08": "羅尼海三昧起入一切佛境界海三昧。從一",
    "T85n2871_003:1354b09": "切佛境界海三昧起入一切諸佛解脫解脫知",
    "T85n2871_003:1354b10": "見海三昧。從一切諸佛解脫解脫知見海三",
    "T85n2871_003:1354b11": "昧起然後方入無量無邊諸三昧海門。從諸",
    "T85n2871_003:1354b12": "三昧海門起入寂意滅意三昧。從寂意滅意",
    "T85n2871_003:1354b13": "三昧起入金剛喻定大解脫三昧門。",
    "T85n2871_003:1354b14": "佛告文殊。於我滅後。若有善男子。善女人。生",
    "T85n2871_003:1354b15": "一念信心。若能書寫讀誦一偈。念是相。憶",
    "T85n2871_003:1354b16": "是相。觀是相。信心成就。一念之頃。除却九十",
    "T85n2871_003:1354b17": "億那由他恒河沙等微塵數劫生死重罪。永",
    "T85n2871_003:1354b18": "離闇障。明知如來。常住不滅。爾時世尊。為諸",
    "T85n2871_003:1354b19": "大眾。重說偈言。",
    "T85n2871_003:1354b20": "　力士諸鬼神　　畜生惡象王　　婬女及惡龍",
    "T85n2871_003:1354b21": "　無量諸惡人　　婆藪阿闍世　　提婆殃崛魔",
    "T85n2871_003:1354b22": "　身心起逆罪　　應墮阿鼻獄　　生信禮三世",
    "T85n2871_003:1354b23": "　十方無量佛　　釋迦臨涅槃　　為住無量劫",
    "T85n2871_003:1354b24": "　摩伽陀國人　　悉發菩提心　　皆由恭敬禮",
    "T85n2871_003:1354b25": "　十方三世佛　　阿若憍陳如　　五百聲聞等",
    "T85n2871_003:1354b26": "　來世成佛道　　皆由恭敬禮　　十方三世佛",
    "T85n2871_003:1354b27": "　外道婆羅門　　十仙大梵志　　今得阿羅漢",
    "T85n2871_003:1354b28": "　乃往過去世　　皆由恭敬禮　　十方三世佛",
    "T85n2871_003:1354b29": "　自悟第一義　　十方佛土中　　一切菩薩眾",
    "T85n2871_003:1354c01": "　往生無量壽　　皆由恭敬禮　　十方三世佛",
    "T85n2871_003:1354c02": "　復次善見王　　我昔作國王　　名曰大仙譽",
    "T85n2871_003:1354c03": "　佛日未出時　　供養出家人　　五百婆羅門",
    "T85n2871_003:1354c04": "　飲食及衣服　　房舍及臥具　　悉滿二十年",
    "T85n2871_003:1354c05": "　我時即告言　　師等發菩提　　是諸婆羅門",
    "T85n2871_003:1354c06": "　雖復受供養　　實不信三寶　　師便答我言",
    "T85n2871_003:1354c07": "　世間無菩提　　及以無解脫　　我等聞是語",
    "T85n2871_003:1354c08": "　實護方等經　　斷是婆羅門　　五百人命根",
    "T85n2871_003:1354c09": "　是人命終已　　即墮阿鼻獄　　既墮地獄已",
    "T85n2871_003:1354c10": "　即時發三念　　禮是三世佛　　敬信方等經",
    "T85n2871_003:1354c11": "　大士菩薩僧　　作是三念已　　即時出地獄",
    "T85n2871_003:1354c12": "　往生甘露鼓　　壽命十小劫　　皆由生信心",
    "T85n2871_003:1354c13": "　敬禮十方佛　　是諸波羅門　　初謗墮地獄",
    "T85n2871_003:1354c14": "　後信便得出　　況汝大菩薩　　具足慚愧者",
    "T85n2871_003:1354c15": "　本自實無罪　　為諸眾生故　　懺悔四重禁",
    "T85n2871_003:1354c16": "　及以五無間　　乃至一闡提　　若有凡夫人",
    "T85n2871_003:1354c17": "　身犯如是罪　　若能如是懺　　除滅四重禁",
    "T85n2871_003:1354c18": "　五逆一闡提　　必得成佛道　　唯除不信者",
    "T85n2871_003:1354c19": "　若有信解心　　恭敬禮諸佛　　不成無是處",
    "T85n2871_003:1354c20": "　爾時善見王　　及以三千人　　同聲白佛言",
    "T85n2871_003:1354c21": "　若我等得佛　　願度生死流　　唯願天人尊",
    "T85n2871_003:1354c22": "　為我分別說　　其有受持者　　書寫及讀誦",
    "T85n2871_003:1354c23": "　功德為云何　　佛言善見王　　汝今當善聽",
    "T85n2871_003:1354c24": "　吾為汝說之　　若人以七寶　　供養千世界",
    "T85n2871_003:1354c25": "　施與一切眾　　復能善說法　　化得羅漢果",
    "T85n2871_003:1354c26": "　不如有一人　　聞是諸佛名　　乃至一念信",
    "T85n2871_003:1354c27": "　或復一時禮　　其福復過彼　　何況讀誦書",
    "T85n2871_003:1354c28": "　敬信禮拜者　　功德不可量　　若人能書寫",
    "T85n2871_003:1354c29": "　受持及讀誦　　發心時禮拜　　勝以起塔寺",
    "T85n2871_003:1355a01": "　遍千世界中　　爾時大迦葉　　阿難舍利弗",
    "T85n2871_003:1355a02": "　護塔金剛士　　諸梵及帝釋　　轉輪四天王",
    "T85n2871_003:1355a03": "　頭面禮佛足　　同聲白佛言　　如來去世後",
    "T85n2871_003:1355a04": "　我等當流布　　教化諸眾生　　護念禮拜者",
    "T85n2871_003:1355a05": "　得心常安隱　　或犯破重禁　　五逆謗方等",
    "T85n2871_003:1355a06": "　使得聞佛名　　安住清淨地　　亦如善見王",
    "T85n2871_003:1355a07": "　來世見佛性",
    "T85n2871_003:1355a08": "爾時。釋迦牟尼佛告諸大眾。汝等善聽。我今",
    "T85n2871_003:1355a09": "為汝。說本因緣。我於往昔。過無量劫。於妙",
    "T85n2871_003:1355a10": "光佛所。聞是十方三世佛名。心生歡喜。合掌",
    "T85n2871_003:1355a11": "頂受。在在處處。教化無量無邊眾生。聞是佛",
    "T85n2871_003:1355a12": "名。爾時眾中。唯有三千人。共我法儀。生無量",
    "T85n2871_003:1355a13": "信心。從我禮拜。是諸佛名。今覩現在十方悉",
    "T85n2871_003:1355a14": "皆成正覺。佛告大眾。諸善男子。欲滅四重。無",
    "T85n2871_003:1355a15": "間重罪。謗大方等。一闡提罪。皆由信心。復次",
    "T85n2871_003:1355a16": "善男子。若人不信。輕呰不敬。則為謗此十二",
    "T85n2871_003:1355a17": "部經。及謗金剛色身。及謗大士文殊師利。及",
    "T85n2871_003:1355a18": "以謗此十方諸佛。是人定墮地獄而無虛也。",
    "T85n2871_003:1355a19": "何以故。而不信故。謗正法故。謗上人故。謗一",
    "T85n2871_003:1355a20": "切十方三世佛故。定墮地獄。信是佛名。至心",
    "T85n2871_003:1355a21": "禮拜。若不除滅。十惡五逆。及謗方等。無有是",
    "T85n2871_003:1355a22": "處。唯除不信者。斷善根人。一闡提者。諸善男",
    "T85n2871_003:1355a23": "子。百億釋迦。一一分身。國土教化。末後釋迦。",
    "T85n2871_003:1355a24": "則我身是也。",
    "T85n2871_003:1355a25": "爾時所將三千人等。今皆成佛。初千人者。華",
    "T85n2871_003:1355a26": "光為首。中千人者。樓至為首。後千人者。彌勒",
    "T85n2871_003:1355a27": "為首。是故汝等。應當禮敬如是十方三世諸",
    "T85n2871_003:1355a28": "佛名號之者。汝於來世。當為大眾。開闡道教。",
    "T85n2871_003:1355a29": "廣濟群盲。令出三界。寂然閑居。安處道場。如",
    "T85n2871_003:1355b01": "我無異。",
    "T85n2871_003:1355b02": "爾時陀羅尼菩薩。即從坐起。正衣服。合掌恭",
    "T85n2871_003:1355b03": "敬。而白佛言。世尊。當何名此經。云何奉持。云",
    "T85n2871_003:1355b04": "何修行。佛告陀羅尼菩薩。善男子。是經名為",
    "T85n2871_003:1355b05": "大通方廣。亦名懺悔除罪得福。如是受持。亦",
    "T85n2871_003:1355b06": "名三千人莊嚴成佛經。如是受持。廣大無對。",
    "T85n2871_003:1355b07": "如是受持。普攝一切。如是受持。無量藏門。如",
    "T85n2871_003:1355b08": "是受持。金剛寶藏。如是受持。濟諸重禁。如是",
    "T85n2871_003:1355b09": "受持。陀羅尼菩薩白佛言。世尊。如佛所說。是",
    "T85n2871_003:1355b10": "經如是。唯大利益。無量眾生。滅罪成佛。是經",
    "T85n2871_003:1355b11": "即是。諸佛之母。菩薩之道。聲聞之眼。天人之",
    "T85n2871_003:1355b12": "舍。有如是等。不思議事。我當受持。天上人",
    "T85n2871_003:1355b13": "中。在在處處。廣宣流布。常使不斷。令得久住。",
    "T85n2871_003:1355b14": "佛言。善哉善哉。如是大士。總持無量。一切大",
    "T85n2871_003:1355b15": "藏。當於來世。坐我坐處。行我行處。佛說是經",
    "T85n2871_003:1355b16": "時。無量菩薩住不退不動地。八萬聲聞發大",
    "T85n2871_003:1355b17": "乘心。十千比丘得阿羅漢果。八萬四千天人",
    "T85n2871_003:1355b18": "得法眼淨。百千眾生發阿耨多羅三藐三菩",
    "T85n2871_003:1355b19": "提心。佛說是經已。金華寶池。忽然不現。佛",
    "T85n2871_003:1355b20": "攝光明。娑婆世界。高下不淨。穢惡如本。人行",
    "T85n2871_003:1355b21": "惡故。地獄如本。說是經已。發向娑羅。一切大",
    "T85n2871_003:1355b22": "眾。歡喜奉行。",
    "T85n2871_003:1355b23": "大通方廣經卷下",
    "T85n2871_003:1355b24": "知識數二十七人下寸主水通勢部麿造奉",
    "T85n2871_003:1355b25": "天平三年十一月十六日奉",
    "T85n2871_003:1355b27": "此本藏外經也武周刊定偽經目錄有此經",
    "T85n2871_003:1355b28": "蓋別本歟按日本靈異記修方廣懺者不少",
    "T85n2871_003:1355b29": "矣夫懺悔者四事五念之一而療三毒之良",
    "T85n2871_003:1355c01": "方也今閱此經以懺法為主莫有害於義。",
    "T85n2871_003:1355c02": "文久二年壬戌仲夏",
    "T85n2871_003:1355c03": "佛眼山竺徹定敬題",
    "T85n2871_003:1355c04": "傳聞文字法身惠命也裝褾此零經者其志",
    "T85n2871_003:1355c05": "尤厚矣哉。",
    "T85n2871_003:1355c06": "元治改元甲子九月",
    "T85n2871_003:1355c07": "華林山堯款誌"
}