{
    "T27n1545_136:0701a13": "阿毘達磨大毘婆沙論卷第一百",
    "T27n1545_136:0701a14": "三十六",
    "T27n1545_136:0701a16": "五百大阿羅漢等造",
    "T27n1545_136:0701a17": "三藏法師玄奘奉　詔譯",
    "T27n1545_136:0701a18": "3大種蘊第五中具見納息第三之三",
    "T27n1545_136:0701a19": "心起住滅分名何法。答此增語所顯。剎那",
    "T27n1545_136:0701a20": "臘縛牟呼栗多。問此應半月等前說。所以者",
    "T27n1545_136:0701a21": "何。由剎那等積成晝夜。晝夜積成半月月",
    "T27n1545_136:0701a22": "等半月月等積成劫故。何故前說麁後說細",
    "T27n1545_136:0701a23": "耶。答彼作論者意欲爾故。乃至廣說。有作",
    "T27n1545_136:0701a24": "是說。阿毘達磨應以相求不以先後。但不",
    "T27n1545_136:0701a25": "違法相隨說無失。有餘師說。此作論中先",
    "T27n1545_136:0701a26": "說麁後說細令諸學者漸次入故。此中起",
    "T27n1545_136:0701a27": "分。謂生住分。謂老。滅分。謂無常。有為法有",
    "T27n1545_136:0701a28": "三分齊。謂時色名。時之極少。謂一剎那。色",
    "T27n1545_136:0701a29": "之極少。謂一極微。名之極少。謂依一字。積",
    "T27n1545_136:0701b01": "此以為漸多分齊名分齊。如雜蘊說。",
    "T27n1545_136:0701b02": "問彼剎那量云何可知。有作是言。施設論",
    "T27n1545_136:0701b03": "說。如中年女緝績毳時。抖擻細毛不長不",
    "T27n1545_136:0701b04": "短。齊此說為怛剎那量。彼不欲說毳縷短",
    "T27n1545_136:0701b05": "長。但說毳毛從指間出。隨所出量是怛剎",
    "T27n1545_136:0701b06": "那。問前問剎那。何緣乃引施設論。說怛剎",
    "T27n1545_136:0701b07": "那量。答此中舉麁以顯於細。以細難知不",
    "T27n1545_136:0701b08": "可顯故。謂百二十剎那成一怛剎那。六十",
    "T27n1545_136:0701b09": "怛剎那成一臘縛。此有七千二百剎那。三十",
    "T27n1545_136:0701b10": "臘縛成一牟呼栗多。此有二百一十六千剎",
    "T27n1545_136:0701b11": "那。三十牟呼栗多成一晝夜。此有少二十不",
    "T27n1545_136:0701b12": "滿六十五百千剎那。此五蘊身一晝一夜。經",
    "T27n1545_136:0701b13": "於爾所生滅無常。有說。此麁非剎那量。如",
    "T27n1545_136:0701b14": "我義者。如壯士彈指頃經六十四剎那。有",
    "T27n1545_136:0701b15": "說。不然。如我義者。如二壯夫掣斷眾多",
    "T27n1545_136:0701b16": "迦尸細縷。隨爾所縷斷經爾所剎那。有說。",
    "T27n1545_136:0701b17": "不然。如我義者。如二壯夫執挽眾多迦尸",
    "T27n1545_136:0701b18": "細縷。有一壯士以至那國百練剛刀捷疾",
    "T27n1545_136:0701b19": "而斷。隨爾所縷斷經爾所剎那。有說。猶麁",
    "T27n1545_136:0701b20": "非剎那量。實剎那量。世尊不說。云何知然。",
    "T27n1545_136:0701b21": "如契經說。有一苾芻來詣佛所。頂禮雙足",
    "T27n1545_136:0701b22": "却住一面。白世尊言。壽行云何。速疾生滅。",
    "T27n1545_136:0701b23": "佛言。我能宣說汝不能知。苾芻言。頗有譬",
    "T27n1545_136:0701b24": "喻能顯示不。佛言。有今為汝說。譬如四善",
    "T27n1545_136:0701b25": "射夫各執弓箭。相背攢立欲射四方。有一",
    "T27n1545_136:0701b26": "捷夫來語之曰。汝等今可一時放箭。我能",
    "T27n1545_136:0701b27": "遍接俱令不墮。於意云何。此捷疾不。苾芻",
    "T27n1545_136:0701b28": "白佛。甚疾。世尊。佛言。彼人捷疾不及地行",
    "T27n1545_136:0701b29": "藥叉。地行捷疾不及空行藥叉。空行捷疾不",
    "T27n1545_136:0701c01": "及四大王眾天。彼天捷疾不及日月輪。二",
    "T27n1545_136:0701c02": "輪捷疾不及堅行天子。此是導引日月輪",
    "T27n1545_136:0701c03": "車者。此等諸天展轉捷疾壽行生滅捷疾於",
    "T27n1545_136:0701c04": "彼。剎那流轉無有暫停。由此故知世尊不",
    "T27n1545_136:0701c05": "說實剎那量。問何故世尊不為他說實剎",
    "T27n1545_136:0701c06": "那量。答無有有情堪能知故。問豈舍利子",
    "T27n1545_136:0701c07": "亦不知耶。答彼雖能知而於彼無用是故",
    "T27n1545_136:0701c08": "不說。佛不空說法故。",
    "T27n1545_136:0701c09": "一歲有十二月。晝夜增減略為二時。由減",
    "T27n1545_136:0701c10": "及增各六月故。然晝與夜增減相違。雖各",
    "T27n1545_136:0701c11": "二時而無四位。晝夜增減各一臘縛。月則各",
    "T27n1545_136:0701c12": "一牟呼栗多。三十牟呼栗多成一晝夜。於中",
    "T27n1545_136:0701c13": "晝夜多少四類不同。增位極長不過十八。",
    "T27n1545_136:0701c14": "減位極短唯有十二。晝夜停位各有十五。",
    "T27n1545_136:0701c15": "謂羯栗底迦月白半第八日。晝夜各十五牟",
    "T27n1545_136:0701c16": "呼栗多。從此以後晝減夜增各一臘縛。至末",
    "T27n1545_136:0701c17": "伽始羅月白半第八日。夜有十六牟呼栗多。",
    "T27n1545_136:0701c18": "晝十四至報沙月白半第八日。夜有十七晝",
    "T27n1545_136:0701c19": "十三。至磨伽月白半第八日。夜有十八晝",
    "T27n1545_136:0701c20": "十二。從此以後夜減晝增各一臘縛。至頗",
    "T27n1545_136:0701c21": "勒窶那月白半第八日。夜有十七晝十三。",
    "T27n1545_136:0701c22": "至制怛羅月白半第八日。夜有十六晝十",
    "T27n1545_136:0701c23": "四。至吠舍佉月白半第八日。晝夜各十五。從",
    "T27n1545_136:0701c24": "此以後夜減晝增各一臘縛。至誓瑟搋月白",
    "T27n1545_136:0701c25": "半第八日。夜有十四晝十六。至阿沙茶月",
    "T27n1545_136:0701c26": "白半第八日。夜有十三晝十七。至室羅筏",
    "T27n1545_136:0701c27": "拏月白半第八日。夜有十二晝十八。從此",
    "T27n1545_136:0701c28": "以後晝減夜增各一臘縛。至婆達羅鉢陀月",
    "T27n1545_136:0701c29": "白半第八日。夜有十三晝十七。至阿濕縛",
    "T27n1545_136:0702a01": "庾闍月白半第八日。夜有十四晝十六。如",
    "T27n1545_136:0702a02": "是復至羯栗底迦月白半第八日。晝夜停等。",
    "T27n1545_136:0702a03": "是名略說時之分齊。",
    "T27n1545_136:0702a04": "問彼極微量復云何知。答應知極微是最細",
    "T27n1545_136:0702a05": "色不可斷截破壞貫穿不可取捨乘履摶",
    "T27n1545_136:0702a06": "掣。非長非短。非方非圓。非正不正。非",
    "T27n1545_136:0702a07": "高非下。無有細分不可分析。不可覩見。",
    "T27n1545_136:0702a08": "不可聽聞。不可嗅甞。不可摩觸故說極",
    "T27n1545_136:0702a09": "微。是最細色。此七極微成一微塵。是眼眼識",
    "T27n1545_136:0702a10": "所取色中最微細者。此唯三種眼見。一天眼。",
    "T27n1545_136:0702a11": "二轉輪王眼。三住後有菩薩眼。七微塵成一",
    "T27n1545_136:0702a12": "銅塵。有說。此七成一水塵。七銅塵成一水",
    "T27n1545_136:0702a13": "塵。有說。此七成一銅塵。七水塵成一兔毫",
    "T27n1545_136:0702a14": "塵。有說。七銅塵成一兔毫塵。七兔毫塵成",
    "T27n1545_136:0702a15": "一羊毛塵。七羊毛塵成一牛毛塵。七牛毛塵",
    "T27n1545_136:0702a16": "成一向遊塵。七向遊塵成一蟣。七蟣成一",
    "T27n1545_136:0702a17": "虱。七虱成一穬麥。七穬麥成指一節。二十",
    "T27n1545_136:0702a18": "四指節成一肘。四肘為一弓。去村五百弓。",
    "T27n1545_136:0702a19": "名阿練若處。從此已去名邊遠處。則五百",
    "T27n1545_136:0702a20": "弓成摩揭陀國一俱盧舍。成北方半俱盧舍。",
    "T27n1545_136:0702a21": "所以者何。摩揭陀國其地平正去村雖近而",
    "T27n1545_136:0702a22": "不聞聲。北方高下遠猶聲及。是故北方俱盧",
    "T27n1545_136:0702a23": "舍大。八俱盧舍成一踰繕那。贍部洲人身長",
    "T27n1545_136:0702a24": "三肘半。或有過者。毘提訶人身長八肘。瞿陀",
    "T27n1545_136:0702a25": "尼人身長十六肘。俱盧洲人身長三十二肘。",
    "T27n1545_136:0702a26": "四大王眾天身長俱盧舍四分之一。三十三",
    "T27n1545_136:0702a27": "天身長半俱盧舍。天帝釋身長一俱盧舍。夜",
    "T27n1545_136:0702a28": "摩天身長。俱盧舍四分之三。覩史多天身長",
    "T27n1545_136:0702a29": "俱盧舍。樂變化天身長俱盧舍。及俱盧舍",
    "T27n1545_136:0702b01": "四分之一。他化自在天身長俱盧舍半。梵眾",
    "T27n1545_136:0702b02": "天身長半踰繕那。梵輔天身長一踰繕那。大",
    "T27n1545_136:0702b03": "梵天身長一踰繕那半。少光天身長二踰繕",
    "T27n1545_136:0702b04": "那。無量光天身長四踰繕那。極光淨天身長",
    "T27n1545_136:0702b05": "八踰繕那。少淨天身長十六踰繕那。無量淨",
    "T27n1545_136:0702b06": "天身長三十二踰繕那。遍淨天身長六十四",
    "T27n1545_136:0702b07": "踰繕那。無雲天身長百二十五踰繕那。福生",
    "T27n1545_136:0702b08": "天身長二百五十踰繕那。廣果天身長五百",
    "T27n1545_136:0702b09": "踰繕那。無想天身亦爾。無煩天身長千踰繕",
    "T27n1545_136:0702b10": "那。無熱天身長二千踰繕那。善現天身長四",
    "T27n1545_136:0702b11": "千踰繕那。善見天身長八千踰繕那。阿迦膩",
    "T27n1545_136:0702b12": "瑟搋天身長十六千踰繕那。如是名為色之",
    "T27n1545_136:0702b13": "分齊。頗有法四緣生耶。乃至廣說。問何故",
    "T27n1545_136:0702b14": "作此論。答為止說緣無實者意顯諸緣性",
    "T27n1545_136:0702b15": "皆是實有故作斯論。從緣生法有三種。一",
    "T27n1545_136:0702b16": "色。二心心所法。三心不相應行。色復有三。",
    "T27n1545_136:0702b17": "謂善染污無覆無記。心心所法心不相應行",
    "T27n1545_136:0702b18": "亦爾。此中善色。及異熟所不攝。無覆無記",
    "T27n1545_136:0702b19": "色生時一緣一少分。於此有作用。一緣者增",
    "T27n1545_136:0702b20": "上。一少分者因緣。則同類因。則此滅時一緣",
    "T27n1545_136:0702b21": "一少分。於此有作用。一緣者增上。一少分",
    "T27n1545_136:0702b22": "者因緣。則俱有因。染污色生時。一緣一少分。",
    "T27n1545_136:0702b23": "於此有作用。一緣者增上。一少分者因緣。",
    "T27n1545_136:0702b24": "則同類因遍行因。則此滅時一緣一少分。於",
    "T27n1545_136:0702b25": "此有作用。一緣者增上。一少分者因緣。則",
    "T27n1545_136:0702b26": "俱有因。異熟色生時一緣一少分。於此有作",
    "T27n1545_136:0702b27": "用。一緣者增上。一少分者因緣。則同類因異",
    "T27n1545_136:0702b28": "熟因。則此滅時一緣一少分。於此有作用。",
    "T27n1545_136:0702b29": "一緣者增上一少分者因緣。則俱有因。善心",
    "T27n1545_136:0702c01": "心所法及異熟所不攝。無覆無記心心所法",
    "T27n1545_136:0702c02": "生時。二緣一少分。於此有作用。二緣者增",
    "T27n1545_136:0702c03": "上等無間。一少分者。因緣。則同類因。則此滅",
    "T27n1545_136:0702c04": "時二緣一少分。於此有作用。二緣者增上所",
    "T27n1545_136:0702c05": "緣。一少分者因緣。則俱有因相應因。染污心",
    "T27n1545_136:0702c06": "心所法生時。二緣一少分。於此有作用。二",
    "T27n1545_136:0702c07": "緣者。增上等無間。一少分者。因緣。則同類因",
    "T27n1545_136:0702c08": "遍行因。則此滅時二緣一少分。於此有作",
    "T27n1545_136:0702c09": "用。二緣者增上所緣。一少分者。因緣則俱有",
    "T27n1545_136:0702c10": "因相應因。異熟心心所法生時。二緣一少分。",
    "T27n1545_136:0702c11": "於此有作用。二緣者。增上等無間。一少分",
    "T27n1545_136:0702c12": "者。因緣則同類因異熟因。則此滅時二緣一",
    "T27n1545_136:0702c13": "少分。於此有作用。二緣者。增上所緣。一少",
    "T27n1545_136:0702c14": "分者因緣。則俱有因相應因。善心不相應行",
    "T27n1545_136:0702c15": "中無想等至。滅盡等至生時。二緣一少分。於",
    "T27n1545_136:0702c16": "此有作用。二緣者。增上等無間。一少分者",
    "T27n1545_136:0702c17": "因緣。則同類因。則此滅時一緣一少分。於此",
    "T27n1545_136:0702c18": "有作用。一緣者增上。一少分者因緣。則俱有",
    "T27n1545_136:0702c19": "因。餘善及異熟所不攝。無覆無記心不相應",
    "T27n1545_136:0702c20": "行生時。一緣一少分。於此有作用。一緣者",
    "T27n1545_136:0702c21": "增上。一少分者因緣。則同類因。則此滅時一",
    "T27n1545_136:0702c22": "緣一少分。於此有作用。一緣者增上。一少",
    "T27n1545_136:0702c23": "分者因緣。則俱有因。染污心不相應行生時。",
    "T27n1545_136:0702c24": "一緣一少分。於此有作用。一緣者增上。一少",
    "T27n1545_136:0702c25": "分者因緣。則同類因遍行因。則此滅時一緣",
    "T27n1545_136:0702c26": "一少分。於此有作用。一緣者增上。一少分",
    "T27n1545_136:0702c27": "者因緣則俱有因。異熟心不相應行生時。一",
    "T27n1545_136:0702c28": "緣一少分。於此有作用。一緣者增上。一少",
    "T27n1545_136:0702c29": "分者因緣。則同類因異熟因。則此滅時一緣",
    "T27n1545_136:0703a01": "一少分。於此有作用。一緣者增上。一少分",
    "T27n1545_136:0703a02": "者因緣。則俱有因。是謂此處略毘婆沙",
    "T27n1545_136:0703a03": "頗有法四緣生耶。答有。謂一切心心所法。",
    "T27n1545_136:0703a04": "問此法生時但由二緣半。於此有作用。云",
    "T27n1545_136:0703a05": "何乃說四緣生耶。答生位滅位合說四緣。",
    "T27n1545_136:0703a06": "起未已滅總名生故。問生時滅時各二緣",
    "T27n1545_136:0703a07": "半。若合說者應有五緣。何故說四。答依種",
    "T27n1545_136:0703a08": "類說不過四故。謂一緣唯於生時作用。",
    "T27n1545_136:0703a09": "一緣唯於滅時作用。二緣通於二時作用",
    "T27n1545_136:0703a10": "故合說四。頗有法三緣生耶。答有。謂無想",
    "T27n1545_136:0703a11": "等至滅盡等至。問此法生時但由二緣半。於",
    "T27n1545_136:0703a12": "此有作用。云何乃說三緣生耶。答生位滅",
    "T27n1545_136:0703a13": "位合說三緣。起未已滅總名生故。問此於",
    "T27n1545_136:0703a14": "生時有二緣半。滅時有一緣半。若合說者",
    "T27n1545_136:0703a15": "應有四緣。何故說三。答依種類說不過",
    "T27n1545_136:0703a16": "三故。謂一緣唯於生時作用。二緣通於二",
    "T27n1545_136:0703a17": "時作用故合說三。頗有法二緣生耶。答有。",
    "T27n1545_136:0703a18": "謂除無想滅盡等至。諸餘心不相應行。及一",
    "T27n1545_136:0703a19": "切色。問此法生時但由一緣半。於此有作",
    "T27n1545_136:0703a20": "用。云何乃說二緣生耶。答生位滅位合說",
    "T27n1545_136:0703a21": "二緣。起未已滅總名生故。問此於生時有",
    "T27n1545_136:0703a22": "一緣半。滅時有一緣半。應有三緣。何故說",
    "T27n1545_136:0703a23": "二。答依種類說不過二故。謂二緣俱於生",
    "T27n1545_136:0703a24": "時滅時有作用故。頗有法一緣生耶。答無。",
    "T27n1545_136:0703a25": "所以者何。諸有為法性羸劣故。不自依故。",
    "T27n1545_136:0703a26": "依止他故。無作用故。不自在故。彼有為",
    "T27n1545_136:0703a27": "法最極少者。謂一剎那。一極微。法生位滅",
    "T27n1545_136:0703a28": "位除其自體。餘一切法為增上緣。於滅位",
    "T27n1545_136:0703a29": "中生等為彼俱有因故。說為因緣。由此定",
    "T27n1545_136:0703b01": "無一緣生者。",
    "T27n1545_136:0703b02": "此中因緣攝一切有為法。等無間緣攝過去",
    "T27n1545_136:0703b03": "現在。除阿羅漢最後心聚。餘心心所法。所緣",
    "T27n1545_136:0703b04": "緣增上緣。攝一切法。又因緣攝五蘊。等無",
    "T27n1545_136:0703b05": "間緣。攝無色四蘊少分。所緣緣增上緣。攝",
    "T27n1545_136:0703b06": "五蘊及非蘊。又因緣攝三世。等無間緣攝二",
    "T27n1545_136:0703b07": "世少分。所緣緣增上緣。攝三世及非世。問如",
    "T27n1545_136:0703b08": "是四緣誰勝誰劣。有說。因緣勝餘劣。以因",
    "T27n1545_136:0703b09": "增長有生滅故。有說。等無間緣勝餘劣。以",
    "T27n1545_136:0703b10": "能開闢聖道門故。有說。所緣緣勝餘劣。諸",
    "T27n1545_136:0703b11": "心心所所依仗故。有說。增上緣勝餘劣。諸",
    "T27n1545_136:0703b12": "法生滅皆不障故。如是說者。皆勝皆劣功能",
    "T27n1545_136:0703b13": "差別故。問諦與忍智為所緣緣。於與三乘",
    "T27n1545_136:0703b14": "誰為親勝答無偏親勝如豆聚等。但由忍",
    "T27n1545_136:0703b15": "智上中下故。施設所緣有三差別。如三力",
    "T27n1545_136:0703b16": "士射堅洛叉。摩訶諾健那中而不破。鉢羅塞",
    "T27n1545_136:0703b17": "建提。破而不度。那羅延箭。破已直度更穿",
    "T27n1545_136:0703b18": "餘物。非彼洛叉有堅軟異。但由射者勢力",
    "T27n1545_136:0703b19": "不同。故說洛叉亦有差別。",
    "T27n1545_136:0703b20": "問何緣闕故便般涅槃。有說。因緣流轉生死",
    "T27n1545_136:0703b21": "由因緣力。因緣斷故生死則斷。有說。等無",
    "T27n1545_136:0703b22": "間緣。以阿羅漢後心不續便涅槃故。有說。",
    "T27n1545_136:0703b23": "所緣緣。以諸爾焰不起此後心心所法便",
    "T27n1545_136:0703b24": "涅槃故。有說。增上緣。以阿羅漢最後心後",
    "T27n1545_136:0703b25": "無不障礙便斷絕故。如是說者。四緣闕故",
    "T27n1545_136:0703b26": "而般涅槃。以涅槃時四緣攝法。於彼相續",
    "T27n1545_136:0703b27": "皆無作用。便般涅槃。",
    "T27n1545_136:0703b28": "云何因相應法。乃至廣說。問何故作此論。答",
    "T27n1545_136:0703b29": "欲止愚於相應法者執相應法體非實有。",
    "T27n1545_136:0703c01": "顯相應法體是實有。故作斯論。於此義中",
    "T27n1545_136:0703c02": "有作是說。此中但依一因作論。謂相應因。",
    "T27n1545_136:0703c03": "由此中說相應言故。依彼意趣釋此文",
    "T27n1545_136:0703c04": "者。云何因相應法。答一切心心所法。此是相",
    "T27n1545_136:0703c05": "應因自體法。與相應因自體法相應故名因",
    "T27n1545_136:0703c06": "相應。云何因不相應法。答色無為心不相應",
    "T27n1545_136:0703c07": "行。問色等既非相應因。自體如何乃說因",
    "T27n1545_136:0703c08": "不相應。答色等雖非相應因自體。而與相",
    "T27n1545_136:0703c09": "應因自體不相應故說為因不相應。斯有",
    "T27n1545_136:0703c10": "何失。云何因相應因不相應法。答則心心所",
    "T27n1545_136:0703c11": "法少分因相應。少分因不相應。少分因相應",
    "T27n1545_136:0703c12": "者。謂自於他。少分因不相應者。謂自於自。",
    "T27n1545_136:0703c13": "云何非因相應。非因不相應法。答則心心",
    "T27n1545_136:0703c14": "所法少分非因相應。少分非因不相應。少分",
    "T27n1545_136:0703c15": "非因相應者。謂自於自。少分非因不相應",
    "T27n1545_136:0703c16": "者。謂自於他。有說。此中依二因作論謂",
    "T27n1545_136:0703c17": "相應因俱有因。由此二因恒與彼法不相",
    "T27n1545_136:0703c18": "離故。有說。此中依三因作論。謂相應因",
    "T27n1545_136:0703c19": "俱有因同類因。由此三因通三性故。有說。",
    "T27n1545_136:0703c20": "此中依四因作論。除同類因遍行因。由此",
    "T27n1545_136:0703c21": "四因通三世故。有說。此中依五因作論。",
    "T27n1545_136:0703c22": "除能作因。以通無為非親勝故。有說。此",
    "T27n1545_136:0703c23": "中依六因作論。由此所說因言總故。然相",
    "T27n1545_136:0703c24": "應法或有具作六因自體。或有但作五因",
    "T27n1545_136:0703c25": "自體。或有但作四因自體。何等具作六因",
    "T27n1545_136:0703c26": "自體。謂不善遍行心心所法。何等但作五因",
    "T27n1545_136:0703c27": "自體。謂不善非遍行心心所法。若有覆無記",
    "T27n1545_136:0703c28": "遍行心心所法。若善有漏心心所法。何等但",
    "T27n1545_136:0703c29": "作四因自體。謂有覆無記非遍行心心所法。",
    "T27n1545_136:0704a01": "若無覆無記心心所法。若無漏心心所法。依",
    "T27n1545_136:0704a02": "彼意趣釋此文者。云何因相應法。答一切",
    "T27n1545_136:0704a03": "心心所法。謂六因自體法。與六因自體法相",
    "T27n1545_136:0704a04": "應。五因自體法。與五因自體法相應。四因",
    "T27n1545_136:0704a05": "自體法。與四因自體法相應故。名因相應。",
    "T27n1545_136:0704a06": "後三問答准前應知。",
    "T27n1545_136:0704a07": "云何緣有緣法。乃至廣說。問何故作此論。",
    "T27n1545_136:0704a08": "答欲止愚於所緣緣性執所緣緣非實有",
    "T27n1545_136:0704a09": "法者意顯所緣緣體是實有故作斯論。云",
    "T27n1545_136:0704a10": "何緣有緣法。答若意識并相應法。緣心心所",
    "T27n1545_136:0704a11": "法。由有所緣法。為此所緣故。說此為緣有",
    "T27n1545_136:0704a12": "緣法。如明眼者見明眼人。彼明眼人復有",
    "T27n1545_136:0704a13": "所見。緣有緣法應知亦爾。云何緣無緣法。答",
    "T27n1545_136:0704a14": "五識身并相應法。若意識并相應法。緣色無",
    "T27n1545_136:0704a15": "為心不相應行。由無所緣法為此所緣故。",
    "T27n1545_136:0704a16": "說此為緣無緣法。如明眼者見生盲人。彼",
    "T27n1545_136:0704a17": "生盲人更無所見。緣無緣法應知亦爾。云何",
    "T27n1545_136:0704a18": "緣有緣緣無緣法。答若意識并相應法。緣心",
    "T27n1545_136:0704a19": "心所法。及色無為心不相應行。由有所緣無",
    "T27n1545_136:0704a20": "所緣法。為此所緣故。說此為緣有緣緣無",
    "T27n1545_136:0704a21": "緣法。如明眼者見明眼人及生盲人。彼明眼",
    "T27n1545_136:0704a22": "人復有所見。彼生盲人更無所見。緣有緣緣",
    "T27n1545_136:0704a23": "無緣法應知亦爾。有餘。謂此第三句義。則",
    "T27n1545_136:0704a24": "合初二更無異體。此不應理。與本論相",
    "T27n1545_136:0704a25": "違故。如本論說。緣有緣法是有為。緣隨眠隨",
    "T27n1545_136:0704a26": "增。緣無緣法是一切隨眠隨增。緣有緣緣無",
    "T27n1545_136:0704a27": "緣法是有為緣隨眠隨增。非緣有緣非緣無",
    "T27n1545_136:0704a28": "緣法。是有漏緣隨眠隨增。然有意識并相應",
    "T27n1545_136:0704a29": "法。一剎那頃總緣有緣及無緣法。是故如前",
    "T27n1545_136:0704b01": "所說者好。云何非緣有緣非緣無緣法。答",
    "T27n1545_136:0704b02": "色無為心不相應行。由此法不緣有所緣無",
    "T27n1545_136:0704b03": "所緣法故說此為非緣有緣非緣無緣法。",
    "T27n1545_136:0704b04": "如生盲人都無所見。此亦如是。",
    "T27n1545_136:0704b05": "如世尊說。內無色想觀外色。乃至廣說。問何",
    "T27n1545_136:0704b06": "故作此論。答為欲分別契經義故。如契經",
    "T27n1545_136:0704b07": "說。內無色想觀外色。雖作是說而不分別。",
    "T27n1545_136:0704b08": "云何內無色想觀外色。乃至廣說。今欲分別。",
    "T27n1545_136:0704b09": "故作斯論。云何內無色想觀外色耶。答謂有",
    "T27n1545_136:0704b10": "苾芻起如是勝解。今我此身將死。已死將",
    "T27n1545_136:0704b11": "上輿。已上輿將往塚間。已往塚間將置",
    "T27n1545_136:0704b12": "地。已置地將為種種蟲食。已為種種蟲食。",
    "T27n1545_136:0704b13": "彼於最後不見內身。唯見外蟲。是名內",
    "T27n1545_136:0704b14": "無色想觀外色。謂彼由先多勝解。力不見",
    "T27n1545_136:0704b15": "身相。但見違逆損害內身外諸蟲相。復有",
    "T27n1545_136:0704b16": "苾芻起如是勝解。今我此身將死。已死將",
    "T27n1545_136:0704b17": "上輿。已上輿將往塚間。已往塚間將置",
    "T27n1545_136:0704b18": "薪𧂐。已置薪𧂐將為火焚。已為火焚彼",
    "T27n1545_136:0704b19": "於最後不見內身。唯見外火。是名內無",
    "T27n1545_136:0704b20": "色想觀外色。謂彼由先多勝解力。不見身",
    "T27n1545_136:0704b21": "相。但見違逆損害內身外諸火相。復有苾",
    "T27n1545_136:0704b22": "芻起如是勝解。今我此身。甚為虛偽。如雪",
    "T27n1545_136:0704b23": "或雪摶。如沙糖或沙糖摶。如生熟酥或生",
    "T27n1545_136:0704b24": "熟酥摶。將為火炙。已為火炙將融銷。已",
    "T27n1545_136:0704b25": "融銷。彼於最後不見內身唯見外火。是",
    "T27n1545_136:0704b26": "名內無色想觀外色。謂彼由先多勝解力。不",
    "T27n1545_136:0704b27": "見身相。但見違逆損害內身外諸火相。此",
    "T27n1545_136:0704b28": "中如雪或雪摶者。謂北方諸瑜伽師。如沙糖",
    "T27n1545_136:0704b29": "或沙糖摶者。謂南方諸瑜伽師。如生熟酥",
    "T27n1545_136:0704c01": "或生熟酥摶者。謂一切處諸瑜伽師。問若",
    "T27n1545_136:0704c02": "時作內無色想則時觀外色耶。為爾時但",
    "T27n1545_136:0704c03": "觀外色。不作內無色想耶。設爾何過。若時",
    "T27n1545_136:0704c04": "作內無色想。則時觀外色者。云何一覺不",
    "T27n1545_136:0704c05": "作二解差別解耶。如是一覺便成多體。若",
    "T27n1545_136:0704c06": "爾時但觀外色。不作內無色想者。此文所",
    "T27n1545_136:0704c07": "說內無色想觀外色復云何通答應說。爾時",
    "T27n1545_136:0704c08": "但觀外色。不作內無色想。問若爾此文所",
    "T27n1545_136:0704c09": "說內無色想觀外色當云何通。答依瑜伽師",
    "T27n1545_136:0704c10": "意樂而說。謂觀行者有如是意樂。我當內",
    "T27n1545_136:0704c11": "無色想觀外色隨彼而說。然於爾時唯觀",
    "T27n1545_136:0704c12": "外色。有說。依彼先時分別行相故作是說。",
    "T27n1545_136:0704c13": "謂瑜伽師先起如是分別行相。我當如是",
    "T27n1545_136:0704c14": "如是作內無色想觀外色觀。及修觀時唯觀",
    "T27n1545_136:0704c15": "外色。有說。此文依修加行成滿時說。謂內",
    "T27n1545_136:0704c16": "無色想者。說此善根加行時。觀外色者。說此",
    "T27n1545_136:0704c17": "善根成滿時。非於一時有二種解。有說。此",
    "T27n1545_136:0704c18": "文依義至說。謂若內無色想義至觀外色。若",
    "T27n1545_136:0704c19": "觀外色義至內無色想。非於一覺有二種解。",
    "T27n1545_136:0704c20": "有說。內無色想者。說所依觀外色者。說所",
    "T27n1545_136:0704c21": "緣。非於所緣俱起二解。有餘師說。若時作",
    "T27n1545_136:0704c22": "內無色想。則時亦觀外色。問若爾云何一覺",
    "T27n1545_136:0704c23": "不作二解差別解耶。答雖作二解而不相",
    "T27n1545_136:0704c24": "違故無有失。此不應理。有無二相互相",
    "T27n1545_136:0704c25": "違故。是故如前所說者好。",
    "T27n1545_136:0704c26": "如世尊說。有除色想。乃至廣說。問何故復",
    "T27n1545_136:0704c27": "作此論。答彼作論者意欲爾故。乃至廣說。有",
    "T27n1545_136:0704c28": "說。為欲分別契經義故。謂契經中說除色",
    "T27n1545_136:0704c29": "想。而不廣辯。今欲辯之故作斯論。云何除",
    "T27n1545_136:0705a01": "色想耶。答謂有苾芻起如是勝解。今我此",
    "T27n1545_136:0705a02": "身將死。已死將上輿。已上輿將往塚間。",
    "T27n1545_136:0705a03": "已往塚間將置地。已置地將為種種蟲",
    "T27n1545_136:0705a04": "食。已為種種蟲食。此種種蟲將散。已散。彼",
    "T27n1545_136:0705a05": "於最後不見自身。亦不見蟲。是名除色",
    "T27n1545_136:0705a06": "想。謂彼由先多勝解力不見身相。亦復不",
    "T27n1545_136:0705a07": "見違害內身外諸蟲相。復有苾芻起如",
    "T27n1545_136:0705a08": "是勝解。今我此身將死。已死將上輿。已上",
    "T27n1545_136:0705a09": "輿將往塚間。已往塚間將置薪𧂐。已置",
    "T27n1545_136:0705a10": "薪𧂐將為火焚。已為火焚此焚屍火將滅。",
    "T27n1545_136:0705a11": "已滅。彼於最後不見自身。亦不見火。是",
    "T27n1545_136:0705a12": "名除色想。謂彼由先多勝解力不見身相。",
    "T27n1545_136:0705a13": "亦復不見違害內身外諸火相。復有苾芻",
    "T27n1545_136:0705a14": "起如是勝解。今我此身甚為虛偽。如雪或",
    "T27n1545_136:0705a15": "雪摶。如沙糖或沙糖摶。如生熟酥或生熟",
    "T27n1545_136:0705a16": "酥摶。將為火炙。已為火炙將融銷。已融",
    "T27n1545_136:0705a17": "銷。此能銷火將滅。已滅。彼於最後不見自",
    "T27n1545_136:0705a18": "身。亦不見火。是名除色想。謂彼由先多勝",
    "T27n1545_136:0705a19": "解力不見身相。亦復不見違害內身外諸",
    "T27n1545_136:0705a20": "火相。如雪摶等三種譬喻。隨方差別如前",
    "T27n1545_136:0705a21": "應知。",
    "T27n1545_136:0705a22": "問彼瑜伽師何處曾見如是諸相。而今觀耶。",
    "T27n1545_136:0705a23": "答由彼曾與同梵行者作瞻病人。曾見苾",
    "T27n1545_136:0705a24": "芻大種乖適。斷諸飲食呻吟苦痛。雖加醫",
    "T27n1545_136:0705a25": "藥轉復增劇。乃至漸困暴汗交流。喘息奔急",
    "T27n1545_136:0705a26": "須臾命盡。為縛床輿安置其屍。同學悲酸",
    "T27n1545_136:0705a27": "送至葬所。若所至處薪難得者。便置坑中",
    "T27n1545_136:0705a28": "悒然捨去。後日重往見彼屍骸。已為狐狼鵄",
    "T27n1545_136:0705a29": "梟鵰鷲烏鵲餓狗之所噉食。須臾遠觀骨肉",
    "T27n1545_136:0705b01": "都盡。倐忽四散其處寂然。若處柴薪易可得",
    "T27n1545_136:0705b02": "者。便積薪木安置其屍。以火焚之俄頃",
    "T27n1545_136:0705b03": "皆盡。須臾火滅寂無所有。彼瑜伽師善取如",
    "T27n1545_136:0705b04": "是種種相已。疾還所住洗足敷座。結跏趺",
    "T27n1545_136:0705b05": "坐調直身心。令無熱惱遠離諸蓋。有所",
    "T27n1545_136:0705b06": "堪能憶念先時。所取諸相以勝解力想見",
    "T27n1545_136:0705b07": "己身。次第有前所見眾相。若不曾作瞻養",
    "T27n1545_136:0705b08": "病人。彼於一時見雪摶等漸次為火之所",
    "T27n1545_136:0705b09": "銷融。乃至後時都無所見。取是相已。以勝",
    "T27n1545_136:0705b10": "解力想見己身。次第有前所見眾相。由此",
    "T27n1545_136:0705b11": "緣故諸瑜伽師。於其自身起斯勝解。問如",
    "T27n1545_136:0705b12": "是觀察分位不同。於諸觀門何等所攝。答",
    "T27n1545_136:0705b13": "是除色想及此加行。并此加行。加行所攝。謂",
    "T27n1545_136:0705b14": "不見身不見蟲火此最後位除色想攝。若",
    "T27n1545_136:0705b15": "不見身而見蟲火。是除色想加行所攝。若",
    "T27n1545_136:0705b16": "猶見身亦見蟲火。是此加行。加行所攝。有",
    "T27n1545_136:0705b17": "作是說。是除色想及第二初解脫所攝。謂",
    "T27n1545_136:0705b18": "不見身不見蟲火。是除色想。若不見身",
    "T27n1545_136:0705b19": "而見蟲火。是第二解脫。若猶見身亦見蟲",
    "T27n1545_136:0705b20": "火。是初解脫。有餘師說。顯三善根。謂不見",
    "T27n1545_136:0705b21": "身不見蟲火。此顯上品。若不見身而見",
    "T27n1545_136:0705b22": "蟲火。此顯中品。若猶見身亦見蟲火。此顯",
    "T27n1545_136:0705b23": "下品。",
    "T27n1545_136:0705b24": "說一切有部發智大毘婆沙論卷第一百三",
    "T27n1545_136:0705b25": "十六"
}