{
    "X61n1165_010:0815c15": "西方合論卷之十",
    "X61n1165_010:0815c17": "第十釋異門",
    "X61n1165_010:0815c18": "夫西方大旨經中自明淨土要門諸論具釋如天親",
    "X61n1165_010:0815c19": "智者海東越溪等皆抉發幽微舉揚宗趣近則雲棲",
    "X61n1165_010:0815c20": "和尚所著小本疏鈔條分髏析精宏淵博真照夜途",
    "X61n1165_010:0815c21": "之長炬截苦海之輕舟諸師所發已無餘蘊但諸經",
    "X61n1165_010:0815c22": "中隨時立教逗根說義時有差別致生學者疑畏今",
    "X61n1165_010:0815c23": "略為拈出博採諸論附以管見會歸一處以便參攷。",
    "X61n1165_010:0815c24": "一剎土遠近釋二身城大小釋",
    "X61n1165_010:0816a01": "三壽量多少釋四花輪大小釋",
    "X61n1165_010:0816a02": "五日月有無釋六二乘有無釋",
    "X61n1165_010:0816a03": "七婦女有無釋八發心大小釋",
    "X61n1165_010:0816a04": "九疑城胎生釋十五逆往生釋",
    "X61n1165_010:0816a05": "一剎土遠近者問大小本經皆云西方去此十萬億",
    "X61n1165_010:0816a06": "剎觀經獨云阿彌陀佛去此不遠二說誰正釋以遠",
    "X61n1165_010:0816a07": "近無定故故言亦遠亦近何故凡言某方者某方至",
    "X61n1165_010:0816a08": "某方至某方幾城幾剎者是從色身建立身相虗故",
    "X61n1165_010:0816a09": "是故所計方向道里亦皆不實不得言誰近誰遠如",
    "X61n1165_010:0816a10": "滇人言燕地遠是從滇計故燕實無遠齊人言燕地",
    "X61n1165_010:0816a11": "近是從齊計故燕實無近又如十步之地蟻子即遠",
    "X61n1165_010:0816a12": "大象即近不應言遠是實何故是地不當從蟻計故",
    "X61n1165_010:0816a13": "亦不應言近是實何故是地不當從象計故又則計",
    "X61n1165_010:0816a14": "十步者亦非是寔何故是地既不從蟻不從象亦不",
    "X61n1165_010:0816a15": "當從人計故智度論曰隨世俗所傳故說有方方實",
    "X61n1165_010:0816a16": "不可得問曰何以言無方是方亦有亦常如經中說",
    "X61n1165_010:0816a17": "日出處是東方日沒處是西方日行處是南方日不",
    "X61n1165_010:0816a18": "行處是北方日有三分合若前(東方)合若今(南方)合若後(西方)合隨",
    "X61n1165_010:0816a19": "方日分初合是東方南方西方亦如是日不行處是",
    "X61n1165_010:0816a20": "無分答曰不然須彌山在四域之中日繞須彌照四",
    "X61n1165_010:0816a21": "天下鬱怛羅越(即北俱蘆洲)日中是弗婆提(即東勝神洲)日出於弗婆提人是",
    "X61n1165_010:0816a22": "東方弗婆提日中是閣浮提日出於閻浮提人是東",
    "X61n1165_010:0816a23": "方是實無初何以故一切方皆東方皆南方皆西方",
    "X61n1165_010:0816a24": "皆北方汝言日出處是東方日行處是南方日沒處",
    "X61n1165_010:0816b01": "是西方日不行處是北方是事不然問曰我說一國",
    "X61n1165_010:0816b02": "中方相汝以四國為難以是故東方非無初答曰若",
    "X61n1165_010:0816b03": "一國中日與東方合是為有邊有邊故無常無常故",
    "X61n1165_010:0816b04": "是不徧以是故但有方名而無實是則方所尚不可",
    "X61n1165_010:0816b05": "得豈有程途然亦不廢方所及程途故何故以不當",
    "X61n1165_010:0816b06": "從閻浮提計亦可即閻浮提計故如日雖非東西出",
    "X61n1165_010:0816b07": "沒亦可言東出西沒故。",
    "X61n1165_010:0816b08": "二身城大小者問聲王經曰阿彌陀佛與聲聞俱其",
    "X61n1165_010:0816b09": "國號曰清泰聖王所住其城縱廣十千由旬觀經曰",
    "X61n1165_010:0816b10": "佛身高六十萬億那由他恒河沙由旬眉間白毫右",
    "X61n1165_010:0816b11": "旋宛轉如五須彌山佛眼如四大海水今計一海八",
    "X61n1165_010:0816b12": "萬四千由旬四海合三十三萬六千由旬身過其眼",
    "X61n1165_010:0816b13": "五百六十萬由旬計所住城尚少于眼三十二萬六",
    "X61n1165_010:0816b14": "千由旬何況其身不應身城懸絕如是釋海東疏中",
    "X61n1165_010:0816b15": "亦有此問疏曰彼佛有眾多城隨眾大小城亦大小",
    "X61n1165_010:0816b16": "大城之中示以大身小城之中現以小身聲王經言",
    "X61n1165_010:0816b17": "十千由旬者是與聲聞俱住之城當知佛身相當而",
    "X61n1165_010:0816b18": "住觀經所說身高大者當知其城亦隨廣大興諸大",
    "X61n1165_010:0816b19": "眾俱住處故先德云法華中淨光莊嚴土唯演頓故",
    "X61n1165_010:0816b20": "淨名中眾香佛土純菩薩故所以彼佛但現高大之",
    "X61n1165_010:0816b21": "身若安養土頓漸俱談聲聞菩薩共為僧故故使佛",
    "X61n1165_010:0816b22": "示生身法身二種之相三十二相通于生法大小共",
    "X61n1165_010:0816b23": "見若八萬相局在法身大乘賢聖方得見也是故應",
    "X61n1165_010:0816b24": "以藏塵尊特之相得四益者佛為稱機現藏塵尊特",
    "X61n1165_010:0816c01": "身應以八萬尊特之相得四益者佛為稱機現八萬",
    "X61n1165_010:0816c02": "尊特身應以三十二尊特之相得四益者佛為稱機",
    "X61n1165_010:0816c03": "現三十二尊特身如毗盧遮那聲聞視聽隔于對顏",
    "X61n1165_010:0816c04": "不妨菩薩更見大身何故佛身隨所被機大小如日",
    "X61n1165_010:0816c05": "光隨隙分大分小而是日光無大小故。",
    "X61n1165_010:0816c06": "三壽量多少者經云彼佛壽命無量無邊阿僧祗劫",
    "X61n1165_010:0816c07": "又云彼佛至般泥洹時觀世音菩薩乃當作佛既當",
    "X61n1165_010:0816c08": "入滅即是有量(此二句即經文以設難)釋先德云藏通補處(藏通教所說補處菩薩)彰佛有量別圓",
    "X61n1165_010:0816c09": "補處顯佛無量(此明上顯佛無量義)以十方三世一切如來更無彼此迭",
    "X61n1165_010:0816c10": "相見故同一法身一智慧故菩薩機忘(一分無明盡)如來應息(應化之跡息)名",
    "X61n1165_010:0816c11": "補佛處實異藏通前佛定滅後佛定生故金光明四",
    "X61n1165_010:0816c12": "佛降室疏乃釋云若見四佛同尊特身一身一智慧",
    "X61n1165_010:0816c13": "即是常身弟子眾一故若見四佛佛身不同即是應",
    "X61n1165_010:0816c14": "化弟子眾多(其眾甚多)故(此數句結顯說仝說異說一說多之皆非)故知全法界身非生非滅豈得豎分",
    "X61n1165_010:0816c15": "當現(當來現在)橫論彼此既非生滅無量義成且淨佛剎中塵",
    "X61n1165_010:0816c16": "剎水樹皆是佛身故經中云是諸眾鳥皆是阿彌陀",
    "X61n1165_010:0816c17": "佛變化所作智度論曰眾生甚多若佛處處現身眾",
    "X61n1165_010:0816c18": "生不信謂為幻化心不敬重有眾生從人聞法心不",
    "X61n1165_010:0817a01": "開悟若從畜生聞法則便信受如本生經說菩薩受",
    "X61n1165_010:0817a02": "畜生身為人說法人以說法希有故無不信受有人",
    "X61n1165_010:0817a03": "謂畜生是有情之物以樹木無心而有音聲則皆信",
    "X61n1165_010:0817a04": "受以是故水樹禽鳥皆是佛身變現故若佛壽量有",
    "X61n1165_010:0817a05": "盡者道場國土及諸水鳥音聲亦應有盡若有盡者",
    "X61n1165_010:0817a06": "不應有補若無盡者不應言滅(若國土水鳥等皆盡又安有補處哉此四句應篇首所引經文)如虗空分齊非有分",
    "X61n1165_010:0817a07": "齊非無分齊以不思議智照之可得。",
    "X61n1165_010:0817a08": "四花輪大小者小本曰池中蓮華大如車輪觀經云",
    "X61n1165_010:0817a09": "一一池中有六十億七寶蓮華團圓(周圍也)正等十二由旬",
    "X61n1165_010:0817a10": "大本云池中蓮華或一由旬乃至百由旬千由旬夫",
    "X61n1165_010:0817a11": "人世車輪大不逾丈縱復輪王千輻金輪縱廣不過",
    "X61n1165_010:0817a12": "一由旬何得大小相懸乃爾釋花輪大小亦如身城",
    "X61n1165_010:0817a13": "以眾生機有大小故身城水樹現有大小蓮華亦然",
    "X61n1165_010:0817a14": "如初地化百佛剎(初地菩薩所化有百佛剎之人)見佛百葉花二地化千佛剎即見",
    "X61n1165_010:0817a15": "千葉三地萬葉四地億葉五地千億六地百千億七",
    "X61n1165_010:0817a16": "地百千億那由他八地百千萬三千大千世界微塵",
    "X61n1165_010:0817a17": "數九地百千萬億阿僧祇國土微塵數十地十不可",
    "X61n1165_010:0817a18": "說百千億那由他佛微塵數以自受用身有大小故",
    "X61n1165_010:0817a19": "見花亦爾非是花有大小故甞聞僧言海邊有阿育",
    "X61n1165_010:0817a20": "王舍利墖眾生見者光明各異有見無光者有見光",
    "X61n1165_010:0817a21": "如細豆許者有見如棗炬者有見如指頂大者有見",
    "X61n1165_010:0817a22": "大如斗者如斗者千不一見眾生同一肉眼所見尚",
    "X61n1165_010:0817a23": "異何況菩薩聲聞乃至人天等功用懸絕所感花輪",
    "X61n1165_010:0817a24": "焉得不殊如此土中剎利貴種飛樓傑閣遍滿城邑",
    "X61n1165_010:0817b01": "寒微煢子敝茅土窟乃至不得不應難言大小懸殊",
    "X61n1165_010:0817b02": "何故是自福德所招故寶池花相應亦如是。",
    "X61n1165_010:0817b03": "五日月有無者諸本或言日月處空或言處空而不",
    "X61n1165_010:0817b04": "運轉或不言有無或直言無有又經曰彼佛光明普",
    "X61n1165_010:0817b05": "照佛剎無量無數不可思議映蔽日月諸聲聞眾皆",
    "X61n1165_010:0817b06": "有身光能照一尋菩薩光照極百千尋二菩薩(觀音勢至)光明",
    "X61n1165_010:0817b07": "常照三千大千世界如是雖有日月如爝火之處太",
    "X61n1165_010:0817b08": "陽豈有光照若日月不能照者應無晝夜何故經言",
    "X61n1165_010:0817b09": "晝夜六時及與清旦食時等事明知亦是權說借此",
    "X61n1165_010:0817b10": "晝夜喻彼時分非為實事且晝夜往來者是眾生心",
    "X61n1165_010:0817b11": "明暗傾奪感有此相故淨佛國土不應有此如忉利",
    "X61n1165_010:0817b12": "而上尚不假明日月何況極樂縱令有者亦是彼化",
    "X61n1165_010:0817b13": "國眾生色空見未盡現有如是日月相故而實佛土",
    "X61n1165_010:0817b14": "無有日月如大論曰釋迦文佛更有淨國土如阿彌",
    "X61n1165_010:0817b15": "陀佛阿彌陀佛亦有不嚴淨國如釋迦文佛此隨機",
    "X61n1165_010:0817b16": "感說亦不妨說有故。",
    "X61n1165_010:0817b17": "六二乘有無者問天親菩薩無量壽偈曰大乘善根",
    "X61n1165_010:0817b18": "界等無譏嫌名乃至不聞二乘名何況有實(請西方乃大乘善根之境界並無二乘可譏刺之名)是諸經",
    "X61n1165_010:0817b19": "中皆言國土聲聞不可稱量何故釋先德云二乘生",
    "X61n1165_010:0817b20": "者皆是臨終回小向大以習小功深聞佛所說及風",
    "X61n1165_010:0817b21": "柯水響皆演小故暫證小果漸次增進至菩薩位非",
    "X61n1165_010:0817b22": "是住小是故說無二乘者有二義一是決定二乘不",
    "X61n1165_010:0817b23": "生是寔無故二是不住二乘是畢竟無故譬如二人",
    "X61n1165_010:0817b24": "同官郎署一人官止于此一人將遷止郎署者可以",
    "X61n1165_010:0817c01": "稱郎以無後官故將遷官者不定是郎以郎畢竟改",
    "X61n1165_010:0817c02": "故以是故淨土不得言有二乘以畢竟至菩薩位故。",
    "X61n1165_010:0817c03": "七婦女有無者聱王經中阿彌陀佛亦有父母何得",
    "X61n1165_010:0817c04": "言無女人釋此亦化作如化鸚鵡海東疏曰聲王經",
    "X61n1165_010:0817c05": "說安樂世界阿彌陀佛有父母者是變化女非寔報",
    "X61n1165_010:0817c06": "女又復雖有父母而非胎生實是化生假為父母如",
    "X61n1165_010:0817c07": "彼經言若四眾能正受(正念受持)佛之名號以此功德臨命終",
    "X61n1165_010:0817c08": "時阿彌陀佛即興大眾住此人所令其得見見已慶",
    "X61n1165_010:0817c09": "悅倍增功德以是因緣所生之處永離胞胎穢欲之",
    "X61n1165_010:0817c10": "形純處鮮妙寶蓮花中自然化生具大神通光明赫",
    "X61n1165_010:0817c11": "奕當知父母假寄之耳或說聲王經中說有父母是",
    "X61n1165_010:0817c12": "顯彼佛所住穢土是義不然何故彼經既說寶蓮化",
    "X61n1165_010:0817c13": "生又言二菩薩侍立左右此等悉是淨土相不異觀",
    "X61n1165_010:0817c14": "經所說故當知彼經所說提婆達多及魔王等悉于",
    "X61n1165_010:0817c15": "淨土變化所作不由此等為非淨土如化畜生非穢",
    "X61n1165_010:0817c16": "土故。",
    "X61n1165_010:0817c17": "八發心大小者魏譯三輩之中皆有發菩提心觀經",
    "X61n1165_010:0817c18": "下品直言十念諸經互異今欲和會者諸經皆是發",
    "X61n1165_010:0817c19": "大菩提心以為因故何故若是最初無大因者其人",
    "X61n1165_010:0817c20": "雖復經耳亦生疑難何得頓聞頓信是故當知下品",
    "X61n1165_010:0817c21": "十念者亦是宿植大因後生退墮故其臨終遇善知",
    "X61n1165_010:0817c22": "識如旱苗得雨萌茅頓發故若無因者知識尚不得",
    "X61n1165_010:0817c23": "遇何況信受如聰慧貴遊之士多有愈聞愈不信者",
    "X61n1165_010:0817c24": "即知一聞頓念非是小緣不應以一生作惡便謂此",
    "X61n1165_010:0818a01": "人無大因故經云世間人民得聞阿彌陀名號若慈",
    "X61n1165_010:0818a02": "心喜悅毛髮聳然淚即出者皆是累世甞行佛道或",
    "X61n1165_010:0818a03": "他方佛所甞為菩薩是故不論顓愚黠慧凡至心念",
    "X61n1165_010:0818a04": "佛者皆是多劫深植善根發大菩提心故何故所謂",
    "X61n1165_010:0818a05": "善根者不專言智慧若復無根如種焦糓豈有芽出",
    "X61n1165_010:0818a06": "如世間奕棋小事有無知賤流頓學頓精者有智士",
    "X61n1165_010:0818a07": "習之終身居末品者即知是因小技無因尚不得入",
    "X61n1165_010:0818a08": "何況大法是故若有信是希有難信之法者是人即",
    "X61n1165_010:0818a09": "是大心菩薩故。",
    "X61n1165_010:0818a10": "九疑城胎生者元魏譯曰若有眾生墮于疑悔積集",
    "X61n1165_010:0818a11": "善根希求佛智普遍智不思議智無等智威德智廣",
    "X61n1165_010:0818a12": "大智於自善根不能生信由聞佛名起信心故以此",
    "X61n1165_010:0818a13": "因緣於五百歲處花胎中猶如苑觀宮殿之想不見",
    "X61n1165_010:0818a14": "佛不聞法是名胎生魏譯曰不了佛智然猶信罪福",
    "X61n1165_010:0818a15": "修習善本願生其國是故胎生宋譯曰眾生所種善",
    "X61n1165_010:0818a16": "根不能離相不求佛慧妄生分別深著世樂人間福",
    "X61n1165_010:0818a17": "報是故胎生王氏本曰若有眾生修諸功德願生彼",
    "X61n1165_010:0818a18": "剎後復疑悔不信有彼佛剎不信作善得福其人雖",
    "X61n1165_010:0818a19": "爾續有念心暫信暫不信臨命終時佛乃化現其身",
    "X61n1165_010:0818a20": "令彼目見以心悔故其過差少亦生彼剎是謂胎生",
    "X61n1165_010:0818a21": "今按前二譯但不信自性不了佛智名胎生故宋譯",
    "X61n1165_010:0818a22": "則直言修善求生人天者為胎生極樂國中無胎生",
    "X61n1165_010:0818a23": "故若王氏則又以不信佛剎不信罪福暫信暫不信",
    "X61n1165_010:0818a24": "為胎生異前譯中聞名起信及修習善本二種往生",
    "X61n1165_010:0818b01": "大約淨土中略言九品廣言千萬品亦不能盡如今",
    "X61n1165_010:0818b02": "生人中者種種福報種種罪業各各不同是故諸譯",
    "X61n1165_010:0818b03": "雖互異皆為實語就中元魏譯旨趣尤奧以不信自",
    "X61n1165_010:0818b04": "善根故依他起信即是疑城信自善果者即頓了自",
    "X61n1165_010:0818b05": "心不從他得以入悟方能脫疑是故未悟而修終隔",
    "X61n1165_010:0818b06": "疑胎胎以裹蔽為義未悟之人諸障未徹合得是報",
    "X61n1165_010:0818b07": "此等當在中下下上品攝何故下品後二種(指下中下下二種)經歷六",
    "X61n1165_010:0818b08": "劫十二劫方得花開此但五百歲故若如王本則信",
    "X61n1165_010:0818b09": "佛猛利未若最後二種又所生在其剎邊地(即縣城)不應五",
    "X61n1165_010:0818b10": "百歲得見佛故。",
    "X61n1165_010:0818b11": "十五逆往生者大經曰唯除造五無間惡業誹謗正",
    "X61n1165_010:0818b12": "法及諸聖人觀經則五逆十惡臨終十念皆得往生",
    "X61n1165_010:0818b13": "當知大經揀五逆者以誹謗故何故入淨土以信為",
    "X61n1165_010:0818b14": "導師誹謗是信之賊如水無所不容但不容火以火",
    "X61n1165_010:0818b15": "自不能容故如風無所不入但不入石以石自不堪",
    "X61n1165_010:0818b16": "入故誹謗之人燒正法如猛焰障佛智如銕壁是故",
    "X61n1165_010:0818b17": "法海慧風無因得受觀經揀誹謗不揀五逆者義同",
    "X61n1165_010:0818b18": "文異以五逆雖至惡尚無決定不信之見不應揀故",
    "X61n1165_010:0818b19": "然有大心之人始或不信後因啟發猛省前失如韓",
    "X61n1165_010:0818b20": "昌黎始斥佛骨後皈依大顛張無盡初詆佛書欲著",
    "X61n1165_010:0818b21": "無佛論後觀淨名經大有省發卒為宗門龍象尤是",
    "X61n1165_010:0818b22": "法中希有之事是故儒林英特或有謬聽先入誤謗",
    "X61n1165_010:0818b23": "佛法但速圖改悔即是盛事不應以謗為障難故。",
    "X61n1165_010:0818b24": "西方合論卷之十(終)",
    "X61n1165_010:0818c04": "西方合論標註跋",
    "X61n1165_010:0818c06": "往予携郢中張明教(五教)參訪袁中郎先生一日出",
    "X61n1165_010:0818c07": "西方合論相視予驚歎其禪土合源超絕樂邦諸典",
    "X61n1165_010:0818c08": "從中有未甚了解者隨請質先生命明教標註其首",
    "X61n1165_010:0818c09": "及持歸南中每欲梓以度世而未就也歲己未海虞",
    "X61n1165_010:0818c10": "文學瞿元初(純仁)終後遺法財見施予即就其靈前",
    "X61n1165_010:0818c11": "許刻經十卷薦為往生適從吳門瑞光臥病為憶前",
    "X61n1165_010:0818c12": "願因檢付袁無涯(叔度)重為詮次讐校而屬吾徒性",
    "X61n1165_010:0818c13": "成董其役一以報袁先生法施之恩一以了瞿文學",
    "X61n1165_010:0818c14": "財施之願至於撰述之精詳議論之卓越是在明眼",
    "X61n1165_010:0818c15": "者自得之耳予復何贅。",
    "X61n1165_010:0818c16": "旹",
    "X61n1165_010:0818c17": "大明泰昌改元歲在庚申暢月長至日喝石老人如",
    "X61n1165_010:0818c18": "奇力疾謹識"
}