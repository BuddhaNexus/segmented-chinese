{
    "T47n1998A_012:0858b17": "大慧普覺禪師讚佛祖卷第十二",
    "T47n1998A_012:0858b19": "徑山能仁禪院住持嗣法",
    "T47n1998A_012:0858b20": "慧日禪師臣蘊聞　上進",
    "T47n1998A_012:0858b21": "釋迦出山相",
    "T47n1998A_012:0858b22": "正覺山前折却本。三七日內心頭悶。却來鹿",
    "T47n1998A_012:0858b23": "苑討便宜。好與拽飜椎一頓。",
    "T47n1998A_012:0858b24": "文殊問疾",
    "T47n1998A_012:0858b25": "居士何曾病。是病因問有。兩眼對兩眼。世醫",
    "T47n1998A_012:0858b26": "咸拱手。",
    "T47n1998A_012:0858b27": "觀音大士",
    "T47n1998A_012:0858b28": "過去正法明。現前觀自在。眼觀諸音聲。耳聽",
    "T47n1998A_012:0858b29": "眾妙色。二義俱寂滅。誰受此說者。是說亦寂",
    "T47n1998A_012:0858c01": "滅。誰為此說者。能觀及所觀。能聽洎所聽。返",
    "T47n1998A_012:0858c02": "觀觀聽者。是亦無所有。大哉觀世音。快說如",
    "T47n1998A_012:0858c03": "是法。是法不思議。聽者亦希有。我今以一毛。",
    "T47n1998A_012:0858c04": "遍量法界空。作此如幻言。讚是真實相。",
    "T47n1998A_012:0858c05": "入定觀音",
    "T47n1998A_012:0858c06": "世間種種音聲相。眾以耳聽非目覩。唯此大",
    "T47n1998A_012:0858c07": "士眼能觀。瞑目諦觀為佛事。於眼境界無所",
    "T47n1998A_012:0858c08": "取。耳鼻舌身意亦然。善哉心洞十方空。六根",
    "T47n1998A_012:0858c09": "互顯如是義。眼色耳聲鼻嗅香。身觸意思無",
    "T47n1998A_012:0858c10": "差別。當以此觀如是觀。取此為實成妄想。若",
    "T47n1998A_012:0858c11": "離妄想取實法。展轉惑亂失本心。本心既失",
    "T47n1998A_012:0858c12": "隨顛倒。不見大士妙色身。無眼耳鼻舌身意。",
    "T47n1998A_012:0858c13": "互顯之義亦寂滅。亦無大士妙色身。亦無種",
    "T47n1998A_012:0858c14": "種音聲相。佛子能作如是觀。永離世間生死",
    "T47n1998A_012:0858c15": "苦。",
    "T47n1998A_012:0858c16": "維摩居士",
    "T47n1998A_012:0858c17": "冷坐毘耶城。百病一時發。不得文殊來。幾乎",
    "T47n1998A_012:0858c18": "無合殺。",
    "T47n1998A_012:0858c19": "九祖伏馱密多尊者",
    "T47n1998A_012:0858c20": "默坐半百春。無喜亦無瞋。東西行七步。抖擻",
    "T47n1998A_012:0858c21": "舊精神。",
    "T47n1998A_012:0858c22": "初祖達磨大師",
    "T47n1998A_012:0858c23": "來時已沒當門齒。去時唯有一隻履。葱嶺那",
    "T47n1998A_012:0858c24": "邊逢宋雲。十分彰露醜舉止。",
    "T47n1998A_012:0858c25": "傅大士",
    "T47n1998A_012:0858c26": "天上無彌勒。地下無彌勒。拍版與門槌。畢竟",
    "T47n1998A_012:0858c27": "是何物。",
    "T47n1998A_012:0858c28": "六祖大鑑禪師",
    "T47n1998A_012:0858c29": "擔柴賣火村裏漢。舌本瀾翻不奈何。自道來",
    "T47n1998A_012:0859a01": "時元沒口。却能平地起風波。",
    "T47n1998A_012:0859a02": "李長者",
    "T47n1998A_012:0859a03": "以一毛端智。遍量法界空。智空無自性。空智",
    "T47n1998A_012:0859a04": "在其中。",
    "T47n1998A_012:0859a05": "龐居士",
    "T47n1998A_012:0859a06": "男女不婚嫁。隨緣賣笊籬。這般滋味子。豈與",
    "T47n1998A_012:0859a07": "外人知。",
    "T47n1998A_012:0859a08": "趙州和尚",
    "T47n1998A_012:0859a09": "庭柏無根虛空有骨。十分魯鈍似遼天鶻。熱",
    "T47n1998A_012:0859a10": "至乘涼寒燒榾柮。夫是之謂趙州古佛。",
    "T47n1998A_012:0859a11": "船子和尚",
    "T47n1998A_012:0859a12": "驀口一橈玄路絕。藥山之道始流傳。離鉤三",
    "T47n1998A_012:0859a13": "寸無消息。覺海方乘般若船。",
    "T47n1998A_012:0859a14": "臨濟和尚",
    "T47n1998A_012:0859a15": "稱鎚上揑出汁。枯骨裏敲出髓。全無些子蘊",
    "T47n1998A_012:0859a16": "藉。一味賣弄口嘴。更說甚麼。三要三玄四種",
    "T47n1998A_012:0859a17": "料揀。大似青天白日十字街頭見神見鬼。咄。",
    "T47n1998A_012:0859a18": "雲門和尚",
    "T47n1998A_012:0859a19": "開雪峯口出睦州氣。袖手儼然耽耽虎視。我",
    "T47n1998A_012:0859a20": "說是言有語無義。石火電光咄哉鈍滯。伽梨",
    "T47n1998A_012:0859a21": "勃窣知是誰。有人續得末後句。許爾親見渠",
    "T47n1998A_012:0859a22": "儂。",
    "T47n1998A_012:0859a23": "布袋和尚(二)",
    "T47n1998A_012:0859a24": "三千威儀都不修。八萬細行渾不顧。只因鬧",
    "T47n1998A_012:0859a25": "市等箇人。被人喚作破落戶。兜率內院久拋",
    "T47n1998A_012:0859a26": "離。縱歸迷却來時路。稽首彌勒世尊。得恁寬",
    "T47n1998A_012:0859a27": "腸大肚。",
    "T47n1998A_012:0859a28": "肩擔一條吉撩棒。棒頭挂雙破木履。盡力撮",
    "T47n1998A_012:0859a29": "却布袋口。不知裏許有甚底。落落魄魄鬧市",
    "T47n1998A_012:0859b01": "行。[若/(若*若)][若/(若*若)]苴苴沒羞恥。龍華會上若逢渠。定與",
    "T47n1998A_012:0859b02": "椎落當門齒。",
    "T47n1998A_012:0859b03": "金華聖者",
    "T47n1998A_012:0859b04": "金華聖者誰識。撞著猪頭便喫。雖然無愛無",
    "T47n1998A_012:0859b05": "憎。其奈有損有益。使得破落僧徒也道。逆行",
    "T47n1998A_012:0859b06": "順行天莫測。若無末後一著。至今有口難分",
    "T47n1998A_012:0859b07": "析。",
    "T47n1998A_012:0859b08": "南安巖主",
    "T47n1998A_012:0859b09": "贈以之中語。咸云祕密言。誰知此老子。非妙",
    "T47n1998A_012:0859b10": "亦非玄。直截不藏覆。當機火裏蓮。誰人明此",
    "T47n1998A_012:0859b11": "意。端坐自擎拳。",
    "T47n1998A_012:0859b12": "言法華",
    "T47n1998A_012:0859b13": "旋陀羅尼三昧。語默元無罣礙。攪衣著屐走",
    "T47n1998A_012:0859b14": "街。剛被時人笑怪。問伊住止何處。向道我儂",
    "T47n1998A_012:0859b15": "弗會。進前擬議思量。咄哉漆桶不快。",
    "T47n1998A_012:0859b16": "雪竇明覺禪師",
    "T47n1998A_012:0859b17": "太湖三萬六千頃之渺茫。即師之口也。洞庭",
    "T47n1998A_012:0859b18": "七十一二朵之巍峭。即師之舌也。不動口不",
    "T47n1998A_012:0859b19": "搖舌。已說現說當說。無少無剩也。回狂瀾起",
    "T47n1998A_012:0859b20": "既倒。活必死之疾於膏肓。即師荷擔大法。而",
    "T47n1998A_012:0859b21": "主盟此道也。至於飛鯤鵬於藕絲竅中。置須",
    "T47n1998A_012:0859b22": "彌盧於蟭螟睫上。而無寬曠迫隘之量也。我",
    "T47n1998A_012:0859b23": "生師之後。而不識師。今覩師之遺像。而作是",
    "T47n1998A_012:0859b24": "言者。蓋欲一類闡提毛道凡夫與夫敗善根",
    "T47n1998A_012:0859b25": "非器眾生。使其知有吾門單傳直指之妙而",
    "T47n1998A_012:0859b26": "已也。",
    "T47n1998A_012:0859b27": "楊岐和尚",
    "T47n1998A_012:0859b28": "異類中行。拕犁拽耙。栗棘金圈。是何言話。",
    "T47n1998A_012:0859b29": "白雲端和尚(二)",
    "T47n1998A_012:0859c01": "少處更減。多處又添。達磨不會。却反西天。",
    "T47n1998A_012:0859c02": "飢餮渴飲。閑坐困眠。赤手殺人。血濺梵天。",
    "T47n1998A_012:0859c03": "五祖演和尚(二)",
    "T47n1998A_012:0859c04": "赤骨力地。有裩無袴。敢與海神。爭先鬪富。",
    "T47n1998A_012:0859c05": "說大脫空荷擔佛祖。七八圓全不成三五。村",
    "T47n1998A_012:0859c06": "歌社舞可憐生。引得兒孫弄泥土。",
    "T47n1998A_012:0859c07": "西余端和尚",
    "T47n1998A_012:0859c08": "被底禮寅朝。去住隨風掃。名呼章相公。侮嫚",
    "T47n1998A_012:0859c09": "圓照老。不托和尚兩拳打翻。回頭妖僧一句",
    "T47n1998A_012:0859c10": "罵倒。只看這幾著子。不必問他禪道。箇是金",
    "T47n1998A_012:0859c11": "毛師子兒。狐狸野干徒叫譟。",
    "T47n1998A_012:0859c12": "慧日雅和尚",
    "T47n1998A_012:0859c13": "嵌嵌枯枯磊磊落落。暗嗚叱咤萬人氣索。宴",
    "T47n1998A_012:0859c14": "坐胡床傾湫倒嶽。秉殺活劍解生死縛。不墮",
    "T47n1998A_012:0859c15": "塵緣寧居寂寞。豁開濟北三要三玄。提持關",
    "T47n1998A_012:0859c16": "西末後一著。慧日之影沈姑谿。泥牛觸折祥",
    "T47n1998A_012:0859c17": "麟角。",
    "T47n1998A_012:0859c18": "寂音尊者(覺範)",
    "T47n1998A_012:0859c19": "頭如杓面如楪。口無舌說無竭。是而非同而",
    "T47n1998A_012:0859c20": "別。種空華抽暗楔。死木蛇活如蝎。擊塗毒腦",
    "T47n1998A_012:0859c21": "門裂。是阿誰甘露滅。",
    "T47n1998A_012:0859c22": "草堂清和尚",
    "T47n1998A_012:0859c23": "凜凜孤風世所稀。碧眸炯炯電光輝。貧兒示",
    "T47n1998A_012:0859c24": "與衣中寶。富者教伊赤體歸。毒手慣曾烹佛",
    "T47n1998A_012:0859c25": "祖。洪鑪常用大鉗鎚。小根魔子還知否。此是",
    "T47n1998A_012:0859c26": "吾家真白眉。",
    "T47n1998A_012:0859c27": "圜悟和尚(三)",
    "T47n1998A_012:0859c28": "道大德備之詞。讚師之真。此處無金二兩。俗",
    "T47n1998A_012:0859c29": "人酤酒三升。超佛越祖之談。讚師之禪。削圓",
    "T47n1998A_012:0860a01": "方竹杖。鞔却紫茸氈。無可諭無可說。正是守",
    "T47n1998A_012:0860a02": "著繫驢橛。那堪更言。七坐道場。三奉詔旨。大",
    "T47n1998A_012:0860a03": "似鄭州出曹門。且喜沒交涉。降此之外畢竟",
    "T47n1998A_012:0860a04": "如何。江南兩浙春寒秋熱。寄語諸方不要饒",
    "T47n1998A_012:0860a05": "舌。",
    "T47n1998A_012:0860a06": "風雷為舌虛空為口。應群生機作師子吼。眼",
    "T47n1998A_012:0860a07": "光爍破四天下。驚起法身藏北斗。箇是楊岐",
    "T47n1998A_012:0860a08": "嫡孫。喝下須彌倒走。",
    "T47n1998A_012:0860a09": "這老漢無置錐之地而不貧。有無價之寶而",
    "T47n1998A_012:0860a10": "不富。覩眾善而不欣。遇諸惡而不怖。一著當",
    "T47n1998A_012:0860a11": "陽全提。要且秋毫不露。有時石火裏藏身。却",
    "T47n1998A_012:0860a12": "向電影中回互。塞却臨濟三玄門。截斷巖頭",
    "T47n1998A_012:0860a13": "末後句。",
    "T47n1998A_012:0860a14": "普融平和尚",
    "T47n1998A_012:0860a15": "示無作相擊塗毒鼓。行無緣慈誅佛誅祖。如",
    "T47n1998A_012:0860a16": "是見得普融。妙喜未敢相許。直下來也如龍",
    "T47n1998A_012:0860a17": "似虎。一槌打破太虛空。至今一缺無人補。",
    "T47n1998A_012:0860a18": "長靈卓和尚",
    "T47n1998A_012:0860a19": "厚重如山嚴冷似鐵。破毘盧印坐衲僧舌。派",
    "T47n1998A_012:0860a20": "出靈源源清流徹。指曜靈寒呼顧兔熱。謂此",
    "T47n1998A_012:0860a21": "是長靈眼中重著屑。謂此非長靈知君猶未",
    "T47n1998A_012:0860a22": "瞥。是耶非耶俱為剩說。真耶妄耶水中捉月。",
    "T47n1998A_012:0860a23": "而今要見這老人。剔起眉毛須辨別。嘉州大",
    "T47n1998A_012:0860a24": "像喫一槌。陝府鐵牛流出血。",
    "T47n1998A_012:0860a25": "佛性泰和尚",
    "T47n1998A_012:0860a26": "慣說五家宗派禪。不將玄妙與人傳。晚年一",
    "T47n1998A_012:0860a27": "處真奇特。食罷長伸兩脚眠。",
    "T47n1998A_012:0860a28": "佛燈珣和尚",
    "T47n1998A_012:0860a29": "天姿出格蕭灑。胸次過人惺惺。臨濟頂中髓。",
    "T47n1998A_012:0860b01": "楊岐眼裏睛。棒頭明殺活。喝下顯疎親。孤鸞",
    "T47n1998A_012:0860b02": "無伴侶。師子不同群。鍾山佛鑑之嫡子。雙",
    "T47n1998A_012:0860b03": "徑山僧之法兄。",
    "T47n1998A_012:0860b04": "竹菴珪和尚",
    "T47n1998A_012:0860b05": "讚歎竹菴也是妙喜。罵詈竹菴也是妙喜。讚",
    "T47n1998A_012:0860b06": "之罵之各有所以。讚之者為渠具衲僧正眼。",
    "T47n1998A_012:0860b07": "罵之者為渠浸在醋甕裏。或曰。如竹菴之為",
    "T47n1998A_012:0860b08": "宗師也。不可讚不可罵。精金美玉自有定價。",
    "T47n1998A_012:0860b09": "讚之罵之徒增話杷。妙喜聞之笑而不答。但",
    "T47n1998A_012:0860b10": "拊掌叩齒三下。從教渠讚龜打瓦。",
    "T47n1998A_012:0860b11": "天童覺和尚",
    "T47n1998A_012:0860b12": "烹佛烹祖大鑪韛。鍛凡鍛聖惡鉗鎚。起曹洞",
    "T47n1998A_012:0860b13": "於已墜之際。針膏肓於必死之時。善說法要。",
    "T47n1998A_012:0860b14": "罔涉離微。不起于座。而變荊棘林為梵釋龍",
    "T47n1998A_012:0860b15": "天之宮。而無作無為。神澄定靈。雪頂龐眉。良",
    "T47n1998A_012:0860b16": "工幻出兮不許僧繇知。虛堂張挂兮梁寶公",
    "T47n1998A_012:0860b17": "猶迷。箇是天童老古錐。妙喜知音更有誰。",
    "T47n1998A_012:0860b18": "普明琳和尚",
    "T47n1998A_012:0860b19": "觸處無礙得大自在。達磨脊梁釋迦腦蓋。夫",
    "T47n1998A_012:0860b20": "是之謂普明老人。敢與諸塵作對者也。",
    "T47n1998A_012:0860b21": "大慧普覺禪師讚佛祖終",
    "T47n1998A_012:0860b22": "大慧普覺禪師自讚",
    "T47n1998A_012:0860b23": "李參政請讚(漢老)",
    "T47n1998A_012:0860b24": "這漢沒量罪過。不合引惹措大。被渠笑裏藏",
    "T47n1998A_012:0860b25": "刀。殺却吾祖達磨。不知有底冤讐。一向興災",
    "T47n1998A_012:0860b26": "作禍。杲上座諾。惺惺著。莫教話墮。",
    "T47n1998A_012:0860b27": "吳提刑請讚(元昭)",
    "T47n1998A_012:0860b28": "這箇村和尚。少人能近傍。黑漆麁竹篦。佛來",
    "T47n1998A_012:0860b29": "也一棒。沒秋毫人情。有萬千無狀。慈悲時觀",
    "T47n1998A_012:0860c01": "音菩薩之所不如。瞋恚時阿脩羅王亦難比",
    "T47n1998A_012:0860c02": "況。世上可憎可惡者。是這般底。阿師如何。",
    "T47n1998A_012:0860c03": "也有人畫渠供食。",
    "T47n1998A_012:0860c04": "鄭學士請讚(尚明)",
    "T47n1998A_012:0860c05": "參得圜悟禪。擔起睦州版。透過祖師關。瞎却",
    "T47n1998A_012:0860c06": "頂門眼。肚裏黑漫漫。心中平坦坦。性氣得人",
    "T47n1998A_012:0860c07": "憎。發時渾不管。鞏縣茶缾喫。一槌擊碎饒州",
    "T47n1998A_012:0860c08": "白瓷盌。",
    "T47n1998A_012:0860c09": "蔡郎中請讚(子應)",
    "T47n1998A_012:0860c10": "賦性暴舉止傲。說甚禪談甚道。有箇沒意智",
    "T47n1998A_012:0860c11": "獃郎。隨例妄想顛倒。蔡郎中還見麼。若也當",
    "T47n1998A_012:0860c12": "面諱却。便是監主自盜。",
    "T47n1998A_012:0860c13": "蔡宣教請讚(正卿)",
    "T47n1998A_012:0860c14": "手裏指東畫西。口中胡說亂道。生慣打葛",
    "T47n1998A_012:0860c15": "藤。天真不屬做造。有箇蔡正卿。時時來著",
    "T47n1998A_012:0860c16": "到。水流濕火就燥。馬面團圝隨人所好。",
    "T47n1998A_012:0860c17": "蔡宣教請讚(春卿)",
    "T47n1998A_012:0860c18": "咄哉。無知半憨半癡。黑豆換人眼睛。十分愛",
    "T47n1998A_012:0860c19": "討便宜。一朝死入地獄。定墮鑊湯泥犁。佛",
    "T47n1998A_012:0860c20": "也救爾不得。任爾鳳林吒之。",
    "T47n1998A_012:0860c21": "儲大夫請讚(彥倫)",
    "T47n1998A_012:0860c22": "雲門妙喜真。雲臺居士畫。利鈍不相資。展向",
    "T47n1998A_012:0860c23": "虛堂挂。妙喜利中鈍。鈍得顢頇。雲臺鈍中利。",
    "T47n1998A_012:0860c24": "利得脫灑。如今利鈍都挂壁。師子飜身絕蹤",
    "T47n1998A_012:0860c25": "跡。蹤跡無便塗糊。一時分付儲大夫。唵摩尼",
    "T47n1998A_012:0860c26": "達里悉利蘇盧。",
    "T47n1998A_012:0860c27": "趙通判請讚(邦禮)",
    "T47n1998A_012:0860c28": "謂汝是善人耶。嫉惡之太甚。謂汝是惡人耶。",
    "T47n1998A_012:0860c29": "好賢而樂善。而於善惡兩塗之間了無遺恨(咦)。",
    "T47n1998A_012:0861a01": "好箇自是漢。高談無畔岸。成佛作祖且緩緩。",
    "T47n1998A_012:0861a02": "這一則公案。分付趙通判。",
    "T47n1998A_012:0861a03": "許司理請讚(壽源□密長老代請)",
    "T47n1998A_012:0861a04": "湛不搖處正好著力。欲識吾真出陰界入。一",
    "T47n1998A_012:0861a05": "毛端頭師子返擲。赤肉團上萬仞壁立。沖密",
    "T47n1998A_012:0861a06": "湛然知不知。鐵牛生得玉猫兒。",
    "T47n1998A_012:0861a07": "廖知縣請讚(李繹)",
    "T47n1998A_012:0861a08": "我讚我真孰能委悉。火風煗動地水堅濕。俱",
    "T47n1998A_012:0861a09": "屬現量擬心則失。就而明之是妄非實。背而",
    "T47n1998A_012:0861a10": "捐之土木瓦石。吾說是言如箭射的。離此別",
    "T47n1998A_012:0861a11": "求幻惑無識。",
    "T47n1998A_012:0861a12": "朱主簿請讚",
    "T47n1998A_012:0861a13": "龐老曾升馬祖堂。西江吸盡更無雙。而今妙",
    "T47n1998A_012:0861a14": "喜朱居士。覿面分明不覆藏。",
    "T47n1998A_012:0861a15": "聞監務請讚(子清)",
    "T47n1998A_012:0861a16": "謂汝太惺惺。時復放淈[泳永+盾]。謂汝太褊急。間或",
    "T47n1998A_012:0861a17": "又容物。既作人天師。開口便輕忽。莊嚴賢劫",
    "T47n1998A_012:0861a18": "中。且無如此佛。寄語聞子清。莫信這箇賊。",
    "T47n1998A_012:0861a19": "唐道人請讚",
    "T47n1998A_012:0861a20": "這尊慈無摸[打丁+索]。忽地喜忽地惡。喜也和氣。如",
    "T47n1998A_012:0861a21": "春百華開萼。怒也雷電。風雲一時俱作。似恁",
    "T47n1998A_012:0861a22": "麼做處。若非阿脩羅王。即是金僊大覺。唐道",
    "T47n1998A_012:0861a23": "人緊收却。逢人不用展開。卷來送在壁角。",
    "T47n1998A_012:0861a24": "江令人請讚(少明宅)",
    "T47n1998A_012:0861a25": "渠本宣州人。生緣在寧國。前不尊釋迦。後不",
    "T47n1998A_012:0861a26": "敬彌勒。家貧無飯噇。出家去投佛。行脚走諸",
    "T47n1998A_012:0861a27": "方。江南遍江北。纔參臨濟禪。便作白拈賊。眼",
    "T47n1998A_012:0861a28": "裏有瞳人。肚中無點墨。還如跛阿師。說得行",
    "T47n1998A_012:0861a29": "不得。",
    "T47n1998A_012:0861b01": "無著道人請讚",
    "T47n1998A_012:0861b02": "汝求吾之讚。復讚吾之真。大海絕涓滴。須彌",
    "T47n1998A_012:0861b03": "無一塵。以訐為直而非直。以察為明而非明。",
    "T47n1998A_012:0861b04": "象王回旋師子嚬呻。性不可會瞥喜瞥瞋。與",
    "T47n1998A_012:0861b05": "佛祖為冤敵。與魔外為親姻。自是其是而人",
    "T47n1998A_012:0861b06": "不汝是。自神其神而人不汝神。如此為人善",
    "T47n1998A_012:0861b07": "知識。少喫酸醋三五升。",
    "T47n1998A_012:0861b08": "超宗道人請讚",
    "T47n1998A_012:0861b09": "一條白棒佛祖俱打。超宗禪人大膽不怕。畫",
    "T47n1998A_012:0861b10": "我來乞讚。鬼門上帖卦。三十年後此話大行。",
    "T47n1998A_012:0861b11": "任一切人讚龜打瓦。",
    "T47n1998A_012:0861b12": "舟峯長老求讚",
    "T47n1998A_012:0861b13": "蕭蕭灑灑有取有捨。[若/(若*若)][若/(若*若)]苴苴無真無假。客",
    "T47n1998A_012:0861b14": "來須看賊來須打。一條竹篦天上天下。背觸",
    "T47n1998A_012:0861b15": "當鋒任人酬價。咄哉村僧少說大話。龜年收",
    "T47n1998A_012:0861b16": "取挂高堂。從他讚歎從他罵。",
    "T47n1998A_012:0861b17": "鼎需禪人求讚",
    "T47n1998A_012:0861b18": "身心一如。身外無餘。咄這瞎驢。付與鼎需。",
    "T47n1998A_012:0861b19": "蘊聞禪人請讚",
    "T47n1998A_012:0861b20": "蘊聞聞自性。自性離聞蘊。吾真亦復然。逈超",
    "T47n1998A_012:0861b21": "千聖頂。",
    "T47n1998A_012:0861b22": "用宣禪人請讚",
    "T47n1998A_012:0861b23": "宣傳吾真。吾為宣說。眨上眉毛。大巧若拙。",
    "T47n1998A_012:0861b24": "思岳禪人求讚",
    "T47n1998A_012:0861b25": "兩耳卓朔口門窄。兩眼皮薄鼻露竅。一生舌",
    "T47n1998A_012:0861b26": "本謾瀾翻。何曾唱得胡家調。",
    "T47n1998A_012:0861b27": "悟本禪人求讚",
    "T47n1998A_012:0861b28": "一千七百癡衲子。圍遶這箇無明叟。細膩渾",
    "T47n1998A_012:0861b29": "沒一星兒。麁慥却有七八斗。未甞寂寂入禪",
    "T47n1998A_012:0861c01": "定。終日波波廊下走。為人巴鼻亦好笑。更不",
    "T47n1998A_012:0861c02": "容人謾開口。盲枷瞎棒當慈悲。是與不是劈",
    "T47n1998A_012:0861c03": "脊婁(上聲)。如斯主法作宗師。枉續牟尼子孫後。",
    "T47n1998A_012:0861c04": "本禪千萬莫學伊。學伊和爾不唧[口*留]。",
    "T47n1998A_012:0861c05": "法寶禪人求讚",
    "T47n1998A_012:0861c06": "這無狀世間稀。住佛屋著佛衣。噇佛飯說佛",
    "T47n1998A_012:0861c07": "非。多忿怒少慈悲。畫得似差毫氂。寶禪者應",
    "T47n1998A_012:0861c08": "自知。",
    "T47n1998A_012:0861c09": "守淨禪人求讚",
    "T47n1998A_012:0861c10": "瞋恚癡未除。心意識顛倒。談禪信口開。舌",
    "T47n1998A_012:0861c11": "頭胡亂掃。其施汝者不名福田。供養汝者墮",
    "T47n1998A_012:0861c12": "三惡道。箇是雲門村僧。即非杜撰長老。",
    "T47n1998A_012:0861c13": "遵璞禪人求讚",
    "T47n1998A_012:0861c14": "臨濟燒黃檗禪版。香嚴哭溈山拄杖。雲門村",
    "T47n1998A_012:0861c15": "叟效顰。也作這般伎倆。作麼生是這般伎倆",
    "T47n1998A_012:0861c16": "(咄)。傳來鐵鉢盛猫飯。磨衲袈裟入墨盆。祖翁",
    "T47n1998A_012:0861c17": "活計都壞了。不知將底付兒孫。",
    "T47n1998A_012:0861c18": "僧鶚禪人求讚",
    "T47n1998A_012:0861c19": "這漢一生空倔彊。偏向人前放軟頑。涅槃路",
    "T47n1998A_012:0861c20": "上栽荊棘。解脫門前緊著關。不別法身三種",
    "T47n1998A_012:0861c21": "病。豈識楞嚴義八還。謾把少林無孔笛。等閑",
    "T47n1998A_012:0861c22": "吹過汩羅灣。",
    "T47n1998A_012:0861c23": "正言禪人求讚",
    "T47n1998A_012:0861c24": "虛空裏揣出骨。閃電中作窠窟。有問妙喜家",
    "T47n1998A_012:0861c25": "風。此外更無別物。",
    "T47n1998A_012:0861c26": "祖傳禪人求讚",
    "T47n1998A_012:0861c27": "[若/(若*若)]苴全似川僧。蕭灑渾如浙客。偏向情未生",
    "T47n1998A_012:0861c28": "時。拈出報慈一隔。尊性不定莫可窺測。見小",
    "T47n1998A_012:0861c29": "時嫌蟭螟眼太寬。見大時謂太虛空忒窄。似",
    "T47n1998A_012:0862a01": "這般底阿師。如何受人天供養。好與劈腮一",
    "T47n1998A_012:0862a02": "摑。",
    "T47n1998A_012:0862a03": "妙道禪人求讚",
    "T47n1998A_012:0862a04": "這村僧無明大。少柔和多褊隘。愛罵人舌頭",
    "T47n1998A_012:0862a05": "快。受佛蔭破佛戒。不精進常懈怠。謗般若彌",
    "T47n1998A_012:0862a06": "天罪。入地獄永不悔。聞者憎見者怪。攪叢林",
    "T47n1998A_012:0862a07": "尤叵耐。虛銷信施三十年。異世出頭償夙債。",
    "T47n1998A_012:0862a08": "就中只有一處長。解道雞嶼洋無蓋。",
    "T47n1998A_012:0862a09": "沖密禪人求讚",
    "T47n1998A_012:0862a10": "佛祖有密語。有說即不密。密禪畫吾真。密意",
    "T47n1998A_012:0862a11": "已漏泄。如析栴檀香。片片體非別。密意在其",
    "T47n1998A_012:0862a12": "中。密亦如是說。",
    "T47n1998A_012:0862a13": "文俊禪人求讚",
    "T47n1998A_012:0862a14": "咄這擔版漢。從來無所知。曾經一頓飽。忘却",
    "T47n1998A_012:0862a15": "累年飢。動便觸人諱。拍盲不識時。平生沒活",
    "T47n1998A_012:0862a16": "計。赤手討便宜。",
    "T47n1998A_012:0862a17": "如本禪人求讚",
    "T47n1998A_012:0862a18": "真兮妄兮兩孤。作對待兮偏枯。水凌虛而風",
    "T47n1998A_012:0862a19": "靜兮月非無。即妄即真兮毒藥與醍醐。到此",
    "T47n1998A_012:0862a20": "誰人識得渠。",
    "T47n1998A_012:0862a21": "法宏禪人求讚",
    "T47n1998A_012:0862a22": "不曾動著舌頭。葛藤已遍天下。等閑一擊虛",
    "T47n1998A_012:0862a23": "空。隨手便成縫罅。法宏貌得吾真。彷彿鎮",
    "T47n1998A_012:0862a24": "州普化。我今寫讚上頭。要作叢林佳話。",
    "T47n1998A_012:0862a25": "德光禪人求讚",
    "T47n1998A_012:0862a26": "有德必有光。其光無間隔。名實要相稱。非青",
    "T47n1998A_012:0862a27": "黃赤白。參徹佛祖頂[寧*頁]禪。不是等閑相誑嚇。",
    "T47n1998A_012:0862a28": "我所參得底只要涅槃堂裏用。且不聽杜撰",
    "T47n1998A_012:0862a29": "禪師三千八百畫。吾為作證明。他年將作軌",
    "T47n1998A_012:0862b01": "格。",
    "T47n1998A_012:0862b02": "若懷首座求讚歸洋嶼菴",
    "T47n1998A_012:0862b03": "吾於閩有大因緣。夜夢晝思無間然。他日定",
    "T47n1998A_012:0862b04": "歸洋嶼去。楞伽室內作終焉。",
    "T47n1998A_012:0862b05": "雪峯空長老求讚",
    "T47n1998A_012:0862b06": "慧空抓著吾痒處。吾甞劄著伊痛處。痛處痒",
    "T47n1998A_012:0862b07": "痒處痛。不與千聖同途。豈與衲僧共用。莫言",
    "T47n1998A_012:0862b08": "掃帚竹裏無錢筒。蒿枝叢林無梁棟。雖然家",
    "T47n1998A_012:0862b09": "醜不可外揚。也要諸方眼目定動。而今各自",
    "T47n1998A_012:0862b10": "不得已。一任畫出這般不唧[口*留]底老凍[鼻*(梟木+瓜)]。但",
    "T47n1998A_012:0862b11": "將懸向壁角落頭。使來者瞻之仰之。晝夜六",
    "T47n1998A_012:0862b12": "時燒兜樓婆畢力迦沈水栴檀之香。作七代",
    "T47n1998A_012:0862b13": "祖翁之供。",
    "T47n1998A_012:0862b14": "師玿長老求讚",
    "T47n1998A_012:0862b15": "畫得百千本。都盧秖這是。師玿好承當。楊岐",
    "T47n1998A_012:0862b16": "第七世。",
    "T47n1998A_012:0862b17": "禪人求讚(四)",
    "T47n1998A_012:0862b18": "咄哉滅胡種。面目真可惡。過橋便拆橋。得路",
    "T47n1998A_012:0862b19": "便塞路。雖欲彊柔和。畢竟觸人怒。萬事類如",
    "T47n1998A_012:0862b20": "此。誰敢相親附。乞兒囊本空。常誇敵國富。聞",
    "T47n1998A_012:0862b21": "說閻羅王。未免生怕怖。休更放大言。嫌佛不",
    "T47n1998A_012:0862b22": "肯做。",
    "T47n1998A_012:0862b23": "鄒搜歛似天烝棗。輕輕觸著便煩惱。身著如",
    "T47n1998A_012:0862b24": "來三事衣。口中謗佛法僧寶。從來纖芥不與",
    "T47n1998A_012:0862b25": "人。一毫不就他人討。驀然合眼入黃泉。定須",
    "T47n1998A_012:0862b26": "聒譟閻羅老。",
    "T47n1998A_012:0862b27": "上無片瓦蓋頭。下無卓錐之地。赤骨[骨*歷]箇渾",
    "T47n1998A_012:0862b28": "身。與人爭甚閑氣。些子無明不奈何。說甚祖",
    "T47n1998A_012:0862b29": "師西來意。",
    "T47n1998A_012:0862c01": "鐵蛇在握。毒氣爍爍。擬議不來。劈口便著。",
    "T47n1998A_012:0862c02": "秉炬入塔。",
    "T47n1998A_012:0862c03": "為彥維那下火",
    "T47n1998A_012:0862c04": "這箇上座。了五蘊性空。悟諸法無我。纔覺四",
    "T47n1998A_012:0862c05": "大乖違。知是收因結果。預於三兩日前。洗浴",
    "T47n1998A_012:0862c06": "剃頭親寫遺言。問我乞一把火不顧頂後。萬",
    "T47n1998A_012:0862c07": "里神光豈戀目前。玄關金鎖無明業識癡團。",
    "T47n1998A_012:0862c08": "一一從頭點過如此。了事衲僧世間能有幾",
    "T47n1998A_012:0862c09": "箇。彥維那既恁麼。更有一事須說破。若到天",
    "T47n1998A_012:0862c10": "台雁蕩遊。傳語嵩山破竈墮。",
    "T47n1998A_012:0862c11": "為充禪人下火(充平日唯頂一大笠)",
    "T47n1998A_012:0862c12": "人人皆有四大。充禪獨有五大。地水火風之",
    "T47n1998A_012:0862c13": "餘。更有一枚笠大。此笠內空外空內外空。",
    "T47n1998A_012:0862c14": "包含欲界色界無色界。說甚須彌鐵圍江河",
    "T47n1998A_012:0862c15": "大海。萬象森羅總在裏許無迫無隘。而今",
    "T47n1998A_012:0862c16": "四大已乖張。唯有笠大鎮長在。這笠大甚",
    "T47n1998A_012:0862c17": "奇怪。一唱兩唱三唱。貴亦不賣賤亦不賣。畢",
    "T47n1998A_012:0862c18": "竟如何。打與充禪同入火光三昧。",
    "T47n1998A_012:0862c19": "為法燈監寺下火",
    "T47n1998A_012:0862c20": "以火炬指龕云。這箇是已滅底法燈。復舉起",
    "T47n1998A_012:0862c21": "火炬云。這箇是無漏底智火。無漏智火然法",
    "T47n1998A_012:0862c22": "燈。然也滅也無不可燈。監寺還知麼。灰飛煙",
    "T47n1998A_012:0862c23": "滅後。優曇華一朵。",
    "T47n1998A_012:0862c24": "為超禪人下火",
    "T47n1998A_012:0862c25": "山下麥黃蠶已斷。一隊死人送活漢。活人身",
    "T47n1998A_012:0862c26": "似鐵金剛。即今再入紅鑪鍛。",
    "T47n1998A_012:0862c27": "為月禪人入塔",
    "T47n1998A_012:0862c28": "捧起骨云。靈山話月。曹谿指月。妙喜今朝捧",
    "T47n1998A_012:0862c29": "月。子細窮究將來。一時未得勦絕。何以故。",
    "T47n1998A_012:0863a01": "却被這箇阿師。盡把機關漏泄。既漏泄。看看。",
    "T47n1998A_012:0863a02": "又是中秋節。無物堪比倫。教渠自家說。",
    "T47n1998A_012:0863a03": "為益照二禪人入塔",
    "T47n1998A_012:0863a04": "呈起左手骨云。這箇是眉州益。呈起右手骨",
    "T47n1998A_012:0863a05": "云。這箇是饒州照。一人會禪。一人會教。雖",
    "T47n1998A_012:0863a06": "然各自行畢竟同時到。且道。同時到底事作",
    "T47n1998A_012:0863a07": "麼生。誰家別館池塘裏。一對鴛鴦畫不成。",
    "T47n1998A_012:0863a08": "師臨示寂。親書遺奏畢。侍僧乞留頌。師厲聲",
    "T47n1998A_012:0863a09": "曰。無頌便死不得也。乃大書云。",
    "T47n1998A_012:0863a10": "生也只恁麼。死也只恁麼。有偈與無偈。是甚",
    "T47n1998A_012:0863a11": "麼熱大。",
    "T47n1998A_012:0863a12": "宗師垂語。切忌錯會。要須識得真實受用",
    "T47n1998A_012:0863a13": "處。方證大自在解脫安樂法也。隆興甲申。",
    "T47n1998A_012:0863a14": "季夏十日。紫巖居士張浚書。",
    "T47n1998A_012:0863a15": "大慧普覺禪師讚佛祖卷第十二"
}