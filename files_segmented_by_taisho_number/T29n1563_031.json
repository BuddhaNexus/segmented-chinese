{
    "T29n1563_031:0925b02": "3阿毘達磨藏顯宗論卷第三十一",
    "T29n1563_031:0925b04": "尊者眾賢造",
    "T29n1563_031:0925b05": "三藏法師玄奘奉　詔譯",
    "T29n1563_031:0925b06": "辯賢聖品第七之三",
    "T29n1563_031:0925b07": "已辯見修二道生異，當依此道分位差別建",
    "T29n1563_031:0925b08": "立眾聖補特伽羅。且依見道十五心位建立",
    "T29n1563_031:0925b09": "眾聖有差別者，頌曰：",
    "T29n1563_031:0925b10": "名隨信法行，　　由根鈍利別，",
    "T29n1563_031:0925b11": "具脩惑斷一，　　至五向初果，",
    "T29n1563_031:0925b12": "斷次三向二，　　離八地向三。",
    "T29n1563_031:0925b13": "論曰：見道位中聖者有二，一隨信行、二隨法",
    "T29n1563_031:0925b14": "行，由根鈍利別立二名。諸鈍根名隨信行者，",
    "T29n1563_031:0925b15": "由先信敬力修集加行故。諸利根名隨法行",
    "T29n1563_031:0925b16": "者，由先樂觀察修集加行故。諸有情類種",
    "T29n1563_031:0925b17": "姓差別，法爾先來如是安住，於諸事業有",
    "T29n1563_031:0925b18": "不樂觀、或有樂觀能不能轉，即二聖者由於",
    "T29n1563_031:0925b19": "修惑具斷有殊，立為三向。謂彼二聖，若於先",
    "T29n1563_031:0925b20": "來未以世道斷修斷惑，名為具縛。或先已斷",
    "T29n1563_031:0925b21": "欲界一品乃至五品，至此位中名初果向，趣",
    "T29n1563_031:0925b22": "初果故。言初果者，謂預流果，此於一切沙門",
    "T29n1563_031:0925b23": "果中必初得故。若先已斷欲界六品或七八",
    "T29n1563_031:0925b24": "品，至此位中名第二果向，趣第二果故。第",
    "T29n1563_031:0925b25": "二果者，謂一來果，遍得果中此第二故。若先",
    "T29n1563_031:0925b26": "已離欲界九品，或先已斷初定一品，乃至具",
    "T29n1563_031:0925b27": "離無所有處，至此位中名第三果向，趣第三",
    "T29n1563_031:0925b28": "果故。第三果者，謂不還果，數准前釋。如是隨",
    "T29n1563_031:0925b29": "信隨法行者，由先具縛斷惑有殊，數別各成",
    "T29n1563_031:0925c01": "七十三種。謂於欲界具縛為初，至斷九品以",
    "T29n1563_031:0925c02": "為第十。如是乃至無所有處，地地各九，為七",
    "T29n1563_031:0925c03": "十三。諸後具縛即前離九，故後七地無別具",
    "T29n1563_031:0925c04": "縛。次依修道道類智時建立眾聖有差別者，",
    "T29n1563_031:0925c05": "頌曰：",
    "T29n1563_031:0925c06": "至第十六心，　　隨三向住果，",
    "T29n1563_031:0925c07": "名信解見至，　　亦由鈍利別。",
    "T29n1563_031:0925c08": "論曰：即前隨信、隨法行者，至第十六道類智",
    "T29n1563_031:0925c09": "心，名為住果不復名向，隨前三向今住三果。",
    "T29n1563_031:0925c10": "謂前預流向今住預流果，前一來向今住一",
    "T29n1563_031:0925c11": "來果，前不還向今住不還果。阿羅漢果必無",
    "T29n1563_031:0925c12": "初得，異生無容離有頂故，見道無容斷修惑",
    "T29n1563_031:0925c13": "故。至住果位，捨得二名，謂不復名隨信法行，",
    "T29n1563_031:0925c14": "轉得信解、見至二名，此亦由根鈍利差別。諸",
    "T29n1563_031:0925c15": "鈍根者，先名隨信行，今名信解，由信增上力",
    "T29n1563_031:0925c16": "勝解顯故。諸利根者，先名隨法行，今名見至，",
    "T29n1563_031:0925c17": "由慧增上力正見顯故。何緣先時斷修所斷",
    "T29n1563_031:0925c18": "欲一至五、或七八品、初定一品，廣說乃至無",
    "T29n1563_031:0925c19": "所有處第九品惑，至第十六道類智心，但",
    "T29n1563_031:0925c20": "名預流、一來、不還果，非一來、不還、阿羅漢向？",
    "T29n1563_031:0925c21": "頌曰：",
    "T29n1563_031:0925c22": "諸得果位中，　　未得勝果道，",
    "T29n1563_031:0925c23": "故未起勝道，　　名住果非向。",
    "T29n1563_031:0925c24": "論曰：依得聖道建立八聖，故初得果位未得",
    "T29n1563_031:0925c25": "勝果道，以得果心於勝果道所對治惑非對",
    "T29n1563_031:0925c26": "治故。非非彼治現在前時得彼治道，其理",
    "T29n1563_031:0925c27": "決定。又非得果時即有勝果道所斷煩惱離",
    "T29n1563_031:0925c28": "繫得生，道類忍不能斷彼繫得故。若道力",
    "T29n1563_031:0925c29": "能斷彼繫得，此道引彼離繫得生，可說此道",
    "T29n1563_031:0926a01": "能證彼滅，以得前果時未得勝果道故。住果",
    "T29n1563_031:0926a02": "者乃至未起勝果道時，雖先已斷修所斷惑",
    "T29n1563_031:0926a03": "欲一品等，但名住果，不名後向。後於何時得",
    "T29n1563_031:0926a04": "先所斷修惑離繫無漏得耶？於勝果道現前",
    "T29n1563_031:0926a05": "時得為諸先斷。後修斷惑入離生位得前果",
    "T29n1563_031:0926a06": "已，此生定起勝果道耶？理必應然。以本論說：",
    "T29n1563_031:0926a07": "聖生第四靜慮以上，無漏樂根定成就故，彼",
    "T29n1563_031:0926a08": "障已斷必欣彼故，障已斷道易現前故。如是",
    "T29n1563_031:0926a09": "已依先具倍離及全離欲入見諦者十六心",
    "T29n1563_031:0926a10": "位立眾聖別，當約修惑辯漸次生能對治道",
    "T29n1563_031:0926a11": "分位差別。頌曰：",
    "T29n1563_031:0926a12": "地地失德九，　　下中上各三。",
    "T29n1563_031:0926a13": "論曰：失謂過失，即所治障。德謂功德，即能治",
    "T29n1563_031:0926a14": "道。如先已辯欲修斷惑九品差別，上四靜慮",
    "T29n1563_031:0926a15": "及四無色應知亦然，生死無非九地攝故。如",
    "T29n1563_031:0926a16": "所治障一一地中各有九品，諸能治道無間",
    "T29n1563_031:0926a17": "解脫九品亦然。失德如何各分九品？謂根本",
    "T29n1563_031:0926a18": "品有下中上，此三各分下中上別，由此失德",
    "T29n1563_031:0926a19": "各分九品，謂下下、下中、下上、中下、中中、中上、",
    "T29n1563_031:0926a20": "上下、上中、上上品。應知此中下下品道勢力",
    "T29n1563_031:0926a21": "能斷上上品障，如是乃至上上品道勢力能",
    "T29n1563_031:0926a22": "斷下下品障，上上品等諸能治德初未有故，",
    "T29n1563_031:0926a23": "此德有時上上品等失已無故。應知此中智",
    "T29n1563_031:0926a24": "雖勝惑，未增盛故道名下品。相續中惑雖極",
    "T29n1563_031:0926a25": "難斷，細隨行故障名下品。依如是理應立譬",
    "T29n1563_031:0926a26": "喻，如浣衣位麁垢先除，於後後時漸除細垢。",
    "T29n1563_031:0926a27": "又如麁闇小明能滅，要以大明方滅細闇。失",
    "T29n1563_031:0926a28": "德相對理亦應然。由此可言白勝黑劣，以剎",
    "T29n1563_031:0926a29": "那頃能治道生拔無始來諸惑根故。已辯失",
    "T29n1563_031:0926b01": "德差別九品，次當依彼立聖者別。且諸有學",
    "T29n1563_031:0926b02": "修道位中，總亦名為信解、見至，隨位復有多",
    "T29n1563_031:0926b03": "種差別，先應建立都未斷者。頌曰：",
    "T29n1563_031:0926b04": "未斷修斷失，　　住果極七返。",
    "T29n1563_031:0926b05": "論曰：諸住果者，於一切地脩所斷失全未斷",
    "T29n1563_031:0926b06": "時名為預流，生極七返。七返言顯七往返生，",
    "T29n1563_031:0926b07": "是人天中各七生義。極言為顯受生最多，非",
    "T29n1563_031:0926b08": "諸預流皆定七返。故契經說：極七返生。是",
    "T29n1563_031:0926b09": "彼最多七返生義，經說與此義無差別。諸無",
    "T29n1563_031:0926b10": "漏道總名為流，由此為因趣涅槃故。預言為",
    "T29n1563_031:0926b11": "顯最初至得彼預流故，說名預流。此預流名",
    "T29n1563_031:0926b12": "為目何義？若初得道名為預流，則預流名應",
    "T29n1563_031:0926b13": "目第八；若初得果名為預流，則倍離欲全離",
    "T29n1563_031:0926b14": "欲者至道類智應名預流。此預流名目初得",
    "T29n1563_031:0926b15": "果。然倍離欲全離欲者至道類智不名預流，",
    "T29n1563_031:0926b16": "約修惑斷立彼果故。預流必依遍得果者，初",
    "T29n1563_031:0926b17": "所得果以立名故。一來、不還非定初得，唯有",
    "T29n1563_031:0926b18": "此果必初得故。何緣此名不目第八？未具得",
    "T29n1563_031:0926b19": "向果無漏道故，未具得見修無漏道故，未遍",
    "T29n1563_031:0926b20": "至得現觀流故。八忍八智名現觀流，道類智",
    "T29n1563_031:0926b21": "時皆具至得，是故第八不名預流，由此預流",
    "T29n1563_031:0926b22": "唯是初果。彼從此後，欲人天中各受七生。應",
    "T29n1563_031:0926b23": "言十四，何故說彼極受七生？此責不然，七數",
    "T29n1563_031:0926b24": "等故，如七葉樹及七處善。聖道力故不過七",
    "T29n1563_031:0926b25": "有，中間雖有聖道現前，餘業力持不證圓寂，",
    "T29n1563_031:0926b26": "唯依佛出世有別解律儀故。彼第七有，若不",
    "T29n1563_031:0926b27": "遇佛法便在家得阿羅漢果，既得果已必不",
    "T29n1563_031:0926b28": "住家，苾芻威儀法爾成就。雖不會遇前佛所",
    "T29n1563_031:0926b29": "說，而於餘命生極厭心，不經久時便入圓寂。",
    "T29n1563_031:0926c01": "若於人趣得預流果，人中滿七，天准應知。",
    "T29n1563_031:0926c02": "非聖亦有極七返生相續成熟得涅槃義，然",
    "T29n1563_031:0926c03": "非決定，是故不說。已辯修惑都未斷者名預",
    "T29n1563_031:0926c04": "流果極七返生。今次應辯斷位眾聖，且應建",
    "T29n1563_031:0926c05": "立一來向果。頌曰：",
    "T29n1563_031:0926c06": "斷欲三四品，　　三二生家家，",
    "T29n1563_031:0926c07": "斷至五二向，　　斷六一來果。",
    "T29n1563_031:0926c08": "論曰：即預流者進斷修惑，若三緣具轉名家",
    "T29n1563_031:0926c09": "家：一由斷惑，斷欲修惑三四品故，謂或於",
    "T29n1563_031:0926c10": "先異生位斷、或今預流進修位斷。二由成根，",
    "T29n1563_031:0926c11": "得能治彼無漏根故，謂已成就彼能治道三",
    "T29n1563_031:0926c12": "品四品無漏諸根。三由受生，更受欲有三二",
    "T29n1563_031:0926c13": "生故，謂斷三品更受三生，若斷四品更受二",
    "T29n1563_031:0926c14": "生。此三二生，由異生位造作及增長感三",
    "T29n1563_031:0926c15": "二生業，非諸聖者於聖位中更能新作牽後",
    "T29n1563_031:0926c16": "有業，以背生死向涅槃故，由此契經說諸聖",
    "T29n1563_031:0926c17": "者唯受故業更不造新。若三緣中隨闕一種、",
    "T29n1563_031:0926c18": "闕二、全闕，不名家家。何故成根？頌中不說預",
    "T29n1563_031:0926c19": "流果後說進斷惑，成能治彼無漏諸根！義准",
    "T29n1563_031:0926c20": "已成，故不具說。若爾，應不說三二生言，說斷",
    "T29n1563_031:0926c21": "三四品義已成故。謂已進斷三四品惑，決定",
    "T29n1563_031:0926c22": "餘有三生二生，故說家家相不圓滿，則應於",
    "T29n1563_031:0926c23": "頌更說等聲方可具收家家三相，或應不說",
    "T29n1563_031:0926c24": "三二生言。然頌中言三二生者，以有增進，",
    "T29n1563_031:0926c25": "於所受生或少或無、或過此故。應知總有二",
    "T29n1563_031:0926c26": "種家家：一天家家，謂欲天趣生三二家而證",
    "T29n1563_031:0926c27": "圓寂，或一天處或二或三。二人家家，謂於人",
    "T29n1563_031:0926c28": "趣生三二家而證圓寂，或一洲處或二或三。",
    "T29n1563_031:0926c29": "若有七生，生不滿七，非家家位，中間涅槃何",
    "T29n1563_031:0927a01": "類所攝？攝屬七生，七中極聲顯極多故，由此",
    "T29n1563_031:0927a02": "已顯生未滿前得般涅槃亦是彼攝。根最鈍",
    "T29n1563_031:0927a03": "者具經七生，非諸利根生定滿七。寧無斷",
    "T29n1563_031:0927a04": "五亦名家家，以斷五時必斷第六，非一品惑",
    "T29n1563_031:0927a05": "能障得果，猶如一間未越界故。即預流者",
    "T29n1563_031:0927a06": "進斷欲界一品修惑乃至五品，應知轉名一",
    "T29n1563_031:0927a07": "來果向，若斷第六成一來果。彼往天上一來",
    "T29n1563_031:0927a08": "人間而般涅槃，名一來果，過此以後更無",
    "T29n1563_031:0927a09": "生故。即由此義證家家中，若天家家受三生",
    "T29n1563_031:0927a10": "者，人間受二、天上受三。受二生者，人一天二。",
    "T29n1563_031:0927a11": "如應例釋人中家家。若謂不然，彼一來果有",
    "T29n1563_031:0927a12": "何異彼二生家家？彼貪瞋癡唯餘下品，故",
    "T29n1563_031:0927a13": "即一來果，名薄貪瞋癡。已辯一來向果差別，",
    "T29n1563_031:0927a14": "次應建立不還向果。頌曰：",
    "T29n1563_031:0927a15": "斷七或八品，　　一生名一間，",
    "T29n1563_031:0927a16": "此即第三向，　　斷九不還果。",
    "T29n1563_031:0927a17": "論曰：即一來者進斷餘惑，若三緣具轉名",
    "T29n1563_031:0927a18": "一間：一由斷惑，斷欲界中修斷七品或八品",
    "T29n1563_031:0927a19": "故。二由成根，得能治彼無間解脫無漏根故。",
    "T29n1563_031:0927a20": "三由受生，更受欲有天或人中餘一生故。若",
    "T29n1563_031:0927a21": "三緣中隨闕一種、闕二、全闕，不名一間，成無",
    "T29n1563_031:0927a22": "漏根。頌中不說，及應復說。一生所因，准家",
    "T29n1563_031:0927a23": "家中如應當釋。所言間者是隙異名，謂彼位",
    "T29n1563_031:0927a24": "中由有一隙，容一生故未得涅槃。或此間名",
    "T29n1563_031:0927a25": "目間隔義，謂於彼位有餘一生為間隔故不",
    "T29n1563_031:0927a26": "證圓寂。有一間者，說名一間。如何？有餘一品",
    "T29n1563_031:0927a27": "修惑能為障礙令受欲界生，名為一間。未得",
    "T29n1563_031:0927a28": "不還果若斷此品，便為超越欲界所繫諸業",
    "T29n1563_031:0927a29": "煩惱異熟等流二果地故。彼極為礙容更受",
    "T29n1563_031:0927b01": "生，斷六品時未越彼地，故無斷五中間受生，",
    "T29n1563_031:0927b02": "現身不能證一來果。即斷修惑七八品者，應",
    "T29n1563_031:0927b03": "知亦名不還果向。先斷三四七八品惑入見",
    "T29n1563_031:0927b04": "諦者，後得果時即名家家及一間不？此未名",
    "T29n1563_031:0927b05": "曰家家一間，未得治彼無漏根故。初得果位",
    "T29n1563_031:0927b06": "果道現前，爾時未修勝果道故。要至後位起",
    "T29n1563_031:0927b07": "勝果道，方得名曰家家一間，治彼無漏根爾",
    "T29n1563_031:0927b08": "時方得故。即先成就一來果者，斷欲界惑九",
    "T29n1563_031:0927b09": "品盡時，捨一來名得不還果，必不還受欲界",
    "T29n1563_031:0927b10": "生故。此或名為五下結斷，此據集斷密作",
    "T29n1563_031:0927b11": "是說。必無五結俱時斷理，或二或三先已斷",
    "T29n1563_031:0927b12": "故。依不還位，諸契經中以種種門建立差別，",
    "T29n1563_031:0927b13": "今次應辯彼差別相。頌曰：",
    "T29n1563_031:0927b14": "此中生有行，　　無行般涅槃，",
    "T29n1563_031:0927b15": "上流若雜修，　　能往色究竟，",
    "T29n1563_031:0927b16": "超半超遍歿，　　餘能往有頂，",
    "T29n1563_031:0927b17": "行無色有四，　　住此般涅槃。",
    "T29n1563_031:0927b18": "論曰：此不還者總說有七，且行色界差別有",
    "T29n1563_031:0927b19": "五：一中般涅槃、二生般涅槃、三有行般涅槃、",
    "T29n1563_031:0927b20": "四無行般涅槃、五者上流。此於中間般涅槃",
    "T29n1563_031:0927b21": "故，說此名曰中般涅槃。如是應知，此於生已，",
    "T29n1563_031:0927b22": "此由有行。此由無行般涅槃故，名生般等。此",
    "T29n1563_031:0927b23": "上流故，名為上流。言中般者，謂有一類補特",
    "T29n1563_031:0927b24": "伽羅，已於生結得非擇滅，起結不爾。彼於",
    "T29n1563_031:0927b25": "欲界遇逼惱緣之所逼惱，便能自勉修斷餘",
    "T29n1563_031:0927b26": "結殊勝加行，加行未滿遇捨命緣遂致命終，",
    "T29n1563_031:0927b27": "由起結力受色中有，厭多苦故，乘前起道進",
    "T29n1563_031:0927b28": "斷餘結，成阿羅漢得般涅槃。言生般者，謂",
    "T29n1563_031:0927b29": "有一類補特伽羅，由先具造順起生業及增",
    "T29n1563_031:0927c01": "長故，欲界歿已受色界生，由具勤修速進道",
    "T29n1563_031:0927c02": "故，生已不久成阿羅漢，盡其壽量方般涅槃，",
    "T29n1563_031:0927c03": "約有餘依說為生般。非纔生已便般無餘，彼",
    "T29n1563_031:0927c04": "捨壽中無自在故。言有行般、無行般者，謂有",
    "T29n1563_031:0927c05": "一類補特伽羅，生已多時方成無學，於中有",
    "T29n1563_031:0927c06": "一勇猛精進、有一稟性慢緩懈怠，如次名為",
    "T29n1563_031:0927c07": "有行、無行。謂若一類先欲界中依不息加行",
    "T29n1563_031:0927c08": "三摩地力斷五下分結成不還果，後生色界，",
    "T29n1563_031:0927c09": "經於多時還能進修前種類道成阿羅漢，名",
    "T29n1563_031:0927c10": "有行般。無行般者與此相違。或色界生經",
    "T29n1563_031:0927c11": "多時已，依止苦行解脫餘結，名有行般，以",
    "T29n1563_031:0927c12": "彼修習依功用道般涅槃故。與此相違名無",
    "T29n1563_031:0927c13": "行般。豈不中般、生般、現般所依止行亦有",
    "T29n1563_031:0927c14": "此故，應立有行、無行般名。無如是失，此義雖",
    "T29n1563_031:0927c15": "等而彼各有差別位故。謂中般等雖亦定依",
    "T29n1563_031:0927c16": "苦行樂行解脫餘結，而彼各有分位不同，對",
    "T29n1563_031:0927c17": "此名為不共差別。此無如是分位別故，約道",
    "T29n1563_031:0927c18": "不同顯其差別，如何以此例彼令同，故於此",
    "T29n1563_031:0927c19": "中所辯無失。由此有說：二差別者，由緣有",
    "T29n1563_031:0927c20": "為無為聖道，如其次第得涅槃故。應知亦",
    "T29n1563_031:0927c21": "無，餘同此失。然有經說無行在先，亦有經",
    "T29n1563_031:0927c22": "中先說有行，時既無異隨說無違，有行可尊",
    "T29n1563_031:0927c23": "故我先說。言上流者，謂有一類補特伽羅，",
    "T29n1563_031:0927c24": "上流有增，非初生處即證圓寂。謂欲界歿往",
    "T29n1563_031:0927c25": "色界生，未即於中能證圓寂，要轉生上方般",
    "T29n1563_031:0927c26": "涅槃。即此上流差別有二，由因及果有差別",
    "T29n1563_031:0927c27": "故。因差別者，此於靜慮由有雜修、無雜修故。",
    "T29n1563_031:0927c28": "果差別者，色究竟天及有頂天為極處故。",
    "T29n1563_031:0927c29": "謂若於靜慮有雜修者，能往色究竟方般涅",
    "T29n1563_031:0928a01": "槃，雜修能感淨居果故。即此復有三種差別，",
    "T29n1563_031:0928a02": "全超、半超、遍歿異故。言全超者，謂色界中從",
    "T29n1563_031:0928a03": "一處歿往色究竟，由彼先在欲界身中已具",
    "T29n1563_031:0928a04": "雜修四種靜慮，遇緣退失上三靜慮，以初靜",
    "T29n1563_031:0928a05": "慮愛味為緣，命終上生梵眾天處。由於先世",
    "T29n1563_031:0928a06": "慣習勢力，復能雜修第四靜慮，從彼處歿生",
    "T29n1563_031:0928a07": "色究竟。以於色界十六處所，最初處歿最後",
    "T29n1563_031:0928a08": "處生頓越中間，是全超義。言半超者，謂色",
    "T29n1563_031:0928a09": "界中從初天等漸次而歿，下至中間能越一",
    "T29n1563_031:0928a10": "處，方能往趣色究竟天。超而非全，是半超",
    "T29n1563_031:0928a11": "義。言遍歿者，謂於色界愛味多故一切處",
    "T29n1563_031:0928a12": "生，由彼遍於四靜慮地十六處所一一皆",
    "T29n1563_031:0928a13": "有下等愛味為感生緣，從梵眾天一一處所",
    "T29n1563_031:0928a14": "一生歿已，至色究竟方般涅槃，故名遍歿。",
    "T29n1563_031:0928a15": "由此義准，初靜慮中大梵所居非是別處，即",
    "T29n1563_031:0928a16": "是第二梵輔天攝。若異此者，大梵所居僻",
    "T29n1563_031:0928a17": "見處故、一導師故，必無聖者於中受生。遍歿、",
    "T29n1563_031:0928a18": "半超應無差別，應知此謂二上流中，由有雜",
    "T29n1563_031:0928a19": "修靜慮因故。往色究竟般涅槃者，餘於靜慮",
    "T29n1563_031:0928a20": "無雜修者，能往有頂方般涅槃。謂彼先無雜",
    "T29n1563_031:0928a21": "修靜慮，由於諸定愛味為緣，此歿遍生色界",
    "T29n1563_031:0928a22": "諸處，唯不能往五淨居天。色界命終，於三無",
    "T29n1563_031:0928a23": "色次第生已，後生有頂方般涅槃。二上流中，",
    "T29n1563_031:0928a24": "前是觀行、後是止行，樂慧樂定有差別故。",
    "T29n1563_031:0928a25": "二上流者，於下地中得般涅槃，亦不違理。",
    "T29n1563_031:0928a26": "而言此往色究竟天及有頂天，依極處說。無",
    "T29n1563_031:0928a27": "不還者於已生處受第二生，由彼於生容求",
    "T29n1563_031:0928a28": "勝進非等劣故。唯欲界歿往色界生有中",
    "T29n1563_031:0928a29": "有中般涅槃者，非色界歿生色界者，以色界",
    "T29n1563_031:0928b01": "中無災害故。若本有位有餘障緣不得涅槃，",
    "T29n1563_031:0928b02": "中有亦爾，中有薄劣非本有故。又彼若有，應",
    "T29n1563_031:0928b03": "屬上流。中般、上流應無差別，謂定無有差別",
    "T29n1563_031:0928b04": "因緣可作是言。唯欲界歿受色中有便般",
    "T29n1563_031:0928b05": "涅槃得中般名，非色界歿。何緣有學未離",
    "T29n1563_031:0928b06": "欲貪無中有中般涅槃者？欲界中有依身微",
    "T29n1563_031:0928b07": "劣，於多事業無堪能故。住本有位於欲界法",
    "T29n1563_031:0928b08": "尚難越度，況中有中能越欲界至得應果。",
    "T29n1563_031:0928b09": "多事業者，謂越三界及永斷除二種煩惱，",
    "T29n1563_031:0928b10": "并得二三沙門果證。住中有位無如是能。又",
    "T29n1563_031:0928b11": "此有前未曾數習九品差別煩惱治故。又不",
    "T29n1563_031:0928b12": "還果等非中有身得，斷增上惑所證得故，",
    "T29n1563_031:0928b13": "離三界染極為難故。無欲中有能般涅槃，色",
    "T29n1563_031:0928b14": "界中有與此皆異，故有於中得涅槃者。又此",
    "T29n1563_031:0928b15": "地中有得般涅槃，唯起此地中所有聖道。",
    "T29n1563_031:0928b16": "初靜慮地中有位中般涅槃者，唯起自地根",
    "T29n1563_031:0928b17": "本靜慮聖道現前，非未至、中間，難令現前故，",
    "T29n1563_031:0928b18": "在中有位依身微劣，要易起者方能現前。",
    "T29n1563_031:0928b19": "此五名為行色界者。行無色者差別有四，謂",
    "T29n1563_031:0928b20": "在欲界離色界貪，從此命終生於無色，此中",
    "T29n1563_031:0928b21": "差別唯有四種，謂生般等有差別故。此并",
    "T29n1563_031:0928b22": "前五，成六不還。復有不行色無色界，即住於",
    "T29n1563_031:0928b23": "此能般涅槃，名現般涅槃。并前六為七。或",
    "T29n1563_031:0928b24": "應總立九種不還，謂現涅槃分為二種：一於",
    "T29n1563_031:0928b25": "先位善辯聖旨、二臨終時方能善辯。於上流",
    "T29n1563_031:0928b26": "內亦分二種：一行色界、二行無色。并前四",
    "T29n1563_031:0928b27": "為八，足轉生成九。言轉生者，謂於前生已得",
    "T29n1563_031:0928b28": "預流或一來果，於今生內方得不還。前現",
    "T29n1563_031:0928b29": "般言唯目現世。初得入聖至涅槃者或",
    "T29n1563_031:0928c01": "不還者，由根差別，隨其所應分成九種，或行",
    "T29n1563_031:0928c02": "色界五不還中。復有異門分成九種。頌曰：",
    "T29n1563_031:0928c03": "行色界有九，　　謂三各分三，",
    "T29n1563_031:0928c04": "業惑根有殊，　　故成三九別。",
    "T29n1563_031:0928c05": "論曰：即行色界五種不還，總立為三，各分三",
    "T29n1563_031:0928c06": "種，故成九種。何等為三？中、生、上流有差別故。",
    "T29n1563_031:0928c07": "云何三種各分為三？中般涅槃分為三者，",
    "T29n1563_031:0928c08": "初起、至遠、近當生處得般涅槃有差別故。生",
    "T29n1563_031:0928c09": "般涅槃分為三者，纔生、有行、無行異故。此皆",
    "T29n1563_031:0928c10": "生已得般涅槃，是故並應名為生般。於上流",
    "T29n1563_031:0928c11": "中分為三者，全超、半超、遍歿異故。然諸三種，",
    "T29n1563_031:0928c12": "一切皆由速、非速、經久得般涅槃故，分為九",
    "T29n1563_031:0928c13": "種不相雜亂。如是三種九種不還，由業惑根",
    "T29n1563_031:0928c14": "有差別故，有速、非速、經久差別，且總成三。",
    "T29n1563_031:0928c15": "由先所集順起生後業有異故，如其次第，下",
    "T29n1563_031:0928c16": "中上品煩惱現行有差別故，及上中下根有",
    "T29n1563_031:0928c17": "異故。此三一一如其所應。亦業惑根有差別",
    "T29n1563_031:0928c18": "故，各有三別，故成九種。謂初二三由惑根",
    "T29n1563_031:0928c19": "別各成三種，非由業異。後三亦由順後受業",
    "T29n1563_031:0928c20": "有差別故分成三種。故說如是行色不還，",
    "T29n1563_031:0928c21": "業惑根殊成三九別。若爾，何故諸契經中佛",
    "T29n1563_031:0928c22": "唯說有七善士趣？頌曰：",
    "T29n1563_031:0928c23": "立七善士趣，　　由上流無別，",
    "T29n1563_031:0928c24": "善惡行不行，　　有往無還故。",
    "T29n1563_031:0928c25": "論曰：中生各三，上流為一，經依此立七善士",
    "T29n1563_031:0928c26": "趣。何故前二各分為三，第三上流唯立為",
    "T29n1563_031:0928c27": "一？以上行故名為上流，由此義同但立為",
    "T29n1563_031:0928c28": "一。前之二種雖亦義同，然為其中別相難",
    "T29n1563_031:0928c29": "了，欲令易了故各分三。上流有三相別易了，",
    "T29n1563_031:0929a01": "無煩於彼更別建立。又前二別唯有示所，",
    "T29n1563_031:0929a02": "易顯示故各分為三。第三上流別義多種，卒",
    "T29n1563_031:0929a03": "難顯示故總立一。謂初中般唯在將生，根",
    "T29n1563_031:0929a04": "惑品殊故分三種。第二生般唯在已生，亦",
    "T29n1563_031:0929a05": "根惑殊故分三種。上流通有將生、已生。將生",
    "T29n1563_031:0929a06": "上流復有二種，謂於靜慮雜不雜修。已生",
    "T29n1563_031:0929a07": "上流分二亦爾。復於如是二上流中，若無雜",
    "T29n1563_031:0929a08": "修容生二界，若有雜修唯生一界。生一界者",
    "T29n1563_031:0929a09": "復分為三，全超、半超、遍沒異故。於半超內差",
    "T29n1563_031:0929a10": "別有多，由此上流別相煩廣，若一一辯難可",
    "T29n1563_031:0929a11": "周悉，故依等義總立上流。中生位中差別義",
    "T29n1563_031:0929a12": "少，易顯了故分之為六。雖彼一一亦有同義，",
    "T29n1563_031:0929a13": "而等第三。於上流中雖有異義，而等前二。",
    "T29n1563_031:0929a14": "為相影顯故唯立七。唯此已斷欲貪瞋等，",
    "T29n1563_031:0929a15": "非善士法及與無學。大善士果極相近故，經",
    "T29n1563_031:0929a16": "唯說此名善士趣。非謂預流及一來者都不",
    "T29n1563_031:0929a17": "可說名善士趣，佛亦說彼名善士故。如契經",
    "T29n1563_031:0929a18": "言：云何善士？謂若成就有學正見，乃至成就",
    "T29n1563_031:0929a19": "有學正定，往上名趣，謂趣上果及趣上生。故",
    "T29n1563_031:0929a20": "唯說七。或唯此七皆能行善、不行不善，餘",
    "T29n1563_031:0929a21": "則不然。又唯此七往上界生不復還來，餘",
    "T29n1563_031:0929a22": "則不爾。故但依此立善士趣。諸在聖位曾經",
    "T29n1563_031:0929a23": "生者，亦有此等差別相耶？不爾。云何？頌曰：",
    "T29n1563_031:0929a24": "經欲界生聖，　　不往餘界生，",
    "T29n1563_031:0929a25": "此及往上生，　　無練根并退。",
    "T29n1563_031:0929a26": "論曰：若在聖位經欲界生，必不往生色無",
    "T29n1563_031:0929a27": "色界，由彼證得不還果已定於現身般涅槃",
    "T29n1563_031:0929a28": "故。若於色界經生聖者，容有上生無色界",
    "T29n1563_031:0929a29": "義。然天帝釋作如是言：曾聞有天名色究竟，",
    "T29n1563_031:0929b01": "我後退落當生彼者。由彼不了對治相故。",
    "T29n1563_031:0929b02": "即此已經欲界生者，及已從此往上界生諸",
    "T29n1563_031:0929b03": "聖必無練根及退，以曾經生於自相續蘊積",
    "T29n1563_031:0929b04": "聖道極堅牢故，及得殊勝所依身故。前說上",
    "T29n1563_031:0929b05": "流雜修靜慮為因能往色究竟天，先應雜修",
    "T29n1563_031:0929b06": "何等靜慮？由何等位知雜修成？復為何緣雜",
    "T29n1563_031:0929b07": "修靜慮？頌曰：",
    "T29n1563_031:0929b08": "先雜修第四，　　成由一念雜，",
    "T29n1563_031:0929b09": "為受生現樂，　　及遮煩惱退。",
    "T29n1563_031:0929b10": "論曰：諸欲雜修四靜慮者，必先雜修第四靜",
    "T29n1563_031:0929b11": "慮，以彼等持最堪能故，諸樂行中彼最勝故。",
    "T29n1563_031:0929b12": "誰於靜慮能雜熏修？唯諸聖者通學無學，",
    "T29n1563_031:0929b13": "學位唯通信解、見至。於無學位通時非時，",
    "T29n1563_031:0929b14": "必先三洲雜修靜慮，退生色界亦能雜修，退",
    "T29n1563_031:0929b15": "已練根成見至姓。從欲界沒生色界中，乘前",
    "T29n1563_031:0929b16": "復能雜修靜慮，故六種姓皆有上流。於雜修",
    "T29n1563_031:0929b17": "時作何方便？彼必先入第四靜慮，多念無漏",
    "T29n1563_031:0929b18": "相續現前，從此引生多念有漏，後復多念無",
    "T29n1563_031:0929b19": "漏現前，如是旋環後後漸減，乃至最後二念",
    "T29n1563_031:0929b20": "無漏，次引二念有漏現前，無間復生二念無",
    "T29n1563_031:0929b21": "漏，名雜修定加行成滿。從此以後不由功",
    "T29n1563_031:0929b22": "力，任運唯從一念無漏，引起一念有漏現",
    "T29n1563_031:0929b23": "前，無間復生一念無漏。如是有漏中間剎",
    "T29n1563_031:0929b24": "那，前後剎那無漏雜故，名雜修定根本圓成。",
    "T29n1563_031:0929b25": "如是雜修第四定已，乘此勢力隨其所應，亦",
    "T29n1563_031:0929b26": "能雜修下三靜慮。雜修靜慮五蘊為體。然於",
    "T29n1563_031:0929b27": "此中諸世俗智，是四法四類八智所雜修。略",
    "T29n1563_031:0929b28": "有三緣雜修靜慮：一為受生、二為現樂、三",
    "T29n1563_031:0929b29": "為遮止起煩惱退。諸不還中，若見至姓為",
    "T29n1563_031:0929c01": "前二緣，若信解性具為三緣。阿羅漢中，不時",
    "T29n1563_031:0929c02": "解脫但為現樂，時解脫者為後二緣，若雜修",
    "T29n1563_031:0929c03": "靜慮為生五淨居。何緣淨居處唯有五？頌",
    "T29n1563_031:0929c04": "曰：",
    "T29n1563_031:0929c05": "由雜修五品，　　生有五淨居。",
    "T29n1563_031:0929c06": "論曰：由雜熏修第四靜慮有五品故，淨居",
    "T29n1563_031:0929c07": "唯五。何謂五品？謂下、中、上、上勝、上極品差",
    "T29n1563_031:0929c08": "別故。此中初品，三心現前便得成滿，謂初無",
    "T29n1563_031:0929c09": "漏、次起有漏、後起無漏。第二中品，六心現",
    "T29n1563_031:0929c10": "前方得成滿，謂二有漏為四無漏之所雜修。",
    "T29n1563_031:0929c11": "如是所餘，隨其次第有九、十二、十五念心，如",
    "T29n1563_031:0929c12": "應現前方得成滿。如是五品雜修為因，如次",
    "T29n1563_031:0929c13": "能招五淨居果。如是十五有漏無漏心，皆是",
    "T29n1563_031:0929c14": "先來未曾得今得。有餘師說：初五無漏是從",
    "T29n1563_031:0929c15": "先來未得今得，餘十皆是曾所得心。前五現",
    "T29n1563_031:0929c16": "前時已未來修故有不起定，雜修成滿有",
    "T29n1563_031:0929c17": "要數起方得圓成。有餘師言：由信等五次",
    "T29n1563_031:0929c18": "第增上感五淨居，諸感淨居由雜修力，亦由",
    "T29n1563_031:0929c19": "業力相資助故。然唯有漏感彼異熟，非無",
    "T29n1563_031:0929c20": "漏力，棄背有故。經說不還有名身證。依何勝",
    "T29n1563_031:0929c21": "德而立此名？頌曰：",
    "T29n1563_031:0929c22": "得滅定不還，　　轉名為身證。",
    "T29n1563_031:0929c23": "論曰：有滅定得，名得滅定。即不還者若於",
    "T29n1563_031:0929c24": "身中有滅定得，轉名身證，謂不還者由身",
    "T29n1563_031:0929c25": "證得似涅槃法，故名身證。如何說彼但名身",
    "T29n1563_031:0929c26": "證？以無心故。依身生故，以身俱生得勢力",
    "T29n1563_031:0929c27": "故，彼已滅位猶名得彼。何緣佛說有學福田，",
    "T29n1563_031:0929c28": "身證不還不預其數？謂世尊告給孤獨言：",
    "T29n1563_031:0929c29": "長者當知，福田有二：一者有學、二者無學。",
    "T29n1563_031:0930a01": "有學十八，無學唯九。何等名為十八有學？",
    "T29n1563_031:0930a02": "謂預流向果、一來向果、不還向果、阿羅漢向、",
    "T29n1563_031:0930a03": "隨信法行、信解見至、家家一間、中生有行無",
    "T29n1563_031:0930a04": "行上流，是名十八。何等名為九種無學？謂退、",
    "T29n1563_031:0930a05": "思、護、安住、堪達、不動、不退、慧、俱解脫，是名為",
    "T29n1563_031:0930a06": "九。理亦應說而不說者，以佛觀見有學無學",
    "T29n1563_031:0930a07": "由斷及根有殊勝故，能生勝果名為福田。然",
    "T29n1563_031:0930a08": "諸不還所得滅定是有漏故，不可說言自性",
    "T29n1563_031:0930a09": "解脫故名清淨，彼所依身猶有煩惱未永斷",
    "T29n1563_031:0930a10": "故，不可說言相續解脫故名清淨，故不約成",
    "T29n1563_031:0930a11": "彼立有學福田。無學位中有漏功德，雖非自",
    "T29n1563_031:0930a12": "性解脫所收，相續解脫故名清淨，由此亦能",
    "T29n1563_031:0930a13": "生殊勝果。是故約定及根差別，說九應果皆",
    "T29n1563_031:0930a14": "名福田。已辯不還麁相差別，若細分析數",
    "T29n1563_031:0930a15": "成多千。此中且依行色界五，約諸地等五門",
    "T29n1563_031:0930a16": "分別。謂五約地數成二十，四定地中各五種",
    "T29n1563_031:0930a17": "故。五約種姓數成三十，六種姓中各五種",
    "T29n1563_031:0930a18": "故。五約生處數成八十，十六處中各五種故。",
    "T29n1563_031:0930a19": "五約種姓根數成九十，謂退法種姓下中",
    "T29n1563_031:0930a20": "上根有差別故數成十五，乃至不動種姓",
    "T29n1563_031:0930a21": "亦然。五約地種姓數成百二十，謂四地中各",
    "T29n1563_031:0930a22": "三十故。五約地種姓根數成三百六十，謂",
    "T29n1563_031:0930a23": "四地中各九十故。五約生處種姓數成四百",
    "T29n1563_031:0930a24": "八十，謂十六處各三十故。五約生處種姓及",
    "T29n1563_031:0930a25": "根數成一千四百四十，謂十六處各九十故。",
    "T29n1563_031:0930a26": "五約離染處種姓根，積數總成一萬二千九",
    "T29n1563_031:0930a27": "百六十不還差別，謂以離染九品不同，乘前",
    "T29n1563_031:0930a28": "一千四百四十。",
    "T29n1563_031:0930a29": "說一切有部顯宗論卷第三十一"
}