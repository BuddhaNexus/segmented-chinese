{
    "T36n1736_016:0117a02": "大方廣佛華嚴經隨疏演義鈔卷",
    "T36n1736_016:0117a03": "第十六",
    "T36n1736_016:0117a05": "唐清涼山大華嚴寺沙門澄觀述",
    "T36n1736_016:0117a06": "第九總釋名題中。初總標章。疏。今初總題",
    "T36n1736_016:0117a07": "下。別釋。於中二。先釋總題中三。初標舉。二",
    "T36n1736_016:0117a08": "一通顯下列章名。三今初諸經下別釋。於初",
    "T36n1736_016:0117a09": "章中有二。先總舉諸經體式。二別明今經",
    "T36n1736_016:0117a10": "得名。前中疏或以人為目。或以法為名者。總",
    "T36n1736_016:0117a11": "說也。以人為名。約明法之所由。以法為目。",
    "T36n1736_016:0117a12": "乃舉經之本體。疏。人有請說等殊下。別釋人",
    "T36n1736_016:0117a13": "中舉其二類等取所為。所說言請者。一從",
    "T36n1736_016:0117a14": "請人得名。如思益梵天所問經賢護經等。",
    "T36n1736_016:0117a15": "二就能說人。如無盡意菩薩經等。三依所為",
    "T36n1736_016:0117a16": "人。如須達拏憂填王經等。四依所說人。如",
    "T36n1736_016:0117a17": "金色童子經等。疏。法有法喻等者。所言等者。",
    "T36n1736_016:0117a18": "等取法中有多義故。法之多義次下當辯。",
    "T36n1736_016:0117a19": "喻者如大雲經寶積經等。疏。或體或用或果",
    "T36n1736_016:0117a20": "或因者。即法中別義也。體者如般若經等。",
    "T36n1736_016:0117a21": "用者如神足經等果者如涅槃經等。因復多",
    "T36n1736_016:0117a22": "義。一者因行。如正恭敬經等。二者因位。如",
    "T36n1736_016:0117a23": "十住經等。疏。乍複乍單者。複中略有四義。",
    "T36n1736_016:0117a24": "一法喻雙題。如妙法蓮華經等。二人法雙舉。",
    "T36n1736_016:0117a25": "如勝天王般若經等。三體用雙明。如十住斷",
    "T36n1736_016:0117a26": "結經等。四因果雙舉。如漸備一切智德經等。",
    "T36n1736_016:0117a27": "言或乍單者。通上諸義。謂法單喻單體單",
    "T36n1736_016:0117a28": "用單因單果單。言其類繁廣者。即上所明",
    "T36n1736_016:0117a29": "已是繁廣。更有從所說時為名。如時非時",
    "T36n1736_016:0117b01": "等經。或從所說處為名。如密嚴經等。上收",
    "T36n1736_016:0117b02": "餘義。故云其類繁廣。並非正要故疏略言。",
    "T36n1736_016:0117b03": "疏。今經受稱下。第二別明今經得名。於中",
    "T36n1736_016:0117b04": "復二。先舉異名。後彰今稱前中四義。一數",
    "T36n1736_016:0117b05": "二喻三法四義。用並可知。言梁攝論十勝",
    "T36n1736_016:0117b06": "相者。論曰。謂依大乘諸佛世尊有十相殊",
    "T36n1736_016:0117b07": "勝殊勝語。一者所知依殊勝殊勝語。二者所",
    "T36n1736_016:0117b08": "知相殊勝殊勝語。三者入所知相殊勝殊勝",
    "T36n1736_016:0117b09": "語。四者彼人因果殊勝殊勝語。五者彼因果",
    "T36n1736_016:0117b10": "修差別殊勝殊勝語。六者即於如來修差",
    "T36n1736_016:0117b11": "別中增上戒殊勝殊勝語。七者即於此中增",
    "T36n1736_016:0117b12": "上心殊勝殊勝語。八者即於此中增上慧殊",
    "T36n1736_016:0117b13": "勝殊勝語。九者彼果斷殊勝殊勝語。十者彼",
    "T36n1736_016:0117b14": "果智殊勝殊勝語。由此所說諸佛契經諸句。",
    "T36n1736_016:0117b15": "顯於大乘真是佛語。今當第十相中。疏。如",
    "T36n1736_016:0117b16": "下離世間及出現品。各有十名者。離世間品",
    "T36n1736_016:0117b17": "十名。經云。佛子此名一切菩薩功德行處(一)",
    "T36n1736_016:0117b18": "決定義華(二)普入一切法(三)普生一切智(四)",
    "T36n1736_016:0117b19": "超諸世間(五)離二乘道(六)不與一切諸眾",
    "T36n1736_016:0117b20": "生共(七)悉能照了一切法門(八)增長眾生出",
    "T36n1736_016:0117b21": "世善根(九)離世間法門品(十)應尊重聽受。應",
    "T36n1736_016:0117b22": "誦持。應思惟。應願樂。應修行。若能如是。",
    "T36n1736_016:0117b23": "當知是人疾得阿耨多羅三藐三菩提。言出",
    "T36n1736_016:0117b24": "現品十名者。經云。佛子。此法門名為如來",
    "T36n1736_016:0117b25": "祕密之處。名一切世間所不能知。名入如",
    "T36n1736_016:0117b26": "來。印名開大智門。名示現如來種性。名",
    "T36n1736_016:0117b27": "成就一切菩薩。名一切世間所不能壞。名",
    "T36n1736_016:0117b28": "一向隨順如來境界。名能淨一切諸眾生",
    "T36n1736_016:0117b29": "界。名演說如來根本實性不思議究竟法。即",
    "T36n1736_016:0117c01": "十名也。疏。依今梵本下。第二章。今目也。於",
    "T36n1736_016:0117c02": "中三。初正釋今名。二揀前說。三結成今義。",
    "T36n1736_016:0117c03": "疏中一時併舉梵言。一時譯就此語。若別對",
    "T36n1736_016:0117c04": "者。摩訶言大。毘佛略云方廣。勃陀云覺者。",
    "T36n1736_016:0117c05": "即是佛字。佛字略存梵音故。健拏云雜華。",
    "T36n1736_016:0117c06": "驃訶云嚴飾。修多羅云經。疏。前三異名下。",
    "T36n1736_016:0117c07": "二揀前說。言二品十目多從別義者。不得",
    "T36n1736_016:0117c08": "總該。不可具舉故。又局當品者出現十名",
    "T36n1736_016:0117c09": "局於出現。離世間十名局離世間。豈得通",
    "T36n1736_016:0117c10": "為一部總稱。疏。故今譯者下。結成今義。明",
    "T36n1736_016:0117c11": "其具足。前通辯類中即是複義。而具前四對",
    "T36n1736_016:0117c12": "之複。故理盡義圓也。疏。大方是體。大方無",
    "T36n1736_016:0117c13": "隅故者。大方廣三字。總有三義。一三字別",
    "T36n1736_016:0117c14": "釋配體相用。如下廣說。二方廣兩字屬之",
    "T36n1736_016:0117c15": "為用。對上大字為體。三者大方為體。方字",
    "T36n1736_016:0117c16": "屬大。便成無方。言大方無隅者。語出老子",
    "T36n1736_016:0117c17": "德經云。上德若谷。大白若辱。廣德若不足。",
    "T36n1736_016:0117c18": "建德若偷。質真若渝。大方無隅。大器晚成。",
    "T36n1736_016:0117c19": "大音希聲。大象無形。道隱無名。夫唯道善",
    "T36n1736_016:0117c20": "貸且成。意云。小則有其圭角。大即絕其方",
    "T36n1736_016:0117c21": "隅。隅即角也。借其言用。今大方即法界。等",
    "T36n1736_016:0117c22": "於虛空。何有隅角。疏。若合以華嚴。則亦喻",
    "T36n1736_016:0117c23": "上之四字者。即是上文二就義中。法喻一對。",
    "T36n1736_016:0117c24": "以嚴通能所。華為能嚴。大方廣即所嚴。佛",
    "T36n1736_016:0117c25": "是嚴成之果。又以因望果。佛亦所嚴。故華",
    "T36n1736_016:0117c26": "嚴兩字。通喻大方廣佛之四字也。言至下",
    "T36n1736_016:0117c27": "當明者。即釋嚴中疏。一體大下別釋十大。",
    "T36n1736_016:0117c28": "初體大中二。先總後別。以二義釋大而。云",
    "T36n1736_016:0117c29": "即是大字者。古人亦各十義釋其七字。不",
    "T36n1736_016:0118a01": "知以七字更互相釋。今明大義。則七字皆",
    "T36n1736_016:0118a02": "大。方則七字皆方。廣則七字皆廣。佛則七字",
    "T36n1736_016:0118a03": "皆佛等。故以體大配於大字。若總舉七字。",
    "T36n1736_016:0118a04": "大者體也。方者相也。廣者用也。佛者果也。華",
    "T36n1736_016:0118a05": "者因也。嚴者智也。經者教也。疏。涅槃云所言",
    "T36n1736_016:0118a06": "大者。下證上二義。先證常義。即涅槃第三。",
    "T36n1736_016:0118a07": "名字功德品云。佛告迦葉。是經名為大般涅",
    "T36n1736_016:0118a08": "槃。初語亦善中語亦善下語亦善。義味深遠",
    "T36n1736_016:0118a09": "其文亦善。純備具足清淨梵行。金剛寶藏滿",
    "T36n1736_016:0118a10": "足無缺。汝今善聽。我今當說。善男子。所言",
    "T36n1736_016:0118a11": "大者。名之為常。如八大河悉歸大海。此",
    "T36n1736_016:0118a12": "經如是降伏一切諸結煩惱及諸魔性。然後",
    "T36n1736_016:0118a13": "要於大般涅槃放捨身命。是故名曰大般",
    "T36n1736_016:0118a14": "涅槃。釋曰。彼經具釋大般涅槃。今但取其",
    "T36n1736_016:0118a15": "大字。約體不變故名為常。以性出自古",
    "T36n1736_016:0118a16": "非造成故。故生公序云。夫真理自然。悟亦",
    "T36n1736_016:0118a17": "冥符。真則無差。悟豈容易。不易之體湛然",
    "T36n1736_016:0118a18": "常照。但從迷乖之事未在我。苟能涉求。便",
    "T36n1736_016:0118a19": "返迷歸極。歸極得本而似始起始。則必終。",
    "T36n1736_016:0118a20": "常以之昧。若尋其趣乃是我始。會之非照",
    "T36n1736_016:0118a21": "今有。照不在今。即是莫先為大。既云大",
    "T36n1736_016:0118a22": "矣。所以稱常。常必滅累。復曰般泥洹也。正",
    "T36n1736_016:0118a23": "順今意。涅槃第二十五。亦云所言。大者。大",
    "T36n1736_016:0118a24": "名不可思議。以體絕常境故。言如人最長",
    "T36n1736_016:0118a25": "者謂無一法先法界故。故老子云。有物混",
    "T36n1736_016:0118a26": "成先天地生。寂兮寥兮獨立而不改。可以",
    "T36n1736_016:0118a27": "為天下母。吾不知其名。字之曰道。強為",
    "T36n1736_016:0118a28": "之名曰大。釋曰。彼以虛無為道。理異釋",
    "T36n1736_016:0118a29": "門。言可證此。疏又云大者。其性廣博下。二",
    "T36n1736_016:0118b01": "證上遍義。即涅槃第五。如來性品。南經四相",
    "T36n1736_016:0118b02": "品文云。佛告迦葉。所言大者。其性廣博。猶",
    "T36n1736_016:0118b03": "如有人壽命無量名大丈夫。是人若能安",
    "T36n1736_016:0118b04": "住正法。名人中勝故。遠公分此一文成",
    "T36n1736_016:0118b05": "二種大。一廣故名大。二勝故名大。今但取",
    "T36n1736_016:0118b06": "廣遍之義。義便引來彼更有多故名大。如",
    "T36n1736_016:0118b07": "藏多珍寶。復有高故名大。如大高山難至",
    "T36n1736_016:0118b08": "其頂。復有深故名大。猶如大海。即上不思",
    "T36n1736_016:0118b09": "議義。今以多即約用。高即約果。故但用常",
    "T36n1736_016:0118b10": "遍二義。於常義中已含深勝。如人最長即",
    "T36n1736_016:0118b11": "是勝故。又言猶如虛空。復是別文二十三云。",
    "T36n1736_016:0118b12": "又無不遍者。譬如虛空。解脫亦爾。彼虛空",
    "T36n1736_016:0118b13": "者。喻真解脫。真解脫者。即是涅槃。疏。二相",
    "T36n1736_016:0118b14": "大等者。有二意。恒沙性德與起信同。互相",
    "T36n1736_016:0118b15": "即入下。即顯圓教事事無礙亦性具矣。然遠",
    "T36n1736_016:0118b16": "公釋涅槃。亦明體相用。體約性淨涅槃。相",
    "T36n1736_016:0118b17": "約方便淨涅槃。用約應化涅槃。此通因果。",
    "T36n1736_016:0118b18": "今明所證法中有三。故不同彼。疏。三用",
    "T36n1736_016:0118b19": "大等者。文中三。初正釋用大。二涅槃又云",
    "T36n1736_016:0118b20": "下。引證。亦是第五經。南經四相品。以迦",
    "T36n1736_016:0118b21": "葉復問。如佛言曰。我已久度煩惱大海。若",
    "T36n1736_016:0118b22": "佛已度煩惱海者。何緣復納。耶輸陀羅。生",
    "T36n1736_016:0118b23": "羅睺羅。以是因緣當知。如來未度煩惱",
    "T36n1736_016:0118b24": "諸結大海。唯願如來說其因緣。佛告迦",
    "T36n1736_016:0118b25": "葉。汝不應言如來久度煩惱大海。何緣",
    "T36n1736_016:0118b26": "復納耶輸陀羅。生羅睺羅。以是因緣。如",
    "T36n1736_016:0118b27": "來未度煩惱大海善男子。是大涅槃能建",
    "T36n1736_016:0118b28": "大義。汝等今當至心諦聽。廣為人說莫",
    "T36n1736_016:0118b29": "生驚疑。若有菩薩摩訶薩住大涅槃。須彌",
    "T36n1736_016:0118c01": "山王如是高廣。悉能取令入於芥子。其諸",
    "T36n1736_016:0118c02": "眾生依須彌住者。亦不迫迮無往來相",
    "T36n1736_016:0118c03": "如本無異。唯應度者見是菩薩。以須彌山",
    "T36n1736_016:0118c04": "內芥子中。復還安置本所住處下廣說作",
    "T36n1736_016:0118c05": "用竟。結云善男子。是菩薩摩訶薩住大涅",
    "T36n1736_016:0118c06": "槃。即能示現種種無量神通變化。是故名曰",
    "T36n1736_016:0118c07": "大般涅槃。是菩薩摩訶薩所可示現。如是",
    "T36n1736_016:0118c08": "無量神通變化。一切眾生無能測量。汝今云",
    "T36n1736_016:0118c09": "何能知如來。習近愛欲生羅睺羅。善男子。",
    "T36n1736_016:0118c10": "我已久住是大涅槃。種種示現神通變化。彼",
    "T36n1736_016:0118c11": "經即約果用。今意。明是即體之用。本有之",
    "T36n1736_016:0118c12": "用下佛果有相用者。皆由本自有故。疏。良",
    "T36n1736_016:0118c13": "以涅槃無廣。廣與大同。下釋妨謂有問言。涅",
    "T36n1736_016:0118c14": "槃此義本釋大字。何得以廣配之。故今通",
    "T36n1736_016:0118c15": "云。涅槃但言大般涅槃。無有廣字。以大字",
    "T36n1736_016:0118c16": "含廣故。以能建大義。即廣家之義。以釋大",
    "T36n1736_016:0118c17": "字。今經大字對體。廣字對用。故字別釋因",
    "T36n1736_016:0118c18": "便。便通方廣之經。謂十二分教中有方廣",
    "T36n1736_016:0118c19": "經無有大字。而用大字釋方廣言。即如",
    "T36n1736_016:0118c20": "下合釋方廣云。宣說廣大甚深法故。能生",
    "T36n1736_016:0118c21": "無量廣大果故。皆以大釋廣也。疏。五因大",
    "T36n1736_016:0118c22": "等者。謂發菩提心即十信發心。起解即十住。",
    "T36n1736_016:0118c23": "行即十行。願即十向。證即十地。精勤匪懈通",
    "T36n1736_016:0118c24": "策於前。以成諸位。所以廣說因中差別者。",
    "T36n1736_016:0118c25": "欲收攝論七大性故。次文當知。疏。如攝大",
    "T36n1736_016:0118c26": "乘等。七種大性不離於此者。結會他文。而",
    "T36n1736_016:0118c27": "言等者。等取雜集瑜伽般若。大同小異。攝",
    "T36n1736_016:0118c28": "大乘第一。釋大乘云。若廣釋者。七種大性共",
    "T36n1736_016:0118c29": "相應故。不廣說之。瑜伽四十六云。一法大",
    "T36n1736_016:0119a01": "性。二發心大性。三勝解大性。四增上意樂大",
    "T36n1736_016:0119a02": "性五資糧大性。六時大性。七圓證大性雜集",
    "T36n1736_016:0119a03": "十一。說七大性者。一者境大性。二者行大",
    "T36n1736_016:0119a04": "性。三智。四精進。五方便善巧。六證得。七業。",
    "T36n1736_016:0119a05": "彼論云。何等名為七種大性。一者境大性。以",
    "T36n1736_016:0119a06": "菩薩道緣百千等無量諸經廣大教法。為境",
    "T36n1736_016:0119a07": "界故。二行大性。正行一切自利利他廣大",
    "T36n1736_016:0119a08": "行故。三智大性。了知廣大補特伽羅法無",
    "T36n1736_016:0119a09": "我故。四精進大性。於三大阿僧企耶劫。方",
    "T36n1736_016:0119a10": "便勤修無量百千難行行故。五方便善巧大",
    "T36n1736_016:0119a11": "性。不住生死及涅槃故。六證得大性。證得",
    "T36n1736_016:0119a12": "如來十力無畏不共佛法等。無量無數大功",
    "T36n1736_016:0119a13": "德故。七業大性。窮生死際示現一切成菩",
    "T36n1736_016:0119a14": "提等。建立廣大諸佛事故。若般若無著論七",
    "T36n1736_016:0119a15": "大性者。一法二心三信解四淨心五資糧六",
    "T36n1736_016:0119a16": "時七果。此與瑜伽大同。若與對法會者。一",
    "T36n1736_016:0119a17": "法。即雜集境大性。緣大教法而為境故。二",
    "T36n1736_016:0119a18": "心。即是行大性。即由淨心行二利行故。三",
    "T36n1736_016:0119a19": "信解。即智大性。信解與智。於境印持。於境",
    "T36n1736_016:0119a20": "決斷。大意同故。四淨心。即精進。由精進練",
    "T36n1736_016:0119a21": "磨令心淨故。五資糧。即是方便善巧。由大",
    "T36n1736_016:0119a22": "悲般若而為方便。與無住涅槃為資糧故。",
    "T36n1736_016:0119a23": "六時。即雜集第七業大性。窮生死際盡未",
    "T36n1736_016:0119a24": "來時。建立佛事而為業用故。七果。即雜集",
    "T36n1736_016:0119a25": "第六證得大性。謂證佛功德而為果故。雜",
    "T36n1736_016:0119a26": "集據依體起用得果。不捨行因證居其",
    "T36n1736_016:0119a27": "先般若論中約時通因果。故果居時後。餘",
    "T36n1736_016:0119a28": "之次第。二論意同。謂依教起行達甚深理。",
    "T36n1736_016:0119a29": "精進長時不滯二邊證大勝果。窮生死際",
    "T36n1736_016:0119b01": "建立佛事。故名為大雜集。即是對法瑜伽大",
    "T36n1736_016:0119b02": "同般若。今疏總會上十大義。為七種大性",
    "T36n1736_016:0119b03": "攝。一體大。即第三智。大之中所知無我之理。",
    "T36n1736_016:0119b04": "二相大。亦所知攝。亦法大性即境攝故。三用",
    "T36n1736_016:0119b05": "大。即方便大。而是即體之用。亦境攝故。四",
    "T36n1736_016:0119b06": "果大。全同五因大。攝其五大性。一發菩提",
    "T36n1736_016:0119b07": "心。即是心大。二起解者。攝勝解大。三行願",
    "T36n1736_016:0119b08": "證。並是行大。是十地因證非果證故。四精",
    "T36n1736_016:0119b09": "勤匪懈。即淨心精進大。五成就諸位。即攝資",
    "T36n1736_016:0119b10": "糧大。六智大。全同而義小異。通了性相因果",
    "T36n1736_016:0119b11": "等故。七教大。即是境法大性。八義通前六。",
    "T36n1736_016:0119b12": "但除教故。九名同雜集初一。而義同時大",
    "T36n1736_016:0119b13": "及與方便善巧。十同第六。而具含二論時業",
    "T36n1736_016:0119b14": "二名。為對題中七字攝十故有開合。及次",
    "T36n1736_016:0119b15": "第不同。而義無違。故云七種大性不離於",
    "T36n1736_016:0119b16": "此。或相大一種二論略無理。亦無失。又通",
    "T36n1736_016:0119b17": "約十大。教旨小殊。不妨有異。疏。謂體法相",
    "T36n1736_016:0119b18": "等者。等取下八謂用法果法因法智法教法",
    "T36n1736_016:0119b19": "義法境法業法等。法是軌。持能持自性。故十",
    "T36n1736_016:0119b20": "皆法。疏。三廣十義等者。疏文有二。先離釋",
    "T36n1736_016:0119b21": "廣字。後合釋。順諸經論。釋方廣經。於中二。",
    "T36n1736_016:0119b22": "先正釋十義。後此之十義下結示本源。言",
    "T36n1736_016:0119b23": "前四即雜集第十一中四義者。彼論云方廣",
    "T36n1736_016:0119b24": "者。謂菩薩藏相應言說。如名方廣亦名",
    "T36n1736_016:0119b25": "廣破亦名無比。為何義故名為方廣。一切",
    "T36n1736_016:0119b26": "有情利益安樂所依處故。宣說廣大甚深法",
    "T36n1736_016:0119b27": "故。為何義故名為廣破。以能廣破一切障",
    "T36n1736_016:0119b28": "故。為何義故名為無比。無有諸法能比類",
    "T36n1736_016:0119b29": "故。此方廣等。皆是大乘義差別名。釋曰。此論",
    "T36n1736_016:0119c01": "標以三名。釋成四義。以方廣中有二義故。",
    "T36n1736_016:0119c02": "對疏前四次第無差。疏後六即入大乘論。第",
    "T36n1736_016:0119c03": "一中六義者。彼論云。毘佛略者。是摩訶衍。何",
    "T36n1736_016:0119c04": "以故。名毘佛略經。為諸眾生說對治法。名",
    "T36n1736_016:0119c05": "毘佛略。亦有眾多乘故。名毘佛略。亦以多",
    "T36n1736_016:0119c06": "莊嚴具故。名毘佛略。亦能出生無量大果",
    "T36n1736_016:0119c07": "報故。名毘佛略。非是稱量所能知故。名",
    "T36n1736_016:0119c08": "毘佛略。斷除一切諸邪見故。名毘佛略。釋",
    "T36n1736_016:0119c09": "曰。次第與疏全同。但以毘佛略隔之。以成",
    "T36n1736_016:0119c10": "六義。然其第一說對治法。似雜集。第三廣",
    "T36n1736_016:0119c11": "破。雜集約所破。此約能破。故亦不同。五非",
    "T36n1736_016:0119c12": "是稱量。似於集論第四無比。集論約法不",
    "T36n1736_016:0119c13": "可比類。此約心不能知。故並不同。而刊",
    "T36n1736_016:0119c14": "定記云。集以對治。與入破障是同。乃除入",
    "T36n1736_016:0119c15": "論第一加集論菩薩藏相應言說為五者。殊",
    "T36n1736_016:0119c16": "失論意。以菩薩藏相應言說。是總揀小故。",
    "T36n1736_016:0119c17": "總揀已竟。方標三名。釋成四義耳。若欲以",
    "T36n1736_016:0119c18": "集論之四。攝入論之六者。一即第二廣說",
    "T36n1736_016:0119c19": "義。二即三四廣德廣生。皆深法故。三即一",
    "T36n1736_016:0119c20": "六對治破見。皆破義故。四即第五廣超廣絕。",
    "T36n1736_016:0119c21": "大意同故。今取小異。並開為十。則二論不",
    "T36n1736_016:0119c22": "同。謂集論一約言教。入論二約所攝。集論",
    "T36n1736_016:0119c23": "二約通辯甚深。入論別開三約二嚴通因。",
    "T36n1736_016:0119c24": "四約能生唯果。集論三約合明對治。入論",
    "T36n1736_016:0119c25": "別分一。治煩惱。六破智障。雜集第四似入",
    "T36n1736_016:0119c26": "論第五。已如前會故成十義。然為順二論",
    "T36n1736_016:0119c27": "之次。故不依題之次。若欲配者。一廣絕是",
    "T36n1736_016:0119c28": "大。體絕眾相不思議故。二廣超是方。妙法",
    "T36n1736_016:0119c29": "無類故。三廣攝是廣。攝無邊故。四廣知是",
    "T36n1736_016:0120a01": "佛。具種智故。五廣破。六廣治。七廣生。三皆",
    "T36n1736_016:0120a02": "華字。並是因故。八廣德是嚴。具二嚴故。九",
    "T36n1736_016:0120a03": "廣依是經。依言教故。十廣說是義。甚深法",
    "T36n1736_016:0120a04": "是所說故。即總上六字亦可通七。疏。四解",
    "T36n1736_016:0120a05": "佛十義等者。文有三解。初依本經。言如八",
    "T36n1736_016:0120a06": "地及離世間品辯者。上教緣中已廣其義。今",
    "T36n1736_016:0120a07": "更略明八地。明十身即離世間品十佛。八地",
    "T36n1736_016:0120a08": "云。知如來身有菩提身。願身。化身。力持身",
    "T36n1736_016:0120a09": "相好莊嚴身。威勢身。意生身。福德身。法身。",
    "T36n1736_016:0120a10": "智身。離世間品五十三中說十種佛。所謂成",
    "T36n1736_016:0120a11": "正覺佛。願佛。業報佛。住持佛。涅槃佛。法界",
    "T36n1736_016:0120a12": "佛。心佛。三昧佛。本性佛。隨樂佛。十佛即是",
    "T36n1736_016:0120a13": "十身。若欲會者。正覺佛。是菩提身。願佛即",
    "T36n1736_016:0120a14": "願身。業報佛即相好莊嚴身。住持佛即力持",
    "T36n1736_016:0120a15": "身。涅槃佛即化身。法界佛即法身。心佛即威",
    "T36n1736_016:0120a16": "勢身。三昧佛即福德身。本性佛即智身。隨",
    "T36n1736_016:0120a17": "樂佛即意生身。今疏為順經題故。不依彼",
    "T36n1736_016:0120a18": "二經之次。言大即法界佛者。大即法界體",
    "T36n1736_016:0120a19": "故。方即是本性佛者。即是本有智性故。廣",
    "T36n1736_016:0120a20": "即涅槃佛者。化周遍故。亦隨樂佛者。隨自他",
    "T36n1736_016:0120a21": "意無不生故。佛即成正覺。佛者佛是梵音。",
    "T36n1736_016:0120a22": "此云覺者故。自覺覺他覺行圓滿故。華即願",
    "T36n1736_016:0120a23": "佛。及三昧佛者。並是因故。嚴即業報佛者。謂",
    "T36n1736_016:0120a24": "萬行之因嚴成相好莊嚴身故。經即住持佛",
    "T36n1736_016:0120a25": "者。教法住持法不墜故。總不離心。七字皆是",
    "T36n1736_016:0120a26": "心佛者。是威勢身心伏勝故。疏。又佛地論第",
    "T36n1736_016:0120a27": "一下。第二引佛地論者。論無別釋。今當略",
    "T36n1736_016:0120a28": "辯。攝此十句。以為五對。一能證智。二所斷",
    "T36n1736_016:0120a29": "障。三所證理。四所成益。五顯覺相。前四法",
    "T36n1736_016:0120b01": "說。後一喻明。然此五對一一相屬。一能證智",
    "T36n1736_016:0120b02": "者。即具一切智是根本智。一切種智是後得",
    "T36n1736_016:0120b03": "智。二所斷障中。以一切智斷煩惱障。一切",
    "T36n1736_016:0120b04": "種智斷所知障。種類而知故。三所證理中一",
    "T36n1736_016:0120b05": "切法者。即真諦法也。一切種相者。俗諦法也。",
    "T36n1736_016:0120b06": "以一切智總相。觀法之性。以一切種智別",
    "T36n1736_016:0120b07": "相觀法之相。由證法性除煩惱障。由達",
    "T36n1736_016:0120b08": "法相斷所知障。四所成益者。一則自利。二",
    "T36n1736_016:0120b09": "者利他。上之三對。俱通二利。若取別義。以",
    "T36n1736_016:0120b10": "一切智自證法性。便是自覺。以一切種智覺",
    "T36n1736_016:0120b11": "法之相。故能覺他。五顯覺相者。如睡夢覺",
    "T36n1736_016:0120b12": "者。以一切智覺諸法之性。頓破無明煩惱睡",
    "T36n1736_016:0120b13": "眠故。如蓮華開者。以於種智覺法之相。開",
    "T36n1736_016:0120b14": "悟法門。如於華開得見蓮故。前即覺察。後",
    "T36n1736_016:0120b15": "即覺悟。此五無缺方稱覺滿。名曰妙覺。離",
    "T36n1736_016:0120b16": "覺所覺而盡覺故。上之解釋未見經論。理",
    "T36n1736_016:0120b17": "必應然。疏。又真諦引真實論。亦有十義恐",
    "T36n1736_016:0120b18": "繁不引者。即真諦三藏七事記中引言十",
    "T36n1736_016:0120b19": "義者。謂覺勝天鼓(一)不由他悟(二)離二無",
    "T36n1736_016:0120b20": "知(三)已過眠夢(四)譬如蓮華(五)性淨無染(六)",
    "T36n1736_016:0120b21": "具足三義(七)具足三德(八)具三寶性(九)自知",
    "T36n1736_016:0120b22": "令他知(十)初言覺勝天鼓者。天鼓有四德。",
    "T36n1736_016:0120b23": "今並過之。一能覺悟諸天。賊來云來。賊去",
    "T36n1736_016:0120b24": "云去。佛即不爾。能令眾生覺三煩惱。若生",
    "T36n1736_016:0120b25": "知生。若滅知滅。二天鼓能護天眾。能破修",
    "T36n1736_016:0120b26": "羅。佛即不爾。能救三苦。能破四魔。三天鼓",
    "T36n1736_016:0120b27": "能令諸天受五欲樂。佛即不爾。能令眾生",
    "T36n1736_016:0120b28": "受出世樂。四天鼓能令諸天生貪著心。佛",
    "T36n1736_016:0120b29": "即不爾。能令眾生生出世心。具此四過。故",
    "T36n1736_016:0120c01": "云覺勝天鼓。二不由他悟者。無師自然智故。",
    "T36n1736_016:0120c02": "三離二無知者。即是煩惱無知。所知無知。",
    "T36n1736_016:0120c03": "四已過眠夢者。凡夫眠而不夢。唯煩惱故。二",
    "T36n1736_016:0120c04": "乘亦眠亦夢。以有無明及妄解故。佛不眠",
    "T36n1736_016:0120c05": "不夢。無有無明捨妄解故。五猶如蓮華者。",
    "T36n1736_016:0120c06": "日光照觸蓮華即開。十地行成佛智自發。六",
    "T36n1736_016:0120c07": "性淨無染者。因時雖有煩惱。五義不染。一",
    "T36n1736_016:0120c08": "佛無相故。譬如烟霧不能染空。二是對治",
    "T36n1736_016:0120c09": "故。譬如鎔鐵不停蚊蚋。三非處所故。譬",
    "T36n1736_016:0120c10": "如大石不能住空。四無轉異者。譬如白",
    "T36n1736_016:0120c11": "玉涅而不緇。五妄不染真。譬如幻刀不能",
    "T36n1736_016:0120c12": "斫石。因時有惑尚不能染。果時惑盡豈當",
    "T36n1736_016:0120c13": "有染。七具足三義者。即是三佛。一假名佛。",
    "T36n1736_016:0120c14": "謂六神通。二寂靜佛。謂惑不生。三真實佛。",
    "T36n1736_016:0120c15": "謂即真如。八具足三德者。謂摩訶般若解脫",
    "T36n1736_016:0120c16": "法身。九具三寶性者。謂同體三寶。十自知令",
    "T36n1736_016:0120c17": "他知者。即是二利。謂佛智慧力照真如境。名",
    "T36n1736_016:0120c18": "曰自知。復以慈悲力。說十二部經。令他知",
    "T36n1736_016:0120c19": "也。釋曰。以此十義有同佛地故恐繁文。",
    "T36n1736_016:0120c20": "疏。五釋華十義下。疏文有二。第一別釋十",
    "T36n1736_016:0120c21": "華。第二總相料揀。前中即如次配於十佛。",
    "T36n1736_016:0120c22": "如一含十義。表法界佛。含性德故。為對十",
    "T36n1736_016:0120c23": "佛故。為此次亦可配於十度之因。而不依",
    "T36n1736_016:0120c24": "次為順題故。一即般若。二即智度。三即方",
    "T36n1736_016:0120c25": "便。四即尸羅。五即忍辱。六即是願。七即禪",
    "T36n1736_016:0120c26": "定。八即是檀。九即是力。十即精進。此意如",
    "T36n1736_016:0120c27": "下普眼長者。以十度因成十身果。故彼經",
    "T36n1736_016:0120c28": "云。為欲令其具佛相好。稱揚讚歎檀波羅",
    "T36n1736_016:0120c29": "蜜故。即成相好莊嚴身。二云。為欲令其得",
    "T36n1736_016:0121a01": "佛淨身。悉能遍至一切處故。稱揚讚歎尸",
    "T36n1736_016:0121a02": "波羅蜜。即意生身。三為欲令其得佛清淨",
    "T36n1736_016:0121a03": "不思議身。稱揚讚歎忍波羅蜜。即菩提身。",
    "T36n1736_016:0121a04": "四為欲令其獲於如來無能勝身。稱揚讚",
    "T36n1736_016:0121a05": "歎精進波羅蜜。即威勢身。五為欲令其得",
    "T36n1736_016:0121a06": "於清淨無與等身。稱揚讚歎禪波羅蜜。即福",
    "T36n1736_016:0121a07": "德身。六為欲令其現於如來清淨法身。稱",
    "T36n1736_016:0121a08": "揚讚歎般若波羅蜜。即是法身。七為欲令",
    "T36n1736_016:0121a09": "其現佛世尊清淨色身。稱揚讚歎方便波羅",
    "T36n1736_016:0121a10": "蜜。即是化身。八為欲令其為諸眾生住一",
    "T36n1736_016:0121a11": "切劫。稱揚讚歎願波羅蜜。即願身。九為欲",
    "T36n1736_016:0121a12": "令其現清淨身。悉過一切諸佛剎土。稱揚",
    "T36n1736_016:0121a13": "讚歎力波羅蜜。即力時身。十為欲令其現",
    "T36n1736_016:0121a14": "清淨身。隨眾生心悉使歡喜。稱揚讚歎智",
    "T36n1736_016:0121a15": "波羅蜜。即是智身。末云。為欲令其獲於究",
    "T36n1736_016:0121a16": "竟淨妙之身。稱揚讚歎永離一切諸不善法。",
    "T36n1736_016:0121a17": "即圓淨十度八萬四千波羅蜜門。萬行頓具",
    "T36n1736_016:0121a18": "該上十華。是故梵本名為雜華。上約相顯。",
    "T36n1736_016:0121a19": "別配十度。若約圓融。一一行門皆具十義。",
    "T36n1736_016:0121a20": "可以意得。疏。然華有二種下。第二總相料",
    "T36n1736_016:0121a21": "揀。其引果華。亦喻生因。其嚴身華。亦喻",
    "T36n1736_016:0121a22": "了因。此二無礙。言或與果俱者。如蓮華",
    "T36n1736_016:0121a23": "等。因該果海。果徹因源。圓融行故。或不",
    "T36n1736_016:0121a24": "與俱者。杏柰等華。因果區分行布行位不",
    "T36n1736_016:0121a25": "相雜故。此二無礙。是此中華。疏。神通眾相",
    "T36n1736_016:0121a26": "等者。淨行品云。若見華開。當願眾生。神通",
    "T36n1736_016:0121a27": "等法。如華開敷。若見樹華。當願眾生。眾相",
    "T36n1736_016:0121a28": "如華具三十二。神通等相。果上用故云與",
    "T36n1736_016:0121a29": "果俱。然神通雖乃通因。且就金玉之華與",
    "T36n1736_016:0121b01": "身俱說。疏。六釋嚴者下。疏文。有三十八義。",
    "T36n1736_016:0121b02": "且為三節。初十總釋。次十別釋。後十八句互",
    "T36n1736_016:0121b03": "嚴。今初言為嚴不同者。如以十寶嚴一金",
    "T36n1736_016:0121b04": "佛。一真珠嚴二珊瑚。嚴等一佛十嚴。歷於十",
    "T36n1736_016:0121b05": "佛。便成百嚴。約圓融修故。疏。又上十華如",
    "T36n1736_016:0121b06": "次嚴於十佛者。第二別釋義。同一度成一",
    "T36n1736_016:0121b07": "佛。故總別無礙者。總融上二。行布圓融二無",
    "T36n1736_016:0121b08": "礙故。疏更有十義下。第三約互嚴說。於中",
    "T36n1736_016:0121b09": "有二。一別約十義五對。以互相嚴。二收成",
    "T36n1736_016:0121b10": "四句。以顯互嚴。今初十義。在文可知。然亦",
    "T36n1736_016:0121b11": "是於別釋得名。又釋名中。釋名之義。若約",
    "T36n1736_016:0121b12": "圓融。皆持業釋。若約當相。皆依主釋也。如",
    "T36n1736_016:0121b13": "第一用因嚴果。是華嚴之佛故。二即佛之華",
    "T36n1736_016:0121b14": "嚴故。三即佛華嚴之大方廣。四即大方廣之",
    "T36n1736_016:0121b15": "佛華嚴。五即大之方廣。六即方廣之大。七即",
    "T36n1736_016:0121b16": "大之方。八即方之大。九即大方廣佛華嚴之",
    "T36n1736_016:0121b17": "經。十即諸因互嚴乃含多義。謂。施之戒戒之",
    "T36n1736_016:0121b18": "施。定之慧。慧之定等。前四成對。後一非對。",
    "T36n1736_016:0121b19": "但可以大等嚴經。不可以經嚴大等。故不",
    "T36n1736_016:0121b20": "成對。又為欲顯諸因互嚴故。疏。禪非智",
    "T36n1736_016:0121b21": "無以窮其寂等者。舉一為式。餘可類取。謂",
    "T36n1736_016:0121b22": "禪無智。但是事定。若得智慧觀於心性。為",
    "T36n1736_016:0121b23": "上定故。智不得禪乃為散善。分別慧故。慧",
    "T36n1736_016:0121b24": "若有定。如密室燈寂而能照。離動分別成",
    "T36n1736_016:0121b25": "實慧故。所言等者。等餘萬行。如施不得",
    "T36n1736_016:0121b26": "戒。非是真施。破戒行檀。非真福故。戒不",
    "T36n1736_016:0121b27": "得施。亦非真戒。慳貪不息。非真戒故。不",
    "T36n1736_016:0121b28": "捨財法。正犯戒故。餘並可知。疏。又上來互",
    "T36n1736_016:0121b29": "嚴下。第二收成四句。於中二。先總標。後初",
    "T36n1736_016:0121c01": "相資四句下。別釋。疏。無不從此法界流者。即",
    "T36n1736_016:0121c02": "從本起末證行從理發。無不還證此法身",
    "T36n1736_016:0121c03": "者。攝末歸本證理由修顯。疏。三理行俱融",
    "T36n1736_016:0121c04": "不二而二下。此句有三節。一此上正釋以互",
    "T36n1736_016:0121c05": "融故不二。不壞兩相故而二。疏。非真流之",
    "T36n1736_016:0121c06": "行下。第二反成上義。上句反上成行融理。",
    "T36n1736_016:0121c07": "次非起行之真。不從行顯者。反上成理融",
    "T36n1736_016:0121c08": "行。疏。良以體融行下。三正成前義。言體融",
    "T36n1736_016:0121c09": "行而因圓者。行即是因。以體融行故因行",
    "T36n1736_016:0121c10": "圓滿。行該真而果滿者。正成上行融理也。",
    "T36n1736_016:0121c11": "行不該真。何由行得果耶。疏。四理行俱泯。",
    "T36n1736_016:0121c12": "此句易了。然上互融。行融理而行在。理融",
    "T36n1736_016:0121c13": "行而理存。故不二而二。今理行相奪。故云",
    "T36n1736_016:0121c14": "二而不二疏。相即四句下。但例前釋。若力",
    "T36n1736_016:0121c15": "用交徹。即說相資。有體無體。即言相即。若",
    "T36n1736_016:0121c16": "具作者。一者唯理。無不真故。二者唯行。理",
    "T36n1736_016:0121c17": "廢己故。三者俱融。即行即理。為一味故。",
    "T36n1736_016:0121c18": "四者俱泯。理即行故非理。行即理故非行。",
    "T36n1736_016:0121c19": "故雙絕也。言法喻交映者。如人以華嚴像",
    "T36n1736_016:0121c20": "為喻。喻以因行嚴佛故。疏。七釋經十義。",
    "T36n1736_016:0121c21": "言雜心五義。已見上文者。即藏攝中。謂一",
    "T36n1736_016:0121c22": "出生。二顯示。三涌泉。四繩墨。五結鬘。餘可",
    "T36n1736_016:0121c23": "知。疏。第四別釋得名等者。此中得名。各取",
    "T36n1736_016:0121c24": "前七字別義例。皆二義釋之。類前可知。此",
    "T36n1736_016:0121c25": "中釋名。即前對辯開合中。五對之中。但除法",
    "T36n1736_016:0121c26": "喻一對。用餘四對。以法喻一對華之一字",
    "T36n1736_016:0121c27": "已屬因門。故略無之。四對之中望前有二",
    "T36n1736_016:0121c28": "異。一前則從寬至狹故。先明教義。今從狹",
    "T36n1736_016:0121c29": "至寬故。先明體用。又前從下釋上故。先明",
    "T36n1736_016:0122a01": "教義。今從上釋下故。後明教義。而前五對",
    "T36n1736_016:0122a02": "中。後明人中因果者。以因是華字。借喻中",
    "T36n1736_016:0122a03": "華故在後明。前從寬至狹義已盡故。疏。四",
    "T36n1736_016:0122a04": "教義相對亦通二釋者。以易知故不出。若",
    "T36n1736_016:0122a05": "具釋者。應云大方廣佛華嚴之經。揀非涅",
    "T36n1736_016:0122a06": "槃等經。故經之大方廣佛華嚴。揀非論中之",
    "T36n1736_016:0122a07": "所明故。而四對皆具二釋者。約行布則依",
    "T36n1736_016:0122a08": "主。約圓融則持業。疏。教望於義下。謂四對",
    "T36n1736_016:0122a09": "之中。後二對中通於三釋。謂經中有大方廣",
    "T36n1736_016:0122a10": "佛華嚴故。如對法藏論。全取他名以目經",
    "T36n1736_016:0122a11": "故。佛華嚴有大方廣故。故云可思。疏。第",
    "T36n1736_016:0122a12": "五展演無窮等者。然此下四門。皆關中意。",
    "T36n1736_016:0122a13": "然此門中彼有二義。一展一為多。二類",
    "T36n1736_016:0122a14": "結成本。類結成本。不異前第七部類品",
    "T36n1736_016:0122a15": "會中本部故。故此不明。又此展中並皆",
    "T36n1736_016:0122a16": "略示。而有十重。一展法界為理智二門。",
    "T36n1736_016:0122a17": "理即大方廣。是所證法界為涅槃。智即佛華",
    "T36n1736_016:0122a18": "嚴為能證即菩提。雖有六字但是二法。二",
    "T36n1736_016:0122a19": "又展理智為題目。即大是體性包含。方廣",
    "T36n1736_016:0122a20": "是業用周遍。故云理開體用。佛即是果。華嚴",
    "T36n1736_016:0122a21": "是因。故云智開因果。三又展此目為初會。於",
    "T36n1736_016:0122a22": "中自有二重。一但世界成就品。初牒問許說",
    "T36n1736_016:0122a23": "中。已具題目。二通就一會以示品目。疏。十",
    "T36n1736_016:0122a24": "海之中含於體用者。即初會也。十海者。一一",
    "T36n1736_016:0122a25": "切世界海。二一切眾生海。三一切諸佛海。",
    "T36n1736_016:0122a26": "四一切法界海。五一切眾生業海。六一切眾",
    "T36n1736_016:0122a27": "生根海。七一切諸佛法輪海。八一切三世海。",
    "T36n1736_016:0122a28": "九一切如來願力海。十一切如來神變海。七",
    "T36n1736_016:0122a29": "九與十。此三是用。餘皆是體。此十本具皆是",
    "T36n1736_016:0122b01": "所證。故名為理。十之相差是事法界。十之真",
    "T36n1736_016:0122b02": "性是理法界。理事相融。並為所證之理。故",
    "T36n1736_016:0122b03": "云十海是理。疏。智分因果者。上言十智者。",
    "T36n1736_016:0122b04": "知上十海即是十智。而名小開合。經云。佛子。",
    "T36n1736_016:0122b05": "諸佛世尊知一切世界海成壞。清淨智不可",
    "T36n1736_016:0122b06": "思議(一)。知一切眾生業海智不可思議(二)。知一",
    "T36n1736_016:0122b07": "切法界安立海智(三)。說一切無邊佛海智(四)。入",
    "T36n1736_016:0122b08": "一切欲解根海智(五)。一念普知三世海智(六)。顯",
    "T36n1736_016:0122b09": "示一切如來無量願海智(七)。示現一切佛神變",
    "T36n1736_016:0122b10": "海智(八)。轉法輪海智(九)。建立演說海智(十)。此上",
    "T36n1736_016:0122b11": "皆有不可思議之言。唯願海是因。餘皆是果。",
    "T36n1736_016:0122b12": "若約所知。一三四八九十皆果。餘三為因。",
    "T36n1736_016:0122b13": "三世通因果。疏。又華藏世界下。二通就一",
    "T36n1736_016:0122b14": "會。以示品目。則題目該於一會。言遮那遍",
    "T36n1736_016:0122b15": "中者。非唯遍於華藏。亦遍法界。以世界成",
    "T36n1736_016:0122b16": "就品。亦說毘盧遍嚴淨故。彼偈云。所說無",
    "T36n1736_016:0122b17": "邊眾剎海。毘盧遮那悉嚴淨。世尊境界不思",
    "T36n1736_016:0122b18": "議。智慧神通亦如是。況第六經云。毘盧遮那",
    "T36n1736_016:0122b19": "佛願力。周法界一切國土中。恒轉無上輪。",
    "T36n1736_016:0122b20": "第五經云。佛所莊嚴廣大剎。等於一切微",
    "T36n1736_016:0122b21": "塵數。清淨佛子悉滿中。雨不思議最妙法。",
    "T36n1736_016:0122b22": "又華藏品云。華藏世界海。法界無差別。又云。",
    "T36n1736_016:0122b23": "一一塵中見法界皆普遍義。故遮那遍中之",
    "T36n1736_016:0122b24": "言。亦已攝於世界成就品矣。疏。彼二所證",
    "T36n1736_016:0122b25": "所觀。即大方廣者。果證法界大方廣。因觀",
    "T36n1736_016:0122b26": "法界大方廣。疏。又展此會以成後八者。即第",
    "T36n1736_016:0122b27": "四節。展成一部。疏。又展九會周遍十方者。",
    "T36n1736_016:0122b28": "即第五節。言如第二會光明覺品者。舉一",
    "T36n1736_016:0122b29": "會文以為體式。謂光明覺品。總有二十六",
    "T36n1736_016:0122c01": "箭放光。最後遍周法界虛空界。皆云彼一一",
    "T36n1736_016:0122c02": "世界。皆有百億閻浮提。乃至百億色究竟天。",
    "T36n1736_016:0122c03": "其中所有悉皆明現彼一一閻浮提中。悉見",
    "T36n1736_016:0122c04": "如來坐蓮華藏師子之座。十佛剎微塵數菩",
    "T36n1736_016:0122c05": "薩所共圍繞。悉以佛神力故。十方各有一",
    "T36n1736_016:0122c06": "大菩薩。一一各與十佛剎微塵數諸菩薩。俱",
    "T36n1736_016:0122c07": "來詣佛所等。釋曰。此即遍十方文。既周百",
    "T36n1736_016:0122c08": "億閻浮等。故是一類世界。言餘會亦爾者。",
    "T36n1736_016:0122c09": "下之七會及第一會。皆遍十方。如第二會。",
    "T36n1736_016:0122c10": "故諸會末多結周遍。疏。又展此諸會各有主",
    "T36n1736_016:0122c11": "伴者。即第六節也。上來但明主經之遍。今",
    "T36n1736_016:0122c12": "辯伴經之遍。而引第三會文。則前遍法界之",
    "T36n1736_016:0122c13": "會。各有重重主伴者。此言例上遍法界之九",
    "T36n1736_016:0122c14": "會也。疏。乃至遍於塵剎者。即第七節也。上",
    "T36n1736_016:0122c15": "但遍國。今則遍塵。疏。異類界等者。即第八",
    "T36n1736_016:0122c16": "第九節也。上來七節。但遍同類。八遍異類",
    "T36n1736_016:0122c17": "樹形剎等。而疏言等者。等取第九節異類剎",
    "T36n1736_016:0122c18": "塵。謂異類之剎亦以塵成塵。亦有剎。於中",
    "T36n1736_016:0122c19": "說經尤更多矣。疏。無盡時會者。即第十節。",
    "T36n1736_016:0122c20": "謂上同類異類若剎若塵。皆悉重重猶如帝",
    "T36n1736_016:0122c21": "網。時會與法。皆無盡也。疏。皆不出大方廣",
    "T36n1736_016:0122c22": "佛華嚴。舉題總收也清淨法界。舉本總收也。",
    "T36n1736_016:0122c23": "明從一法界無名無相中。展成無盡。疏。第",
    "T36n1736_016:0122c24": "六卷攝相盡者。相字去聲呼。乃至無字法界",
    "T36n1736_016:0122c25": "之相亦不存故。然但解上展。則解此卷。故",
    "T36n1736_016:0122c26": "云從後漸卷。言乃至不出九會者。乃至二字",
    "T36n1736_016:0122c27": "略後五重。不出九會。是第四節耳。若具應云。",
    "T36n1736_016:0122c28": "一卷無盡時處。歸異類界塵。二卷異類界塵。",
    "T36n1736_016:0122c29": "歸異類界。三卷異類界。不出同類界塵。四",
    "T36n1736_016:0123a01": "卷同類界塵。不出同類剎主伴經。五卷主",
    "T36n1736_016:0123a02": "伴不出主經。結遍十方。六卷遍十方不出九",
    "T36n1736_016:0123a03": "會。七歸初會。八歸總題。九歸理智。十歸清",
    "T36n1736_016:0123a04": "淨法界。疏。非理不智下。是第十節。卷理智",
    "T36n1736_016:0123a05": "歸法界。而有二意。一者理智之中隨舉其",
    "T36n1736_016:0123a06": "一。即攝於二。但成一味。二者以智為用。以",
    "T36n1736_016:0123a07": "理為體。但攝智歸理。不攝理歸智。初攝",
    "T36n1736_016:0123a08": "二為一。唯一理字。理體性離。一亦不存。故",
    "T36n1736_016:0123a09": "云無字。又準前展。亦合云總題。不出體用",
    "T36n1736_016:0123a10": "因果。因果雖殊。不出一智。體用雖異。不",
    "T36n1736_016:0123a11": "出一理。然後方融理智。但不異前故略示",
    "T36n1736_016:0123a12": "耳。若從七字倒收者。攝教從義。但有大方",
    "T36n1736_016:0123a13": "廣佛華嚴。攝人從法。但有大方廣。攝用歸",
    "T36n1736_016:0123a14": "體。不離於大。古人云。一言無不略盡。殊",
    "T36n1736_016:0123a15": "說更無異盈又大體性離言。言思斯絕。唯證",
    "T36n1736_016:0123a16": "相應耳。疏。第七展卷無礙者。謂說有前後",
    "T36n1736_016:0123a17": "實在一時。隨門不同。故有三門耳。疏。無量",
    "T36n1736_016:0123a18": "無邊法門海。即展時也。一言演說盡無餘。",
    "T36n1736_016:0123a19": "即卷時也。如來於一語言中。即卷時也。演",
    "T36n1736_016:0123a20": "說無邊契經海。即展時也。疏。第八以義圓收",
    "T36n1736_016:0123a21": "者。疏文有二。先以法攝後以人攝前。中又",
    "T36n1736_016:0123a22": "二。先指前不出總題。後或以教義下。重釋",
    "T36n1736_016:0123a23": "攝義。疏文略舉。若具說者。應增數明。謂或",
    "T36n1736_016:0123a24": "於無字中一字攝盡。謂或教或義。或性或",
    "T36n1736_016:0123a25": "心。或二字攝盡。疏有三節。亦更應言。或法",
    "T36n1736_016:0123a26": "界字攝盡。或三字攝盡。疏又有一義。順於",
    "T36n1736_016:0123a27": "後段表三聖。故亦應云入法界攝盡理",
    "T36n1736_016:0123a28": "行果攝盡。從所詮故。或四字攝盡。謂教理",
    "T36n1736_016:0123a29": "行果。教即經字。理即大方廣。行即華嚴。果",
    "T36n1736_016:0123b01": "即佛也。或教義成處攝盡。謂文雖浩瀚。唯一",
    "T36n1736_016:0123b02": "教字。即題中經字。觀雖無量。但一緣起。義",
    "T36n1736_016:0123b03": "攝題中大方廣三字。成謂行解因果德相用",
    "T36n1736_016:0123b04": "等。雖各緣起不同。據其成立。唯一成字攝",
    "T36n1736_016:0123b05": "盡。即題中佛華嚴也。處謂一切重重無盡同",
    "T36n1736_016:0123b06": "類異類。重重塵剎唯一處字故總卷之。義",
    "T36n1736_016:0123b07": "唯一性。教唯一文。成唯一念。處唯一塵。此一",
    "T36n1736_016:0123b08": "即是一切之一故。或信解行證攝盡。經有四",
    "T36n1736_016:0123b09": "分。初會是信。次六明解。八約成行。九唯證",
    "T36n1736_016:0123b10": "故。如下當知。或五字攝盡。謂加理字。成信",
    "T36n1736_016:0123b11": "解行證。理是所信所解所行所證故。或六字",
    "T36n1736_016:0123b12": "攝盡。即題中除經上之六字。是所詮故。或理",
    "T36n1736_016:0123b13": "信解行願證。理即所信等。解行願三即是",
    "T36n1736_016:0123b14": "三賢。證通地上及極果故。或七字攝盡。即",
    "T36n1736_016:0123b15": "全取一題。一題通目無盡法故。或八字攝",
    "T36n1736_016:0123b16": "盡。即法界緣起理實因果故。或九字攝盡。",
    "T36n1736_016:0123b17": "謂無障礙法界緣起因果故。或十字攝盡。謂",
    "T36n1736_016:0123b18": "體相智用因果教義及境業故。疏。或唯普賢",
    "T36n1736_016:0123b19": "文殊下。第二以人攝也。然有二重。前約人",
    "T36n1736_016:0123b20": "法對辯二聖。後於人法中。各有二聖。佛字",
    "T36n1736_016:0123b21": "當中。兩重總收可思。第九攝歸一心者。於",
    "T36n1736_016:0123b22": "中二。先指前總明。謂上八門已是一心上說。",
    "T36n1736_016:0123b23": "故云上來諸門不離一心。而諸禪流皆欲棄",
    "T36n1736_016:0123b24": "文而修觀行。故復接之以辯此門。疏。心體",
    "T36n1736_016:0123b25": "即大下。後正約觀心以釋。謂心體離念。離",
    "T36n1736_016:0123b26": "念相者。等虛空界。豈非大耶。心之本智。即",
    "T36n1736_016:0123b27": "方廣者。上大是即智之寂。方廣乃即寂之",
    "T36n1736_016:0123b28": "智。故云寂照。運無涯之照即心。體相用三。",
    "T36n1736_016:0123b29": "融為所觀也。觀心起行即華嚴者。觀體照而",
    "T36n1736_016:0123c01": "即寂。止也。觀用寂而常照。觀也。一心六度萬",
    "T36n1736_016:0123c02": "行。皆起覺心性相。即是佛者。一念相應覺也。",
    "T36n1736_016:0123c03": "故經云。佛心豈有他正覺。覺世間。覺性無",
    "T36n1736_016:0123c04": "覺。即根本智。覺相歷然。即後得智。此二不",
    "T36n1736_016:0123c05": "二。是無障礙智。疏。覺非外來全同所覺下。上",
    "T36n1736_016:0123c06": "明安立六字。今明卷攝相空。此上融成一",
    "T36n1736_016:0123c07": "味。此下互奪雙亡。則一不為一。如斯觀行",
    "T36n1736_016:0123c08": "未曾一念不契華嚴。疏。第十泯同平等者。",
    "T36n1736_016:0123c09": "此門總融前九。八是法師所知。九即禪師所",
    "T36n1736_016:0123c10": "尚。故今會之。於中三。初法說。二余曾瑩兩",
    "T36n1736_016:0123c11": "面鏡下喻明。即借帝網之喻。以喻心境。三",
    "T36n1736_016:0123c12": "見夫心境互照下。合喻。意唯一而文有四節。",
    "T36n1736_016:0123c13": "初取兩鏡及燈合之。一鏡喻境一鏡喻心。",
    "T36n1736_016:0123c14": "燈喻本智。但取明了之義。言本智雙入者。",
    "T36n1736_016:0123c15": "智性色性本無二故。智知一切法。即心自",
    "T36n1736_016:0123c16": "性故。故此智性入心入境。言心境重重者。",
    "T36n1736_016:0123c17": "合兩面鏡互照。智照斯在。即合一燈雙入。",
    "T36n1736_016:0123c18": "是則以本智為能照。心境二法皆為所照。",
    "T36n1736_016:0123c19": "由斯本智令心境互融。疏。又即心了境界之",
    "T36n1736_016:0123c20": "佛下。第二取兩鏡及一尊容。以合尊容喻",
    "T36n1736_016:0123c21": "真佛。故今學人。只解即心即佛是心作佛。",
    "T36n1736_016:0123c22": "不知即境即佛是境作佛。今明以如為佛。",
    "T36n1736_016:0123c23": "心境皆如。心如即佛。境如焉非。又心有心",
    "T36n1736_016:0123c24": "性。心能作佛。境有心性。安不作佛。以心收",
    "T36n1736_016:0123c25": "境。則心中見佛是境界之佛。以境收心。則",
    "T36n1736_016:0123c26": "境中見佛是唯心如來。心佛重重者。即兩",
    "T36n1736_016:0123c27": "鏡之重重。而本覺性一者。即尊容之雙入。",
    "T36n1736_016:0123c28": "疏皆取之不可得下。第三雙融前二。以成",
    "T36n1736_016:0123c29": "止觀心境。兩亡即止。理智交徹即觀。疏。心",
    "T36n1736_016:0124a01": "境既爾下。第四結例一切。境有多境心有",
    "T36n1736_016:0124a02": "多心。各自相對一一互相融也。萬化皆然即",
    "T36n1736_016:0124a03": "總結例。唯證相應。則泯同果海也。疏。第二",
    "T36n1736_016:0124a04": "釋品名。疏文有四。一會梵音。二釋義理。三",
    "T36n1736_016:0124a05": "立名所以。四會釋晉經。今初。疏中一時總",
    "T36n1736_016:0124a06": "對。若別對者。薩婆一切也。嚕鷄世間也。印拏",
    "T36n1736_016:0124a07": "倈主也。驃訶莊嚴也。柰耶法門也。鉢攞叵婆",
    "T36n1736_016:0124a08": "威德也。[言*那]忙名也。鉢里勿多品也。疏。世者時",
    "T36n1736_016:0124a09": "也下。第二釋義理也。於中二。先釋世主。後",
    "T36n1736_016:0124a10": "妙謂下。釋妙嚴於中三。初正明三世間嚴。",
    "T36n1736_016:0124a11": "次眾生不嚴下。出立嚴所以。後復由佛嚴下。",
    "T36n1736_016:0124a12": "明二嚴相成。疏。諸經無此下。第三顯立名",
    "T36n1736_016:0124a13": "所以。彰異餘宗不名序品。疏。舊云世間淨",
    "T36n1736_016:0124a14": "眼品下。第四會釋晉經。所得法眼。即今法門",
    "T36n1736_016:0124a15": "威德也。自下第十。別解文義。中二。先釋經",
    "T36n1736_016:0124a16": "序。後釋經文。今初序之題目。備如音義。直",
    "T36n1736_016:0124a17": "解序文。然此一序。大分為六。一明佛日未",
    "T36n1736_016:0124a18": "興群生沈溺。二明如來出世德用難思。三",
    "T36n1736_016:0124a19": "自慶逢遇。得聞聲教。四別彰此典旨趣",
    "T36n1736_016:0124a20": "玄微。五傳譯古今。感慶逢遇。六總彰序意。",
    "T36n1736_016:0124a21": "讚理自謙。初中三。一明化法域中。二能化",
    "T36n1736_016:0124a22": "淺近。三所化迷淪。今初有二對。前對明混",
    "T36n1736_016:0124a23": "元之初。後對明三才已著。今初。即蓋聞造化",
    "T36n1736_016:0124a24": "權輿之首。天道未分是也。蓋聞者。發語之端",
    "T36n1736_016:0124a25": "也。造化者。造作變化。易繫辭云。剛柔相推而",
    "T36n1736_016:0124a26": "生變化。又云變化者。進退之象也。權輿者。",
    "T36n1736_016:0124a27": "爾雅云。初哉首基肇祖元胎俶落權輿始也。",
    "T36n1736_016:0124a28": "二皆是始言天道未分者。謂元氣混沌未分",
    "T36n1736_016:0124a29": "天地。下云人文始著。即有三才。始分天道。",
    "T36n1736_016:0124b01": "今云未分。即五運之時也。故易鉤命決云。天",
    "T36n1736_016:0124b02": "地未分之前。謂之一氣。於中則有太易太",
    "T36n1736_016:0124b03": "初太始太素太極。為五運也。運即運數。謂",
    "T36n1736_016:0124b04": "時改易。取易義也。元氣未分謂之太易。元",
    "T36n1736_016:0124b05": "氣始散謂之太初。氣形之端謂之太始。形變",
    "T36n1736_016:0124b06": "有質謂之太素。質形已具謂之太極。轉變",
    "T36n1736_016:0124b07": "五氣故稱五運。皆是天道未分也。疏。宗趣",
    "T36n1736_016:0124b08": "中已明言天道者。易繫辭云。易之為書也。",
    "T36n1736_016:0124b09": "廣大悉備。有天道焉。有人道焉。有地道",
    "T36n1736_016:0124b10": "焉。說卦云。昔者聖人之作易也。將以順性",
    "T36n1736_016:0124b11": "命之理。是以立天之道曰陰與陽。立地之",
    "T36n1736_016:0124b12": "道曰柔與剛。立人之道曰仁與義。兼三",
    "T36n1736_016:0124b13": "才而兩之。故易六畫而成卦。又云。在天成",
    "T36n1736_016:0124b14": "象。在地成形。變化見矣。注曰。象況日月星",
    "T36n1736_016:0124b15": "辰。形況山川草木。又易云。易與天地準故。",
    "T36n1736_016:0124b16": "能彌綸天地之道。仰以觀於天文。俯以察",
    "T36n1736_016:0124b17": "於地理。是故知幽明之故。原始反終。故知",
    "T36n1736_016:0124b18": "死生之說。注云。幽明者。有形無形之象。死生",
    "T36n1736_016:0124b19": "者。始終之數也。疏云。天有懸象。而成天文",
    "T36n1736_016:0124b20": "也。地有山川原隰各有條理。故云地理。此",
    "T36n1736_016:0124b21": "上皆是已分之相。因釋天道故便舉之。此",
    "T36n1736_016:0124b22": "對正在未分之前耳。序曰。龜龍繫象之初。",
    "T36n1736_016:0124b23": "人文始著者。第二對明三才已著之相。略如",
    "T36n1736_016:0124b24": "向說。易繫辭云。是故天生神物。聖人則之。",
    "T36n1736_016:0124b25": "天地變化。聖人効之。天垂象見吉凶。聖人",
    "T36n1736_016:0124b26": "象之。河出圖洛出書。聖人則之。孔疏云。",
    "T36n1736_016:0124b27": "如鄭康成之義。則依春秋緯云。河以通乾",
    "T36n1736_016:0124b28": "出天苞。洛以流坤吐地符。河龍圖發。洛龜",
    "T36n1736_016:0124b29": "書感。河圖有九篇也。洛書有六篇也。孔安",
    "T36n1736_016:0124c01": "國云。以為河圖則八卦是也。洛書則九疇是",
    "T36n1736_016:0124c02": "也。音義云。堯有神龜負圖而出舜感黃龍",
    "T36n1736_016:0124c03": "負圖而現。言人文始著者。繫辭云。古者庖",
    "T36n1736_016:0124c04": "犧氏之王天下也。仰則觀象於天。俯則觀",
    "T36n1736_016:0124c05": "法於地。觀鳥獸之文與地之宜。孔疏云。此",
    "T36n1736_016:0124c06": "下明聖人法自然之理而作易象。次易又",
    "T36n1736_016:0124c07": "云。近取諸身。遠取諸物。於是始作八卦以",
    "T36n1736_016:0124c08": "通神明之德。以類萬物之情。釋曰。上云圖",
    "T36n1736_016:0124c09": "出八卦。今云觀乎天地者。或見龜復象天",
    "T36n1736_016:0124c10": "地等。於理無違。音義云。觀乎天文以察",
    "T36n1736_016:0124c11": "時變觀乎人文以化成天下。此非正意。後",
    "T36n1736_016:0124c12": "人用之耳。君臣父子尊卑上下。謂之人文。龜",
    "T36n1736_016:0124c13": "龍舉三皇之時。斯為上古。繫象舉於夫子。",
    "T36n1736_016:0124c14": "即為下古。然其文王為中古。既有卦爻之",
    "T36n1736_016:0124c15": "辭。已有象矣。則總該三古。又上。云天道即",
    "T36n1736_016:0124c16": "言未分。今云人文則言始著。則二言影略。",
    "T36n1736_016:0124c17": "則初分之時亦皆未著。直至繫象已具。方",
    "T36n1736_016:0124c18": "曰著明。故先有者即易。有太極是生兩儀。",
    "T36n1736_016:0124c19": "兩儀生四象。四象生八卦。八卦定吉凶。吉",
    "T36n1736_016:0124c20": "凶生大業。即三才具矣。上明法化竟。序曰。",
    "T36n1736_016:0124c21": "雖萬八千歲。至無邊之義。第二明能化淺近",
    "T36n1736_016:0124c22": "也。按帝王甲子記云。天皇氏治萬八千年。",
    "T36n1736_016:0124c23": "地皇氏治九千年。人皇氏治四千五百年。有",
    "T36n1736_016:0124c24": "本云。三皇皆治一萬八千年。故云萬八千歲",
    "T36n1736_016:0124c25": "也。言同臨有截之區者。毛詩註云。有截者。",
    "T36n1736_016:0124c26": "齊整也。區者域也。謂四海域內率服齊整。",
    "T36n1736_016:0124c27": "言七十二君。詎識無邊之義者。司馬相如封",
    "T36n1736_016:0124c28": "禪書云。繼昭穆受謚號。略可道者。七十有",
    "T36n1736_016:0124c29": "二君。故管子云。昔者封太山。禪梁父者。",
    "T36n1736_016:0125a01": "有七十二家。梁父即太山下。小山名也。詎者",
    "T36n1736_016:0125a02": "何也。明上七十二家。賢明之君。何能識於",
    "T36n1736_016:0125a03": "稱性玄理無邊之義。序曰。由是人迷四忍至",
    "T36n1736_016:0125a04": "三途之下。第三明所化迷淪也。言由是者。",
    "T36n1736_016:0125a05": "上明化主及法二皆淺近。蓋是域中一身之",
    "T36n1736_016:0125a06": "化。不能令所化免沈苦海。於中上對迷",
    "T36n1736_016:0125a07": "理輪迴六趣。下對纏妄沒溺三途。言四",
    "T36n1736_016:0125a08": "忍者。即思益經第一四法品中。佛言梵天。",
    "T36n1736_016:0125a09": "菩薩有四法。善出毀禁之罪。何等為四。一",
    "T36n1736_016:0125a10": "者得無生法忍。以諸法無來故。二者得無",
    "T36n1736_016:0125a11": "滅忍。以諸法無去故。三者得因緣忍。知諸",
    "T36n1736_016:0125a12": "法因緣生故。四者得無住忍。無異心相續",
    "T36n1736_016:0125a13": "故。是為四忍。言人迷者。人人皆迷故。但迷",
    "T36n1736_016:0125a14": "四忍容漂人天。故云輪迴於六趣之中。家",
    "T36n1736_016:0125a15": "纏五蓋。則溺三途矣。五蓋者。一貪欲二嗔",
    "T36n1736_016:0125a16": "恚。三惛沈。四掉舉。五疑也。言家纏者。家家",
    "T36n1736_016:0125a17": "纏也。上三皆明佛未興世。群生沈溺竟。序",
    "T36n1736_016:0125a18": "曰。及夫鷲巖下。第二明如來出世德用難思。",
    "T36n1736_016:0125a19": "於中四。一總歎化主高深。二明能化時處",
    "T36n1736_016:0125a20": "長廣。三別歎如來勝德。四結德歸於如來。",
    "T36n1736_016:0125a21": "初中四句分二。前二句總序佛教興流後二",
    "T36n1736_016:0125a22": "句寄對顯勝。今初。上句明主出西天。故云",
    "T36n1736_016:0125a23": "鷲巖西峙。峙者立也。此約處歎人。後句即",
    "T36n1736_016:0125a24": "化法東被也。故云象駕東驅。言象駕者。略",
    "T36n1736_016:0125a25": "有二義。一一千年後像法之時。佛教方被故。",
    "T36n1736_016:0125a26": "二者象馱經故。初雖白馬來儀。本用象故。",
    "T36n1736_016:0125a27": "為對鷲巖故用象駕。宋公題安國寺詩云。",
    "T36n1736_016:0125a28": "為龍太子去。駕象法王歸。序曰。慧日法王",
    "T36n1736_016:0125a29": "下。第二寄對顯勝。初句出域。後句超因。今",
    "T36n1736_016:0125b01": "初。慧日法王超四大而高視者。出域中也。",
    "T36n1736_016:0125b02": "則異前化在域中。慧日者。以佛為日。略有",
    "T36n1736_016:0125b03": "四義。一破闇如慧。二照現如智。三輪淨如",
    "T36n1736_016:0125b04": "解脫。四上三不相離。如同法界。於法自在",
    "T36n1736_016:0125b05": "故稱法王言超四大而高視者。即老子道",
    "T36n1736_016:0125b06": "經云。道大天大地大王亦大。域中有四大。而",
    "T36n1736_016:0125b07": "王居其一焉。人法地地法天。天法道。道",
    "T36n1736_016:0125b08": "法自然。釋曰。然其說道。乃是清淨虛通。故",
    "T36n1736_016:0125b09": "云道法自然。自然者。不知其所以然而然",
    "T36n1736_016:0125b10": "故。即世界始成。域中近事不達業因。故曰",
    "T36n1736_016:0125b11": "自然。今佛出現。善證真常妙窮二諦。天地",
    "T36n1736_016:0125b12": "造化。乃俗諦業因。域中之事耳。後句超因。",
    "T36n1736_016:0125b13": "言中天調御。越十地以居尊者。十地菩薩時",
    "T36n1736_016:0125b14": "經三祇。已斷十障已證十如。成十勝行化",
    "T36n1736_016:0125b15": "周十方。今比世尊。猶一塊土以方大地。況",
    "T36n1736_016:0125b16": "於四大何足越哉。序曰。包括鐵圍延促沙",
    "T36n1736_016:0125b17": "劫者。第二明時處長廣。初句約處。略舉三",
    "T36n1736_016:0125b18": "千大鐵圍內以為化境。豈同上說有截之",
    "T36n1736_016:0125b19": "區。後句約時。多劫促為一念。一念延為多",
    "T36n1736_016:0125b20": "劫。豈同上說萬八千歲。序曰。其為體也則",
    "T36n1736_016:0125b21": "不生不滅下。第三別歎如來勝德中。即雙",
    "T36n1736_016:0125b22": "明化主化法。略就三大歎之。上二句明體",
    "T36n1736_016:0125b23": "大也。經云。佛身無生超戲論。非是蘊聚差",
    "T36n1736_016:0125b24": "別法。又云。佛以法為身。清淨如虛空。故又",
    "T36n1736_016:0125b25": "云。一切法無生。一切法無滅。若能如是解。",
    "T36n1736_016:0125b26": "斯人見如來。序曰。其為相也無去無來者。",
    "T36n1736_016:0125b27": "第二歎相大也。經云。如來。非以相為體。但",
    "T36n1736_016:0125b28": "是無相寂滅法。身相威儀悉具足。世間隨樂",
    "T36n1736_016:0125b29": "皆得見。既無相為相故湛無去來。又德周",
    "T36n1736_016:0125c01": "法界。亦無來去。序曰。念處至多緒。即第三",
    "T36n1736_016:0125c02": "歎用大也。於中二。一約化法為用。二約",
    "T36n1736_016:0125c03": "化體明用。今初。化法玄妙。異前化法域中。",
    "T36n1736_016:0125c04": "即行唯造品。心唯四等。方便多門圓應難測。",
    "T36n1736_016:0125c05": "並如經說。言圓對者。身則圓迴普應。若月",
    "T36n1736_016:0125c06": "落百川。音則稱物普聞。若風吹萬籟。意則",
    "T36n1736_016:0125c07": "剎那頓覺。若海印炳然。故云多緒。序曰。混",
    "T36n1736_016:0125c08": "大空而為量下。二約化體明用。謂大之則",
    "T36n1736_016:0125c09": "無外。細之則無內。經云。譬如虛空。遍至一",
    "T36n1736_016:0125c10": "切色非色處。亦如虛空具含眾象。剎塵為",
    "T36n1736_016:0125c11": "量不可數知。故云豈算數之能窮。後句入",
    "T36n1736_016:0125c12": "纖芥之微區。匪名言之可述者。經云。如於",
    "T36n1736_016:0125c13": "此會見佛坐。一切塵中亦如是。塵中有剎。",
    "T36n1736_016:0125c14": "剎復有塵。塵復有剎。重重無塵。非是心識",
    "T36n1736_016:0125c15": "思量之境。故絕名言之表。表義名言難述。",
    "T36n1736_016:0125c16": "即言語道斷顯境名言不知。即心行處滅。亦",
    "T36n1736_016:0125c17": "是前句明化處普周法界。後句細無不入。",
    "T36n1736_016:0125c18": "經云。一一毛端。悉能容受無邊世界而無",
    "T36n1736_016:0125c19": "障礙。示現調伏無量眾生。序曰。無德而稱",
    "T36n1736_016:0125c20": "者。其唯大覺歟。即第四結德歸於如來也。",
    "T36n1736_016:0125c21": "謂上之三段皆屬如來。則歎不可盡。論語",
    "T36n1736_016:0125c22": "云。泰伯其可謂至德矣。三以天下讓。民",
    "T36n1736_016:0125c23": "無德而稱焉。故經云。剎塵心念可數知。大",
    "T36n1736_016:0125c24": "海中水可飲盡。虛空可量風可繫。無能盡",
    "T36n1736_016:0125c25": "說佛功德。即其事也。序曰。朕曩劫植因叨",
    "T36n1736_016:0125c26": "承佛記下。第三自慶逢時得聞聲教。於中",
    "T36n1736_016:0125c27": "三。一蒙佛記。二荷太平。三萬國朝宗重譯",
    "T36n1736_016:0125c28": "來貢。今初。久遠種因。故得大覺親記。叨者",
    "T36n1736_016:0125c29": "忝也。從金山下別明記相。初明大雲經或",
    "T36n1736_016:0126a01": "有疑偽。後玉扆下明寶雨經。鄭氏注周禮",
    "T36n1736_016:0126a02": "云。扆屏風也。天子屏風以玉為飾。寶雨經",
    "T36n1736_016:0126a03": "有十卷。入開元正錄。第一卷中云。爾時東方",
    "T36n1736_016:0126a04": "有一天子。名日月淨光。乘五色雲來詣佛",
    "T36n1736_016:0126a05": "所。右繞三匝頂禮佛足。退坐一面。佛告天",
    "T36n1736_016:0126a06": "子曰。汝之光明甚為希有。天子。汝於過去",
    "T36n1736_016:0126a07": "無量佛所。曾以種種香華珍寶。嚴身之物。衣",
    "T36n1736_016:0126a08": "服臥具。飲食湯藥。恭敬供養種諸善根。天",
    "T36n1736_016:0126a09": "子。由汝夙種無量善根因緣。今得如是光",
    "T36n1736_016:0126a10": "明顯曜。天子。以是因緣故。我涅槃後第□",
    "T36n1736_016:0126a11": "五百年法欲滅時。汝於此贍部洲東北方。摩",
    "T36n1736_016:0126a12": "訶支那國。位居阿鞞跋致。實是菩薩。故現",
    "T36n1736_016:0126a13": "女身為自在主。經於多歲正法治化。養育",
    "T36n1736_016:0126a14": "眾生猶如赤子令修十善。能於我法廣",
    "T36n1736_016:0126a15": "大住持建立塔寺。又以衣服飲食臥具湯藥",
    "T36n1736_016:0126a16": "供養沙門。於一切持常修梵行。又一切女",
    "T36n1736_016:0126a17": "人猶有五障。此天子不為二障所障。一者",
    "T36n1736_016:0126a18": "輪王。二者不退菩薩。餘如彼經。釋曰。此時",
    "T36n1736_016:0126a19": "更無女主弘建若是。斯言不虛。序曰。加以",
    "T36n1736_016:0126a20": "積善餘慶下。二荷太平也。易云。積善之家",
    "T36n1736_016:0126a21": "必有餘慶。積不善之家必有餘殃。今由積",
    "T36n1736_016:0126a22": "善故。得地平天成河清海晏。晏猶安也。序",
    "T36n1736_016:0126a23": "曰。殊禎絕瑞下。第三萬國朝宗重譯來貢也。",
    "T36n1736_016:0126a24": "於中二。初兩對標。後兩對釋。前中謂萬。方",
    "T36n1736_016:0126a25": "仰德殊異禎祥。奇絕瑞應日日而至。月月而",
    "T36n1736_016:0126a26": "書。書史冊也。貝牒靈文亦時臻而歲洽。歲",
    "T36n1736_016:0126a27": "歲沾洽。二踰海下。兩對釋成。初成上禎祥而",
    "T36n1736_016:0126a28": "至。後架險下。成上貝牒臻洽。踰海航深。皆",
    "T36n1736_016:0126a29": "水行也。越漠架險。皆陸路也。",
    "T36n1736_016:0126b01": "大方廣佛華嚴經隨疏演義鈔卷第十六"
}