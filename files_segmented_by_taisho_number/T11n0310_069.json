{
    "T11n0310_069:0389c06": "大寶積經卷第六十九",
    "T11n0310_069:0389c08": "北齊三藏那連提耶舍譯",
    "T11n0310_069:0389c09": "菩薩見實會第十六之九廣果天授記品",
    "T11n0310_069:0389c10": "第二十二",
    "T11n0310_069:0389c11": "爾時八億廣果諸天，見諸阿修羅、伽樓羅、龍",
    "T11n0310_069:0389c12": "及龍女、鳩槃茶、乾闥婆、夜叉、緊那羅、摩睺羅",
    "T11n0310_069:0389c13": "伽、訶羅伽闍天、四天王天、三十三天、夜摩",
    "T11n0310_069:0389c14": "天、兜率陀天、化樂天、他化自在天、梵摩天、",
    "T11n0310_069:0389c15": "光音天、遍淨天等供養如來，聞授記已，欣喜",
    "T11n0310_069:0389c16": "踊躍皆得稱心，入一一法門，從一一法門見",
    "T11n0310_069:0389c17": "無量法門，於一切法門得無量辯、不斷辯、相",
    "T11n0310_069:0389c18": "應辯、解脫辯、無著辯、無礙辯、微細辯、甚深辯、種",
    "T11n0310_069:0389c19": "種辯、美妙辯、相續辯。於諸辯才皆悉知已，於",
    "T11n0310_069:0389c20": "如來所敬信尊重而作是言：「世尊！有陀羅尼",
    "T11n0310_069:0389c21": "名無量門，若有菩薩修集是陀羅尼者，當知",
    "T11n0310_069:0389c22": "得彼不斷辯等，於一切境界中心不迷惑。是",
    "T11n0310_069:0389c23": "諸境界無有一法非陀羅尼，是菩薩摩訶薩",
    "T11n0310_069:0389c24": "得是陀羅尼時，於諸法中悉得陀羅尼解辯",
    "T11n0310_069:0389c25": "才無礙。若菩薩住是無量法門陀羅尼時，於",
    "T11n0310_069:0389c26": "五陰入、十二入入、十八界入，於諸根入、四諦",
    "T11n0310_069:0389c27": "入、十二因緣入，於眾生入及非眾生入，於有",
    "T11n0310_069:0389c28": "入非有入，於取相入非取相入，於依入非",
    "T11n0310_069:0389c29": "依入，於空入，於我入，於相入非相入，於願入",
    "T11n0310_069:0390a01": "非願入，於有為入無為入，如是一切處得不",
    "T11n0310_069:0390a02": "壞辯才。是菩薩於陰入中得陀羅尼，所謂色",
    "T11n0310_069:0390a03": "陰者即非成就。何以故？無有少色法得成就",
    "T11n0310_069:0390a04": "者。何以故？地地界性非成就。如是水火風",
    "T11n0310_069:0390a05": "界性亦非成就。何以故？地性離故，若法無體",
    "T11n0310_069:0390a06": "性是名非成就。如是水火風性自離故，以法",
    "T11n0310_069:0390a07": "無體性是故非成就。如是色非成就，以非成",
    "T11n0310_069:0390a08": "就故不可說名過去現在及以未來。何以故？",
    "T11n0310_069:0390a09": "色非有法故，是故不可得。若色不生者即是",
    "T11n0310_069:0390a10": "不滅，以不生滅故即不可說。復有如是說，所",
    "T11n0310_069:0390a11": "有過去色現在未來色，此等和合名為色陰，",
    "T11n0310_069:0390a12": "其色體性亦不可得，何有過去現在未來？是",
    "T11n0310_069:0390a13": "故色陰非是可說。受想行識亦復如是，是故",
    "T11n0310_069:0390a14": "陰入即是陀羅尼入。以陀羅尼入故，陰不可",
    "T11n0310_069:0390a15": "得。以陰不可得故，陀羅尼亦不可得。以陀羅",
    "T11n0310_069:0390a16": "尼入不可得，唯是但名但用但假，但是世俗，",
    "T11n0310_069:0390a17": "但是言說，但是施設，非陰非色亦非色入，亦",
    "T11n0310_069:0390a18": "非陀羅尼體性可得。何以故？所謂陰等非是",
    "T11n0310_069:0390a19": "作法，以非作法故無有積聚，以積聚故得名",
    "T11n0310_069:0390a20": "為陰。譬如世間多物積聚，假名城屋舍宅殿",
    "T11n0310_069:0390a21": "堂、重閣樓闕窓牖欄楯、城壁女牆却敵寮孔，",
    "T11n0310_069:0390a22": "周迴具足名之為城。彼色性即不可得無有積",
    "T11n0310_069:0390a23": "聚，以無積聚故即便無色亦無色陰。受想行",
    "T11n0310_069:0390a24": "識亦復如是，性不可得無有積聚，以無積聚",
    "T11n0310_069:0390a25": "故即便無識亦無識陰。彼諸陰入應如是知。",
    "T11n0310_069:0390a26": "「彼眼入者是誰入？謂苦入。何者是眼？謂清淨",
    "T11n0310_069:0390a27": "四大所造色名為眼。何等是四大？謂清淨地",
    "T11n0310_069:0390a28": "界水火風界。彼淨地界性自離故，以法體不",
    "T11n0310_069:0390a29": "可得，彼即非成就。如是清淨水火風界體性",
    "T11n0310_069:0390b01": "自離，以法體不可得，彼即非成就。如是眼入",
    "T11n0310_069:0390b02": "非成就，是故不可說言過去現在未來。何以",
    "T11n0310_069:0390b03": "故？眼入非物。以非物故不生不滅，若不生滅",
    "T11n0310_069:0390b04": "者即是不可說。如是眼不生滅，入亦不生滅，",
    "T11n0310_069:0390b05": "以不生滅故即是不可說。應當如是知。唯是",
    "T11n0310_069:0390b06": "但名但用但假，但是世俗，但是言說。彼名名",
    "T11n0310_069:0390b07": "體亦離自性。何以故？無有一法得名為眼、名",
    "T11n0310_069:0390b08": "為入、名為苦。以名不可得，是故眼入亦不可",
    "T11n0310_069:0390b09": "得，以眼不可得即是陀羅尼入。是陀羅尼入",
    "T11n0310_069:0390b10": "亦不可得。何以故？性自離故，但名但用但假",
    "T11n0310_069:0390b11": "施設世俗言說。如是以眼入入得陀羅尼，得",
    "T11n0310_069:0390b12": "陀羅尼已便得辯才。當知耳鼻舌身意色聲",
    "T11n0310_069:0390b13": "香味觸法亦皆如是。「於彼界入得陀羅尼眼，",
    "T11n0310_069:0390b14": "眼體不可得、界體不可得。何以故？眼離眼",
    "T11n0310_069:0390b15": "性故、界離界性故。以法體不可得，彼即非物。",
    "T11n0310_069:0390b16": "以非物故即非成就，非成就者不生不滅，以",
    "T11n0310_069:0390b17": "不生滅故彼即非過去非現在非未來，但名",
    "T11n0310_069:0390b18": "但用但假，但世俗，但言說，但施設。彼名離名",
    "T11n0310_069:0390b19": "自性乃至施設，亦離施設自性。若法無自性",
    "T11n0310_069:0390b20": "不可得者即是非物，以非物故即非成就，非",
    "T11n0310_069:0390b21": "成就者即非生滅，以不生滅故彼即非過去",
    "T11n0310_069:0390b22": "非現在非未來。若於三世所不攝者，彼名即",
    "T11n0310_069:0390b23": "非相亦非想、非用、非假、非有為、非可說、非",
    "T11n0310_069:0390b24": "來非去、非可為他說、非可顯示、非可知非可",
    "T11n0310_069:0390b25": "識、非黑非白，非窟宅離窟宅故，非至非可至",
    "T11n0310_069:0390b26": "故，非得非可得故，非證非可證故，非凡夫",
    "T11n0310_069:0390b27": "亦非凡夫地，非聲聞亦非聲聞地，非緣覺亦",
    "T11n0310_069:0390b28": "非緣覺地，非菩薩亦非菩薩地，非佛亦非佛",
    "T11n0310_069:0390b29": "地，非地亦非非地。此即是真如、不異如、非非",
    "T11n0310_069:0390c01": "如，寂滅無相，但用但假。謂如來者，但世俗故",
    "T11n0310_069:0390c02": "說名如來，非第一義有如來也。何以故？彼法",
    "T11n0310_069:0390c03": "不可得，故無如來。於彼界入，應當入如是眼",
    "T11n0310_069:0390c04": "耳鼻舌身意界法界意識界。如是一切餘界",
    "T11n0310_069:0390c05": "亦應知，應當如是廣入法界。「世尊！彼法界說",
    "T11n0310_069:0390c06": "言陰時，而不壞彼法界本性。說言入時、說言",
    "T11n0310_069:0390c07": "界時、說言四諦時、說言十二因緣時，亦不",
    "T11n0310_069:0390c08": "壞本法界體性。彼法界隨所說處，一切諸法",
    "T11n0310_069:0390c09": "建立名字，皆不壞彼法界體性。世尊！譬如地",
    "T11n0310_069:0390c10": "界隨其所在作異名字，而不壞彼本地界性。",
    "T11n0310_069:0390c11": "世尊！如是法界隨其所在作異名字，亦復不",
    "T11n0310_069:0390c12": "壞法界本性。如是水火風界亦復如是。世尊！",
    "T11n0310_069:0390c13": "譬如虛空隨其所在差別異用，而不壞彼虛",
    "T11n0310_069:0390c14": "空體性。世尊！如是法界隨其所在差別名用，",
    "T11n0310_069:0390c15": "而不壞彼法界體性。世尊！入諸根時即是入",
    "T11n0310_069:0390c16": "法界。言諸根者，所謂眼根耳根鼻根舌根身",
    "T11n0310_069:0390c17": "根意根、男根女根命根、樂根苦根喜根憂根",
    "T11n0310_069:0390c18": "捨根、信根精進根念根定根慧根、未知欲知",
    "T11n0310_069:0390c19": "根、知根知己根。彼眼眼體不可得根，根體",
    "T11n0310_069:0390c20": "不可得。何以故？是眼離眼自性故。以法無體",
    "T11n0310_069:0390c21": "性彼即非物，以非物故即非成就，非成就者",
    "T11n0310_069:0390c22": "彼即不生，若不生者即是不滅，以不生滅故",
    "T11n0310_069:0390c23": "不可說言彼是過去現在未來。若於三世中",
    "T11n0310_069:0390c24": "不生滅者，彼即非眼亦非眼根，云何有用？應",
    "T11n0310_069:0390c25": "如是知。世尊！譬如空拳虛誑無物，但有名字",
    "T11n0310_069:0390c26": "乃至言說，於第一義中空拳亦無。如是眼及",
    "T11n0310_069:0390c27": "眼根，猶如空拳，虛妄非實而現虛相誑惑凡",
    "T11n0310_069:0390c28": "夫，但有名字乃至言說。於第一義，眼及眼根",
    "T11n0310_069:0390c29": "俱不可得。如是世尊得一切智已，為度眾生",
    "T11n0310_069:0391a01": "故說名為根。彼等諸根於第一義，性自離故",
    "T11n0310_069:0391a02": "根體皆空。其法體空者用亦虛妄，非有非實",
    "T11n0310_069:0391a03": "誑惑凡愚，離自性故不生不滅，不生滅者不",
    "T11n0310_069:0391a04": "得說言彼是過去現在未來。若於三世中無",
    "T11n0310_069:0391a05": "者彼即無名無相，非可說非可為他說、非生",
    "T11n0310_069:0391a06": "非可生、非已知非當知、非已聞非當聞、非識",
    "T11n0310_069:0391a07": "非可識、非已證非當證、非已得非當得、非已",
    "T11n0310_069:0391a08": "見非當見、非已到非當到。何以故？彼非有故。",
    "T11n0310_069:0391a09": "世尊！譬如有人於其夢中受樂喜笑囈語遊",
    "T11n0310_069:0391a10": "戲。是人爾時從寐寤已，憶念夢中受樂遊戲，",
    "T11n0310_069:0391a11": "念已求之不見不得。何以故？彼人夢中受樂",
    "T11n0310_069:0391a12": "喜笑囈語遊戲尚自無實，何況寤時若見若",
    "T11n0310_069:0391a13": "得，無有是處。世尊！如是諸根猶如夢中受樂",
    "T11n0310_069:0391a14": "遊戲實不可得。如是一切諸法體性亦不可",
    "T11n0310_069:0391a15": "得，以不可得故不可說言彼是過去現在未",
    "T11n0310_069:0391a16": "來。若於三世中不可得者，彼即不可說。一",
    "T11n0310_069:0391a17": "切諸根當如是知。「世尊！若入法界即入一切",
    "T11n0310_069:0391a18": "法，入一切法即是入法界。世尊！入四諦法即",
    "T11n0310_069:0391a19": "是入法界。何等為四？謂苦集滅道。世尊亦說",
    "T11n0310_069:0391a20": "一切諸法皆悉是空，非眾生、非命、非福伽",
    "T11n0310_069:0391a21": "羅、非想非相。我等於此法中無有疑慮。世尊！",
    "T11n0310_069:0391a22": "以無眾生故亦復無苦。何以故？眾生無處苦",
    "T11n0310_069:0391a23": "諦亦無，以無苦故集諦亦無。何以故？無如是",
    "T11n0310_069:0391a24": "因而無果者。",
    "T11n0310_069:0391a25": "「世尊！以無集故滅諦亦無。何以故？無集諦故",
    "T11n0310_069:0391a26": "亦無斷集，以無滅故道諦亦無。何以故？無有",
    "T11n0310_069:0391a27": "是道不斷集者。",
    "T11n0310_069:0391a28": "「世尊！道果者謂是滅諦。彼煩惱不可得斷，煩",
    "T11n0310_069:0391a29": "惱滅亦不可得。以滅不可得故道亦不可得，",
    "T11n0310_069:0391b01": "無有如是道而無其果。此四聖諦但是分別",
    "T11n0310_069:0391b02": "虛妄非有。以非有故，不可說言過去現在及",
    "T11n0310_069:0391b03": "以未來。若於三世中不可得者，彼即非生非",
    "T11n0310_069:0391b04": "滅、非相非想、非設非可設、非示非可示、非",
    "T11n0310_069:0391b05": "顯非可顯、非語言非可語言、非言辭非可言",
    "T11n0310_069:0391b06": "詞、非說非可說、非見非可見、非知非可知、",
    "T11n0310_069:0391b07": "非識非可識、非測非可測、非達非可達、非到",
    "T11n0310_069:0391b08": "非可到、非得非可得、非聞非可聞、非見非可",
    "T11n0310_069:0391b09": "見、非對非可對、非證非可證、非白非黑、非",
    "T11n0310_069:0391b10": "明非暗、非去非來、非淺非深、非清非濁、非畏",
    "T11n0310_069:0391b11": "非安、非縛非解、非憎非愛、非煩惱非清淨、非",
    "T11n0310_069:0391b12": "智非非智、非路非非路、非壞非非壞、非攝受",
    "T11n0310_069:0391b13": "非非攝受、非生死非非生死、非可得非不可",
    "T11n0310_069:0391b14": "得、非眾生非非眾生、非命非非命、非壽者非",
    "T11n0310_069:0391b15": "非壽者、非我非非我、非物非非物、非空非不",
    "T11n0310_069:0391b16": "空、非相非非相、非願非不願、非依非不依、",
    "T11n0310_069:0391b17": "非有為非無為、非斷非常、非邪非正、非實非",
    "T11n0310_069:0391b18": "妄、非妄想非非妄想、非處非非處、非宅非非",
    "T11n0310_069:0391b19": "宅、非知非不知、非捨非修、非生死非涅槃、",
    "T11n0310_069:0391b20": "非覺非不覺、非凡夫境界、非聲聞境界、非",
    "T11n0310_069:0391b21": "緣覺境界、非菩薩境界、非佛境界、非境界非",
    "T11n0310_069:0391b22": "非境界、非作非不作。如是入諦即是入法界，",
    "T11n0310_069:0391b23": "入法界已即得陀羅尼，得陀羅尼已即得辯",
    "T11n0310_069:0391b24": "才。「入十二因緣即是入法界，無明緣行，行緣",
    "T11n0310_069:0391b25": "識，識緣名色，名色緣六入，六入緣觸，觸緣受，",
    "T11n0310_069:0391b26": "受緣渴愛，渴愛緣取，取緣有，有緣生，生緣老",
    "T11n0310_069:0391b27": "死憂悲苦惱，是眾苦大聚。如是無明滅則行",
    "T11n0310_069:0391b28": "滅，乃至憂悲苦惱滅眾苦大聚滅。世尊！彼無",
    "T11n0310_069:0391b29": "明無明體不可得。何以故？性自離故。若法無",
    "T11n0310_069:0391c01": "體性彼即非物，以非物故即非成就，非成就",
    "T11n0310_069:0391c02": "者非生非滅，非生滅者即非過去非現在非",
    "T11n0310_069:0391c03": "未來。若於三世中不可得者，無名無形無相",
    "T11n0310_069:0391c04": "無想亦非差別，唯是但名但假但用，但世俗，",
    "T11n0310_069:0391c05": "但言說，為教化一切凡夫眾生故。彼無明於",
    "T11n0310_069:0391c06": "第一義實不可得，不可得者即非差別用亦",
    "T11n0310_069:0391c07": "不可說。世尊！若是但名乃至但施設，彼即非",
    "T11n0310_069:0391c08": "實，唯是虛妄言說分別覺觀非定，但是戲論。",
    "T11n0310_069:0391c09": "彼無明若無自性者云何能生行？無明無故",
    "T11n0310_069:0391c10": "行亦不生。以不生故，彼即不老不病不死不",
    "T11n0310_069:0391c11": "流轉即不生。何以故？若不生者云何有老？以",
    "T11n0310_069:0391c12": "無老故乃至不生。若不生不死者，即是一切",
    "T11n0310_069:0391c13": "過現未來諸佛菩提，但世俗名字非第一義，",
    "T11n0310_069:0391c14": "所言無明即是菩提。當知諸有支亦復如是。",
    "T11n0310_069:0391c15": "如是入十二因緣，當知即是入於法界。世尊！",
    "T11n0310_069:0391c16": "如來不生，一切諸法亦不生，是故一切法即",
    "T11n0310_069:0391c17": "是如來。如來不滅，一切諸法亦不滅，是故",
    "T11n0310_069:0391c18": "一切法即是如來。世尊！如來無相，一切諸法",
    "T11n0310_069:0391c19": "亦無相，是故一切法即是如來。略而言之，如",
    "T11n0310_069:0391c20": "是無相不可得，非垢非淨非愛非憎，法界不",
    "T11n0310_069:0391c21": "可識亦復不可知。世尊！真如者即是如來。一",
    "T11n0310_069:0391c22": "切諸法即是真如，是故一切法即是如來。世",
    "T11n0310_069:0391c23": "尊！實際者即是如來，一切諸法即是實際，是",
    "T11n0310_069:0391c24": "故一切法即是如來。世尊！隨所法中即有如",
    "T11n0310_069:0391c25": "來，於其法中即有一切法，是故一切法即是",
    "T11n0310_069:0391c26": "如來。世尊！若有人言如來得阿耨多羅三藐",
    "T11n0310_069:0391c27": "三菩提者，彼諸眾生是計著見。何以故？如來",
    "T11n0310_069:0391c28": "不二，菩提亦不二，不二者不能覺寤於不",
    "T11n0310_069:0391c29": "二。世尊！若復有人作如是言：『如來轉於無上",
    "T11n0310_069:0392a01": "法輪。』彼諸眾生是執著見。何以故？如來非進",
    "T11n0310_069:0392a02": "退。世尊！若復有人作如是言：『如來滅度無量",
    "T11n0310_069:0392a03": "眾生。』彼等一切皆是執見。何以故？一切諸法",
    "T11n0310_069:0392a04": "實無眾生，是故無有得滅度者。世尊！若復有",
    "T11n0310_069:0392a05": "人作如是言：『如來利益無量眾生。』彼等一切",
    "T11n0310_069:0392a06": "是取著見。何以故？如來不為利益眾生，亦復",
    "T11n0310_069:0392a07": "不為不利眾生出現於世。世尊！若復有人於",
    "T11n0310_069:0392a08": "未來世作如是言：『如來捨壽。』彼諸眾生皆是",
    "T11n0310_069:0392a09": "執見。何以故？法界無攝受亦無捨故。世尊！",
    "T11n0310_069:0392a10": "若復有人作如是言：『如來入於無餘涅槃界。』",
    "T11n0310_069:0392a11": "彼諸眾生是計著見。何以故？法界非生死亦",
    "T11n0310_069:0392a12": "非涅槃。世尊！若復有人於我所說法能決定",
    "T11n0310_069:0392a13": "知者，彼諸眾生於阿耨多羅三藐三菩提皆",
    "T11n0310_069:0392a14": "不退轉。世尊！假使法界有其變異，是諸善男",
    "T11n0310_069:0392a15": "子善女人能如是信者，必定當覺無上菩提",
    "T11n0310_069:0392a16": "無有變退。」爾時八億廣果諸天於世尊所演",
    "T11n0310_069:0392a17": "說自己所證法已，頭面禮足，右繞三匝却住",
    "T11n0310_069:0392a18": "一面，合掌而立，異口同聲以偈讚佛：",
    "T11n0310_069:0392a19": "「敬禮善逝知法者，　　那羅延力大導師，",
    "T11n0310_069:0392a20": "　憐愍一切勝牟尼，　　方便示現於真實。",
    "T11n0310_069:0392a21": "　既自了知一切法，　　如實顯示諸世間，",
    "T11n0310_069:0392a22": "　稽首無量功德身，　　智慧最勝無上士。",
    "T11n0310_069:0392a23": "　如是真實微妙法，　　聖說相應無有異，",
    "T11n0310_069:0392a24": "　世尊無等大醫王，　　能令眾生法眼淨。",
    "T11n0310_069:0392a25": "　敷演八種真聖路，　　為得無上大菩提，",
    "T11n0310_069:0392a26": "　歸敬無量功德身，　　智慧最勝無上士。",
    "T11n0310_069:0392a27": "　顯示菩提正直道，　　畢定趣向大涅槃，",
    "T11n0310_069:0392a28": "　獲得無等勝菩提，　　寂滅安隱最堅固。",
    "T11n0310_069:0392a29": "　度脫多億那由他，　　輪迴生死苦眾生，",
    "T11n0310_069:0392b01": "　頂禮無量功德身，　　智慧最勝無上士。",
    "T11n0310_069:0392b02": "　觀察五陰悉空無，　　陰體畢竟不可得，",
    "T11n0310_069:0392b03": "　彼陰即體離諸觀，　　唯誑愚惑癡眾生。",
    "T11n0310_069:0392b04": "　凡夫於此悉被縛，　　猶如獼猴膠所粘，",
    "T11n0310_069:0392b05": "　智者於斯得解脫，　　遊行無礙如空風。",
    "T11n0310_069:0392b06": "　諸界即體性自空，　　一切智人如是說，",
    "T11n0310_069:0392b07": "　彼空亦空無自性，　　究竟求之不可得。",
    "T11n0310_069:0392b08": "　凡夫於此皆被縛，　　都由不知真實性，",
    "T11n0310_069:0392b09": "　智者觀察得解脫，　　於其三界無所著。",
    "T11n0310_069:0392b10": "　諸入無體自空寂，　　一切智人如是說，",
    "T11n0310_069:0392b11": "　猶如空拳虛非實，　　誑惑愚癡眾生輩。",
    "T11n0310_069:0392b12": "　凡夫妄起取著心，　　皆由於法生疑惑，",
    "T11n0310_069:0392b13": "　墜落生死皆喪壞，　　猶如商人沒巨海。",
    "T11n0310_069:0392b14": "　彼等諸根性自空，　　畢竟推求不可得，",
    "T11n0310_069:0392b15": "　譬如鏡中現面像，　　其像無實畢竟空。",
    "T11n0310_069:0392b16": "　凡愚無智於此著，　　正由不知真實法，",
    "T11n0310_069:0392b17": "　猶如眾鳥入羅網，　　亦如淵中所釣魚。",
    "T11n0310_069:0392b18": "　眾生無體離生相，　　依真求之不可得，",
    "T11n0310_069:0392b19": "　譬如壁上彩畫像，　　究竟無實眾生性。",
    "T11n0310_069:0392b20": "　凡夫無智而取著，　　皆由不知真實義，",
    "T11n0310_069:0392b21": "　智者觀彼得解脫，　　猶如卵生出於[穀-禾+卵]。",
    "T11n0310_069:0392b22": "　因緣生法悉無常，　　皆悉空寂離攀緣，",
    "T11n0310_069:0392b23": "　譬如夢中所受樂，　　非實誑惑癡凡夫。",
    "T11n0310_069:0392b24": "　愚無智慧為彼縛，　　由不思量妄分別，",
    "T11n0310_069:0392b25": "　智人觀察得解脫，　　猶如飛鳥出籠網。",
    "T11n0310_069:0392b26": "　如佛功德不思議，　　一切諸法亦如是，",
    "T11n0310_069:0392b27": "　諸法無相如牟尼，　　法體寂滅如涅槃。",
    "T11n0310_069:0392b28": "　諸法無依如如來，　　於其三界不取著，",
    "T11n0310_069:0392b29": "　是故所有成佛者，　　皆由得知此義故。",
    "T11n0310_069:0392c01": "　諸法無怖如世尊，　　不起自身及他想，",
    "T11n0310_069:0392c02": "　諸法難思如導師，　　唯佛能知導群生。",
    "T11n0310_069:0392c03": "　法無分別如善逝，　　非是凡夫心所行，",
    "T11n0310_069:0392c04": "　是諸如來妙境界，　　唯佛大聖能了知。",
    "T11n0310_069:0392c05": "　若有無智作是言，　　佛證無等大菩提，",
    "T11n0310_069:0392c06": "　若復有人作是言，　　世尊已轉妙法輪。",
    "T11n0310_069:0392c07": "　若復有人作是言，　　善逝已度那由眾，",
    "T11n0310_069:0392c08": "　彼悉為見之所縛，　　皆由不知真實性。",
    "T11n0310_069:0392c09": "　若人謂佛如是說，　　殺害行陰及與命，",
    "T11n0310_069:0392c10": "　若言十力入涅槃，　　利益無量眾生已。",
    "T11n0310_069:0392c11": "　彼人一切皆執見，　　入於魔羅之所縛，",
    "T11n0310_069:0392c12": "　不能解知真如法，　　以不知故不知佛。",
    "T11n0310_069:0392c13": "　若有善知是非者，　　彼皆能知大導師，",
    "T11n0310_069:0392c14": "　當獲無上功德聚，　　成佛憐愍於世間。",
    "T11n0310_069:0392c15": "　斯即真如無變易，　　一切諸法離疑惑，",
    "T11n0310_069:0392c16": "　人中無上最勝尊，　　我等已知如是義。」",
    "T11n0310_069:0392c17": "　如是廣果諸天眾，　　咸皆於法得盡知，",
    "T11n0310_069:0392c18": "　對佛導師自演說，　　現己內心淨信解。",
    "T11n0310_069:0392c19": "　一切欣喜無疑慮，　　各自見已當成佛，",
    "T11n0310_069:0392c20": "　此是如來微妙法，　　彼即自受導師記。",
    "T11n0310_069:0392c21": "爾時世尊知廣果諸天深信具足，於佛法中決",
    "T11n0310_069:0392c22": "定無疑，欲令大眾種善根故而現微笑。爾時",
    "T11n0310_069:0392c23": "慧命馬勝以偈問世尊言：",
    "T11n0310_069:0392c24": "「智慧導師功德山，　　非是無因而現笑，",
    "T11n0310_069:0392c25": "　我從善逝親自聞，　　世尊現笑必有因。",
    "T11n0310_069:0392c26": "　如來示此微笑相，　　令眾皆受清涼樂，",
    "T11n0310_069:0392c27": "　天人修羅大導師，　　唯願演說笑因緣。",
    "T11n0310_069:0392c28": "　今見如來從面門，　　所現微笑甚清涼，",
    "T11n0310_069:0392c29": "　此諸眾會悉懷疑，　　一心瞻仰如來面。",
    "T11n0310_069:0393a01": "　大悲最勝人中上，　　願說希有微笑因，",
    "T11n0310_069:0393a02": "　世間若得從佛聞，　　決定必除疑惑心。",
    "T11n0310_069:0393a03": "　世尊！彼等諸天眾，　　咸皆演說自授記，",
    "T11n0310_069:0393a04": "　以何功德獲何果？　　願說成佛神通事。",
    "T11n0310_069:0393a05": "　開演微妙梵音聲，　　唯願普斷諸有疑，",
    "T11n0310_069:0393a06": "　一切大眾聞佛說，　　皆悉踊悅甚欣喜。",
    "T11n0310_069:0393a07": "　斯等合掌皆一心，　　淨信瞻仰恭敬住，",
    "T11n0310_069:0393a08": "　佛子天眾各思惟，　　悕求無上大菩提。",
    "T11n0310_069:0393a09": "　是諸眾會有疑惑，　　唯願如來為除斷，",
    "T11n0310_069:0393a10": "　必當得力知是非，　　具足成就一切智。",
    "T11n0310_069:0393a11": "　得聞如來八種音，　　天眾靡不皆喜悅，",
    "T11n0310_069:0393a12": "　當得護持如來教，　　隨順正法如說行。",
    "T11n0310_069:0393a13": "　觀察知彼天心已，　　無上大智願解說，",
    "T11n0310_069:0393a14": "　以是大眾生欣喜，　　於佛法中得信解。",
    "T11n0310_069:0393a15": "　今於導師願得聞，　　天眾過去所修行，",
    "T11n0310_069:0393a16": "　若蒙如來解說已，　　所願皆悉得滿足。",
    "T11n0310_069:0393a17": "　廣果諸天如法行，　　必得成就一切智，",
    "T11n0310_069:0393a18": "　當度世間諸群生，　　顯示真如法體性。」",
    "T11n0310_069:0393a19": "爾時世尊即以偈答慧命馬勝曰：",
    "T11n0310_069:0393a20": "「善哉馬勝汝知時，　　今者問我正是宜。",
    "T11n0310_069:0393a21": "　我為廣果諸天輩，　　於此大眾現微笑。",
    "T11n0310_069:0393a22": "　今當為汝分別說，　　咸皆一心共諦聽，",
    "T11n0310_069:0393a23": "　所現微笑因緣義，　　汝及大眾悉得聞。",
    "T11n0310_069:0393a24": "　如來具足一切智，　　觀察因緣有三種，",
    "T11n0310_069:0393a25": "　二足德聚正觀已，　　而現微笑示世間。",
    "T11n0310_069:0393a26": "　有樂住於涅槃者，　　少智微淺願聲聞，",
    "T11n0310_069:0393a27": "　復有樂住默然者，　　志求辟支佛菩提。",
    "T11n0310_069:0393a28": "　復有樂求世導師，　　成佛大力那羅延，",
    "T11n0310_069:0393a29": "　我觀彼等深信已，　　隨所樂欲而度脫。",
    "T11n0310_069:0393b01": "　為求聲聞示現者，　　當知是其最下笑，",
    "T11n0310_069:0393b02": "　應當知我中品笑，　　為求辟支而示現。",
    "T11n0310_069:0393b03": "　馬勝當知此上笑，　　為諸天眾授佛記，",
    "T11n0310_069:0393b04": "　我說此三解笑因，　　所謂最下及中上。",
    "T11n0310_069:0393b05": "　善解世間勝導師，　　而作微笑現瑞相，",
    "T11n0310_069:0393b06": "　佛知眾生欲三乘，　　願樂求證於聖果。",
    "T11n0310_069:0393b07": "　為求聲聞現笑者，　　微笑光明從足沒，",
    "T11n0310_069:0393b08": "　為求辟支所示現，　　當知笑光入臍輪。",
    "T11n0310_069:0393b09": "　為受無上十力者，　　其光從佛頂上入，",
    "T11n0310_069:0393b10": "　馬勝汝今應當知，　　微笑因緣有三種。",
    "T11n0310_069:0393b11": "　我向所現微笑光，　　彼光於我頂上沒，",
    "T11n0310_069:0393b12": "　當知先所現微笑，　　悉為無上菩提記。",
    "T11n0310_069:0393b13": "　我今當更為汝說，　　微笑復有三種因，",
    "T11n0310_069:0393b14": "　善哉馬勝及大眾，　　一心靜意俱諦聽。",
    "T11n0310_069:0393b15": "　前現微笑為佛者，　　其光即從頂上入，",
    "T11n0310_069:0393b16": "　有光少時住身腰，　　須臾沒者為辟支。",
    "T11n0310_069:0393b17": "　我現微笑放光明，　　暫時在於足前住，",
    "T11n0310_069:0393b18": "　斯光隨乘而變現，　　當知此為聲聞人。",
    "T11n0310_069:0393b19": "　今復更說微笑因，　　馬勝諦聽有三種，",
    "T11n0310_069:0393b20": "　導師所放諸光明，　　出已圍繞於十力。",
    "T11n0310_069:0393b21": "　其光既出皆踈散，　　還復速聚繞身腰，",
    "T11n0310_069:0393b22": "　漸漸轉復更增廣，　　亦還右繞於如來。",
    "T11n0310_069:0393b23": "　有光初停後廣大，　　漸漸右繞於我身，",
    "T11n0310_069:0393b24": "　彼光悉遍世尊形，　　與身俱等無有異。",
    "T11n0310_069:0393b25": "　其光莊嚴佛身相，　　暉赫猶如真金聚，",
    "T11n0310_069:0393b26": "　牟尼所放微笑光，　　當知此光記剎土。",
    "T11n0310_069:0393b27": "　有光出已猶如蓋，　　於上遍覆世尊身，",
    "T11n0310_069:0393b28": "　有光如花空中住，　　其光照曜於導師。",
    "T11n0310_069:0393b29": "　彼光一切皆右旋，　　三匝圍繞如來身，",
    "T11n0310_069:0393c01": "　當知此光記壽命，　　出世大智現斯瑞。",
    "T11n0310_069:0393c02": "　斯等三種微笑光，　　善逝隨根差別現，",
    "T11n0310_069:0393c03": "　馬勝汝今應當知，　　此是三種微笑因。",
    "T11n0310_069:0393c04": "　世間導師所現相，　　善知眾生深信樂，",
    "T11n0310_069:0393c05": "　今於如來教法中，　　汝等聞此得除疑。",
    "T11n0310_069:0393c06": "　是諸廣果天眾等，　　其數滿足有八億，",
    "T11n0310_069:0393c07": "　廣說微妙正法門，　　各於異剎得成佛。",
    "T11n0310_069:0393c08": "　壽命具足無有量，　　經由多劫住於世，",
    "T11n0310_069:0393c09": "　是故如來現斯瑞，　　廣大光明五種色。",
    "T11n0310_069:0393c10": "　此諸天眾於過去，　　三十有六僧祇劫，",
    "T11n0310_069:0393c11": "　常得值遇諸世尊，　　親承供養習諸善。",
    "T11n0310_069:0393c12": "　又復經於三十六，　　阿僧祇劫廣修行，",
    "T11n0310_069:0393c13": "　斯等大士住世間，　　供養如來未曾倦。",
    "T11n0310_069:0393c14": "　思惟救度眾生故，　　數數勤修供養佛，",
    "T11n0310_069:0393c15": "　供養世尊應其宜，　　悕求無上大菩提。",
    "T11n0310_069:0393c16": "　彼諸天眾未來世，　　當得作佛那羅延，",
    "T11n0310_069:0393c17": "　成妙牟尼功德山，　　其劫號曰勝金幢。",
    "T11n0310_069:0393c18": "　是諸如來各自住，　　清淨莊嚴國土中，",
    "T11n0310_069:0393c19": "　彼佛同號日光輪，　　具足無量功德聚。",
    "T11n0310_069:0393c20": "　一一如來各住世，　　經於無量那由劫，",
    "T11n0310_069:0393c21": "　此諸善逝所集眾，　　無量無邊不可數。",
    "T11n0310_069:0393c22": "　一一導師成佛時，　　所有聲聞弟子輩，",
    "T11n0310_069:0393c23": "　十力住經那由劫，　　算數彼眾不可盡。",
    "T11n0310_069:0393c24": "　若有算師悉共聚，　　亦算彼眾不能盡，",
    "T11n0310_069:0393c25": "　當時所有諸菩薩，　　倍多於彼聲聞眾。",
    "T11n0310_069:0393c26": "　皆悉發心住佛乘，　　願得當成一切智，",
    "T11n0310_069:0393c27": "　於其清淨國土中，　　悉當成佛具十力。",
    "T11n0310_069:0393c28": "　是諸菩薩所修行，　　皆如本師無有異，",
    "T11n0310_069:0393c29": "　彼諸如來滅度後，　　正法興顯久住世。",
    "T11n0310_069:0394a01": "　經於十二那由劫，　　為諸佛子所護持，",
    "T11n0310_069:0394a02": "　此諸佛法熾盛時，　　有發無上菩提心。",
    "T11n0310_069:0394a03": "　其數過於恒河沙，　　皆悉勤修菩薩行，",
    "T11n0310_069:0394a04": "　彼諸善逝滅度已，　　所有一切聲聞眾。",
    "T11n0310_069:0394a05": "　斯眾皆悉得涅槃，　　過於大海諸沙數，",
    "T11n0310_069:0394a06": "　如是彼諸佛正法，　　具足興顯於世間。",
    "T11n0310_069:0394a07": "　饒益無量諸眾生，　　彼教如法大興盛。",
    "T11n0310_069:0394a08": "　如是聞佛所說已，　　一切大眾皆信解，",
    "T11n0310_069:0394a09": "　必當得成佛世尊，　　廣能利益諸群生。",
    "T11n0310_069:0394a10": "　是時眾會悉欣喜，　　頭面禮拜如來足，",
    "T11n0310_069:0394a11": "　無等恭敬於善逝，　　如法供養天人師。",
    "T11n0310_069:0394a12": "　是故踊躍發精進，　　猶如有人救頭燃，",
    "T11n0310_069:0394a13": "　常應親近善知識，　　勤修般若波羅蜜。",
    "T11n0310_069:0394a14": "　此是見實勝進行，　　汝等比丘應修習，",
    "T11n0310_069:0394a15": "　當成無上二足尊，　　功德如山利世間。」",
    "T11n0310_069:0394a16": "大寶積經卷第六十九"
}