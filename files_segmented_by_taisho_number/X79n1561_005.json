{
    "X79n1561_005:0573a14": "僧寶正續傳卷第五",
    "X79n1561_005:0573a16": "隆興府沙門　祖琇　撰",
    "X79n1561_005:0573a17": "寶峰清禪師",
    "X79n1561_005:0573a18": "禪師諱善清。生何氏。南雄保昌人也。依香林寺法恩。",
    "X79n1561_005:0573a19": "試所習。得度具戒。年三十。始游方。依黃龍晦堂禪師。",
    "X79n1561_005:0573a20": "久之有悟獻頌。晦堂曰。得道易。守道難。守道猶在己。",
    "X79n1561_005:0573a21": "說法為人難。吾宗一句中具三玄。一玄中具三要。有",
    "X79n1561_005:0573a22": "玄有要。向後自看。師復立成一頌。有剎剎塵塵。奉此",
    "X79n1561_005:0573a23": "身之句。晦堂可之。去游江浙。遍叩宗匠。退歸廬山。見",
    "X79n1561_005:0573a24": "真淨禪師問。甚處來。曰。下江。淨曰。將得什麼來。曰。和",
    "X79n1561_005:0573b01": "尚要什麼。淨曰。一切要。師提起坐具。淨曰。閑家具。曰。",
    "X79n1561_005:0573b02": "莫要急切底麼。淨曰。試拈出看。師摵一坐具。淨駭異",
    "X79n1561_005:0573b03": "之。會死心出世。靈源走書。招之俾輔佐。死心師奇。厖",
    "X79n1561_005:0573b04": "福艾剛。嚴有識度。凡死心由翠巖。再住雲巖。遷黃龍。",
    "X79n1561_005:0573b05": "師皆在焉。率居第一座。分席接衲。與死心周旋。垂二",
    "X79n1561_005:0573b06": "十年。聞見淹博。機辯絕倫。政和五年。死心去世。大師",
    "X79n1561_005:0573b07": "張司成請師繼席。開法唱晦堂之道。時黃龍號稱法",
    "X79n1561_005:0573b08": "窟多奇傑之士。師上堂曰。昨日林間為野客。今朝堂",
    "X79n1561_005:0573b09": "上住持人。放開揑聚全由我。萬像之中獨露身。越明",
    "X79n1561_005:0573b10": "年謝院事。結茅寺側。自號草堂。久之再住。上堂曰。掩",
    "X79n1561_005:0573b11": "息茅堂過六冬。心忘境寂萬緣空。不知幻業從何起。",
    "X79n1561_005:0573b12": "依舊令教振祖風。建炎末。避地臨川。太守蔣宣卿請",
    "X79n1561_005:0573b13": "居曹山。遷疎山。紹興五年。以院事[田/廾]得法弟子了如",
    "X79n1561_005:0573b14": "禪師。乃遂閑居。然接物無勌。學者奔趨。之唯恐後。道",
    "X79n1561_005:0573b15": "價遂為天下第一。南昌帥張參政聞風而悅。患不能",
    "X79n1561_005:0573b16": "致。會樞密徐山過洪。相與虗泐潭以起。師時年八十",
    "X79n1561_005:0573b17": "有三。辭避甚力。而敦請之。禮有加。不獲已而赴。大師",
    "X79n1561_005:0573b18": "就請說法于州之東山。傾城擁觀。歎未曾有。及居泐",
    "X79n1561_005:0573b19": "潭。學者不約而自治。不化而自行。未朞年而厖鴻絕",
    "X79n1561_005:0573b20": "特之士。至自遠方者五千指。軍興之後。叢林未有若",
    "X79n1561_005:0573b21": "此之盛。十二年正月晦日。出衣盂唱之。付以後事。明",
    "X79n1561_005:0573b22": "日端坐而化。住世八十有六。坐六十夏。燼餘目睛不",
    "X79n1561_005:0573b23": "壞。靈骨舍利。塔于黃龍。每對重客。或語以世故。則張",
    "X79n1561_005:0573b24": "目直視。久乃厲聲曰。老僧耳重。及受參入室。應機酬",
    "X79n1561_005:0573c01": "酢。電擊星馳。雖初機學者。且莫咨扣。未始有厭色。猶",
    "X79n1561_005:0573c02": "日誦般若心經一藏。其弘道力法。老而益懃如此。",
    "X79n1561_005:0573c03": "大溈果禪師",
    "X79n1561_005:0573c04": "禪師諱善果。信州鈆山余氏子。依七寶院元浹。得度",
    "X79n1561_005:0573c05": "具戒。梵相奇古。廣顙隆準。少慕祖道。初至鵝湖。宴坐",
    "X79n1561_005:0573c06": "禪堂。聞二童子戲爭蒲團。其一舉起云。你道不見遮",
    "X79n1561_005:0573c07": "箇。是什麼。師恍然有省。及游雲居。偶禪者自黃龍來。",
    "X79n1561_005:0573c08": "因問死心老。每以何等語接人。禪者曰。常舉雲門問",
    "X79n1561_005:0573c09": "僧光明寂照遍河沙。豈不是張拙秀才語。僧云。是。門",
    "X79n1561_005:0573c10": "云。話墮也。何者是話墮處。師聞之豁然大悟。即趨黃",
    "X79n1561_005:0573c11": "龍。門可屬死心。謝事。指見開福寧道者。師至開福。師",
    "X79n1561_005:0573c12": "資契會。寧深奇之。延入藏于時開福衲子五千指。寧",
    "X79n1561_005:0573c13": "垂入滅。獨以麈尾授師。語在寧傳。師膺最後付託。隱",
    "X79n1561_005:0573c14": "迹道林。會圜悟禪師來主席。頗聞師名。一夕分半座",
    "X79n1561_005:0573c15": "俾說法。師舉乾峰法身話。剖判絕出意表。圜悟嗟賞",
    "X79n1561_005:0573c16": "久之。自是道價益著。宣和初。潭師曾孝序命出世上",
    "X79n1561_005:0573c17": "封。開寧公法要。時龍牙才禪師法席頗盛。每答話多",
    "X79n1561_005:0573c18": "稱蘇嚕。一日同諸老會于府帥曾公之席。公曰。龍牙",
    "X79n1561_005:0573c19": "答話。每稱蘇嚕。意旨如何。諸老相視。莫有對者。師越",
    "X79n1561_005:0573c20": "席而前曰。某適有語。公叩之。師曰。龍牙答話。只蘇嚕",
    "X79n1561_005:0573c21": "為問。諸人會也無。昨夜虗空開口笑祝融。吞却洞庭",
    "X79n1561_005:0573c22": "湖。曾公大悅。一座盡傾。遷道林道吾。福嚴宗風鼎盛。",
    "X79n1561_005:0573c23": "法席常冠諸方。室中妙於接人。每舉雲門張拙秀才",
    "X79n1561_005:0573c24": "話。勘驗學者。臨機與奪。莫測端倪。天下共高之。自號",
    "X79n1561_005:0574a01": "月庵湘中士大夫多從之問道。紹興九年。樞密張公",
    "X79n1561_005:0574a02": "德遠撫七閩。請住皷山。未至。改黃蘗。遷東西二禪。閱",
    "X79n1561_005:0574a03": "十年。頗厭閩俗。雅意江外。多衲子會。台之萬年。婺之",
    "X79n1561_005:0574a04": "雙林。潭之大溈。皆虗席。三郡爭致請。而長沙尤力。師",
    "X79n1561_005:0574a05": "曰。潭吾舊游也。吾樂之。遂赴命大溈。二十二年正月",
    "X79n1561_005:0574a06": "十八日。出衣盂。卑執事者。製五百應真像。明日沐浴",
    "X79n1561_005:0574a07": "更衣。集眾告別。手書伽陀曰。要行便行。要去便去。撞",
    "X79n1561_005:0574a08": "破天關。掀翻地軸。停筆而化。閱世七十四。坐五十一",
    "X79n1561_005:0574a09": "夏。塔全身于溈源之西峰。師性剛直。處己簡約。律眾",
    "X79n1561_005:0574a10": "嚴明。凡遷巨剎。皆當世賢公卿。屈禮致請。叢林服其",
    "X79n1561_005:0574a11": "得人之盛。",
    "X79n1561_005:0574a12": "贊曰。草堂得死心作用而不忘晦堂。月庵聞死心語",
    "X79n1561_005:0574a13": "發明。而造寧公之室。死心宗胤遂不續。惜哉。然草堂",
    "X79n1561_005:0574a14": "初出龍山。遷白雲。遭世多艱。未有成績。及晚居泐潭。",
    "X79n1561_005:0574a15": "道大盛而去世。遂振宗風於天下。則晦堂弘道之囑",
    "X79n1561_005:0574a16": "驗矣。月庵出世。逾三十年。八遷巨剎。未嘗一日退居。",
    "X79n1561_005:0574a17": "搥拂之下。圍遶常數千指。則開福麈尾之授。何其効",
    "X79n1561_005:0574a18": "歟。易曰。視履考祥。予於二老父子授受之際。得之矣。",
    "X79n1561_005:0574a19": "護國元禪師",
    "X79n1561_005:0574a20": "禪師名景元。永嘉楠溪張氏子。依靈山院希拱。年十",
    "X79n1561_005:0574a21": "八。剃度為大僧。習天台教。通其說。弃之游方。參蔣山",
    "X79n1561_005:0574a22": "圜悟禪師。一日聞傍僧舉死心小參語云。既迷須得",
    "X79n1561_005:0574a23": "箇悟。既悟須識悟中迷迷中悟。迷悟兩忘。却從無迷",
    "X79n1561_005:0574a24": "悟處。建立一切法。諦味久之。因起行次。豁然有悟。即",
    "X79n1561_005:0574b01": "以告圜悟。圜悟喜之。繇是容為侍者。閱十四年。咨參",
    "X79n1561_005:0574b02": "決擇。洞然無間。而機鋒卓絕。眾以聱頭目之。圜悟將",
    "X79n1561_005:0574b03": "歸蜀。遽問曰。向後有人問。你作麼生道。師撫傍僧背",
    "X79n1561_005:0574b04": "曰。和尚問你何不祇對。圜悟大笑。已而袖木錦僧伽",
    "X79n1561_005:0574b05": "黎授之而別。紹興初。歸隱舊邦。括倉守龍學耿延禧",
    "X79n1561_005:0574b06": "命出世仁壽。遷連雲。晚住真如。徙護國。衲子擁隨。法",
    "X79n1561_005:0574b07": "席日盛。師說法超格。量絕蹊徑。問。學人上來請師相",
    "X79n1561_005:0574b08": "見。師曰。劄問如何是相見底事。師曰。你眼在左邊右",
    "X79n1561_005:0574b09": "邊。進曰。恁麼則萬機休罷正眼頃開。師曰。杲日當天。",
    "X79n1561_005:0574b10": "盲人摸地。問。相見與未相見時如何。師云。一時穿却。",
    "X79n1561_005:0574b11": "問。忽遇上上人來。又作麼生。師云。列向三椽下。問。還",
    "X79n1561_005:0574b12": "許學人承當也無。師云。兵隨印轉。問。如何是臨濟宗。",
    "X79n1561_005:0574b13": "師云。殺人活人不眨眼。曰。如何是雲門宗。師云。頂門",
    "X79n1561_005:0574b14": "三眼耀乾坤。曰如何是溈仰宗。師云。推不向前。約不",
    "X79n1561_005:0574b15": "向後。曰。如何是法眼宗。師云。箭鋒相拄不相饒曰。如",
    "X79n1561_005:0574b16": "何是曹洞宗。師云。手執夜明符。幾箇知天曉。曰。向上",
    "X79n1561_005:0574b17": "還有路也無。師云。有。曰。如何是向上路。師云。黑漫漫",
    "X79n1561_005:0574b18": "地。問。高揖釋迦。不拜彌勒時如何。師云。三十棒且待。",
    "X79n1561_005:0574b19": "別時僧禮拜。師乃云。釋迦彌勒尚是他奴。且道他是",
    "X79n1561_005:0574b20": "阿誰。是則是護國。則不然坐立儼然。頂天履地。十二",
    "X79n1561_005:0574b21": "時中。[祝/土]著磕著。復是阿誰。還知麼著力。今生須了却。",
    "X79n1561_005:0574b22": "莫教累劫受沉淪。題如是軒頌曰。拈却瞿曇閑露布。",
    "X79n1561_005:0574b23": "掀翻諸祖葛藤窠。只將如是當軒掛。鐵額銅頭不奈",
    "X79n1561_005:0574b24": "何。示禪者頌曰。棒頭取證猶勞力。喝下承當未足奇。",
    "X79n1561_005:0574c01": "撥轉頂門宗正眼。須教佛祖浪頭低。十六年正月九",
    "X79n1561_005:0574c02": "日。被微病而逝。塔于本山。壽五十有三。臘三十有五",
    "X79n1561_005:0574c03": "師資度豐碩。如世所畫布袋和尚者。故人以之為稱",
    "X79n1561_005:0574c04": "深得圜悟機用而力行之。天下方想。聞其風彩。不幸",
    "X79n1561_005:0574c05": "早世。議者惜之。",
    "X79n1561_005:0574c06": "雲居如禪師",
    "X79n1561_005:0574c07": "禪師名法如。台州臨海胡氏子。依護國瑞禪師。祝髮",
    "X79n1561_005:0574c08": "受具。遍參兩浙宗匠。聞佛眼禪師居龍門道價甚重。",
    "X79n1561_005:0574c09": "不遠千里造焉。以力參所得。質之佛眼曰。此皆學解。",
    "X79n1561_005:0574c10": "非究竟事。欲了生死。當求妙悟。師駭然諦信其語。居",
    "X79n1561_005:0574c11": "一日命為典座。師固辭。以道業未辦。佛眼勉之曰。姑",
    "X79n1561_005:0574c12": "就職。是中大有人。為汝說法。未幾晨興開厨門。望見",
    "X79n1561_005:0574c13": "聖僧。豁然有省。入見佛眼曰。遮裏還見聖僧麼。師於",
    "X79n1561_005:0574c14": "其前。問訊叉手立。佛眼肯首曰。向汝道。大有人。為汝",
    "X79n1561_005:0574c15": "說法。又甞問曰。天台石橋夜來倒了也。師遽捉住佛",
    "X79n1561_005:0574c16": "眼。佛眼曰。作麼。師曰。又道石橋倒。佛眼深可之。後造",
    "X79n1561_005:0574c17": "圜悟禪師室。問。汝只參佛眼。為復別見人來。師曰。亦",
    "X79n1561_005:0574c18": "曾見一人來。曰。是什麼人。師以手指胸曰法如。圜悟",
    "X79n1561_005:0574c19": "曰。汝所見只一星許。師曰。已是多也。高庵悟禪師與",
    "X79n1561_005:0574c20": "圜悟。相繼主雲居。皆推師為第一座分席。接衲學者",
    "X79n1561_005:0574c21": "親之。建炎初。上藍虗席。洪帥胡直孺命出世。唱佛眼",
    "X79n1561_005:0574c22": "之道。未幾虜騎傳城。隱于白水庵。會雲居燼於劫火。",
    "X79n1561_005:0574c23": "紹興初。四易主者。皆以艱難遁去。漕使曾公紆乃以",
    "X79n1561_005:0574c24": "屬師。繇是宗風大振。師識量冲廓。機變如神。見者靡",
    "X79n1561_005:0575a01": "不讋伏。至於說法莅眾。辭氣粹溫。旌禮賢者。奄有古",
    "X79n1561_005:0575a02": "尊宿之體。閱十餘年。幻出寶坊。靖深壯麗。冠絕江表。",
    "X79n1561_005:0575a03": "師益謙損。不自以為功。識者以此高之。且以為弘覺",
    "X79n1561_005:0575a04": "再來也。十六年三月十五日。示疾。陞座別眾又十日。",
    "X79n1561_005:0575a05": "沐浴更衣。手寫法偈。端坐而化。世壽六十七。僧臘四",
    "X79n1561_005:0575a06": "十二。火滅得舍利。合靈骨瘞于三塔。",
    "X79n1561_005:0575a07": "雲居真牧禪師",
    "X79n1561_005:0575a08": "師諱正賢。潼川郪縣陳氏子。本朝三陳之後。依三聖",
    "X79n1561_005:0575a09": "院海澄。得度具戒。游成都大慈寺。從重透法師。聽經",
    "X79n1561_005:0575a10": "論般若。夙悟凡典籍。無巨細過目成誦。義亦頓曉。每",
    "X79n1561_005:0575a11": "有詰難。宿師高坐皆莫能答。謁正覺顯禪師。一見知",
    "X79n1561_005:0575a12": "為眾稱經藏子者。大喜之。囑令負荷正法眼。會圜悟",
    "X79n1561_005:0575a13": "禪師出世昭覺。造其室。聞舉洞山麻三斤話。言下有",
    "X79n1561_005:0575a14": "省。圜悟勉之南詢。即出關氐黃龍。參死心。時靈源居",
    "X79n1561_005:0575a15": "昭默堂。往來咨扣。久之趨寶峰。見湛堂。深蒙肯可。而",
    "X79n1561_005:0575a16": "疑未决。遂造龍門。佛眼一日室中舉殷勤抱得旃檀",
    "X79n1561_005:0575a17": "樹。師豁然大悟。佛眼可之曰。經藏子漏逗了也。自是",
    "X79n1561_005:0575a18": "間與師商略法藏淵奧。至會心要處。亹亹無盡。佛眼",
    "X79n1561_005:0575a19": "必稱善。手書真牧。授以為號。其後再見圜悟。嘉其大",
    "X79n1561_005:0575a20": "成。或曰。拖犁拽把去。師內負多聞。外峻戒節。洎發明",
    "X79n1561_005:0575a21": "大事。愈益韜晦。紹興初。妙喜以所居雲門庵委師。繼",
    "X79n1561_005:0575a22": "踵雲門。迥絕人境之外。衲子裹粮從之。師每說法之",
    "X79n1561_005:0575a23": "暇。躬自荷鋤播殖。清規凜然。紫微韓公駒欽重風道。",
    "X79n1561_005:0575a24": "贈以詩。略曰。上人一口吞諸佛。肯顧世上群兒愚。又",
    "X79n1561_005:0575b01": "曰。不須領眾強自苦。一庵高臥真良圖。珪竹庵每稱。",
    "X79n1561_005:0575b02": "必曰。龍門一麟耳。十九年。南康歸宗虗席。太守以禮",
    "X79n1561_005:0575b03": "致請。師堅臥不應。寶文李公公懋。甞問道於師。因就",
    "X79n1561_005:0575b04": "見同邑官協誠敦勉。不得已赴之。嗣法佛眼。僧問。選",
    "X79n1561_005:0575b05": "佛場開。願聞法要。師云。三通皷罷。一炷沉煙。與麼□",
    "X79n1561_005:0575b06": "則皇恩佛恩一時普報。師云。脚跟下事作麼生。云學",
    "X79n1561_005:0575b07": "人禮謝。師云。十萬八千未是遠。問。久默斯要。已泄真",
    "X79n1561_005:0575b08": "機。學人上來請師開示。師云。耳朵在什麼處。曰。一句",
    "X79n1561_005:0575b09": "分明該萬像。師云。分明底事作麼生。曰。台星臨照枯",
    "X79n1561_005:0575b10": "林。曰春。師云。換却你眼睛了也。曰。法燈和尚道本欲",
    "X79n1561_005:0575b11": "深。藏巖穴隱遁過時。葢為清凉有未了公案。出來為",
    "X79n1561_005:0575b12": "他了却。此意如何。師云。鐵額銅頭未透關。曰。果然作",
    "X79n1561_005:0575b13": "家師云。放你三十棒。曰。當時。有僧出云。如何是清涼",
    "X79n1561_005:0575b14": "未了底公案。法燈云。祖禰不了殃。及兒孫誵訛。在什",
    "X79n1561_005:0575b15": "麼處。師云。一言截斷千差路。曰。佛眼和尚道本欲拋",
    "X79n1561_005:0575b16": "擲。巖阿混同沙礫。苦為諸人敦逼。不免細說來由。且",
    "X79n1561_005:0575b17": "道與法燈是同是別。師云。你向什麼處見佛眼。曰千",
    "X79n1561_005:0575b18": "聖同歸一路行。師云。退步飜身子細看。曰。既到遮裏。",
    "X79n1561_005:0575b19": "如何是佛眼未了底公案。師云。腦後看取。僧禮拜。師",
    "X79n1561_005:0575b20": "乃云。若向這裏承當得徹。有什麼事看他。玄沙不出",
    "X79n1561_005:0575b21": "嶺。寶壽不渡河。得箇什麼。便千休萬□歇。去雲巖在",
    "X79n1561_005:0575b22": "百丈二十年。長慶在雪峰二十年。失箇什麼。便爾千",
    "X79n1561_005:0575b23": "辛萬苦難會去。須知得無所得。失無所失。釋迦老子",
    "X79n1561_005:0575b24": "也只道。我於然燈佛所。實無一法可得。然燈佛即與",
    "X79n1561_005:0575c01": "我授記。遂舉拂子云。無量諸佛盡在拂子頭上。為大",
    "X79n1561_005:0575c02": "眾證明成佛了也。若喚作拂子。即被拂子礙。若不喚",
    "X79n1561_005:0575c03": "作拂子。亦被拂子礙。還透得麼。如今有異方便。令大",
    "X79n1561_005:0575c04": "眾普皆成佛去。乃云。若喚作拂子於法得自在。若不",
    "X79n1561_005:0575c05": "喚作拂子亦於法得自在。還承當得麼。良久云。彈指",
    "X79n1561_005:0575c06": "圓成八萬門。一超直入如來地。又曰。第一句如何道。",
    "X79n1561_005:0575c07": "汝等諸人。若向世界未成時。父母未生時。佛未出世。",
    "X79n1561_005:0575c08": "祖師未來時道得。已是第二句。第一句如何道。直饒",
    "X79n1561_005:0575c09": "你十成。道得未免。左之右之。所以萬法本閑。而人自",
    "X79n1561_005:0575c10": "閙。文殊堂裏萬菩薩。即不問你。且道東海波斯鼻孔",
    "X79n1561_005:0575c11": "長多少。上堂橫柱杖云。拄杖子橫也。橫亘十虗。包褁",
    "X79n1561_005:0575c12": "六趣。復竪云。拄杖子堅也。上窮碧落。下透風輪。良久",
    "X79n1561_005:0575c13": "云。不如休去。便休去。欲覔了時無了時。擲拄杖下座。",
    "X79n1561_005:0575c14": "上堂良久云。大眾作麼生。若也擬議。賢上座瞞諸人",
    "X79n1561_005:0575c15": "去也。打地和尚瞋他秘魔。巖主擎箇叉兒。胡說亂說",
    "X79n1561_005:0575c16": "遂將一摑成虀粉散。在十方世界。還知麼。舉拂子云。",
    "X79n1561_005:0575c17": "而今却在拂子頭上。說一切智智清淨無二無二分",
    "X79n1561_005:0575c18": "無別無斷。故還聞麼。閻老子知得。遂云。賢上座你若",
    "X79n1561_005:0575c19": "相當去。不妨奇特。或不相當。總在我手裏。只向他道。",
    "X79n1561_005:0575c20": "閻老子你也退步。摸索鼻孔看。以拂子擊禪牀下座。",
    "X79n1561_005:0575c21": "下堂。噓兩[口*聲]却大笑。又噓一[口*聲]乃云。笑復噓復。復笑",
    "X79n1561_005:0575c22": "清談。啞子高[口*聲]。呌噓復笑。笑復虗蟭。螟眼裏馬拖車。",
    "X79n1561_005:0575c23": "拈拄杖云。只遮從來無影杖。不相於處。也相於大眾",
    "X79n1561_005:0575c24": "如何。良久云。直須師子吼。莫作野干鳴。閱五年。遷雲",
    "X79n1561_005:0576a01": "居。法席之盛。卓冠諸方。衲子爭為宣力。作新棟宇。一",
    "X79n1561_005:0576a02": "時賢士夫質疑問道。而參政張公壽法偈。往還倡和。",
    "X79n1561_005:0576a03": "相得尤深。二十九年七月五日。陞座辭眾。明日唱衣",
    "X79n1561_005:0576a04": "置供。又明日就浴更衣。遍訪諸徒。勉以道。九日齋畢。",
    "X79n1561_005:0576a05": "集主事垂誡。末後跏趺而寂。壽七十六。﨟五十七。闍",
    "X79n1561_005:0576a06": "維舍利五色。合靈骨藏雲居之東塔雲門之湯源。師",
    "X79n1561_005:0576a07": "皃古而氣剛。志大而心慈。平居若不能言者。至排邪",
    "X79n1561_005:0576a08": "破妄。決擇宗乘。得樂說無礙辯才。浩然不見其涯涘。",
    "X79n1561_005:0576a09": "初居雲門。峰頂高寒。草廬穿穴。雪霜滿牀。處之垂二。",
    "X79n1561_005:0576a10": "十年。&#;如也。晚移雲居。法席日盛。遮務繁劇。師提綱",
    "X79n1561_005:0576a11": "振領。應機酧酢。迎刃而解。至於常住之物豪髮不□",
    "X79n1561_005:0576a12": "用。雖自所得襯利。猶以三分之一。歸之常住。以補陪",
    "X79n1561_005:0576a13": "涉之費。出則芒鞋竹杖。居則弊衣糲食。其孤節苦行。",
    "X79n1561_005:0576a14": "以身律眾。大抵與高庵相埒。而精嚴奉法。卑躬下人。",
    "X79n1561_005:0576a15": "畢世不易其度。著華嚴指南寶藏論發隱補僧史八",
    "X79n1561_005:0576a16": "書筆論一編。語錄偈頌一卷。行于世。",
    "X79n1561_005:0576a17": "贊曰。愚初著佛運通鑑二書成。即以呈師。答曰。比覧",
    "X79n1561_005:0576a18": "佛運甚詳。通鑑亦有史躰。承諭有勸。吾兄將為三教",
    "X79n1561_005:0576a19": "統紀。鄙意輙究之。雖及年代治亂遷革。以至儒宗道",
    "X79n1561_005:0576a20": "教賢哲出沒之迹。然非紀二教。但約其時。以明佛運",
    "X79n1561_005:0576a21": "耳。拙意欲吾兄去却圖字。標為佛運統紀。以對釋氏",
    "X79n1561_005:0576a22": "通鑑。不亦宜乎。又曰。深喜吾兄此段有補于宗教。至",
    "X79n1561_005:0576a23": "矣。大率佛祖閑邪禦侮。不必與之竟。但伸自理。彼自",
    "X79n1561_005:0576a24": "破矣。昔鴈門法師超悟高忘如此。及正續傳。復以寄",
    "X79n1561_005:0576b01": "答曰。辱寄僧寶正續。即勉病披味。足見吾兄。孜孜于",
    "X79n1561_005:0576b02": "此道。前傳所遺。而能拾以補之。亦法門之大者。更俟",
    "X79n1561_005:0576b03": "參味其間妙處。當以為師也。嗚呼師之言論。風旨筆",
    "X79n1561_005:0576b04": "墨。具在其宏範真風。昭融法通。雖片言隻字之間。而",
    "X79n1561_005:0576b05": "躰致如此。輙擊之于篇。遮幾具眼者。知所為書。無欺",
    "X79n1561_005:0576b06": "於神明焉。噫師之亡也。正法眼藏不在茲矣夫。",
    "X79n1561_005:0576b08": "僧寶正續傳卷第五"
}