{
    "T29n1562_008:0371b23": "阿毘達磨順正理論卷第八",
    "T29n1562_008:0371b25": "尊者眾賢造",
    "T29n1562_008:0371b26": "三藏法師玄奘奉　詔譯",
    "T29n1562_008:0371b27": "辯本事品第一之八",
    "T29n1562_008:0371b28": "已說三根取非至境。餘三鼻等。與上相違。謂",
    "T29n1562_008:0371b29": "鼻舌身。唯取至境。如何知鼻唯取至香。有說。",
    "T29n1562_008:0371c01": "斷息時則不嗅香故。此因於義未足證成。設",
    "T29n1562_008:0371c02": "有息時能嗅香氣。何能證鼻唯取至香。以諸",
    "T29n1562_008:0371c03": "極微不相觸故。何不相觸。若諸極微遍體相",
    "T29n1562_008:0371c04": "觸。即有實物體相雜過。若觸一分成有分失。",
    "T29n1562_008:0371c05": "是故此因。於鼻唯取至根香義。未足證成。實",
    "T29n1562_008:0371c06": "有息時能取香氣。然不相觸。至義豈成。彼難",
    "T29n1562_008:0371c07": "既然。此因何解。今觀至義。謂境與根。隣近而",
    "T29n1562_008:0371c08": "生。方能取故。由此道理。說鼻舌身唯取至境。",
    "T29n1562_008:0371c09": "如言眼瞼籌等。至色眼不能見。非眼瞼等要",
    "T29n1562_008:0371c10": "觸眼根方得名至。但眼瞼等隣近根生。即名",
    "T29n1562_008:0371c11": "為至。由不能見如是至色。故說眼根取非至",
    "T29n1562_008:0371c12": "境。如眼等根取非至境。然不能取極遠境界。",
    "T29n1562_008:0371c13": "鼻等亦然。雖取至境。而不能取極近境界。但",
    "T29n1562_008:0371c14": "由香等隣近根生。故說三根取至無過。非鼻",
    "T29n1562_008:0371c15": "香等根境極微展轉相觸。非所觸故。又是障",
    "T29n1562_008:0371c16": "礙有對性故。觸即有失。為顯此義。復應研究。",
    "T29n1562_008:0371c17": "設有難言。若諸極微互不相觸。如何拊擊。得",
    "T29n1562_008:0371c18": "發音聲。今此豈同鵂鶹子等。要由合德方乃",
    "T29n1562_008:0371c19": "生聲。而為此難。然物合時理不成故不應許",
    "T29n1562_008:0371c20": "有合德生聲。若爾云何得有聲發。於此真實",
    "T29n1562_008:0371c21": "聖教理中。離合擊名。唯依大種。謂有殊勝二",
    "T29n1562_008:0371c22": "四大種。離合生時。得彼名故。此位大種。是聲",
    "T29n1562_008:0371c23": "生因。此俱生聲。是耳根境。此有何失。彼不忍",
    "T29n1562_008:0371c24": "受。我不忍受。亦有因緣。謂諸極微。既不相",
    "T29n1562_008:0371c25": "觸。彼此大種合義豈成。隣近生時。即名為合。",
    "T29n1562_008:0371c26": "豈待相觸方得合名。又汝不應躊躇此義。此",
    "T29n1562_008:0371c27": "彼大種。定不相觸。所以者何。是所觸故非能",
    "T29n1562_008:0371c28": "觸故。諸色蘊中。唯有觸界。名為所觸。但有身",
    "T29n1562_008:0371c29": "根。名為能觸。此外觸義。更不應思。若謂所",
    "T29n1562_008:0372a01": "觸亦能觸者。應許身根亦是所觸。則境有境。",
    "T29n1562_008:0372a02": "便應雜亂。然無雜亂。立境有境。若謂此二無",
    "T29n1562_008:0372a03": "雜亂失。身識所緣所依別故。豈不由此轉成",
    "T29n1562_008:0372a04": "雜亂。謂若身根。亦所觸者。何緣不作身識所",
    "T29n1562_008:0372a05": "緣。若許觸界亦能觸者。何緣不作身識所依",
    "T29n1562_008:0372a06": "若諸極微。定不相觸。毘婆沙論。則不應言非",
    "T29n1562_008:0372a07": "觸為因生於是觸。謂離散物正和合時。是觸",
    "T29n1562_008:0372a08": "為因生於非觸。謂和合物正離散時。是觸為",
    "T29n1562_008:0372a09": "因生於是觸。謂和合物復和合時。非觸為因",
    "T29n1562_008:0372a10": "生於非觸。謂向遊塵同類相續。毘婆沙宗。決",
    "T29n1562_008:0372a11": "定不許極微展轉更相觸義。應知彼言有別",
    "T29n1562_008:0372a12": "意趣。且向遊塵多極微集。而彼論說。非觸為",
    "T29n1562_008:0372a13": "因生於非觸。故知彼言。定有別意。有何別意。",
    "T29n1562_008:0372a14": "謂於和合說是觸言。毘婆沙師咸作是說。但",
    "T29n1562_008:0372a15": "由風界力所攝持。令諸極微和合不散。眾緣",
    "T29n1562_008:0372a16": "合故。聚色生時。說非觸因生於是觸。即離散",
    "T29n1562_008:0372a17": "因生聚集義。豈不無有不集極微待緣方集。",
    "T29n1562_008:0372a18": "則應一切是觸為因生於是觸。有作是說。亦",
    "T29n1562_008:0372a19": "有極微不聚集者。故無此失。有說。待麁和合",
    "T29n1562_008:0372a20": "色故。於細和合立非觸名。故非觸因生是觸",
    "T29n1562_008:0372a21": "者。是細聚因生麁聚義。故彼所言。於義無失。",
    "T29n1562_008:0372a22": "眾緣合故攝持聚色。風界滅時。與此相違。離",
    "T29n1562_008:0372a23": "散色起即於此位。說是觸因生於非觸。是麁",
    "T29n1562_008:0372a24": "聚因。生細聚義。眾緣合故。攝持聚色。風界不",
    "T29n1562_008:0372a25": "滅。諸麁色聚。或生自類。或轉生麁。說是觸",
    "T29n1562_008:0372a26": "因。生於是觸。是麁聚因。生麁聚義。由此道",
    "T29n1562_008:0372a27": "理。諸向遊塵。能攝持麁。風界不起。細聚相",
    "T29n1562_008:0372a28": "續。不轉成麁。名非觸因生於非觸。是細聚",
    "T29n1562_008:0372a29": "因。生細聚義。此謂彼言所有別意。又於非色",
    "T29n1562_008:0372b01": "亦說觸言。如契經說。出滅定時。當觸幾觸。當",
    "T29n1562_008:0372b02": "觸三觸。謂不動觸。無所有觸。及無相觸。然非",
    "T29n1562_008:0372b03": "此中可計實有互相觸義。是故所言此彼大",
    "T29n1562_008:0372b04": "種。定不相觸。其理極成。若許相觸。復有何",
    "T29n1562_008:0372b05": "過。豈不前說。若諸極微遍體相觸。即有實物",
    "T29n1562_008:0372b06": "體相雜過。若觸一分。成有分失。然彼上座。於",
    "T29n1562_008:0372b07": "此復言。諸極微體。即是方分。如何有體。言無",
    "T29n1562_008:0372b08": "方分。此言非理。若許極微更無細分。有自體",
    "T29n1562_008:0372b09": "故。是方分者。諸無色法。既有自體。無差別",
    "T29n1562_008:0372b10": "故。應是方分。若謂無色無和合義。是故不應",
    "T29n1562_008:0372b11": "名方分者。此亦非理。諸無色法。有處亦說有",
    "T29n1562_008:0372b12": "和合故。又彼所宗。色有和合。亦不應理。應成",
    "T29n1562_008:0372b13": "一故。不應一體可名和合。又上座說。二類極",
    "T29n1562_008:0372b14": "微。俱無分故。住處無別。此亦非理。彼論自",
    "T29n1562_008:0372b15": "言。有說極微處不相障。是宗有失。違聖教中",
    "T29n1562_008:0372b16": "有對言故。何緣復說二類極微。俱無分故。住",
    "T29n1562_008:0372b17": "處無別。又彼所言。即由此故。許依同處說不",
    "T29n1562_008:0372b18": "相離。又言極少許五極微。同在一處。不相妨",
    "T29n1562_008:0372b19": "礙。此皆非理。若容五微同一處者。何物為障",
    "T29n1562_008:0372b20": "百千俱胝。不許同處。如是便應一極微處。包",
    "T29n1562_008:0372b21": "容一切所有極微。是則世間總一微量。或應",
    "T29n1562_008:0372b22": "不許極少五微同在一處。不相妨礙。多微聚",
    "T29n1562_008:0372b23": "集。處寬廣故。是故應許極微有分。或許諸微",
    "T29n1562_008:0372b24": "互不相觸不相離義。異此可成無一極微。現在",
    "T29n1562_008:0372b25": "獨住而不聚集。如前已辯。是故一切和合聚",
    "T29n1562_008:0372b26": "中。隨其所應。皆有一切。由此故說不相離言。",
    "T29n1562_008:0372b27": "非約處同名不相離。然無分故。不觸義成。若",
    "T29n1562_008:0372b28": "爾身根及與觸界。如何能觸所觸得成。已成",
    "T29n1562_008:0372b29": "極微互不相觸。能所觸義。今應共思。若謂我",
    "T29n1562_008:0372c01": "宗由能所觸已許相觸。更何所思。唯汝自應",
    "T29n1562_008:0372c02": "思量是義。此不應理。許觸論宗。於是義中。應",
    "T29n1562_008:0372c03": "同思故。謂若鼻舌。與自境微。亦相觸者。何緣",
    "T29n1562_008:0372c04": "不許此根境微是能所觸。若不許二觸自境",
    "T29n1562_008:0372c05": "微。而同身根名取至境如彼理趣。此亦同然。",
    "T29n1562_008:0372c06": "或非色中應有相觸。如前所引觸三觸故。是",
    "T29n1562_008:0372c07": "故此中。應共思擇。契經所說觸義意趣。然我",
    "T29n1562_008:0372c08": "先說。謂境與根。隣近而生。方能取故。名取至",
    "T29n1562_008:0372c09": "境。今能所觸。准彼應成極隣近故。豈不一切",
    "T29n1562_008:0372c10": "鼻舌身根皆取至境。無差別故。則應能觸通",
    "T29n1562_008:0372c11": "鼻舌根。所觸亦應兼於香味。此亦非理。隣近",
    "T29n1562_008:0372c12": "雖同。而於其中。有品別故。如眼瞼等。雖至名",
    "T29n1562_008:0372c13": "同。而於其中。非無品別。非眼瞼等同得至名。",
    "T29n1562_008:0372c14": "即令一切至無差別。瞼籌藥瞖。於彼眼根。漸",
    "T29n1562_008:0372c15": "隣近中。品類別故。又如眼等。取非至同。非至",
    "T29n1562_008:0372c16": "境中。非無品別。鼻等亦爾。取至境同於至境",
    "T29n1562_008:0372c17": "中。應有品別。又滑澁等。世間共起所觸想名。",
    "T29n1562_008:0372c18": "對彼身根。說名能觸。故無有過。有說。實無能",
    "T29n1562_008:0372c19": "觸所觸。然似有故假立觸名。或任於中更求",
    "T29n1562_008:0372c20": "餘理。且不應許境與身根實更相觸。如前已",
    "T29n1562_008:0372c21": "說。境與有境。應雜亂故。是故應隨此順正理。",
    "T29n1562_008:0372c22": "說能所觸名起因緣。有餘師說。雖諸極微互",
    "T29n1562_008:0372c23": "不相觸。而和合色相觸無過。由此拊擊。得發",
    "T29n1562_008:0372c24": "音聲。如諸極微。雖無變礙。而和合色變礙非",
    "T29n1562_008:0372c25": "無。此不應理。非離極微有和合色。若觸和合",
    "T29n1562_008:0372c26": "應觸極微。彼即應許極微相觸。是故前說。於",
    "T29n1562_008:0372c27": "理為勝。又上座言。此若觸彼。彼定觸此。既成",
    "T29n1562_008:0372c28": "所觸。餘觸所觸。理不相違若異此者。極微展",
    "T29n1562_008:0372c29": "轉無相攝持。應不和合。若謂攝持是風界力。",
    "T29n1562_008:0373a01": "風界豈似手所捧持。攝持諸微。令不散墜。此",
    "T29n1562_008:0373a02": "難非理。且如水輪風輪攝持。令不散墜。風輪",
    "T29n1562_008:0373a03": "豈似手所捧持。如彼攝持。此亦應爾。若言我",
    "T29n1562_008:0373a04": "許極微相觸。由相觸故。相攝持者。似手捧難。",
    "T29n1562_008:0373a05": "則為唐捐。如汝所言。極微相觸。次第安布。能",
    "T29n1562_008:0373a06": "相攝持。我亦說言。由風界力。隣近安布。能相",
    "T29n1562_008:0373a07": "攝持。故不應言。若異此者。極微展轉無相攝",
    "T29n1562_008:0373a08": "持。應不和合。異汝所言。極微展轉。有相攝",
    "T29n1562_008:0373a09": "持。和合成故。又不相觸。亦能攝持。譬如身根",
    "T29n1562_008:0373a10": "不觸身識能攝持識。令起現前。又彼所言。此",
    "T29n1562_008:0373a11": "若觸彼。彼定觸此。既成所觸。餘觸所觸。理無",
    "T29n1562_008:0373a12": "違者。彼不審思。而作是說。如前已說。境與身",
    "T29n1562_008:0373a13": "根。實不相觸。應境有境相雜過故。遍體一分",
    "T29n1562_008:0373a14": "觸違理故。諸有對法。體是障礙有對攝故。處",
    "T29n1562_008:0373a15": "所展轉。互不相容。不應相觸。無細分故。非觸",
    "T29n1562_008:0373a16": "一分。各別性故。非觸全體。同處多微。過如前",
    "T29n1562_008:0373a17": "說。如何可言。此若觸彼。彼定觸此。乃至廣",
    "T29n1562_008:0373a18": "說。又准此說。應亦可言。此若見彼。彼定見",
    "T29n1562_008:0373a19": "此。既成所見。餘見所見。理不相違。此若聞",
    "T29n1562_008:0373a20": "彼。彼定聞此。既成所聞。餘聞所聞。理無違",
    "T29n1562_008:0373a21": "等。彼既不然。此云何爾。若所觸界。亦不相",
    "T29n1562_008:0373a22": "觸如何大種展轉相望。互為攝益。或相損害。",
    "T29n1562_008:0373a23": "豈要相觸方能損益。異此云何。若必爾者。觀",
    "T29n1562_008:0373a24": "雪日等眼云何損。觀月輪等眼云何益。眼不",
    "T29n1562_008:0373a25": "應至日等大種。汝又不許有彼光明俱行大",
    "T29n1562_008:0373a26": "種。汝許光明依日月輪大種生故。由彼上座",
    "T29n1562_008:0373a27": "自說是言。大種造色。多不相離。亦有少分得",
    "T29n1562_008:0373a28": "相離者。謂諸日月燈寶光明。及離諸花。孤遊",
    "T29n1562_008:0373a29": "香等因論生論。身根既唯取至境故。日光中",
    "T29n1562_008:0373b01": "熱。身現得故汝云何知。日光但依日輪大種。",
    "T29n1562_008:0373b02": "不依隣近身根大種。若於是處。身覺日熱。即",
    "T29n1562_008:0373b03": "近是處。眼見日光。應知此光非離大種。故唯",
    "T29n1562_008:0373b04": "隣近大種為緣。能損能益。隣近大種。非彼極",
    "T29n1562_008:0373b05": "遠。亦非相觸。此義已成。且如所觸。不觸身",
    "T29n1562_008:0373b06": "根。然能為因。令身損益。若謂所觸觸著身根。",
    "T29n1562_008:0373b07": "所依大種為損益者。雪日光等。於眼云何。設",
    "T29n1562_008:0373b08": "許所觸觸著身根所依大種能為損益。然不",
    "T29n1562_008:0373b09": "許身所依大種能觸身根仍為損益。豈不大",
    "T29n1562_008:0373b10": "種展轉相望雖不相觸由相隣近能為因故損",
    "T29n1562_008:0373b11": "益義成。故不應言若所觸界亦不相觸。如何",
    "T29n1562_008:0373b12": "大種展轉相望。互為攝益。或相損害。然大德",
    "T29n1562_008:0373b13": "說。一切極微。實不相觸。但由無間。假立觸",
    "T29n1562_008:0373b14": "名。經主此中。顯彼勝德。作如是言。此大德",
    "T29n1562_008:0373b15": "意。應可愛樂。若異此者。是諸極微。應有間",
    "T29n1562_008:0373b16": "隙。中間既空。誰障其行。許為有對。今說大",
    "T29n1562_008:0373b17": "德如是意趣。非即可樂亦非可惡。但應尋究。",
    "T29n1562_008:0373b18": "如何無間。仍不相觸。理未顯故。意趣難知。若",
    "T29n1562_008:0373b19": "說諸微全無間隙。然不相雜。應成有分。不許",
    "T29n1562_008:0373b20": "處同。復無間隙。既許無間。何不相觸。故彼",
    "T29n1562_008:0373b21": "但間言定顯隣近義。此中但言。或顯定義。",
    "T29n1562_008:0373b22": "定有間隙。故名定間。如定有熱故名定熱。是",
    "T29n1562_008:0373b23": "定有隙。理得成義。或顯無義。謂此中無如極",
    "T29n1562_008:0373b24": "微量觸色所間。故名無間。如是無間大種極",
    "T29n1562_008:0373b25": "微隣近生時。假說為觸。若作此釋。大德所言。",
    "T29n1562_008:0373b26": "一切極微。實不相觸。但由無間。假立觸名。深",
    "T29n1562_008:0373b27": "有義趣。即由障礙有對勢力。能相障行。許為",
    "T29n1562_008:0373b28": "有對。非許住處展轉相容而可說為障礙有",
    "T29n1562_008:0373b29": "對。豈怖處同。遮無間住。許有間隙而無趣行。",
    "T29n1562_008:0373c01": "非有所怖。法性應爾。諸有對者。處必不同。勿",
    "T29n1562_008:0373c02": "彼處同。或成有分。故無間住。理必不然。雖於",
    "T29n1562_008:0373c03": "中間少有空隙。而有對力。拒遏其行。間隙",
    "T29n1562_008:0373c04": "者何。有餘師說。是無觸色。復有說言。都無所",
    "T29n1562_008:0373c05": "有。經主復說。又許極微。若有方分。觸與不",
    "T29n1562_008:0373c06": "觸。皆應有分。若無方分。設許相觸。亦無過",
    "T29n1562_008:0373c07": "者。此說非理。有分方分。名異義同。立無分",
    "T29n1562_008:0373c08": "言。已遮方分。如何於此復更生疑。謂許極微",
    "T29n1562_008:0373c09": "若有方分。既無方分。如何可觸又遍體觸。或",
    "T29n1562_008:0373c10": "觸一分。二皆有過。前已具論。如何復言。若無",
    "T29n1562_008:0373c11": "方分。設許相觸。亦無斯過。是故所言無極微",
    "T29n1562_008:0373c12": "量。觸色所間。故名無間。如是無間。大種極",
    "T29n1562_008:0373c13": "微。隣近生時。假說為觸。其義成就。非住處",
    "T29n1562_008:0373c14": "同。或無間住。可許有對無分義成。今應觀",
    "T29n1562_008:0373c15": "察。眼等諸根。為於自境唯取等量。速疾轉故",
    "T29n1562_008:0373c16": "如旋火輪。見大山等。為於自境通取等量不",
    "T29n1562_008:0373c17": "等量耶頌曰。",
    "T29n1562_008:0373c18": "　應知鼻等三　　唯取等量境",
    "T29n1562_008:0373c19": "論曰。前說至境鼻等三根。應知唯能取等量",
    "T29n1562_008:0373c20": "境。如鼻舌身根極微量。香味觸境極微亦然。",
    "T29n1562_008:0373c21": "相稱合生鼻等識故。豈不鼻等三根極微有",
    "T29n1562_008:0373c22": "時不能遍取香等。何故乃言唯取等量。以非",
    "T29n1562_008:0373c23": "鼻等三根極微於香等微能取過量。故說唯能",
    "T29n1562_008:0373c24": "取等量境。非無少分三根極微亦能取於少",
    "T29n1562_008:0373c25": "分三境。隨境微量至根少多。爾所根微。能起",
    "T29n1562_008:0373c26": "功用。眼耳不定。謂眼於色有時取小。如見毛",
    "T29n1562_008:0373c27": "端。有時取大。如暫開目見大山等。有時取等。",
    "T29n1562_008:0373c28": "如見蒲桃野棗果等。耳根亦取蚊雷琴聲",
    "T29n1562_008:0373c29": "小大等量。意無質礙。不可辯其形量差別。頌",
    "T29n1562_008:0374a01": "中應知言兼勸知此義。今乘義便復應觀察。",
    "T29n1562_008:0374a02": "云何眼等諸根極微安布差別。不可見故。雖",
    "T29n1562_008:0374a03": "難建立。而有對故。住方處故。和集生故。定應",
    "T29n1562_008:0374a04": "說其安布差別。眼根極微。居眼星上。對向自",
    "T29n1562_008:0374a05": "境。傍布而住。如香荾花。清徹膜覆。令無分",
    "T29n1562_008:0374a06": "散。有說重累如丸而住。體清徹故。如秋泉",
    "T29n1562_008:0374a07": "池。不相障礙。耳根極微。居耳穴內。旋環而",
    "T29n1562_008:0374a08": "住。如捲樺皮。鼻根極微。居鼻頞內。背上面",
    "T29n1562_008:0374a09": "下。如雙爪甲。此初三根。橫作行度。無有高",
    "T29n1562_008:0374a10": "下。如冠花鬘。舌根極微。布在舌上。形如半",
    "T29n1562_008:0374a11": "月。當舌形中。如毛端量。非為舌根極微所遍。",
    "T29n1562_008:0374a12": "身根極微。遍住身分。如身形量。女根極微。形",
    "T29n1562_008:0374a13": "如鼓[壴*桑]。男根極微。形如指[韋*沓]。眼根極微有時",
    "T29n1562_008:0374a14": "一切皆是同分。有時一切皆彼同分。有時一",
    "T29n1562_008:0374a15": "分是彼同分。餘是同分。乃至舌根極微亦",
    "T29n1562_008:0374a16": "爾。身根極微。定無一切皆是同分。乃至極熱",
    "T29n1562_008:0374a17": "[木*奈]落迦中。猛焰纏身。猶有無量身根極微。是",
    "T29n1562_008:0374a18": "彼同分。故如是說。設遍發識。身應散壞。以無",
    "T29n1562_008:0374a19": "根境各一極微為所依緣能發身識。五識決",
    "T29n1562_008:0374a20": "定積集多微。方成所依所緣性故。云何建立",
    "T29n1562_008:0374a21": "六識所依。為如五識唯緣現在。意識通緣三",
    "T29n1562_008:0374a22": "世非世。如是諸識依亦爾耶。不爾。云何。頌",
    "T29n1562_008:0374a23": "曰。",
    "T29n1562_008:0374a24": "　後依唯過去　　五識依或俱",
    "T29n1562_008:0374a25": "論曰。由六識身無間滅已。皆名為意此與意",
    "T29n1562_008:0374a26": "識。作所依根。是故意識。唯依過去。眼等五",
    "T29n1562_008:0374a27": "識。所依或俱。或言表此亦依過去。謂眼等五",
    "T29n1562_008:0374a28": "是俱所依。過去所依即是意界。如是五識所",
    "T29n1562_008:0374a29": "依各二。第六意識。所依唯一。為顯頌中依義",
    "T29n1562_008:0374b01": "差別。故復應問。若是眼識所依性者。即是眼",
    "T29n1562_008:0374b02": "識等無間緣耶。設是眼識等無間緣者。復是",
    "T29n1562_008:0374b03": "眼識所依性耶。應作四句。第一句。謂俱生眼",
    "T29n1562_008:0374b04": "根。第二句。謂無間滅心所法界。第三句。謂過",
    "T29n1562_008:0374b05": "去意根。第四句。謂除所說法。乃至身識亦爾。",
    "T29n1562_008:0374b06": "各各應說自根。意識應作順前句答。謂是意",
    "T29n1562_008:0374b07": "識所依性者。定是意識等無間緣。有是意識",
    "T29n1562_008:0374b08": "等無間緣。非與意識為所依性。謂無間滅心",
    "T29n1562_008:0374b09": "所法界。又五識界。如所依根。定有過現。彼所",
    "T29n1562_008:0374b10": "緣境。為亦如是。為有別耶。定有差別已滅未",
    "T29n1562_008:0374b11": "生。非五識境。所以者何。由與所依一境轉故。",
    "T29n1562_008:0374b12": "於非現境依不轉故。有執五識境唯過去。應",
    "T29n1562_008:0374b13": "告彼言。若如是者。豈不但以前生為緣與識",
    "T29n1562_008:0374b14": "俱生皆非緣性。又已滅色。彼執體無。但分別",
    "T29n1562_008:0374b15": "心。取為境起。又定應許。彼所依根。亦在過",
    "T29n1562_008:0374b16": "去。能生現識。如是彼言。皆不應理。且置所",
    "T29n1562_008:0374b17": "依及餘識境。如何眼識境唯過去。不緣一切",
    "T29n1562_008:0374b18": "過去色耶無間百年滅無異故。若謂無失取",
    "T29n1562_008:0374b19": "自因故。無間滅色是現識因。百年滅色無因",
    "T29n1562_008:0374b20": "義者。此亦不然。無異因故。唯無間滅是現識",
    "T29n1562_008:0374b21": "因。非百年滅。有何因證。如彼百年已滅諸色。",
    "T29n1562_008:0374b22": "與現眼識。都不相關。無間滅色。應亦如是。既",
    "T29n1562_008:0374b23": "無差別。何獨為因此望百年。亦有差別。眼識",
    "T29n1562_008:0374b24": "將生時。此色為緣故。若爾眼識境應非過去。",
    "T29n1562_008:0374b25": "識在未來緣現在境故。亦不可說異時為緣",
    "T29n1562_008:0374b26": "異時為境。此與眼識除為境用。復作何緣眼",
    "T29n1562_008:0374b27": "識生時。久已滅色近滅無異。何不為緣。汝執",
    "T29n1562_008:0374b28": "久滅與近滅者俱非實體無差別故。又久近",
    "T29n1562_008:0374b29": "滅。能為緣用。理俱不成。非現境界相續各",
    "T29n1562_008:0374c01": "異非一果性。無差別故。又汝應說。鼻舌身三。",
    "T29n1562_008:0374c02": "云何名為。取近至境過去未來。說為遠故。又",
    "T29n1562_008:0374c03": "若五識唯緣過去。如何於彼有現量覺。如於",
    "T29n1562_008:0374c04": "自身受有現量覺。謂我曾領納如是苦樂。此",
    "T29n1562_008:0374c05": "救不然。於自身受領納覺了時分異故。謂於",
    "T29n1562_008:0374c06": "自身。曾所生受。餘時領納餘時覺了。領納",
    "T29n1562_008:0374c07": "時者謂為損益時。爾時此受未為覺了境。謂",
    "T29n1562_008:0374c08": "了餘境識俱生受。正現前時。能為損益。此損",
    "T29n1562_008:0374c09": "益位。名領納時。即自性受。領所隨觸。自體生",
    "T29n1562_008:0374c10": "故。識等領彼損益行相。自體起故。此滅過去。",
    "T29n1562_008:0374c11": "方能為境。生現憶念。此憶念位。名覺了時。由",
    "T29n1562_008:0374c12": "斯理趣。唯於現量。曾所受事。有現量覺。故現",
    "T29n1562_008:0374c13": "量覺。於自身受有義得成。現量有三。依根",
    "T29n1562_008:0374c14": "領納覺了。現量性差別故。過去色等。既許未",
    "T29n1562_008:0374c15": "曾現量所受。云何可言如自身受有現量覺。",
    "T29n1562_008:0374c16": "如於他身受非自領納。現量所受則無現量",
    "T29n1562_008:0374c17": "覺。言我曾受如是苦樂。緣彼受智。既非現",
    "T29n1562_008:0374c18": "量覺。如是現色等。非自依根現量所受。應無",
    "T29n1562_008:0374c19": "現量覺。謂我曾受如是色等。緣彼境智。應非",
    "T29n1562_008:0374c20": "現量覺。又若現在色等五境。非現量得。如緣",
    "T29n1562_008:0374c21": "未來受所起智。緣非曾領納現量所得故。必",
    "T29n1562_008:0374c22": "無自謂我曾領受如是苦樂。例緣過去色等",
    "T29n1562_008:0374c23": "起智。緣非曾依根現量所得故。應無自謂我",
    "T29n1562_008:0374c24": "曾領受如是色等。如苦受等。必為領納現量",
    "T29n1562_008:0374c25": "受已。方有緣彼現量覺生。如是色等。必為依",
    "T29n1562_008:0374c26": "根現量受已。方有緣彼現量覺生。現所逼故。",
    "T29n1562_008:0374c27": "定應信受。若領納受時非緣受為境。緣受",
    "T29n1562_008:0374c28": "為境時非領納受者。世尊何故作如是言。受",
    "T29n1562_008:0374c29": "樂受時如實了知受於樂受。乃至廣說。此無",
    "T29n1562_008:0375a01": "違失。如是所說。是觀察時。非領納時。顯觀行",
    "T29n1562_008:0375a02": "者。於曾領納現量所得樂等受中無迷謬故。",
    "T29n1562_008:0375a03": "作如是說。是故不應於諸現量曾未受境有",
    "T29n1562_008:0375a04": "現量覺。由此五識唯緣現境。必以俱生為所",
    "T29n1562_008:0375a05": "緣故。契經既說。眼色為緣。生於眼識。乃至廣",
    "T29n1562_008:0375a06": "說。何因識起俱託二緣。得所依名。在根非境。",
    "T29n1562_008:0375a07": "頌曰。",
    "T29n1562_008:0375a08": "　隨根變識異　　故眼等名依",
    "T29n1562_008:0375a09": "論曰。眼等即是眼等六界。由眼等根有轉變",
    "T29n1562_008:0375a10": "故。諸識轉異。隨根增損有明昧故。非色等變",
    "T29n1562_008:0375a11": "令識有異。以識隨根不隨境故。依名唯在眼",
    "T29n1562_008:0375a12": "等非餘。若爾意識亦隨身轉。謂風病等損惱",
    "T29n1562_008:0375a13": "身時。意識即亂。身清泰時。意識安靜。何緣彼",
    "T29n1562_008:0375a14": "意識不以身為依。隨自所依故無此失。謂風",
    "T29n1562_008:0375a15": "病等損惱身時。發生苦受相應身識。如是身",
    "T29n1562_008:0375a16": "識。名亂意界。此與苦受俱落謝時。能為意根",
    "T29n1562_008:0375a17": "生亂意識。與此相違意識安靜。是故意識隨",
    "T29n1562_008:0375a18": "自所依。豈不有漏意界無間無漏識生。如是",
    "T29n1562_008:0375a19": "等異。如何意識隨自所依。非據有漏無漏等",
    "T29n1562_008:0375a20": "類名隨自依。但據增損明昧差別。如從無覆",
    "T29n1562_008:0375a21": "無記眼根生善不善有覆眼識。而名眼識隨",
    "T29n1562_008:0375a22": "自所依。此亦應爾。是故能依非隨一切所依",
    "T29n1562_008:0375a23": "法性。若不爾者。應非能依隨所依故。何緣所",
    "T29n1562_008:0375a24": "識是境非根。而立識名。隨根非境。頌曰。",
    "T29n1562_008:0375a25": "　彼及不共因　　故隨根說識",
    "T29n1562_008:0375a26": "論曰。彼謂前說眼等名依。故立識名。隨根非",
    "T29n1562_008:0375a27": "境。依是勝故。及不共者。謂眼唯自眼識所依。",
    "T29n1562_008:0375a28": "色亦通為他身眼識。及通自他意識所取。乃",
    "T29n1562_008:0375a29": "至身觸應知亦然。豈不意識境不共故應名",
    "T29n1562_008:0375b01": "法識。此難非理。通別法名。共非遍故。境不具",
    "T29n1562_008:0375b02": "前二種因故。謂通名法。非唯不共別名法界。",
    "T29n1562_008:0375b03": "非遍攝識。又別法界。雖不共餘。而非意識所",
    "T29n1562_008:0375b04": "依根性。是故若法。是識所依。及不共者。隨彼",
    "T29n1562_008:0375b05": "說識。色等不然。故不隨彼說色等識。如鳴",
    "T29n1562_008:0375b06": "鼓聲及麥芽等。又此頌文。復有餘義。彼謂",
    "T29n1562_008:0375b07": "眼等識所隨故。及不共者。及由眼等是不共",
    "T29n1562_008:0375b08": "故。謂有一生色發四生眼識。無一生眼根發",
    "T29n1562_008:0375b09": "二生眼識。況有能發四生識者。如是界趣族",
    "T29n1562_008:0375b10": "類身眼。各別發識。故名不共。廣說乃至。身亦",
    "T29n1562_008:0375b11": "如是。豈不餘生意根亦發餘生意識。非全不",
    "T29n1562_008:0375b12": "發。但不俱時。無一生意一時並發二生意識。",
    "T29n1562_008:0375b13": "可如色等。故作是言。無二況四。如是眼等。識",
    "T29n1562_008:0375b14": "所隨故。生界趣等。別生識故。由此二因。隨根",
    "T29n1562_008:0375b15": "非境。有言。根識俱是內性。境唯是外。故隨根",
    "T29n1562_008:0375b16": "說。有言。根識俱有情數。色等不定。故隨根",
    "T29n1562_008:0375b17": "說。眾緣和合。眼識方生。何故契經。唯舉眼",
    "T29n1562_008:0375b18": "色。眼識所依所緣性故。餘法雖是眼識生",
    "T29n1562_008:0375b19": "緣。而非所依及所緣性。又是眼識隣近緣故。",
    "T29n1562_008:0375b20": "豈不空明能生作意亦是眼識隣近緣耶。眼",
    "T29n1562_008:0375b21": "色二緣。於生眼識。極隣近故。異空明等。又眼",
    "T29n1562_008:0375b22": "識生。必藉所依所緣力故。及不共故。眼識生",
    "T29n1562_008:0375b23": "時。必藉眼色為所依緣。餘法不定。謂夜行類。",
    "T29n1562_008:0375b24": "識不藉明生。水行類。識不待空發人。於瑠璃",
    "T29n1562_008:0375b25": "頗胝迦等障色亦爾。天眼發識。不假空明。若",
    "T29n1562_008:0375b26": "謂眼識生必藉明。近明近色。主明客明。定",
    "T29n1562_008:0375b27": "一為緣。方見色故。又眼識發。必藉於空。以",
    "T29n1562_008:0375b28": "空遍滿一切處故。此皆非理。眼藉明者。要藉",
    "T29n1562_008:0375b29": "大明照色方見。非猫狸等眼有大明。如何能",
    "T29n1562_008:0375c01": "見。復有人等眼雖無明而夜見色。甚違汝義。",
    "T29n1562_008:0375c02": "如說有人於闇中色亦能覩見。不待光明。若",
    "T29n1562_008:0375c03": "空遍滿一切處者。無障礙故。亦應能取壁等",
    "T29n1562_008:0375c04": "障色。能生作意。通與六識。作共生緣。眼色非",
    "T29n1562_008:0375c05": "共。是故契經。唯舉眼色。或隨所化宜聞便說。",
    "T29n1562_008:0375c06": "象跡喻等諸契經中。作意等緣皆具說故。隨",
    "T29n1562_008:0375c07": "身所住。眼見色時。身眼色識地為同不。應言",
    "T29n1562_008:0375c08": "此四或異或同。所言同者。謂生欲界。以自地",
    "T29n1562_008:0375c09": "眼。見自地色。四皆同地。生初靜慮。以自地",
    "T29n1562_008:0375c10": "眼。見自地色。亦皆同地。非生餘地有四事同。",
    "T29n1562_008:0375c11": "所言異者。謂生欲界。若以初靜慮眼見欲界",
    "T29n1562_008:0375c12": "色。身色欲界。眼識初定。見初定色。身屬欲",
    "T29n1562_008:0375c13": "界。三屬初定。若以二靜慮眼。見欲界色。身",
    "T29n1562_008:0375c14": "色欲界。眼屬二定。識屬初定。見初定色身",
    "T29n1562_008:0375c15": "屬欲界。眼屬二定。色識初定。見二定色身",
    "T29n1562_008:0375c16": "屬欲界。眼色二定。識屬初定。如是若以三",
    "T29n1562_008:0375c17": "四靜慮地眼。見下地色。或自地色如理應",
    "T29n1562_008:0375c18": "知。如是若生四靜慮地。四事有異。如理應思。",
    "T29n1562_008:0375c19": "餘界亦應如是分別。今當略辯此決定相。頌",
    "T29n1562_008:0375c20": "曰。",
    "T29n1562_008:0375c21": "　眼不下於身　　色識非上眼",
    "T29n1562_008:0375c22": "　色於識一切　　二於身亦然",
    "T29n1562_008:0375c23": "　如眼耳亦然　　次三皆自地",
    "T29n1562_008:0375c24": "　身識自下地　　意不定應知",
    "T29n1562_008:0375c25": "論曰。身眼色三皆通五地。謂在欲界四靜慮",
    "T29n1562_008:0375c26": "中。眼識唯在欲界初定。此中眼根望身生地。",
    "T29n1562_008:0375c27": "或等或上。終不居下。色識望眼等下非上。下",
    "T29n1562_008:0375c28": "地眼根。串見麁色。於上細色無見功能。又下",
    "T29n1562_008:0375c29": "眼根。無有勝用。上地自有殊勝眼根於下",
    "T29n1562_008:0376a01": "地中。自有眼識。故下地眼。非上識依。色望於",
    "T29n1562_008:0376a02": "識。通等上下。色識於身。如色於識。謂通自地",
    "T29n1562_008:0376a03": "或上或下。識望於身。通自地者。唯生欲界初",
    "T29n1562_008:0376a04": "靜慮中。或上地者。唯生欲界。或下地者。唯生",
    "T29n1562_008:0376a05": "二三四靜慮地。色望於身。自下地者。自上眼",
    "T29n1562_008:0376a06": "見。若上地者。唯上眼見。又以自地眼。唯見自",
    "T29n1562_008:0376a07": "下色若以上地眼。見自上下色。廣說耳界。應",
    "T29n1562_008:0376a08": "知如眼。謂耳不下於身。聲識非上耳。聲於識",
    "T29n1562_008:0376a09": "一切二於身亦然。隨其所應。廣如眼釋。鼻舌",
    "T29n1562_008:0376a10": "身三。總皆自地。多分同故香味二識。唯欲界",
    "T29n1562_008:0376a11": "故。鼻舌唯取至境界故。於中別者。謂身與觸。",
    "T29n1562_008:0376a12": "其地必同。取至境故。識望觸身。或自或下。自",
    "T29n1562_008:0376a13": "謂若生欲界初定。生上三定。謂之為下。應知",
    "T29n1562_008:0376a14": "意界。四事不定。謂意有時與身識法。同在一",
    "T29n1562_008:0376a15": "地。有時上下。身唯五地。三通一切。唯生五",
    "T29n1562_008:0376a16": "地。自意自識。緣自地法。名意與三同在一地。",
    "T29n1562_008:0376a17": "意界有時在上地者。謂遊定時。若生欲界。從",
    "T29n1562_008:0376a18": "初靜慮。無間起欲界識。了欲界法。意屬上地。",
    "T29n1562_008:0376a19": "三屬下地。或二三四靜慮等無間。起初二三",
    "T29n1562_008:0376a20": "靜慮等地識。了初二三靜慮等地法。意屬上",
    "T29n1562_008:0376a21": "地。三屬下地。如是若生初靜慮等。從上起下。",
    "T29n1562_008:0376a22": "如理應知。於受生時。無上地意依下地身。必",
    "T29n1562_008:0376a23": "無下地身根不滅受上生故。又定無有住異",
    "T29n1562_008:0376a24": "地心而命終故。如是應知。無下地意依上地",
    "T29n1562_008:0376a25": "身。依上地意受下地身。則不違理。謂從上地",
    "T29n1562_008:0376a26": "意界無間。於欲色界。初結生時。意屬上地。身",
    "T29n1562_008:0376a27": "識下地。彼所了法。或自地。或上地。或不繫。",
    "T29n1562_008:0376a28": "如是應知。依下地意。受上地身。亦不違理。於",
    "T29n1562_008:0376a29": "遊定時。有下地意依上地身。亦不違理。謂生",
    "T29n1562_008:0376b01": "上地。先起下地識身化心。如是識法。亦應廣",
    "T29n1562_008:0376b02": "說。復應思擇。若欲界眼。見欲界色。或色界",
    "T29n1562_008:0376b03": "眼見二界色。爾時彼色。可為幾種眼識所",
    "T29n1562_008:0376b04": "識。於此復起幾種分別。為令於宗不迷亂故。",
    "T29n1562_008:0376b05": "先總料簡。後當別釋。應知此中且辯計度及",
    "T29n1562_008:0376b06": "與不定隨念分別。遍諸地故。約此二種。一切",
    "T29n1562_008:0376b07": "眼識。皆無分別。又善分別。能緣一切自上下",
    "T29n1562_008:0376b08": "地。染污分別。緣自上地。無記分別。緣自下",
    "T29n1562_008:0376b09": "地。隨所生地。未離彼貪具有此地三種分別。",
    "T29n1562_008:0376b10": "若離彼貪。唯有此地二種分別。謂除染污。",
    "T29n1562_008:0376b11": "非生餘地有初靜慮善眼。識現在前由此必",
    "T29n1562_008:0376b12": "定繫屬生故。生初靜慮。亦不得依餘地眼根",
    "T29n1562_008:0376b13": "起善眼識。非生餘地能起餘地無覆無記分",
    "T29n1562_008:0376b14": "別現前。此亦必定繫屬生故。非此中意唯說",
    "T29n1562_008:0376b15": "一生所起分別。若說一生。則生上地。應定無",
    "T29n1562_008:0376b16": "有下地分別。即此生中。彼三分別。無容得有",
    "T29n1562_008:0376b17": "現在前故。又上地分別應唯善非無記。前已",
    "T29n1562_008:0376b18": "說因故。通說餘生皆得具有。已總料簡。次當",
    "T29n1562_008:0376b19": "別釋。斷善根者。眼見色時。此色染污無覆無",
    "T29n1562_008:0376b20": "記。眼識所識。於此復起三種分別。謂善染污",
    "T29n1562_008:0376b21": "無覆無記。不斷善根。未離貪者。眼見色時。此",
    "T29n1562_008:0376b22": "色三種。眼識所識。於此復起三種分別。若諸",
    "T29n1562_008:0376b23": "異生。生在欲界。已離欲界貪。未離初定貪。以",
    "T29n1562_008:0376b24": "欲界眼。見諸色時。此色是善無覆無記。眼識",
    "T29n1562_008:0376b25": "所識。於此復起欲界分別若退法者。具有三",
    "T29n1562_008:0376b26": "種。不退法者。唯有二種。謂除染污。以初靜慮",
    "T29n1562_008:0376b27": "眼。見欲界色時。此色唯是無覆無記。眼識所",
    "T29n1562_008:0376b28": "識。於此復起欲界分別。如前應知。於此復起",
    "T29n1562_008:0376b29": "初靜慮地二種分別。謂除染污。以初靜慮眼",
    "T29n1562_008:0376c01": "見彼地色時。此色唯是無覆無記。眼識所識。",
    "T29n1562_008:0376c02": "於此復起欲界分別。若退法者。則有二種。謂",
    "T29n1562_008:0376c03": "除無記。不退法者。則唯有善。於此復起初靜",
    "T29n1562_008:0376c04": "慮地三種分別。已離初定貪。未離二定貪。以",
    "T29n1562_008:0376c05": "二靜慮眼。見欲界色時。此色唯是無覆無記。",
    "T29n1562_008:0376c06": "眼識所識。於此復起欲界分別。若退法者。具",
    "T29n1562_008:0376c07": "有三種。不退法者。唯有二種。謂除染污。於此",
    "T29n1562_008:0376c08": "復起初定分別。若退法者。則有二種。謂除染",
    "T29n1562_008:0376c09": "污。不退法者。則唯有善。於此復起二靜慮地",
    "T29n1562_008:0376c10": "二種分別。謂除染污。以二靜慮眼。見初定色",
    "T29n1562_008:0376c11": "時。此色唯是無覆無記。眼識所識。於此復起",
    "T29n1562_008:0376c12": "欲界分別。若退法者則有二種。謂除無記。不",
    "T29n1562_008:0376c13": "退法者。則唯是善。於此復起初定分別。若退",
    "T29n1562_008:0376c14": "法者。具有三種。不退法者。則唯是善。於此復",
    "T29n1562_008:0376c15": "起二靜慮地二種分別。謂除染污。以二靜慮",
    "T29n1562_008:0376c16": "眼。見二定色時。此色唯是無覆無記。眼識所",
    "T29n1562_008:0376c17": "識於此復起欲界分別。若退法者。則有二種。",
    "T29n1562_008:0376c18": "謂除無記。不退法者。則唯有善。初靜慮地所",
    "T29n1562_008:0376c19": "起分別。亦如是知。於此復起二靜慮地三種",
    "T29n1562_008:0376c20": "分別隨此所說。別釋理趣。已離二定貪。未",
    "T29n1562_008:0376c21": "離三定貪。已離三定貪。未離四定貪。已",
    "T29n1562_008:0376c22": "離四定貪。如理應思擇。如說異生生在欲",
    "T29n1562_008:0376c23": "界。如是生在四靜慮地。及諸聖者生五地中。",
    "T29n1562_008:0376c24": "隨其所應。亦當廣說。然有差別。謂諸聖者。若",
    "T29n1562_008:0376c25": "退不退皆無緣上染污分別。異地遍行。皆已",
    "T29n1562_008:0376c26": "斷故。見道功德。必無退故。由此方隅。例應推",
    "T29n1562_008:0376c27": "究耳聞聲等識及分別。傍論已了。應辯正論。",
    "T29n1562_008:0376c28": "今當思擇。十八界中。誰六識中幾識所識。幾",
    "T29n1562_008:0376c29": "常幾無常。幾根幾非根。頌曰。",
    "T29n1562_008:0377a01": "　五外二所識　　常法界無為",
    "T29n1562_008:0377a02": "　法一分是根　　并內界十二",
    "T29n1562_008:0377a03": "論曰。十八界中。色等五界。如其次第。眼等五",
    "T29n1562_008:0377a04": "識各一所識。又總皆是意識所識。如是五界。",
    "T29n1562_008:0377a05": "各六識中二識所識。由此准知餘十三界。一",
    "T29n1562_008:0377a06": "切唯是意識所識。非五識身所緣境故。十八",
    "T29n1562_008:0377a07": "界中。無有一界全是常者。唯法一分無為是",
    "T29n1562_008:0377a08": "常。義准無常法餘餘界。十八界中。法界一",
    "T29n1562_008:0377a09": "分。并內十二。是根非餘。謂五受根。信等五",
    "T29n1562_008:0377a10": "根及命根全。三無漏根。各有少分。是法界",
    "T29n1562_008:0377a11": "攝。眼等五根。如自名攝。女根男根。即是身",
    "T29n1562_008:0377a12": "界一分所攝。如後當辯。意根通是七心界",
    "T29n1562_008:0377a13": "攝。後三一分意意識攝。義准所餘色等五界。",
    "T29n1562_008:0377a14": "法界一分。皆體非根。二十二根。如契經說。所",
    "T29n1562_008:0377a15": "謂眼根耳根鼻根舌根身根意根女根男根命",
    "T29n1562_008:0377a16": "根樂根苦根喜根憂根捨根信根精進根念根",
    "T29n1562_008:0377a17": "定根慧根未知當知根已知根具知根。經中",
    "T29n1562_008:0377a18": "建立六處次第。故身根後即說意根。阿毘達",
    "T29n1562_008:0377a19": "磨諸大論師。迴此意根。置命根後。無所有",
    "T29n1562_008:0377a20": "緣次第說故。諸門分別易顯了故。",
    "T29n1562_008:0377a21": "說一切有部順正理論卷第八"
}