{
    "T43n1833_002:0834a21": "成唯識論演祕卷第二(本疏第二)",
    "T43n1833_002:0834a23": "沙門智周撰",
    "T43n1833_002:0834a24": "疏。今言離識簡違宗過者。問設言異識何",
    "T43n1833_002:0834a25": "有違宗　答大乘宗中異識之色不是無",
    "T43n1833_002:0834a26": "故。",
    "T43n1833_002:0834a27": "疏。稍相近等者。相似名近。大小俱說心為",
    "T43n1833_002:0834a28": "能取心即是識　有云。體即識故談彼心",
    "T43n1833_002:0834a29": "王。稍相近故說彼心所　詳曰。此未必然。",
    "T43n1833_002:0834b01": "何意心所獨名相近。若似名近何不兼心。",
    "T43n1833_002:0834b02": "近王名近境相更近。何乃先破　或據一",
    "T43n1833_002:0834b03": "邊義必通也。然成繁碎。",
    "T43n1833_002:0834b04": "疏。對有三種者。問對為何義　答謂礙也。",
    "T43n1833_002:0834b05": "礙有二義。一障礙名礙。二拘礙名礙。三有",
    "T43n1833_002:0834b06": "對中障礙有對。障礙名礙。所緣．境界。拘礙",
    "T43n1833_002:0834b07": "名礙。",
    "T43n1833_002:0834b08": "疏。境界有對等者。然境拘礙能照根．識有",
    "T43n1833_002:0834b09": "多差別。故施設論作如是言。有眼於水有",
    "T43n1833_002:0834b10": "礙非陸。如魚等眼。有眼於陸有礙非水。",
    "T43n1833_002:0834b11": "從多分說如人等眼。有眼俱礙。如畢舍遮．",
    "T43n1833_002:0834b12": "室獸摩羅等眼。有俱非礙。謂除前相。有眼",
    "T43n1833_002:0834b13": "於夜有礙非晝。如鵂鶹等眼。有眼於晝有",
    "T43n1833_002:0834b14": "礙非夜。從多分說如人等眼。有眼俱礙。",
    "T43n1833_002:0834b15": "如野干等眼。有俱不礙。謂除前相　釋施",
    "T43n1833_002:0834b16": "設論者六足中一。大迦多衍那造　畢舍遮",
    "T43n1833_002:0834b17": "者唐云食血肉。鬼之異名也　室獸摩羅傍",
    "T43n1833_002:0834b18": "生類也。形如壁蛒。小者二丈。大者百尺　俱",
    "T43n1833_002:0834b19": "不礙者。即諸盲者　問根．識各能緣照自",
    "T43n1833_002:0834b20": "境。何名為礙　答祇為自境拘自根．識。不",
    "T43n1833_002:0834b21": "令於餘境等轉故。或自境等和合轉時。於",
    "T43n1833_002:0834b22": "餘境等而不得起故名為礙。故俱舍論云。",
    "T43n1833_002:0834b23": "云何眼等於自境界所緣轉時說名有對。越",
    "T43n1833_002:0834b24": "彼於餘此不轉故。或復礙者是和合義。謂",
    "T43n1833_002:0834b25": "眼等法於自境界．及自所緣和合轉故　釋",
    "T43n1833_002:0834b26": "曰。雙問雙答境界．所緣二有對也。釋中有",
    "T43n1833_002:0834b27": "二。並以拘礙名為礙也。",
    "T43n1833_002:0834b28": "疏。心心所法至名為所緣者。顯所緣有對。執",
    "T43n1833_002:0834b29": "猶慮託。心．心所法其性羸劣非境不生。猶",
    "T43n1833_002:0834c01": "如羸人非杖不起。故彼境等是心所慮。名",
    "T43n1833_002:0834c02": "為所緣。此據有緣其用方起。非必正起。故",
    "T43n1833_002:0834c03": "過．未心亦名有對。礙緣境用名所緣對。",
    "T43n1833_002:0834c04": "疏。若於彼法等者。顯境界對。於彼色等此",
    "T43n1833_002:0834c05": "眼．耳等。有見．聞等取境功能。說此色等為",
    "T43n1833_002:0834c06": "眼等境。功能所託名為境界。如人於彼有",
    "T43n1833_002:0834c07": "勝功能。便說彼為我之境界。此約有能。非",
    "T43n1833_002:0834c08": "要起用故彼同分仍名有對。礙取境用名",
    "T43n1833_002:0834c09": "境界對　問取．緣何別　答取謂照矚。緣謂",
    "T43n1833_002:0834c10": "緣慮。故二別也。又俱舍論句數聊簡云。若法",
    "T43n1833_002:0834c11": "境界有對亦障礙有對耶。應作四句。謂七心",
    "T43n1833_002:0834c12": "界．法界一分諸相應法是第一句。色等五境",
    "T43n1833_002:0834c13": "是第二句。眼等五根是第三句。法界一分非",
    "T43n1833_002:0834c14": "相應法是第四句。若法境界有對亦所緣有",
    "T43n1833_002:0834c15": "對耶。應順後句答。謂若所緣有對定是境",
    "T43n1833_002:0834c16": "界有對。有雖境界有對而非所緣有對。謂",
    "T43n1833_002:0834c17": "眼等五根。",
    "T43n1833_002:0834c18": "疏。然經部至十處所攝者。亦如大乘十八界",
    "T43n1833_002:0834c19": "種第六．八緣以境對根合法處攝。從所生",
    "T43n1833_002:0834c20": "現十八界收。此亦相似。",
    "T43n1833_002:0834c21": "疏正理論至別有色故者。問有部亦爾。何乃",
    "T43n1833_002:0834c22": "諍耶　答正理難意我麁細實。可細從麁在",
    "T43n1833_002:0834c23": "十處收。汝麁既假。云何實細從假十處非",
    "T43n1833_002:0834c24": "法處耶。經部意云。雖假實殊隨所成麁在",
    "T43n1833_002:0834c25": "於十處非法處攝。故有諍也。",
    "T43n1833_002:0834c26": "疏。薩婆多等麁細俱實者。等說出世．及說假",
    "T43n1833_002:0834c27": "部。說假部計蘊門皆實。說出世言出世並",
    "T43n1833_002:0834c28": "實。故麁細色在蘊。出世悉皆實故。故疏等言",
    "T43n1833_002:0834c29": "等此二宗各小分也。餘部全同　或復全異。",
    "T43n1833_002:0835a01": "故不等之。",
    "T43n1833_002:0835a02": "疏。五根等亦攝在中等者。問此量對誰　答",
    "T43n1833_002:0835a03": "略為三釋　一對有部。五根．境等攝入宗",
    "T43n1833_002:0835a04": "中。故無不定。若對經部有相符失。經部根",
    "T43n1833_002:0835a05": "等皆是假故。雖破能成。為遮不定兼破根",
    "T43n1833_002:0835a06": "等。亦無失矣　二對經部。五根．境等攝入",
    "T43n1833_002:0835a07": "同喻。論意但破能成微故　三雙破二宗。",
    "T43n1833_002:0835a08": "然別作量。若以一量破二宗者進退有過。",
    "T43n1833_002:0835a09": "思可知也。第三義備。前二理通。",
    "T43n1833_002:0835a10": "疏。無為至無不定者。非色喻言攝無為等。無",
    "T43n1833_002:0835a11": "為無礙。不成衣等。故入同中。故彼不得將",
    "T43n1833_002:0835a12": "為不定。",
    "T43n1833_002:0835a13": "疏。此二量破經部者。詳曰。以折宗法而為",
    "T43n1833_002:0835a14": "其因成非實有。通前三量亦應無失。已",
    "T43n1833_002:0835a15": "成宗法得為因故。",
    "T43n1833_002:0835a16": "疏。極微有方分理不應成一者。以一極微",
    "T43n1833_002:0835a17": "對六方面名有方分。既有六方所對不同。",
    "T43n1833_002:0835a18": "能對之微云何體一　應立量云。所執極微。",
    "T43n1833_002:0835a19": "體應不一。可分折故。有方分故。如諸麁",
    "T43n1833_002:0835a20": "色。",
    "T43n1833_002:0835a21": "疏。不然因有隨不成者。若以此文對經部",
    "T43n1833_002:0835a22": "者。無方分因便成隨一。經部不許無方分",
    "T43n1833_002:0835a23": "故。",
    "T43n1833_002:0835a24": "疏。為量同前者。同前承光發影中量。難彼",
    "T43n1833_002:0835a25": "極微令有方分。",
    "T43n1833_002:0835a26": "疏。聚應如極微者。一極微處若有六微。應",
    "T43n1833_002:0835a27": "諸聚色如極微量。展轉相望不過量故。則",
    "T43n1833_002:0835a28": "應聚色亦不可見。",
    "T43n1833_002:0835a29": "疏觸與不觸皆應有分者。若相觸者。相對礙",
    "T43n1833_002:0835b01": "故。理有方分。設不觸著擬宜六方亦須有",
    "T43n1833_002:0835b02": "分。若不爾者何名對色。",
    "T43n1833_002:0835b03": "疏。聚不異無二者。聚不異言牒有宗救。聚色",
    "T43n1833_002:0835b04": "與微而無異故。無二之言天親難彼。聚色",
    "T43n1833_002:0835b05": "應無影．障二也。即極微故。猶如極微。",
    "T43n1833_002:0835b06": "疏。此結非等者。既破極微非實有。已成前",
    "T43n1833_002:0835b07": "量云外有對色定非實有。因乃無過。",
    "T43n1833_002:0835b08": "疏。此非他心等境者。他心智者但緣他心",
    "T43n1833_002:0835b09": "不緣根故。且依凡夫。六識散心之所不得。",
    "T43n1833_002:0835b10": "第六雖緣然非現得。故必除之。理實餘聖",
    "T43n1833_002:0835b11": "非定六識亦不得也。其第七識因中自他皆",
    "T43n1833_002:0835b12": "不緣根。果他不許故亦不簡。",
    "T43n1833_002:0835b13": "論。以能發識比知是有者。汎明比知略有",
    "T43n1833_002:0835b14": "四種　一以因比果。如觀現法有引後",
    "T43n1833_002:0835b15": "用知所引果　二以果比因。即觀現法有",
    "T43n1833_002:0835b16": "酬前義知能引因　三以體比用。觀所成",
    "T43n1833_002:0835b17": "法而知作者．作具差別　四以用比體。觀",
    "T43n1833_002:0835b18": "作者等知所成法。今論所明以果知因。由",
    "T43n1833_002:0835b19": "用比體。",
    "T43n1833_002:0835b20": "論。外有對色理不成等者。論中意明五根但",
    "T43n1833_002:0835b21": "是內識變現。為下自明五塵境故。然有對",
    "T43n1833_002:0835b22": "言．及內識變義該根．境。疏主因敘諸宗五",
    "T43n1833_002:0835b23": "塵。不說此文是明塵也　故總結云心外",
    "T43n1833_002:0835b24": "有對前已遮破。故此諸根但是內識之所變",
    "T43n1833_002:0835b25": "現　若爾何故引觀所緣緣頌義而以為",
    "T43n1833_002:0835b26": "證　答意取識變一邊為證。有義破云。疏",
    "T43n1833_002:0835b27": "說此說所緣之境是識所變非外微成。今不",
    "T43n1833_002:0835b28": "依此。若已顯境是內識變。何故次下復云",
    "T43n1833_002:0835b29": "眼等外所緣緣理非有耶。明知此文但顯五",
    "T43n1833_002:0835c01": "根是識所變　詳曰。談何容易而見彈斥。疏",
    "T43n1833_002:0835c02": "何有云此說所緣豈不自加。又疏前科分",
    "T43n1833_002:0835c03": "明自指根．境等別。明疏不謬。當審尋之。",
    "T43n1833_002:0835c04": "疏。有以過去五識相分為五塵者。是過去世",
    "T43n1833_002:0835c05": "五識所變相分熏成後生現行今為識境。故",
    "T43n1833_002:0835c06": "觀所緣論云。或前識相為後識緣。引本識中",
    "T43n1833_002:0835c07": "生似自果功能令起。不違理故。",
    "T43n1833_002:0835c08": "疏。不見香味通假者。雖無明文。以理言之",
    "T43n1833_002:0835c09": "亦得有假。如和合香可許是假。故瑜伽論",
    "T43n1833_002:0835c10": "五十四云。空行風中無俱生香。唯假合者。既",
    "T43n1833_002:0835c11": "云假合。明知是假味中必有和合之味類",
    "T43n1833_002:0835c12": "香通假。",
    "T43n1833_002:0835c13": "疏。謂曾現見色等者。釋論解云。曾見色者。",
    "T43n1833_002:0835c14": "謂能持過去識受用義以顯界性。現見色",
    "T43n1833_002:0835c15": "者。謂能持現在識受用義以顯界性　釋",
    "T43n1833_002:0835c16": "曰。受者取也。即釋前現見。義者是境。即明",
    "T43n1833_002:0835c17": "前色由能持識根方取境。故舉所持以明",
    "T43n1833_002:0835c18": "界也。此但明界。界謂能持。不言眼義。或持",
    "T43n1833_002:0835c19": "識者顯其界義。受用義者明其眼義。",
    "T43n1833_002:0835c20": "疏。及此種子者。釋論云。謂眼種子或唯積聚。",
    "T43n1833_002:0835c21": "為引當來眼故。或已成就。為生現在眼根",
    "T43n1833_002:0835c22": "　釋曰。由此種子能生二世現行眼根。眼根",
    "T43n1833_002:0835c23": "因故亦名眼界。故彼論云。故此二種名眼",
    "T43n1833_002:0835c24": "界者。眼生因故。二世眼種名為二種。因義",
    "T43n1833_002:0835c25": "名界。總以持．因二義名界。然瑜伽論五十",
    "T43n1833_002:0835c26": "六中六義名界。恐繁不具。餘根准此。",
    "T43n1833_002:0835c27": "疏。由本熏時等者。根實唯種。由熏種時心",
    "T43n1833_002:0835c28": "變似色。對法據此熏時似色名為現色。餘",
    "T43n1833_002:0835c29": "根亦然。",
    "T43n1833_002:0836a01": "疏。對所生之果識等者。能生果法名為功",
    "T43n1833_002:0836a02": "能。現行色根能生識果。據此假說現行色",
    "T43n1833_002:0836a03": "根名為功能。功能即是種子異名。",
    "T43n1833_002:0836a04": "疏。功能生識等者。大小皆許根名功能。所",
    "T43n1833_002:0836a05": "以論云發眼等識名眼等根。舉功能顯。",
    "T43n1833_002:0836a06": "由體有諍故論不出之根體也　詳曰。或",
    "T43n1833_002:0836a07": "唯現家會所緣論名功能意。彼言功能據",
    "T43n1833_002:0836a08": "極成說。雖實現色是眼等根。由不極成故",
    "T43n1833_002:0836a09": "彼不說。",
    "T43n1833_002:0836a10": "疏。下破所緣緣至第三結正義者。詳曰。撿下",
    "T43n1833_002:0836a11": "文中歸正義處。乃是總破有對色中大文",
    "T43n1833_002:0836a12": "第三。除此更無歸正義處。破有部後雖",
    "T43n1833_002:0836a13": "復結云許有極微尚致此失。然無歸於正",
    "T43n1833_002:0836a14": "義之處。以理應云後總結也。即是復云許",
    "T43n1833_002:0836a15": "有極微文等是也　或可。文言況無識外",
    "T43n1833_002:0836a16": "真實極微。即正義。",
    "T43n1833_002:0836a17": "疏。外人執他身心至故今非之者。有義此亦",
    "T43n1833_002:0836a18": "不然。論文但破有對實色不破心故。又理",
    "T43n1833_002:0836a19": "非有。指前破文。前但破色不破心故。但言",
    "T43n1833_002:0836a20": "義便故總敘宗。非文意者即無有失　詳",
    "T43n1833_002:0836a21": "曰。雖復本意破外有對。論今以彼所緣緣",
    "T43n1833_002:0836a22": "破。所緣緣寬。有對義局。以寬成狹破他心",
    "T43n1833_002:0836a23": "等非自親緣斯有何失。若不許者即此論",
    "T43n1833_002:0836a24": "標所緣緣言。攝義不盡復不定失。他許他",
    "T43n1833_002:0836a25": "心雖是所緣非自識變。是自外故。故知論",
    "T43n1833_002:0836a26": "意總包一切所緣緣也。不得說言非文意",
    "T43n1833_002:0836a27": "也　又疏意云。他心．心等非自親緣緣。非",
    "T43n1833_002:0836a28": "所緣。不斥心義。云何難云論但破色不",
    "T43n1833_002:0836a29": "破心耶。難失疏旨。得論玄妙疏誠可觀。",
    "T43n1833_002:0836b01": "疏。諸預流等者。一剎那頃受等心所還能自",
    "T43n1833_002:0836b02": "緣　問何獨初果　答一切皆得。凡夫不明。",
    "T43n1833_002:0836b03": "所以不說。預流初聖故舉例餘。",
    "T43n1833_002:0836b04": "疏。此即總牒共許所緣緣義者。有義斥云。若",
    "T43n1833_002:0836b05": "牒共許何名汝執。又自宗義次前已說。何",
    "T43n1833_002:0836b06": "須重說。今辨親緣。豈大乘中能引自識。是",
    "T43n1833_002:0836b07": "此所引親所所緣　詳曰。所緣緣者為境生",
    "T43n1833_002:0836b08": "識。此之名義大小通許。名之為共。非言此",
    "T43n1833_002:0836b09": "緣體性差別一切率同名為共也。亦如因明",
    "T43n1833_002:0836b10": "共比量義而所諍宗實不同故。前標所緣",
    "T43n1833_002:0836b11": "辨自識變。未明何義名所緣緣。今牒共許",
    "T43n1833_002:0836b12": "所緣緣中他所許義言執何違。何有重失。",
    "T43n1833_002:0836b13": "難引自識例此知非。",
    "T43n1833_002:0836b14": "疏。法必有體至是所緣者。有義彼似境相非",
    "T43n1833_002:0836b15": "是所緣。屬能緣攝故說似境名所緣者必",
    "T43n1833_002:0836b16": "不應理　詳曰。此蓋似破。於無過中妄生",
    "T43n1833_002:0836b17": "過故。疏談彼意識上必有似境之相。其色",
    "T43n1833_002:0836b18": "等境方名所緣不爾便非。何以故。能緣無",
    "T43n1833_002:0836b19": "彼取境用故。又如眼識緣色之時。識上若",
    "T43n1833_002:0836b20": "無似境之相。色境名為眼所緣者。色必應",
    "T43n1833_002:0836b21": "為耳識所緣。耳識亦無似色相故。若不爾",
    "T43n1833_002:0836b22": "者比量相違。若許爾者有雜亂失。由此要",
    "T43n1833_002:0836b23": "須有似境相。然疏文約而義繁也。長披審思",
    "T43n1833_002:0836b24": "幽旨方悟。疏中不斷似境之相屬所緣也",
    "T43n1833_002:0836b25": "　又疏次云。其似境相即是行相大小乘別。",
    "T43n1833_002:0836b26": "解四分處必自明也。",
    "T43n1833_002:0836b27": "疏。今以為喻意取小分者。但取非緣一分為",
    "T43n1833_002:0836b28": "喻。名為小分。",
    "T43n1833_002:0836b29": "疏。以五識是有法所收等者。無過所以如燈",
    "T43n1833_002:0836c01": "具辨　問本成和合非五識緣。今意在法",
    "T43n1833_002:0836c02": "五在有法。乃成和合非是意緣。何關五識。",
    "T43n1833_002:0836c03": "若爾頌中何言五識　答五雖有法亦名",
    "T43n1833_002:0836c04": "所立。故如瑜伽云何所立有二謂自性．差別",
    "T43n1833_002:0836c05": "理門亦云但由法故成於法。如是成立於",
    "T43n1833_002:0836c06": "有法　問法中言設。明非實許。第二月上",
    "T43n1833_002:0836c07": "設五所緣。理竟何失。而於法中要除五耶",
    "T43n1833_002:0836c08": "　答他許自違縱他名設。他元不許云何",
    "T43n1833_002:0836c09": "稱設　詳曰。歷觀群典設有二途。一者他",
    "T43n1833_002:0836c10": "許自宗不許而有設言。二者自他雖總不",
    "T43n1833_002:0836c11": "許。為有所奪假縱於彼亦復言設。即攝",
    "T43n1833_002:0836c12": "大乘設許經部色．心互為無間緣義。如下",
    "T43n1833_002:0836c13": "當悉。第二月喻他雖不許為五所緣。為奪",
    "T43n1833_002:0836c14": "於緣縱許所緣。理亦何失。同攝論故。若准",
    "T43n1833_002:0836c15": "此理。彼頌五識在於法中亦應無爽。當更",
    "T43n1833_002:0836c16": "審思。",
    "T43n1833_002:0836c17": "疏。亦非法性等者。性者體也。無實體故名",
    "T43n1833_002:0836c18": "非法性。",
    "T43n1833_002:0836c19": "疏。義須加減者。或有疏云。不須加減。略為",
    "T43n1833_002:0836c20": "二釋。一云義是。不字非也。然有無境雖皆所",
    "T43n1833_002:0836c21": "緣。但意所緣非五識境。據義而言當須加",
    "T43n1833_002:0836c22": "減。非文不正須加減之　二不字正。義言",
    "T43n1833_002:0836c23": "謬也。彼文既正。第一解中不須減出五識",
    "T43n1833_002:0836c24": "設所緣等五字。但如初作五在有法。即無",
    "T43n1833_002:0836c25": "過故。二釋俱通。後解稍順。",
    "T43n1833_002:0836c26": "疏。然觸至不同長等者。但地等增名澁．滑",
    "T43n1833_002:0836c27": "等。不同長等相形待立　問長．短何故聚．",
    "T43n1833_002:0836c28": "集攝耶　答若約相形即相待假。據多法",
    "T43n1833_002:0836c29": "成名聚集假。亦不相違。",
    "T43n1833_002:0837a01": "疏。如命等者。大宗命根體是假法。意所緣緣。",
    "T43n1833_002:0837a02": "證自五識緣識內假。",
    "T43n1833_002:0837a03": "疏。五識上無彼極微相如眼根者。問因言五",
    "T43n1833_002:0837a04": "識無極微相。喻上眼識無彼根相。根與極",
    "T43n1833_002:0837a05": "微二既不同。云何能立於喻得轉　答准",
    "T43n1833_002:0837a06": "所緣論。因中但云於眼識上無彼相故省",
    "T43n1833_002:0837a07": "極微言。即無過矣。以根等喻五識亦無彼",
    "T43n1833_002:0837a08": "之相故。",
    "T43n1833_002:0837a09": "疏。若彼救言至准量亦爾者。詳曰。亦可",
    "T43n1833_002:0837a10": "以量難微隱相　量云。未和合時。和合之",
    "T43n1833_002:0837a11": "相亦應顯現。體即和合之極微故。如已合",
    "T43n1833_002:0837a12": "時。",
    "T43n1833_002:0837a13": "疏。雖有多相等者。如一色上有苦．無常及",
    "T43n1833_002:0837a14": "愛．非愛乃至微圓一切等相故名為多。五識",
    "T43n1833_002:0837a15": "唯緣色等自相言一分也。",
    "T43n1833_002:0837a16": "論。有執色等為此所緣等者。眾賢師義具如",
    "T43n1833_002:0837a17": "疏明。又正理論云。色等極微散未合時。同",
    "T43n1833_002:0837a18": "毘婆沙及經部師非五識境。以識上無極",
    "T43n1833_002:0837a19": "微相故。多微聚集展轉相望。一一極微有麁",
    "T43n1833_002:0837a20": "相生。方眼等識所緣之境。且如七微共聚相",
    "T43n1833_002:0837a21": "資。各各有一麁相而生量等七微。然此麁",
    "T43n1833_002:0837a22": "相唯現在有。雖是質礙互相涉入。如經部",
    "T43n1833_002:0837a23": "者所造之色。又與能生因細極微必得同",
    "T43n1833_002:0837a24": "處。如經部者能造所造互相涉入。故緣麁",
    "T43n1833_002:0837a25": "相必緣極微。以同處故。然和合相雖說生",
    "T43n1833_002:0837a26": "言。非異能生別有體性。但本極微無有麁",
    "T43n1833_002:0837a27": "相。今和集已。體雖不改相轉成麁。故說生",
    "T43n1833_002:0837a28": "言。非如本計多微共聚共成一相。",
    "T43n1833_002:0837a29": "疏。問眼緣心土至何理不齊者。此難意",
    "T43n1833_002:0837b01": "云。如緣自相。為更變相方乃緣之。為更",
    "T43n1833_002:0837b02": "不變即能緣也。若不變者便同正量。正量",
    "T43n1833_002:0837b03": "緣境不變相故。有部緣微亦無相故。餘准",
    "T43n1833_002:0837b04": "可知。",
    "T43n1833_002:0837b05": "論。然識變時頓現一相等者。問何故大色不",
    "T43n1833_002:0837b06": "合微成而頓變耶　答無實極微能生麁",
    "T43n1833_002:0837b07": "色。所以頓變。不以微成。故瑜伽論第三云。",
    "T43n1833_002:0837b08": "於色聚中曾無極微。若從自種生時唯聚",
    "T43n1833_002:0837b09": "集生。或細．或中．或大。又非極微集成色聚。",
    "T43n1833_002:0837b10": "故知麁色而但頓變。",
    "T43n1833_002:0837b11": "疏。形量大者體是實有者。問瓶等頓變亦非",
    "T43n1833_002:0837b12": "微成。何故名假　答傳有兩釋　一云瓶．",
    "T43n1833_002:0837b13": "盆等相雖識頓變。然唯是形。故說名假。今",
    "T43n1833_002:0837b14": "說所緣識頓變者。意顯色故。故實非假。言",
    "T43n1833_002:0837b15": "一相者理實是形。今以形色標於色相。必",
    "T43n1833_002:0837b16": "無有違　二云瓶等頓變但四境相。故四境",
    "T43n1833_002:0837b17": "實說為瓶等故名為假。後說為勝。",
    "T43n1833_002:0837b18": "疏。後如悔等者。悔體雖有癡增名悔。待於",
    "T43n1833_002:0837b19": "無癡說癡為悔。",
    "T43n1833_002:0837b20": "疏。非如青等相待仍實者。青對黃等而得",
    "T43n1833_002:0837b21": "青名。然不得說青名為黃。如短待長。非",
    "T43n1833_002:0837b22": "但不得名之為長。必復不得定名為短。",
    "T43n1833_002:0837b23": "所以不同青等顯色。",
    "T43n1833_002:0837b24": "疏。無別緣假者。要兼實緣。無能離實而別",
    "T43n1833_002:0837b25": "緣假。",
    "T43n1833_002:0837b26": "疏。唯意得之者。意識能得彼別假也。",
    "T43n1833_002:0837b27": "疏。名緣假者。但言緣假。五識必能緣彼依",
    "T43n1833_002:0837b28": "青分位假故。",
    "T43n1833_002:0837b29": "疏。然依他至所折色說者。而言此微為依",
    "T43n1833_002:0837c01": "他者。但依所折色體說也。微體實無非依",
    "T43n1833_002:0837c02": "他也。",
    "T43n1833_002:0837c03": "疏。由五緣故佛說極微者。按彼論云。建立",
    "T43n1833_002:0837c04": "極微有五勝利。謂由分折一合聚色安立",
    "T43n1833_002:0837c05": "方便。於所緣境便能清淨廣大修習。是初勝",
    "T43n1833_002:0837c06": "利。又能漸斷薩迦耶見。是第二利。如能漸",
    "T43n1833_002:0837c07": "斷薩迦耶見。如是必能漸斷憍慢。是第三",
    "T43n1833_002:0837c08": "利。又能漸伏諸煩惱纏。是第四利。又能速疾",
    "T43n1833_002:0837c09": "除遣諸相。是第五利　釋。第一破常而證",
    "T43n1833_002:0837c10": "無常。二知無常不計我等。三既無我。我俱",
    "T43n1833_002:0837c11": "憍慢必能斷滅。四斷見慢已於彼境界伏",
    "T43n1833_002:0837c12": "惑不起。五由伏惑故不取相能除法執",
    "T43n1833_002:0837c13": "　或五勝利即三解脫。初之二種空解脫門。",
    "T43n1833_002:0837c14": "第三．第四無願解脫。第五一種即無相門。行",
    "T43n1833_002:0837c15": "相易准。",
    "T43n1833_002:0837c16": "疏。更無細分者。按彼論第三云。然色聚有",
    "T43n1833_002:0837c17": "分非極微。何以故。由極微即是分。此是聚",
    "T43n1833_002:0837c18": "色所有。非極微復有餘極微。是故極微非",
    "T43n1833_002:0837c19": "有分也。",
    "T43n1833_002:0837c20": "疏。非肉天眼境等者。問何所以者。答按彼",
    "T43n1833_002:0837c21": "論云。以彼天眼唯取聚色中表上下前後",
    "T43n1833_002:0837c22": "兩邊若明若闇。必不能取極微處所。由極",
    "T43n1833_002:0837c23": "微體以惠分析而建立故。論標天眼肉眼",
    "T43n1833_002:0837c24": "類知。故不別釋。即餘三眼皆緣極微　問",
    "T43n1833_002:0837c25": "惠．法二眼以何為體能觀極微　答以慧",
    "T43n1833_002:0837c26": "為體。然本．後智分為兩釋。一云二眼皆後",
    "T43n1833_002:0837c27": "得智。惠眼觀空。法眼觀有。或二種眼通觀",
    "T43n1833_002:0837c28": "空．有。若爾空者云何緣微。答緣極微空空",
    "T43n1833_002:0837c29": "智得緣　二云惠眼觀如即根本智。法眼觀",
    "T43n1833_002:0838a01": "空即後得智。若爾惠眼云何緣微。答緣極",
    "T43n1833_002:0838a02": "微如名緣極微　詳曰。今依後解。有所",
    "T43n1833_002:0838a03": "憑故。對法論云。真如唯是聖惠眼境。故知",
    "T43n1833_002:0838a04": "惠眼而緣真如　問佛眼體何　答有二義。",
    "T43n1833_002:0838a05": "一云因別法．惠。果總佛眼。故智度論云。猶",
    "T43n1833_002:0838a06": "如四河而至大池總名為海。二云無分別",
    "T43n1833_002:0838a07": "惠以為其體。與惠．法眼體有別故。或以大",
    "T43n1833_002:0838a08": "悲名為佛眼　詳曰。前解為本。智度論文",
    "T43n1833_002:0838a09": "自明解故。後釋大悲義亦局故　問按智度",
    "T43n1833_002:0838a10": "論四眼至佛總名佛眼。云何極微非肉天",
    "T43n1833_002:0838a11": "境　答為二釋。一云雖至佛位亦能緣微。",
    "T43n1833_002:0838a12": "因位不爾。不同惠．法因果皆能以微為境。",
    "T43n1833_002:0838a13": "二云而言佛眼能緣者。但取一分慧為性",
    "T43n1833_002:0838a14": "者。肉．天至佛雖名佛眼。以體非惠故",
    "T43n1833_002:0838a15": "不緣微。後釋為勝　問大乘極微豈無本",
    "T43n1833_002:0838a16": "質　答聖教既云以假想惠分折建立。何",
    "T43n1833_002:0838a17": "有本質　有義極微有二。一者本性。二影像",
    "T43n1833_002:0838a18": "相。言本性者佛．大菩薩以神通力折彼大",
    "T43n1833_002:0838a19": "地而為極微故名本性。問瑜伽等論但說",
    "T43n1833_002:0838a20": "惠折以為極微。此即影像。何有本質。答對",
    "T43n1833_002:0838a21": "敵申宗略故不說。稍同外故。故順正理三",
    "T43n1833_002:0838a22": "十二云。極微有二。一實。二假。實謂極成色",
    "T43n1833_002:0838a23": "等自相。於和集位現量所得。假由分折比",
    "T43n1833_002:0838a24": "量所知。恐濫有宗故但說假。理實大乘亦",
    "T43n1833_002:0838a25": "有二也。而言聚色無極微者。亦准此知。豈",
    "T43n1833_002:0838a26": "於自宗無細礙色。又大乘中非由散微集",
    "T43n1833_002:0838a27": "成聚色。說聚色無。折聚成微義不違也。又",
    "T43n1833_002:0838a28": "菩薩等作水等觀。變於本質根．塵等類。皆",
    "T43n1833_002:0838a29": "為水．火．金．銀．蘇等　何獨微觀不能變彼",
    "T43n1833_002:0838b01": "本質成微。若許成微云何不許有微本",
    "T43n1833_002:0838b02": "質。問既有本質云何名假。答且本質微第",
    "T43n1833_002:0838b03": "八所變。非識外故不同餘宗。故說名假。然",
    "T43n1833_002:0838b04": "有質礙故說為實。本質極微異熟相故不",
    "T43n1833_002:0838b05": "熏成種。其影像微非如本質有質礙用故",
    "T43n1833_002:0838b06": "說為假。作所緣緣生眼識故說為實有。影",
    "T43n1833_002:0838b07": "像相微熏成種子。不爾後識無影像故。問",
    "T43n1833_002:0838b08": "於色等處何處所收。答質．影二微唯法處",
    "T43n1833_002:0838b09": "收。唯意境故。又與影像同一種故。質十處",
    "T43n1833_002:0838b10": "收。影必應爾　詳曰。仰觀所斷理則富矣",
    "T43n1833_002:0838b11": "教尠證焉。今據大宗粗申皂白。本性微略",
    "T43n1833_002:0838b12": "有五失　一義無憑失。大法王御宇迷者",
    "T43n1833_002:0838b13": "目決於金言。上士韜光惑者斷疑於玉牒。",
    "T43n1833_002:0838b14": "玉牒攸載可頂載奉持。出自人情固躊躇",
    "T43n1833_002:0838b15": "叵據。今所立義聖教逈無。欲令學者何憑",
    "T43n1833_002:0838b16": "信入　二違聖教失。按瑜伽五十四云。問",
    "T43n1833_002:0838b17": "何故極微無生無滅。答由諸聚色最初生時",
    "T43n1833_002:0838b18": "全分而生。最後滅時不至極微位中間盡",
    "T43n1833_002:0838b19": "滅。猶如水滴。復由五相應知名不如理",
    "T43n1833_002:0838b20": "思議極微。謂於色聚中有極微自性而住。",
    "T43n1833_002:0838b21": "或有生滅。或謂極微與極微或合或散。或",
    "T43n1833_002:0838b22": "謂眾色極微積集。或謂極微能生別異眾多",
    "T43n1833_002:0838b23": "聚色。又顯揚十八云。謂諸極微但假想立。自",
    "T43n1833_002:0838b24": "體實無。若言有微。豈不違上諸聖教耶。若",
    "T43n1833_002:0838b25": "言前教據無散微成聚色等名無極微。",
    "T43n1833_002:0838b26": "不障折麁所成微者。此非善救。折麁之",
    "T43n1833_002:0838b27": "微即最後滅。何非有滅。此所折微後合成",
    "T43n1833_002:0838b28": "麁。何不名生。豈所折微永不合耶。又聚色",
    "T43n1833_002:0838b29": "中即有二分。大聖所折極微自性又所折微。",
    "T43n1833_002:0838c01": "更互相望亦有合散。色聚亦有微量積集。亦",
    "T43n1833_002:0838c02": "得名為別生眾聚。何意瑜伽總判名為無",
    "T43n1833_002:0838c03": "生．無滅不如理思。又所折者體既不無。諸",
    "T43n1833_002:0838c04": "論云何判無實體但假想立。若言諸論對",
    "T43n1833_002:0838c05": "敵申宗恐濫外義略不說者。亦非成救",
    "T43n1833_002:0838c06": "自許實微元總不說何名申宗。既許假實",
    "T43n1833_002:0838c07": "兩種極微。何獨說假即申宗矣。又微自許恐",
    "T43n1833_002:0838c08": "濫不說。三科他有必應懼濫大乘不說。若",
    "T43n1833_002:0838c09": "云三科同故故說。亦為不可。若據名同。極",
    "T43n1833_002:0838c10": "微亦爾。若約體說。小大三科體性假實種種",
    "T43n1833_002:0838c11": "亦異。云何名同。又本質微第八所變。非識",
    "T43n1833_002:0838c12": "外故。故名假者。即根．塵等第八親緣並名",
    "T43n1833_002:0838c13": "假。眼等五識親所緣者類亦應然。非識外",
    "T43n1833_002:0838c14": "故。此等不然彼云何爾。故知本無故教不",
    "T43n1833_002:0838c15": "說　問豈佛．菩薩不能折麁為極微耶。答",
    "T43n1833_002:0838c16": "亦不能折至於極微。故瑜伽云。不至極微",
    "T43n1833_002:0838c17": "中間盡滅猶如水滴　釋乃至神通分散聚",
    "T43n1833_002:0838c18": "色而滅其麁。猶麁不至極微之位。中間滅",
    "T43n1833_002:0838c19": "盡猶如水滴。從大至小亦不得至極微位",
    "T43n1833_002:0838c20": "也。所以爾者。以聚色中無極微性故。若",
    "T43n1833_002:0838c21": "佛．菩薩折麁成微教亦應說。教既不說無",
    "T43n1833_002:0838c22": "乃意乎　三縱有不熏失。設佛．菩薩折麁成",
    "T43n1833_002:0838c23": "微。此微菩薩六識緣不。若不緣者既自第",
    "T43n1833_002:0838c24": "六觀心所折。何得不緣。自在位識諸根互",
    "T43n1833_002:0838c25": "用。所折之微既許實色。如何不緣。若言緣",
    "T43n1833_002:0838c26": "者何不熏種。未果滿故。故不應言本質",
    "T43n1833_002:0838c27": "極微異熟相故不熏成種。若言異熟不熏",
    "T43n1833_002:0838c28": "成種。不障餘六熏成種者。何乃不言。若",
    "T43n1833_002:0838c29": "言易知故不說者。異熟不熏誰之不悟。何",
    "T43n1833_002:0839a01": "即說之　四無因種同失。若質．影微皆熏",
    "T43n1833_002:0839a02": "成種。容可影．質二微種同。自斷影熏而質",
    "T43n1833_002:0839a03": "不熏。因何而得二微同種。若言質微雖無",
    "T43n1833_002:0839a04": "新熏。而有本有與影同種者。理亦不可。因",
    "T43n1833_002:0839a05": "佛．菩薩折而方立云何本有。故不可言本．",
    "T43n1833_002:0839a06": "影同種　五假實種同失。設質．影微共同一",
    "T43n1833_002:0839a07": "種。影假質實。實假不同。如何種共。若許爾",
    "T43n1833_002:0839a08": "者。心．色等異應皆同種。許即違教。不許違",
    "T43n1833_002:0839a09": "理。由斯五失立本．質微甚難依也。若影",
    "T43n1833_002:0839a10": "像微許熏種者過亦多種。廣如燈辨。",
    "T43n1833_002:0839a11": "疏。此義雖通等者。依止名身通諸根矣。而",
    "T43n1833_002:0839a12": "身根勝得總身名。餘立別稱。",
    "T43n1833_002:0839a13": "疏。前已破表至今更破無表者。前破對色。表",
    "T43n1833_002:0839a14": "亦在中而已破訖。今為外人於總色中別",
    "T43n1833_002:0839a15": "執表實。故更破之。破表令無名破無表。",
    "T43n1833_002:0839a16": "不是破彼無表之色名破無表。",
    "T43n1833_002:0839a17": "論。若言是形等者。彼以總身一分形色。而能",
    "T43n1833_002:0839a18": "表示自發業心。故說形色名為身表。身所",
    "T43n1833_002:0839a19": "造業名為自業。故成業論云。此中有說。且",
    "T43n1833_002:0839a20": "身表業形色為性。誰之形色。謂身形色。若身",
    "T43n1833_002:0839a21": "形色。何故前言身所造業故名身業。謂總名",
    "T43n1833_002:0839a22": "身一分攝故名身形色。依身大種而發生",
    "T43n1833_002:0839a23": "故名身所造。以總身言於別亦轉。此能表",
    "T43n1833_002:0839a24": "示自發業心令他知故。為顯此義故說頌",
    "T43n1833_002:0839a25": "言。由外發身．語。表內心所思。譬彼潛淵",
    "T43n1833_002:0839a26": "魚。鼓波而自表。形色者何。謂長等性。何者",
    "T43n1833_002:0839a27": "長等。謂於彼生長等名想。此色處攝。",
    "T43n1833_002:0839a28": "論。若言是動等者。動謂行動。行動即是色處",
    "T43n1833_002:0839a29": "所攝。故成業論云。有說身表行動為性。何",
    "T43n1833_002:0839b01": "名行動。謂轉至餘方。此攝在何處。謂色處",
    "T43n1833_002:0839b02": "攝。何緣知此轉至餘方。謂差別相不可知",
    "T43n1833_002:0839b03": "故　釋曰。既差別相而故知有動至餘方",
    "T43n1833_002:0839b04": "也。俱舍亦云。動名身表。以身動時由業動",
    "T43n1833_002:0839b05": "故。",
    "T43n1833_002:0839b06": "疏雖彼自宗至無不定過者。詳曰。或可因中",
    "T43n1833_002:0839b07": "以言簡之。應云除色．心等是有為故。或",
    "T43n1833_002:0839b08": "色．心等攝入宗中。皆無不定。雖本破動。為",
    "T43n1833_002:0839b09": "遮不定兼破色．心令剎那滅。違他順己",
    "T43n1833_002:0839b10": "亦無過矣。",
    "T43n1833_002:0839b11": "疏。謂滅應更生至無不定者。詳曰。住不更",
    "T43n1833_002:0839b12": "生。待因之因於住得轉。何理不得成不",
    "T43n1833_002:0839b13": "定耶。若住非滅非不定者。夫不定者唯對",
    "T43n1833_002:0839b14": "宗法。滅既有法。住雖非滅何廢不定。由斯",
    "T43n1833_002:0839b15": "住相攝入宗中。或因中簡即無過矣。",
    "T43n1833_002:0839b16": "論。非顯非形等者。按成業論云。日出論者",
    "T43n1833_002:0839b17": "作如是言。諸行實無至餘方義。有為法性",
    "T43n1833_002:0839b18": "念念滅故。然別有法心差別為因依手足",
    "T43n1833_002:0839b19": "等起。此法能作手足物異方生因。是名行",
    "T43n1833_002:0839b20": "動。亦名身表。謂色處攝。雖亦名動。然念念",
    "T43n1833_002:0839b21": "滅不至餘方。與前計別。",
    "T43n1833_002:0839b22": "疏。五天有五論師者。按西域傳。東天馬鳴。",
    "T43n1833_002:0839b23": "南天提婆。西天室利羅多。北天鳩摩羅多。中",
    "T43n1833_002:0839b24": "天龍樹。具如彼辨。",
    "T43n1833_002:0839b25": "疏。豈以顯等為表知者。見佛相好色身生",
    "T43n1833_002:0839b26": "敬。此所見色但名顯色。無表示故。觸等准",
    "T43n1833_002:0839b27": "知。",
    "T43n1833_002:0839b28": "疏。或復語等者。問前解何別　答前釋但言",
    "T43n1833_002:0839b29": "語能表了。而不分別。後解分別。由其語聲",
    "T43n1833_002:0839c01": "有假名等而有表也。",
    "T43n1833_002:0839c02": "疏。識變簡經部等者。問身．語二表經部．有宗",
    "T43n1833_002:0839c03": "俱非識變。何故身表而言識變即簡有宗。",
    "T43n1833_002:0839c04": "語表識變即簡經部　答經部執有動為",
    "T43n1833_002:0839c05": "身表。真．似相對似簡真動。有宗不然。故識",
    "T43n1833_002:0839c06": "變簡。有宗麁實故聲是實。所以似簡。經部不",
    "T43n1833_002:0839c07": "然。但識變簡。各據一義亦不相違。",
    "T43n1833_002:0839c08": "疏。謂身勇身精進者。勇謂策勵。精進謂勤。",
    "T43n1833_002:0839c09": "由二在內不示他故名為無表。",
    "T43n1833_002:0839c10": "疏。心勇等者。此心勇等者心所所攝。今明於",
    "T43n1833_002:0839c11": "色故不取也。文同表矣。",
    "T43n1833_002:0839c12": "論。然依思願等者。有義定道亦依誓願所起",
    "T43n1833_002:0839c13": "思立。謂將起彼定道惑時願云。我當許時",
    "T43n1833_002:0839c14": "入定。由此便能引起勝思遮於惡色假名",
    "T43n1833_002:0839c15": "無表。又約自性言但依思。若通眷屬。即",
    "T43n1833_002:0839c16": "依俱行心．心所立。義亦無違。能遮惡惑",
    "T43n1833_002:0839c17": "通相應故。如二定體眷屬而言。依二十二",
    "T43n1833_002:0839c18": "心等種立。若自性者但依能厭惠種上立。",
    "T43n1833_002:0839c19": "今此必爾。聖說依思業自性故　詳曰。入",
    "T43n1833_002:0839c20": "定起願。但為出定時分限也。不緣於惑",
    "T43n1833_002:0839c21": "而方發願。與別解脫願有別也。不可為",
    "T43n1833_002:0839c22": "例。又彼眷屬通依餘立。有理無教。理亦難",
    "T43n1833_002:0839c23": "據。何所以者。若以二定依多種立例惑",
    "T43n1833_002:0839c24": "同者。別解脫惑理亦應爾。思種同時有多",
    "T43n1833_002:0839c25": "種故。又應表惑亦依現思相應法立。若",
    "T43n1833_002:0839c26": "言此等無遮惡能故不依立。定道相應何",
    "T43n1833_002:0839c27": "得即有。若言非勝復非業性而不立者。定",
    "T43n1833_002:0839c28": "道應爾。若表惑及別解脫亦依俱時種及",
    "T43n1833_002:0839c29": "相應。理即有也。而教未見。",
    "T43n1833_002:0840a01": "論。善惡思種增長位立者。此散無表何要依",
    "T43n1833_002:0840a02": "種　若不依種。受惑已後散亂等心。應",
    "T43n1833_002:0840a03": "不名為具律儀等。為遮此過故依種立。",
    "T43n1833_002:0840a04": "故成業論云。若三種業但思為體。於散亂",
    "T43n1833_002:0840a05": "心．及無心位爾時無思。如何得有名具律",
    "T43n1833_002:0840a06": "儀．不律儀者。由思差別所熏成種不損壞",
    "T43n1833_002:0840a07": "故。名具律儀．不律儀者。故無有過。",
    "T43n1833_002:0840a08": "疏。殊勝思者。簡下中思不發無表者。按成",
    "T43n1833_002:0840a09": "業論云。思差別者簡取勝思能發律儀．不",
    "T43n1833_002:0840a10": "律儀表。由此思故熏成二種殊勝種子。依",
    "T43n1833_002:0840a11": "二種子未損壞位。假立善．惡律儀無表。",
    "T43n1833_002:0840a12": "疏。猶現無依諸福業事者。無依之義略有",
    "T43n1833_002:0840a13": "兩釋　一云依謂所施財物等類。此財物等",
    "T43n1833_002:0840a14": "是業所託名之為依。今者雖無所依諸物",
    "T43n1833_002:0840a15": "不起身業。但聞諸善而起深心隨喜恭敬。",
    "T43n1833_002:0840a16": "而於身中福亦續起。此所起福名無依福",
    "T43n1833_002:0840a17": "　二云非唯起心亦身恭敬所增之福。但",
    "T43n1833_002:0840a18": "無施物總名無依。",
    "T43n1833_002:0840a19": "疏。施主遠處等者。此有依福。即所施物名之",
    "T43n1833_002:0840a20": "為依。故俱舍論第十三云。如契經云。善男",
    "T43n1833_002:0840a21": "子等成熟有依七福業事。若行．若住．若寐．",
    "T43n1833_002:0840a22": "若覺恒時相續福業漸增　釋七福事者。一",
    "T43n1833_002:0840a23": "施羈旅客。二施路行人。三施病人。四施侍",
    "T43n1833_002:0840a24": "病人。五施園林。六施常食。七隨時施。如",
    "T43n1833_002:0840a25": "是七種有所依事故名有依。善故名福。作",
    "T43n1833_002:0840a26": "故名業。思託名事。",
    "T43n1833_002:0840a27": "疏。若新熏種等者。難陀師義。唯是新熏。而",
    "T43n1833_002:0840a28": "於彼宗分為二釋。一云。種子念念體增。即",
    "T43n1833_002:0840a29": "如疏辨　若爾後時既無現熏種云何增",
    "T43n1833_002:0840b01": "　答由發惑思能熏力勝合所熏種後後體",
    "T43n1833_002:0840b02": "增。如水．土等有勝功能令麥等種生芽莖",
    "T43n1833_002:0840b03": "等種種多果。惑等種體既復倍增。有依．無",
    "T43n1833_002:0840b04": "依福業事等亦體增也　二云增者但種子",
    "T43n1833_002:0840b05": "上能防惡惑七支功能而倍倍增。何所以",
    "T43n1833_002:0840b06": "者。要現熏習種方生故。又若體增後時現生",
    "T43n1833_002:0840b07": "從何種起。不可有生有不生者。種勢等",
    "T43n1833_002:0840b08": "故。後亦不得多種共生。違世間故。故但用",
    "T43n1833_002:0840b09": "增　詳曰。雖有兩釋用增為正。",
    "T43n1833_002:0840b10": "疏。若新舊合用者。此護法釋。傳有五解",
    "T43n1833_002:0840b11": "　一云體增。體有二種。一新。二舊。唯新熏增",
    "T43n1833_002:0840b12": "而非本有。本有勢力不及新故。又非今時",
    "T43n1833_002:0840b13": "思願起故　二云由發惑思合新體增本",
    "T43n1833_002:0840b14": "有用增。依體增立　三云新舊悉體增長。",
    "T43n1833_002:0840b15": "依二增立　四云新種用增。其體不增。本",
    "T43n1833_002:0840b16": "有體用皆悉不增。理同前師。尋可知也",
    "T43n1833_002:0840b17": "　五云本亦用增而體不增。然唯本有俱為一",
    "T43n1833_002:0840b18": "釋。如疏所明。三師合論總有八釋。皆用增",
    "T43n1833_002:0840b19": "勝。正如疏斷　問無表之色依表種立。表",
    "T43n1833_002:0840b20": "種既多。為依何立　答正釋如燈。傳有五",
    "T43n1833_002:0840b21": "解　一云第三羯磨末後念心。若住求惑",
    "T43n1833_002:0840b22": "等流善心。即依此種而假建立。若於此時",
    "T43n1833_002:0840b23": "起住不同分心。或在無心。即依前位近因",
    "T43n1833_002:0840b24": "等起末後心立　二云始初乞惑乃至第三",
    "T43n1833_002:0840b25": "羯磨後念所熏成種。期心滿故皆可增長。",
    "T43n1833_002:0840b26": "故可總依多種假立　若爾如何初念唯",
    "T43n1833_002:0840b27": "立一具七支無表色耶　答種雖有多各各",
    "T43n1833_002:0840b28": "有能。唯防一具身．語七支。故說初念唯有",
    "T43n1833_002:0840b29": "七支。實非唯七。又種子和合不可分別。勢",
    "T43n1833_002:0840c01": "力既同。總立無失　三云唯依近因等起末",
    "T43n1833_002:0840c02": "後念心思種子立。非依多種無有前失。此",
    "T43n1833_002:0840c03": "一念心近能發惑故唯依此　四云唯依近",
    "T43n1833_002:0840c04": "因等起初念心種發身．語中。此最勝故。身．",
    "T43n1833_002:0840c05": "語因此成善．惡故。後皆隨轉。非轉因故。",
    "T43n1833_002:0840c06": "如剎那思性不定故。由此最初能發無表",
    "T43n1833_002:0840c07": "　五云近因等起中無論初後。但最勝者事",
    "T43n1833_002:0840c08": "究竟時。思種增長能發無表　有義斷云。可",
    "T43n1833_002:0840c09": "依第二勝思相續。功能力齊有依．不依所",
    "T43n1833_002:0840c10": "以無故。非如有宗表唯一念。大乘身．語既",
    "T43n1833_002:0840c11": "相續流。能發彼思皆名表故。故無表色依",
    "T43n1833_002:0840c12": "多念思。但表皆能發無表故。律儀既爾。不",
    "T43n1833_002:0840c13": "律儀等准此應知　詳曰。觀此斷意其理",
    "T43n1833_002:0840c14": "非無。然稍雜亂。轉與隨轉有何差別。近因．",
    "T43n1833_002:0840c15": "剎那二起何殊。許於初念有多七支復無",
    "T43n1833_002:0840c16": "文故。故第四釋理最為勝。餘皆有失思准",
    "T43n1833_002:0840c17": "可悟。又新熏等前有八釋。以今無表所依",
    "T43n1833_002:0840c18": "種義所有五釋歷彼前八。一一有五成四",
    "T43n1833_002:0840c19": "十釋。其正不正量可知矣。",
    "T43n1833_002:0840c20": "疏。初熏種時舊亦生種者。現行熏彼新熏種",
    "T43n1833_002:0840c21": "時。本有舊種亦復摶生一種子也。即是四",
    "T43n1833_002:0840c22": "法同時起也。此非正義。",
    "T43n1833_002:0840c23": "疏。又簡遠近等者。審慮決定遠近如次皆是",
    "T43n1833_002:0840c24": "所起身．語加行。加行之中分遠近也。",
    "T43n1833_002:0840c25": "疏。及與剎那者。其動發思發身．語者多為",
    "T43n1833_002:0840c26": "近因。為因引起身．語二故。故名等起。能起",
    "T43n1833_002:0840c27": "名起。第二念後心．心所等但名剎那。剎那",
    "T43n1833_002:0840c28": "剎那自相引起。近因起者名之為轉。依彼",
    "T43n1833_002:0840c29": "現．種立表．無表。剎那等起名為隨轉。隨前",
    "T43n1833_002:0841a01": "轉故。不依現．種立無表等。以非決定是",
    "T43n1833_002:0841a02": "善．惡性起身．語故。由有隨轉業起分明。",
    "T43n1833_002:0841a03": "故立有也。",
    "T43n1833_002:0841a04": "疏。彼決定得色名因等者。諸律儀惑悉皆能",
    "T43n1833_002:0841a05": "止身．語惡色。顯揚據此故能止惑。從所止",
    "T43n1833_002:0841a06": "法以立色名。若發身．語諸惑不定故。彼",
    "T43n1833_002:0841a07": "不依所發身．語而立色號。",
    "T43n1833_002:0841a08": "疏。定道合說者。彼顯揚論定．道．別脫三惑",
    "T43n1833_002:0841a09": "合說。云依不現行建立色性。三皆能止惡",
    "T43n1833_002:0841a10": "身．語故。",
    "T43n1833_002:0841a11": "疏。此顯差別等者。此唯識論顯隨心惑．及",
    "T43n1833_002:0841a12": "不隨心二惑差別。故別脫言發身．語也。",
    "T43n1833_002:0841a13": "定．道不必皆能發故　問律儀防惡。惡通",
    "T43n1833_002:0841a14": "三世。防何世耶　答傳有三釋。一云通防",
    "T43n1833_002:0841a15": "三世。過．未雖無依現立故。故防現在義即",
    "T43n1833_002:0841a16": "防三。二云唯防現在。過．未無故。三云唯防",
    "T43n1833_002:0841a17": "未來。過．現已起。防無用故　詳曰。初釋為",
    "T43n1833_002:0841a18": "勝。如無漏見依瑜伽等亦得說言斷三世",
    "T43n1833_002:0841a19": "惑。此亦應爾。至下當悉　問發惑之思願",
    "T43n1833_002:0841a20": "遮惡色。惡色既七皆是所緣。應熏七種依",
    "T43n1833_002:0841a21": "立無表　答如二定體依能厭立。此亦應",
    "T43n1833_002:0841a22": "然。依能遮種。",
    "T43n1833_002:0841a23": "疏。非是表者。不發身．語但名無表　若爾",
    "T43n1833_002:0841a24": "何故名正語等　答止惡身．語名正語等。",
    "T43n1833_002:0841a25": "疏。如發身語思等者。不示他故。非種子故",
    "T43n1833_002:0841a26": "　問道相應思非表．無表。而依何法名道",
    "T43n1833_002:0841a27": "律儀　答且約別脫依種子立。道相應思",
    "T43n1833_002:0841a28": "非種子故云非表．無表。非盡理也。",
    "T43n1833_002:0841a29": "疏。又望不同等者。望發身．語而名為表。據",
    "T43n1833_002:0841b01": "防惡色名為無表。",
    "T43n1833_002:0841b02": "疏。不爾等者。此顯理也。八地已去及乎。如",
    "T43n1833_002:0841b03": "來既恒在定。六純無漏。豈可不有身．語表",
    "T43n1833_002:0841b04": "耶。疏雖三釋後解為正。",
    "T43n1833_002:0841b05": "疏。不發善身語等者。據八地前及八地中不",
    "T43n1833_002:0841b06": "發時說。",
    "T43n1833_002:0841b07": "疏。然無無表者。章有兩說。今疏同章第二",
    "T43n1833_002:0841b08": "師說　問表義云何　答後思表前思名意",
    "T43n1833_002:0841b09": "表業　問前思已滅何所表耶　答如第三",
    "T43n1833_002:0841b10": "羯磨無心之時方名表者。表前方便思故",
    "T43n1833_002:0841b11": "得名為表。此亦爾也。又思見分及自證分更",
    "T43n1833_002:0841b12": "互相表。名為表也。",
    "T43n1833_002:0841b13": "疏。三業無表皆假等者。按佛地論云。雖有",
    "T43n1833_002:0841b14": "毀犯制立學處。但假安立而非實有。諸無",
    "T43n1833_002:0841b15": "表業唯以不作為其性故亦非實有。",
    "T43n1833_002:0841b16": "論。能動身思等者。按成業論釋三名云。身",
    "T43n1833_002:0841b17": "論諸根大造和合差別為體。積集所成是",
    "T43n1833_002:0841b18": "為身義。業即是思差別為性。有所造作是",
    "T43n1833_002:0841b19": "為業義。思能動身說為身業。令身相續異",
    "T43n1833_002:0841b20": "方生因。風界起故具足應言動身之業。除",
    "T43n1833_002:0841b21": "動身言但名身業。如益力油但言力油。如",
    "T43n1833_002:0841b22": "動塵風但名塵風　語謂語言。音聲為性。",
    "T43n1833_002:0841b23": "此能表了所欲說義故名為語。或復語者",
    "T43n1833_002:0841b24": "字等所依。由帶字等能詮表義。故名為語。",
    "T43n1833_002:0841b25": "能發語思說名為業。具足應言發語之業。",
    "T43n1833_002:0841b26": "除發語言但名語業。喻同身業　意謂意",
    "T43n1833_002:0841b27": "識。能思量故。趣向餘生．及境界故說名為",
    "T43n1833_002:0841b28": "意。作動意思說名意業。具足應言作意",
    "T43n1833_002:0841b29": "之業。或意相應業。除彼作字．及相應言但",
    "T43n1833_002:0841c01": "云意業。喻如前說。略提大意。具如彼辨。",
    "T43n1833_002:0841c02": "論。能動身思至說名意業者。問思有四種。三",
    "T43n1833_002:0841c03": "如論辨。第四剎那。此何不說　答。有義剎",
    "T43n1833_002:0841c04": "那等起三性不定。罪．福二行彼非定依故。",
    "T43n1833_002:0841c05": "此說業不論第四。若末後思性類同者即動",
    "T43n1833_002:0841c06": "發收。第三通轉．及隨轉故。故不別說。其初",
    "T43n1833_002:0841c07": "二思望身．語業遠因等起。動發近因。由此",
    "T43n1833_002:0841c08": "應言遠因等起必初二思。有初二思非遠因",
    "T43n1833_002:0841c09": "起。如邪見俱不發身．語。近因等起必動發",
    "T43n1833_002:0841c10": "思。有動發思非近因起。如剎那思。",
    "T43n1833_002:0841c11": "疏。問若發身語思等者。有義今不依此。如",
    "T43n1833_002:0841c12": "所熏種雖非是色。而能防色假名為色何",
    "T43n1833_002:0841c13": "妨。現思以非色故雖不能表。而能發色",
    "T43n1833_002:0841c14": "假名表色。然疏主意近覺知非。表無表章",
    "T43n1833_002:0841c15": "許名表也　詳曰。疏無誤也。不同色．聲",
    "T43n1833_002:0841c16": "有示他義為實表色。不同種子有相續",
    "T43n1833_002:0841c17": "義為假無表。云非表等。不障以為假表",
    "T43n1833_002:0841c18": "色也。若不爾者。後既知非章中許表。云何",
    "T43n1833_002:0841c19": "於疏而不改耶。豈故欲將迷學者乎。疏既",
    "T43n1833_002:0841c20": "不改。故知不謬。本意如前。",
    "T43n1833_002:0841c21": "疏。造作於心等者。問若造作心何非意業",
    "T43n1833_002:0841c22": "　答彼唯動意。今此復能動身．語故故非",
    "T43n1833_002:0841c23": "意業　有云。此思能起身．語所起身．語有",
    "T43n1833_002:0841c24": "所造作　有義由發動思能起身．語即",
    "T43n1833_002:0841c25": "名造作。身．語是思所造作故　詳曰。疏釋為",
    "T43n1833_002:0841c26": "正。故下論云。思謂令心造作為性。於善",
    "T43n1833_002:0841c27": "等品沒心為業。驅役自心令造善等。",
    "T43n1833_002:0841c28": "彼既明文。此何不許造作於心名有所造。",
    "T43n1833_002:0841c29": "不可說彼唯明意業。文無有簡通明思故",
    "T43n1833_002:0842a01": "復云心令造作善等。豈身．語二無善等耶。",
    "T43n1833_002:0842a02": "令心既是造作心義。餘解紕謬思可知矣。",
    "T43n1833_002:0842a03": "疏。道有二義等者。有義彈云。言遊履者是",
    "T43n1833_002:0842a04": "所緣義。此且非理。若對現在說過名前。過",
    "T43n1833_002:0842a05": "去無體何名能履。若對未來現在名前。未",
    "T43n1833_002:0842a06": "來未生何為所履。若引發義名遊履者。理",
    "T43n1833_002:0842a07": "亦不然。其引發者是通生義。既前二思是能",
    "T43n1833_002:0842a08": "引發。道義即是前審決思。如何所引第三名",
    "T43n1833_002:0842a09": "道　詳曰。疏立無違。彈者似破。現在名前。",
    "T43n1833_002:0842a10": "未來名履。豈不許意緣未來耶。若許緣者",
    "T43n1833_002:0842a11": "所緣名履竟有何失。若言引發是通生義是",
    "T43n1833_002:0842a12": "審決者。難亦誣謬。設縱引發是通生義。何",
    "T43n1833_002:0842a13": "唯審決。豈發動思非通生耶。若言非者違",
    "T43n1833_002:0842a14": "諸聖教。三業皆能招異熟故。又疏但云所",
    "T43n1833_002:0842a15": "引發義名所遊履。而不說為屬能引也。且",
    "T43n1833_002:0842a16": "猶荒野本無路徑。後因人履其路方有。此",
    "T43n1833_002:0842a17": "道豈非人所引耶。發動所引而得道名於",
    "T43n1833_002:0842a18": "理何失見彈斥乎。",
    "T43n1833_002:0842a19": "疏。身語是業道義者。業道之義。義即境也。",
    "T43n1833_002:0842a20": "疏。不相似故者。不相似故名不相應。不似",
    "T43n1833_002:0842a21": "色．心質礙．緣慮。",
    "T43n1833_002:0842a22": "論。非如色心至有體可得者。有義非疏釋",
    "T43n1833_002:0842a23": "云。因非如色等現量所得。非如心等比量",
    "T43n1833_002:0842a24": "所得。作此立因。因不定失。彼說無為非如",
    "T43n1833_002:0842a25": "色．心二量所得體相可得。應言許是有為",
    "T43n1833_002:0842a26": "非如色．心質礙．緣慮二量所得體相可得",
    "T43n1833_002:0842a27": "者。即無不定　詳曰。疏已簡云自無為法",
    "T43n1833_002:0842a28": "舉色等等他宗無為非此所許遮過已盡。",
    "T43n1833_002:0842a29": "何有不定。准有義因。乃有相違決定過也。",
    "T43n1833_002:0842b01": "相違因云。許非慮．礙及假無為。為．無為中",
    "T43n1833_002:0842b02": "隨一攝故。如實無為。宗義可知。又豈彼宗",
    "T43n1833_002:0842b03": "不許聖者證得無為。若許得者。無為何非",
    "T43n1833_002:0842b04": "現量所得。除現量智更有何法能證無為。",
    "T43n1833_002:0842b05": "若言不同色．心而得名非得者。亦為不",
    "T43n1833_002:0842b06": "可。喻取少分。有現量得即為喻也。",
    "T43n1833_002:0842b07": "疏。又擇滅等非此所許亦無不定者。有義此",
    "T43n1833_002:0842b08": "亦不然。共比量於他有不定過名不定",
    "T43n1833_002:0842b09": "故。故但如文即無不定。無為亦如色．心．心",
    "T43n1833_002:0842b10": "所體相可得。非無體故者　詳曰。若共比",
    "T43n1833_002:0842b11": "量犯他不定即為過者。何有正量。且如九",
    "T43n1833_002:0842b12": "句第二之因。亦犯他宗決定相違。以彼自",
    "T43n1833_002:0842b13": "許有聲性故。域龍何乃斷為正因。及將此",
    "T43n1833_002:0842b14": "因聲．勝相對便為不定。以此故知。共比量",
    "T43n1833_002:0842b15": "者違共及自方名為過。違他便非。不爾乃",
    "T43n1833_002:0842b16": "違諸教理也。又言無為如色．心等非無",
    "T43n1833_002:0842b17": "體者。為自．他耶。若他無為許之心外。心外",
    "T43n1833_002:0842b18": "不有何言非無。若自宗者。何乃不有他不",
    "T43n1833_002:0842b19": "定耶。若言非許無不定者。與疏何別。雖",
    "T43n1833_002:0842b20": "有異端固難為據。",
    "T43n1833_002:0842b21": "論。非異色心作用可得者。如疏具簡真如",
    "T43n1833_002:0842b22": "等法不定失矣。有義說因應云許是有為",
    "T43n1833_002:0842b23": "或無為不攝。非異色．心及諸心所作用可",
    "T43n1833_002:0842b24": "得。即簡不定　詳曰。自宗無為非定異心。",
    "T43n1833_002:0842b25": "他宗無為非自共許。何有不定須加論乎",
    "T43n1833_002:0842b26": "　問色．心．心所為即是因。為不爾耶　設",
    "T43n1833_002:0842b27": "爾何過　二俱有失。若云因者。因但取彼",
    "T43n1833_002:0842b28": "不異色．心作用之義。豈取彼體。又因是彼",
    "T43n1833_002:0842b29": "有法之義。若實色．心依假得等豈非倒乎。",
    "T43n1833_002:0842c01": "若非因者。成非實宗。實色．心等豈非異喻。",
    "T43n1833_002:0842c02": "因於彼轉。何非不定。色．心亦非異色．心",
    "T43n1833_002:0842c03": "等有作用故　答為二釋。一云因攝。雖因",
    "T43n1833_002:0842c04": "正取非異作用。色．心乃是所不異法。故在",
    "T43n1833_002:0842c05": "因收。正因依宗無倒依失　二云。異喻。因",
    "T43n1833_002:0842c06": "應加云。許無慮．礙非異色．心．及諸心所",
    "T43n1833_002:0842c07": "作用可得便無不定。色．心異喻。有慮．礙",
    "T43n1833_002:0842c08": "故。二釋任取。",
    "T43n1833_002:0842c09": "論。畢竟無等者。按瑜伽論第十六。說有五",
    "T43n1833_002:0842c10": "種無。一未生無。謂未來諸行。二已滅無。謂過",
    "T43n1833_002:0842c11": "去諸行。三互相無。謂諸餘法由所餘相。若遠",
    "T43n1833_002:0842c12": "離性。若非有性。或所餘法。與諸餘法不和",
    "T43n1833_002:0842c13": "合性。四勝義無者。謂由世俗言說自性。假",
    "T43n1833_002:0842c14": "設言論所安立性。五畢竟無。謂石女兒等。",
    "T43n1833_002:0842c15": "論。或餘實法所不攝等者。有義疏說假實相",
    "T43n1833_002:0842c16": "對因。謂假法之餘。乃實法之餘。此非理也。彼",
    "T43n1833_002:0842c17": "宗得等皆是假法之餘。實法攝故。因便不成。",
    "T43n1833_002:0842c18": "故今別說除不相應外餘色．心等實法不攝",
    "T43n1833_002:0842c19": "故　詳曰。依觀疏中重疊簡略誠無過矣。",
    "T43n1833_002:0842c20": "何枉剩焉。故疏簡云。此中餘言顯色．心等所",
    "T43n1833_002:0842c21": "不攝也。既云色．心之所不攝。豈不遮彼隨",
    "T43n1833_002:0842c22": "一過耶。又疏復云。不言許者隨一不成。此",
    "T43n1833_002:0842c23": "乃顯得他雖實攝。明自許得實法不攝故",
    "T43n1833_002:0842c24": "置許言。許言有二。一許色．心實法不攝。自",
    "T43n1833_002:0842c25": "他皆許。敵者許得亦非色．心。二許但是實",
    "T43n1833_002:0842c26": "法不攝。唯自宗許。許言寬狹。簡過乃窮。疏",
    "T43n1833_002:0842c27": "何非理。",
    "T43n1833_002:0842c28": "疏。不能起因有三者。外以三因明得能起。",
    "T43n1833_002:0842c29": "即下論中外救等是。",
    "T43n1833_002:0843a01": "疏。論主六難者。以六箇難而破三因。",
    "T43n1833_002:0843a02": "論。未得已失應永不生者。問未來應生。闕",
    "T43n1833_002:0843a03": "緣不起亦名已失。此定不生。得非擇故。今",
    "T43n1833_002:0843a04": "難於此豈不相符　答論中言總。量應簡",
    "T43n1833_002:0843a05": "之。",
    "T43n1833_002:0843a06": "論。一切非情應永不起者。彼宗不許他身．",
    "T43n1833_002:0843a07": "非情而立得故。故俱舍論第四云。非他相",
    "T43n1833_002:0843a08": "續。無有成就他身法故。非非相續。無有",
    "T43n1833_002:0843a09": "成就非情法故　釋曰。若成他身有趣身",
    "T43n1833_002:0843a10": "業自他雜過　非非相續。謂是非情。若成",
    "T43n1833_002:0843a11": "非情便壞法性。為是有情。為非情耶。",
    "T43n1833_002:0843a12": "疏。須即緣者。即無漏智欲緣真如而即能",
    "T43n1833_002:0843a13": "緣。由智有種能起現緣。",
    "T43n1833_002:0843a14": "疏。前何須者。不離有情法自成就。詎假得",
    "T43n1833_002:0843a15": "乎。",
    "T43n1833_002:0843a16": "疏。後即無故者。離有情法法體即無。如龜",
    "T43n1833_002:0843a17": "毛等。何依立得。",
    "T43n1833_002:0843a18": "論。然依有情至立三種成就者。問得．獲．成就",
    "T43n1833_002:0843a19": "三何別耶。答若依小宗總別有異。得總餘",
    "T43n1833_002:0843a20": "別。故俱舍論第四云。得有二種。一者未得已",
    "T43n1833_002:0843a21": "失今獲。二者得已不失成就。故體義同。依",
    "T43n1833_002:0843a22": "總別門分差別稱　釋獲．成就二差別者。",
    "T43n1833_002:0843a23": "有云。若法未得及得已失俱今初得。此法上",
    "T43n1833_002:0843a24": "得創至生相即名為獲。若流至現得已不",
    "T43n1833_002:0843a25": "失名為成就。獲時不名成。成就不名獲。",
    "T43n1833_002:0843a26": "若古德釋。成通新舊。獲唯據新。其中得失",
    "T43n1833_002:0843a27": "如彼論鈔。若大乘者義乃通矣。如現行法",
    "T43n1833_002:0843a28": "雖唯新得。亦得名為現行成就。種有新",
    "T43n1833_002:0843a29": "重．本有二別。俱名成就亦名得．獲。故瑜",
    "T43n1833_002:0843b01": "伽論五十二云。云何得．獲．成就。謂若略說。",
    "T43n1833_002:0843b02": "生緣．攝受．增盛之因說名為得　釋曰。種是",
    "T43n1833_002:0843b03": "生果之因緣故名為生緣。由種有生果之",
    "T43n1833_002:0843b04": "功能果方得有種名攝受。即所生果名為",
    "T43n1833_002:0843b05": "增盛。或種有彼生果勢用名為增盛。增盛",
    "T43n1833_002:0843b06": "即因。由有此能假立為得。廣有同異如",
    "T43n1833_002:0843b07": "彼鈔釋　問於彼他身．及非情上而有得",
    "T43n1833_002:0843b08": "耶　答正辨如疏。復有二說　一云非情外",
    "T43n1833_002:0843b09": "器自所變者種成非現。現行非情非內身",
    "T43n1833_002:0843b10": "故。若成就彼應名有情。若他所變非自種",
    "T43n1833_002:0843b11": "生。若種若現俱非成就。若於他身自所變",
    "T43n1833_002:0843b12": "者。種成非現。若成現行應自身攝。若他所",
    "T43n1833_002:0843b13": "變若種若現皆非所成　一云非情．及與他",
    "T43n1833_002:0843b14": "身自所變者。種現俱成。雖非執受攝為己",
    "T43n1833_002:0843b15": "體。從自種子非外起故。自識變故。不離",
    "T43n1833_002:0843b16": "識故。彼亦說名為可成法。他變他身外器虛",
    "T43n1833_002:0843b17": "空名非可成。非自種生．自識變故　詳曰。",
    "T43n1833_002:0843b18": "後說為勝。不違唯識。復順下說變他扶",
    "T43n1833_002:0843b19": "塵正義所說。若變他．器現不成者。云何受",
    "T43n1833_002:0843b20": "用他之扶塵及外器色。又豈所受但種非現。",
    "T43n1833_002:0843b21": "而言種成非現成耶。",
    "T43n1833_002:0843b22": "疏。然五十六者。依撿彼論云。得依因．自在．",
    "T43n1833_002:0843b23": "現行分位建立。此復三種。謂種子．自在．現",
    "T43n1833_002:0843b24": "行成就。更無餘也。疏對雜集而舉來者。意",
    "T43n1833_002:0843b25": "明是說得等之文。不言彼即與雜集同一",
    "T43n1833_002:0843b26": "處引也。",
    "T43n1833_002:0843b27": "疏。對法第五至亦名不成就者。按彼論云。",
    "T43n1833_002:0843b28": "種子成者謂若生欲界。色．無色界繫煩惱．隨",
    "T43n1833_002:0843b29": "煩惱由種子成就故成熟及生得善　釋曰",
    "T43n1833_002:0843c01": "是本論也。唯明煩惱．及生得善。論依未離",
    "T43n1833_002:0843c02": "欲異生說。若已離欲或生上地。隨所離欲。",
    "T43n1833_002:0843c03": "即此地煩惱．隨煩惱。亦成就亦不成就未",
    "T43n1833_002:0843c04": "永言隨眠故。對治道所損故。如其次第。",
    "T43n1833_002:0843c05": "及生得善隨所生地即此地成就　釋曰師",
    "T43n1833_002:0843c06": "子覺釋。本論但依欲界未離欲說。釋論兼",
    "T43n1833_002:0843c07": "據離欲生上及上二界明成不成。此即欲",
    "T43n1833_002:0843c08": "界。論若生色界欲界繫煩惱．隨煩惱。由種",
    "T43n1833_002:0843c09": "子成就故。成就亦名不成就。色．無色界繫",
    "T43n1833_002:0843c10": "煩惱．隨煩惱。由種子成就故。成就及生得",
    "T43n1833_002:0843c11": "善。若生無色界欲．色界繫煩惱．隨煩惱。由",
    "T43n1833_002:0843c12": "種子成就故。成就亦名不成。無色界繫煩",
    "T43n1833_002:0843c13": "惱．隨煩惱。由種子成就故。成就及生得善",
    "T43n1833_002:0843c14": "　釋曰。此釋論者明上二界成．不成就。夫",
    "T43n1833_002:0843c15": "生上地必伏下惑。故上對下名成．不成。",
    "T43n1833_002:0843c16": "種在名成。其生得善不起異界。故皆當地",
    "T43n1833_002:0843c17": "名之為成　問生上二界有離自染。何故",
    "T43n1833_002:0843c18": "自地不名不成　答文略故也　或前欲界",
    "T43n1833_002:0843c19": "明離自染名成．不成。例上應爾。故不舉",
    "T43n1833_002:0843c20": "也　問如上將下起下地愛此即唯成。云",
    "T43n1833_002:0843c21": "何名為亦不成耶　答據多分說。又依上",
    "T43n1833_002:0843c22": "生不說生下。非委談也　問生二界上",
    "T43n1833_002:0843c23": "地之時亦離下染。云何生上當界之惑總",
    "T43n1833_002:0843c24": "名成耶　答依界而論。不據地說。",
    "T43n1833_002:0843c25": "疏。無不成就者。無煩惱用名不成就。",
    "T43n1833_002:0843c26": "疏。然准對法至通成不成者。如在一界。餘",
    "T43n1833_002:0843c27": "界生得望有種故名為成就。現行不起名",
    "T43n1833_002:0843c28": "不成就。",
    "T43n1833_002:0844a01": "疏。以在他界至唯說成就者。釋對法論不",
    "T43n1833_002:0844a02": "說所以。煩惱容有起他地者。對起．不起",
    "T43n1833_002:0844a03": "名成．不成。生得善法無起異界。不同煩",
    "T43n1833_002:0844a04": "惱故但說成。",
    "T43n1833_002:0844a05": "疏。亦不說現行名種子成就者。但生得善種",
    "T43n1833_002:0844a06": "有其用即名成就。不要生現方始名為種",
    "T43n1833_002:0844a07": "子成就　有云。此論第八說於現行亦名為",
    "T43n1833_002:0844a08": "種。故今簡之　詳曰。雖有此理然乖疏",
    "T43n1833_002:0844a09": "旨。",
    "T43n1833_002:0844a10": "疏。此依我見至及不成者。此我見斷而有兩",
    "T43n1833_002:0844a11": "說　一云即與當地第九惑同時斷　一云",
    "T43n1833_002:0844a12": "九地第六我見。皆至金剛一時頓斷。今依",
    "T43n1833_002:0844a13": "初義。若後義者。離欲之時有斷．未斷　有",
    "T43n1833_002:0844a14": "云。約伏有成．不成　詳曰。不然。疏自標",
    "T43n1833_002:0844a15": "云若無漏道依染種體名成．不成。故知約",
    "T43n1833_002:0844a16": "斷。若是伏者前已明訖。何須重明。",
    "T43n1833_002:0844a17": "疏。如斷善根用不成者。問正斷善際但除生",
    "T43n1833_002:0844a18": "得。云何加行用不成耶　答生得劣善彼時",
    "T43n1833_002:0844a19": "猶無。加行勝善云何得有。又若斷善加行位",
    "T43n1833_002:0844a20": "時。彼方便善而已不起。後方正斷生得善",
    "T43n1833_002:0844a21": "也。若不爾者彼邪見心。何力能斷生得善",
    "T43n1833_002:0844a22": "耶。由此總言邪見斷善。邪見加行亦名邪",
    "T43n1833_002:0844a23": "見。即斷加行．生得二善。若根本邪見名為",
    "T43n1833_002:0844a24": "邪見言見斷善。唯斷生得故。諸聖教說",
    "T43n1833_002:0844a25": "斷於善。寬狹不同當如斯會。",
    "T43n1833_002:0844a26": "疏。以種隱難知等者。問按顯揚論。種合為",
    "T43n1833_002:0844a27": "一。現行開二。何乃不同　答有二釋。一如",
    "T43n1833_002:0844a28": "義燈。一云有義顯揚論意種子類同故合為",
    "T43n1833_002:0844a29": "一。現行相別故開二種　問如小乘中得",
    "T43n1833_002:0844b01": "有三種。謂俱．前．後。大乘同耶　答有義兩",
    "T43n1833_002:0844b02": "釋。一云既無二世無前後得。但隨所成可",
    "T43n1833_002:0844b03": "名法俱。二云或可義說應別安立。如現",
    "T43n1833_002:0844b04": "行法由熏習力得而不失名法後得。引發",
    "T43n1833_002:0844b05": "種子為生現行名法前得。此前．後時唯",
    "T43n1833_002:0844b06": "依種立。俱時種．現名法俱得。無為之得名",
    "T43n1833_002:0844b07": "非前．後　詳曰。理雖可通然義稍狹。不",
    "T43n1833_002:0844b08": "說種有三種得故。而今釋者。過．未雖無而",
    "T43n1833_002:0844b09": "於現在假立三世。依於三世如次立彼",
    "T43n1833_002:0844b10": "後．俱．前得。",
    "T43n1833_002:0844b11": "疏。今者大乘擇滅之得定屬道等者。有說得",
    "T43n1833_002:0844b12": "者唯依有為。分位別故。無為無得。無有功",
    "T43n1833_002:0844b13": "能前後分位差別義故。諸論皆言於其種．",
    "T43n1833_002:0844b14": "現而立得故。未曾有處於無為法立不相",
    "T43n1833_002:0844b15": "應。而餘處言得擇滅者。由解脫道證會擇",
    "T43n1833_002:0844b16": "滅假說得言。不別建立不相應得。故於無",
    "T43n1833_002:0844b17": "為唯有智證　詳曰。按教准理。諸無為法",
    "T43n1833_002:0844b18": "亦有得得。故雜集論第五云。謂於善．不善．",
    "T43n1833_002:0844b19": "無記法。若增若減假立得．獲．成就。既云於",
    "T43n1833_002:0844b20": "善而立得等。無為何無。文不遮故。言增減",
    "T43n1833_002:0844b21": "者即得．非得。證得名增。不得名減　又云。",
    "T43n1833_002:0844b22": "問何等名為解脫得因。答若於真如先已",
    "T43n1833_002:0844b23": "集起煩惱麁重。若遇隨順得對治緣便能",
    "T43n1833_002:0844b24": "永害。此堪任性名解脫得因　釋曰。無始時",
    "T43n1833_002:0844b25": "來障真理惑名先起惑。善友正教名為隨",
    "T43n1833_002:0844b26": "順得對治緣。此堪任性即能對治。體無漏",
    "T43n1833_002:0844b27": "種。或即現行無漏聖道。無漏聖道即是解脫",
    "T43n1833_002:0844b28": "得之因也　既自明言解脫之得。明知無為",
    "T43n1833_002:0844b29": "立得何失。又說聖道為能得因。故無為得",
    "T43n1833_002:0844c01": "屬能得道　又按俱舍。擇滅之得屬能得",
    "T43n1833_002:0844c02": "道。非擇滅得隨所依身。雖復小教大乘不",
    "T43n1833_002:0844c03": "破亦可為證。此明有教。不同有為有多",
    "T43n1833_002:0844c04": "分位得屬所得。故諸聖教而不具言亦無",
    "T43n1833_002:0844c05": "失矣。而言理者。且實真如體唯一種。對望",
    "T43n1833_002:0844c06": "不同。分為三．四．及六．八等。今望證會而",
    "T43n1833_002:0844c07": "有不同。立得何失。若無分位不許立得。",
    "T43n1833_002:0844c08": "既無分位。亦應不得說多差別。彼此別因",
    "T43n1833_002:0844c09": "誠不可得。故立為善。",
    "T43n1833_002:0844c10": "論。翻此假立不成就名者。問既翻得等非得",
    "T43n1833_002:0844c11": "亦名不獲．不成。不獲．不成云何差異　答大",
    "T43n1833_002:0844c12": "乘無文。習小乘者而傳釋云。謂若有法先",
    "T43n1833_002:0844c13": "未曾失。及重得已但今初失。此法非得創",
    "T43n1833_002:0844c14": "至生相將不成時說名不獲。若流至現名",
    "T43n1833_002:0844c15": "不成時。然不獲時未名不成就。不成就時",
    "T43n1833_002:0844c16": "不名不獲　問小乘非得有法前等三種",
    "T43n1833_002:0844c17": "差別。大乘同耶　答有三釋。翻前得義義",
    "T43n1833_002:0844c18": "准可知。同於小乘立亦無妨。但假實殊。",
    "T43n1833_002:0844c19": "疏。一屬所得等者屬謂繫屬。有為法上所有",
    "T43n1833_002:0844c20": "能得皆屬所得。同有為故。",
    "T43n1833_002:0844c21": "疏。二屬能得道等者。得是有為。故滅能得不",
    "T43n1833_002:0844c22": "屬所得。為．無為別。六行斷惑。此能得得即",
    "T43n1833_002:0844c23": "是有漏。若無漏智所證滅得得即無漏。有宗",
    "T43n1833_002:0844c24": "六行而能斷惑得擇滅也。",
    "T43n1833_002:0844c25": "疏。三屬所依者。問何乃爾耶　答有．無為別。",
    "T43n1833_002:0844c26": "不屬非擇。非漏．無漏二道所得故。不屬",
    "T43n1833_002:0844c27": "道故屬所依。",
    "T43n1833_002:0844c28": "疏。一屬道至世道得故者。問六行得滅亦由",
    "T43n1833_002:0844c29": "智惠簡擇方證何非擇滅　答若智簡擇能",
    "T43n1833_002:0845a01": "斷惑種所顯之理方名擇滅。六行不爾故",
    "T43n1833_002:0845a02": "理非擇。",
    "T43n1833_002:0845a03": "疏。如畢竟得非擇等者。如入見道。黃門身等",
    "T43n1833_002:0845a04": "永更不生皆名畢竟得非擇滅。耶理如燈。",
    "T43n1833_002:0845a05": "疏。三屬種子等者。此緣闕法有更生義故屬",
    "T43n1833_002:0845a06": "種子。",
    "T43n1833_002:0845a07": "疏。非心緣證者。緣六行道　證無漏道。",
    "T43n1833_002:0845a08": "疏。通有漏三性等者。具如燈說。",
    "T43n1833_002:0845a09": "論。此類雖多至名異生性者。按婆沙論四十",
    "T43n1833_002:0845a10": "五中而釋名云。尊者世友作如是說。能令",
    "T43n1833_002:0845a11": "有情起異類見．異類煩惱。造異類業受異",
    "T43n1833_002:0845a12": "類生故名異生。復次能令有情墮異界故",
    "T43n1833_002:0845a13": "往異趣故受異生故名異生性。",
    "T43n1833_002:0845a14": "論。於諸聖法未成就故者。問既於諸聖未",
    "T43n1833_002:0845a15": "成就故名為異生。若於諸聖隨得一種應",
    "T43n1833_002:0845a16": "唯名聖　答有義兩釋。一云義同小乘。不",
    "T43n1833_002:0845a17": "獲一切三乘聖法名為異生。若獲小分即",
    "T43n1833_002:0845a18": "名聖者。故俱舍論第四云。不獲何聖法名",
    "T43n1833_002:0845a19": "異生性。謂不獲一切。此不獲言表異於獲。",
    "T43n1833_002:0845a20": "若異此者。謂諸佛世尊亦不成就二乘聖",
    "T43n1833_002:0845a21": "法應名異生。故知不要具獲諸聖方名聖",
    "T43n1833_002:0845a22": "者。大乘亦爾。下云依於二障立異生性。二",
    "T43n1833_002:0845a23": "乘斷一即非異生。即同俱舍不獲一切聖",
    "T43n1833_002:0845a24": "法名異生性。若獲小分即名聖者。二云與",
    "T43n1833_002:0845a25": "薩婆多義有差別。二乘迴心未至上地亦",
    "T43n1833_002:0845a26": "名聖者。得生空智斷煩惱故亦名異生。",
    "T43n1833_002:0845a27": "未得法空智未斷所知故。然依彼說將",
    "T43n1833_002:0845a28": "為順理。今此亦言於諸聖法不成就故",
    "T43n1833_002:0845a29": "　詳曰。今取後釋。如二乘者迴趣大乘至於",
    "T43n1833_002:0845b01": "初地名得聖性。若得小聖即全名聖無異",
    "T43n1833_002:0845b02": "生義。何至初地云得聖耶。若云得彼大乘",
    "T43n1833_002:0845b03": "聖性名得聖者。未得大前何得不名為",
    "T43n1833_002:0845b04": "異生耶。又此但云未成諸聖名為異生。不",
    "T43n1833_002:0845b05": "言小獲即全名聖　問二乘無學未迴心",
    "T43n1833_002:0845b06": "前。為唯聖性。為俱句耶　答若決定性唯",
    "T43n1833_002:0845b07": "名聖性。自果滿故。若不定性而有兩種。一",
    "T43n1833_002:0845b08": "云唯聖。據所求果今已滿故。二云俱句。雖",
    "T43n1833_002:0845b09": "未迴心求於大乘。然有彼性障而未顯故",
    "T43n1833_002:0845b10": "得俱句　問大乘異生性三非得中何非得",
    "T43n1833_002:0845b11": "攝　答聖性唯通自在．現行。非種子成就。",
    "T43n1833_002:0845b12": "異生反彼。故但自在．現行不成　問自在據",
    "T43n1833_002:0845b13": "種有種姓者。云何亦名自在不成　答雖",
    "T43n1833_002:0845b14": "有種體用不成故。故亦不成。若用成者非",
    "T43n1833_002:0845b15": "異生故。有說論既自言依障種立。故應但",
    "T43n1833_002:0845b16": "說名種不成　詳曰。此非善釋。若望障種",
    "T43n1833_002:0845b17": "此即種成。何名不成。故知非得望所未得",
    "T43n1833_002:0845b18": "名為非得。如前說善。",
    "T43n1833_002:0845b19": "疏。唯俱舍正理立等者。按俱舍論第五云。",
    "T43n1833_002:0845b20": "此復二種。一無差別。二有差別。無差別者謂",
    "T43n1833_002:0845b21": "諸有情同分。一切有情各等有故。有差別",
    "T43n1833_002:0845b22": "者謂諸有情界．地．趣．生．種姓．男．女．近事．苾",
    "T43n1833_002:0845b23": "芻．學．無學等各別同分。一類有情各等有故。",
    "T43n1833_002:0845b24": "復有法同分謂隨蘊．處．界　釋曰。一切有",
    "T43n1833_002:0845b25": "情而等有故名無差別。差別有情同類等有",
    "T43n1833_002:0845b26": "名有差別。准法同分亦合有二。但論略也。",
    "T43n1833_002:0845b27": "且如五蘊。蘊義是同。此相似因名無差別。",
    "T43n1833_002:0845b28": "蘊蘊各別自相似因名有差別。界．處等法皆",
    "T43n1833_002:0845b29": "倣於此　問有情同分無差別者。為體一．",
    "T43n1833_002:0845c01": "多　答有兩釋。一云體一。猶如命根。一云",
    "T43n1833_002:0845c02": "體多。如所依法。後說有憑。前無文也。故正",
    "T43n1833_002:0845c03": "理論云。云何異熟。謂趣．生等同分。云何等",
    "T43n1833_002:0845c04": "流。謂種性等。又先業所引是為異熟。現加行",
    "T43n1833_002:0845c05": "起是名等流。若同命根即唯異熟何有等",
    "T43n1833_002:0845c06": "流。其法同分亦有兩釋。准前可知。",
    "T43n1833_002:0845c07": "疏。如異熟色等者。即內有情五根等色業所",
    "T43n1833_002:0845c08": "感者名為異熟。若外諸色。及內身中非業所",
    "T43n1833_002:0845c09": "感而有二分是等流色。",
    "T43n1833_002:0845c10": "疏。更有餘難准生為之者。難云外法非趣．",
    "T43n1833_002:0845c11": "生。非趣生故無同分。外法非趣．生。非趣．",
    "T43n1833_002:0845c12": "生故無生等。若言外法是有為。外同內法",
    "T43n1833_002:0845c13": "有生等。亦應外法有相似。外同內法立同",
    "T43n1833_002:0845c14": "分。以古有宗外無同分故為此難。",
    "T43n1833_002:0845c15": "疏。此設外救出自論文者。出順正理。",
    "T43n1833_002:0845c16": "疏。後為微逐文外意者。而無論文。疏主自",
    "T43n1833_002:0845c17": "意。又安惠師救俱舍中亦有此微。疏主小",
    "T43n1833_002:0845c18": "同。",
    "T43n1833_002:0845c19": "疏此義失宗者。小乘失宗。本不以造而解",
    "T43n1833_002:0845c20": "於色。今者以造而為其難。故乖本宗。即",
    "T43n1833_002:0845c21": "就本計更難彼云。質礙名為色。故能所造",
    "T43n1833_002:0845c22": "皆攝色。但相似故立同分。同分相似何不",
    "T43n1833_002:0845c23": "有。",
    "T43n1833_002:0845c24": "疏。設欲翻勝論等者。改彼勝論所說同句以",
    "T43n1833_002:0845c25": "為同分。名翻勝論。故俱舍論第五云。又應",
    "T43n1833_002:0845c26": "顯成勝論所執。彼宗執有總同義句。於",
    "T43n1833_002:0845c27": "一切法總同言智由此發生。有云。善妙談論",
    "T43n1833_002:0845c28": "名為勝論。翻此妙論云我不立。理亦難",
    "T43n1833_002:0845c29": "知。經許假有。今翻為無有違教失故云難",
    "T43n1833_002:0846a01": "知　詳曰。前解為正。順疏論故。",
    "T43n1833_002:0846a02": "疏。不同小乘等者。按順正理第十三云。此",
    "T43n1833_002:0846a03": "中身形．業用．樂欲展轉相似故名為同。分是",
    "T43n1833_002:0846a04": "因義。即別實物是此同因。故名同分。",
    "T43n1833_002:0846a05": "疏。俱舍經部等者。按彼論云。若爾所說同",
    "T43n1833_002:0846a06": "分是何。即如是類諸行生時。於中假立人",
    "T43n1833_002:0846a07": "同分等。如諸穀麥等同分也。",
    "T43n1833_002:0846a08": "疏。及無色界起不同分心等者。此敘有宗難",
    "T43n1833_002:0846a09": "經部也。按順正理第十三云。若處無所引",
    "T43n1833_002:0846a10": "異熟內五色處。於彼或時無業所引第六意",
    "T43n1833_002:0846a11": "處。謂於長時起染污識．或善有漏．及無漏",
    "T43n1833_002:0846a12": "識相續位中。無業所引異熟分故。說何為",
    "T43n1833_002:0846a13": "命　釋曰。正理難意於無色界無內五處。",
    "T43n1833_002:0846a14": "或起餘心無異熟意。異熟勢分於彼既無。",
    "T43n1833_002:0846a15": "說何為壽。疏中敘難但取彼意不具彼",
    "T43n1833_002:0846a16": "文　言不同分心者。即是染污．有漏善等。",
    "T43n1833_002:0846a17": "與業所引異熟心別名不同分。雖無漏心",
    "T43n1833_002:0846a18": "亦非同分。無漏．漏別故別言之　經部命根",
    "T43n1833_002:0846a19": "而有兩說。一正理說依六處立。二俱舍說",
    "T43n1833_002:0846a20": "依眾同分。然俱舍師救前破云。若依異熟",
    "T43n1833_002:0846a21": "立者是異熟。若依餘立者。雖依彼立非隨",
    "T43n1833_002:0846a22": "彼法而判性。如名．句等依善．惡聲。",
    "T43n1833_002:0846a23": "論。然依此識立命根等者。若依此論。唯依",
    "T43n1833_002:0846a24": "種子以為命根。命即是根。持業釋也。若顯",
    "T43n1833_002:0846a25": "揚論謂業所引異熟六處住時決定名為命",
    "T43n1833_002:0846a26": "根。現行第八在第六處取彼為命。即命之",
    "T43n1833_002:0846a27": "根。根是種故。或命即根。俱是現故。",
    "T43n1833_002:0846a28": "疏。言識者簡相應法種者。問第八王．所俱業",
    "T43n1833_002:0846a29": "所引。應齊有能令住決定。何不依所種",
    "T43n1833_002:0846b01": "立命耶　答有兩說。一云若爾一身即有六",
    "T43n1833_002:0846b02": "命。隨所依種而有六故。二說依六滅生心",
    "T43n1833_002:0846b03": "同。事業等故。論說識種以劣從勝。如說",
    "T43n1833_002:0846b04": "唯心亦攝心所。又俱異熟。業所引故。如依",
    "T43n1833_002:0846b05": "五蘊立一同分。命依多種。體亦唯一　詳",
    "T43n1833_002:0846b06": "曰。前正。相應種子無力持故。如所變相無",
    "T43n1833_002:0846b07": "實用故。持用既無依何立命。不以小同",
    "T43n1833_002:0846b08": "令一切等。",
    "T43n1833_002:0846b09": "疏。非取生現行識等者。有說此種由業所引。",
    "T43n1833_002:0846b10": "有能生識一期分位差別功能。依此假立",
    "T43n1833_002:0846b11": "　詳曰。疏釋正也。大小乘教無說能生名命",
    "T43n1833_002:0846b12": "根也。且俱舍頌曰。命根體即壽。能持燸及",
    "T43n1833_002:0846b13": "識　雜集論云。識蘊相續住時決定令眾",
    "T43n1833_002:0846b14": "同分常得安住或百年等。名為命根。瑜伽．",
    "T43n1833_002:0846b15": "顯揚．五蘊等論皆以住持而名命也　問",
    "T43n1833_002:0846b16": "若以能持為命之義。業種亦有能持之功。",
    "T43n1833_002:0846b17": "何不取耶　答大．小乘教皆言命是業之所",
    "T43n1833_002:0846b18": "引異熟無記。若取業種便乖前義。故以",
    "T43n1833_002:0846b19": "簡之。",
    "T43n1833_002:0846b20": "疏。命根無屬等者。按五十七云。問命根何",
    "T43n1833_002:0846b21": "等根分　釋曰。二十二根中是何根分　論",
    "T43n1833_002:0846b22": "主答云。此無所屬。先業所引時量決定而",
    "T43n1833_002:0846b23": "建立故唯說假有　釋曰故知命根非依現",
    "T43n1833_002:0846b24": "識。現識即屬意根攝故　問種從於現亦",
    "T43n1833_002:0846b25": "意處收。何無屬耶　答如男女二．三無漏根。",
    "T43n1833_002:0846b26": "以彼所依身根．九根小分為體。不名無屬。",
    "T43n1833_002:0846b27": "此但依彼種上假立。不是所依根之分故",
    "T43n1833_002:0846b28": "名無所屬　問依現假立不取現體。何非",
    "T43n1833_002:0846b29": "無屬　答准於斯理依現假立不違瑜伽",
    "T43n1833_002:0846c01": "依唯識文明言種故。復依種立有多理",
    "T43n1833_002:0846c02": "故。故取依種　問三科之中法處．法界．行",
    "T43n1833_002:0846c03": "蘊攝命。何名無屬　答有義假立命根約",
    "T43n1833_002:0846c04": "功能異。故說非根非法處攝　詳曰。不然。",
    "T43n1833_002:0846c05": "瑜伽意問二十二中是何根分。不約三科",
    "T43n1833_002:0846c06": "明所攝故。故彼論云。問男．女二根何等根",
    "T43n1833_002:0846c07": "分。答是身根分。問最後三根何等根分。答是",
    "T43n1833_002:0846c08": "九根分。謂信等九。問命根何等分。答此無所",
    "T43n1833_002:0846c09": "屬。唯假立故。准此故知。對二十二明相攝",
    "T43n1833_002:0846c10": "也　問種有新舊依何種立　答有二釋。",
    "T43n1833_002:0846c11": "一云法爾．新熏隨其所應先業所引正作",
    "T43n1833_002:0846c12": "因緣生現識者。依彼種立。二云依二種",
    "T43n1833_002:0846c13": "立。共作因緣生第八識。勢力等故和合似",
    "T43n1833_002:0846c14": "一。不可說有體各別故。無二命失　有",
    "T43n1833_002:0846c15": "義斷云。今依前說。名言種子既有眾多。不",
    "T43n1833_002:0846c16": "可一切共生果故。然今命根所依之種。要",
    "T43n1833_002:0846c17": "前生熏。先業引故　詳曰。護法既許新．舊",
    "T43n1833_002:0846c18": "合用。命根所依亦應如是。或唯依舊。或唯",
    "T43n1833_002:0846c19": "依新。或通依二。遇緣即依不可定判。又但",
    "T43n1833_002:0846c20": "許依新．舊二種。不言一切皆悉總依。言所",
    "T43n1833_002:0846c21": "依種要前生熏。即唯新舊。如何斷取前之",
    "T43n1833_002:0846c22": "所釋。",
    "T43n1833_002:0846c23": "疏。又是現行識所持等者。此第二釋。於此釋",
    "T43n1833_002:0846c24": "中典有三意　一云是現行者。顯揚六處俱",
    "T43n1833_002:0846c25": "是現行。現行即是種識所持　二云是現行者。",
    "T43n1833_002:0846c26": "顯揚六處是第六現。六現者第八現識。第八",
    "T43n1833_002:0846c27": "現識識種所持　三云是現行者。顯揚六處是",
    "T43n1833_002:0846c28": "現行也。識所持者。六現是彼第八識持。從所",
    "T43n1833_002:0846c29": "持說。能持等者。六現現八俱名所持。八種",
    "T43n1833_002:0847a01": "持故　雖有三義前解為本。後二理通。",
    "T43n1833_002:0847a02": "疏。雖二解者。前又解以上名第一釋。又解以",
    "T43n1833_002:0847a03": "下為第二解。",
    "T43n1833_002:0847a04": "疏。或本識種或六處種等者。牒前二解。識種",
    "T43n1833_002:0847a05": "第一。六處第二。",
    "T43n1833_002:0847a06": "疏。取五根種等者。問既以種子名為命根。",
    "T43n1833_002:0847a07": "設現間斷而種不已。何得難云即應名死",
    "T43n1833_002:0847a08": "　答種有功能現不應斷。現行既斷明種",
    "T43n1833_002:0847a09": "無能。能既謝焉何不名死　有云取六根",
    "T43n1833_002:0847a10": "種立命為善　詳曰。不然。有分捨命。三",
    "T43n1833_002:0847a11": "界命差。種種之遇。如疏斷善。",
    "T43n1833_002:0847a12": "論。應無色時有別實法等者。疏中假敘有五",
    "T43n1833_002:0847a13": "問答。准理言之他難未息。且第五翻云。心",
    "T43n1833_002:0847a14": "法通能狀。唯有心種名無心。色法唯所厭。",
    "T43n1833_002:0847a15": "唯有心法名無色。外言亦爾。心法通能厭。",
    "T43n1833_002:0847a16": "非色非心名無心。色法唯所厭。唯有心法名",
    "T43n1833_002:0847a17": "無色。故未息諍　又釋疏中第二外難。傳",
    "T43n1833_002:0847a18": "四師釋　一云厭心能厭無。依種立無心。厭",
    "T43n1833_002:0847a19": "色能厭在。不依種假立。此釋不然。外云亦",
    "T43n1833_002:0847a20": "然。厭心能厭無。有別實法礙。厭色能厭在。",
    "T43n1833_002:0847a21": "無別實法遮　二云我說無心是假法故。故",
    "T43n1833_002:0847a22": "於二位有無不定。汝說實有不依色．心。",
    "T43n1833_002:0847a23": "如何不許二處俱有。此亦不然。外人難云。",
    "T43n1833_002:0847a24": "汝既是假一有一無。何妨我實一無一有",
    "T43n1833_002:0847a25": "　三云厭心入無心。依厭心種立。厭色入無",
    "T43n1833_002:0847a26": "色。亦依厭心種立。此亦不然。厭心心不",
    "T43n1833_002:0847a27": "行。可依心種立。厭色心尚行。何得依心",
    "T43n1833_002:0847a28": "種。又無聖教說無色定是假立也　四云為",
    "T43n1833_002:0847a29": "破執實依種立假。實執若無假亦非有。此",
    "T43n1833_002:0847b01": "亦不然。且滅盡定三乘通得。豈為對執而",
    "T43n1833_002:0847b02": "施設耶　詳曰。觀前諸釋雖總有理皆未",
    "T43n1833_002:0847b03": "窮難。今助二解。一我無心定能厭無。無心",
    "T43n1833_002:0847b04": "依心種假立。無色能厭心不已。無色不",
    "T43n1833_002:0847b05": "依色種立。汝無色定能厭在。無色容實不",
    "T43n1833_002:0847b06": "依餘。無心能厭既云無。無心應假依他立。",
    "T43n1833_002:0847b07": "由彼宗說非色非心即為定體。不說依他",
    "T43n1833_002:0847b08": "而假立故。故為斯難。二以無色定且抑他",
    "T43n1833_002:0847b09": "爾。不息他救。意者思之可知。由此故有",
    "T43n1833_002:0847b10": "第二假遮非實破也。",
    "T43n1833_002:0847b11": "論。假亦能遮等者。有義疏說極微是實和合",
    "T43n1833_002:0847b12": "是假。又說彼宗瓶等能遮實不能遮。此皆",
    "T43n1833_002:0847b13": "是錯。一切有宗能成．所成皆是實故。即所成",
    "T43n1833_002:0847b14": "實亦是能遮者　詳曰。有宗所成五塵雖實。",
    "T43n1833_002:0847b15": "塵合成瓶。瓶等是假。疏說彼瓶為和合假。",
    "T43n1833_002:0847b16": "不說所成五塵為假　又疏說云實極微法",
    "T43n1833_002:0847b17": "而不能遮。不和合故。明知所成既是和合。",
    "T43n1833_002:0847b18": "許是能遮一何妄破　又此疏初而以四句",
    "T43n1833_002:0847b19": "辨宗別。云薩婆多麁細皆實。豈可前後自",
    "T43n1833_002:0847b20": "柕楯耶。疏文文約而義包也。",
    "T43n1833_002:0847b21": "疏。此引有別法等者。此俱舍也。問按俱舍",
    "T43n1833_002:0847b22": "云。若生無想有情天中。有法能令心．心所",
    "T43n1833_002:0847b23": "滅名為無想。是實有物能遮未來心．心所",
    "T43n1833_002:0847b24": "法令暫不起。如堰江河。既證無想是實有",
    "T43n1833_002:0847b25": "物。云何得言非謂假實以為喻耶　答喻",
    "T43n1833_002:0847b26": "意成前有法能令心．心所滅。顯所遮外而",
    "T43n1833_002:0847b27": "有能遮不成實有。若不爾者有宗．經部皆",
    "T43n1833_002:0847b28": "許堰等非是實有。為實之喻。喻豈不有兩",
    "T43n1833_002:0847b29": "俱所立不成過耶。為離此過故不成實。斯",
    "T43n1833_002:0847c01": "乃疏主深得彼旨。有義如堤塘言。與外人",
    "T43n1833_002:0847c02": "量為不定過。謂外量云。二無心定．無想異",
    "T43n1833_002:0847c03": "熟。定是實有。是能遮故。如無色定。與作過",
    "T43n1833_002:0847c04": "云。為如無色定是能遮故是實有耶。為如",
    "T43n1833_002:0847c05": "堤塘是能遮故非實有耶　詳曰。是法差別",
    "T43n1833_002:0847c06": "過。以實有者是法自相。離色．心實有。不離",
    "T43n1833_002:0847c07": "色．心實有是法差別。有宗意成離色．心有。",
    "T43n1833_002:0847c08": "無也定者是不離心。反為異喻。因於彼轉",
    "T43n1833_002:0847c09": "成差別過。",
    "T43n1833_002:0847c10": "論。發勝期願等者。問加行之中通於定散。散",
    "T43n1833_002:0847c11": "發願者理在不疑。定加行中亦能發不　答",
    "T43n1833_002:0847c12": "有二釋。一云能發。一云初修專注厭心無",
    "T43n1833_002:0847c13": "由能發。若得自在發無有失。",
    "T43n1833_002:0847c14": "論。無想定前求無想果故所熏種招異熟識",
    "T43n1833_002:0847c15": "者。有義明了心中求無想果故。微微心所",
    "T43n1833_002:0847c16": "熏成種為果熟因能招異熟。微微心中行",
    "T43n1833_002:0847c17": "想微劣。非別能求當異熟故　詳曰。論自",
    "T43n1833_002:0847c18": "明言無想定前求無想果不簡遠近。微微",
    "T43n1833_002:0847c19": "之心豈非定前。若微微心劣不求者。云何前",
    "T43n1833_002:0847c20": "云微微心時熏異熟識成極增上厭心等",
    "T43n1833_002:0847c21": "種。豈劣現行所熏得種乃成增上。故行相",
    "T43n1833_002:0847c22": "細名為微微。非據微劣名微微也。故疏說",
    "T43n1833_002:0847c23": "正。",
    "T43n1833_002:0847c24": "疏。明了心時種子招異熟者。即微微心名為",
    "T43n1833_002:0847c25": "明了。對彼無心故稱明了。第二解言明了",
    "T43n1833_002:0847c26": "心者對微微心名為明了。",
    "T43n1833_002:0847c27": "疏。此言雖總至二果別故者。有義一種子體",
    "T43n1833_002:0847c28": "約前後位招二種果等者。微心時種滅已",
    "T43n1833_002:0847c29": "即無。如何別說招總異熟。故亦非理。若依",
    "T43n1833_002:0848a01": "別報轉識諸根說別業招即無有失。然應",
    "T43n1833_002:0848a02": "云明了心等招別異熟微微心時招總異",
    "T43n1833_002:0848a03": "熟。或微微心通招總別。瑜伽論云。能引定",
    "T43n1833_002:0848a04": "思能感彼天異熟果故。如何違教倒說招",
    "T43n1833_002:0848a05": "別　詳曰。若言明了招彼轉識別報異熟",
    "T43n1833_002:0848a06": "微微招彼總報異熟。無想異熟假故不招。如",
    "T43n1833_002:0848a07": "何聖說無想定因。無想異熟而為果耶。假名",
    "T43n1833_002:0848a08": "為招如燈具辨。",
    "T43n1833_002:0848a09": "疏。無心以去至無想異熟者。即是彼天第六",
    "T43n1833_002:0848a10": "識等種子之上。能遮彼地六識等現不起功",
    "T43n1833_002:0848a11": "能。名為無想異熟體也。",
    "T43n1833_002:0848a12": "疏。故前解為勝者。問勝義何也　答言無想",
    "T43n1833_002:0848a13": "定招彼果故。以微微種建立定故。以前",
    "T43n1833_002:0848a14": "非定。若取前心而減彼者。云何得說由",
    "T43n1833_002:0848a15": "定生彼。又彼別報而無其體。云何實種能",
    "T43n1833_002:0848a16": "招彼耶。故前解勝　有義疏云微微心至各",
    "T43n1833_002:0848a17": "招一果。今不依彼者　詳曰。疏已斷訖。何",
    "T43n1833_002:0848a18": "煩重非。",
    "T43n1833_002:0848a19": "疏。今解等者。疏主出彼無想事體疏有兩",
    "T43n1833_002:0848a20": "釋。復有說云。彼本有初別報異熟轉識暫起",
    "T43n1833_002:0848a21": "宿因緣力後不復生。故依第八生得無記",
    "T43n1833_002:0848a22": "心．心所滅。此不行位假立無想。彼無生得",
    "T43n1833_002:0848a23": "心．心所時。依彼現八而假建立無想異熟。",
    "T43n1833_002:0848a24": "無想異熟既果非因。故不可說依種子立。",
    "T43n1833_002:0848a25": "有義斷此以為正說　詳曰。依種為正。若",
    "T43n1833_002:0848a26": "言彼位有現第八故依立者。二無心定亦",
    "T43n1833_002:0848a27": "有第八。何不依立而依種耶。若言是果下",
    "T43n1833_002:0848a28": "依種者。種被現熏種應非果。種上功能翻",
    "T43n1833_002:0848a29": "往往時定為果何失。",
    "T43n1833_002:0848b01": "疏。善等恒行心等者。等言等彼有覆．無覆。",
    "T43n1833_002:0848b02": "長途所起名為恒行。非不間斷名恒行也",
    "T43n1833_002:0848b03": "　或疏脫也。應云不恒行。",
    "T43n1833_002:0848b04": "疏。無想異熟通持業依士者。當體立名即持",
    "T43n1833_002:0848b05": "業也。從因受稱故依士也。◎",
    "T43n1833_002:0848b06": "成唯識論演祕卷第二(本)"
}