{
    "T08n0261_007:0895a13": "大乘理趣六波羅蜜多經卷第七",
    "T08n0261_007:0895a15": "罽賓國三藏般若奉　詔譯",
    "T08n0261_007:0895a16": "精進波羅蜜多品第八",
    "T08n0261_007:0895a17": "爾時，薄伽梵說是安忍波羅蜜多已。時慈氏",
    "T08n0261_007:0895a18": "菩薩摩訶薩即從座起，偏袒右肩右膝著地，",
    "T08n0261_007:0895a19": "合掌恭敬而白佛言：「大聖世尊已說安忍波",
    "T08n0261_007:0895a20": "羅蜜多，應當廣說精進波羅蜜多。菩薩摩訶",
    "T08n0261_007:0895a21": "薩應云何住？云何降伏？云何修行？云何圓滿",
    "T08n0261_007:0895a22": "精進波羅蜜多？唯願世尊分別廣說。」爾時薄",
    "T08n0261_007:0895a23": "伽梵告慈氏菩薩摩訶薩言：「善男子！汝今諦",
    "T08n0261_007:0895a24": "聽善思念之，吾當為汝分別解說。所謂修餘",
    "T08n0261_007:0895a25": "五種波羅蜜多，皆精進力而能成就。精進波",
    "T08n0261_007:0895a26": "羅蜜多謂身口意，此三善業皆因精進方得",
    "T08n0261_007:0895a27": "發生。於三業中，意業最勝。菩薩摩訶薩修習",
    "T08n0261_007:0895a28": "意業，有二種心：一者精進，二者退轉。所謂發",
    "T08n0261_007:0895a29": "起菩提心是精進，止息菩提心是退轉。云何",
    "T08n0261_007:0895b01": "發起？於諸有情起大悲故。云何止息？住我空",
    "T08n0261_007:0895b02": "故。云何發起？攝取一切眾生故。云何止息？捨",
    "T08n0261_007:0895b03": "一切眾生故。云何發起？於生死中無疲倦故。",
    "T08n0261_007:0895b04": "云何止息？求出三界故。云何發起？一切悉捨",
    "T08n0261_007:0895b05": "故。云何止息？輕心不施故。云何發起？堅持淨",
    "T08n0261_007:0895b06": "戒故。云何止息？毀犯禁戒故。云何發起？善住",
    "T08n0261_007:0895b07": "安忍故。云何止息？不修忍辱故。云何發起？修",
    "T08n0261_007:0895b08": "集善根故。云何止息？懈怠懶惰故。云何發起？",
    "T08n0261_007:0895b09": "住禪定故。云何止息？心散亂故。云何發起？智",
    "T08n0261_007:0895b10": "慧相應故。云何止息？無明相應故。云何發起？",
    "T08n0261_007:0895b11": "多聞善說故。云何止息？不聞正法故。云何發",
    "T08n0261_007:0895b12": "起？積集智慧故。云何止息？取相分別故。云何",
    "T08n0261_007:0895b13": "發起？觀蘊如幻故。云何止息？於蘊生厭故。云",
    "T08n0261_007:0895b14": "何發起？知處如夢故。云何止息？永滅根境故。",
    "T08n0261_007:0895b15": "云何發起？觀界無生故。云何止息？滅身滅智",
    "T08n0261_007:0895b16": "故。云何發起？增長梵行故。云何止息？捨實智",
    "T08n0261_007:0895b17": "慧故。云何發起？五通自在故。云何止息？厭離",
    "T08n0261_007:0895b18": "有漏故。云何發起？正觀念處故。云何止息？不",
    "T08n0261_007:0895b19": "修念住故。云何發起？正斷相應故。云何止息？",
    "T08n0261_007:0895b20": "不行正斷故。云何發起？神足自在故。云何止",
    "T08n0261_007:0895b21": "息？神足不具故。云何發起？勤習五根故。云何",
    "T08n0261_007:0895b22": "止息？不增五根故。云何發起？樂修五力故。云",
    "T08n0261_007:0895b23": "何止息？不修五力故。云何發起？圓滿覺支故。",
    "T08n0261_007:0895b24": "云何止息？不具七覺故。云何發起？勤修正道",
    "T08n0261_007:0895b25": "故。云何止息？不修八正故。云何發起？修奢摩",
    "T08n0261_007:0895b26": "他故。云何止息？不善修止故。云何發起？正觀",
    "T08n0261_007:0895b27": "緣生故。云何止息？厭患緣生故。云何發起？聞",
    "T08n0261_007:0895b28": "所未聞故。云何止息？以有所聞故。云何發起？",
    "T08n0261_007:0895b29": "以戒嚴身故。云何止息？厭患蘊身故。云何發",
    "T08n0261_007:0895c01": "起？辯說無礙故。云何止息？無學默然故。云何",
    "T08n0261_007:0895c02": "發起？修習三解脫門故。云何止息？不修三解",
    "T08n0261_007:0895c03": "脫門故。云何發起？降伏魔怨故。云何止息？樂",
    "T08n0261_007:0895c04": "著涅槃故。云何發起？善修方便故。云何止息？",
    "T08n0261_007:0895c05": "愛樂寂靜故。云何發起？進求不息故。云何止",
    "T08n0261_007:0895c06": "息所？作已辦故。云何發起？了俗諦故。云何止",
    "T08n0261_007:0895c07": "息？證滅諦故。」",
    "T08n0261_007:0895c08": "佛告慈氏：「如是種種精進行法，皆精進力而",
    "T08n0261_007:0895c09": "能圓滿，無增無減，方能利益一切眾生。所以",
    "T08n0261_007:0895c10": "者何？以能遠離一切相故，皆由智力而能圓",
    "T08n0261_007:0895c11": "滿精進波羅蜜多。云何菩薩摩訶薩修習事",
    "T08n0261_007:0895c12": "業？所謂修習大慈大悲不捨有為，證真無為",
    "T08n0261_007:0895c13": "不退不轉，乃至無上正等菩提。慈氏！當知此",
    "T08n0261_007:0895c14": "即菩薩摩訶薩意業清淨精進波羅蜜多。「復",
    "T08n0261_007:0895c15": "次，慈氏！菩薩摩訶薩有四種精進。云何為四？",
    "T08n0261_007:0895c16": "所謂未生不善能令不生，已起不善速令除",
    "T08n0261_007:0895c17": "滅，未生之善當令速生，已起之善能令增長。",
    "T08n0261_007:0895c18": "慈氏！當知此即菩薩摩訶薩四種精進。若無",
    "T08n0261_007:0895c19": "此四，云何圓滿精進波羅蜜多？菩薩摩訶薩",
    "T08n0261_007:0895c20": "所起精進，乃至布施、持戒、安忍、精進，難捨能",
    "T08n0261_007:0895c21": "捨、難作能作，如是種種難事，精勤勇猛心無",
    "T08n0261_007:0895c22": "懈倦，所修勝行，一切諸天釋梵護世所不能",
    "T08n0261_007:0895c23": "作。何以故？菩薩摩訶薩廣度眾生出生死海",
    "T08n0261_007:0895c24": "而無度相，皆精進力之所成辦，是則名為精",
    "T08n0261_007:0895c25": "進波羅蜜多。",
    "T08n0261_007:0895c26": "「復次，慈氏！懈怠眾生所修事業功力微少，猶",
    "T08n0261_007:0895c27": "如水滴不至大海，懈怠之人亦復如是，不能",
    "T08n0261_007:0895c28": "得至無上菩提。譬如有人手足俱無，行住坐",
    "T08n0261_007:0895c29": "臥不得隨心，乃至微小作業皆不成就，如是",
    "T08n0261_007:0896a01": "之人豈能越渡江河大海。懈怠眾生無精進",
    "T08n0261_007:0896a02": "足亦復如是，此懶惰人於家事業尚無所成，",
    "T08n0261_007:0896a03": "豈有慈悲具修戒慧，能度有情出於火宅，修",
    "T08n0261_007:0896a04": "行菩薩六波羅蜜菩提資糧？菩薩摩訶薩以",
    "T08n0261_007:0896a05": "精進波羅蜜多而為船筏，三無數劫福智所",
    "T08n0261_007:0896a06": "成，與諸有情同乘此船，超越生死大海彼岸。",
    "T08n0261_007:0896a07": "復次，世間眾生總有三種：一者懈怠，二者非",
    "T08n0261_007:0896a08": "勤非惰，三者精勤勇銳。言懈怠者，於己家務",
    "T08n0261_007:0896a09": "悉亦棄捨，況能為他營建事業。非勤非惰者，",
    "T08n0261_007:0896a10": "於大事業都不能作，設欲進求遇緣便退。勤",
    "T08n0261_007:0896a11": "精進者，恒為有情受大勞苦，但利益彼無念",
    "T08n0261_007:0896a12": "己身。窳惰之人，為懈怠鬼常所拘執惑亂身",
    "T08n0261_007:0896a13": "心。譬如有人入於大海至七寶山，於是山中",
    "T08n0261_007:0896a14": "寶珠無量，方欲採取為鬼所著，欻然之間徒",
    "T08n0261_007:0896a15": "步而返，不獲一寶裸露而歸。懈怠眾生亦復",
    "T08n0261_007:0896a16": "如是，此贍部洲福德之地，十善業力來生其",
    "T08n0261_007:0896a17": "中，菩薩觀之，無量無邊十善珠寶遍滿大地，",
    "T08n0261_007:0896a18": "而諸眾生為懈怠鬼之所魅著狂亂失心，設",
    "T08n0261_007:0896a19": "見妙寶都無取心，如妙高山不可移動。若精",
    "T08n0261_007:0896a20": "進人取斯寶物，不足為難如舉一毛。菩薩摩",
    "T08n0261_007:0896a21": "訶薩為欲圓滿精進波羅蜜多，普為眾生，從",
    "T08n0261_007:0896a22": "無量劫生死長夜，不惜軀命勤行精進方至",
    "T08n0261_007:0896a23": "菩提。菩薩觀之，心無懈倦猶如食頃。復更思",
    "T08n0261_007:0896a24": "惟過去諸佛行菩薩行，為欲滿足六波羅",
    "T08n0261_007:0896a25": "蜜，經無量劫亦如食頃。菩薩摩訶薩復觀現",
    "T08n0261_007:0896a26": "在未來無量無邊一切諸佛，行菩薩行經無量",
    "T08n0261_007:0896a27": "劫方成正覺，如是劫數難可校量。譬如有城",
    "T08n0261_007:0896a28": "極為高廣，四面高下各百由旬，於此城內滿",
    "T08n0261_007:0896a29": "中油麻，經百千劫除去一粒，如是劫數漸漸",
    "T08n0261_007:0896b01": "除一，乃至城空為一大劫，如是大劫積數滿",
    "T08n0261_007:0896b02": "三阿僧企耶。菩薩摩訶薩經如是劫，常為五趣",
    "T08n0261_007:0896b03": "一一有情，勤行精進受諸苦惱方至菩提。譬",
    "T08n0261_007:0896b04": "如大地末為微塵，如是微塵寧為多不？」慈氏",
    "T08n0261_007:0896b05": "白佛言：「甚多，世尊！」佛告慈氏：「假使眾生如彼",
    "T08n0261_007:0896b06": "塵數，菩薩為彼一一有情，如上劫中勤行精",
    "T08n0261_007:0896b07": "進，不惜身命受諸苦惱，然後乃成無上菩提。",
    "T08n0261_007:0896b08": "菩薩摩訶薩復應如是思惟：『我於過去如前",
    "T08n0261_007:0896b09": "劫數，勤加精進具足圓滿六種波羅蜜多，得",
    "T08n0261_007:0896b10": "不退轉方至菩提。』作是思惟：『如是長遠勇猛",
    "T08n0261_007:0896b11": "精進，況於人間年月劫數，而比於彼如剎那",
    "T08n0261_007:0896b12": "頃而成正覺，何不進求？菩薩摩訶薩應勤精",
    "T08n0261_007:0896b13": "進，堅固其心，所捨頭目髓腦手足支節無所",
    "T08n0261_007:0896b14": "悋惜。』如是思已一心精進恒無懈惓，此即名",
    "T08n0261_007:0896b15": "為菩薩摩訶薩精進波羅蜜多。」時薄伽梵而",
    "T08n0261_007:0896b16": "說頌言：",
    "T08n0261_007:0896b17": "「世間諸果實，　　皆由精進生，",
    "T08n0261_007:0896b18": "　大地水火風，　　根塵由彼有。",
    "T08n0261_007:0896b19": "　貪恚癡疑惑，　　皆由懈怠生，",
    "T08n0261_007:0896b20": "　菩薩於此中，　　常懼如毒箭。",
    "T08n0261_007:0896b21": "　如人有技藝，　　懶惰無所成，",
    "T08n0261_007:0896b22": "　懈怠諸男女，　　慈母不忻見。",
    "T08n0261_007:0896b23": "　有智勤精進，　　菩薩行成就，",
    "T08n0261_007:0896b24": "　是人開覺花，　　能成佛果位。",
    "T08n0261_007:0896b25": "　智人常勇猛，　　了達深義趣，",
    "T08n0261_007:0896b26": "　愚癡懶惰人，　　世所不稱讚。",
    "T08n0261_007:0896b27": "　若人無精進，　　亦無世名稱，",
    "T08n0261_007:0896b28": "　無善法資糧，　　如糞穢不淨。",
    "T08n0261_007:0896b29": "　如草及塼石，　　猶堪世所用，",
    "T08n0261_007:0896c01": "　懈怠懶惰人，　　一切無堪用。",
    "T08n0261_007:0896c02": "　譬如衣垢弊，　　亦如花鬘萎，",
    "T08n0261_007:0896c03": "　人若無精進，　　端正不任用。",
    "T08n0261_007:0896c04": "　如人有名稱，　　由精進安忍，",
    "T08n0261_007:0896c05": "　無忍無精進，　　非女亦非男。",
    "T08n0261_007:0896c06": "　懈怠乏資財，　　卑賤多驕慢，",
    "T08n0261_007:0896c07": "　常懼他人語，　　家務悉不成。",
    "T08n0261_007:0896c08": "　如是無精進，　　雖有眾技藝，",
    "T08n0261_007:0896c09": "　恒被人所輕，　　如蛇無毒氣。",
    "T08n0261_007:0896c10": "　雖無諸技藝，　　唯有勤精進，",
    "T08n0261_007:0896c11": "　佛果大菩提，　　決定皆成就。",
    "T08n0261_007:0896c12": "　一切修福業，　　皆由精進力，",
    "T08n0261_007:0896c13": "　如欲受使者，　　專待王教勅。",
    "T08n0261_007:0896c14": "　精進尊貴本，　　應當勤勇猛，",
    "T08n0261_007:0896c15": "　菩薩樂修行，　　必成無上果。",
    "T08n0261_007:0896c16": "　恒住於精進，　　智者所稱讚，",
    "T08n0261_007:0896c17": "　無智執由天，　　邪見生死本。",
    "T08n0261_007:0896c18": "　智者住正見，　　捨天而精進，",
    "T08n0261_007:0896c19": "　應當勤勇猛，　　能度於彼天。",
    "T08n0261_007:0896c20": "　愚劣無精進，　　捨勤而事天，",
    "T08n0261_007:0896c21": "　智者樂精進，　　遠離於天教。",
    "T08n0261_007:0896c22": "　天命及精進，　　愚智有差殊，",
    "T08n0261_007:0896c23": "　信天邪見因，　　精進招勝果。",
    "T08n0261_007:0896c24": "　如有地無種，　　耕墾何所益，",
    "T08n0261_007:0896c25": "　無勤亦復然，　　天命何所獲。",
    "T08n0261_007:0896c26": "　譬如風吹火，　　隨小漸成大，",
    "T08n0261_007:0896c27": "　精進亦復然，　　善法而增廣。",
    "T08n0261_007:0896c28": "　能行諸難行，　　而獲增勝果，",
    "T08n0261_007:0896c29": "　身命無悋惜，　　當紹於法王。」",
    "T08n0261_007:0897a01": "爾時，佛告慈氏菩薩摩訶薩：「求菩提時擐精",
    "T08n0261_007:0897a02": "進甲，以大誓願而為器仗，日夜精勤增長功",
    "T08n0261_007:0897a03": "德，猶初白月漸漸圓滿。譬如有人聞彼遠",
    "T08n0261_007:0897a04": "方有佛舍利窣堵波塔，及有善說正法之",
    "T08n0261_007:0897a05": "人。此人聞已歡喜踊躍，不待資糧車乘伴",
    "T08n0261_007:0897a06": "侶，徒跣而往詣彼塔廟。所經道路唯是猛火",
    "T08n0261_007:0897a07": "及布利刀，是人勇銳其心不退，決定前進達",
    "T08n0261_007:0897a08": "於彼所，瞻禮佛塔聽聞正法。於火刃中舉足",
    "T08n0261_007:0897a09": "下足，步步思惟而發是願：『我於今日刀火中",
    "T08n0261_007:0897a10": "行得聞正法，願我當於生死大苦之中，拔濟",
    "T08n0261_007:0897a11": "有情置於涅槃安樂之處。』菩薩摩訶薩發是",
    "T08n0261_007:0897a12": "願已，雖踐刀火如履蓮花，足下柔軟如須曼",
    "T08n0261_007:0897a13": "那花，復似栴檀香水而洒其上，清涼芬馥無",
    "T08n0261_007:0897a14": "以為喻。復作是願：『我從今日乃至無上正等",
    "T08n0261_007:0897a15": "菩提，於是中間，身口意業常作佛事。若行餘",
    "T08n0261_007:0897a16": "事，願我此身如枯槁木；口說餘言，願我瘖瘂；",
    "T08n0261_007:0897a17": "意思餘法，願我狂亂。除正法外，自餘音教無",
    "T08n0261_007:0897a18": "所樂著。如是三業所修諸善，皆悉迴向無上",
    "T08n0261_007:0897a19": "菩提。』復願一切眾生咸成正覺功德無盡，廣",
    "T08n0261_007:0897a20": "大如法界，究竟若虛空，窮未來際無有休息。",
    "T08n0261_007:0897a21": "譬如虛空密雲彌布降注大雨，若至陸地砂",
    "T08n0261_007:0897a22": "鹵之處不久便乾，若雨一滴入大海中，海水",
    "T08n0261_007:0897a23": "未竭其雨無盡。菩薩所作功德亦復如是，若",
    "T08n0261_007:0897a24": "為自身求於解脫，如陸地雨不久還乾，若為",
    "T08n0261_007:0897a25": "法界一切有情修於善業投涅槃海，以大悲",
    "T08n0261_007:0897a26": "願，眾生無盡善亦無盡。「復次，慈氏！譬如菩薩",
    "T08n0261_007:0897a27": "壽命無量，往於東方經過無量俱胝三千大千",
    "T08n0261_007:0897a28": "世界，所經國土眾生之類，悉皆令得大般涅",
    "T08n0261_007:0897a29": "槃安樂之處。如是無量阿僧祇劫廣度眾生，",
    "T08n0261_007:0897b01": "我今觀之如爪上土，其未度者如大地土。如",
    "T08n0261_007:0897b02": "是東方世界未度既然，南西北方四維上下",
    "T08n0261_007:0897b03": "亦復如是。雖有如是無量有情，菩薩摩訶薩",
    "T08n0261_007:0897b04": "亦不厭捨而生退轉，勤行精進終無休息。菩",
    "T08n0261_007:0897b05": "薩摩訶薩能發如是廣大之心，無有少法難",
    "T08n0261_007:0897b06": "修行者，於三界中所有福智尊貴自在，無勞",
    "T08n0261_007:0897b07": "功力自然得之。」佛告慈氏菩薩摩訶薩：「於諸",
    "T08n0261_007:0897b08": "世間所有過去現在未來一切眾生、學無學",
    "T08n0261_007:0897b09": "人及辟支佛，如是有情精勤修集無量無邊",
    "T08n0261_007:0897b10": "所有功德，比於如來一毛功德，百千萬分不",
    "T08n0261_007:0897b11": "及其一。如是所有一一毛端，皆從如來無量",
    "T08n0261_007:0897b12": "功德之所出生。如來之身一切毛端所有功",
    "T08n0261_007:0897b13": "德，共成如來一髮功德。如是佛髮八萬四千，",
    "T08n0261_007:0897b14": "一一髮中各具如上毛端功德，如是合集共",
    "T08n0261_007:0897b15": "成如來一隨好功德。如是隨好具八十種，一",
    "T08n0261_007:0897b16": "一好中各有如上佛髮功德，如是合集共成",
    "T08n0261_007:0897b17": "如來一相功德。如是諸相具三十二，各具如上",
    "T08n0261_007:0897b18": "隨好功德，如是合集至百千倍，成佛眉間毫",
    "T08n0261_007:0897b19": "相功德，其相圓滿婉轉右旋，如頗胝迦寶明",
    "T08n0261_007:0897b20": "淨鮮白，夜闇之中猶如明星，毫相舒之上至",
    "T08n0261_007:0897b21": "色界阿迦膩吒天，卷之如舊復為毫相於眉",
    "T08n0261_007:0897b22": "間住。以此毫相所有功德至百千倍，成佛頂",
    "T08n0261_007:0897b23": "上肉髻之相，所有功德無有人天能見頂者。",
    "T08n0261_007:0897b24": "如是肉髻千倍功德，不及如來梵音聲相所",
    "T08n0261_007:0897b25": "有功德，其聲下徹阿鼻地獄，上至色界究竟",
    "T08n0261_007:0897b26": "天中。如是所說無量功德，皆是如來大悲化",
    "T08n0261_007:0897b27": "現，如是化身皆由無量功德集成，無比無喻",
    "T08n0261_007:0897b28": "無與等者。如是化身千倍功德成佛報身，如",
    "T08n0261_007:0897b29": "是報身所有功德，百千萬倍成佛法身，所有",
    "T08n0261_007:0897c01": "功德莫知其量。若有善男子、善女人，聞說諸",
    "T08n0261_007:0897c02": "佛如來無邊功德，不驚不怖不畏者，當知是",
    "T08n0261_007:0897c03": "人成就精進波羅蜜多，應發如是廣大之心：",
    "T08n0261_007:0897c04": "『佛身功德無量福聚，我今觀之誓當修證，勤",
    "T08n0261_007:0897c05": "行精進不惜身命，為一切眾生，於無量劫受",
    "T08n0261_007:0897c06": "三塗苦，心不生悔，皆令圓滿具足成就六種",
    "T08n0261_007:0897c07": "波羅蜜多，得成無上正等菩提。』」",
    "T08n0261_007:0897c08": "佛告慈氏菩薩摩訶薩：「善男子！應當諦觀佛",
    "T08n0261_007:0897c09": "之智慧，汝今諦聽當為汝說。如舍利弗，諸聲",
    "T08n0261_007:0897c10": "聞中智慧第一，此贍部洲，北廣南狹如類車",
    "T08n0261_007:0897c11": "廂，周匝七千踰繕那量。東勝身洲形如半月，",
    "T08n0261_007:0897c12": "周匝八千踰繕那量。西牛貨洲形如滿月，周",
    "T08n0261_007:0897c13": "匝九千踰繕那量。北拘盧洲地形畟方，周",
    "T08n0261_007:0897c14": "匝十千踰繕那量。妙高山王其相四方，入水",
    "T08n0261_007:0897c15": "八萬踰繕那量，四寶合成，出水量等，四寶",
    "T08n0261_007:0897c16": "合成，周圍四面各有八萬踰繕那量。次外即",
    "T08n0261_007:0897c17": "有金山七重，周匝圍繞有八海水，最外復有",
    "T08n0261_007:0897c18": "大鐵圍山。如是四洲及諸山王用為紙素，八",
    "T08n0261_007:0897c19": "大海水以為其墨，一切草木用為其筆，一切",
    "T08n0261_007:0897c20": "人天一劫書寫，比舍利弗所得智慧，十六分",
    "T08n0261_007:0897c21": "中不及其一。又於此三千大千世界，其中眾",
    "T08n0261_007:0897c22": "生所有智慧，如舍利弗等無有異。菩薩摩訶",
    "T08n0261_007:0897c23": "薩了達布施波羅蜜多，所有智慧過彼百倍。",
    "T08n0261_007:0897c24": "又此三千大千世界，所有眾生皆具布施波",
    "T08n0261_007:0897c25": "羅蜜多智慧，不及一菩薩摩訶薩所得淨戒",
    "T08n0261_007:0897c26": "波羅蜜多智慧，乃至般若波羅蜜多亦復如",
    "T08n0261_007:0897c27": "是。又此三千大千世界所有眾生，皆具如是",
    "T08n0261_007:0897c28": "六種波羅蜜多智慧，不及一初地菩薩摩訶",
    "T08n0261_007:0897c29": "薩所得智慧，乃至十地菩薩摩訶薩所得智",
    "T08n0261_007:0898a01": "慧，展轉倍增亦復如是。又此十地菩薩所得",
    "T08n0261_007:0898a02": "智慧，比汝慈氏一生補處菩薩摩訶薩所得",
    "T08n0261_007:0898a03": "智慧，百千分中不及其一。」時慈氏菩薩聞佛",
    "T08n0261_007:0898a04": "語已，而作是念：「今者如來在大眾中作是稱",
    "T08n0261_007:0898a05": "讚，深生悚慄。」爾時佛薄伽梵告慈氏菩薩",
    "T08n0261_007:0898a06": "摩訶薩言：「善男子！汝今諦聽。於此三千大千",
    "T08n0261_007:0898a07": "世界，一切眾生所有智慧，皆如慈氏等無有",
    "T08n0261_007:0898a08": "異。如是等菩薩摩訶薩，詣菩提樹坐於道場，",
    "T08n0261_007:0898a09": "降伏魔怨將成正覺，所有智慧，於佛如來所",
    "T08n0261_007:0898a10": "得智慧，百千萬分不及其一。慈氏！當知如來",
    "T08n0261_007:0898a11": "智慧，甚深無量不可思議，亦非譬喻之所校",
    "T08n0261_007:0898a12": "量。若菩薩摩訶薩聞是諸佛甚深智慧，不驚",
    "T08n0261_007:0898a13": "不怖不畏者，應加精進成就波羅蜜多。懈怠",
    "T08n0261_007:0898a14": "之人，世間小善尚不成就，況於如來大智彼",
    "T08n0261_007:0898a15": "岸，而能廣度一切眾生。「復次，慈氏！有三種精",
    "T08n0261_007:0898a16": "進。云何為三？一者聞此甚深如來廣大智慧",
    "T08n0261_007:0898a17": "心不傾動，二者能隨過去諸菩薩摩訶薩大",
    "T08n0261_007:0898a18": "悲之行，三者所行之行設逢苦難心不退轉。",
    "T08n0261_007:0898a19": "又以精進力，觀察一切世出世間、情非情境",
    "T08n0261_007:0898a20": "皆悉是空。以觀如是勝義空故，無一眾生有",
    "T08n0261_007:0898a21": "相可得。雖知無相，而為眾生於無數劫修諸",
    "T08n0261_007:0898a22": "苦行不辭勞倦，常以四攝——布施、愛語、利行、同",
    "T08n0261_007:0898a23": "事——攝取有情，教以三乘令得解脫，次復安置",
    "T08n0261_007:0898a24": "於最上乘得不退轉，一切行願皆悉成就。具",
    "T08n0261_007:0898a25": "足圓滿精進波羅蜜多，諸佛如來與受記別，",
    "T08n0261_007:0898a26": "近無等等無上菩提，猶如白月十四日夜漸",
    "T08n0261_007:0898a27": "向圓滿。菩薩亦爾，於佛菩提漸向圓滿得無",
    "T08n0261_007:0898a28": "功用，自然獲得十種勝事。云何為十？一者諸",
    "T08n0261_007:0898a29": "佛正法不由聽習而悉現前，能為有情宣說",
    "T08n0261_007:0898b01": "妙法。二者不思議力自然能發堅固誓願，能",
    "T08n0261_007:0898b02": "令一切眾生發菩提心。三者而得自在身口",
    "T08n0261_007:0898b03": "意業，隨願現生一切無礙。四者能現種種神",
    "T08n0261_007:0898b04": "通變化，隨心自在無所障礙。五者能作希奇",
    "T08n0261_007:0898b05": "未曾有事，皆得自在。六者受生自在，於五趣",
    "T08n0261_007:0898b06": "中隨機利益而能生彼。七者寶藏隨生賙給",
    "T08n0261_007:0898b07": "無盡。八者常為心師、不師於心，無有卒暴如",
    "T08n0261_007:0898b08": "調伏象。九者自然覺悟生死涅槃二皆平等，",
    "T08n0261_007:0898b09": "不由師訓。十者得無上智利樂有情，方生",
    "T08n0261_007:0898b10": "死中拔濟令出，置於三乘涅槃正路，究竟無",
    "T08n0261_007:0898b11": "上正等菩提。",
    "T08n0261_007:0898b12": "「復次，精進之人，於生死中說諸過患，顯大涅",
    "T08n0261_007:0898b13": "槃無量功德，大悲般若常所輔翼，由斯不住",
    "T08n0261_007:0898b14": "生死涅槃，利樂有情窮未來際，是即精進波",
    "T08n0261_007:0898b15": "羅蜜多。復次，精進之人，聽聞正法總持自在，",
    "T08n0261_007:0898b16": "以精進力身無疾病，一切怨害慈心相向，微",
    "T08n0261_007:0898b17": "那夜迦作障礙者無所能為，菩薩言教悉皆",
    "T08n0261_007:0898b18": "承順。復次，精進之人，一切諸天恭敬愛念，危",
    "T08n0261_007:0898b19": "難之中一切善神之所擁護。復次，精進之人，",
    "T08n0261_007:0898b20": "小有所施而能圓滿檀波羅蜜多。復次，精進",
    "T08n0261_007:0898b21": "之人，護持淨戒不為懶惰之所攝受，速能圓",
    "T08n0261_007:0898b22": "滿淨戒波羅蜜多。復次，精進之人，善能安忍，",
    "T08n0261_007:0898b23": "怨親平等無有二心，速能圓滿安忍波羅蜜",
    "T08n0261_007:0898b24": "多。復次，精進之人，勇猛不退被精進甲，大慈",
    "T08n0261_007:0898b25": "大悲恒不捨離，速能圓滿精進波羅蜜多。復",
    "T08n0261_007:0898b26": "次，精進之人，勤修靜慮，於三摩地安住不動，",
    "T08n0261_007:0898b27": "速能圓滿禪波羅蜜多。復次，精進之人，多聞",
    "T08n0261_007:0898b28": "智慧，諷誦無倦而無懈息，速能圓滿般若波",
    "T08n0261_007:0898b29": "羅蜜多。然此般若波羅蜜多甚深大海，一切",
    "T08n0261_007:0898c01": "聲聞、獨覺及諸菩薩，無有方便而能測量，唯",
    "T08n0261_007:0898c02": "有精進波羅蜜多而能究盡。復次，精進之人，",
    "T08n0261_007:0898c03": "日夜增長無量功德，如青蓮花生淤泥中，日",
    "T08n0261_007:0898c04": "夜增長漸舒出水，其花開敷香氣芬馥。見者",
    "T08n0261_007:0898c05": "咸悅，取以作鬘置佛頂上。若天魔梵、國王大",
    "T08n0261_007:0898c06": "臣、長者居士，一切人民皆悉愛樂。精進之人",
    "T08n0261_007:0898c07": "亦復如是，於彼生死淤泥之中，生菩提芽、出",
    "T08n0261_007:0898c08": "二乘執，開真實相，顯示涅槃，種智敷榮香氣",
    "T08n0261_007:0898c09": "芬馥，遍十方界利益人天，如青蓮花人皆愛",
    "T08n0261_007:0898c10": "樂。是則名為精進波羅蜜多。「復次，懈怠之人",
    "T08n0261_007:0898c11": "猶如舂杵，有二種事：一者不能自使，日益損",
    "T08n0261_007:0898c12": "壞。二者不能自立，棄地即臥。漸不堪用，以火",
    "T08n0261_007:0898c13": "焚之。懶惰之人亦復如是，一者不自策使，色",
    "T08n0261_007:0898c14": "力日減，二者不能勤理家業，常臥睡眠。身壞",
    "T08n0261_007:0898c15": "命終，地獄火中焚燒受苦。精進之人如如意",
    "T08n0261_007:0898c16": "樹，在於生死曠野之中，與諸有情作歸依處，",
    "T08n0261_007:0898c17": "飢渴之者為作飲食，裸露之者而作衣服，乃",
    "T08n0261_007:0898c18": "至能度生死險難，盡此形壽無所乏少，令一",
    "T08n0261_007:0898c19": "切眾生安隱快樂，以精進力速能成就阿耨",
    "T08n0261_007:0898c20": "多羅三藐三菩提。」時薄伽梵說此精進波羅",
    "T08n0261_007:0898c21": "蜜多時，會中七十八俱胝那庾多若人若天，",
    "T08n0261_007:0898c22": "皆發阿耨多羅三藐三菩提心。三萬二千菩",
    "T08n0261_007:0898c23": "薩摩訶薩，皆得無生法忍至不退轉。佛告慈",
    "T08n0261_007:0898c24": "氏：「此即名為精進波羅蜜多。」",
    "T08n0261_007:0898c25": "大乘理趣六波羅蜜多經卷第七"
}