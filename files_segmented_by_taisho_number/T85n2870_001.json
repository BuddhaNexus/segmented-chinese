{
    "T85n2870_001:1335c14": "佛說像法決疑經",
    "T85n2870_001:1335c16": "聞如是。一時佛在跋提河邊沙羅雙樹間。度",
    "T85n2870_001:1335c17": "須跋陀羅竟。諸大菩薩聲聞弟子諸大梵王",
    "T85n2870_001:1335c18": "天龍鬼神諸國王等。一切大眾儼然不散。",
    "T85n2870_001:1335c19": "爾時世尊告諸大眾。大般涅槃已廣說竟。我",
    "T85n2870_001:1335c20": "向已為普廣菩薩說十方諸佛剎土。汝等大",
    "T85n2870_001:1335c21": "眾若有疑者可速問之。無上法寶不久磨滅。",
    "T85n2870_001:1335c22": "時諸大眾聞佛此語。悲泣哽噎不能自止。唯",
    "T85n2870_001:1335c23": "有證解脫者不能生悲戀。",
    "T85n2870_001:1335c24": "爾時眾中有一菩薩名曰常施。承佛威神從",
    "T85n2870_001:1335c25": "座而起。合掌向佛而作是言。欲有所問恐",
    "T85n2870_001:1335c26": "傷聖心。唯願如來不以為咎。佛告常施。如",
    "T85n2870_001:1335c27": "來已度世間八法。何須疑也。常施菩薩白佛",
    "T85n2870_001:1335c28": "言。世尊如來去世後。一切眾生不復覩見如",
    "T85n2870_001:1335c29": "來色身。不聞真法。於未來世中像法之時。善",
    "T85n2870_001:1336a01": "法漸衰惡轉熾然。當爾之時教諸眾生作何",
    "T85n2870_001:1336a02": "福德。最為殊勝。",
    "T85n2870_001:1336a03": "爾時世尊告常施菩薩。善哉善哉。來世眾",
    "T85n2870_001:1336a04": "生甚可憐愍。何以故。一切眾生懃苦修行不",
    "T85n2870_001:1336a05": "會正理。作福彌積獲報甚微。善男子。未來",
    "T85n2870_001:1336a06": "世中比丘比丘尼優婆塞優婆夷國王大臣長",
    "T85n2870_001:1336a07": "者居士婆羅門等。輕賤我法薄淡三寶無有",
    "T85n2870_001:1336a08": "真實。雖作眾善求名求利求勝他。故無有一",
    "T85n2870_001:1336a09": "念作出世心。善男子。未來世中像法之時。無",
    "T85n2870_001:1336a10": "量災變惡事何者是也。一切道俗不識法軌。",
    "T85n2870_001:1336a11": "檀越設會請僧。遣人防門守戶。遮障比丘不",
    "T85n2870_001:1336a12": "聽入會。若貧窮乞人欲入乞食。復障不聽。如",
    "T85n2870_001:1336a13": "此設會徒喪飲食了無善分。復有眾生專欲",
    "T85n2870_001:1336a14": "獨善不化眾生。見他作善不能隨喜助其少",
    "T85n2870_001:1336a15": "多。如此人輩其福微劣。復有眾生見他舊寺",
    "T85n2870_001:1336a16": "塔廟形像及以經典破落毀壞不肯修治。便",
    "T85n2870_001:1336a17": "作是言。非我先崇所造。何用治為。我寧更",
    "T85n2870_001:1336a18": "自造立新者。善男子一切眾生造立新者。不",
    "T85n2870_001:1336a19": "如修故其福甚多。復有眾生見他聚集作諸",
    "T85n2870_001:1336a20": "福業。但求名聞。傾家財物以用布施。及見貧",
    "T85n2870_001:1336a21": "窮孤獨。呵罵驅出不濟一毫。如此眾生名為",
    "T85n2870_001:1336a22": "顛倒作善。癡狂修福名為不正作福。如此",
    "T85n2870_001:1336a23": "人等甚可憐愍。用財甚多。獲福甚少。善男子。",
    "T85n2870_001:1336a24": "我於一時告諸大眾。若人於阿僧祇身供養",
    "T85n2870_001:1336a25": "十方諸佛竝諸菩薩及聲聞眾。不如有人施",
    "T85n2870_001:1336a26": "畜生一口飲食。其福勝彼。百千萬倍無量無",
    "T85n2870_001:1336a27": "邊。善男子。我於處處經中說布施者。欲令出",
    "T85n2870_001:1336a28": "家在家人修慈悲心布施貧窮孤老乃至餓",
    "T85n2870_001:1336a29": "狗。我諸弟子不解我意。專施敬田不施悲田。",
    "T85n2870_001:1336b01": "敬田者即是佛法僧寶。悲田者貧窮孤老乃至",
    "T85n2870_001:1336b02": "蟻子。此二種田。悲田最勝。善男子。若復有",
    "T85n2870_001:1336b03": "人。多饒財物獨行布施。從生至老。不如復",
    "T85n2870_001:1336b04": "有眾多人眾。不同貧富貴賤。若道若俗。共",
    "T85n2870_001:1336b05": "相勸他各出少財聚集一處。隨宜布施貧窮",
    "T85n2870_001:1336b06": "孤老惡疾重病困厄之人。其福甚大。假使不",
    "T85n2870_001:1336b07": "施。念念之中施功常生無有窮盡。獨行布施",
    "T85n2870_001:1336b08": "其福甚少。善男子。未來世中我諸弟子。樂",
    "T85n2870_001:1336b09": "好衣服貪嗜美味。貪求利益慳貪積聚。不",
    "T85n2870_001:1336b10": "修慈心。專行恚怒。見他作善諍共譏嫌。咸",
    "T85n2870_001:1336b11": "言。此人邪命諂曲求覓名利。若見布施貧窮",
    "T85n2870_001:1336b12": "乞人。復生瞋恚作如是念。出家之人何用布",
    "T85n2870_001:1336b13": "施。但修禪定智慧之業。何用紛動無益之事",
    "T85n2870_001:1336b14": "務。作是念者是魔眷屬。其人命終墮大地獄",
    "T85n2870_001:1336b15": "經歷受苦。從地獄出墮餓鬼中受大苦惱。從",
    "T85n2870_001:1336b16": "餓鬼出五百生身墮在狗中。從狗出已五",
    "T85n2870_001:1336b17": "百世中常生貧賤。常患飢窮種種諸苦。無有",
    "T85n2870_001:1336b18": "一念適意之時。何以故。見他施時不隨喜故。",
    "T85n2870_001:1336b19": "善男子。我念成佛皆因曠劫行檀布施救濟",
    "T85n2870_001:1336b20": "貧窮困厄眾生。十方諸佛亦從布施而得成",
    "T85n2870_001:1336b21": "佛。是故我於處處經中說。六波羅蜜皆從布",
    "T85n2870_001:1336b22": "施以為初首。善男子。譬如有人雙足俱折。意",
    "T85n2870_001:1336b23": "欲遠步不能得去。比丘亦爾。雖行五波羅",
    "T85n2870_001:1336b24": "蜜經恒沙劫。若不布施不能得到涅槃彼岸。",
    "T85n2870_001:1336b25": "善男子。不行施者則戒不淳。戒不淳故則無",
    "T85n2870_001:1336b26": "悲心。無慈悲者則不能忍。無忍辱故則無精",
    "T85n2870_001:1336b27": "進。無精進故則無禪定。無禪定故則無智慧。",
    "T85n2870_001:1336b28": "無智慧故常為無量客塵煩惱之所得便。善",
    "T85n2870_001:1336b29": "男子。此布施法門。三世諸佛所共敬重。是故",
    "T85n2870_001:1336c01": "四攝法中財攝最勝。善男子。我又一時讚",
    "T85n2870_001:1336c02": "歎持戒。我又一時讚歎忍辱。或復一時讚歎",
    "T85n2870_001:1336c03": "禪定。或復一時讚歎智慧。或復一時讚歎頭",
    "T85n2870_001:1336c04": "陀。或復一時讚歎少欲。或復一時讚歎聲聞。",
    "T85n2870_001:1336c05": "或復一時讚歎菩薩。如是種種隨機不同。未",
    "T85n2870_001:1336c06": "來世中諸惡比丘不解我意各執己見迭相是",
    "T85n2870_001:1336c07": "非破滅我法。諸惡比丘亦復在座演說經法。",
    "T85n2870_001:1336c08": "不達我深意。隨文取義違背實相無上真法。",
    "T85n2870_001:1336c09": "口常自歎我所說義應著佛意。其餘法師誑",
    "T85n2870_001:1336c10": "惑道俗。作是語者永沈苦海。諸惡比丘見他",
    "T85n2870_001:1336c11": "修定復作是言。此人愚癡猶如株兀。不覺經",
    "T85n2870_001:1336c12": "論何所修行。作是語者殃咎累劫。諸惡比丘",
    "T85n2870_001:1336c13": "為名利故迭相毀呰。諸惡比丘或有修福不",
    "T85n2870_001:1336c14": "依經論。自逐己見以非為是。不能分別是邪",
    "T85n2870_001:1336c15": "是正。遍向道俗作如是言。我能知是我能",
    "T85n2870_001:1336c16": "見是。當知此人速滅我法。諸惡比丘亦復持",
    "T85n2870_001:1336c17": "律。於毘尼藏不達深義便作是言。毘尼藏中",
    "T85n2870_001:1336c18": "佛聽食肉。善男子。我若解說食肉義者。聲聞",
    "T85n2870_001:1336c19": "緣覺及下地菩薩之所迷悶。凡夫比丘聞之",
    "T85n2870_001:1336c20": "誹謗故。毘尼藏聽食肉者皆是不可思議。善",
    "T85n2870_001:1336c21": "男子。我從初成道乃至今日。所有弟子處處",
    "T85n2870_001:1336c22": "受肉食者。凡夫之人實見食肉。復有眾生見",
    "T85n2870_001:1336c23": "諸比丘示現食肉。復有眾生知諸比丘食肉",
    "T85n2870_001:1336c24": "之時深入無量諸對治門。無量比丘斷上煩",
    "T85n2870_001:1336c25": "惱。無量比丘斷中煩惱。無量比丘斷下煩惱。",
    "T85n2870_001:1336c26": "無量比丘度脫眾生令入佛道。如來教化不",
    "T85n2870_001:1336c27": "可思議。我從成佛已來。我諸弟子未曾食噉",
    "T85n2870_001:1336c28": "眾生肉也。我於毘尼中聽食肉者。定知此肉",
    "T85n2870_001:1336c29": "不從四大生。不從胎生。不從卵生。不從濕生。",
    "T85n2870_001:1337a01": "不從化生。不與識合。不與命合。當知世間都",
    "T85n2870_001:1337a02": "無此肉。善男子。未來世中諸惡比丘。在在",
    "T85n2870_001:1337a03": "處處講說經律。隨文取義。不知如來隱覆祕",
    "T85n2870_001:1337a04": "密。善男子。佛出於世令諸弟子食眾生肉者。",
    "T85n2870_001:1337a05": "無有是處。若食肉者何名大悲。善男子。今日",
    "T85n2870_001:1337a06": "座中無央數眾各見不同。或見如來入般涅",
    "T85n2870_001:1337a07": "槃。或見如來住世一劫。或見如來住無量劫。",
    "T85n2870_001:1337a08": "或見如來丈六之身。或見小身。或見大身。或",
    "T85n2870_001:1337a09": "見報身坐蓮華藏世界海為千百億釋迦牟尼",
    "T85n2870_001:1337a10": "佛說心地法門。或見法身同於虛空無有分",
    "T85n2870_001:1337a11": "別無相無礙遍周法界。或見此處沙羅林地",
    "T85n2870_001:1337a12": "悉是土沙草木石壁。或見此處金銀七寶清",
    "T85n2870_001:1337a13": "淨莊嚴。或見此處乃是三世諸佛所行之處。",
    "T85n2870_001:1337a14": "或見此處即是不可思議諸佛境界真實法",
    "T85n2870_001:1337a15": "體。善男子。諸佛出世遊行止住。一切所為",
    "T85n2870_001:1337a16": "皆悉遠離世間之相。亦復不離世間顯示實",
    "T85n2870_001:1337a17": "相法。如來所說總含萬法。演說一字一句一",
    "T85n2870_001:1337a18": "音所唱。能令一切眾生隨種種類種種根性",
    "T85n2870_001:1337a19": "各得不同所解各異。如來不共之法不可思",
    "T85n2870_001:1337a20": "議。非諸聲聞緣覺所知。如來以自在之力。",
    "T85n2870_001:1337a21": "隨機隱顯教化眾生。像法中諸惡比丘不",
    "T85n2870_001:1337a22": "解我意。執己所見宣說十二部經。隨文取義",
    "T85n2870_001:1337a23": "作決定說。當知此人三世諸佛怨。速滅我法。",
    "T85n2870_001:1337a24": "善男子。諸佛說法常依二諦。說世諦法時不",
    "T85n2870_001:1337a25": "違第一義諦。旨近以標遠。立像表玄。諸惡",
    "T85n2870_001:1337a26": "比丘於此義中不能解了。誹謗不信。隨相取",
    "T85n2870_001:1337a27": "義歷劫受殃。是諸比丘亦復自稱我是法師",
    "T85n2870_001:1337a28": "我是律師我是禪師。此三種學人能滅我法。",
    "T85n2870_001:1337a29": "更非餘人。此三種人迭相說過。迭相毀呰。此",
    "T85n2870_001:1337b01": "三種人入於地獄。猶如箭射。",
    "T85n2870_001:1337b02": "爾時常施菩薩白佛言。世尊如是諸比丘何",
    "T85n2870_001:1337b03": "時當出。善男子我滅度已千年後。惡法漸",
    "T85n2870_001:1337b04": "興。千一百年後。諸惡比丘比丘尼遍閻浮",
    "T85n2870_001:1337b05": "提。處處充滿。不修道德。多求財物專行非",
    "T85n2870_001:1337b06": "法。多畜八種不淨之物。身無十德畜二沙彌。",
    "T85n2870_001:1337b07": "未滿十臘已度沙彌。以是因緣一切俗人輕",
    "T85n2870_001:1337b08": "賤三寶。從是已後一切道俗競造塔寺遍滿",
    "T85n2870_001:1337b09": "世間。塔廟形像處處皆有。或在山林曠野。或",
    "T85n2870_001:1337b10": "在道邊。或在巷路臭穢惡處。頹落毀壞無人",
    "T85n2870_001:1337b11": "治理。爾時道俗雖造塔寺供養三寶。而於三",
    "T85n2870_001:1337b12": "寶不生敬重。請僧在寺不與飲食衣服臥具",
    "T85n2870_001:1337b13": "湯藥。返更於中借取乞[仁二+貳]。食噉僧食不",
    "T85n2870_001:1337b14": "畏未來三途之苦。當爾之時一切俗人不問",
    "T85n2870_001:1337b15": "貴賤。專欲於僧中作不饒益侵損惱亂。不欲",
    "T85n2870_001:1337b16": "擁護。如此人輩永墮三途。善男子。未來世",
    "T85n2870_001:1337b17": "中一切俗官不信罪福。稅奪眾僧物。或稅",
    "T85n2870_001:1337b18": "畜生穀米乃至一毫之物。或驅使三寶奴婢。",
    "T85n2870_001:1337b19": "或乘三寶牛馬。一切俗官不得撾打三寶奴",
    "T85n2870_001:1337b20": "婢畜生。乃至不得受三寶奴婢禮拜。皆得殃",
    "T85n2870_001:1337b21": "咎。何況驅策撾打。告諸俗官。若有禁防剡",
    "T85n2870_001:1337b22": "羅輸稅之處。慎莫令比丘輸稅。若欲稅出家",
    "T85n2870_001:1337b23": "人者得罪無量。善男子。當爾之時一切道俗",
    "T85n2870_001:1337b24": "若作福業。應當布施孤老貧困惡病之人。復",
    "T85n2870_001:1337b25": "次應治破壞塔廟及諸形像。莫問己許他許。",
    "T85n2870_001:1337b26": "隨其力能一切皆治。其人功德不可思議。但",
    "T85n2870_001:1337b27": "能修故不假造新。善男子。何故未來世中一",
    "T85n2870_001:1337b28": "切俗人輕賤三寶。正以比丘比丘尼不如法",
    "T85n2870_001:1337b29": "故。身被法服輕理俗緣。或復市肆販賣自",
    "T85n2870_001:1337c01": "活。或復涉路商賈求利。或作畫師工巧之",
    "T85n2870_001:1337c02": "業。或占相男女種種吉凶。飲酒醉亂歌舞作",
    "T85n2870_001:1337c03": "樂。或圍碁六博。或有比丘諂曲說法以求人",
    "T85n2870_001:1337c04": "意。或誦呪術以治他病。或復修禪不能自一",
    "T85n2870_001:1337c05": "心。以邪定法占覩吉凶。或行針灸種種湯",
    "T85n2870_001:1337c06": "藥以求衣食。以是因緣令諸俗人不生敬重。",
    "T85n2870_001:1337c07": "唯除菩薩利益眾生。",
    "T85n2870_001:1337c08": "爾時世尊復告常施菩薩。善男子。未來世中",
    "T85n2870_001:1337c09": "道俗之中。有諸惡人造立我形像或菩薩形",
    "T85n2870_001:1337c10": "像。販賣取財以用自活。一切道俗不知罪福。",
    "T85n2870_001:1337c11": "買取供養。二俱得罪。五百世中常被他賣。善",
    "T85n2870_001:1337c12": "男子。未來世中一切眾生造立形像。皆不具",
    "T85n2870_001:1337c13": "足成就眾相。或作半身。或手足不成。耳鼻",
    "T85n2870_001:1337c14": "眼口悉不成就。粗有影嚮而已。或造塔廟不",
    "T85n2870_001:1337c15": "安形像。若有破塔壞像更不修治。如此人輩",
    "T85n2870_001:1337c16": "獲罪無量。善男子。未來世中諸比丘等。於所",
    "T85n2870_001:1337c17": "住處自共唱制。防禁四方僧合作食限。或一",
    "T85n2870_001:1337c18": "日十日。或五四三日乃至一食。是諸比丘命",
    "T85n2870_001:1337c19": "終墮地獄中餓鬼畜生受苦無窮。復有比丘",
    "T85n2870_001:1337c20": "若沙彌。以眾僧物如形似己有。隨意取用。非",
    "T85n2870_001:1337c21": "時食噉。或與親友。是諸比丘沙彌。乃至千佛",
    "T85n2870_001:1337c22": "出世永不聞法。常在三途無懺悔處。若共此",
    "T85n2870_001:1337c23": "人同住居止。羯磨布薩所作法事悉不成就。",
    "T85n2870_001:1337c24": "皆當得罪。善男子。若有具犯四重五逆。易救",
    "T85n2870_001:1337c25": "可懺悔。若侵損眾僧一毫一粟。非時食噉。自",
    "T85n2870_001:1337c26": "在取與。永沈苦海終無出時。或現世得諸衰",
    "T85n2870_001:1337c27": "惱。若共此人同住居止。日夜得罪。善男子。未",
    "T85n2870_001:1337c28": "來世中有諸俗入不識罪福。乃以祖父或自",
    "T85n2870_001:1337c29": "己身所造佛像經書幡花賣與他人用活妻",
    "T85n2870_001:1338a01": "子。此亦不應買。當爾之時一切俗官有勢力",
    "T85n2870_001:1338a02": "者。捉得此人應重撾罰驅令出國。善男子。未",
    "T85n2870_001:1338a03": "來世中比丘比丘尼優婆塞優婆夷國王大",
    "T85n2870_001:1338a04": "臣中宮妃后。毀犯禁戒不知慚愧不知懺悔。",
    "T85n2870_001:1338a05": "以是因緣令法穢濁。善男子。未來世中諸惡",
    "T85n2870_001:1338a06": "比丘。執著住處如似俗人。護己舍宅。不能",
    "T85n2870_001:1338a07": "依時三月一移。見有比丘衣鉢自隨於其住處",
    "T85n2870_001:1338a08": "滿九十日而更移去。諸惡比丘咸作是言。此",
    "T85n2870_001:1338a09": "比丘志性不定。[跳兆+參]擾多務狂亂失心。數作移",
    "T85n2870_001:1338a10": "動。作是語者獲罪無量。善男子。未來世中",
    "T85n2870_001:1338a11": "諸惡起時。一切道俗應當修學大慈大悲。忍",
    "T85n2870_001:1338a12": "受他惱應作是念。一切眾生無始以來是我",
    "T85n2870_001:1338a13": "父母。一切眾生無始以來皆是我之兄弟姊",
    "T85n2870_001:1338a14": "妹妻子眷屬。以是義故。於一切眾生慈悲愍",
    "T85n2870_001:1338a15": "念隨力救濟。若見苦厄眾生作種種方便不",
    "T85n2870_001:1338a16": "惜身命。當爾之時若國王大臣若城邑聚",
    "T85n2870_001:1338a17": "落主。若勢力長者婆羅門等。及有力比丘。應",
    "T85n2870_001:1338a18": "勸此人不令退轉。助其勢力莫令惡人為作",
    "T85n2870_001:1338a19": "留難。不令惡人侵奪財物。如是助者。其人功",
    "T85n2870_001:1338a20": "德說不可盡。當爾之時悲心布施貧窮孤老",
    "T85n2870_001:1338a21": "一切苦厄乃至蟻子。其福最勝。善男子。我",
    "T85n2870_001:1338a22": "若廣說布施孤窮病苦功德。窮劫不盡。涅槃",
    "T85n2870_001:1338a23": "時至。為汝略說。",
    "T85n2870_001:1338a24": "爾時一切大眾聞佛說未來世中像法末種",
    "T85n2870_001:1338a25": "種災變。身毛皆竪悲號啼泣不能自勝。佛告",
    "T85n2870_001:1338a26": "大眾。止莫悲泣。世間法爾。善必有惡。盛必有",
    "T85n2870_001:1338a27": "衰。佛復告常施菩薩。且置是事。汝以何相",
    "T85n2870_001:1338a28": "觀如來也。復以何相觀眾生乎。常施菩薩白",
    "T85n2870_001:1338a29": "佛言。世尊我觀如來。不從先際。不到彼岸。不",
    "T85n2870_001:1338b01": "住中間。非有非無。非出非沒。非色非不色。非",
    "T85n2870_001:1338b02": "有為非無為。非常非斷。非有漏非無漏。同",
    "T85n2870_001:1338b03": "虛空等法性。從初成道乃至涅槃。於其中間",
    "T85n2870_001:1338b04": "不見如來說一句法。然諸眾生見有出沒說",
    "T85n2870_001:1338b05": "法度人。如來境界不可思議。不可以識識。不",
    "T85n2870_001:1338b06": "可以智知。出過三世不離三世。唯有如來自",
    "T85n2870_001:1338b07": "覺斯法。我觀如來謂若此也。世尊我今觀諸",
    "T85n2870_001:1338b08": "眾生四大之相。如空中雲。如熱時炎。如乾",
    "T85n2870_001:1338b09": "闥婆城。如幻如化。如空聚落。如鏡中像。如水",
    "T85n2870_001:1338b10": "中月。如空谷響。受想行識悉皆如是。世尊",
    "T85n2870_001:1338b11": "眾生心相不可思議。非諸聲聞緣覺下地菩",
    "T85n2870_001:1338b12": "薩之所能知。世尊眾生之相。不來不去。非有",
    "T85n2870_001:1338b13": "非無。非內非外。來無所從來。去無所至。而",
    "T85n2870_001:1338b14": "常流轉。虛妄受苦。皆以眾生無始以來深",
    "T85n2870_001:1338b15": "著我見。以著我故增長渴愛。十二因緣法。長",
    "T85n2870_001:1338b16": "夜受苦無有窮盡。眾生之相本來空寂。以是",
    "T85n2870_001:1338b17": "因緣菩薩於中而起大悲。世尊一切眾生善",
    "T85n2870_001:1338b18": "惡諸業唯一心作。更無餘法。我觀眾生相貌",
    "T85n2870_001:1338b19": "如是。",
    "T85n2870_001:1338b20": "爾時佛告常施菩薩。善哉善哉。快說是法。",
    "T85n2870_001:1338b21": "汝今所說佛所亦可。菩薩行四攝六度。應當",
    "T85n2870_001:1338b22": "如是觀眾生相。善男子。菩薩布施時。不觀",
    "T85n2870_001:1338b23": "福田及非福田。若見貧苦眾生悉皆施與。行",
    "T85n2870_001:1338b24": "布施時應作是觀。不見受者。不見施者。財物",
    "T85n2870_001:1338b25": "亦爾。三事俱空平等無著。何以故。一切諸",
    "T85n2870_001:1338b26": "法無我我所行施之時。不望現報。不望未來",
    "T85n2870_001:1338b27": "人天樂。但為眾生求大菩提。為欲安樂無",
    "T85n2870_001:1338b28": "量眾生故而行布施。為欲攝取諸惡眾生令",
    "T85n2870_001:1338b29": "住善法而行布施。復作是觀。菩提界相眾生",
    "T85n2870_001:1338c01": "界相。二俱空寂。依文字故度眾生得菩提。真",
    "T85n2870_001:1338c02": "實法中無得無證。善男子。如人夜夢見種種",
    "T85n2870_001:1338c03": "事。或夢自身被官囚縛受種種苦。生大憂惱",
    "T85n2870_001:1338c04": "然後得脫。尋復更夢。作大國王威勢自在受",
    "T85n2870_001:1338c05": "大快樂。即於夢中作是念言。我向昨時受苦",
    "T85n2870_001:1338c06": "如是。今復自在受大快樂。作是念已忽然睡",
    "T85n2870_001:1338c07": "覺。苦樂之事莫知所在。如此夢事非有非無。",
    "T85n2870_001:1338c08": "一切諸法亦復如是。作是觀者名為正觀。說",
    "T85n2870_001:1338c09": "是法時。無量菩薩得受佛位。無量菩薩得入",
    "T85n2870_001:1338c10": "一生補處。無量菩薩各隨所修皆得勝進。無",
    "T85n2870_001:1338c11": "量人天得四道果。無量聲聞入菩薩位。無量",
    "T85n2870_001:1338c12": "雜類眾生發菩提心。善男子。未來世中若四",
    "T85n2870_001:1338c13": "輩弟子得聞此經生歡喜心。所得功德無量",
    "T85n2870_001:1338c14": "無邊。佛告阿難及諸大眾。汝好受持慎莫忘",
    "T85n2870_001:1338c15": "失。此經名為像法決疑。亦名濟孤獨。如是受",
    "T85n2870_001:1338c16": "持。爾時大眾聞佛所說。一心敬受作禮而去。",
    "T85n2870_001:1338c17": "各共嚴辨闍維之具哀動天地。",
    "T85n2870_001:1338c18": "像法決疑經(終)"
}