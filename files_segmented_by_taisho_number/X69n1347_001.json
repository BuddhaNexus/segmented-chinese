{
    "X69n1347_001:0257c07": "長靈和尚語錄",
    "X69n1347_001:0257c09": "東京天寧萬壽禪寺長靈卓和尚語錄",
    "X69n1347_001:0257c10": "住武林顯寧永報禪寺嗣法介諶編",
    "X69n1347_001:0257c11": "師初住舒州甘露禪院。開堂日。拈香祝",
    "X69n1347_001:0257c12": "聖壽罷。復拈香云。此一瓣香。氣息也無多子。且能上",
    "X69n1347_001:0257c13": "透三世諸佛腦門。下徹一切含靈妙本。群魔欲隱彌",
    "X69n1347_001:0257c14": "露。千眼要見無由。今朝拈出。已落化儀。既有夤緣。不",
    "X69n1347_001:0257c15": "無宣布。爇向鑪中。供養洪州黃龍山昭默堂靈源和",
    "X69n1347_001:0257c16": "尚。以酧法乳。遂敷座。上首白槌罷。僧問。竺乾心印。靈",
    "X69n1347_001:0257c17": "源深處傳來。秘藏摩尼。甘露臺前拈出。為國開堂。願",
    "X69n1347_001:0257c18": "聞法要。師云。一人傳虗。萬人傳實。進云。長將日月為",
    "X69n1347_001:0257c19": "天眼。共指山河作壽基。師云。一雨纔沾足。四民心已",
    "X69n1347_001:0257c20": "蘇　僧問。保壽開堂。三聖推出一僧。未審意旨如何。",
    "X69n1347_001:0257c21": "師云。罕逢穿耳客。多遇刻舟人。進云。為什麼。瞎却鎮",
    "X69n1347_001:0257c22": "州一城人眼。師云。進前不如退後。",
    "X69n1347_001:0257c23": "師復云。有問有答。須是其人。若是其人。喚作游戲三",
    "X69n1347_001:0257c24": "昧。逢場施設。無可不可。其或心源尚翳。覺照猶蒙。但",
    "X69n1347_001:0258a01": "縱狂機。無有是處。若據此事。人天未集已前。平常動",
    "X69n1347_001:0258a02": "靜之際。人人分上。本自混然。各無增損。明來暗去。自",
    "X69n1347_001:0258a03": "古自今。一段靈光。法爾瑩徹。即心即佛。日用堂堂。非",
    "X69n1347_001:0258a04": "佛非心。物物覿體。是箇微妙大解脫門。於斯得入。亡",
    "X69n1347_001:0258a05": "言而聲應十方。不動而身遊沙界。塵塵華藏境。處處",
    "X69n1347_001:0258a06": "總持門。即想念以契神機。闢塵勞而興佛事。迴途石",
    "X69n1347_001:0258a07": "馬。火裏蓮開。以至棒頭取證。喝下傳心。一指明宗。三",
    "X69n1347_001:0258a08": "拜得髓。復何怪哉。還信得及麼。以拂子擊禪牀云。若",
    "X69n1347_001:0258a09": "向這裏信得及。如許多葛藤。又向什麼處去也。良久",
    "X69n1347_001:0258a10": "云。目前得旨俱成見。觸處無心是到頭。",
    "X69n1347_001:0258a11": "上堂。云年來乍住甘露。癡鈍無可作做。剛被王官差",
    "X69n1347_001:0258a12": "排。業緣無能回互。祇得逐浪隨波。從教諸方流布。門",
    "X69n1347_001:0258a13": "前旋買新鹽。甕裏有些陳醋。來者覔茶與茶。大似雖",
    "X69n1347_001:0258a14": "貧而富。更問祖師西來。老也得住且住。",
    "X69n1347_001:0258a15": "上堂。云無邊剎境。自他不隔於毫端。古人祇道。庭前",
    "X69n1347_001:0258a16": "柏樹子。自有人省得此事。十世古今。始終不離於當",
    "X69n1347_001:0258a17": "念。便恁麼去。誰敢壓良為賤。諸仁者。如何以摩尼之",
    "X69n1347_001:0258a18": "珠。久埋暗室。又不可妄認五色。便為摩尼。致使緇素",
    "X69n1347_001:0258a19": "不分。情塵莫脫。是知水未入海。不得鹹味。金不去砂。",
    "X69n1347_001:0258a20": "祇成混雜。且道。摩尼珠即今在什麼處。良久云。參堂",
    "X69n1347_001:0258a21": "喫茶去。",
    "X69n1347_001:0258a22": "上堂。云四維風景寥寥。極目晴空廓落。孰為好醜是",
    "X69n1347_001:0258a23": "非。何用識情卜度。石火迸光。清秋一鶚。言前得旨已",
    "X69n1347_001:0258a24": "周遮。句後無蹤徒摸[打-丁+索]。劄著不行。秦時[車*度]轢。",
    "X69n1347_001:0258b01": "上堂。云久雨不晴今日晴。和泥合水要分明。虗空濕",
    "X69n1347_001:0258b02": "了何妨事。依舊太陽東畔生。可謂簷前滴瀝。無非圓",
    "X69n1347_001:0258b03": "通廣大之門。春令秋行。盡是遮那清淨境界。眼見耳",
    "X69n1347_001:0258b04": "聞。失錢遭罪。汝等諸人。還道得藏身句也未。良久云。",
    "X69n1347_001:0258b05": "饒人不是弱漢。",
    "X69n1347_001:0258b06": "上堂。僧問。無邊剎境。自他不隔於毫端。因什麼道。庵",
    "X69n1347_001:0258b07": "內人不見庵外事。師云。庵內問將來。庵外問將來。進",
    "X69n1347_001:0258b08": "云。今日小出大遇。師云。大眾笑你　問。如何是法王",
    "X69n1347_001:0258b09": "印。師云。東西南北。進云。學人未曉。更請端的。師云。且",
    "X69n1347_001:0258b10": "看令行時　問。奔流度刃。疾焰過風。合具什麼手脚。",
    "X69n1347_001:0258b11": "師云。劄。進云。恁麼則進前不如退後。師云。近火先焦。",
    "X69n1347_001:0258b12": "　問。丹霞燒木佛。院主因什麼眉鬚落。師云。花猫兒",
    "X69n1347_001:0258b13": "會上樹。進云。早知如是。終不如是。師云。惜取眉毛",
    "X69n1347_001:0258b14": "　問。德山入門便棒。臨濟入門便喝。未審和尚如何為",
    "X69n1347_001:0258b15": "人。師云。官不容針。進云。豈無方便。師云。私通車馬。",
    "X69n1347_001:0258b16": "上堂。舉僧問崇慧禪師云。達磨未來此土時。還有佛",
    "X69n1347_001:0258b17": "法也無。慧云。未來且置。而今事作麼生。僧云。不會。慧",
    "X69n1347_001:0258b18": "云。萬古長空。一朝風月。良久。又云。會麼。自己分上事。",
    "X69n1347_001:0258b19": "干他來與不來作麼。他家來大似賣卜漢相似。見汝",
    "X69n1347_001:0258b20": "不會。為汝錐破卦兆。纔生吉凶。在汝分上。一切自看。",
    "X69n1347_001:0258b21": "僧又問。如何是解卜底人。慧云。纔出門時。便不中也。",
    "X69n1347_001:0258b22": "師云。崇慧禪師。如鐘在架。扣之則鳴。善則善矣。及乎",
    "X69n1347_001:0258b23": "斷卦。要且未能端的。祇如未出門時。是凶是吉。大眾。",
    "X69n1347_001:0258b24": "孫賓開鋪也。汝等諸人。亡羊多岐。一夜東西尋覔不",
    "X69n1347_001:0258c01": "得。何不出來卜一卜看。良久云。若無孫賓。自卜去也。",
    "X69n1347_001:0258c02": "擲下拂子云。赤脚人趂兔。著靴人喫肉。",
    "X69n1347_001:0258c03": "上堂。云日出卯閙炒炒。於其中須善巧。還會麼。打麵",
    "X69n1347_001:0258c04": "還他州土麥。唱歌須是帝鄉人。",
    "X69n1347_001:0258c05": "上堂。云的的無來去。明明有舊新。去年今日事。今日",
    "X69n1347_001:0258c06": "去年人。脫體全收放。隨流混主賓。春光重漏洩。有口",
    "X69n1347_001:0258c07": "不須陳。",
    "X69n1347_001:0258c08": "上堂。云步步登高。從空放下。南北東西。曾無縫罅。教",
    "X69n1347_001:0258c09": "外別傳。一切話覇。",
    "X69n1347_001:0258c10": "上堂。云一切眾生。於無生中。妄見生滅。是故說名輪",
    "X69n1347_001:0258c11": "轉生死。甘露道。聲聞斷煩惱障。證人空理。是故說名",
    "X69n1347_001:0258c12": "沉寂滅地。菩薩了法無我。而起大悲。是故說名覺有",
    "X69n1347_001:0258c13": "情者。衲僧家。飢來喫飯。困即打眠。且道。合具什麼眼。",
    "X69n1347_001:0258c14": "上堂。云風非別凉。火是本熱。冷坐九年。元來未瞥。",
    "X69n1347_001:0258c15": "上堂。云平高就下。勾賊破家。截鐵斬釘。狐狸戀窟。總",
    "X69n1347_001:0258c16": "不與麼。合作麼生。所以道。萬仞崖頭親撒手。須是其",
    "X69n1347_001:0258c17": "人。祇如香積國中。持鉢一句作麼生道。良久云。切忌",
    "X69n1347_001:0258c18": "風吹別調中。",
    "X69n1347_001:0258c19": "上堂。拈起拄杖云。大眾。若拈起也。要汝諸人。向普賢",
    "X69n1347_001:0258c20": "門中。覔箇出身之處。復放下云。若放下也。教你諸人。",
    "X69n1347_001:0258c21": "向文殊門中。討箇入頭底路。若不拈不放也。令汝諸",
    "X69n1347_001:0258c22": "人。於毗盧界中。不出不入。得大自在。雖然如是。未是",
    "X69n1347_001:0258c23": "好心。爭如汝諸人罷却從前流浪。識取祖父契書。承",
    "X69n1347_001:0258c24": "認本家田業。從教露柱懷胎。鐵牛生犢。後四前三。全",
    "X69n1347_001:0259a01": "無窠窟。向下文長。一喝一咄。卓拄杖。下座。",
    "X69n1347_001:0259a02": "上堂。云飛金烏。走玉兔。剎那之間成新故。一陽復處",
    "X69n1347_001:0259a03": "透全身。露柱開花還峭措。炒茅栗。煑山芋。衲僧活計",
    "X69n1347_001:0259a04": "隨時做。胡家曲拍自分明。晷運推移何處去。堪嗟茫",
    "X69n1347_001:0259a05": "茫塵世人。幾箇暫行休歇路。今年不見去年人。多少",
    "X69n1347_001:0259a06": "今人成古墓。張三李四醉昏昏。笑殺甘露拄杖子。",
    "X69n1347_001:0259a07": "上堂。云勸公一。識取心王萬事畢。六塵堆裏拾得來。",
    "X69n1347_001:0259a08": "歷劫元來未曾失。師云。大小傅大士。失却了也。何故。",
    "X69n1347_001:0259a09": "曾經大海休誇水。除却梁園總是村。",
    "X69n1347_001:0259a10": "上堂云。釋迦掩室。過犯彌天。維摩杜詞。自救不了。如",
    "X69n1347_001:0259a11": "何如何。口門太小。",
    "X69n1347_001:0259a12": "上堂。僧問。如何是衲衣下事。師云。天旱為民愁　問。",
    "X69n1347_001:0259a13": "如何是禪。師云。胡風一扇。漢地成機　問。六般神用",
    "X69n1347_001:0259a14": "空不空。一顆圓光色非色。如何是一顆圓光。師云。錦",
    "X69n1347_001:0259a15": "鱗不出水。如何是六般神用。師云。靈禽豈宿巢　問。",
    "X69n1347_001:0259a16": "如何是主中賓。師云。不許夜行。投明須到。如何是賓",
    "X69n1347_001:0259a17": "中主。師云。長安雖樂。不如舊居。如何是賓中賓。師云。",
    "X69n1347_001:0259a18": "人無遠慮。必有近憂。如何是主中主。師云。當斷便斷。",
    "X69n1347_001:0259a19": "不招其亂。僧禮拜。師竪起拂子云。賓主歷然。便下座。",
    "X69n1347_001:0259a20": "上堂。云甘露尋常。說佛說祖。是招呼你。談玄說妙。是",
    "X69n1347_001:0259a21": "蹊徑你。行棒行喝。是定動你。收來放去。是殺活你。主",
    "X69n1347_001:0259a22": "賓互換。是博詰你。拈頭作尾。是變通你。敲骨打髓。是",
    "X69n1347_001:0259a23": "諦當你。把臂並行。是和合你。灑灑無事。是停息你。且",
    "X69n1347_001:0259a24": "道。甘露為人在什麼處。良久云。斫却月中桂。清光應",
    "X69n1347_001:0259b01": "更多。",
    "X69n1347_001:0259b02": "上堂。云付法傳心。將錯就錯。立雪斷臂。隨邪逐惡。本",
    "X69n1347_001:0259b03": "色衲僧。如何評溥。達磨大師。露出一膊。",
    "X69n1347_001:0259b04": "上堂。卓拄杖云。從前佛佛祖祖。祇說這箇法。便下座。",
    "X69n1347_001:0259b05": "上堂。云一雨一晴。嵓桂加青。釋迦骨髓。彌勒眼睛。途",
    "X69n1347_001:0259b06": "中無限拕泥者。問渠何日是歸程。",
    "X69n1347_001:0259b07": "上堂。云黃河水出崑崙。要得分明轉見昏。若欲迥超",
    "X69n1347_001:0259b08": "無間業。滅却如來正法輪。卓拄杖。下座。",
    "X69n1347_001:0259b09": "上堂。以拄杖一劃云。雲門大師道。微塵諸佛。總在這",
    "X69n1347_001:0259b10": "裏。還辨得盡麼。甘露向你道。直饒辨得。倜儻分明。猶",
    "X69n1347_001:0259b11": "被拄杖子礙在。更能轉得。一任朝到西天。暮歸震旦。",
    "X69n1347_001:0259b12": "若轉未得。殿前燒香。殿後合掌。擊禪床。下座。",
    "X69n1347_001:0259b13": "上堂。云如龜藏六。謾自縮頭。似兔分三。未為通變。有",
    "X69n1347_001:0259b14": "一般底便道。可行則行。可止則止。大似俗氣未除。直",
    "X69n1347_001:0259b15": "饒有天曉不露底去處。翻前作後底威權。向他道莫",
    "X69n1347_001:0259b16": "費力。總不恁麼。畢竟如何。良久云。九十春光瞥爾過。",
    "X69n1347_001:0259b17": "三千劒客惠然來。",
    "X69n1347_001:0259b18": "上堂。云空中呈鳥跡。水上露燈毬。要辨渠端的。玉人",
    "X69n1347_001:0259b19": "騎鐵牛。所以道。放去則途中受用。收來則袖裏藏鋒。",
    "X69n1347_001:0259b20": "不收不放。鼻孔大頭。依然向下。",
    "X69n1347_001:0259b21": "上堂。云虗明自然。不勞心力。依此修行。決入無間地",
    "X69n1347_001:0259b22": "獄。非思量處。識情難測。雖較些子。爭奈形凹則影曲。",
    "X69n1347_001:0259b23": "殊不知有未形已形之號令。已了未了底公案。撞著",
    "X69n1347_001:0259b24": "明眼衲僧。且要大家判斷。畢竟如何。良久云。德山棒",
    "X69n1347_001:0259c01": "頭猶自可。臨濟喝時驚殺人。",
    "X69n1347_001:0259c02": "上堂。云當斷便斷。不招其亂。更問如何。兩重公案。便",
    "X69n1347_001:0259c03": "下座。",
    "X69n1347_001:0259c04": "上堂。舉僧問雲門。樹彫葉落時如何。門云。體露金風。",
    "X69n1347_001:0259c05": "諸禪德還會麼。迺云。因行不妨掉臂。求他不妨求己。",
    "X69n1347_001:0259c06": "面前山子若存。處處無風浪起。一聲鴻鴈忽聞時。盡",
    "X69n1347_001:0259c07": "在愁人窠窟裏。",
    "X69n1347_001:0259c08": "上堂云。過去諸如來。斯門已成就。以拄杖劃云。不消",
    "X69n1347_001:0259c09": "一劃。現在諸菩薩。今各入圓明。放過即不可。未來修",
    "X69n1347_001:0259c10": "學人。切忌無事生事。有般漢。見人恁麼說話。便道。總",
    "X69n1347_001:0259c11": "由和尚。殊不知。鵝王擇乳。素非鴨類。",
    "X69n1347_001:0259c12": "上堂。舉瑞鹿先和尚示眾云。幽林鳥呌。碧澗魚跳。雲",
    "X69n1347_001:0259c13": "片展張。瀑聲嗚咽。汝還信得。如許多境象。示汝箇入",
    "X69n1347_001:0259c14": "處麼。若也信得。不妨參取好。師云。是即是。大似孟姜",
    "X69n1347_001:0259c15": "女送寒衣相似。甘露所以向你道。孤村黃葉落。深院",
    "X69n1347_001:0259c16": "桂花香。志士惜日短。愁人知夜長。",
    "X69n1347_001:0259c17": "上堂。僧問。自從認得曹溪路。了知生死不相關。如何",
    "X69n1347_001:0259c18": "是曹溪路。師云。十里雙牌。五里單堠。僧禮拜。師云。識",
    "X69n1347_001:0259c19": "得路頭也未　問。如何是前照後用。師云。花須連夜",
    "X69n1347_001:0259c20": "發。莫待曉風吹。如何是前用後照。師云。不因一事。難",
    "X69n1347_001:0259c21": "長一智。如何是照用同時。師云。苦瓠連根苦。甜瓜徹",
    "X69n1347_001:0259c22": "蔕甜。如何是照用不同時。師云。左眼半白。右眼半黑。",
    "X69n1347_001:0259c23": "上堂云。風從何來。雨從何至。皮下有血。面上有鼻。脫",
    "X69n1347_001:0259c24": "體相呈。全無忌諱。明眼衲僧。更須瞥地。瞥地如何。且",
    "X69n1347_001:0260a01": "莫瞌睡。",
    "X69n1347_001:0260a02": "上堂云。實證者。尚不見證。何況非證。何也。非情量所",
    "X69n1347_001:0260a03": "證。智廼能證。而此智證。無證無不證。有般漢。聞恁麼",
    "X69n1347_001:0260a04": "說話。不知落處。便道。衲僧家。如箇座主相似。不免隨",
    "X69n1347_001:0260a05": "其顛倒所欲。向他道。臂長衫袖短。脚瘦草鞋寬。以拂",
    "X69n1347_001:0260a06": "子擊禪床。下座。",
    "X69n1347_001:0260a07": "上堂云。晴煙淡淡。暖日遲遲。百鳥歌而山谷鳴。千花",
    "X69n1347_001:0260a08": "笑而蜂蝶亂。於斯明得。不動步。到觀音普門。平地上。",
    "X69n1347_001:0260a09": "入文殊智海。悲智融會。寂用俱收。直能如是。向衲僧",
    "X69n1347_001:0260a10": "門下。粗可從容打辨。若不然者。心隨境變。志逐事遷。",
    "X69n1347_001:0260a11": "虗擲光陰猶自可。竛竮辛苦更愁人。",
    "X69n1347_001:0260a12": "上堂云。落花隨流水。啼鳥在深雲。莫怪多違背。年高",
    "X69n1347_001:0260a13": "耳目昏。豈不見。七百甲子老禪翁。對人祇道。東門西",
    "X69n1347_001:0260a14": "門南門北門。",
    "X69n1347_001:0260a15": "上堂云。披砂揀金。非我族類。拈來便用。罕遇其人。不",
    "X69n1347_001:0260a16": "見道。不許夜行。投明須到。若是醋虫不知酸。明鑑不",
    "X69n1347_001:0260a17": "自照。也祇是坎井之蛙。詎知滄海。譬如畫虎未成。猶",
    "X69n1347_001:0260a18": "勝於犬。萬仞崖頭。曾撒手底。但請丹霄獨步。",
    "X69n1347_001:0260a19": "上堂云。昨朝炒炒閙。今朝閙炒炒。波斯失白[疊*毛]。拾得",
    "X69n1347_001:0260a20": "鐵錢鈔。還知麼。會須有用著時節。",
    "X69n1347_001:0260a21": "上堂。拈起拄杖云。這一隊瞌睡漢。還知汝諸人眼睛。",
    "X69n1347_001:0260a22": "盡在山僧手裏也無。良久。擲下拄杖云。還汝眼睛。一",
    "X69n1347_001:0260a23": "任醒醒。",
    "X69n1347_001:0260a24": "次住廬州能仁資福禪院",
    "X69n1347_001:0260b01": "上堂。僧問。佛未出世時如何。師云。絕毫絕釐。進云。出",
    "X69n1347_001:0260b02": "世後如何。師云。填溝塞壑。進云。出與未出。相去幾何。",
    "X69n1347_001:0260b03": "師云。人平不語。水平不流。",
    "X69n1347_001:0260b04": "師廼云。大凡普會。眾前出來。皷揚此事。也須是本分",
    "X69n1347_001:0260b05": "衲僧。方廼函葢相投。當機勦絕。纔有聱訛。便為離隔。",
    "X69n1347_001:0260b06": "而況機輪轉處。佛眼猶迷。祖令行時。凡情那測。故德",
    "X69n1347_001:0260b07": "山棒下。知輕重者。開竅俱通。臨濟喝中。辨主賓者。皮",
    "X69n1347_001:0260b08": "膚脫落。如王寶劒。孰敢當鋒。所以道。言之者失其真。",
    "X69n1347_001:0260b09": "知之者反其愚。有之者乖其性。無之者傷其軀。病既",
    "X69n1347_001:0260b10": "多途。藥還異狀。若不深窮閫奧。直造根元。水乳何分。",
    "X69n1347_001:0260b11": "精麤莫辨。致使廣大威德。枉受驅馳。本智不生。識情",
    "X69n1347_001:0260b12": "為咎。當須明悟。理則昭然。",
    "X69n1347_001:0260b13": "上堂。云了法非法。則法法真如。知心非心。則心心玄",
    "X69n1347_001:0260b14": "寂。玄寂則應用恒沙。真如則隱顯無間。既是隱顯。作",
    "X69n1347_001:0260b15": "麼生無間。良久云。早知燈是火。飯熟也多時。",
    "X69n1347_001:0260b16": "上堂。舉城東老母。與佛同時而生。一世共處。而不欲",
    "X69n1347_001:0260b17": "見佛。每見佛來。即便迴避。周迴上下。皆避不及。廼以",
    "X69n1347_001:0260b18": "手掩面。十指掌中。悉皆見佛。師云。釋迦老人一等慈",
    "X69n1347_001:0260b19": "悲方便。也甚奇怪。雖然如是。畢竟還為得伊也無。要",
    "X69n1347_001:0260b20": "會麼。既無迴避處。合掌見尊顏。一香兼一火。恭敬又",
    "X69n1347_001:0260b21": "何難。也不難。空王殿裏自家看。",
    "X69n1347_001:0260b22": "上堂云。心心心。佛佛佛。心佛佛心。心心佛佛。心佛無",
    "X69n1347_001:0260b23": "二。更須知有向上一竅。如何是向上一竅。復云。南瞻",
    "X69n1347_001:0260b24": "部州。北鬱單越。",
    "X69n1347_001:0260c01": "上堂云。摩尼在掌。隨五色以分輝。寶月當空。散千江",
    "X69n1347_001:0260c02": "而現影。還會麼。以拄杖一劃云。禍不入慎家之門。",
    "X69n1347_001:0260c03": "上堂云。見見須教透頂門。頂門開處寶光分。照徹古",
    "X69n1347_001:0260c04": "今無比況。猶來佛祖是兒孫。何故如此。到頭珠有水。",
    "X69n1347_001:0260c05": "未免線因針。",
    "X69n1347_001:0260c06": "上堂云。真不掩偽。開眼瞌睡。曲不藏直。猶較些子。魚",
    "X69n1347_001:0260c07": "目明珠。都盧在汝。更擬如何。未敢相許。",
    "X69n1347_001:0260c08": "上堂。舉荊南大將。送供上雲居。問膺和尚云。如來有",
    "X69n1347_001:0260c09": "密語。迦葉不覆藏。未審意旨如何。膺喚尚書。尚書應",
    "X69n1347_001:0260c10": "喏。膺云。還會麼。尚書云。不會。膺云。尚書若不會。如來",
    "X69n1347_001:0260c11": "有密語。尚書若會。迦葉不覆藏。師云。也甚奇怪。一等",
    "X69n1347_001:0260c12": "是恁麼事。要須恁麼人。還知道。如來密語。一時被雲",
    "X69n1347_001:0260c13": "居漏洩了麼。更若未會。但且看風使帆。因行掉臂。",
    "X69n1347_001:0260c14": "上堂云。人無心合道。困來不覺和衣倒。一老一不老。",
    "X69n1347_001:0260c15": "法身真箇入荒草。了無來隨分討。糞掃堆頭拾得寶。",
    "X69n1347_001:0260c16": "木人石女共歡呼。信手拈來用恰好。青山無盡意無",
    "X69n1347_001:0260c17": "窮。何須更覔來時道。",
    "X69n1347_001:0260c18": "上堂云。二月桃花紅。三月李花白。要調滿庭芳。須會",
    "X69n1347_001:0260c19": "十八拍。所以雲門大師。以拄杖擊繩床云。一切聲是",
    "X69n1347_001:0260c20": "佛聲。一切色是佛色。你把鉢盂噇飯時。有箇鉢盂見。",
    "X69n1347_001:0260c21": "行時有箇行見。坐時有箇坐見。這般底。恁麼去就。把",
    "X69n1347_001:0260c22": "棒一時趂散。師遂以拄杖。擊禪床云。而今一切聲是",
    "X69n1347_001:0260c23": "聲。一切色是色。是汝諸人。把鉢盂噇飯。但作鉢盂見。",
    "X69n1347_001:0260c24": "行時但作行見。坐時但作坐見。忽若撞著雲門。復擊",
    "X69n1347_001:0261a01": "禪床云。蘇嚕蘇嚕。",
    "X69n1347_001:0261a02": "上堂云。開眼即迷。閉眼即錯。古佛巴鼻。何處摸索。竪",
    "X69n1347_001:0261a03": "起拂子云。大眾。復云錯。",
    "X69n1347_001:0261a04": "上堂云。雷音堂上。久無隱隱之聲。可謂與諸人曠然",
    "X69n1347_001:0261a05": "隔闊。長靈室內。亘古如然。可謂與諸人鎮長參會。既",
    "X69n1347_001:0261a06": "已隔闊。又常參會。未了之人。如何不疑。而今若能於",
    "X69n1347_001:0261a07": "兩頭三首處。豁見本來。廼知老僧不昧闍梨。如或露",
    "X69n1347_001:0261a08": "柱依前是木頭。﨟月三十日。一場懡[怡-台+羅]。",
    "X69n1347_001:0261a09": "上堂云。會與不會。拈却一對。直截如何。風不鳴條。雨",
    "X69n1347_001:0261a10": "不破塊。以拂子擊禪床云。參。",
    "X69n1347_001:0261a11": "上堂。僧問。如何是體中玄。師云。佛眼覰不見。進云。如",
    "X69n1347_001:0261a12": "何是句中玄。師云。拈來特地新。進云。如何是玄中玄。",
    "X69n1347_001:0261a13": "師云。蚌含明月　問。自從一喫馬師踏。直至而今笑",
    "X69n1347_001:0261a14": "未休。未審笑箇什麼。師竪起拂子云。無量法門。百千",
    "X69n1347_001:0261a15": "妙義。進云。坐斷報化佛。歌揚自己風。師云。棒打石人",
    "X69n1347_001:0261a16": "開鐵眼。劒揮牛斗動金星　問。言語道斷。心行處滅。",
    "X69n1347_001:0261a17": "正當恁麼時。憑誰舉似。師云。人無遠慮。必有近憂。進",
    "X69n1347_001:0261a18": "云。恁麼則一言吞萬像。千古播徽猷。師云。車不橫推",
    "X69n1347_001:0261a19": "　問。雲舒野外。雨滴簷前。如何明得點點不落別處。",
    "X69n1347_001:0261a20": "師云。透過圓通門。聞聞不在耳。進云。正在當人眼裏",
    "X69n1347_001:0261a21": "鳴也。師云。不妨惺惺。",
    "X69n1347_001:0261a22": "上堂云。欲明生死須窮道。一葉落時天下秋。不涉去",
    "X69n1347_001:0261a23": "來常變化。歸根得旨但隨流。且道。歸根一句。作麼生",
    "X69n1347_001:0261a24": "道。",
    "X69n1347_001:0261b01": "上堂云。晴來又雨。雨了又晴。輝天電閃。震地雷鳴。爭",
    "X69n1347_001:0261b02": "奈室中人不聞何。大眾。祇如室中人。還具六根也無。",
    "X69n1347_001:0261b03": "試向這裏斷看。",
    "X69n1347_001:0261b04": "上堂云。古佛真宗。彌滿成現。明眼衲僧。作麼生辨。良",
    "X69n1347_001:0261b05": "久云。切忌撞頭磕腦。以拂子。擊禪床。下座。",
    "X69n1347_001:0261b06": "上堂云。糞掃堆頭丈六身。入泥入水出家人。丈夫自",
    "X69n1347_001:0261b07": "有通方眼。認著珍時不是珍。",
    "X69n1347_001:0261b08": "上堂云。得之於心。般若如清凉池。四面皆可入。失之",
    "X69n1347_001:0261b09": "強從教倔強。殊不知。有箇人不使十二時。亦不被十",
    "X69n1347_001:0261b10": "二時使。全本全末。全去全來。汝等諸人。作麼生辨。要",
    "X69n1347_001:0261b11": "知麼。自携瓶去沽村酒。却著衫來作主人。",
    "X69n1347_001:0261b12": "上堂。舉永嘉道。一月普現一切水。一切水月一月攝。",
    "X69n1347_001:0261b13": "諸佛法身入我性。我性恒共如來合。永嘉大師。老婆",
    "X69n1347_001:0261b14": "禪。不妨赤心片片。殊不知。燈籠露柱。與釋迦老人分",
    "X69n1347_001:0261b15": "憂。蝦蟆蛤蚾。為達磨大師雪屈。且道。雪得雪不得。汝",
    "X69n1347_001:0261b16": "等諸人還瞥不瞥。天寧三門杜口有分。佛殿上鵄吻",
    "X69n1347_001:0261b17": "尾[豸*巴]已折。",
    "X69n1347_001:0261b18": "上堂云。歲時駒過隙。倐忽十月初。今年寒較早。前日",
    "X69n1347_001:0261b19": "已開爐。爐邊向去者。各各護眉鬚。分明一路無寒暑。",
    "X69n1347_001:0261b20": "不知何日是歸歟。",
    "X69n1347_001:0261b21": "上堂。僧問。承師有言。分明一路無寒暑。未審路頭在",
    "X69n1347_001:0261b22": "什麼處。師云。幾度欲歸歸不得。門前依舊草芊芊。僧",
    "X69n1347_001:0261b23": "云。便向者裏歸得。未審如何行李。師云。急行無好步。",
    "X69n1347_001:0261b24": "僧云。爭奈千峯勢到岳邊盡。萬派聲歸海上消。師云。",
    "X69n1347_001:0261c01": "道得分明出轉難　問。爐華烏薪。叢林規則。火中三",
    "X69n1347_001:0261c02": "昧。如何指南。師云。性火真空無間斷。團圝頭處且隨",
    "X69n1347_001:0261c03": "時。僧云。如是則紅焰皆真諦。頭頭趣不虧。師云。溈山",
    "X69n1347_001:0261c04": "問仰山　問。如何是玄中玄。師云。疋上不足。疋下有",
    "X69n1347_001:0261c05": "餘。僧云。如何是體中玄。師云。半夜失烏鷄。僧云。如何",
    "X69n1347_001:0261c06": "是句中玄。師云。信手拈來無異草。僧云。三玄已蒙師",
    "X69n1347_001:0261c07": "指示。祖師心印願敷揚。師云。天共白雲曉。水和明月",
    "X69n1347_001:0261c08": "流。",
    "X69n1347_001:0261c09": "上堂云。乾坤之內。宇宙之間。中有一寶。廼唱云。在什",
    "X69n1347_001:0261c10": "麼處。良久云。若要價重娑婆。但識取這箇。擲拂子。下",
    "X69n1347_001:0261c11": "座。",
    "X69n1347_001:0261c12": "上堂。拈拄杖。橫按云。釋迦先鋒。彌勒後殿。且道。中軍",
    "X69n1347_001:0261c13": "主將。畢竟是誰。良久云。擬議之間。西天此土。卓一下。",
    "X69n1347_001:0261c14": "下座。",
    "X69n1347_001:0261c15": "上堂云。日出心光耀。堂堂更孤峭。天陰性地昏。風寒",
    "X69n1347_001:0261c16": "早閉門。不知天地者。剛道有乾坤。欲明還得暗。打破",
    "X69n1347_001:0261c17": "却渾侖。爭如回首家鄉路。寒食依前是暮春。",
    "X69n1347_001:0261c18": "上堂。舉雪峯指火爐。謂玄沙云。三世諸佛。盡在裏許。",
    "X69n1347_001:0261c19": "轉大法輪。沙云。近日王令稍嚴。峯云。作麼生。沙云。不",
    "X69n1347_001:0261c20": "許人攙奪行市。後來雲門舉此語。廼云。火爐為三世",
    "X69n1347_001:0261c21": "諸佛說法。三世諸佛立地聽。天寧向你道。火爐是三",
    "X69n1347_001:0261c22": "世諸佛祖父。三世諸佛。是渠兒孫。汝等諸人。切不得",
    "X69n1347_001:0261c23": "觸著祖父諱。若也觸著。便見髑髏徧野。",
    "X69n1347_001:0261c24": "上堂云。寶鑑當臺。物來則現。像自起滅。鑑無來去。影",
    "X69n1347_001:0262a01": "有千差。光無二相。然影非自影。由像而形。光不自光。",
    "X69n1347_001:0262a02": "因鑑而顯。鑑光影像。不異不同。直下知歸。盡屬當人",
    "X69n1347_001:0262a03": "受用。天寧話麼說話。大似開眼尿床。三十年後。有甚",
    "X69n1347_001:0262a04": "雪處。",
    "X69n1347_001:0262a05": "上堂云。心同虗空界。箇中有買賣。示等虗空法。處處",
    "X69n1347_001:0262a06": "皆周匝。證得虗空時。全收復是誰。無是無非法。一離",
    "X69n1347_001:0262a07": "還一合。汝等諸人。還知落處麼。良久云。不因霜雪苦",
    "X69n1347_001:0262a08": "那辨歲寒心。",
    "X69n1347_001:0262a09": "上堂云。漭漭蕩蕩。道無事底。兩手分付不肯要。學言",
    "X69n1347_001:0262a10": "學語。沒地頭底。流浪救不得。所以尋常都不敢動著。",
    "X69n1347_001:0262a11": "且祇得因行不妨掉臂。教他長者自長。短者自短。",
    "X69n1347_001:0262a12": "上堂云。三千劒客。獨許莊周。為什麼跳不出。良醫之",
    "X69n1347_001:0262a13": "門。病人益甚。因什麼不消一劄。已過關者。更請辨看。",
    "X69n1347_001:0262a14": "上堂云。雲從龍。風從虎。大地誰言無寸土。三陽肇處",
    "X69n1347_001:0262a15": "布新春。明明獨露乾坤祖。誰知毗耶老病翁。默爾忘",
    "X69n1347_001:0262a16": "言善談吐。不落四句徹三玄。還他一二三四五。報爾",
    "X69n1347_001:0262a17": "栴檀林下人。應時納祐。還知否。収來橫骨暗中抽。放",
    "X69n1347_001:0262a18": "去隨群作水牯。良久。召大眾云。頭角生也。牢把鼻孔",
    "X69n1347_001:0262a19": "以拂子擊禪床。下座。",
    "X69n1347_001:0262a20": "上堂云。諸佛不出世。四十九年說。說又說箇甚麼。良",
    "X69n1347_001:0262a21": "久云。千江有水千江月。萬里無雲萬里天。祖師不西",
    "X69n1347_001:0262a22": "來。少林有妙訣。妙訣是什麼熱椀鳴。復云。西天此土",
    "X69n1347_001:0262a23": "俱拈却。一種平懷當處親。若人識祖佛。當處便超越。",
    "X69n1347_001:0262a24": "若是祖佛。又作麼生識。如何便超越。良久云。大盡三",
    "X69n1347_001:0262b01": "十日。小盡二十九。",
    "X69n1347_001:0262b02": "上堂云。會萬物為自己者。其惟聖人乎。祇如而今山",
    "X69n1347_001:0262b03": "河大地。縱目所觀。莫非是物。且作麼生會得。成自己",
    "X69n1347_001:0262b04": "去。若言山是山水是水。長者長短者短。正是物。不為",
    "X69n1347_001:0262b05": "會。若言攬真成立。色相無礙。也是物。不為會。若言千",
    "X69n1347_001:0262b06": "波競起。盡是文殊家風。亦是物不為會。不然。道是則",
    "X69n1347_001:0262b07": "一切是。非則一切非。不勞拈出。靈利漢。這裏著得一",
    "X69n1347_001:0262b08": "隻眼。便見匝地清風。虎頭生角。",
    "X69n1347_001:0262b09": "上堂云。譬如眼根。不自見眼。性自平等。無平等者。便",
    "X69n1347_001:0262b10": "恁麼去。無孔鐵槌。聊且安置。直得入林不動草。入水",
    "X69n1347_001:0262b11": "不動波。也祇是一期之故。若也籬內竹抽籬外笋。澗",
    "X69n1347_001:0262b12": "東花發澗西紅。更待勘過了打。",
    "X69n1347_001:0262b13": "上堂云。還見麼。巍巍實相。逼塞虗空。咄。是什麼語話。",
    "X69n1347_001:0262b14": "便具爍迦羅眼。到這裏也用不著。且道。衲僧尋常用",
    "X69n1347_001:0262b15": "什麼眼。",
    "X69n1347_001:0262b16": "上堂云。生死即涅槃。涅槃即生死。全迷即全悟。全死",
    "X69n1347_001:0262b17": "即全生。魔佛齊平。孰為非道。又須知生死非涅槃。涅",
    "X69n1347_001:0262b18": "槃非生死。無生死而不顯涅槃。無涅槃而不度生死。",
    "X69n1347_001:0262b19": "法法顯然。塵塵自離。到者裏。更須有轉身一路。若也",
    "X69n1347_001:0262b20": "轉得。枯木枝頭。別迎春色。踢倒鐵圍山。踏飜生死海。",
    "X69n1347_001:0262b21": "從教月色和雲白。管取春來草又青。",
    "X69n1347_001:0262b22": "上堂云。一月普現一切水。一燈能傳百千燈。舉拂子",
    "X69n1347_001:0262b23": "云。還見麼。此時不徹全身句。眨起眉毛已葛藤。",
    "X69n1347_001:0262b24": "上堂云。大圓鑑中同結社。一微塵裏共安居。釋迦彌",
    "X69n1347_001:0262c01": "勒。無門入不到。到者真丈夫。大丈夫漢。撩著便知來",
    "X69n1347_001:0262c02": "由。不為分外。若更擬議躊躇。何啻雲泥萬里。所以道。",
    "X69n1347_001:0262c03": "十五日已前。點即不到。十五日已後。到即不點。且道。",
    "X69n1347_001:0262c04": "點即是。不點即是。良久云。長因虎嘯風生處。記得龍",
    "X69n1347_001:0262c05": "吟霧起時。",
    "X69n1347_001:0262c06": "上堂云。五五二十五。人人超佛祖。撩著未知機。黃金",
    "X69n1347_001:0262c07": "成糞土。諸禪德。莫莾鹵。夷門山朝朝走入新羅占波",
    "X69n1347_001:0262c08": "國裏。賣吉州針。相逢醉老婆。尋牛撞著虎。",
    "X69n1347_001:0262c09": "上堂。舉雪峯一日參次。一僧出來。不審珍重。便歸眾。",
    "X69n1347_001:0262c10": "峯云。總似這漢。省多少力。玄沙云。恁麼為人。瞎却福",
    "X69n1347_001:0262c11": "州一城人眼在。峯云。子又如何。沙云。好與二十棒。峯",
    "X69n1347_001:0262c12": "云。已後無人奈子何。師云。二十棒為復是那僧喫。雪",
    "X69n1347_001:0262c13": "峯喫。玄沙自喫。試請斷看。要知麼。白璧何足多。黃金",
    "X69n1347_001:0262c14": "未是苦。",
    "X69n1347_001:0262c15": "上堂云。逢庚則伏。貍奴昨外暍死。遇明則蘇。白牯今",
    "X69n1347_001:0262c16": "朝律活。全活全死。全死全活。死活兩忘。是箇什麼。到",
    "X69n1347_001:0262c17": "這裏。也須是箇漢始得。參學眼目。宜各打辨精彩。",
    "X69n1347_001:0262c18": "上堂云。長期告畢。法歲云周。木人施草。石女行籌。衲",
    "X69n1347_001:0262c19": "僧了無交涉。那更頭上安頭。橫擔楖[木*栗]。笑傲清秋。要",
    "X69n1347_001:0262c20": "去即去。得留且留。逢人若問長靈老。向道浩浩塵中",
    "X69n1347_001:0262c21": "鬪鐵牛。",
    "X69n1347_001:0262c22": "上堂。僧問。圓音堂上。已焚海岸之香。師子座前。願聽",
    "X69n1347_001:0262c23": "無生之曲。師云。不是薰風與流水。却隨流水到人間。",
    "X69n1347_001:0262c24": "進云。希聲迥出簫韶外。無限旁人側耳聽。師云。眼處",
    "X69n1347_001:0263a01": "聞時方得知　問。有問有答。猶涉程途。無問無答。音",
    "X69n1347_001:0263a02": "信難通。如何直得截歸源去。師云。彈指若知霄漢路。",
    "X69n1347_001:0263a03": "便能平地起煙雲。僧云。恁麼則全身歸問答。元不犯",
    "X69n1347_001:0263a04": "絲毫。師云。萬像齊相印。虗空笑點頭。",
    "X69n1347_001:0263a05": "上堂云。過現無三世。星霜有四明。秋殘心似口。冬至",
    "X69n1347_001:0263a06": "眼如眉。了了何依住。新新孰變移。歲寒同飲啄。冷暖",
    "X69n1347_001:0263a07": "自家知。",
    "X69n1347_001:0263a08": "上堂云。心心心。莫謾尋。道道道。已蹉過。不蹉過。是什",
    "X69n1347_001:0263a09": "麼。一機全。步步到。木馬已追風。瞎驢倒推磨。",
    "X69n1347_001:0263a10": "上堂云。天寧不可不為你舉話也。遂拈拄杖。敲禪床。",
    "X69n1347_001:0263a11": "復擲下云。心不負人。面無慚色。下座。",
    "X69n1347_001:0263a12": "上堂。舉僧問趙州。學人乍入叢林。乞師指示。州云。喫",
    "X69n1347_001:0263a13": "粥了未。僧云。喫粥了也。州云。洗鉢盂去。其僧遂有省。",
    "X69n1347_001:0263a14": "師云。汝等諸人。早來人人喫粥。各各洗鉢盂。趙州恁",
    "X69n1347_001:0263a15": "麼道。這僧恁麼省。還會得也未。忽有箇衲僧。出來道。",
    "X69n1347_001:0263a16": "長因送客處。記得別家時。天寧向伊道。易開終始口",
    "X69n1347_001:0263a17": "難保歲寒心。",
    "X69n1347_001:0263a18": "師宣和六年。十二月二十七日圓寂。先於二十五日",
    "X69n1347_001:0263a19": "上堂。舉僧問雲門。如何是雲門一曲。門云。臈月二十",
    "X69n1347_001:0263a20": "五。師云。雲門曲子。不妨徑直。便恁麼會得去。﨟月三",
    "X69n1347_001:0263a21": "十日。贏得觜頭光。若也不會。﨟月三十日。亦贏得觜",
    "X69n1347_001:0263a22": "頭光。汝等諸人。畢竟作麼生會。老僧住世。能復幾時。",
    "X69n1347_001:0263a23": "若是據令而行。直須法堂上草深一丈。而今不獲已。",
    "X69n1347_001:0263a24": "將烏缸打作硯瓦賣。曲盡老婆心。為汝諸人。和箇小",
    "X69n1347_001:0263b01": "曲子。廼云。衲僧要唱雲門曲。六六從來三十六。曹源",
    "X69n1347_001:0263b02": "有箇癡禪人。解道一生數不足。數不足。不屬金石與",
    "X69n1347_001:0263b03": "絲竹。等閑一拍五音全。直道如弦已曲彔。從教歲去",
    "X69n1347_001:0263b04": "年來。依舊山青水綠。",
    "X69n1347_001:0263b05": "垂語百則(又曰室中百問)",
    "X69n1347_001:0263b06": "五行未兆已前。有箇人鼻孔撩天。及乎爻象纔分。為",
    "X69n1347_001:0263b07": "什麼。却隨群逐隊。",
    "X69n1347_001:0263b08": "師答。石壓笋斜出。崖懸花倒生。",
    "X69n1347_001:0263b09": "瓦礫與黃金一色。辨者猶難。上智與下愚同波。通人",
    "X69n1347_001:0263b10": "自鑒。道道。",
    "X69n1347_001:0263b11": "和尚已道了也。",
    "X69n1347_001:0263b12": "機輪轉處。佛眼猶迷。如何是一鏃破三關底句。",
    "X69n1347_001:0263b13": "鷂子已過新羅國。",
    "X69n1347_001:0263b14": "言中有響。作者應知。為什麼却分踈不下。",
    "X69n1347_001:0263b15": "如人飲水冷暖自知。",
    "X69n1347_001:0263b16": "欲識佛性義。當須行異類。古人為什麼目視雲漢。",
    "X69n1347_001:0263b17": "塵塵共放白毫光。",
    "X69n1347_001:0263b18": "會禪即為禪縛。學佛即被佛魔。如何是脫洒底句。",
    "X69n1347_001:0263b19": "鼻孔大頭向下垂。",
    "X69n1347_001:0263b20": "打破畫瓶猶可易。明分偏正何似生。",
    "X69n1347_001:0263b21": "判官手裡筆。",
    "X69n1347_001:0263b22": "天不能盖。地不能載。衲僧拄杖。從何而得。",
    "X69n1347_001:0263b23": "推倒禪床。",
    "X69n1347_001:0263b24": "舉一明三。人人知有。點著不來。雲泥有隔。當鋒一句",
    "X69n1347_001:0263c01": "作麼生道。",
    "X69n1347_001:0263c02": "和尚萬福。",
    "X69n1347_001:0263c03": "明眼漢沒窠臼。我且問你。鼻孔因什麼。大頭向下。",
    "X69n1347_001:0263c04": "黃河向北流。",
    "X69n1347_001:0263c05": "注瓦者巧。注金者昏。衲僧門下。過在什麼處。",
    "X69n1347_001:0263c06": "出頭天外看。",
    "X69n1347_001:0263c07": "空劫已前。強生節目。融通日用。過犯彌天。坐斷舌頭。",
    "X69n1347_001:0263c08": "速道速道。",
    "X69n1347_001:0263c09": "竪起拳頭。",
    "X69n1347_001:0263c10": "恍恍惚惚。此物非物。即且置。眉頭八字分開。為什麼",
    "X69n1347_001:0263c11": "當堂蹉過。",
    "X69n1347_001:0263c12": "看脚下。",
    "X69n1347_001:0263c13": "便獲蓮華捧足。何似困即打眠。",
    "X69n1347_001:0263c14": "太快活生。",
    "X69n1347_001:0263c15": "水中鹹味。色裏膠青。箇箇道我會。荊棘林過不得。病",
    "X69n1347_001:0263c16": "在什麼處。",
    "X69n1347_001:0263c17": "喝。",
    "X69n1347_001:0263c18": "前佛也恁麼。後佛也恁麼。須彌山穿過毗盧藏。大海",
    "X69n1347_001:0263c19": "水流入普賢眼。直須悟去好。",
    "X69n1347_001:0263c20": "謝和尚指示。",
    "X69n1347_001:0263c21": "面赤不如語直。且從你。竪起拳云。這箇喚作什麼。",
    "X69n1347_001:0263c22": "漏逗不少。",
    "X69n1347_001:0263c23": "若人識得心。大地無寸土。修山主出頭不得。為什麼。",
    "X69n1347_001:0263c24": "不向七穿八穴處相見。",
    "X69n1347_001:0264a01": "恁麼恁麼。",
    "X69n1347_001:0264a02": "五音令人耳聾。平地上死人無數。玄沙道底。寧無一",
    "X69n1347_001:0264a03": "箇半箇。",
    "X69n1347_001:0264a04": "那啻一箇半箇。千箇萬箇也有。",
    "X69n1347_001:0264a05": "雞寒上樹。鴨寒下水。是你尋常用底。還識得也未。",
    "X69n1347_001:0264a06": "頭上安頭作麼。",
    "X69n1347_001:0264a07": "得人一牛。還人一馬。明眼衲僧。因什麼話墮。",
    "X69n1347_001:0264a08": "兼身在內。",
    "X69n1347_001:0264a09": "滿口道。無處說。我共你平展相見。道將一句來。",
    "X69n1347_001:0264a10": "和尚要喫茶麼。",
    "X69n1347_001:0264a11": "遇賤則貴。你作麼生辨。須知有不犯宮商底句。",
    "X69n1347_001:0264a12": "燈籠沿壁上天台。",
    "X69n1347_001:0264a13": "分外則不可。我也知你親。明眼人落井。作麼生舉。",
    "X69n1347_001:0264a14": "竹密不妨流水過。",
    "X69n1347_001:0264a15": "尋常道。生死無變。動靜有常。還透得也未。眼光落地。",
    "X69n1347_001:0264a16": "如何駕途。",
    "X69n1347_001:0264a17": "正與麼時向和尚道。",
    "X69n1347_001:0264a18": "佛法不用學。學得轉成魔。向鉢盂處會取好。",
    "X69n1347_001:0264a19": "討甚麼椀。",
    "X69n1347_001:0264a20": "佛法須用學。觸處生光輝。叉手一句試道看。",
    "X69n1347_001:0264a21": "露柱懷胎生石兒。",
    "X69n1347_001:0264a22": "更深夜靜無人處。作麼生與伊商量。",
    "X69n1347_001:0264a23": "又被燈籠呵呵笑。",
    "X69n1347_001:0264a24": "菩薩觀色即是見空。觀空莫非見色。衲僧家。總不動",
    "X69n1347_001:0264b01": "著。尋常開眼。見箇什麼。",
    "X69n1347_001:0264b02": "脫殻烏龜飛上天。",
    "X69n1347_001:0264b03": "大用現前。不存軌則。為你打破窠窟了也。還我第一",
    "X69n1347_001:0264b04": "句來。",
    "X69n1347_001:0264b05": "起動和尚。",
    "X69n1347_001:0264b06": "不得春風花不開。花開又被風吹落。明得箇什麼邊",
    "X69n1347_001:0264b07": "事。若不同塵。憑何出離。既行三界。必有死生。若為顯",
    "X69n1347_001:0264b08": "知是寂滅地。",
    "X69n1347_001:0264b09": "知一字眾禍門。",
    "X69n1347_001:0264b10": "增水生積水。大輅起搥輪。有情無情。佛眼教祖。從何",
    "X69n1347_001:0264b11": "而立。",
    "X69n1347_001:0264b12": "蒺[卄/梨]園裡放毫光。",
    "X69n1347_001:0264b13": "禾山解打皷。投子下禪床。明眼高人。尋常用底。試拈",
    "X69n1347_001:0264b14": "出看。",
    "X69n1347_001:0264b15": "僧投寺裡宿。賊入不慎家。",
    "X69n1347_001:0264b16": "向之則乖。背之則隔。父母未生時。向什麼處管帶。",
    "X69n1347_001:0264b17": "便請還鄉去。",
    "X69n1347_001:0264b18": "相逢便拈出。還當得也無。",
    "X69n1347_001:0264b19": "爭奈傍觀者咲何。",
    "X69n1347_001:0264b20": "相逢不拈出。還匿得也無。",
    "X69n1347_001:0264b21": "河頭賣水作麼。",
    "X69n1347_001:0264b22": "老宿舉拳是一。為什麼趙州見處有二。",
    "X69n1347_001:0264b23": "一點水墨。兩處化龍。",
    "X69n1347_001:0264b24": "從門入者非家寶。胸襟流出事如何。",
    "X69n1347_001:0264c01": "咳嗽一聲。",
    "X69n1347_001:0264c02": "釋迦掩室。淨名杜詞。也是閉門作活。衲子家七縱八",
    "X69n1347_001:0264c03": "橫。合具什麼眼。",
    "X69n1347_001:0264c04": "象王行處狐蹤絕。",
    "X69n1347_001:0264c05": "出身猶可易。脫體道應難。還道得也未。",
    "X69n1347_001:0264c06": "露。",
    "X69n1347_001:0264c07": "有句無句。盡屬止啼。直下全提。如何顯露。",
    "X69n1347_001:0264c08": "作相撲勢。",
    "X69n1347_001:0264c09": "動容揚古路。不墮悄然機。覿面相逢。試請拈出。",
    "X69n1347_001:0264c10": "不可更撒沙。",
    "X69n1347_001:0264c11": "如水無筋骨。能勝萬斛舟。此理如何。",
    "X69n1347_001:0264c12": "不識。",
    "X69n1347_001:0264c13": "雪峰輥毬。俱胝竪指。是明什麼邊事。",
    "X69n1347_001:0264c14": "猿愁摟摗頭狗走抖擻口。",
    "X69n1347_001:0264c15": "仰面。因什麼不見天。低頭。因什麼不見地。",
    "X69n1347_001:0264c16": "氷壺無影像。",
    "X69n1347_001:0264c17": "承言者喪。滯句者迷。洞山老還免得也未。",
    "X69n1347_001:0264c18": "如析旃檀片片皆香。",
    "X69n1347_001:0264c19": "主山因什麼高。案山因什麼低。還有佛法道理也無。",
    "X69n1347_001:0264c20": "長者長法身。短者短法身。",
    "X69n1347_001:0264c21": "淺聞則深悟。深聞則不悟。行脚高人。必有長處。",
    "X69n1347_001:0264c22": "踏破草鞋赤脚走。",
    "X69n1347_001:0264c23": "一句子唯己自知。一句子諸方流布。一句子要道也",
    "X69n1347_001:0264c24": "不難。道道。",
    "X69n1347_001:0265a01": "三脚驢子弄蹄行。",
    "X69n1347_001:0265a02": "披砂揀金。非我族類。拈來便用。罕遇其人。如何是不",
    "X69n1347_001:0265a03": "落是非底句。",
    "X69n1347_001:0265a04": "八角磨盤空裡走。",
    "X69n1347_001:0265a05": "不露鋒骨句。未語先分付。惺惺底漢。如何領受。",
    "X69n1347_001:0265a06": "薰風自南來。殿閣生微凉。",
    "X69n1347_001:0265a07": "醍醐上味。為世所珍。為什麼翻成毒藥。",
    "X69n1347_001:0265a08": "德山棒臨濟喝。",
    "X69n1347_001:0265a09": "文殊自文殊。解脫自解脫。那箇是你自己。",
    "X69n1347_001:0265a10": "幸是問某甲。若問別人則禍生。",
    "X69n1347_001:0265a11": "定盤星。箇箇道我識得。蝦蟆蛤蚾。與釋迦老子爭衡。",
    "X69n1347_001:0265a12": "作麼生判斷。",
    "X69n1347_001:0265a13": "好與一文錢。",
    "X69n1347_001:0265a14": "鑊湯爐炭裏。刀山劒樹頭。還有出得氣底也無。",
    "X69n1347_001:0265a15": "眼花作麼。",
    "X69n1347_001:0265a16": "五尺單前妄想即且置。祇如把鉢盂喫飯時。於祖師",
    "X69n1347_001:0265a17": "門下。落在第幾機。",
    "X69n1347_001:0265a18": "和尚還要喫麼。",
    "X69n1347_001:0265a19": "身著空花衣。脚踏龜毛履。是什麼人。還識得曹溪路",
    "X69n1347_001:0265a20": "也未。",
    "X69n1347_001:0265a21": "步步踏著無生。",
    "X69n1347_001:0265a22": "窮心窮性底人無數。盡坐解脫深坑。如何救得。",
    "X69n1347_001:0265a23": "好與三十棒。",
    "X69n1347_001:0265a24": "馳逞唇吻底。祇向草裏走。打殺百千萬箇。還有罪過",
    "X69n1347_001:0265b01": "也無。",
    "X69n1347_001:0265b02": "灼然。",
    "X69n1347_001:0265b03": "不分緇素底入不得。辨明休咎底出不得。一槌兩當",
    "X69n1347_001:0265b04": "又且如何。",
    "X69n1347_001:0265b05": "睦州道底。",
    "X69n1347_001:0265b06": "從前佛祖敗闕處。什麼人撿點得出。",
    "X69n1347_001:0265b07": "可笑可笑。",
    "X69n1347_001:0265b08": "風不來。樹不動。把得住底。能有幾箇。",
    "X69n1347_001:0265b09": "管他死漢作麼。",
    "X69n1347_001:0265b10": "甘草甜。黃連苦。透得過底。是什麼人。",
    "X69n1347_001:0265b11": "有眼無耳朵。六月坐火邊。",
    "X69n1347_001:0265b12": "入林不動草。入水不動波。也未是好手。更能與他裂",
    "X69n1347_001:0265b13": "轉鼻孔。不為分外。",
    "X69n1347_001:0265b14": "作家宗師。天然有在。",
    "X69n1347_001:0265b15": "平高就下。勾賊破家。截鐵斬釘。狐狸戀窟。雙明雙破。",
    "X69n1347_001:0265b16": "又且如何。",
    "X69n1347_001:0265b17": "寶劍在手。殺活臨時。",
    "X69n1347_001:0265b18": "十方佛土中。唯有一乘法。因什麼鐘作鐘鳴。皷作皷",
    "X69n1347_001:0265b19": "響。",
    "X69n1347_001:0265b20": "法法住法位。世間相常住。",
    "X69n1347_001:0265b21": "佛前燒香。殿後合掌。燈籠挂露柱處。道將一句來。",
    "X69n1347_001:0265b22": "明歷歷露堂堂。",
    "X69n1347_001:0265b23": "一切智智清淨中。還具縱橫殺活底道理也無。",
    "X69n1347_001:0265b24": "一切智智清淨。",
    "X69n1347_001:0265c01": "臨危不悚人。因什麼却推倒釋迦老子。",
    "X69n1347_001:0265c02": "天上天下唯我獨尊。",
    "X69n1347_001:0265c03": "敲敲磕磕處即且置。如何是不傷物義底句。道道。",
    "X69n1347_001:0265c04": "寒時普天普地寒。熱時普天普地熱。",
    "X69n1347_001:0265c05": "達磨西來。祇有一則奇特因緣。未敢望你會。作麼生",
    "X69n1347_001:0265c06": "舉。",
    "X69n1347_001:0265c07": "諦聽諦聽。",
    "X69n1347_001:0265c08": "知有底人。觸途見性。為什麼倒退三千。",
    "X69n1347_001:0265c09": "脚跟下好與三十棒。",
    "X69n1347_001:0265c10": "行脚人。各各有本道公據。指什麼處為地頭。",
    "X69n1347_001:0265c11": "不可更指。",
    "X69n1347_001:0265c12": "護身符子不問你。還我祖父契書來。",
    "X69n1347_001:0265c13": "劈胸與一拳。",
    "X69n1347_001:0265c14": "丈夫漢。箇箇鼻孔撩天。因什麼張公喫酒李公醉。",
    "X69n1347_001:0265c15": "面南看北斗。",
    "X69n1347_001:0265c16": "行住坐臥四威儀中。還見毗盧遮那無見頂相麼。",
    "X69n1347_001:0265c17": "金屑眼中翳。",
    "X69n1347_001:0265c18": "以有為有。是凡夫見。以有為無。是聲聞見。禪家流。見",
    "X69n1347_001:0265c19": "山見水時如何。",
    "X69n1347_001:0265c20": "紅爐一點雪。",
    "X69n1347_001:0265c21": "舉拳云。微塵諸佛。盡在這裏乞命。你還知麼。",
    "X69n1347_001:0265c22": "草賊大敗。",
    "X69n1347_001:0265c23": "不明己底人。日用不知。明己底人。因什麼築著便作",
    "X69n1347_001:0265c24": "臭氣。",
    "X69n1347_001:0266a01": "鶻臭布衫猶未脫。",
    "X69n1347_001:0266a02": "一槌兩當。切忌平地起骨堆。須知有不驚人底句。",
    "X69n1347_001:0266a03": "不要舉不要舉。",
    "X69n1347_001:0266a04": "古人道。亡僧面前。正是觸目菩提。未審。水牯牛。還肯",
    "X69n1347_001:0266a05": "不肯。",
    "X69n1347_001:0266a06": "從門入者不是家珍。",
    "X69n1347_001:0266a07": "佛法兩字。不得道著。道著則燈籠露拄欺你去。",
    "X69n1347_001:0266a08": "雨下地上濕。",
    "X69n1347_001:0266a09": "一塵纔舉。大地全收。塞却咽喉。作麼生道。",
    "X69n1347_001:0266a10": "普。",
    "X69n1347_001:0266a11": "三乘十二分教。盡力提不起。禪家流。為什麼生手拈",
    "X69n1347_001:0266a12": "來。當頭便用。",
    "X69n1347_001:0266a13": "及乎天曉又尋常。",
    "X69n1347_001:0266a14": "釋迦老子與露拄。相去多少。",
    "X69n1347_001:0266a15": "七尺八尺。",
    "X69n1347_001:0266a16": "菩提涅槃。真如佛性。到這裏總用不著。是你尋常。用",
    "X69n1347_001:0266a17": "箇什麼。",
    "X69n1347_001:0266a18": "明日向和尚道。",
    "X69n1347_001:0266a19": "舉指頭云。你若識得這箇。什麼時不是佛出世。",
    "X69n1347_001:0266a20": "敗闕不少。",
    "X69n1347_001:0266a21": "古人面壁閉門。還有為人處也無。",
    "X69n1347_001:0266a22": "遍界不曾藏。",
    "X69n1347_001:0266a23": "拈頭作尾。唱三作二。還有奇特底道理也無。",
    "X69n1347_001:0266a24": "銅砂鑼裡滿盛油。",
    "X69n1347_001:0266b01": "東西不辨。南北不分底漢。作麼生與語。",
    "X69n1347_001:0266b02": "劈胸與一踏。",
    "X69n1347_001:0266b03": "一切聲是佛聲。一切色是佛色。忽若悟去。我更問你",
    "X69n1347_001:0266b04": "通方底句在。",
    "X69n1347_001:0266b05": "便請問。",
    "X69n1347_001:0266b06": "不落是非賞罰底句。不辭向你道。祇是口門窄。",
    "X69n1347_001:0266b07": "不可更道。",
    "X69n1347_001:0266b08": "三世諸佛。向這裏出頭不得。過在於何。",
    "X69n1347_001:0266b09": "大地無寸土。",
    "X69n1347_001:0266b10": "久旱簷頭句。先天已分付。今日當堂。試請道看。",
    "X69n1347_001:0266b11": "南山北山轉霶霈。",
    "X69n1347_001:0266b12": "在南稱柑。度北曰橙。如何說箇無變異底道理。",
    "X69n1347_001:0266b13": "水隨方圓器。",
    "X69n1347_001:0266b14": "會則途中受用。不會則世諦流布。一箭双穿。還道得",
    "X69n1347_001:0266b15": "也未。",
    "X69n1347_001:0266b16": "鐵鋸舞三臺。",
    "X69n1347_001:0266b17": "若在窠窟裏則縛殺。若在窠窟外則走殺。如何即得",
    "X69n1347_001:0266b18": "恰好。",
    "X69n1347_001:0266b19": "妙體由來無處所。",
    "X69n1347_001:0266b20": "眉毛眼睫。逼塞乾坤。作麼生辨。",
    "X69n1347_001:0266b21": "猫兒狗子。",
    "X69n1347_001:0266b22": "欲得現前。莫存順逆。速道速道。",
    "X69n1347_001:0266b23": "掀倒禪床拂袖而出去也。",
    "X69n1347_001:0266b24": "偈頌",
    "X69n1347_001:0266c01": "世尊指天地",
    "X69n1347_001:0266c02": "周行七步便稱尊。家醜那堪放出門。祇向母胎度人",
    "X69n1347_001:0266c03": "畢。也須一棒一條痕。",
    "X69n1347_001:0266c04": "外道問佛",
    "X69n1347_001:0266c05": "外道麤心慣嶮夷。老胡鞭影露針錐。行人拾得東門",
    "X69n1347_001:0266c06": "兔。誰管韓獹精力疲。",
    "X69n1347_001:0266c07": "維摩不二",
    "X69n1347_001:0266c08": "洞門常啟客來稀。碧草叢邊野蕨肥。可笑流年空老",
    "X69n1347_001:0266c09": "大。慚無一德報恩知。",
    "X69n1347_001:0266c10": "珊瑚枝枝撐著月",
    "X69n1347_001:0266c11": "價重三千不可圖。從教千古強名模。長因塞北煙塵",
    "X69n1347_001:0266c12": "息。記得江南啼鷓鴣。",
    "X69n1347_001:0266c13": "汝是慧超",
    "X69n1347_001:0266c14": "問佛如何答慧超。秤鎚雖定價相饒。雲中不覩雙鵰",
    "X69n1347_001:0266c15": "落。箭過新羅十萬遙。",
    "X69n1347_001:0266c16": "不許夜行。投明須到",
    "X69n1347_001:0266c17": "虗空產生鐵牛兒。頭角分明也太奇。踏破澄潭深處",
    "X69n1347_001:0266c18": "月。夜闌牽向雪中歸。",
    "X69n1347_001:0266c19": "國師三喚侍者",
    "X69n1347_001:0266c20": "喚處分明應處親。不知誰是負恩人。東家漏洩西家",
    "X69n1347_001:0266c21": "事。却使傍觀笑轉新。",
    "X69n1347_001:0266c22": "恁麼也不得",
    "X69n1347_001:0266c23": "凜凜清風八面吹。雄雄獨跨鐵牛兒。為公剔起金剛",
    "X69n1347_001:0266c24": "眼。拶破髑髏應自知。",
    "X69n1347_001:0267a01": "風幡誰動",
    "X69n1347_001:0267a02": "夢遊華頂過丹丘。躡盡寒雲倚石樓。貪看瀑泉瀉崖",
    "X69n1347_001:0267a03": "壁。豈知身在碧江頭。",
    "X69n1347_001:0267a04": "目前無法。意在目前",
    "X69n1347_001:0267a05": "九轉靈丹難却易。一鎚便當易還難。相逢話盡壺中",
    "X69n1347_001:0267a06": "事。重把仙書子細看。",
    "X69n1347_001:0267a07": "昨日栽茄子",
    "X69n1347_001:0267a08": "钁子頭邊得意時。開花著子不愁伊。幾多不善根株",
    "X69n1347_001:0267a09": "者。祇見枝頭又長枝。",
    "X69n1347_001:0267a10": "趙州勘婆",
    "X69n1347_001:0267a11": "勘破誰知老趙州。玉鞭鞭起臥金牛。臺山今古行人",
    "X69n1347_001:0267a12": "口。笑飲清風味轉幽。",
    "X69n1347_001:0267a13": "智門蓮花",
    "X69n1347_001:0267a14": "蓮花荷葉的須分。無限清香付與君。彈指若知霄漢",
    "X69n1347_001:0267a15": "路。便能平地起煙雲。",
    "X69n1347_001:0267a16": "寒時寒殺闍黎",
    "X69n1347_001:0267a17": "偏中有正正中偏。流落人間百萬年。幾度欲歸歸不",
    "X69n1347_001:0267a18": "得。門前依舊草芊芊。",
    "X69n1347_001:0267a19": "道吾生也不道",
    "X69n1347_001:0267a20": "木人把板雲中唱。石女穿靴水上行。生死死生休更",
    "X69n1347_001:0267a21": "問。從來日午打三更。",
    "X69n1347_001:0267a22": "投子下繩床立",
    "X69n1347_001:0267a23": "愛向江邊弄釣絲。碧潭深處有嘉魚。鈎頭不是無香",
    "X69n1347_001:0267a24": "餌。箇底如何釣得渠。",
    "X69n1347_001:0267b01": "蝦蟆頭上戴青苔",
    "X69n1347_001:0267b02": "蝦蟆頭上戴青苔。繡出鴛鴦孰辨猜。幾許離人消息",
    "X69n1347_001:0267b03": "斷。一聲鴻鴈送愁來。",
    "X69n1347_001:0267b04": "長沙令人問三聖。南泉遷化。向什麼處去",
    "X69n1347_001:0267b05": "探花蝴蝶舞三臺。啄木掉頭鳴訝皷。處處相逢岑大",
    "X69n1347_001:0267b06": "蟲。元來便是玄沙虎。",
    "X69n1347_001:0267b07": "巖頭甘贄家過夏因緣。二頌",
    "X69n1347_001:0267b08": "一回喫水一回噎。百鍊精金要人別。門前誰解倒剎",
    "X69n1347_001:0267b09": "竿。甕裏何曾失却鼈。",
    "X69n1347_001:0267b10": "針頭劄去幾人知。婦兒女子莫猜疑。聖凡命脉果何",
    "X69n1347_001:0267b11": "在。以拂子擊禪床角云。向此須明上上機。",
    "X69n1347_001:0267b12": "世尊拈花。迦葉微笑",
    "X69n1347_001:0267b13": "世尊拈花。迦葉微笑。不落宮商。是何曲調。古洞風清。",
    "X69n1347_001:0267b14": "寒潭月皎。報公知。須曉了。融峯最好音聲鳥。",
    "X69n1347_001:0267b15": "月面佛。月面佛",
    "X69n1347_001:0267b16": "日面佛。月面佛。大海波翻。須彌突兀。磕破腦門。額頭",
    "X69n1347_001:0267b17": "汗出。明眼衲僧未辨明。擡頭好看冲天鶻。",
    "X69n1347_001:0267b18": "德山棒。臨濟喝",
    "X69n1347_001:0267b19": "德山棒。臨濟喝。銅金剛。鐵菩薩。轟雷發處。有耳皆聾。",
    "X69n1347_001:0267b20": "撒星來時。無眼不瞎。瞎。與公重指曹溪月。",
    "X69n1347_001:0267b21": "三聖到德山。即展坐具",
    "X69n1347_001:0267b22": "呼為雲吸為雨。襲襲清風動寰宇。笑哭不是等閑聲。",
    "X69n1347_001:0267b23": "路見不平應有主。要斬不平人。不與平人語。而今何",
    "X69n1347_001:0267b24": "處見蹤由。剔起眉毛看鷂子。",
    "X69n1347_001:0267c01": "定上座橋上立。有座主問。如何是禪河深處",
    "X69n1347_001:0267c02": "須窮底",
    "X69n1347_001:0267c03": "辨金要識鍮。覔髓須打骨。平地激風波。禪河沒窠窟。",
    "X69n1347_001:0267c04": "黨理亦黨親。成家又成國。拗拗墝墝。突突兀兀。無限",
    "X69n1347_001:0267c05": "傍人。眼睛凸出。",
    "X69n1347_001:0267c06": "睦州擔板",
    "X69n1347_001:0267c07": "腦後與一錐。頭頭墮坑坎。直饒喚不迴。也是虗擔板。",
    "X69n1347_001:0267c08": "休擔板。透過睦州關。乾坤一隻眼。",
    "X69n1347_001:0267c09": "雲門俱子",
    "X69n1347_001:0267c10": "俱俱。本祖丕圖。淳風一振。處處歡呼。百草頭上。薦獻",
    "X69n1347_001:0267c11": "還殊。七佛之師親識面。元來祇是古文殊。",
    "X69n1347_001:0267c12": "曹山向火因緣。日照寒潭明更明",
    "X69n1347_001:0267c13": "日照寒潭明更明。寥寥虎嘯清風生。寰中閫外應須",
    "X69n1347_001:0267c14": "辨。白玉盤盛鐵眼睛。曹山老曹山老。正去偏來沒處",
    "X69n1347_001:0267c15": "討。",
    "X69n1347_001:0267c16": "三界唯心。萬法唯識",
    "X69n1347_001:0267c17": "三界唯心。海嶽銷沈。萬法唯識。青黃曲直。天上人間。",
    "X69n1347_001:0267c18": "廼規廼則。眼耳即真。見聞俱惑。孰為言宣。詎假玄默。",
    "X69n1347_001:0267c19": "混爾圓常。分爾百億。迷悟不來。塵毛匪忒。",
    "X69n1347_001:0267c20": "雲門餬餅",
    "X69n1347_001:0267c21": "左眼半斤。右眼八兩。不問親踈。有功者賞。",
    "X69n1347_001:0267c22": "乾峯十方薄伽梵",
    "X69n1347_001:0267c23": "須彌頭倒卓。碧海起清風。東弗已搖落。西瞿花正紅。",
    "X69n1347_001:0267c24": "即心即佛",
    "X69n1347_001:0268a01": "風勁葉頻落。山高日易沈。坐中人不見。窻外白雲深。",
    "X69n1347_001:0268a02": "僧問四料揀。因而頌之",
    "X69n1347_001:0268a03": "奪人不奪境。山河光迥迥。若謂露全身。重添眼中眚。",
    "X69n1347_001:0268a04": "奪境不奪人。虗空問四隣。從來無咲兆。何事起埃塵。",
    "X69n1347_001:0268a05": "人境兩俱奪。倒轉舌頭說。四句若為分。曇花生枯枿。",
    "X69n1347_001:0268a06": "人境俱不奪。東西任該抹。七九六十三。相逢阿喇喇。",
    "X69n1347_001:0268a07": "摠頌",
    "X69n1347_001:0268a08": "人境奪不奪。千手未拈掇。捧出黃金盤。贈君貯明月。",
    "X69n1347_001:0268a09": "上堂。僧問。如何是溈仰宗。答有賓有主。如何",
    "X69n1347_001:0268a10": "是臨濟宗。答一棒一條痕。如何是雲門宗。答",
    "X69n1347_001:0268a11": "東山水上行。如何是曹洞宗。答烏鷄頭帶雪。",
    "X69n1347_001:0268a12": "如何是法眼宗。問取修山主。因而有頌",
    "X69n1347_001:0268a13": "有賓有主。父子規程。子無線索。妙辨縱橫。",
    "X69n1347_001:0268a14": "一棒一條痕。蒺[卄/梨]好自吞。仙陀還蹉過。贏得瞎驢存。",
    "X69n1347_001:0268a15": "東山水上行。枯骨壯韓情。藤林荒已久。三句若為明。",
    "X69n1347_001:0268a16": "烏鷄頭帶雪。偏正沒安排。明月堂前意。悠悠莫亂猜。",
    "X69n1347_001:0268a17": "問取修山主。淺淺實甚深。若謂唯心現。玄艘已陸沉。",
    "X69n1347_001:0268a18": "宗門一句",
    "X69n1347_001:0268a19": "宗門一句。明明獨露。孰辨端倪。胡為指注。指注不真。",
    "X69n1347_001:0268a20": "鏡像空塵。空塵何立。鏡像誰入。當機則應。頭頭非剩。",
    "X69n1347_001:0268a21": "觸處俱宣。句句通玄。門門賓主。互正互偏。含容透脫。",
    "X69n1347_001:0268a22": "千江一月。無在不在。誰憎誰愛。煥爾既明。森然不礙。",
    "X69n1347_001:0268a23": "不礙既明。金剛眼睛。窮幽測顯。神妙體靈。妙靈不住。",
    "X69n1347_001:0268a24": "無生不生。是宜超越。所以縱橫。",
    "X69n1347_001:0268b01": "迷悟何從",
    "X69n1347_001:0268b02": "恰恰今人用。明明古佛心。寒雲歸碧嶂。幽鳥下青林。",
    "X69n1347_001:0268b03": "白珪無玷",
    "X69n1347_001:0268b04": "雲生不翳空。日上難逃影。相逢一笑中。何須重反省。",
    "X69n1347_001:0268b05": "答客問",
    "X69n1347_001:0268b06": "從來住處無人識。今日勞公扣指南。是眼不應還見",
    "X69n1347_001:0268b07": "眼。從教佛祖競來參。",
    "X69n1347_001:0268b08": "示辨實",
    "X69n1347_001:0268b09": "一酧一問分賓主。端的如何辨正邪。卓爾未能超本",
    "X69n1347_001:0268b10": "際。茫茫難透眼前花。",
    "X69n1347_001:0268b11": "會同風",
    "X69n1347_001:0268b12": "君子南北我東西。瞥爾惺惺忽爾迷。一笑一狂誰會",
    "X69n1347_001:0268b13": "得。白雲深處有猿啼。",
    "X69n1347_001:0268b14": "偶言",
    "X69n1347_001:0268b15": "嵓松森翠皆穿眼。澗水清泠亦到心。自笑不能修白",
    "X69n1347_001:0268b16": "業。祇憑流水念觀音。",
    "X69n1347_001:0268b17": "東山禮祖塔。二首",
    "X69n1347_001:0268b18": "雲擁蓮峯插太虗。清香不付嶺南盧。而今五葉分明",
    "X69n1347_001:0268b19": "在。觸處離披見得無。",
    "X69n1347_001:0268b20": "古鑑光分前後身。擬於何處拂埃塵。易觀剎海毛端",
    "X69n1347_001:0268b21": "現。難把師心說向人。",
    "X69n1347_001:0268b22": "贊飲光",
    "X69n1347_001:0268b23": "千聞巧演眉猶蹙。一見輕拈笑不休。笑裏藏鋒誰辨",
    "X69n1347_001:0268b24": "的。剎竿倒却有來由。",
    "X69n1347_001:0268c01": "贊達磨",
    "X69n1347_001:0268c02": "神光的的見聱訛。面壁喃喃語更多。不是梁王先勘",
    "X69n1347_001:0268c03": "破。脫身歸去奈渠何。",
    "X69n1347_001:0268c04": "贊二祖",
    "X69n1347_001:0268c05": "斷臂求師。平田失脚。三拜依位。誠人得謔。稽首高深。",
    "X69n1347_001:0268c06": "少峯伊洛。",
    "X69n1347_001:0268c07": "贊三祖",
    "X69n1347_001:0268c08": "白衣受道。瘥病非藥。無欠無餘。有鎚有鑿。覔解脫門。",
    "X69n1347_001:0268c09": "汝為誰縛。",
    "X69n1347_001:0268c10": "贊四祖",
    "X69n1347_001:0268c11": "法法明心。塵塵垂手。正出黃梅。傍生牛首。巍巍雙峯。",
    "X69n1347_001:0268c12": "天長地久。",
    "X69n1347_001:0268c13": "贊五祖",
    "X69n1347_001:0268c14": "濁港轉身。破頭印法。五葉芬芳。千徒雜踏。於秀於能。",
    "X69n1347_001:0268c15": "誰離誰合。",
    "X69n1347_001:0268c16": "贊六祖",
    "X69n1347_001:0268c17": "駕白牛車。受黃梅印。沒體歸神。當機發迅。真軌無差。",
    "X69n1347_001:0268c18": "坤維大順。衣止不傳。法唯自信。曹源一滴起滔天。千",
    "X69n1347_001:0268c19": "古南宗誰獨振。",
    "X69n1347_001:0268c20": "贊靈源和尚。二首",
    "X69n1347_001:0268c21": "拳下飜身。竿頭進步。萬派同歸。靈源獨露。瓦礫光輝。",
    "X69n1347_001:0268c22": "風雲流布。千眼那知。羣心自度。",
    "X69n1347_001:0268c23": "靈靈在源。昭昭而默。不汝不誰。奔南走北。同佛同魔。",
    "X69n1347_001:0268c24": "佛魔自或。衲子之禍。偏見之賊。跛跛挈挈兮我師無",
    "X69n1347_001:0269a01": "師。渾渾侖侖兮人識不識。前三十年。拶破一拳。直至",
    "X69n1347_001:0269a02": "如今。虗空畐塞。",
    "X69n1347_001:0269a03": "贊太平懃禪師",
    "X69n1347_001:0269a04": "鐵石咽喉。吞栗棘蓬於白雲山下。風霜號令。示金剛",
    "X69n1347_001:0269a05": "圈於皖伯臺前。十年據坐道場。四海喧騰聲價。無佛",
    "X69n1347_001:0269a06": "法可說。有公桉須行。望風何多。一進一退。稽首贊揚。",
    "X69n1347_001:0269a07": "得罪得罪。",
    "X69n1347_001:0269a08": "師自作真贊",
    "X69n1347_001:0269a09": "錐劄不入。頑皮太煞。自無一文。隨方買賣。淮田神州。",
    "X69n1347_001:0269a10": "酬還宿債。",
    "X69n1347_001:0269a11": "潰散百骸從齷齪。一長靈物孰知音。銀蟾不落清江",
    "X69n1347_001:0269a12": "裏。坐對黃花秋已深。",
    "X69n1347_001:0269a13": "鏡中電影急觀瞻。水底燈毬休把捉。忘言要辨此時",
    "X69n1347_001:0269a14": "機。萬里清秋看一鶚。",
    "X69n1347_001:0269a15": "南海之濵。兔生兩角。幕阜之頂。磽磽确确。從十年游。",
    "X69n1347_001:0269a16": "脚跟皴剝。討甚機鋒。七錯八錯。",
    "X69n1347_001:0269a17": "鐵牛犇入玉麟隊。自古無雙今一對。脫體堂堂呈似",
    "X69n1347_001:0269a18": "伊。有眼無口如何會。",
    "X69n1347_001:0269a19": "曾戴花冠入東魯。又携角杖到西乾。惡嫌黃檗無多",
    "X69n1347_001:0269a20": "子。笑許韶陽爛漫禪。",
    "X69n1347_001:0269a21": "牧牛頌。示眾",
    "X69n1347_001:0269a22": "日用須牧牛。鼻索莫離手。露地非自然。馴良在日久。",
    "X69n1347_001:0269a23": "鞭繩既無用。人牛復何有。此時唯己知。始覺從前咎。",
    "X69n1347_001:0269a24": "讀傳燈錄",
    "X69n1347_001:0269b01": "誰謂拈花後。聯芳直至今。到頭珠有水。未免線因針。",
    "X69n1347_001:0269b02": "蝶在花猶在。春深草亦深。軒窓倚踈豁。閑聽洞龍吟。",
    "X69n1347_001:0269b03": "昭默老人。寄示拂子頌",
    "X69n1347_001:0269b04": "即此用離此用。一鏃離絃墮喝中。紅心心裏中紅心。",
    "X69n1347_001:0269b05": "發我江西大機用。付爾宜將振祖風。荷擔勿憚千鈞",
    "X69n1347_001:0269b06": "重。鍛聖鎔凡善放收。會應不與諸方共。",
    "X69n1347_001:0269b07": "和",
    "X69n1347_001:0269b08": "即此用離此用。箭未離絃的先中。萬仞崖前撒手歸。",
    "X69n1347_001:0269b09": "一句機玄無用用。此時針芥審無差。戴恩奚翅丘山",
    "X69n1347_001:0269b10": "重。誓捐軀命壯縣絲。隨波聊與人天共。",
    "X69n1347_001:0269b11": "題廓然居士指菴",
    "X69n1347_001:0269b12": "全指即亡指。應機何有機。此菴容法界。當處洞真歸。",
    "X69n1347_001:0269b13": "寂是用還是。生非佛亦非。南方休更問。一笑豁離微。",
    "X69n1347_001:0269b14": "劉公任侍郎。比乞法名。示之以妙通。茲承佳",
    "X69n1347_001:0269b15": "偈。因和以答",
    "X69n1347_001:0269b16": "法法彰全妙。心心祇自通。迥然分本迹。廓爾絕邊中。",
    "X69n1347_001:0269b17": "諦了名斯立。安行實所從。大哉無事事。裴運有孤風。",
    "X69n1347_001:0269b18": "即來言和答公任侍郎",
    "X69n1347_001:0269b19": "迥脫根塵始識塵。了無所得才真得。堂堂獨露本來",
    "X69n1347_001:0269b20": "光。越自南兮胡自北。",
    "X69n1347_001:0269b21": "打破乾坤渠即我。包衾覆載我非渠。渠渠我我教誰",
    "X69n1347_001:0269b22": "識。當體玄玄祇自如。",
    "X69n1347_001:0269b23": "曠大劫來沒作做。今日非新昨非故。回光暫借瞥時",
    "X69n1347_001:0269b24": "間。豁見長靈名得度。",
    "X69n1347_001:0269c01": "和答妙靈修撰謝法名",
    "X69n1347_001:0269c02": "扣己的明無妙妙。參渠始見不靈靈。妙靈靈處誰參",
    "X69n1347_001:0269c03": "扣。瞥轉機輪悟獨醒。",
    "X69n1347_001:0269c04": "靈然居士。施曲木禪床。因坐小參。以頌示眾",
    "X69n1347_001:0269c05": "靈然家秘曲木床。願供長靈坐八荒。衲子惺惺為掀",
    "X69n1347_001:0269c06": "倒。翻然獨露本然光。本然光透呵呵笑。無限虗空呈",
    "X69n1347_001:0269c07": "一竅。南海波斯弄琵琶。聲聲解作單于調。",
    "X69n1347_001:0269c08": "小偈四首。寄示心然道人。聊資體味。以進箇",
    "X69n1347_001:0269c09": "中精淳之趣",
    "X69n1347_001:0269c10": "心然法法然。法異心心異。透過然異來。許你箇巴鼻。",
    "X69n1347_001:0269c11": "箇中好巴鼻。言下須瞥地。寂寂要惺惺。當機善游戲。",
    "X69n1347_001:0269c12": "心然法法死。大用始全舉。的的徹生生。互非互相許。",
    "X69n1347_001:0269c13": "非許復何如。法界一蘧廬。於中全諦實。此外盡撩虗。",
    "X69n1347_001:0269c14": "寄徐師利",
    "X69n1347_001:0269c15": "要明得喪非干我。須到身心洞徹時。徹處忘緣緣即",
    "X69n1347_001:0269c16": "徹。從茲出處但隨宜。",
    "X69n1347_001:0269c17": "迹在世途心了了。兩全方顯丈夫兒。八風盡入遮那",
    "X69n1347_001:0269c18": "境。秘訣何勞問祖師。",
    "X69n1347_001:0269c19": "送愿上人歸龍山。省侍昭默老人",
    "X69n1347_001:0269c20": "我省老師未甞病。汝行親省病老師。汝我同門無異",
    "X69n1347_001:0269c21": "路。彼彼步步不相隨。肯謂長行無伴侶。正宜念念念",
    "X69n1347_001:0269c22": "在茲。我慚塞責成拘局。心雖默堂身遠離。爾能急義",
    "X69n1347_001:0269c23": "重去就。身心俱往更由誰。千里龍山不日到。歸心猶",
    "X69n1347_001:0269c24": "恐錫飛遲。無病病師力奉侍。不親親者真其資。雙溪",
    "X69n1347_001:0270a01": "幕阜不相遠。一往一來皆妙期。",
    "X69n1347_001:0270a02": "送諶首座歸永嘉",
    "X69n1347_001:0270a03": "萬變相應一句通。十二年來已無口。別余遙指海山",
    "X69n1347_001:0270a04": "歸。鴈蕩峯作師子吼。此旨明明不覆藏。冥懷自樂有",
    "X69n1347_001:0270a05": "餘光。曹源一滴流千古。宿覺徽猷振大唐。覿面家風",
    "X69n1347_001:0270a06": "人若問。釣魚須是謝三郎。",
    "X69n1347_001:0270a07": "送慈侍者寧親",
    "X69n1347_001:0270a08": "生緣斷處參吾道。孝義敦時念倚門。要得一槌收兩",
    "X69n1347_001:0270a09": "當。別余歸去省寒溫。",
    "X69n1347_001:0270a10": "送僧歸永嘉",
    "X69n1347_001:0270a11": "在在常參一宿覺。的的生緣非永嘉。還我今朝却歸",
    "X69n1347_001:0270a12": "去。大千俱屬眼中花。",
    "X69n1347_001:0270a13": "擬寒山。四首",
    "X69n1347_001:0270a14": "有物是何物。周流泄妙機。春晴山鳥語。日暮洞雲歸。",
    "X69n1347_001:0270a15": "指是馬還是。心非佛亦非。誰能同彼此。携手入玄微。",
    "X69n1347_001:0270a16": "一念通真際。塵塵秘藏開。當頭誰是主。撒手自為媒。",
    "X69n1347_001:0270a17": "大海收毛孔。神珠隱蚌胎。此時知佛祖。猶向外邊來。",
    "X69n1347_001:0270a18": "問訊西來祖。人心為有無。如何垂直指。早晚轉凡夫。",
    "X69n1347_001:0270a19": "洛水澄如練。嵩山秀若圖。不知端的者。剛道有差殊。",
    "X69n1347_001:0270a20": "見道即修道。無心誰悟心。是非凡與聖。成壞古無今。",
    "X69n1347_001:0270a21": "碧澗流殘葉。微風入靜林。誰來石嵓下。教汝夜穿針。",
    "X69n1347_001:0270a22": "山居三首",
    "X69n1347_001:0270a23": "僧家畢竟居山好。石室茆茨養病身。開眼不知明屬",
    "X69n1347_001:0270a24": "日。回頭只見影隨人。密通蛇虎為真友。笑與禽魚會",
    "X69n1347_001:0270b01": "本因。客問住山今幾久。一番芳草一番春。",
    "X69n1347_001:0270b02": "孤猿瘦鶴冷相看。百衲三衣任歲寒。未擬將心求別",
    "X69n1347_001:0270b03": "佛。曾因撥草見幽蘭。誰為虗谷呼能應。自許無絃密",
    "X69n1347_001:0270b04": "可彈。若謂本來無一物。知公親被祖師謾。",
    "X69n1347_001:0270b05": "當軒唯有好溪山。卒歲無人共往還。閑看白雲生翠",
    "X69n1347_001:0270b06": "碧。靜聞清磬落潺湲。聲將聲入分猶易。空以空藏見",
    "X69n1347_001:0270b07": "即難。此箇不能收拾得。任隨流水落人間。",
    "X69n1347_001:0270b08": "漁父",
    "X69n1347_001:0270b09": "白髮慵梳百不憂。與他鷗鳥日悠悠。清朝榮辱幾番",
    "X69n1347_001:0270b10": "事。滿眼煙波一葉舟。雨過洞庭歌棹月。霜飛雲夢醉",
    "X69n1347_001:0270b11": "眼秋。蓑綸晚[日*殺]蘆花岸。閑扣金針作釣鈎。",
    "X69n1347_001:0270b12": "牧童",
    "X69n1347_001:0270b13": "相呼相喚又村謳。放却牛來古渡頭。有客問津渾不",
    "X69n1347_001:0270b14": "顧。笑將輕葦汎孤舟。",
    "X69n1347_001:0270b15": "山中偶作。五首",
    "X69n1347_001:0270b16": "萬化曾無間。真機宛自靈。白雲盤作葢。青嶂列為屏。",
    "X69n1347_001:0270b17": "猛虎嘯寒谷。烏鵶噪晚暉。圓通門大啟。何事不同歸。",
    "X69n1347_001:0270b18": "坐石弔孤影。看雲笑此身。蒲團無限意。分付與何人。",
    "X69n1347_001:0270b19": "漸老便幽僻。西來意亦迷。不知師子吼。何似野猿啼。",
    "X69n1347_001:0270b20": "爽快憐清景。遲回出草菴。寒山一傾葢。明月印寒潭。",
    "X69n1347_001:0270b21": "嵓畔春將老。四首",
    "X69n1347_001:0270b22": "嵓畔春將老。香風匝地生。囊藏無底鉢。高臥笑毗城。",
    "X69n1347_001:0270b23": "嵓畔春將老。殘花自點苔。牛頭峯下客。曾見祖師來。",
    "X69n1347_001:0270b24": "嵓畔春將老。堦前碧草深。瀏陽好風骨。一句有知音。",
    "X69n1347_001:0270c01": "嵓畔春將老。憨癡興轉多。時時逢野老。共唱哩稜囉。",
    "X69n1347_001:0270c02": "除夜",
    "X69n1347_001:0270c03": "密携光景共因循。誰為俱忘是要津。毫髮不移人自",
    "X69n1347_001:0270c04": "老。看看啼鳥報芳春。",
    "X69n1347_001:0270c05": "僧問六相義。因示以偈",
    "X69n1347_001:0270c06": "天上火星地下走。泥牛踏著燒却口。驢兒害痛馬人",
    "X69n1347_001:0270c07": "瞋。打落楊梅三五斗。",
    "X69n1347_001:0270c08": "瞻雙塔",
    "X69n1347_001:0270c09": "競傳垂手設三關。又說當鋒示一拳。誰信雲根涌雙",
    "X69n1347_001:0270c10": "塔。松風歷歷更幽玄。",
    "X69n1347_001:0270c11": "勉初志",
    "X69n1347_001:0270c12": "四山相逼勢如奔。三鼠侵藤那久存。莫倚少年輕白",
    "X69n1347_001:0270c13": "日。急須回首入空門。",
    "X69n1347_001:0270c14": "送諸方行化",
    "X69n1347_001:0270c15": "衲僧無作為。亦不坐無作。紅塵本自寂。誰解釋塵紛。",
    "X69n1347_001:0270c16": "一機雖妙常。要如千鈞弩。弩滿發機全。破的惟等閑。",
    "X69n1347_001:0270c17": "持此入紅塵。是謂塵中眼。應變猶如如。善導無所事。",
    "X69n1347_001:0270c18": "貧富自誰何。知音即所遇。得意早歸來。資吾無盡藏。",
    "X69n1347_001:0270c19": "誰管川途凍未開。笑持鐵鉢出山來。心花不落東君",
    "X69n1347_001:0270c20": "手。待把靈根火裏栽。",
    "X69n1347_001:0270c21": "火裏生蓮世豈知。入廛須是丈夫兒。毗耶老漢如相",
    "X69n1347_001:0270c22": "扣。報道年來眼搭眵。",
    "X69n1347_001:0270c23": "甘露無底鉢。禪人要拈撥。浩浩塵土中。一佛二菩薩。",
    "X69n1347_001:0270c24": "撞著老維摩。輕輕共伊說。施者非福田。是誰納敗闕。",
    "X69n1347_001:0271a01": "咦。",
    "X69n1347_001:0271a02": "本覺本來明。乘緣須體玅。壁立何匹儔。漚和生談笑。",
    "X69n1347_001:0271a03": "萬化了全機。千機全一照。波昏月豈亡。水清光自曜。",
    "X69n1347_001:0271a04": "林下既了空。塵中須達事。隨事了真空。自空展化事。",
    "X69n1347_001:0271a05": "事空空事中。淘鎔成寶器。寶器盛醍醐。是曰甘露味。",
    "X69n1347_001:0271a06": "食施何如法施均。綠楊青草幾番春。擎盂好好廛中",
    "X69n1347_001:0271a07": "去。莫惜眉毛指向人。",
    "X69n1347_001:0271a08": "座右銘",
    "X69n1347_001:0271a09": "覺變則迷。識澄則悟。作止因依。生死交[牙-(必-心)+?]。妙矣靈通。",
    "X69n1347_001:0271a10": "混然本素。用與性齊。語與默寓。三世現前。十方頓赴。",
    "X69n1347_001:0271a11": "非知而知。不住而住。永言大觀。唯心是務。",
    "X69n1347_001:0271a12": "止堂銘",
    "X69n1347_001:0271a13": "太原子淵居士。名其堂曰止。志求自得之安。而謂長",
    "X69n1347_001:0271a14": "靈野人云。余所居止堂。非流止之止。若以止止其流。",
    "X69n1347_001:0271a15": "是止亦流也。止有所止。則昧乎淵源。皆不出形待之",
    "X69n1347_001:0271a16": "間。今所謂止者。即觀之止。止與觀俱。則忘止矣。忘止",
    "X69n1347_001:0271a17": "之止。語默動靜。無非止也。廼所以成吾真止。長靈野",
    "X69n1347_001:0271a18": "人答之曰。道之妙。斯言得之矣。必期有以。如實造證。",
    "X69n1347_001:0271a19": "則無以加焉。因為之銘曰。",
    "X69n1347_001:0271a20": "旨哉斯堂。全觀全止。是止亦止。應現何已。法爾而然。",
    "X69n1347_001:0271a21": "不默則病。必爾之歸。淵默生定。妙定圓極。心精發光。",
    "X69n1347_001:0271a22": "不出戶牖。靈鑒十方。既超動靜。無住者存。居之而安。",
    "X69n1347_001:0271a23": "左右逢原。",
    "X69n1347_001:0271a24": "東京天寧萬壽禪寺長靈卓和尚語錄",
    "X69n1347_001:0271b03": "行狀",
    "X69n1347_001:0271b05": "和尚諱守卓。生莊氏。泉南人也。弱冠游京師。肄業天",
    "X69n1347_001:0271b06": "清寺。試大經得度。游學至三衢。見南禪清雅禪師。一",
    "X69n1347_001:0271b07": "日以所得白雅。雅即印可之。師心易之。舍去。抵姑蘇",
    "X69n1347_001:0271b08": "定慧。從遵式禪師。通華嚴。遂臻其奧。式敬異之。時靈",
    "X69n1347_001:0271b09": "源清禪師。住龍舒太平。道鳴四方。因往依焉。始至。聞",
    "X69n1347_001:0271b10": "夜參。適中其病。遂猛省曰。此真吾師也。投誠入室。靈",
    "X69n1347_001:0271b11": "源為開大爐韛。鍛以差別機智。師皆酧酢無爽。且戒",
    "X69n1347_001:0271b12": "其緘默。無自衒。師領厥旨。陸沉眾中。不渝節。不苟狎。",
    "X69n1347_001:0271b13": "人罔知者。皆以為倔強。靈源遷住黃龍。師隨侍十載。",
    "X69n1347_001:0271b14": "一日辭去。靈源送以偈。其字略曰。居無二志。動必全",
    "X69n1347_001:0271b15": "心。遂越化城。以登寶所。而卷舌冥懷。不事談耀。故其",
    "X69n1347_001:0271b16": "所到。人或罕知。予獨觀其無今時學輩。短販近圖之",
    "X69n1347_001:0271b17": "患。謂可以步脩途而加鞭。絕纖意於百年也。此皆師",
    "X69n1347_001:0271b18": "之實錄。既而復造太平。佛鑑懃禪師。請居第一座。師",
    "X69n1347_001:0271b19": "以懃為知己。不固辭。眾皆疑駭。及聞說示。罔不欽服。",
    "X69n1347_001:0271b20": "太守孫公(傑)聞其名。偶以甘露闕人。請師主之。懃與",
    "X69n1347_001:0271b21": "眾咸以荒村破院。欲其無行。師曰。政不以此為慮。顧",
    "X69n1347_001:0271b22": "在我者如何耳。腰包而往。衲子歸之。各以巾槖長餘。",
    "X69n1347_001:0271b23": "增修堂室。舒民素號難化。至是亦翕然信向。樂於不",
    "X69n1347_001:0271b24": "斁。竟化草菜。為寶坊也。或曰。剛強受化。何道致之耶。",
    "X69n1347_001:0271c01": "曰。吾豈暇家至戶到。而化之耶。然吾佛祖兒孫。但不",
    "X69n1347_001:0271c02": "乏吾事。莫知其所以然而然也。或者賞嘆其言之異。",
    "X69n1347_001:0271c03": "開堂後。靈源覩書。則曰。吾之責可付。而積翠之風。可",
    "X69n1347_001:0271c04": "追矣。遂以拂子。表法信。示偈曰。即此用離此用。一鏃",
    "X69n1347_001:0271c05": "離弦墮喝中。紅心心裏中紅心。發我江西大機用。付",
    "X69n1347_001:0271c06": "爾宜將振祖風。荷擔勿憚千鈞重。鍛聖鎔凡善放收。",
    "X69n1347_001:0271c07": "會應不與諸方共。又曰。世稱承紹者。多名存而實亡。",
    "X69n1347_001:0271c08": "予於此時。法爾不能忘。有望於汝。汝亦能不法爾所",
    "X69n1347_001:0271c09": "慮哉。又曰。執善應之樞。處會通之要。理須遵古。事貴",
    "X69n1347_001:0271c10": "適時。委靡結佗緣。孤標全己任。是必自勉。不待吾言",
    "X69n1347_001:0271c11": "也。次遷廬之資福。京之天寧。皆法席久廢處。未幾則",
    "X69n1347_001:0271c12": "嚮合如甘露。平生刻苦。用度儉約。凡所住處。齋粥僅",
    "X69n1347_001:0271c13": "粒。甞謂眾曰。靈源囑予。當易眾人之所難。緩時流之",
    "X69n1347_001:0271c14": "所急予終身佩之不敢忘。凡臨眾。必以身率之。不立",
    "X69n1347_001:0271c15": "規矩。而繩繩自化。面目嚴冷。諸方色目之。曰卓鐵面。",
    "X69n1347_001:0271c16": "初移太平長靈室。衲子因以長靈稱之。宣和五年。十",
    "X69n1347_001:0271c17": "二月二十五日。上堂。和雲門臈月一曲。因激切勸戒",
    "X69n1347_001:0271c18": "學者。至二十七日。辭眾安坐而化。閱世五十有九。坐",
    "X69n1347_001:0271c19": "三十有二夏。後五日闍維。不壞者三。所雨舍利。五色",
    "X69n1347_001:0271c20": "晶瑩。道俗獲者。不可勝數。塔于京師法雲圓通禪師",
    "X69n1347_001:0271c21": "塔之右。六年正月。二十一日也　紹興十四年。正月",
    "X69n1347_001:0271c22": "十五日。門人介諶謹狀。",
    "X69n1347_001:0272a04": "附記",
    "X69n1347_001:0272a05": "普燈錄第十卷曰。長靈守卓禪師(云云)。宣和五年",
    "X69n1347_001:0272a06": "十二月二十七。奄然示寂。闍維日。　皇帝遣中使",
    "X69n1347_001:0272a07": "賜香。持金盤求設利。爇香。罷盤中鏗然。視之五色",
    "X69n1347_001:0272a08": "者數顆大如豆。使者馳還。　上見大悅。而京城傳",
    "X69n1347_001:0272a09": "為盛事。"
}