{
    "X19n0347_002:0552b12": "維摩詰所說經卷二",
    "X19n0347_002:0552b13": "方便品",
    "X19n0347_002:0552b14": "爾時毗耶離大城中。有長者名維摩詰。已曾供",
    "X19n0347_002:0552b15": "養無量諸佛。深植善本。得無生忍。辯才無礙。遊",
    "X19n0347_002:0552b16": "戲神通。逮諸總持。獲無所畏。降魔勞怨。入深法",
    "X19n0347_002:0552b17": "門。善於智度。通達方便。大願成就。明了眾生心",
    "X19n0347_002:0552b18": "之所趣。又能分別諸根利鈍。久於佛道。心已純",
    "X19n0347_002:0552b19": "淑。決定大乘。諸有所作。能善思量。住佛威儀。心",
    "X19n0347_002:0552b20": "大如海。諸佛咨嗟。弟子釋梵世主所敬。欲度人",
    "X19n0347_002:0552b21": "故。以善方便。居毗耶離。資財無量。攝諸貧民。奉",
    "X19n0347_002:0552b22": "戒清淨。攝諸毀禁。以忍調行。攝諸恚怒。以大精",
    "X19n0347_002:0552b23": "進。攝諸懈怠。一心禪寂。攝諸亂意。以決定慧。攝",
    "X19n0347_002:0552b24": "諸無智。雖為白衣。奉持沙門清淨律行。雖處居",
    "X19n0347_002:0552c01": "家。不著三界。示有妻子。常修梵行。現有眷屬。常",
    "X19n0347_002:0552c02": "樂遠離。雖服寶飾。而以相好嚴身。雖復飲食。而",
    "X19n0347_002:0552c03": "以禪悅為味。若至博奕戲處。輙以度人。受諸異",
    "X19n0347_002:0552c04": "道。不毀正信。雖明世典。常樂佛法。一切見敬。為",
    "X19n0347_002:0552c05": "供養中最。執持正法。攝諸長幼。一切治生諧偶。",
    "X19n0347_002:0552c06": "雖獲俗利。不以喜悅。遊諸四衢。饒益眾生。入治",
    "X19n0347_002:0552c07": "正法。救護一切。入講論處。導以大乘。入諸學堂。",
    "X19n0347_002:0552c08": "誘開童蒙。入諸婬舍。示欲之過。入諸酒肆。能立",
    "X19n0347_002:0552c09": "其志。若在長者。長者中尊。為說勝法。若在居士。",
    "X19n0347_002:0552c10": "居士中尊。斷其貪著。若在剎利。剎利中尊。教以",
    "X19n0347_002:0552c11": "忍辱。若在婆羅門。婆羅門中尊。除其我慢。若在",
    "X19n0347_002:0552c12": "大臣。大臣中尊。教以正法。若在王子。王子中尊。",
    "X19n0347_002:0553a01": "示以忠孝。若在內官。內官中尊。化正宮女。若在",
    "X19n0347_002:0553a02": "庶民。庶民中尊。令興福力。若在梵天。梵天中尊。",
    "X19n0347_002:0553a03": "誨以勝慧。若在帝釋。帝釋中尊。示現無常。若在",
    "X19n0347_002:0553a04": "護世。護世中尊。護諸眾生長者維摩詰以如是",
    "X19n0347_002:0553a05": "等無量方便。饒益眾生。其以方便現身有疾(過現疾處血脉聯貫)。以",
    "X19n0347_002:0553a06": "其疾故。國王大臣。長者居士。婆羅門等。及諸王",
    "X19n0347_002:0553a07": "子。并餘官屬。無數千人。皆往問疾。其往者。維摩",
    "X19n0347_002:0553a08": "詰。因以身疾。廣為說法。諸仁者。是身無常。無強。",
    "X19n0347_002:0553a09": "無力。無堅。速朽之法。不可信也。為苦為惱。眾病",
    "X19n0347_002:0553a10": "所集。諸仁者。如此身。明智者所不怙。是身如聚",
    "X19n0347_002:0553a11": "沫。不可撮摩。是身如泡。不得久立。是身如焰。從",
    "X19n0347_002:0553a12": "渴愛生。是身如芭蕉。中無有堅。是身如幻。從顛",
    "X19n0347_002:0553a13": "倒起。是身如夢。為虗妄見。是身如影。從業緣現。",
    "X19n0347_002:0553a14": "是身如響。屬諸因緣。是身如浮雲。須臾變滅。是",
    "X19n0347_002:0553a15": "身如電。念念不住。是身無主為如地。是身無我",
    "X19n0347_002:0553a16": "為如火。是身無壽為如風。是身無人為如水。是",
    "X19n0347_002:0553a17": "身不實。四大為家。是身為空。離我我所。是身無",
    "X19n0347_002:0553a18": "知。如草木瓦礫。是身無作。風力所轉。是身不淨。",
    "X19n0347_002:0553a19": "穢惡充滿。是身為虗偽。雖假以澡浴衣食。必歸",
    "X19n0347_002:0553a20": "磨滅。是身為灾。百一病惱。是身如丘井。為老所",
    "X19n0347_002:0553a21": "逼。是身無定。為要當死。是身如毒蛇。如怨賊。如",
    "X19n0347_002:0553a22": "空聚。陰界諸入。所共合成。諸仁者。此可患厭。當",
    "X19n0347_002:0553a23": "樂佛身。所以者何。佛身者。即法身也。從無量功",
    "X19n0347_002:0553a24": "德智慧生。從戒定慧解脫解脫知見生。從慈悲",
    "X19n0347_002:0553b01": "喜捨生。從布施持戒忍辱柔和勤行精進禪定",
    "X19n0347_002:0553b02": "解脫三昧。多聞智慧。諸波羅蜜生(到彼岸也)。從方便生。從",
    "X19n0347_002:0553b03": "六通生。從三明生。從三十七道品生。從止觀生。",
    "X19n0347_002:0553b04": "從十力四無所畏十八不共法生。從斷一切不",
    "X19n0347_002:0553b05": "善法。集一切善法生。從真實生。從不放逸生。從",
    "X19n0347_002:0553b06": "如是無量清淨法生如來身。諸仁者。欲得佛身",
    "X19n0347_002:0553b07": "斷一切眾生病者。當發阿耨多羅三藐三菩提",
    "X19n0347_002:0553b08": "心。如是。長者維摩詰。為諸問疾者。如應說法。令"
}