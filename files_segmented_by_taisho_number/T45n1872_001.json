{
    "T45n1872_001:0597a03": "華嚴策林",
    "T45n1872_001:0597a05": "右唐賢首國師述",
    "T45n1872_001:0597a06": "夫華嚴宗旨。其義不一。究其了說。總明因果",
    "T45n1872_001:0597a07": "二門。因即普賢行願。果即舍那業用。此諸",
    "T45n1872_001:0597a08": "界為體。緣起為用。體用全收。圓通一際。語其",
    "T45n1872_001:0597a09": "所以。不出緣起。以義迴轉。鎔達有空。隨智鑑",
    "T45n1872_001:0597a10": "用。即說多門。隨體湛宗。即說一義。若論玄",
    "T45n1872_001:0597a11": "旨。一多不可。然以不為了一不多為了多。",
    "T45n1872_001:0597a12": "恒存常空常有。大況如此。粗陳梗概。今就要",
    "T45n1872_001:0597a13": "義。略申問答。但述大意。餘屬經文。庶得道君",
    "T45n1872_001:0597a14": "子。探其趣焉。",
    "T45n1872_001:0597a15": "　一徵普眼　二明理事　三辨正因　四融",
    "T45n1872_001:0597a16": "大小　五結成壞　六通二界　七明隱顯",
    "T45n1872_001:0597a17": "　八明因果　九達色空",
    "T45n1872_001:0597a18": "一徵普眼",
    "T45n1872_001:0597a19": "問眼色相依。應有其事。根塵和合。其旨非",
    "T45n1872_001:0597a20": "無。緣會現時。云何得不[土*象]境。云何方名普",
    "T45n1872_001:0597a21": "眼　私答曰五緣為因。稱眼為果。若緣發",
    "T45n1872_001:0597a22": "現。即以緣名為眼。若以因沒果中。緣皆號眼。",
    "T45n1872_001:0597a23": "然則全色為眼。恒見而無緣。全眼為色。恒稱",
    "T45n1872_001:0597a24": "見而非我。非我離於情想。無緣絕於貪求。收",
    "T45n1872_001:0597a25": "萬象於目前。全十方於眼際。是以緣義無盡。",
    "T45n1872_001:0597a26": "隨見見而不究。物性難見思。應法法而難",
    "T45n1872_001:0597a27": "准。十法則眼普義通。乃見通體久自隱。隱照",
    "T45n1872_001:0597a28": "之遂重重。然究十方於眼際。鏡空有而皎",
    "T45n1872_001:0597a29": "明。收萬象以成身。現理事而通徹。謹對。",
    "T45n1872_001:0597b01": "二明理事",
    "T45n1872_001:0597b02": "問緣起事相。分齊歷然。法界理性。無有所。",
    "T45n1872_001:0597b03": "若以存壞一。體用不巧。亦通事理。收為不",
    "T45n1872_001:0597b04": "二。為祛茲弊。庶皎玄宗　私對。緣起事相。必",
    "T45n1872_001:0597b05": "收性而方成。法界玄宗。亦依緣而現空。有有",
    "T45n1872_001:0597b06": "交徹。體用玄通。言事即有徹空源。談有乃空",
    "T45n1872_001:0597b07": "透有表。或時雙奪。纖毫之論不具。或時相成。",
    "T45n1872_001:0597b08": "廣大之談並見。現全收事全奪事而為理。",
    "T45n1872_001:0597b09": "事非別事。物具理而為事。何方空隨有現理",
    "T45n1872_001:0597b10": "遂事彰。一際通觀。萬物可定者矣。謹對。",
    "T45n1872_001:0597b11": "三辨正因",
    "T45n1872_001:0597b12": "問今時修道入行。必應見佛求法。從因至果。",
    "T45n1872_001:0597b13": "函蓋相依。若見三十二相為因。遂即無相可",
    "T45n1872_001:0597b14": "覩。若詮一空為因。後恐理事懸別。請辨其佛",
    "T45n1872_001:0597b15": "之因。希聞成佛之果　私對。佛以無生空寂",
    "T45n1872_001:0597b16": "為身。亦以法界無起為體。但證此理。佛隨理",
    "T45n1872_001:0597b17": "以現身。但入無生。法隨智以顯相。相即無相。",
    "T45n1872_001:0597b18": "色身未足失理。無則不無。空門何得為寔。久",
    "T45n1872_001:0597b19": "離寂默。三世之所未審。當已去色聲。六根之",
    "T45n1872_001:0597b20": "所罕接。然後證心內。照理成佛。亦同成靜息",
    "T45n1872_001:0597b21": "外緣。智就法亦同就。因滿即果。克發心已成",
    "T45n1872_001:0597b22": "正覺之基。果滿即因成。得道蓋自初心之本。",
    "T45n1872_001:0597b23": "何必全因至果。恐招所得之基全理事。將涉",
    "T45n1872_001:0597b24": "有性之論。謹對。",
    "T45n1872_001:0597b25": "四融大小",
    "T45n1872_001:0597b26": "問有大有小。相狀歷然。一廣一陜。事物差別。",
    "T45n1872_001:0597b27": "若以小收大。或恐大失本形。若以大收小。亦",
    "T45n1872_001:0597b28": "恐小傷無質。寬隘即其不等。出入何得相容。",
    "T45n1872_001:0597b29": "遮却蒙雲。皎斯智日　私對。大必收小方得",
    "T45n1872_001:0597c01": "名大。小必容大乃得小稱。各無自性。大小所",
    "T45n1872_001:0597c02": "以相容。並不竟成。廣陜以之齊納。是知大是",
    "T45n1872_001:0597c03": "小大。小是大小。小無定性。終自遍於十方。大",
    "T45n1872_001:0597c04": "非定形。歷劫皎於一世。則知小時正大芥子",
    "T45n1872_001:0597c05": "納於須彌。大時正小。海水納於毛孔。若不各",
    "T45n1872_001:0597c06": "壞性。出入何得不備。又以皆存本形。舒卷自",
    "T45n1872_001:0597c07": "然無礙。謹對。",
    "T45n1872_001:0597c08": "五結成壞",
    "T45n1872_001:0597c09": "問成壞之義。其勢雖明。差別異陳。復乖其",
    "T45n1872_001:0597c10": "致。今者成時壞居何所。壞時成在何方。若異",
    "T45n1872_001:0597c11": "聖乃不容。若同凡又不信。請以珠玉來酬。祛",
    "T45n1872_001:0597c12": "茲瓦礫　私對。壞即成處壞。亦壞即成法界。",
    "T45n1872_001:0597c13": "空而恒有。存壞即有徹於空壞。實存即空彰",
    "T45n1872_001:0597c14": "於有表。然後異亦不異同。體之自皎明。迷之",
    "T45n1872_001:0597c15": "自蒙昧。若以性端結空有二邊。若以智照來",
    "T45n1872_001:0597c16": "通成壞一際。謹對。",
    "T45n1872_001:0597c17": "六通二界",
    "T45n1872_001:0597c18": "問眾生為迷。諸佛為悟。體雖是一。約用有差。",
    "T45n1872_001:0597c19": "若以眾生通佛。諸佛合迷。若以佛通眾生。眾",
    "T45n1872_001:0597c20": "生合悟。冀拂塵鏡以顯大明。庶闢玄關。開",
    "T45n1872_001:0597c21": "為暗室　私對曰。恒以非眾生為眾生。亦非",
    "T45n1872_001:0597c22": "諸佛為諸佛。不礙約存而恒奪。不妨壞而常",
    "T45n1872_001:0597c23": "成。隨緣具立眾生之名。豈有眾生可得。約體",
    "T45n1872_001:0597c24": "權施法身之號。寧有諸佛可求。莫不妄徹真",
    "T45n1872_001:0597c25": "源。居一相而恒有。真該妄末。入五道而常空。",
    "T45n1872_001:0597c26": "情該則二界難通智說乃一如易說。然後雙",
    "T45n1872_001:0597c27": "非雙立互成。見諸佛於眾生身。觀眾生於佛",
    "T45n1872_001:0597c28": "體。",
    "T45n1872_001:0597c29": "七明隱顯",
    "T45n1872_001:0598a01": "問隱顯之義。旨趣難原。依空色以通玄。約一",
    "T45n1872_001:0598a02": "多而顯密。若顯時有隱。觀色即合見空。若隱",
    "T45n1872_001:0598a03": "時有顯。見寂應常覩動。請開法藏。此智珠",
    "T45n1872_001:0598a04": "　私對。此能攝即此云彼。若收此。亦此顯",
    "T45n1872_001:0598a05": "彼隱。隱在即是顯在。顯時正是隱時。一壞全",
    "T45n1872_001:0598a06": "攝。多成此顯。全收彼隱。法體而恒明。明亦非",
    "T45n1872_001:0598a07": "顯。佛動而常寂。寂亦非隱。隱由顯立。法界開",
    "T45n1872_001:0598a08": "乎緣起中。顯由隱成。萬物鏡於一空之上。然",
    "T45n1872_001:0598a09": "見空即是見色。了妄即是了真。詎歷八萬。體",
    "T45n1872_001:0598a10": "心之首。謹對。",
    "T45n1872_001:0598a11": "八明因果",
    "T45n1872_001:0598a12": "問因果相依。其猶函蓋。若從因獲果。即果成",
    "T45n1872_001:0598a13": "異於因時。若即因是果。眾生同於佛地。不得",
    "T45n1872_001:0598a14": "稱為斷德。茲又落常。幸旨迷方開斯正路",
    "T45n1872_001:0598a15": "　私對曰。因果二位。同一緣起。相因成立。義不",
    "T45n1872_001:0598a16": "孤興。因徹果源。果究因末。普賢行願。方號",
    "T45n1872_001:0598a17": "圓因。舍那十身。遂稱滿果。然則法無前後。隨",
    "T45n1872_001:0598a18": "了處而因圓。佛雖斷常。遂悟時而理現。果",
    "T45n1872_001:0598a19": "果非是得。因亦不亡。猶是發心方驗。果究",
    "T45n1872_001:0598a20": "因際。菩薩已成正覺。即知因源果位相望。自",
    "T45n1872_001:0598a21": "招斷常之失。同體一解。復招體用之識。自可",
    "T45n1872_001:0598a22": "緣起門中。許因相即。法界證處果異預談。",
    "T45n1872_001:0598a23": "九達色空",
    "T45n1872_001:0598a24": "問緣起事。分齊差別。法界空理。離於限量。一",
    "T45n1872_001:0598a25": "通一礙自在之義有乖。或隱或顯。融會之端",
    "T45n1872_001:0598a26": "莫準。欲使力齊一味義顯同源。希聽德音。",
    "T45n1872_001:0598a27": "願開高唱　私對。色攬空成。如動波之收水。",
    "T45n1872_001:0598a28": "事含理就。似金器此隨形。色依空立。空約",
    "T45n1872_001:0598a29": "色明。互奪則二義必亡。互成則兩門俱現。現",
    "T45n1872_001:0598b01": "時即隱。故觀色而常空。空時即顯。故觀空而",
    "T45n1872_001:0598b02": "恒色。色既非色。空亦非空。互有力而互無。互",
    "T45n1872_001:0598b03": "相成而互奪。故無生之義遂彰。由相成。故緣",
    "T45n1872_001:0598b04": "起之門乃現。色無自性。舉體全空。空無自體。",
    "T45n1872_001:0598b05": "舉空全色。色空無二。圓通一際。更使一通一",
    "T45n1872_001:0598b06": "礙。溥在相而未融。有隱解在性而方中。",
    "T45n1872_001:0598b07": "謹對。",
    "T45n1872_001:0598b08": "華嚴策林(終)",
    "T45n1872_001:0598b10": "維時明治二十四年卯五月。南山留學之",
    "T45n1872_001:0598b11": "際。撿出此書於釋迦文院寶庫。偶接悲母",
    "T45n1872_001:0598b12": "四大不順之急報。欲直下山看病。乃祈平",
    "T45n1872_001:0598b13": "癒于三寶奉速寫畢。",
    "T45n1872_001:0598b14": "　　　　　　　南都唐招提寺末資",
    "T45n1872_001:0598b15": "　五月十七日　　　求律沙門智海(五夏)"
}