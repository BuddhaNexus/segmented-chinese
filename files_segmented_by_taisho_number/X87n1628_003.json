{
    "X87n1628_003:0383a03": "佛法金湯編卷第三",
    "X87n1628_003:0383a05": "會稽沙門　心泰　編",
    "X87n1628_003:0383a06": "天台沙門　真清　閱",
    "X87n1628_003:0383a07": "宋(南朝)",
    "X87n1628_003:0383a08": "都建業。起武帝庚申。盡順帝戊午。凡八主。五十九",
    "X87n1628_003:0383a09": "年。",
    "X87n1628_003:0383a10": "武帝",
    "X87n1628_003:0383a11": "帝諱裕。姓劉。字德輿。彭城縣綏里人。帝微時遊京口",
    "X87n1628_003:0383a12": "竹林寺。獨臥講堂前。有五色龍章。眾僧見之以白帝。",
    "X87n1628_003:0383a13": "帝喜曰。上人無妄言。帝為宋公時。以京口故宅為普",
    "X87n1628_003:0383a14": "照寺。永初元年設齋內殿。沙門道照陳詞。至百年迅",
    "X87n1628_003:0383a15": "速苦樂俄頃。帝善之。別施嚫資三萬。帝甞手寫戒經",
    "X87n1628_003:0383a16": "口誦梵本。造靈根．法王等四寺。又建東山寺(帝紀．統紀．稽古",
    "X87n1628_003:0383a17": "略)。",
    "X87n1628_003:0383a18": "文帝",
    "X87n1628_003:0383a19": "帝諱義隆。高祖第三子。元嘉五年帝造禪靈寺。常供",
    "X87n1628_003:0383a20": "千僧。八年。帝問求那跋摩曰。朕欲齋戒不殺。迫於狥",
    "X87n1628_003:0383a21": "物。不獲于志。跋摩對曰。帝王所修各異。匹夫身賤名",
    "X87n1628_003:0383a22": "劣。言令不威。若不克己將何以濟。帝王以四海為家。",
    "X87n1628_003:0383a23": "兆民為子。出一嘉言士民咸悅。布一善政人神以和。",
    "X87n1628_003:0383a24": "則風雨應時百穀滋茂。如此持齋。德亦大矣。寧在輟",
    "X87n1628_003:0383b01": "半日之飡。全一禽之命。然後為弘濟耶。帝嘆曰。俗迷",
    "X87n1628_003:0383b02": "遠理。僧滯近教。如師之言。可論天人之際矣(弘明集)。九",
    "X87n1628_003:0383b03": "年。竺道生還都。止清園寺。帝深嘉嘆之。因幸大莊嚴",
    "X87n1628_003:0383b04": "寺設大會。帝親同四眾地坐。及齋。眾以過午不食。帝",
    "X87n1628_003:0383b05": "曰日才午矣。生曰。白日麗天。何得非中。舉鉢便食。帝",
    "X87n1628_003:0383b06": "悅(宋史)。天竺求那跋陀羅(此云功德賢)至金陵。帝遣使郊迎。",
    "X87n1628_003:0383b07": "命居祇洹寺。累延入內供養。何尚之及諸王公並師",
    "X87n1628_003:0383b08": "事之(本傳)。",
    "X87n1628_003:0383b09": "孝武帝",
    "X87n1628_003:0383b10": "帝諱駿。字休龍。文帝子。孝建元年文帝諱日。帝於中",
    "X87n1628_003:0383b11": "興寺建八關齋戒。中食竟。從臣遠敏孫等更進魚肉。",
    "X87n1628_003:0383b12": "帝怒並與免官。二年。詔沙門道猷為新安鎮寺法主。",
    "X87n1628_003:0383b13": "甚允時望。大明二年。帝詔法師曇宗懺罪。帝因曰。朕",
    "X87n1628_003:0383b14": "何罪而勞卿為懺。宗曰。舜稱予違爾弼。禹曰萬方有",
    "X87n1628_003:0383b15": "罪在予一人。陛下履道思沖。寧得獨異。帝大悅。七年。",
    "X87n1628_003:0383b16": "沙門慧益欲焚身鐘山。至雲龍門辭帝。帝出門迎。益",
    "X87n1628_003:0383b17": "以佛法憑囑。焚身之日道俗滿山。帝亦臨幸。益手自",
    "X87n1628_003:0383b18": "執燭以焚。口誦藥王品。火及眼。聲乃絕。帝夜夢益振",
    "X87n1628_003:0383b19": "錫而至。復囑以佛法。帝明日為設會度僧。焚身之處",
    "X87n1628_003:0383b20": "建藥王寺(僧傳)。",
    "X87n1628_003:0383b21": "明帝",
    "X87n1628_003:0383b22": "帝諱彧。字休。景文帝第十一子。泰始三年詔於建陽",
    "X87n1628_003:0383b23": "門置興皇寺。勑沙門道猛為綱領。帝曰。人能弘道。道",
    "X87n1628_003:0383b24": "藉人弘。今得法師。非直道益蒼生。亦乃有光世望。遂",
    "X87n1628_003:0383c01": "勑猛講成實論。公卿畢集。帝親臨聽。詔曰。猛法師風",
    "X87n1628_003:0383c02": "道多濟。朕所賓友。可給錢三萬及吏與車。又詔僧瑾",
    "X87n1628_003:0383c03": "為天下僧正。賜法伎一部。月給錢三萬及車與吏力",
    "X87n1628_003:0383c04": "(釋監)。四年。帝造湘宮寺成。大開講席。勑法瑗為法主。帝",
    "X87n1628_003:0383c05": "臨講筵。公卿會坐。觀者榮之(僧傳)。帝甞問誌公云。牛首",
    "X87n1628_003:0383c06": "山有何神聖。誌曰。文殊領一萬菩薩。夏居五臺。冬居",
    "X87n1628_003:0383c07": "牛首。又辟支佛入定於此。由是稱其寺曰佛窟(辟支佛塔",
    "X87n1628_003:0383c08": "記)。帝造丈八金像。旦常蔬食。日誦般若。感得舍利。造",
    "X87n1628_003:0383c09": "弘普寺(六帖)。",
    "X87n1628_003:0383c10": "何尚之",
    "X87n1628_003:0383c11": "元嘉十二年。文帝謂侍中尚之曰。范泰．謝靈運常言。",
    "X87n1628_003:0383c12": "六經本在濟俗。若求性靈真要。則必以佛理為指南。",
    "X87n1628_003:0383c13": "近見顏延之折達性論。宗炳難黑白論。並明達至理",
    "X87n1628_003:0383c14": "開獎人意。若率土皆淳此化。則朕坐致太平矣。尚之",
    "X87n1628_003:0383c15": "曰。度江已來。王導．周顗．庾亮．謝安．戴逵．許詢．王蒙．郗",
    "X87n1628_003:0383c16": "超．謝尚．王坦之。臣高祖兄弟(何充兄弟)。莫不稟志歸依。夫",
    "X87n1628_003:0383c17": "百家之鄉。十人持五戒則十人淳謹。千室之邑。百人",
    "X87n1628_003:0383c18": "修十善則百人和睦。人能行一善則去一惡。去一惡",
    "X87n1628_003:0383c19": "則息一刑。一刑息於家。萬刑息於國。此明旨所謂坐",
    "X87n1628_003:0383c20": "致太平者也。故圖澄適趙。二石減暴。靈塔放光。苻犍",
    "X87n1628_003:0383c21": "損虐。神道助化。昭然可觀。至於土木之功。雖若鉅費。",
    "X87n1628_003:0383c22": "然值福報恩不可頓絕。羊玄保進曰。此談盖天人之",
    "X87n1628_003:0383c23": "際。豈臣所宜預。竊謂秦楚強兵。孫吳吞併。將無取於",
    "X87n1628_003:0383c24": "此也。尚之曰。夫禮隱逸則戰士息。貴仁德則兵氣銷。",
    "X87n1628_003:0384a01": "以孫吳為志。動期吞併。則將無取乎堯舜之道。豈特",
    "X87n1628_003:0384a02": "釋教而已哉。帝說曰。釋門之有卿。猶孔門之有季路。",
    "X87n1628_003:0384a03": "惡言不入於耳也(宋史)。",
    "X87n1628_003:0384a04": "王玄謨",
    "X87n1628_003:0384a05": "玄謨。字彥德。太原祁人也。舉兵伐魏。以玄謨為寧朔",
    "X87n1628_003:0384a06": "將軍。受輔國將軍。蕭斌節度。玄謨失律。斌將斬之。沈",
    "X87n1628_003:0384a07": "慶之固諫曰。佛貍(魏太武)威震天下。豈玄謨所能當。且",
    "X87n1628_003:0384a08": "殺戰將徒自弱耳。乃止。初玄謨將見殺。夢人告曰。誦",
    "X87n1628_003:0384a09": "觀音經千徧可免。仍口授其經曰。觀世音。南無佛。與",
    "X87n1628_003:0384a10": "佛有因。與佛有緣。佛法相緣。常樂我淨。朝念觀世音。",
    "X87n1628_003:0384a11": "暮念觀世音。念念從心起。念念不離心。既覺。誦之不",
    "X87n1628_003:0384a12": "輟。忽唱停刑。後官至開府。年八十二卒(南史并統紀)。",
    "X87n1628_003:0384a13": "范泰　曄",
    "X87n1628_003:0384a14": "泰。字伯倫。順陽人。愽覽篇籍。好為文章。暮年事佛甚",
    "X87n1628_003:0384a15": "精。於宅西建祇洹精舍。子曄。字蔚宗。撰東漢書。其西",
    "X87n1628_003:0384a16": "域論。略曰。佛道神化。興自身毒。而西漢方志莫有稱",
    "X87n1628_003:0384a17": "焉。張騫但著地多暑濕。乘象而戰。班超惟列其奉浮",
    "X87n1628_003:0384a18": "屠。不殺伐。而精文善法導達之功靡所傳述。予聞之",
    "X87n1628_003:0384a19": "後說也。其國則殷乎中土。玉燭和氣。靈聖之所降集。",
    "X87n1628_003:0384a20": "賢懿之所挺生。神跡詭異則理絕人區。感驗明顯則",
    "X87n1628_003:0384a21": "事出天外。而騫超無聞者。豈其道閉往運數開叔葉",
    "X87n1628_003:0384a22": "乎(漢書)。",
    "X87n1628_003:0384a23": "周顒",
    "X87n1628_003:0384a24": "顒。字彥倫。汝南人。晉光祿顗十世孫。明帝頗好玄理。",
    "X87n1628_003:0384b01": "以顒有辭義。引入內殿親近宿。直帝所為慘毒之事。",
    "X87n1628_003:0384b02": "顒不敢顯諫。輙誦經中因緣罪福之事。帝亦為之小",
    "X87n1628_003:0384b03": "止。顒音辭辯麗。長於佛理。著三宗論。音空假義。太子",
    "X87n1628_003:0384b04": "問顒卿精進何如胤。顒曰。三途八難共所未免。然各",
    "X87n1628_003:0384b05": "有累。太子曰。累伊何。顒曰。周妻何肉。顒甞建山茨寺",
    "X87n1628_003:0384b06": "於鐘山。命慧約居之。今草堂寺是也(南史)。顒甞遺書於",
    "X87n1628_003:0384b07": "胤。略曰。變之大者莫過死生。生之重者無踰性命。性",
    "X87n1628_003:0384b08": "命於彼甚切。滋味在我可輕。丈人於血味之類雖不",
    "X87n1628_003:0384b09": "身踐。至於鴈鯉寧不取偹於屠門。而騶虞雖饑非自",
    "X87n1628_003:0384b10": "死之草不食。胤由此絕去血味(弘明集)。",
    "X87n1628_003:0384b11": "謝靈運",
    "X87n1628_003:0384b12": "靈運。安西將軍瑍之子。奕之曾孫。靈運少好學。博覧",
    "X87n1628_003:0384b13": "群書。文章之美與顏延之為江左第一。襲封康樂公。",
    "X87n1628_003:0384b14": "出為永嘉太守。靈運祖父並葬始寧(今上虞東山寺)。自永嘉",
    "X87n1628_003:0384b15": "還始寧。有始寧別墅諸詩。靈運負材傲物。至廬山見",
    "X87n1628_003:0384b16": "遠公。肅然心服。乃即寺築臺譯涅槃經三十六卷。鑿",
    "X87n1628_003:0384b17": "池種蓮。遠公與諸賢同修淨業。靈運求入社。遠公以",
    "X87n1628_003:0384b18": "其心襍。止之。甞撰佛讚曰。惟此大覺。因心則靈。垢盡",
    "X87n1628_003:0384b19": "智照。教極慧明。三達非我。一援群生。理阻心行。道絕",
    "X87n1628_003:0384b20": "形聲。菩薩讚曰。若人仰宗。發性遺慮。以定養慧。和理",
    "X87n1628_003:0384b21": "斯附。爰初四等。終然十住。涉求至矣。在外皆去。緣覺",
    "X87n1628_003:0384b22": "聲聞合讚曰。厭苦情多。兼物志少。如彼化城。權可得",
    "X87n1628_003:0384b23": "寶。誘以涅槃。救爾生老。肇元三車。翻成一道。無量壽",
    "X87n1628_003:0384b24": "佛頌和從弟惠連曰。法藏長王宮。懷道出國城。願言",
    "X87n1628_003:0384c01": "四十八。弘誓拯群生。淨土一何玅。來者皆清英。頹年",
    "X87n1628_003:0384c02": "欲安寄。乘化必晨征。又有維摩詰經中譬讚八首。曰",
    "X87n1628_003:0384c03": "沫泡曰炎曰芭蕉曰幻曰夢曰影響曰浮雲曰電(語備",
    "X87n1628_003:0384c04": "弘明集)。",
    "X87n1628_003:0384c05": "顏延之",
    "X87n1628_003:0384c06": "延之。字延年。文章冠絕當世。與靈運齊名。文帝甞召",
    "X87n1628_003:0384c07": "之不見。孝武加金紫光祿大夫。時有沙門慧琳。假服",
    "X87n1628_003:0384c08": "僧次而毀其法。著白黑論。衡陽太守何承天與琳比",
    "X87n1628_003:0384c09": "狎。雅相激揚。著達性論。拘滯一方。呵詆釋教。延之折",
    "X87n1628_003:0384c10": "達性論。宗炳難白黑論明佛汪洋。尤為名理。並是開",
    "X87n1628_003:0384c11": "獎人意(弘明集)。",
    "X87n1628_003:0384c12": "袁粲　何鎮之",
    "X87n1628_003:0384c13": "粲。字景倩。為尚書僕射。位司徒。逸士顧歡。雖同二教",
    "X87n1628_003:0384c14": "而意黨道教。粲為論以駁之。謂孔老教俗為本。釋氏",
    "X87n1628_003:0384c15": "出世為宗。發軫既殊。其歸亦異。又僊道以變形為尚。",
    "X87n1628_003:0384c16": "泥洹以陶神為先。變形者白首窮玄而未能無死。陶",
    "X87n1628_003:0384c17": "神者塵惑日損而湛然常住。泥洹之道無死之地。陶",
    "X87n1628_003:0384c18": "神若此。何謂其同。時常侍何鎮之覩勸夷夏論。大不",
    "X87n1628_003:0384c19": "平之。以書抵歡。略曰。故知天竺既中土於大千。斯感",
    "X87n1628_003:0384c20": "通於至聖。聖應既彼。聲被則此。雲行法教。雨施華夏。",
    "X87n1628_003:0384c21": "道者一也。形者二也。道者真也。形者俗也。滅俗歸真",
    "X87n1628_003:0384c22": "必違其俗。是以孔子以全形守祀恩接六親。老氏以",
    "X87n1628_003:0384c23": "攝生養性自我外物。乃為盡善。不為盡美。何得擬道",
    "X87n1628_003:0384c24": "菩提比聖牟尼哉(釋監)。",
    "X87n1628_003:0385a01": "齊",
    "X87n1628_003:0385a02": "都建康。起高帝己未。盡和帝壬午。七主。廿三年。",
    "X87n1628_003:0385a03": "高帝",
    "X87n1628_003:0385a04": "帝諱道成。字紹伯。蕭姓。蘭陵人。漢相何二十四世孫。",
    "X87n1628_003:0385a05": "建元四年正月。帝幸莊嚴寺。聽法師行遠講維摩經。",
    "X87n1628_003:0385a06": "公卿畢集。御座稍遠不聞法音。中書令張緒請遷講",
    "X87n1628_003:0385a07": "席以隣帝座。遠不從。帝遷座近之聽法。帝甞書法華。",
    "X87n1628_003:0385a08": "誦般若。四月八日常鑄金像。七月十五日設盆普寺",
    "X87n1628_003:0385a09": "飯僧。造陟[山*巳]．正觀二寺(方志并弘明集)。",
    "X87n1628_003:0385a10": "武帝",
    "X87n1628_003:0385a11": "帝諱頤。字宣遠。高帝長子。永明二年正月。定林行遠",
    "X87n1628_003:0385a12": "卒。帝致書於弟子法獻曰。承遠無常。弟子夜中已自",
    "X87n1628_003:0385a13": "冥知。遠此去甚佳。遲見法師。可敘瑞夢也。七年。帝以",
    "X87n1628_003:0385a14": "大士寶誌惑眾收付建康。獄人見大士游行市井。及",
    "X87n1628_003:0385a15": "檢點。仍在獄中。又語吏曰。門外兩輿食金缽盛飯。汝",
    "X87n1628_003:0385a16": "可取之。果文惠太子竟陵王送供至。建康令呂文顯",
    "X87n1628_003:0385a17": "以聞。帝悔謝。迎至禁中。館於華林園。是年僧鐘卒。鐘",
    "X87n1628_003:0385a18": "甞見帝於乾知殿。但稱貧道。帝問僕射。王儉曰古之",
    "X87n1628_003:0385a19": "沙門何所稱。對曰。晉宋以來多稱貧道。而使預座。帝",
    "X87n1628_003:0385a20": "曰揖拜則太甚。稱名亦無嫌。帝大崇教法。造招賢．遊",
    "X87n1628_003:0385a21": "玄二寺(釋監方志)。",
    "X87n1628_003:0385a22": "明帝",
    "X87n1628_003:0385a23": "帝諱鸞。字景捿。始安貞王道生之子。改元建武。帝甞",
    "X87n1628_003:0385a24": "持六齋修十善。誦法華．般若等經。建歸依寺。造千佛",
    "X87n1628_003:0385b01": "金像(方志)。",
    "X87n1628_003:0385b02": "蕭子良",
    "X87n1628_003:0385b03": "子良。封竟陵王。與文慧大子並精佛理。而子良每招",
    "X87n1628_003:0385b04": "致名僧講論佛乘。尊法之盛江左未有。或親為眾僧",
    "X87n1628_003:0385b05": "賦食行水。子良甞夢東方普光世界天王如來說淨",
    "X87n1628_003:0385b06": "住淨行法門。因著淨住子二十卷。淨住者。即梵語布",
    "X87n1628_003:0385b07": "薩。謂淨身口意如戒而住也。淨行者。以諸業淨則化",
    "X87n1628_003:0385b08": "行於世(文備弘明集)。",
    "X87n1628_003:0385b09": "劉霽",
    "X87n1628_003:0385b10": "霽。母明氏寢疾。霽誦觀音菩薩聖號數萬徧。夜夢僧",
    "X87n1628_003:0385b11": "曰夫人筭盡矣。君精誠篤志。當為申延。後六十日乃",
    "X87n1628_003:0385b12": "亡。霽廬墓哀慟。常有白鶴雙翔廬側(南史)。",
    "X87n1628_003:0385b13": "劉歊　訏",
    "X87n1628_003:0385b14": "歊。字士光。平原人。隱居求志。事母兄以孝悌。母每病",
    "X87n1628_003:0385b15": "夢歊進藥。翌日有間。弟劉訏。字彥度。常著穀皮巾。被",
    "X87n1628_003:0385b16": "衲衣。每游山澤留連忘返。訏善玄言。尤精釋典。與兄",
    "X87n1628_003:0385b17": "歊聽講鐘山諸寺。因共卜築宋頤寺東澗。有終焉之",
    "X87n1628_003:0385b18": "志(南史)。",
    "X87n1628_003:0385b19": "劉虬",
    "X87n1628_003:0385b20": "虬。字靈預。南陽人。宋太始中為當陽令。後徙居江陵",
    "X87n1628_003:0385b21": "不仕。遂斷糓。餌术麻衣草屨。長齋禮誦六時不缺。屏",
    "X87n1628_003:0385b22": "絕書藝唯研精佛理。註法華．華嚴二經。建元建武之",
    "X87n1628_003:0385b23": "初。徵辟皆不就。建武二年冬移居江州。俄有白雲徘",
    "X87n1628_003:0385b24": "徊櫩宇。異香入戶。聞磬聲而卒(南史)。",
    "X87n1628_003:0385c01": "明僧紹",
    "X87n1628_003:0385c02": "僧紹。字休烈。平原人。自號平原居士。其先吳太伯之",
    "X87n1628_003:0385c03": "裔。百里奚子。孟明以名為姓。僧紹其後也。僧紹聞沙",
    "X87n1628_003:0385c04": "門僧遠夙德。往候之。時僧遠居定林寺。齊高帝欲就",
    "X87n1628_003:0385c05": "寺見之。僧遠問僧紹曰。天子若來。居士若為相對。僧",
    "X87n1628_003:0385c06": "紹曰。山藪之人。正當鑿坯以遁。若辭不獲。便當依戴",
    "X87n1628_003:0385c07": "公故事。宋泰始中甞遊攝山。有終焉之志。野老諫曰。",
    "X87n1628_003:0385c08": "山多猛虎毒蛇。所以久絕行踐。僧紹曰。毒中之毒無",
    "X87n1628_003:0385c09": "過三毒。忠信可蹈水火。猛獸亦何能為。乃結茅茨。廿",
    "X87n1628_003:0385c10": "許年不事人世。甞與法度禪師講無量壽經。中夜忽",
    "X87n1628_003:0385c11": "見金光照室。光中有臺館形像。永明七年遂捨宅建",
    "X87n1628_003:0385c12": "寺。又夢巖有如來光彩。有懷創像。俄而物故。僧紹第",
    "X87n1628_003:0385c13": "二子仲璋為臨沂令。遂與度師鐫造無量壽佛像三",
    "X87n1628_003:0385c14": "丈一尺五寸并二菩薩(栖霞寺記．南史)。",
    "X87n1628_003:0385c15": "王巾",
    "X87n1628_003:0385c16": "巾。字簡捿。瑯琊人。有學業。為齊錄事參軍。作頭陀寺",
    "X87n1628_003:0385c17": "碑。其文略曰。盖聞挹朝夕之池者無以測其淺深。仰",
    "X87n1628_003:0385c18": "蒼蒼之色者不足知其遠近。況視聽之外若存若亡。",
    "X87n1628_003:0385c19": "心行之表不生不滅者哉。是以掩室摩竭用啟息言",
    "X87n1628_003:0385c20": "之津。杜口毗耶以通得意之路。然爻繫所筌窮於此",
    "X87n1628_003:0385c21": "域。則稱謂所絕形乎彼岸者矣。彼岸者。引之於有則",
    "X87n1628_003:0385c22": "高謝四流。推之於無則俯弘六度。不可以學地知。不",
    "X87n1628_003:0385c23": "可以意生及其涅槃之蘊也。況法身圓對規矩冥立。",
    "X87n1628_003:0385c24": "一音稱物宮商潛運。是以如來利見迦維託生王室。",
    "X87n1628_003:0386a01": "憑五衍之軾拯濟逝川。開八正之門大庇交喪。行不",
    "X87n1628_003:0386a02": "捨之檀。唱無緣之慈。演勿照之明。道忘機之權。於時",
    "X87n1628_003:0386a03": "義遠矣。能事畢矣。然拂衣雙樹。脫屣金沙。莫繫於去",
    "X87n1628_003:0386a04": "來。復歸於無物無為之寂。不撓不盡之靈。無歇大矣",
    "X87n1628_003:0386a05": "哉。正法既沒。象教陵夷。於是馬鳴幽贊。龍樹虗求。並",
    "X87n1628_003:0386a06": "振頹綱。俱維絕紐。蔭法雲於真際則火宅晨凉。曜慧",
    "X87n1628_003:0386a07": "日於康衢則重昏夜曉。故能使三十七品有樽爼之",
    "X87n1628_003:0386a08": "師。九十六種無藩籬之固。既而方廣東被。教肄南移。",
    "X87n1628_003:0386a09": "周魯二莊親昭夜景之鑒。漢晉兩明並勒丹青之飾。",
    "X87n1628_003:0386a10": "然後遺文間出列剎相望。澄什結轍於山西。林遠肩",
    "X87n1628_003:0386a11": "隨於江左矣。頭陀寺者。沙門慧宗之所立也(文選。巾甞著",
    "X87n1628_003:0386a12": "僧史十卷)。",
    "X87n1628_003:0386a13": "孔稚珪",
    "X87n1628_003:0386a14": "珪。字德彰。會稽人。少有美譽。太守王僧虔見而重之。",
    "X87n1628_003:0386a15": "引為主簿。與江淹對掌辭筆為尚書左丞。甞答蕭子",
    "X87n1628_003:0386a16": "良疏。略曰。民早奉提拂之仁。深蒙大慈弘引之訓。至",
    "X87n1628_003:0386a17": "於大覺明教般若正源。民生平所崇。初不違背。仰稟",
    "X87n1628_003:0386a18": "明公之訓。憑接明公之風。導之以正乘。引之以通戒。",
    "X87n1628_003:0386a19": "使民六滯頓祛。五情方勗。回心頂禮奉持。不期一朝",
    "X87n1628_003:0386a20": "霍然大悟。悟之所導。舉自明公。不勝踊躍之至(本傳．弘明",
    "X87n1628_003:0386a21": "集)。",
    "X87n1628_003:0386a23": "佛法金湯編卷第三天台釋如惺重校"
}