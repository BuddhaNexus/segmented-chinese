{
    "T38n1779_010:0834b02": "維摩經略疏垂裕記卷第十",
    "T38n1779_010:0834b04": "錢唐沙門釋智圓述",
    "T38n1779_010:0834b05": "佛道品此下並章安私錄也。二明從",
    "T38n1779_010:0834b06": "空入假觀二。初列章。二隨釋三。初明來意。荊",
    "T38n1779_010:0834b07": "溪云。正成問疾品明別教等者。問通相三觀",
    "T38n1779_010:0834b08": "義在圓者。今那云別。答對出假邊義云別耳。",
    "T38n1779_010:0834b09": "前三教慰喻中文。通相仍存次第意者。良由",
    "T38n1779_010:0834b10": "此也。二釋品名二。初事釋二。初正釋二。初牒",
    "T38n1779_010:0834b11": "名。略云從因達果者。因果雖殊理體無二。始",
    "T38n1779_010:0834b12": "觀名因觀竟名果。因果初後咸不離理。能通",
    "T38n1779_010:0834b13": "達到二義俱成。此以下總結也。佛即是智道",
    "T38n1779_010:0834b14": "即是理。亦可云能所標名。佛是能覺道是所",
    "T38n1779_010:0834b15": "覺。故亦可云人法標名。佛即是人道即是法。",
    "T38n1779_010:0834b16": "雖此不同不出理智。以人有智能覺於理理",
    "T38n1779_010:0834b17": "是所覺之法故也。二正如下徵文廣釋二。初",
    "T38n1779_010:0834b18": "徵文。二言非下釋義。有三種道者。此道亦以",
    "T38n1779_010:0834b19": "通達為義。煩惱通業業通於苦。苦復通惑惑",
    "T38n1779_010:0834b20": "仍通業。展轉相通故名三道。非道之理等者。",
    "T38n1779_010:0834b21": "荊溪云。文雖在假意復通中。故云之理。乃至",
    "T38n1779_010:0834b22": "佛道功德智慧復是假攝所言理者。即指三",
    "T38n1779_010:0834b23": "道。本是三德體復全是中道法性。出沒釋之",
    "T38n1779_010:0834b24": "是通是極。方等之教故使爾耳。諸佛實相智",
    "T38n1779_010:0834b25": "慧者。苦即實相。惑即智慧。業即功德。此三皆",
    "T38n1779_010:0834b26": "理故云之理。二料簡三。初明非道佛道即因",
    "T38n1779_010:0834b27": "緣佛性三。初明非道即因緣三。初問。荊溪云。",
    "T38n1779_010:0834b28": "問此品不約因緣等者。下八段中無十二名。",
    "T38n1779_010:0834b29": "二答二。初明九界各具三道。荊溪云。答意者",
    "T38n1779_010:0834c01": "雖無別標却成通具。豈非八段十二因緣耶。",
    "T38n1779_010:0834c02": "所言一切非道等者。如此所列豈過三道。對",
    "T38n1779_010:0834c03": "文點出其義自彰。況復九道。收界內外一切",
    "T38n1779_010:0834c04": "三道以令非道即佛道。故言九界者具如下",
    "T38n1779_010:0834c05": "列。二但此下明不簡菩薩所以二。初約文不",
    "T38n1779_010:0834c06": "簡二。初菩薩之名通別圓。故荊溪云。以有四",
    "T38n1779_010:0834c07": "教菩薩道故等者。前二菩薩但是二乘之菩",
    "T38n1779_010:0834c08": "薩道故不云也。別教正當菩薩道也。圓教或",
    "T38n1779_010:0834c09": "佛或菩薩也。今云別圓入中者以別初心亦",
    "T38n1779_010:0834c10": "修中故且得云修佛道耳。二藏通悲願扶圓",
    "T38n1779_010:0834c11": "頓。故荊溪云。方便下指藏通也。進暫取之終",
    "T38n1779_010:0834c12": "結其非。二復次下約義須簡。荊溪云。復次此",
    "T38n1779_010:0834c13": "品下舉淺例深。一切諸道皆屬方便。方便既",
    "T38n1779_010:0834c14": "遍豈隔藏通。遍入復斷故圓為正。然道對非",
    "T38n1779_010:0834c15": "道非道具十。故知十界或從名攝或從體分。",
    "T38n1779_010:0834c16": "或因果相形或與奪暫設。故佛界或唯在圓。",
    "T38n1779_010:0834c17": "或退取別或俱取地住或沒地唯住或復通因",
    "T38n1779_010:0834c18": "或唯在果。究竟而論圓果為正。義通從體攝",
    "T38n1779_010:0834c19": "圓初心。二明佛道即佛性二。初問。二答。三",
    "T38n1779_010:0834c20": "明非道是三因二。初問二答。荊溪云。大經十",
    "T38n1779_010:0834c21": "二因緣名為佛性等者。問佛性之名豈獨緣",
    "T38n1779_010:0834c22": "了。縱通緣了義涉生死。生死何故名緣了因。",
    "T38n1779_010:0834c23": "若云唯正非緣了者。生死三道何名正耶。三",
    "T38n1779_010:0834c24": "俱不成經意何在。故須依此三道三德三種",
    "T38n1779_010:0834c25": "佛性之正種也。故重引大經以立中道。中道",
    "T38n1779_010:0834c26": "若立緣了可成。況十界一心具多十二。百界",
    "T38n1779_010:0834c27": "一一無非道場。故知此中莫非二身之正因",
    "T38n1779_010:0834c28": "法身之緣了剎那之三性生死之三德。能如",
    "T38n1779_010:0834c29": "是了方釋今經。二明所詮佛性與大經無殊",
    "T38n1779_010:0835a01": "七。初明方等亦明佛性二。初引古明非問。二",
    "T38n1779_010:0835a02": "準經示謗答。荊溪云。今此方等等者。兼斥古",
    "T38n1779_010:0835a03": "也。今此經中部無十二豈無佛性。意明大乘",
    "T38n1779_010:0835a04": "無有不具廣問記者。此意正明有三定大無",
    "T38n1779_010:0835a05": "三定小。不必十二方乃名大。唯涅槃法華具",
    "T38n1779_010:0835a06": "而復大。自餘諸部盈縮不常。問此經何文正",
    "T38n1779_010:0835a07": "當三部。答皆不思議豈非方廣。雖無別記而",
    "T38n1779_010:0835a08": "有通記。一切眾生即三道。故無有不具。當成",
    "T38n1779_010:0835a09": "之理記豈過此。而云無耶。前方便品即無問",
    "T38n1779_010:0835a10": "自記。初雖居士印竟何殊。況復涅槃指十二",
    "T38n1779_010:0835a11": "部。望十二部以定大小。故但有方廣十二善",
    "T38n1779_010:0835a12": "成。無問及記猶通大小。故無此二義。亦善成。",
    "T38n1779_010:0835a13": "二明二經名異體同二。初問二答二。初正示",
    "T38n1779_010:0835a14": "名異體同。荊溪云。種性即是眼目異名。雖是",
    "T38n1779_010:0835a15": "異名非無別義。若說能生應從種立。若說不",
    "T38n1779_010:0835a16": "改以性為名。但隨便標義理咸具。今經且從",
    "T38n1779_010:0835a17": "能生為名。是故文中多從種立。應知種是性",
    "T38n1779_010:0835a18": "家之種。性是種家之性。不變故能生能生故",
    "T38n1779_010:0835a19": "不變。此二一切無始無終。久遠常存足為良",
    "T38n1779_010:0835a20": "信。二若謂下引常依二諦反難。三明種性各",
    "T38n1779_010:0835a21": "三義合二。初問。荊溪云。若佛性有三等者。意",
    "T38n1779_010:0835a22": "欲明同。先從異問。前文雖云道即是性。此但",
    "T38n1779_010:0835a23": "通途消品題目。今問品內種有三不。二答二。",
    "T38n1779_010:0835a24": "初會同涅槃。二種之下結示引證。荊溪云。種",
    "T38n1779_010:0835a25": "相體性者。此中意引四名名異義同。今之種",
    "T38n1779_010:0835a26": "性即令永異。相彰於外尚與性同。種從內生",
    "T38n1779_010:0835a27": "理符於性。四明種性俱常理等二。初問。荊溪",
    "T38n1779_010:0835a28": "云。問種以能生為義等者。一切諸佛二義為",
    "T38n1779_010:0835a29": "本。故知真如法界法性祕藏皆應對種而為",
    "T38n1779_010:0835b01": "問也。二答。荊溪云。答中先取緣了而為種。義",
    "T38n1779_010:0835b02": "從內求者。方便比說方出正性。亦名為種。故",
    "T38n1779_010:0835b03": "知三道能生三性。何必專執外生耶。況復亦",
    "T38n1779_010:0835b04": "應以類釋種。具如法華藥草喻疏中所明。故",
    "T38n1779_010:0835b05": "非但正種非因而因。業惑緣了亦復如是。是",
    "T38n1779_010:0835b06": "則下顯有種義。故翻對云緣了亦得名為性",
    "T38n1779_010:0835b07": "也。是則三名俱種並性義同。善須思之。心境",
    "T38n1779_010:0835b08": "不殊義理自合。五明二經顯密益同二。初執",
    "T38n1779_010:0835b09": "涅槃顯益明異。問二約今經密益示同答。答",
    "T38n1779_010:0835b10": "意者菩薩顯入二乘密入。見佛性理益同涅",
    "T38n1779_010:0835b11": "槃。借使二乘及鈍根菩薩未得即悟。亦因訶",
    "T38n1779_010:0835b12": "折堪成醍醐。故二經談常理無異轍。但開未",
    "T38n1779_010:0835b13": "開故分高下。六明因緣對性通別二。初問。何",
    "T38n1779_010:0835b14": "以偏判等者。謂以三道各對一性名偏判也。",
    "T38n1779_010:0835b15": "二答。荊溪云。若如所問乃是通義者。通別秖",
    "T38n1779_010:0835b16": "是離合之義。具如法華疏中及不二門。法性",
    "T38n1779_010:0835b17": "五陰有無明惡業等者。無明惑也。惡業業也。",
    "T38n1779_010:0835b18": "無記五陰本名法性。由加惑業計陰成迷。亦",
    "T38n1779_010:0835b19": "是法性本來清淨故使三種迷則俱迷。迷理",
    "T38n1779_010:0835b20": "本淨因果對說。故云有無明惡業即成生死。",
    "T38n1779_010:0835b21": "轉即名淨。七明無明即是了因二。初問二答。",
    "T38n1779_010:0835b22": "七識是執見者。暹云彼論第五云。二有染污",
    "T38n1779_010:0835b23": "意與四煩惱相應。一身見二我慢三我愛四",
    "T38n1779_010:0835b24": "無明。荊溪云。七識是一。所計成異。由此見識",
    "T38n1779_010:0835b25": "是了因種。從了名智從迷曰見。古人不閑互",
    "T38n1779_010:0835b26": "執成諍。六識為緣亦復如是。三明般若法華",
    "T38n1779_010:0835b27": "談性不異二。初問二答二。初明般若佛性五",
    "T38n1779_010:0835b28": "名。既名般若。故知般若即佛性異名。二明法",
    "T38n1779_010:0835b29": "華二觀解。觀即能觀心即所觀。能觀是佛所",
    "T38n1779_010:0835c01": "觀是道。故名佛道。以因緣三道本一心故即",
    "T38n1779_010:0835c02": "三德。故具如止觀禪境用十乘觀因緣也。荊",
    "T38n1779_010:0835c03": "溪云。觀心者前雖已約十二因緣十界三道。",
    "T38n1779_010:0835c04": "未云此等即是觀境。今云十界十二因緣秖",
    "T38n1779_010:0835c05": "是一念與前何別。恐人不了故別明之。於向",
    "T38n1779_010:0835c06": "事中更無異轍。一心一色無非十界即空假",
    "T38n1779_010:0835c07": "中。況復舉心惑已成智。業隨觀轉自得脫名。",
    "T38n1779_010:0835c08": "究竟而論苦為正境。業惑之上苦亦灼然。故",
    "T38n1779_010:0835c09": "苦色心三義具足。是則至不障三德者。能通",
    "T38n1779_010:0835c10": "至極故名不障。如伊字者。因果事理俱得譬",
    "T38n1779_010:0835c11": "伊。準他所明。理一修二因之與果皆不成伊。",
    "T38n1779_010:0835c12": "常無常等理須顯說。三入文解二。初分科敘",
    "T38n1779_010:0835c13": "意。荊溪云。若就至名如來種者。然此三道俱",
    "T38n1779_010:0835c14": "有能生緣了之義。能生緣了已如前立。更應",
    "T38n1779_010:0835c15": "問云正豈非種。自行至功德者。從自行說。但",
    "T38n1779_010:0835c16": "由二智能顯法身及解脫。用二智權實般若",
    "T38n1779_010:0835c17": "契境不名功德。化他二智共名一權。二初文",
    "T38n1779_010:0835c18": "下隨文釋義三。初明佛道二。初分科。二隨釋",
    "T38n1779_010:0835c19": "四。初文殊略問。二淨名略答。荊溪云。應知答",
    "T38n1779_010:0835c20": "意具於二義。一者出假二者即理。若不出假",
    "T38n1779_010:0835c21": "無由顯於通相次第。若不即理無由顯於理",
    "T38n1779_010:0835c22": "假通因。下去七段深了其意方稱此品文之",
    "T38n1779_010:0835c23": "大旨。復次下重更分別出假。非道約事佛道",
    "T38n1779_010:0835c24": "具。指假智為非道等。見即入外道等者。入應",
    "T38n1779_010:0835c25": "作是字誤。三文殊重問。四淨名廣答二。初分",
    "T38n1779_010:0835c26": "科。二隨釋八。初約無間因果二。初略示。荊溪",
    "T38n1779_010:0835c27": "云。示受三塗之果者。問無間之果那感鬼畜",
    "T38n1779_010:0835c28": "而總云三塗耶。答餘二即是無間眷屬。以業",
    "T38n1779_010:0835c29": "因時自有相從。二惡趣業亦可餘報通於餘",
    "T38n1779_010:0836a01": "二。此明菩薩利物之門。亦由初觀逆心願力。",
    "T38n1779_010:0836a02": "故成觀。因任運契有以。二何者下廣釋二。初",
    "T38n1779_010:0836a03": "釋五逆因二。初明自行二。初明通達佛道二。",
    "T38n1779_010:0836a04": "初約因正示通達。荊溪云。何者下釋出初觀",
    "T38n1779_010:0836a05": "以為假因。豈待入時方乃名順。況有下以因",
    "T38n1779_010:0836a06": "況果。即阿字等既是通相入假之觀。故得通",
    "T38n1779_010:0836a07": "用無生觀門及無垢等以為其行。若爾亦得",
    "T38n1779_010:0836a08": "名為不思議假。但於別教猶名次第。及鈍菩",
    "T38n1779_010:0836a09": "薩仍名生酥。於利根者即名入中。此會得入",
    "T38n1779_010:0836a10": "既名上上。於上上中不無初後。處處結其得",
    "T38n1779_010:0836a11": "道之相。從若知下至通達佛道即其文也。逆",
    "T38n1779_010:0836a12": "心下以觀心者。種性不同遍在諸教諸味諸",
    "T38n1779_010:0836a13": "行諸道。言頓漸等者具騰始末。令知一化無",
    "T38n1779_010:0836a14": "非佛道不思議假。故知通相具含三種菩薩",
    "T38n1779_010:0836a15": "之假及以地住不思議假。準義亦含三祇之",
    "T38n1779_010:0836a16": "假。但約顯教非從空出。是故此中不得論之。",
    "T38n1779_010:0836a17": "二此即下對果結成三道二。初正示三道。二",
    "T38n1779_010:0836a18": "今取下舉重況輕。荊溪云。今取最惡等者。以",
    "T38n1779_010:0836a19": "居其初惡中之極。二本無下對問疾結示。二",
    "T38n1779_010:0836a20": "菩薩下明化他二。初結前生。後二示有下正",
    "T38n1779_010:0836a21": "示化他。荊溪云。所以具示二種相者。若唯示",
    "T38n1779_010:0836a22": "可懺恐人謂。言逆罪無果。若唯不懺恐人謂。",
    "T38n1779_010:0836a23": "言罪不可滅。為除邪計及生二善。故隨其根",
    "T38n1779_010:0836a24": "立斯二也。我受等者此有二義。今從內實灼",
    "T38n1779_010:0836a25": "然不失楞嚴之樂。豈但獨云三禪而已。若從",
    "T38n1779_010:0836a26": "迹論乃示現拒抗無慚之極。故今從其出假",
    "T38n1779_010:0836a27": "邊說三禪。乃是開迹之言。所以得作本迹釋",
    "T38n1779_010:0836a28": "者。諸大乘經唯除如來久本之祕及以記小",
    "T38n1779_010:0836a29": "成佛之言。調達開文經論共有。方等婆藪即",
    "T38n1779_010:0836b01": "其例也。二至于下釋三塗果。入無垢三昧者。",
    "T38n1779_010:0836b02": "荊溪云。此中諸文皆用二十五三昧中諸三",
    "T38n1779_010:0836b03": "昧者。以王三昧秖是三諦三昧故耳。以依次",
    "T38n1779_010:0836b04": "第但唯用俗。下去諸句一一悉然。婆藪如前",
    "T38n1779_010:0836b05": "記。象等具如止觀記中。鵽鳥篤括反。爾雅郭",
    "T38n1779_010:0836b06": "璞注云。大如鴿似雌雉。二約色無色界。十一",
    "T38n1779_010:0836b07": "三昧者。二十五三昧對破二十五有。具如前",
    "T38n1779_010:0836b08": "記。今云十一即四禪四空梵王無想那含也。",
    "T38n1779_010:0836b09": "三約三毒。四約十蔽。荊溪云。此十多是等者。",
    "T38n1779_010:0836b10": "既不別分多分通說。然準破戒定屬業道。餘",
    "T38n1779_010:0836b11": "者多分皆是煩惱故云多也。故知若內起者",
    "T38n1779_010:0836b12": "即屬煩惱。不可制者多屬業道。以無所受而",
    "T38n1779_010:0836b13": "受十蔽者。雖即翻於十蔽成度於一一蔽皆",
    "T38n1779_010:0836b14": "達於中。五約二乘。荊溪云。如身子善吉等者",
    "T38n1779_010:0836b15": "當知受彈及以加被。但是從迹示次第行。今",
    "T38n1779_010:0836b16": "據本說云不受等。六約人間惡報。荊溪云。示",
    "T38n1779_010:0836b17": "入至受四天下等者。經無四名應從義立。何",
    "T38n1779_010:0836b18": "者若準下賤醜陋之言多在南洲。老病妻妾",
    "T38n1779_010:0836b19": "事通餘三。北洲復應不通於病納。鈍亦可通",
    "T38n1779_010:0836b20": "於四洲。故得總云四天下也。經無脩羅及六",
    "T38n1779_010:0836b21": "欲者。脩羅離合有無可知。六欲或是例上。故",
    "T38n1779_010:0836b22": "略文中次第略出六欲。斷於因緣。約四教者。",
    "T38n1779_010:0836b23": "別圓因位猶屬諸道。未純淨故。故斷通諸。七",
    "T38n1779_010:0836b24": "約入無餘。除圓妙覺者。荊溪云。他明非道其",
    "T38n1779_010:0836b25": "事太近。今明。唯餘一品無明在者尚是非道。",
    "T38n1779_010:0836b26": "故唯除佛究盡佛道。然羅什釋非道有三種。",
    "T38n1779_010:0836b27": "一者惡趣果報。二者惡趣行業。三者世俗善",
    "T38n1779_010:0836b28": "業及善果報。比望今解灼然太近。八總結。二",
    "T38n1779_010:0836b29": "明如來種二。初敘意分科。荊溪云。此二大士",
    "T38n1779_010:0836c01": "等者更相問答正當二槌更扣之相。二隨文",
    "T38n1779_010:0836c02": "釋義五。初淨名問。二文殊答二。初懸談義旨",
    "T38n1779_010:0836c03": "二。初略示。二言如下廣釋二。初正解如來種",
    "T38n1779_010:0836c04": "二。初引論總明。荊溪云。如法相解等者如彼",
    "T38n1779_010:0836c05": "非道即是佛道法相。生解還依彼說方稱如",
    "T38n1779_010:0836c06": "來。能依此觀即如來行。是故引之通於說行。",
    "T38n1779_010:0836c07": "二三種下約義別釋二。初離解二。初約種明",
    "T38n1779_010:0836c08": "三。二言如下約如來明三。以前三種生三如",
    "T38n1779_010:0836c09": "來。正因生法了因生報。緣因生應。二如法下",
    "T38n1779_010:0836c10": "合釋二。初引文略立。二種以下約義釋成。荊",
    "T38n1779_010:0836c11": "溪云。種以能生類性三義者。前已和會今更",
    "T38n1779_010:0836c12": "對辨。故更論之。其實能生生於種類。此生類",
    "T38n1779_010:0836c13": "永無改也。若無苦道何有一相。若無業道何",
    "T38n1779_010:0836c14": "有彈指。若無煩惱何有智慧。順方便教猶名",
    "T38n1779_010:0836c15": "不類。故諸餘經皆悉別立。今明。有類生義可",
    "T38n1779_010:0836c16": "成。生必無段。直至於果。故今立之共成化相。",
    "T38n1779_010:0836c17": "故釋種類乃附近情。由約類明。恐人不了謂",
    "T38n1779_010:0836c18": "滅種非類。故附時情簡出餘教。識方便教不",
    "T38n1779_010:0836c19": "明真種。即附情明義。已下文是。二今約下約",
    "T38n1779_010:0836c20": "眾生釋成二。初結前總示。三無前後者。以惑",
    "T38n1779_010:0836c21": "業與身同時而有。終無一人先有惑業然後",
    "T38n1779_010:0836c22": "有身。若惑業先有何異冥初。以此推之知無",
    "T38n1779_010:0836c23": "前後。若言同時何謂惑業為身作因故知雖",
    "T38n1779_010:0836c24": "無前後要因煩惱而得有身。譬如燈明同時",
    "T38n1779_010:0836c25": "而有。要云因燈有明。不見說言因明有燈也。",
    "T38n1779_010:0836c26": "故云亦非一時。故知迷妄三道尚不縱橫。達",
    "T38n1779_010:0836c27": "妄三道即真三德。豈縱橫耶。二若附下約義",
    "T38n1779_010:0836c28": "別釋二。初附情約思議釋二。初約障正明二。",
    "T38n1779_010:0836c29": "初明破障成種。二此多下結示判釋二。初結",
    "T38n1779_010:0837a01": "示非圓。二若除下約人判釋二。初明二乘無",
    "T38n1779_010:0837a02": "種。二故大下證凡夫互有。荊溪云。故大經至",
    "T38n1779_010:0837a03": "善根人無者。顯非道可滅善道可成。復將此",
    "T38n1779_010:0837a04": "無以入後句善人有者是也。又善人有指有",
    "T38n1779_010:0837a05": "漏善。至後開時堪成緣因。故此緣初已名為",
    "T38n1779_010:0837a06": "種。言俱無者即指了因。何妨無始全無一句。",
    "T38n1779_010:0837a07": "故今從於全無者說。或是了從顯了者說。若",
    "T38n1779_010:0837a08": "爾緣亦容無。何獨於了為成四句。故緣從有",
    "T38n1779_010:0837a09": "說。了因且從覆相而說。二約識兼解二。初約",
    "T38n1779_010:0837a10": "識正明。荊溪云。無八識則無生死涅槃者。八",
    "T38n1779_010:0837a11": "是異熟故云生死。即此生死體是涅槃。又此",
    "T38n1779_010:0837a12": "識性體含此二。若爾六七亦是生死之識。何",
    "T38n1779_010:0837a13": "不得名即涅槃。答若通對者。義亦可爾。二真",
    "T38n1779_010:0837a14": "諦下兩師異執二。初敘二師解。荊溪云。若地",
    "T38n1779_010:0837a15": "論用七識斷六識智障滅者。說第七識能取",
    "T38n1779_010:0837a16": "八中清淨之相。真修未顯皆屬六也。故今六",
    "T38n1779_010:0837a17": "中智障滅者。即顯八中清淨真修。二依中論",
    "T38n1779_010:0837a18": "破。荊溪云。地師以八為自。攝師以八為他。故",
    "T38n1779_010:0837a19": "為中論撿破。二今經下附理約不思議釋二。",
    "T38n1779_010:0837a20": "初明即障成德三。初法。荊溪云。此經識煩惱",
    "T38n1779_010:0837a21": "不善等用論中破已方顯今經三道之種。言",
    "T38n1779_010:0837a22": "身等者。身中六七自有報法俱屬苦道。起煩",
    "T38n1779_010:0837a23": "惱者即屬煩惱結業成就即屬不善。三即三",
    "T38n1779_010:0837a24": "因。何徒紛諍。二譬。三合。二若菩下約證悟顯",
    "T38n1779_010:0837a25": "融二。初約六番明證悟。即住行向地等妙也。",
    "T38n1779_010:0837a26": "借瓔珞六種性以明之。三種等修者前非不",
    "T38n1779_010:0837a27": "等。但此隣果別得等名。二此三下結三性顯",
    "T38n1779_010:0837a28": "互融。荊溪云。非前後等者。秖三道時自非縱",
    "T38n1779_010:0837a29": "橫。豈得至果方如伊字。種若縱橫果非本有。",
    "T38n1779_010:0837b01": "理性伊者。深觀三道為在何處。既在一念不",
    "T38n1779_010:0837b02": "可縱橫。故知因果悉如伊也。二就文下分科",
    "T38n1779_010:0837b03": "總示二。初分科六段。二結成三種二。初示三",
    "T38n1779_010:0837b04": "種通別。荊溪云。凡三門不同。苦門通門別門",
    "T38n1779_010:0837b05": "下文一一次第出之。若就苦門明義者三道",
    "T38n1779_010:0837b06": "相從皆是苦攝。通相既云一一皆三。對本苦",
    "T38n1779_010:0837b07": "門故有離合。三道復別不可專通。二然眾下",
    "T38n1779_010:0837b08": "顯了因功能。由慧達煩惱者。翻惑成智。故在",
    "T38n1779_010:0837b09": "迷既由惑潤生。在悟則由智顯理。迷悟雖異",
    "T38n1779_010:0837b10": "功能實同。若約位者了因即名字位。聞圓起",
    "T38n1779_010:0837b11": "信翻惑成智達本有理。理即正因以智導行",
    "T38n1779_010:0837b12": "行即緣因。謂觀行相似也。三因成就者。此乃",
    "T38n1779_010:0837b13": "一性二修共成三因。理即正因名字等三即",
    "T38n1779_010:0837b14": "緣了也。如向分別以智導行。行智契理。三法",
    "T38n1779_010:0837b15": "相符不異而異。至于十信名為成就。入初住",
    "T38n1779_010:0837b16": "位破無明惑見本有理。故云法身顯現。然至",
    "T38n1779_010:0837b17": "初住修性一合無復分張。三法俱顯。今從勝",
    "T38n1779_010:0837b18": "說且云法身。故文下引證了因功能也。是知",
    "T38n1779_010:0837b19": "一切本有由無智故日用不知。由有智故導",
    "T38n1779_010:0837b20": "行詣果有行。無智生死因耳。二有身下隨文",
    "T38n1779_010:0837b21": "釋義六。初約苦道。初有身等者。荊溪云。前文",
    "T38n1779_010:0837b22": "已將身為苦道。即是正因。六為緣因。七為了",
    "T38n1779_010:0837b23": "因。今復合之而為正因。又身為種者。能生福",
    "T38n1779_010:0837b24": "慧者。對三可知。此是三種之經文。恐猶執權",
    "T38n1779_010:0837b25": "勤勤示耳。如人眼翳等者正約方等。形於二",
    "T38n1779_010:0837b26": "乘而作譬也。初譬二乘次譬凡夫。俱不見性",
    "T38n1779_010:0837b27": "譬以眼翳。二乘厭患生死加以苦痛喻之。凡",
    "T38n1779_010:0837b28": "夫不厭但云患眼。若詣拙師者。機發喻詣。三",
    "T38n1779_010:0837b29": "藏教主名為拙醫。析法觀智如針灸。小乘助",
    "T38n1779_010:0837c01": "道如藥塗。出三界苦如痛止。不得佛智佛眼",
    "T38n1779_010:0837c02": "如根壞。迷中道理如不見色。無如來種四字",
    "T38n1779_010:0837c03": "即合喻也。若人下譬凡夫也。煩惱全在則如",
    "T38n1779_010:0837c04": "來種存。故喻眼根不壞。後若遇師者。此即巧",
    "T38n1779_010:0837c05": "醫但用禁呪。如圓教主唯說圓頓達障即德。",
    "T38n1779_010:0837c06": "喻以痛愈。五眼具足見三諦理故喻眼根清",
    "T38n1779_010:0837c07": "淨。二廣約煩惱道。荊溪云亦是三佛如來種",
    "T38n1779_010:0837c08": "者。意亦如前苦道明之。貪愛雖即已屬煩惱。",
    "T38n1779_010:0837c09": "依身藉業亦具有三。豈猶觀惑能壞惑耶。必",
    "T38n1779_010:0837c10": "觀惑具及以惑由業苦故也。煩惱既爾。於五",
    "T38n1779_010:0837c11": "蓋中睡掉二蓋猶是報法。以相帶故故亦同",
    "T38n1779_010:0837c12": "苦。所以皆云三故也。若離取我者。別列於三。",
    "T38n1779_010:0837c13": "通別有我故但成三。若離出我我遍有三乃",
    "T38n1779_010:0837c14": "成等分。別門明義者。倒計於陰故總屬身。常",
    "T38n1779_010:0837c15": "等別故故於苦門若道之中離出四倒。別門",
    "T38n1779_010:0837c16": "即是別相念處加能觀念故處名生。若從相",
    "T38n1779_010:0837c17": "生身等復受正勤如意乃至覺道等名。故知",
    "T38n1779_010:0837c18": "有身等文亦轉入下之六門。此等皆應無作",
    "T38n1779_010:0837c19": "釋之。當知四倒非道出生三十七品之佛道。",
    "T38n1779_010:0837c20": "能生根本等者。問蓋能覆禪與禪相違。蓋去",
    "T38n1779_010:0837c21": "禪發能生何在。答若約小乘蓋是相違。若從",
    "T38n1779_010:0837c22": "大教違蓋成定。故約大教名相生也。若爾何",
    "T38n1779_010:0837c23": "故生於根本禪耶。答事理並明故兼發事。或",
    "T38n1779_010:0837c24": "是元以小助於大此於別於通無妨。以由蓋",
    "T38n1779_010:0837c25": "中亦具三道故約道說三。重約苦道。華嚴明",
    "T38n1779_010:0837c26": "十種六根等者。暹云。舊經三十五云。佛子菩",
    "T38n1779_010:0837c27": "薩摩訶薩有十種眼。所謂肉眼天眼慧明法",
    "T38n1779_010:0837c28": "眼佛眼智眼明眼出生死眼無礙眼普眼。佛",
    "T38n1779_010:0837c29": "子是為菩薩十種眼根。若菩薩成就此眼則",
    "T38n1779_010:0838a01": "得一切諸佛無上大智慧眼。餘耳等五根各",
    "T38n1779_010:0838a02": "有十種。名相俱別一一皆結。云得諸佛無上",
    "T38n1779_010:0838a03": "耳乃至無上意。故今云因是得入如來六根",
    "T38n1779_010:0838a04": "也。所以然者下應知。言識住者。識得安住也。",
    "T38n1779_010:0838a05": "識念分明無有惱患。無壞者是名為住。惡趣",
    "T38n1779_010:0838a06": "則苦痛壞。四禪無想壞。非想滅定壞。亦彼地",
    "T38n1779_010:0838a07": "心想微昧。念不分明故識不安住也。問曰欲",
    "T38n1779_010:0838a08": "界亦惡趣所壞。云何立識住也。答曰取地壞",
    "T38n1779_010:0838a09": "不取界壞。欲界惡趣善趣趣乖地異苦樂。殊",
    "T38n1779_010:0838a10": "致義不相涉。故不相壞也。荊溪云。七識住者",
    "T38n1779_010:0838a11": "處是所住住是能住。若依什公但在於苦隨",
    "T38n1779_010:0838a12": "所住處。三道具足亦成通相。三通之相約小",
    "T38n1779_010:0838a13": "乘樂住。挫成無種。雖云不樂理非全無。四重",
    "T38n1779_010:0838a14": "略約煩惱道。荊溪云。是生善緣者。且從對治",
    "T38n1779_010:0838a15": "通為觀境。何種不成。五約業道。荊溪云。因惡",
    "T38n1779_010:0838a16": "生善等者。此引可轉以為況例。一切大惡無",
    "T38n1779_010:0838a17": "不轉理。既轉為善生。三不護當知。惡體是",
    "T38n1779_010:0838a18": "不護體。譬如濕土能生乾土成乾土已即成",
    "T38n1779_010:0838a19": "塼瓦。故知濕土是塼瓦體。六約煩惱總結。三",
    "T38n1779_010:0838a20": "淨名重問。經云。曰何謂也者。曰是發語之端",
    "T38n1779_010:0838a21": "許慎說文云。開口見舌謂之曰。淨名既聞文",
    "T38n1779_010:0838a22": "殊廣說三道為種。恐他不了故此問之。以生",
    "T38n1779_010:0838a23": "文殊訶小之說。四文殊解釋二。初分科。二隨",
    "T38n1779_010:0838a24": "釋二。初正答。二譬顯二。初標示分科。二譬。",
    "T38n1779_010:0838a25": "如下隨文釋義四。初譬了因種。二譬緣因種。",
    "T38n1779_010:0838a26": "荊溪云。經云植種於空者。無糞曰空非太虛",
    "T38n1779_010:0838a27": "也。糞壤者說文糞棄除也。周禮壤亦土也。三",
    "T38n1779_010:0838a28": "譬正因種。四總譬能生三種。五大迦葉領歎",
    "T38n1779_010:0838a29": "述成二。初分科。二隨釋三。初歎領經之疇。孔",
    "T38n1779_010:0838b01": "安國云。疇類也二。譬顯二。初譬二合三自鄙",
    "T38n1779_010:0838b02": "二。初自鄙二釋意。三明眷屬二。初敘意分科",
    "T38n1779_010:0838b03": "二。初敘意二。初躡前科生起成前道及種義",
    "T38n1779_010:0838b04": "者。淨名說非道為道。文殊說非種為種也。二",
    "T38n1779_010:0838b05": "復次下例前品顯成。二文為下分科。二初問",
    "T38n1779_010:0838b06": "下隨文釋義二。初問二初敘能問人。二正出",
    "T38n1779_010:0838b07": "問辭二初問眷屬二問資生。二答二。初分科",
    "T38n1779_010:0838b08": "二。初答下隨釋四。初正答法身眷屬資生即",
    "T38n1779_010:0838b09": "是自行三。初明眷屬二。初敘意總明二。初牒",
    "T38n1779_010:0838b10": "答敘意。二關下附事成理臣佐吏民者十地",
    "T38n1779_010:0838b11": "輔佛。行化降魔制敵如臣。十向事理稍深職",
    "T38n1779_010:0838b12": "近王邊如佐。十行力修諸法種種驅馳如吏。",
    "T38n1779_010:0838b13": "十住如民。初入佛境界率土之賓莫非王民。",
    "T38n1779_010:0838b14": "盛米為倉喻禪定生百八三昧。盛物為庫。庫",
    "T38n1779_010:0838b15": "喻實相能發十八空智慧。二智度下隨文別",
    "T38n1779_010:0838b16": "釋二。初廣釋諸行二。初事釋二。初釋權實父",
    "T38n1779_010:0838b17": "母二。初約義略釋。二若就下依經廣解二。初",
    "T38n1779_010:0838b18": "對前品辨義二。初約品正示。二故金下引證",
    "T38n1779_010:0838b19": "釋成二。又行下徵前科辨義。安住世諦初出",
    "T38n1779_010:0838b20": "胎時者。無明共法出生一切隔歷分別故名",
    "T38n1779_010:0838b21": "世諦。安住者以止觀安於世諦。即是觀不思",
    "T38n1779_010:0838b22": "議境。觀行位成故名安住。以安住故名託聖",
    "T38n1779_010:0838b23": "胎。初住破無明開佛知見名初出胎。用權至",
    "T38n1779_010:0838b24": "入假者。實智入空權智入假。二釋導師。由生",
    "T38n1779_010:0838b25": "天地二氣者。天陽氣地陰氣。楊子法言曰。父",
    "T38n1779_010:0838b26": "母子之天地也。二觀解。稽首智度無子佛者。",
    "T38n1779_010:0838b27": "大論文初歸敬偈也。而古論三本不同。或作",
    "T38n1779_010:0838b28": "等字或作[得-彳]字或作子字。以字體易相濫故",
    "T38n1779_010:0838b29": "又作子字。說者或謂是種子之子。或謂是子",
    "T38n1779_010:0838c01": "息之子。既各有義。故古來人師莫敢定執。而",
    "T38n1779_010:0838c02": "總作四義釋之。故古論音義云。一者無等。一",
    "T38n1779_010:0838c03": "切眾生無與佛等。二云無礙。佛是法王於法",
    "T38n1779_010:0838c04": "自在。三云無子。復有二義。一者就理。佛能體",
    "T38n1779_010:0838c05": "悟無生真理名為無子。二者就事。如來生死",
    "T38n1779_010:0838c06": "種子已盡故名無子。四者無子亦二義。一者",
    "T38n1779_010:0838c07": "般若名佛母。母有七子。謂佛菩薩及辟支四",
    "T38n1779_010:0838c08": "果。即此七中佛最居長故云無子。二者無明",
    "T38n1779_010:0838c09": "蔽中無有智慧之子。釋籤備引此文。但為寫",
    "T38n1779_010:0838c10": "者改[得-彳]作礙故學者多昧。今文引用於四義",
    "T38n1779_010:0838c11": "中取子息義。但以在因名子。故普賢名真佛",
    "T38n1779_010:0838c12": "子。極果超因故云無子。此與古釋似異。若取",
    "T38n1779_010:0838c13": "七子中長義亦稍通。二法喜下略解諸句。慈",
    "T38n1779_010:0838c14": "與悲相符等者符合也。故荊溪云。女性柔和",
    "T38n1779_010:0838c15": "不與物諍。如慈與悲易可合集。或作扶持字",
    "T38n1779_010:0838c16": "者。後人妄改。若似若真者。荊溪云。似賢真",
    "T38n1779_010:0838c17": "聖。彼岸法門者波羅蜜此云到彼岸。兩輪者",
    "T38n1779_010:0838c18": "謂福慧也。二嚴齊等猶如等侶。等者齊也類",
    "T38n1779_010:0838c19": "也。漢書曰皆陛下之等夷。妓女者女樂曰妓。",
    "T38n1779_010:0838c20": "悅慮者慮心也。二明資生。如是約別圓教等",
    "T38n1779_010:0838c21": "者。荊溪云。但要先須約前二教消釋竟。次約",
    "T38n1779_010:0838c22": "後二。然前二教但斷界內。若依別教界內界",
    "T38n1779_010:0838c23": "外見思除處皆有前後。易可相例。登地同體",
    "T38n1779_010:0838c24": "理非前後。於別教中雖復入地。仍分見修前",
    "T38n1779_010:0838c25": "後之別。圓教一向初後不二。是則不可分於",
    "T38n1779_010:0838c26": "見修之異。具約界內見盡之位。名為見淨及",
    "T38n1779_010:0838c27": "度疑淨。約思盡邊名分別淨及以行淨。涅槃",
    "T38n1779_010:0838c28": "須指究竟佛果。若於真位立七淨者。不分而",
    "T38n1779_010:0838c29": "分以為七淨。準四依位作之可見。菩薩在因",
    "T38n1779_010:0839a01": "等者。以七淨中有無學道非究竟果。即是菩",
    "T38n1779_010:0839a02": "薩修無學因亦得名為涅槃故也。更修八解",
    "T38n1779_010:0839a03": "除垢者即斷者。單章通無知及修九種大禪",
    "T38n1779_010:0839a04": "等也。亦可得云於諸禪中皆除無知。華鬘者",
    "T38n1779_010:0839a05": "梵言俱蘇摩。此云華。梵言摩羅此云鬘西域",
    "T38n1779_010:0839a06": "結鬘師多用蘇摩那華。行列結之以為長貫。",
    "T38n1779_010:0839a07": "無問男女貴賤皆以此莊嚴。或首或身用為節",
    "T38n1779_010:0839a08": "好。以滋息者息生也。避諸蟲螫者。知列反蟲",
    "T38n1779_010:0839a09": "行毒也。又通郝釋二音。則墮二地者。二乘地",
    "T38n1779_010:0839a10": "也。外國用音樂等者。肇云。外國諸王臥欲起",
    "T38n1779_010:0839a11": "時奏絲竹自覺。甘露者生公云。天食為甘露",
    "T38n1779_010:0839a12": "味也。什云。諸天以名藥著海中。以寶山摩之",
    "T38n1779_010:0839a13": "令成甘露。食之得仙。白虎通云天酒也。觀理",
    "T38n1779_010:0839a14": "懺悔者。等覺一品在亦懺悔也。作無作善者。",
    "T38n1779_010:0839a15": "依小乘義如常所說。今持中道戒不作二邊",
    "T38n1779_010:0839a16": "名作無作。三結自行功德滿。勝幡建道場者。",
    "T38n1779_010:0839a17": "什云外國破敵得勝則竪勝幡道場。降魔亦",
    "T38n1779_010:0839a18": "表其勝相也。二明入假大用。成前非道及種",
    "T38n1779_010:0839a19": "並為化他二。初分科。二隨釋三。初入假供養",
    "T38n1779_010:0839a20": "諸佛。二入假淨佛國土。三入假成就眾生二。",
    "T38n1779_010:0839a21": "初分科。二隨釋五。初入假覺悟眾生。二明教",
    "T38n1779_010:0839a22": "眾生世法。經云悉於中出家至邪見者。九十",
    "T38n1779_010:0839a23": "六種皆出家外道。隨其出家欲解其惑不同",
    "T38n1779_010:0839a24": "其見也。三入假拔眾生災難。經云或作日月",
    "T38n1779_010:0839a25": "天者。什云。劫初時未有日月。故為作日月令",
    "T38n1779_010:0839a26": "得照明也。作地水風大者。劫初地未成以神",
    "T38n1779_010:0839a27": "力令六方風來吹水結而成地。或見人入海",
    "T38n1779_010:0839a28": "船欲沒時為化作地令得安隱。至須水火風",
    "T38n1779_010:0839a29": "處皆應其所求也。或化作或以身作食及藥",
    "T38n1779_010:0839b01": "草亦如是也。劫中有刀兵等者。什云將世劫",
    "T38n1779_010:0839b02": "盡時刀兵起。人壽十歲婆須蜜從忉利天下",
    "T38n1779_010:0839b03": "生王家作太子。化眾人言。我等祖父壽命極",
    "T38n1779_010:0839b04": "長。以今瞋恚無慈故致此短壽。是故汝等當",
    "T38n1779_010:0839b05": "行慈心。眾人從命惡心漸薄。此後生子壽二",
    "T38n1779_010:0839b06": "十歲。如是轉續至彌勒時八萬四千歲也。四",
    "T38n1779_010:0839b07": "入假濟地獄畜生之苦。五入假同事利物。經",
    "T38n1779_010:0839b08": "云令魔心憒亂者。欲言行禪復受五欲。欲言",
    "T38n1779_010:0839b09": "受欲復現行禪。莫測其變。所以憒亂。邑中主",
    "T38n1779_010:0839b10": "者。左傳曰。凡邑有宗廟先君之主曰都無曰",
    "T38n1779_010:0839b11": "邑也。以祜者胡古反。詩箋云。祜福也。爾雅祜",
    "T38n1779_010:0839b12": "厚也。令住戒忍慈者。什云。世無賢聖。眾生下",
    "T38n1779_010:0839b13": "劣不入深法。故化以戒忍。三結歎自他。經云",
    "T38n1779_010:0839b14": "道無量者應適皆是佛之道矣。四斥破二乘。",
    "T38n1779_010:0839b15": "經不肖者廣雅肖似類也。禮記云。其子不肖",
    "T38n1779_010:0839b16": "謂骨肉不似其先。即儜惡之類也。",
    "T38n1779_010:0839b17": "入不二門品三不二香積兩品明中道",
    "T38n1779_010:0839b18": "雙流二。初入不二法門品二。初列章。二隨釋",
    "T38n1779_010:0839b19": "三。初釋品來意。二正釋品三。初立四句廣解",
    "T38n1779_010:0839b20": "二。初約句正簡二。初標示。二正釋十。初偏圓",
    "T38n1779_010:0839b21": "門理。荊溪云。以第三句簡二乘者。此意正當",
    "T38n1779_010:0839b22": "方等意。亦可云通教二乘義同三藏。別教地",
    "T38n1779_010:0839b23": "前名為偏門。若初地名入圓理。但初異後不",
    "T38n1779_010:0839b24": "同圓教。或云教道地前非圓入。從證說方名",
    "T38n1779_010:0839b25": "圓理。二別圓門理一句是受接人。一句是解",
    "T38n1779_010:0839b26": "圓行漸人。初地即是初住。以相對成句。既修",
    "T38n1779_010:0839b27": "漸行故受地名。三圓融教理。四教理即離。荊",
    "T38n1779_010:0839b28": "溪云。第四四句即是簡前第三四句。前雖理",
    "T38n1779_010:0839b29": "教相對為門未知為是何教教理。須簡即離",
    "T38n1779_010:0839c01": "能所。圓別更對藏簡顯前理教。五大小說默。",
    "T38n1779_010:0839c02": "荊溪云。第五四句即是對前四四句簡。前皆",
    "T38n1779_010:0839c03": "從法雖對理辨。未論入者默與非默。今更從",
    "T38n1779_010:0839c04": "行立此門重簡前四。六教行遠近。荊溪云。第",
    "T38n1779_010:0839c05": "六四句者。今昔因人果人相對。顯前圓教亦",
    "T38n1779_010:0839c06": "應更約三教簡之。七教門得失。荊溪云。第七",
    "T38n1779_010:0839c07": "四句者約得失辨。得失由行。顯前皆得今此",
    "T38n1779_010:0839c08": "帶失。八出入凡聖。初句三乘。二句五道。三句",
    "T38n1779_010:0839c09": "唯別。四句唯圓。荊溪云。第八四句者。約一代",
    "T38n1779_010:0839c10": "教以論今昔相對出入得否之相。述前七四",
    "T38n1779_010:0839c11": "句中今昔以論得失。亦是偏圓相對以辨。唯",
    "T38n1779_010:0839c12": "第四門是圓是得。九大觀小果。荊溪云。第九",
    "T38n1779_010:0839c13": "句約大觀小果相對辨者。初句小果後三大",
    "T38n1779_010:0839c14": "觀。亦名大因。此如法華相待論妙。十觀門偏",
    "T38n1779_010:0839c15": "圓義推。三觀者。以離斷常名中道。故第四句",
    "T38n1779_010:0839c16": "即修不定止觀人也。荊溪云。第十四句者純",
    "T38n1779_010:0839c17": "約觀門。雖復多門意在於觀。故使觀門最居",
    "T38n1779_010:0839c18": "後說。二是則下結示釋成二。初結示。此約情",
    "T38n1779_010:0839c19": "悟者。隨機情故則能入之門不等。而所入之",
    "T38n1779_010:0839c20": "理一也。此就理釋者。所入之理唯一默。然及",
    "T38n1779_010:0839c21": "論能入不得不異。故淨名杜口諸聖各說乃",
    "T38n1779_010:0839c22": "互為表裏耳。二不二者。荊溪云。如向十門簡",
    "T38n1779_010:0839c23": "入不入。入者偏圓。圓者不二偏者則二。不二",
    "T38n1779_010:0839c24": "方是今所入門。二者不定。或邪或正或小或",
    "T38n1779_010:0839c25": "大。唯事唯理。但別一義或存或沒。如下具簡。",
    "T38n1779_010:0839c26": "當知為簡不入之二。若得入者無向諸失。二",
    "T38n1779_010:0839c27": "若就下釋成二。初約悟理寂照釋二。初正釋",
    "T38n1779_010:0839c28": "二。初釋入不二。照而雙寂至寂而雙照者。約",
    "T38n1779_010:0839c29": "三諦互融。乃寂照相即。以相即故出入咸悟。",
    "T38n1779_010:0840a01": "二釋法門。二不二之法者。二即二邊不二即",
    "T38n1779_010:0840a02": "中。故知所照秖是本具一心三千三諦之法",
    "T38n1779_010:0840a03": "耳。門者還是等者還是所照稱為門也。理通",
    "T38n1779_010:0840a04": "一切稱之為門。二是則下結示。荊溪云。是則",
    "T38n1779_010:0840a05": "還是一法等者。不二及門秖是一法。但法從",
    "T38n1779_010:0840a06": "處立門從用生。立名雖殊法體無別。故云不",
    "T38n1779_010:0840a07": "二。約此諸門有二不二。二又二下約迷悟相",
    "T38n1779_010:0840a08": "對釋二。初簡迷示二。二今明下約悟釋不二",
    "T38n1779_010:0840a09": "二。初約法正示。不依至之二捨二邊也。亦不",
    "T38n1779_010:0840a10": "至不二不著中道也。亦不下離應作依字。誤",
    "T38n1779_010:0840a11": "也。雙捨下釋上二句也。及不二邊者。荊溪云。",
    "T38n1779_010:0840a12": "捨中道著也。即上云亦不依生死涅槃之不",
    "T38n1779_010:0840a13": "二也。此中道理名之為門者。顯教即是所入",
    "T38n1779_010:0840a14": "之理言入不二法門者。入即能觀。三觀不二",
    "T38n1779_010:0840a15": "法門即所觀。三諦心外無境故稱不二。可軌",
    "T38n1779_010:0840a16": "名法通達曰門。當以此略結括諸廣。二法華",
    "T38n1779_010:0840a17": "下引證簡人二。初引經證門。荊溪云。法華云",
    "T38n1779_010:0840a18": "其智慧門等者。理即是門。此門中智稱理故",
    "T38n1779_010:0840a19": "難故。借開文以顯於難。亦是境智相稱之謂。",
    "T38n1779_010:0840a20": "二非但下簡能入人二。初簡偏顯圓。唯除下",
    "T38n1779_010:0840a21": "剩諸字。二又圓下簡凡顯聖。通意可爾者。若",
    "T38n1779_010:0840a22": "論通意何但相似名入。觀行名字亦得名入。",
    "T38n1779_010:0840a23": "如人知彼家等者。荊溪云。此約住前知圓為",
    "T38n1779_010:0840a24": "譬顯住。分真名之為入。如開示悟入等者。此",
    "T38n1779_010:0840a25": "證入名唯在分真。別義若然者。豈但入名從",
    "T38n1779_010:0840a26": "別。開示悟三亦不通凡。問今師以開等四對",
    "T38n1779_010:0840a27": "四十位則入當十地。此中何云即初住中論",
    "T38n1779_010:0840a28": "耶。答法華疏釋開示悟入凡有四義。一約四",
    "T38n1779_010:0840a29": "位二約四智。謂道慧道種慧一切智一切種",
    "T38n1779_010:0840b01": "智。此二皆約竪對四十位也。三約四門。空門",
    "T38n1779_010:0840b02": "即開有門即示。兩亦門即悟。雙非門即入。四",
    "T38n1779_010:0840b03": "約觀心者。心性三諦不可思議。此觀明淨名",
    "T38n1779_010:0840b04": "開。雖不可思議而能分別三諦不濫名示。三",
    "T38n1779_010:0840b05": "一相即名悟。非三照三名入。此二皆約橫論",
    "T38n1779_010:0840b06": "位位具四。若約橫者實通住前。但經文所談",
    "T38n1779_010:0840b07": "四華所表正在聖位。故今以橫歷竪初住具",
    "T38n1779_010:0840b08": "四。二此品下躡前品顯意三。初成前菩薩品",
    "T38n1779_010:0840b09": "得入此門。無生忍位者因訶改觀。故入無生。",
    "T38n1779_010:0840b10": "亦不通中住者。亦不住著能通中道也。二成",
    "T38n1779_010:0840b11": "前問疾品。荊溪云。進論者更辨果用故云進",
    "T38n1779_010:0840b12": "論。三成前觀眾生佛道二品。類如天地至不",
    "T38n1779_010:0840b13": "生者。易曰天地交而萬物通也。三示名義互",
    "T38n1779_010:0840b14": "通二。初明門名通出入二。初標立。二通教下",
    "T38n1779_010:0840b15": "解釋二。又復下顯法義通出入二。初標立。二",
    "T38n1779_010:0840b16": "不二是法也。經品但云入不二。今以義通亦",
    "T38n1779_010:0840b17": "應云入二。此中又應標云非但二名出。不二",
    "T38n1779_010:0840b18": "亦名出。文略耳。以法門無量其義皆通。二如",
    "T38n1779_010:0840b19": "法下解釋二。初正釋二。初引長者宅內顯而",
    "T38n1779_010:0840b20": "二名入。造立舍宅者。有餘國中有餘涅槃也。",
    "T38n1779_010:0840b21": "起慈悲舍。依性空宅。金銀喻大乘三十七道",
    "T38n1779_010:0840b22": "品。倉是定門。即百八三昧。庫是慧門。即十八",
    "T38n1779_010:0840b23": "空。不二而二名之為出者。應云名為入。今云",
    "T38n1779_010:0840b24": "出者字誤。即標云二亦名入是也。然此不思",
    "T38n1779_010:0840b25": "議俗望不思議真。雖名為出。若望界內思議",
    "T38n1779_010:0840b26": "真俗悉名為入。以入在宅內故。自於下正",
    "T38n1779_010:0840b27": "示此意也。二如舍下。引小乘被加顯不二名",
    "T38n1779_010:0840b28": "出。準此文。知前合標云非但二名出不二亦",
    "T38n1779_010:0840b29": "名出也。以相對易彰故前略耳。此亦從二而",
    "T38n1779_010:0840c01": "入不二者。小乘所證。是界外俗故名二。以被",
    "T38n1779_010:0840c02": "加故說不共般若。即界外真名入不二。但知",
    "T38n1779_010:0840c03": "下。上暫與之以被加為入。既都無悕取故此",
    "T38n1779_010:0840c04": "奪之。故云非真悟入。若領知下。既被加非真",
    "T38n1779_010:0840c05": "悟入。所以出證小果。故云還出草庵也。草庵",
    "T38n1779_010:0840c06": "是界內真名為不二。既出住小果。豈非不二",
    "T38n1779_010:0840c07": "名出耶。是時下結示也。然此兩番明出入義",
    "T38n1779_010:0840c08": "通。若欲易解應云以界內二諦望界外二諦。",
    "T38n1779_010:0840c09": "並須破內入外。故使界外俗諦亦得入名。即",
    "T38n1779_010:0840c10": "二亦名入也。此即初番意。若從被加出證小",
    "T38n1779_010:0840c11": "果即從果外俗。出界內真即不二亦名出。二",
    "T38n1779_010:0840c12": "今言下簡顯。即從界外俗入界外真。故云入",
    "T38n1779_010:0840c13": "不二。應知界內二諦已在界外俗攝也。三入",
    "T38n1779_010:0840c14": "文二。初分科。二隨釋三。初淨名問所以問",
    "T38n1779_010:0840c15": "者。從始會以來唯二人相對餘皆默然。今欲",
    "T38n1779_010:0840c16": "各顯其德故問令盡說。二諸菩薩各說二。初",
    "T38n1779_010:0840c17": "玄談義旨四。初表圓位三。初標三義者。初依",
    "T38n1779_010:0840c18": "大經。二依仁王。三依大品。二釋三。初表開前",
    "T38n1779_010:0840c19": "合後位。即大經云。三十三天不死之藥臣將",
    "T38n1779_010:0840c20": "共服也。即是不死之甘露也者。以涅槃如甘",
    "T38n1779_010:0840c21": "露令生死永斷。是真不死藥也。二表合前開",
    "T38n1779_010:0840c22": "後位。十四度者亦名十四忍。即開五忍為十",
    "T38n1779_010:0840c23": "四也。一伏忍有三品。即三十心也。二信忍三",
    "T38n1779_010:0840c24": "順忍四無生忍。各有三品敵對九地。五寂滅",
    "T38n1779_010:0840c25": "忍有二品。下品對第十地上品對妙覺。以彼",
    "T38n1779_010:0840c26": "合等覺在十地故。三表初後俱開位。大品以",
    "T38n1779_010:0840c27": "四十二字表圓位也。初阿後茶者。阿之言不。",
    "T38n1779_010:0840c28": "即初住無明破初不生故。茶者具云波茶。此",
    "T38n1779_010:0840c29": "云畢。茶外更無字也。即妙覺究竟也。中論八",
    "T38n1779_010:0841a01": "不者。暹云。不生不滅不斷不常不一不異不",
    "T38n1779_010:0841a02": "來不去。故言八也。若無至四十二地者。即小",
    "T38n1779_010:0841a03": "般若云。一切賢聖皆以無為法而有差別也。",
    "T38n1779_010:0841a04": "若分至皆具諸字者。即楞伽云。一地具足一",
    "T38n1779_010:0841a05": "切地也。三當知下。結於三義中唯初義與今",
    "T38n1779_010:0841a06": "菩薩位數相當。既開合相收。故同後二。故云",
    "T38n1779_010:0841a07": "即表此之三義。二約自行。五百身因如前記。",
    "T38n1779_010:0841a08": "今以小例大故引之。三約化他。我無我至如",
    "T38n1779_010:0841a09": "是者。以八倒例生滅說之。以生是四榮滅是",
    "T38n1779_010:0841a10": "四枯。故四約別圓二。初正釋。暹云。文殊以無",
    "T38n1779_010:0841a11": "言。言於無言者如經云。如我意者於一切法",
    "T38n1779_010:0841a12": "無言無說名入不二也。二料簡二。初問二苦",
    "T38n1779_010:0841a13": "二。初兩教區別。荊溪云。若作三門等者。此緣",
    "T38n1779_010:0841a14": "前文對文殊淨名。判三十二人例別竟。今更",
    "T38n1779_010:0841a15": "問答顯別圓耳。不可專判以為別教。若於一",
    "T38n1779_010:0841a16": "門攝四十二。諸門亦然。二四門收束。二法自",
    "T38n1779_010:0841a17": "下隨文別釋三。初明三十一菩薩各說。三十",
    "T38n1779_010:0841a18": "一。初法自在三。初正釋二。初釋名荊溪云。則",
    "T38n1779_010:0841a19": "權實至無縛者。如問疾中。慧與方便對論縛",
    "T38n1779_010:0841a20": "解。今云自在即是二用。慧即實慧。故云二慧。",
    "T38n1779_010:0841a21": "權慧自在實慧無縛。二生滅下釋門。皆是隨",
    "T38n1779_010:0841a22": "情等者。未入初住見理。住前相似等解悉是",
    "T38n1779_010:0841a23": "隨情。二簡非。荊溪云。所以於初法自在文廣",
    "T38n1779_010:0841a24": "料簡者。在諸菩薩之首故爾。下去大旨悉須",
    "T38n1779_010:0841a25": "準此。故下諸釋文相並略。文為三。初簡非外",
    "T38n1779_010:0841a26": "計。二簡非三藏。三簡非通教。各有問答悉如",
    "T38n1779_010:0841a27": "文。三今此下結示。分中已脫者分見中道也。",
    "T38n1779_010:0841a28": "二德守二。初釋名。二我下釋門二。初正釋或",
    "T38n1779_010:0841a29": "隨性欲等者自行也。或為赴機等者化他也。",
    "T38n1779_010:0841b01": "二若二下簡非未空於所者。以涅槃為我所",
    "T38n1779_010:0841b02": "也。三不瞬二。初釋名。頂生上忉利。緣如涅",
    "T38n1779_010:0841b03": "槃聖行品。二釋門。不受有五種者。大品行相",
    "T38n1779_010:0841b04": "品云。菩薩行般若時。行亦不受不行亦不受。",
    "T38n1779_010:0841b05": "亦行亦不行亦不受。非行非不行亦不受。不",
    "T38n1779_010:0841b06": "受亦不受。此五即不受二邊也。四德頂二。初",
    "T38n1779_010:0841b07": "釋名。頂禪如前記。二釋門。五善宿二。初釋",
    "T38n1779_010:0841b08": "名。二十八宿謂。角亢等也。五星者史記曰。水",
    "T38n1779_010:0841b09": "火金木土。此五星者天之佐為天經緯。見伏",
    "T38n1779_010:0841b10": "有時。乃至五陰者。謂此五星配五岳五常五",
    "T38n1779_010:0841b11": "戒五藏五陰。中略諸五故云乃至。廣疏云乃",
    "T38n1779_010:0841b12": "至五陰。達五陰即五涅槃名為善宿。此約所",
    "T38n1779_010:0841b13": "配。日星宿三昧者。中智如日空智如五星假",
    "T38n1779_010:0841b14": "智如列宿。二釋門。荊溪云。是動念等者。念動",
    "T38n1779_010:0841b15": "故所以境動。今但通以不動之心對於動境。",
    "T38n1779_010:0841b16": "故三教境智名之為二。唯圓境智方名不二",
    "T38n1779_010:0841b17": "名無動念。六善眼二初釋名。荊溪云。善眼者",
    "T38n1779_010:0841b18": "慧眼也。即是分得如世尊慧眼。二釋門二。初",
    "T38n1779_010:0841b19": "敘他解。荊溪云。大乘三解小宗一解並不分",
    "T38n1779_010:0841b20": "別。一相之淺深也。文為二。初人師。二毘曇。",
    "T38n1779_010:0841b21": "或非心法者即色也。或大或小者。生住異滅",
    "T38n1779_010:0841b22": "各有大小也。謂小生生大生等如前記。八相",
    "T38n1779_010:0841b23": "皆約一法等者。謂大小四相共成八也。故名",
    "T38n1779_010:0841b24": "二相者。不同曰二。故八亦云二也。若不得此",
    "T38n1779_010:0841b25": "一法者。心法既空八相安在。色法亦爾。今皆",
    "T38n1779_010:0841b26": "不用者。荊溪云。又若待對明一明無則不用",
    "T38n1779_010:0841b27": "也。二今取下明今釋三。初依大論。相與法等",
    "T38n1779_010:0841b28": "者。相謂八相。法謂本法。荊溪云。今取釋論等",
    "T38n1779_010:0841b29": "者。非異是一。非一是無。又非此一無方名不",
    "T38n1779_010:0841c01": "二。次亦如下且先將一以破於數。次一相無",
    "T38n1779_010:0841c02": "相下雙破一無。方名不二。二據阿含。荊溪云。",
    "T38n1779_010:0841c03": "更有三法開心為四者。文語稍略。應云更有",
    "T38n1779_010:0841c04": "三法色及心數。更有四法開心為三。王數同",
    "T38n1779_010:0841c05": "時及色為四。更有五法開心為四。對色為五。",
    "T38n1779_010:0841c06": "如此但是阿含小乘開合色心以釋一多。暫",
    "T38n1779_010:0841c07": "寄顯相非永用之。若不下正明觀相。三約三",
    "T38n1779_010:0841c08": "脫。七妙臂二。初釋名。或用事妙故得名者其",
    "T38n1779_010:0841c09": "臂妙好也。羅什云。以施報故手能出無量寶",
    "T38n1779_010:0841c10": "物如五河流。故名妙臂也。或權實下約所表",
    "T38n1779_010:0841c11": "也。荊溪云。不思議實與權理同。二釋門。菩",
    "T38n1779_010:0841c12": "薩心聲聞心者。荊溪云。此則兩教菩薩對兩",
    "T38n1779_010:0841c13": "教二乘。自善為他者聲聞自善菩薩為他。八",
    "T38n1779_010:0841c14": "弗沙二。初釋名。二釋門。荊溪云。先出舊解。",
    "T38n1779_010:0841c15": "泯此下斥舊。今取下正釋。九師子二。初釋名。",
    "T38n1779_010:0841c16": "二釋門。荊溪云。先約世兩名。次辨同異。若",
    "T38n1779_010:0841c17": "取下斥舊。今取下正釋。摩訶那伽此云大龍。",
    "T38n1779_010:0841c18": "名佛為人中大龍也。十師子意二。初釋名。二",
    "T38n1779_010:0841c19": "釋門。十一淨解。有為等者。荊溪云。先分名",
    "T38n1779_010:0841c20": "體。意云前文已作漏與無漏名竟。今復更丘",
    "T38n1779_010:0841c21": "有為無為名者。以門別故。故更以有為對三",
    "T38n1779_010:0841c22": "無為。如得無漏亦是有為者。暹云。下香積品",
    "T38n1779_010:0841c23": "疏云。又從須陀洹至羅漢。所得智慧名有為。",
    "T38n1779_010:0841c24": "所得斷名無為。無為即是有餘涅槃。今可例",
    "T38n1779_010:0841c25": "彼也。數緣非數緣者。即新云擇滅非擇滅也。",
    "T38n1779_010:0841c26": "俱舍頌云。此中空無礙。擇滅謂離繫。畢竟礙",
    "T38n1779_010:0841c27": "當生。別得非擇滅。釋曰。空無礙者謂太虛空",
    "T38n1779_010:0841c28": "無礙為性也。非謂所見空一顯色及竅隙等。",
    "T38n1779_010:0841c29": "擇滅離繫者隨繫事各別。隨三界繫見見品",
    "T38n1779_010:0842a01": "品皆名為繫。所繫不同名為隨事。離一繫故",
    "T38n1779_010:0842a02": "得一擇滅。擇力所滅名為擇滅。謂斷智推度",
    "T38n1779_010:0842a03": "令滅故名擇滅。礙當生等者。此非擇。二類不",
    "T38n1779_010:0842a04": "同。謂根塵闕緣及所證位諸無知惑。不得續",
    "T38n1779_010:0842a05": "起名礙當生。如緣一色時於餘色及餘四塵得",
    "T38n1779_010:0842a06": "非擇滅。為正緣色礙餘四。色等當不生。故一",
    "T38n1779_010:0842a07": "是涅槃者。暹云。擇滅無為也。二非涅槃者虛",
    "T38n1779_010:0842a08": "空及非擇滅也。今將離一切數等者。荊溪云。",
    "T38n1779_010:0842a09": "以有為中數對三無為中數緣滅。名之為二。",
    "T38n1779_010:0842a10": "若無彼數及數滅者是則不二。十二那羅延",
    "T38n1779_010:0842a11": "二。初釋名。那羅延者涅槃疏翻為金剛。二釋",
    "T38n1779_010:0842a12": "門。不出不到者。不出生死不到涅槃。以皆空",
    "T38n1779_010:0842a13": "故。荊溪云。正當通意。今須在圓。十三善意。",
    "T38n1779_010:0842a14": "十四現見。荊溪云。現見文中不釋名。已覩中",
    "T38n1779_010:0842a15": "道故名現見。癡是無明乃至老死。此中具指",
    "T38n1779_010:0842a16": "十二緣也。此用經意成今觀也。今觀不盡是",
    "T38n1779_010:0842a17": "空者。是中道空從非盡。下釋出中空名為不",
    "T38n1779_010:0842a18": "盡。此盡不盡即非盡非不盡。十五普守二。初",
    "T38n1779_010:0842a19": "釋名。二釋門。荊溪云。言故於我無等及引八",
    "T38n1779_010:0842a20": "自在我者。二名俱在中道法性。故須引之以",
    "T38n1779_010:0842a21": "防名同義同之失。故名同義異釋之。十六電",
    "T38n1779_010:0842a22": "天二。初釋名。二釋門。荊溪云。明無明為二",
    "T38n1779_010:0842a23": "者。此是界內不即無明。故與界外明為二耳。",
    "T38n1779_010:0842a24": "無明即明下正釋其相。即是相即之無明也。",
    "T38n1779_010:0842a25": "無明即明無明之體尚自不二。何況於明故",
    "T38n1779_010:0842a26": "云佛性即是明也。明有三種者汎出之耳。十",
    "T38n1779_010:0842a27": "七喜見二。初釋名。二釋門。荊溪云。先斥拙次",
    "T38n1779_010:0842a28": "今即下正釋者。如幻有即空。一切法趣空不",
    "T38n1779_010:0842a29": "空是真空也。十八明相。荊溪云。四種空種等",
    "T38n1779_010:0842b01": "亦先立。次四種乃至不二正釋也。言內外皆",
    "T38n1779_010:0842b02": "空者即體空也。即是中道空也。具如前釋。十",
    "T38n1779_010:0842b03": "九妙意。二十無盡意。今明布施等者達藏通",
    "T38n1779_010:0842b04": "之二。成今不二。六度之通別者。六度是別迴",
    "T38n1779_010:0842b05": "向是通。六皆迴向故。二十一深慧。荊溪云。深",
    "T38n1779_010:0842b06": "慧名文中不釋。見底之慧故名為深。底即實",
    "T38n1779_010:0842b07": "相。二十二寂根二。初釋名。三無漏根者如前",
    "T38n1779_010:0842b08": "記。荊溪云。此是大乘三無漏根從於寂滅實",
    "T38n1779_010:0842b09": "相而生。六根得清淨者分真清淨也。二釋門",
    "T38n1779_010:0842b10": "二。初廣釋三寶義二。初明二相。文中先問起",
    "T38n1779_010:0842b11": "三寶。是三不應云二。既言下作兩意答釋。初",
    "T38n1779_010:0842b12": "約異故名二。是則四法乃至無量。對一如理",
    "T38n1779_010:0842b13": "悉得名二。豈但三法。又解下次束三寶以為",
    "T38n1779_010:0842b14": "人法。故知三寶秖是二也。言佛與眾生俱是",
    "T38n1779_010:0842b15": "人者。眾下多生字後人妄加也。眾是僧耳。以",
    "T38n1779_010:0842b16": "僧伽翻眾故。故佛僧二寶俱是人也。佛是果",
    "T38n1779_010:0842b17": "人僧是因人。故言下引大論證佛稱人。以人",
    "T38n1779_010:0842b18": "與眾生俱假名故。人不曉此遂於上文眾字下",
    "T38n1779_010:0842b19": "輒加生字。二今觀下示不二二。初正約三寶",
    "T38n1779_010:0842b20": "示不二。二何故下更歷三身示不二二。初約",
    "T38n1779_010:0842b21": "身廣明二。初徵起總明。二人就下約身別示",
    "T38n1779_010:0842b22": "二。初三身敵對。二三身各明三。初法身三寶",
    "T38n1779_010:0842b23": "是法佛之師者。法字誤也。應云諸佛之師。此",
    "T38n1779_010:0842b24": "即大經云。諸佛所師所謂法也。以法常故諸",
    "T38n1779_010:0842b25": "佛亦常。諸佛即報智也。此法身正是法佛豈",
    "T38n1779_010:0842b26": "得又為法佛之師耶。可軌之法者。以報智軌",
    "T38n1779_010:0842b27": "則法性而成故。即是以法常故諸佛亦常也。",
    "T38n1779_010:0842b28": "法以軌則為義。境智相稱者。荊溪云。不稱則",
    "T38n1779_010:0842b29": "不和。既約境智以明三寶而云境。法佛智相",
    "T38n1779_010:0842c01": "稱者。境亦稱智故名相稱。二報佛三寶。荊溪",
    "T38n1779_010:0842c02": "云。與理相應者智應於理如前。約理即是理",
    "T38n1779_010:0842c03": "應於智。三應身三寶二雖復下結示不二。然",
    "T38n1779_010:0842c04": "此三身各明三寶者凡有二異。若法報二身",
    "T38n1779_010:0842c05": "秖是境智照。發等互成三義。法身以所發",
    "T38n1779_010:0842c06": "之智為佛。報身以所照之境為法。法身以境",
    "T38n1779_010:0842c07": "同於智為僧。報身以智同於境為僧。秖由報",
    "T38n1779_010:0842c08": "法相應相冥故。得互望各為三寶。唯應身三",
    "T38n1779_010:0842c09": "寶一向就應說。細尋前文其義可見。凡十二",
    "T38n1779_010:0842c10": "寶者以源本三并流出九。源流共數則有十",
    "T38n1779_010:0842c11": "二。未曾有異者。以三身一體人法不二故。入",
    "T38n1779_010:0842c12": "一實相者。三九雖殊一心無別。二三寶下略",
    "T38n1779_010:0842c13": "例一切法。荊溪云。諸法亦爾者。諸法無非一",
    "T38n1779_010:0842c14": "體三寶之實相也。二十三心無礙二。初釋名",
    "T38n1779_010:0842c15": "二釋門。初斥小果。滅即涅槃滅者。因果滅盡",
    "T38n1779_010:0842c16": "之處即是涅槃寂滅之理也。今觀下正釋說",
    "T38n1779_010:0842c17": "涅槃。即是色者。空即是色。此空亦是中道之",
    "T38n1779_010:0842c18": "空。中道之中具一切色空故也。二十四上善",
    "T38n1779_010:0842c19": "二。初釋名。二釋門二。初正釋現文。此文亦有",
    "T38n1779_010:0842c20": "二義。初以異故名二。前解者即釋寂根中也。",
    "T38n1779_010:0842c21": "又身下次義也。束三為二。秖是色心。色心為",
    "T38n1779_010:0842c22": "二者。荊溪云。小乘入空猶見有二。於實相中",
    "T38n1779_010:0842c23": "見一切法不得一法豈分色心。故云不二。二",
    "T38n1779_010:0842c24": "上來下對上結成。善眼即第六人。四種空種",
    "T38n1779_010:0842c25": "者即第十八明相說門也。今以上善對上二",
    "T38n1779_010:0842c26": "人。共成三脫各從一悟。二十五福田。荊溪云。",
    "T38n1779_010:0842c27": "經動者釋有進退。初以四禪皆名無動。次第",
    "T38n1779_010:0842c28": "四禪及以四空乃名無動。此但他人所解。今",
    "T38n1779_010:0842c29": "明如上所明無動但屬於福。皆是有漏故皆",
    "T38n1779_010:0843a01": "屬動。對理無漏方名不動。二十六華嚴。荊溪",
    "T38n1779_010:0843a02": "云。經云從我起二者。意明破我見於無我故",
    "T38n1779_010:0843a03": "云起二。未達我性故起二也。二十七德藏二。",
    "T38n1779_010:0843a04": "初釋名。二釋門。如訶身子者即不思議品初",
    "T38n1779_010:0843a05": "文也。故經云。夫求法者無見苦求無斷集求",
    "T38n1779_010:0843a06": "無造盡證修道之求乃至是則戲論非求法",
    "T38n1779_010:0843a07": "也。二十八月上二。初釋名。月團圓等者。即",
    "T38n1779_010:0843a08": "華嚴云。譬如淨滿月。普現一切水。形影雖無",
    "T38n1779_010:0843a09": "量本月未曾二。二釋門。顯晦亦明暗也。經云",
    "T38n1779_010:0843a10": "如入滅受相定者。以小定喻顯也。以智照滅",
    "T38n1779_010:0843a11": "故則無明。結惑盡故無暗。二十九寶印手二。",
    "T38n1779_010:0843a12": "初釋名二釋門。三十珠頂王。荊溪云。珠頂王",
    "T38n1779_010:0843a13": "名文中不釋。譬如輪王頂上明珠。是珠居",
    "T38n1779_010:0843a14": "頂故云珠頂。三十一樂實二。初正釋樂實二。",
    "T38n1779_010:0843a15": "初釋名二釋門二。初釋實不實。二釋肉慧眼",
    "T38n1779_010:0843a16": "二初正釋二。初牒文引經。二二乘下依經示",
    "T38n1779_010:0843a17": "義。二但大下結示。荊溪云。若約別教為語。正",
    "T38n1779_010:0843a18": "觀中道為慧眼者。於十住中遠觀所期耳。從",
    "T38n1779_010:0843a19": "十行去從空出假故云照二諦。故從假邊名",
    "T38n1779_010:0843a20": "為法眼。三諦同觀即入初地。二是中下釋諸",
    "T38n1779_010:0843a21": "菩薩二。初正示二釋疑。二文殊菩薩說二。初",
    "T38n1779_010:0843a22": "分科。二一諸下隨釋二。初諸菩薩問。二文殊",
    "T38n1779_010:0843a23": "說二。初略釋。故云起想即癡等般舟文也。二",
    "T38n1779_010:0843a24": "若作下廣釋二。初約門示義二。初約五門正",
    "T38n1779_010:0843a25": "釋二。初正釋三。初標。二菩薩下釋二。初約前",
    "T38n1779_010:0843a26": "為四門二。初正示。二諸菩下結益。然此四門",
    "T38n1779_010:0843a27": "秖是三諦。空門真諦有門俗諦。兩亦雙非即",
    "T38n1779_010:0843a28": "中道遮照。既三諦相即故四門互融。三諦四",
    "T38n1779_010:0843a29": "門一心本具。既知相即各說何妨。俱達心源",
    "T38n1779_010:0843b01": "咸稱不二。專用此意統而括之。方識斯經不",
    "T38n1779_010:0843b02": "二大旨。隨四悉檀逗機等者。既自行因斯開",
    "T38n1779_010:0843b03": "悟。是以還說己法以示他人。二於其下顯今",
    "T38n1779_010:0843b04": "為第五。此第五門豈離前四四不可說。故名",
    "T38n1779_010:0843b05": "第五。又若約觀以明。則三諦俱照成前四門。",
    "T38n1779_010:0843b06": "三諦俱亡成今第五。亡照體一廓爾無寄。淨",
    "T38n1779_010:0843b07": "名杜口豈離斯乎。損至無損可以意得。三故",
    "T38n1779_010:0843b08": "此下結。二料簡二。初問。二答二。初明五門俱",
    "T38n1779_010:0843b09": "教。二約四悉結成二。初約前三後一釋。注云",
    "T38n1779_010:0843b10": "云者。此四悉檀並約理說。隨機暫異定無淺",
    "T38n1779_010:0843b11": "深。二亦以下約前後俱四釋。既是相成故前後",
    "T38n1779_010:0843b12": "俱四。無言有說四益何殊。要其所歸同歸于",
    "T38n1779_010:0843b13": "道。二引二論證成二。初證成四門二。初引論。",
    "T38n1779_010:0843b14": "二若實下釋義二。初釋門義。二如是下示得",
    "T38n1779_010:0843b15": "失。邪見火燒故者。夫火不取則有溫身熟食",
    "T38n1779_010:0843b16": "之功。取執則有焦肌爛手之禍。合法可知。二",
    "T38n1779_010:0843b17": "若因下結示第五二。初結。前生後二。此無下",
    "T38n1779_010:0843b18": "望上顯意。荊溪云。亦是別擬圓教者。上已判",
    "T38n1779_010:0843b19": "諸菩薩屬別教竟。故不可說屬圓教釋也。此",
    "T38n1779_010:0843b20": "亦一往隨文判耳。若三十二人從遠意說。所入",
    "T38n1779_010:0843b21": "亦是不可說也。得圓意者者。上來亦判三十二",
    "T38n1779_010:0843b22": "人一一相通即成圓義。故今此中得作此釋。",
    "T38n1779_010:0843b23": "不可說門亦如是者。別圓四門各有第五不可",
    "T38n1779_010:0843b24": "說故。故不可說。其門亦通。遍攝一切方屬圓",
    "T38n1779_010:0843b25": "門。二無言下別示無言二。初通示六種二。初",
    "T38n1779_010:0843b26": "約內外通明五。初長爪二。初正示二。初明邪",
    "T38n1779_010:0843b27": "計。長爪即摩訶拘絺羅此云大膝。舍利弗舅",
    "T38n1779_010:0843b28": "也。由來論勝於姊。懷舍利弗論則不勝。知所",
    "T38n1779_010:0843b29": "懷者智。寄辨尚爾何況出胎。即棄家往南天",
    "T38n1779_010:0843c01": "竺讀十八經。誓讀不休無暇剪爪。時人呼為",
    "T38n1779_010:0843c02": "長爪梵志。學說還家問甥所在。人云為佛弟",
    "T38n1779_010:0843c03": "子。即大憍慢。我甥八歲聲震五竺。彼沙門者",
    "T38n1779_010:0843c04": "有何道術誘我姊子。徑往佛所思惟良久。不",
    "T38n1779_010:0843c05": "得一法入心。語佛言。一切法不受受即安義。",
    "T38n1779_010:0843c06": "此言一切法我皆能破使不得安。故言一切法",
    "T38n1779_010:0843c07": "不受。毒氣者即三毒心中妄計也。應云皆三",
    "T38n1779_010:0843c08": "毒。文中作云毒字誤也。二佛心下顯佛破。佛",
    "T38n1779_010:0843c09": "心無三毒者顯佛慈心破彼邪執。汝之下正出",
    "T38n1779_010:0843c10": "佛破。先牒彼計反問定之。汝之不受者牒彼",
    "T38n1779_010:0843c11": "計也。汝見是受不者反問也。謂汝起不受之",
    "T38n1779_010:0843c12": "見。汝內心為安受此見。為不安受此見。若見",
    "T38n1779_010:0843c13": "下出佛難意雙破彼執也。先破受次破不受。",
    "T38n1779_010:0843c14": "初意者。若汝此見安受於心。何得一切不受。",
    "T38n1779_010:0843c15": "以汝見心亦在一切法中故。次破不受者。應",
    "T38n1779_010:0843c16": "云若見不受。今云不見者語倒也。汝見若亦",
    "T38n1779_010:0843c17": "不受何得見他有受。便欲破之既執己破他。",
    "T38n1779_010:0843c18": "驗知汝心有受汝受於受者。汝心受於不受",
    "T38n1779_010:0843c19": "之見。此見即受。故云汝受於受。受即苦諦者。",
    "T38n1779_010:0843c20": "受有三受。讚喜即樂受。毀瞋即苦受。不讚不",
    "T38n1779_010:0843c21": "毀起癡即捨受。樂受有壞苦。苦受有苦苦。捨",
    "T38n1779_010:0843c22": "受有行苦。故云受即苦諦也。流轉生死者由",
    "T38n1779_010:0843c23": "集感苦受五道生。故云具受諸受。云何下佛",
    "T38n1779_010:0843c24": "結責也。二故知下簡非。二犢子三三藏四通",
    "T38n1779_010:0843c25": "教五別圓。二約正教點示。二今此下別顯今",
    "T38n1779_010:0843c26": "義二。初約文示義二。初別圓對辨。此以諸聖",
    "T38n1779_010:0843c27": "各入則成別義。故使文殊即亦成別。若約一",
    "T38n1779_010:0843c28": "一互通即成圓義。今即亦圓。一往暫分此圓",
    "T38n1779_010:0843c29": "前別。二往明義前後該通。雖作別釋以圓為",
    "T38n1779_010:0844a01": "正。二取文下徵文顯含二。初徵文總立。文殊",
    "T38n1779_010:0844a02": "既云一切法不可說等。故知一切包收四教",
    "T38n1779_010:0844a03": "及以外道之法悉不可說也。若爾何謂文殊",
    "T38n1779_010:0844a04": "談圓不二耶。正由包收凡小方顯圓門。即是",
    "T38n1779_010:0844a05": "一心本具十界六凡四聖。凡對外道聖收四",
    "T38n1779_010:0844a06": "教。九界即佛。咸即空中。故俱不可說。圓融之",
    "T38n1779_010:0844a07": "旨於斯現矣。二如涅下引經釋成二。初引涅",
    "T38n1779_010:0844a08": "槃正明。今以生生句屬凡夫者。即收長爪犢",
    "T38n1779_010:0844a09": "子。生不生即收藏通。世諦死時者即見思破",
    "T38n1779_010:0844a10": "也。不生生即別教十行。亦收通八地。初出胎",
    "T38n1779_010:0844a11": "時者。此以塵沙惑破道種智生名出胎也。故",
    "T38n1779_010:0844a12": "知下結示。世間即邪外。出世即四教。百界一",
    "T38n1779_010:0844a13": "心何所不攝。二引法華助顯二。初正約圓釋。",
    "T38n1779_010:0844a14": "諸餘法者即前三教及邪外等。此權即實名",
    "T38n1779_010:0844a15": "體內權。無非佛法。故使七方便人無能測量",
    "T38n1779_010:0844a16": "言辭相寂者。十界權實咸皆寂滅。二簡下例",
    "T38n1779_010:0844a17": "簡二教。二復次下結前起後。三維摩默然三。",
    "T38n1779_010:0844a18": "初文殊問。次淨名默然。三文殊歎。三聞品得",
    "T38n1779_010:0844a19": "益。",
    "T38n1779_010:0844a20": "香積品初釋題二。初正釋題。今依正",
    "T38n1779_010:0844a21": "報勝人者。今依憑正報以立品名。舉正報以",
    "T38n1779_010:0844a22": "收依果也。佛超一切故曰勝人。二明來意。二",
    "T38n1779_010:0844a23": "解文二。初分科。二第二下隨釋二。初身子念",
    "T38n1779_010:0844a24": "食二。初正釋念食。諸佛至不餐者。以佛內證",
    "T38n1779_010:0844a25": "中道故不偏中。以表之也。毘羅三昧經瓶沙",
    "T38n1779_010:0844a26": "王問佛。何故日中佛食。答云早起諸天食。日",
    "T38n1779_010:0844a27": "中三世諸佛食。日西畜生食。日暮鬼神食。佛",
    "T38n1779_010:0844a28": "制斷六趣因令同三世佛食。二懸示譏訶。此",
    "T38n1779_010:0844a29": "大士譏訶二。初分科。二隨釋五。初譏。經云八",
    "T38n1779_010:0844b01": "解脫等者。生公云。八解脫以不淨觀居初。而",
    "T38n1779_010:0844b02": "食是不淨之物。既以體八為懷者。豈有欲食",
    "T38n1779_010:0844b03": "之情哉。二許食。三遣化請二。初分科。二今言",
    "T38n1779_010:0844b04": "下隨釋四。初入三昧三。初入三昧。二現請飯",
    "T38n1779_010:0844b05": "之國。以香詮理者。達香由心造。即香是心香",
    "T38n1779_010:0844b06": "具三千。即空假中故云詮理。亦有一乘之化",
    "T38n1779_010:0844b07": "者。大論三十八云。有佛國土為一乘說法。純",
    "T38n1779_010:0844b08": "以菩薩為僧。有佛土聲聞菩薩雜為僧。如阿",
    "T38n1779_010:0844b09": "彌陀佛國。菩薩僧多聲聞僧少。三十眾皆見。",
    "T38n1779_010:0844b10": "二遣請飯二。初分科。二隨釋。五段如文。亦有",
    "T38n1779_010:0844b11": "得義者。妙理當顯大用即彰。三到彼問訊二。",
    "T38n1779_010:0844b12": "初分科。二隨釋。諸段悉如文。四蒙飯而還二。",
    "T38n1779_010:0844b13": "初分科。二心誡下隨釋。皆如文。四命大弟子",
    "T38n1779_010:0844b14": "共食二。初分科。二隨釋。皆如文。經云限意",
    "T38n1779_010:0844b15": "者。捨事求理名為限意。無悲自度亦名限意。",
    "T38n1779_010:0844b16": "經云經不可盡者。以心無盡故飯亦無盡。心",
    "T38n1779_010:0844b17": "性究顯有斯大用。芥納須彌其事類也。經云",
    "T38n1779_010:0844b18": "猶故不賜者。方言云錫瀃盡也。而字通三體。",
    "T38n1779_010:0844b19": "賜儩澌俱訓盡也。古經作賜不須輒改。四二",
    "T38n1779_010:0844b20": "土佛行化二。初懸談義旨三。初總示來意。二",
    "T38n1779_010:0844b21": "然機下別明起教二初明二。土起教二。初明",
    "T38n1779_010:0844b22": "別對二土。二今但下起教互通三。初敘別略",
    "T38n1779_010:0844b23": "斥。未必全爾者。未必穢土定用音聲。淨土定",
    "T38n1779_010:0844b24": "用香味也。二何以下徵釋互通二。初明聲教",
    "T38n1779_010:0844b25": "通淨土。二若耳下明香味通穢土二。初正明",
    "T38n1779_010:0844b26": "通穢。二例如下引例釋成。三今正下結示別",
    "T38n1779_010:0844b27": "意。而判淨穢者。既現國是淨。復以香味為教。",
    "T38n1779_010:0844b28": "故對此穢土音聲為教以判兩別。二約身飯",
    "T38n1779_010:0844b29": "釋疑。三料簡正旁二。初明彼土香正味旁。二",
    "T38n1779_010:0844c01": "今娑下為化此方二塵俱至二。初明俱至所",
    "T38n1779_010:0844c02": "以。正助兩門者。香正味助。二引例釋義二。初",
    "T38n1779_010:0844c03": "喻藥。有通別者。通即飲食別即大黃等。準律",
    "T38n1779_010:0844c04": "凡有四藥。故律鈔云。報命支持勿過於藥。藥",
    "T38n1779_010:0844c05": "名乃通。要分為四。言時藥者。從旦至中聖教",
    "T38n1779_010:0844c06": "聽服事。順法應不生罪累。言非時藥者諸雜",
    "T38n1779_010:0844c07": "漿等。對病而設時外開服限分無違。七日藥",
    "T38n1779_010:0844c08": "者約能就法。盡其分齊從以日限用療深益。",
    "T38n1779_010:0844c09": "盡形藥者勢力既微。故聽久服方能除患。形",
    "T38n1779_010:0844c10": "有三種。一盡藥形。二盡病形。三盡報形。今言",
    "T38n1779_010:0844c11": "通藥即前三種。別藥即是盡形。外來內發者。",
    "T38n1779_010:0844c12": "湯火刀杖名外來病。四大增動名內發病。更",
    "T38n1779_010:0844c13": "加餘味等者。四分云。一切鹹苦辛甘等不任",
    "T38n1779_010:0844c14": "為食名盡形藥體。善見云。一切樹木及草根",
    "T38n1779_010:0844c15": "莖枝葉為食不任者盡形服之。即今云。大黃",
    "T38n1779_010:0844c16": "巴豆也。二今正下合二。初正合前喻。以通譬",
    "T38n1779_010:0844c17": "正以別譬助。二若利下更作譬釋二。初正釋。",
    "T38n1779_010:0844c18": "二同是下結示。二此間下明此土聲色正旁。",
    "T38n1779_010:0844c19": "二此中下隨文正釋二。初標示。二正釋二。初",
    "T38n1779_010:0844c20": "此問彼答二。初此淨名問。二彼菩薩答。即大",
    "T38n1779_010:0844c21": "乘木叉者。一止一作咸即心性。法鼓經曰。心",
    "T38n1779_010:0844c22": "無盡故戒亦無盡。二彼問此答二。初分科。二",
    "T38n1779_010:0844c23": "今言下隨釋六。初問二答二。初開五乘化剛",
    "T38n1779_010:0844c24": "強眾生三。初總答。二別答二。初懸示菩薩但",
    "T38n1779_010:0844c25": "處中者者。謂列在人天之後聲聞緣覺之前",
    "T38n1779_010:0844c26": "也。三應供者見修無學也。五佛子者四果支",
    "T38n1779_010:0844c27": "佛也。二就人下正釋五乘四。初人乘。意為一",
    "T38n1779_010:0844c28": "飲酒者。以因醉動心三毒重。故意口不開。至",
    "T38n1779_010:0844c29": "為三者。意口細故合身業麁故開。二天乘。三",
    "T38n1779_010:0845a01": "業委開成十善法。秉持既細故感天報。此名",
    "T38n1779_010:0845a02": "通因。更加餘行及以禪定以為別因。故有諸",
    "T38n1779_010:0845a03": "天果報不同。如正法念經說。經云。是殺生是",
    "T38n1779_010:0845a04": "殺生報者。即華嚴云。殺生之罪能令眾生墮",
    "T38n1779_010:0845a05": "三惡道。後生人中得二果報。一者多病。二者",
    "T38n1779_010:0845a06": "短命。餘九因果悉如華嚴經云。無義語者華",
    "T38n1779_010:0845a07": "飾美言。苟悅人意名無義語。三菩薩乘。四聲",
    "T38n1779_010:0845a08": "聞支佛乘二。初約三學正釋三。初戒學。經云",
    "T38n1779_010:0845a09": "是應作是不應作者。疏解已明。今更助釋。是",
    "T38n1779_010:0845a10": "應作者是作持。止則成犯。是不應作者。是止",
    "T38n1779_010:0845a11": "持。作則成犯。波逸提等者。南山云。義翻云",
    "T38n1779_010:0845a12": "墮。十誦云。墮燒煮覆障地獄故。七聚者一波",
    "T38n1779_010:0845a13": "羅夷。二僧殘。三偷蘭遮。四波逸提。五提舍",
    "T38n1779_010:0845a14": "尼。六突吉羅。七惡說。三種羯磨懺者。一心念",
    "T38n1779_010:0845a15": "法。二對首法。三眾僧。法心念者發心念境。口",
    "T38n1779_010:0845a16": "自傳情非謂不言而辨前事。對首者謂各共",
    "T38n1779_010:0845a17": "對面秉法也。眾法者四人已上秉於羯磨。此",
    "T38n1779_010:0845a18": "三略明。若曲枝分則有八種。心念有三。一但",
    "T38n1779_010:0845a19": "心念唯得自說。有人亦成數列三種懺。輕吉",
    "T38n1779_010:0845a20": "羅．說戒．座上發露．及六念也。二對首心念",
    "T38n1779_010:0845a21": "謂。本是對首之法。由界無人佛開心念且引",
    "T38n1779_010:0845a22": "七種。四分中有安居。十誦有說淨受藥受七",
    "T38n1779_010:0845a23": "日。五分有受持三衣及捨三衣。善見受持鉢",
    "T38n1779_010:0845a24": "也。三眾法心念謂。本是僧秉。亦界無人故開",
    "T38n1779_010:0845a25": "心念。四分說戒自恣。外部受僧得施及亡人",
    "T38n1779_010:0845a26": "衣。對首法有二。一但對首。以是別法不開僧。",
    "T38n1779_010:0845a27": "用界雖成眾亦自得成。總依諸部有二十九",
    "T38n1779_010:0845a28": "受捨三衣．鉢．尼師壇．及受捨百一供身具．捨",
    "T38n1779_010:0845a29": "請捨戒．受依止法衣鉢．藥．說淨．受藥．受七",
    "T38n1779_010:0845b01": "日．安居．與欲．懺波逸提．懺輕偷蘭．懺提舍",
    "T38n1779_010:0845b02": "尼．懺重吉罪．發露他重罪．及自發露。六聚僧",
    "T38n1779_010:0845b03": "殘中白捨行法．自行行法．自僧殘諸行法．白",
    "T38n1779_010:0845b04": "入聚落尼．白入僧寺尼．請教授．作餘食法。且",
    "T38n1779_010:0845b05": "論略爾。二眾法對首同前眾法心念也。眾法",
    "T38n1779_010:0845b06": "有三。一者單白。事或輕小。或常所行。或是嚴",
    "T38n1779_010:0845b07": "制。一說告僧使成法事。二者白二。由事參涉",
    "T38n1779_010:0845b08": "義須通和。一白牒事告知。一羯磨量處可不。",
    "T38n1779_010:0845b09": "便辨前務通白及羯磨故云白二。三者白四。",
    "T38n1779_010:0845b10": "受戒．懺重．治舉．訶諫。事通大小。情容乖舛",
    "T38n1779_010:0845b11": "自非一白告知。三法量可焉能辨。得以三羯",
    "T38n1779_010:0845b12": "磨通前單白故云白四。又作法等如優婆離",
    "T38n1779_010:0845b13": "章。二定學三慧學二。初釋有漏無漏二。初牒",
    "T38n1779_010:0845b14": "經通解。二從此下約三乘別釋三。初標。二修。",
    "T38n1779_010:0845b15": "此下釋三。初菩薩如菩薩戒中說者。即菩薩",
    "T38n1779_010:0845b16": "善戒經中備明菩薩行六度。破六蔽。於一一",
    "T38n1779_010:0845b17": "度皆具四事。一者修道。二者莊嚴菩提。三者",
    "T38n1779_010:0845b18": "自他利益。四者得後世大善果。因論破蔽遂",
    "T38n1779_010:0845b19": "指彼文。若梵網戒乃是別圓菩薩。非藏通也。",
    "T38n1779_010:0845b20": "應知藏通但稟篇聚。故大論云。釋迦法中無",
    "T38n1779_010:0845b21": "菩薩僧。文殊彌勒皆聲聞眾中依次而坐。蓋",
    "T38n1779_010:0845b22": "謂此也。今文於二乘中戒定總說。慧學分三",
    "T38n1779_010:0845b23": "正是此意。故知非但戒同所修禪定亦同二",
    "T38n1779_010:0845b24": "乘。但以慧勝故稱大乘。人或昧之遂指梵網",
    "T38n1779_010:0845b25": "以為四教菩薩戒法。法華玄義行妙之初點",
    "T38n1779_010:0845b26": "示甚顯。二聲聞。三支佛。三雖約下結。二是正",
    "T38n1779_010:0845b27": "下釋下諸句。二問下簡戒慧通局。荊溪云。菩",
    "T38n1779_010:0845b28": "薩在俗非僧數攝者。若藏通三乘不別立戒。",
    "T38n1779_010:0845b29": "具如法華玄義中料簡。荊溪既云藏通三乘",
    "T38n1779_010:0845c01": "不別立戒。故知疏文且通。總而指兼含別圓",
    "T38n1779_010:0845c02": "菩薩也。以淨名答彼菩薩說釋迦開五乘必",
    "T38n1779_010:0845c03": "該一代。是則二乘通兩。菩薩該三。疏文從省",
    "T38n1779_010:0845c04": "且從三藏。此中答意復該別圓。是故荊溪還",
    "T38n1779_010:0845c05": "指法華玄文料簡之相。故彼文云。他云梵網",
    "T38n1779_010:0845c06": "是菩薩戒。今問是何等菩薩。彼若答言是藏",
    "T38n1779_010:0845c07": "通等菩薩戒者。應別有菩薩眾。眾既不別戒",
    "T38n1779_010:0845c08": "何得異。又若別明菩薩戒。何等別是緣覺戒。",
    "T38n1779_010:0845c09": "今明三藏三乘無別眾。不得別有菩薩緣覺",
    "T38n1779_010:0845c10": "之戒也。若作別圓菩薩解者可然。何者三乘",
    "T38n1779_010:0845c11": "共眾外別有菩薩。故別有戒。問三乘眾外別",
    "T38n1779_010:0845c12": "有菩薩戒者。緣覺戒云。何答三乘眾外無別",
    "T38n1779_010:0845c13": "緣覺。三結答。二譬顯中經云[怡-台+龍]戾。或作籠同",
    "T38n1779_010:0845c14": "祿公反。戾三蒼作[仁-二+戾]。同力計反。狼戾也。剛強",
    "T38n1779_010:0845c15": "貌也。經文有作悷。力回反。悲吟貌。非今所",
    "T38n1779_010:0845c16": "用。四淨名述成二。初分科懸示。勞謙者易曰。",
    "T38n1779_010:0845c17": "勞謙君子萬民服也。王弼云。承上綏下勞謙",
    "T38n1779_010:0845c18": "匪解。二言此下隨文釋義二。初總歎二。初略",
    "T38n1779_010:0845c19": "釋。二如下廣釋二。初淨穢對論二。初引論示",
    "T38n1779_010:0845c20": "義。此間下示義也。二就下約譬顯勝二。初立",
    "T38n1779_010:0845c21": "譬正明二。初退敵治病喻二。初喻二合。二接",
    "T38n1779_010:0845c22": "賤濟乏喻二。初喻。捐施無幾者。捐猶捨也幾",
    "T38n1779_010:0845c23": "多也。位在方伯者。王制曰天子百里之內以",
    "T38n1779_010:0845c24": "共官。千里之內以為御(謂此地之田稅所給也。官謂其文書財用也。御謂衣",
    "T38n1779_010:0845c25": "食)。千里之外設方伯。五國以為屬。屬有長。十",
    "T38n1779_010:0845c26": "國以為連。連有師。三十國以為卒。卒有正。二",
    "T38n1779_010:0845c27": "百一十國以為州。州有伯(屬連卒州猶聚也。伯師正亦長也。凡長皆因賢",
    "T38n1779_010:0845c28": "侯。為之殷之州長曰伯。虞夏及周皆曰牧)。八州八百五十六正。十八師",
    "T38n1779_010:0845c29": "三百三十六長。八伯各以其屬。屬於天子之",
    "T38n1779_010:0846a01": "老。二人分天下以為左右。目二伯(老謂上公。周禮曰。九命作",
    "T38n1779_010:0846a02": "伯。春秋傳曰。自陜以東周公主之。自陜以西召公主之)二合。遂得發真斷結",
    "T38n1779_010:0846a03": "者。此入聖位如為方伯。若在賢位則如高遷。",
    "T38n1779_010:0846a04": "二用下結示經意。二若作下四土傳望二。初",
    "T38n1779_010:0846a05": "傳示輕重。二今取下結示經意。二歷別十事。",
    "T38n1779_010:0846a06": "五更問此土菩薩行二。初牒經文總解。疣者",
    "T38n1779_010:0846a07": "肉之凸病。二約乘戒判釋二。初標示。二大乘",
    "T38n1779_010:0846a08": "下正釋荊溪云。但戒急而無乘者明無大乘。",
    "T38n1779_010:0846a09": "六淨名答。經等心眾生者。等心尊彼不分怨",
    "T38n1779_010:0846a10": "親。",
    "T38n1779_010:0846a11": "菩薩品初重分大科二。此二下總明",
    "T38n1779_010:0846a12": "來意。三菩薩下別解二品二。初淨名掌擎大",
    "T38n1779_010:0846a13": "眾同入庵園歸佛二。初釋題。二就此下解釋",
    "T38n1779_010:0846a14": "二。初兩意分經。蓋大師異時分文。故章安具",
    "T38n1779_010:0846a15": "錄之也。二初為下隨文釋義二。初分科二。初",
    "T38n1779_010:0846a16": "同下隨釋也。下去經科已在疏文不煩委錄。",
    "T38n1779_010:0846a17": "用前七日為方便者。即小乘七方便也。五停",
    "T38n1779_010:0846a18": "合一。總別念為二。并四善根七也。四處辨消",
    "T38n1779_010:0846a19": "者聖三凡一也。故云七日乃消者。荊溪云。用",
    "T38n1779_010:0846a20": "前事解七日之文。為理解中之前方便。若入",
    "T38n1779_010:0846a21": "發心者。正指方等起慕大心。為法華入位之",
    "T38n1779_010:0846a22": "方便也。二復宗說佛國因果二。初懸談義旨",
    "T38n1779_010:0846a23": "二。初總示二章對上五意。五重之中兩意者。",
    "T38n1779_010:0846a24": "於前釋題五意中。此當初二兩意。初云大士",
    "T38n1779_010:0846a25": "助佛闡揚化功已畢須還佛所。次意云。佛初",
    "T38n1779_010:0846a26": "明佛國因果。大士助宣此義。須歸佛所復宗",
    "T38n1779_010:0846a27": "明義。二上開下科對佛國以顯復宗。上開宗",
    "T38n1779_010:0846a28": "者即佛國品也。說文云。開張也。廣雅云。宗本",
    "T38n1779_010:0846a29": "也。初品張佛國之宗本。明淨土之旨義。故曰",
    "T38n1779_010:0846b01": "開宗。此中復宗者中間諸品別論餘法為顯",
    "T38n1779_010:0846b02": "佛國。所為既訖還歸佛所。復本所說佛國之",
    "T38n1779_010:0846b03": "義。故使文節與上符合。二上果下隨文釋義",
    "T38n1779_010:0846b04": "二。初明佛土。不同起根各異二。初復宗說果。",
    "T38n1779_010:0846b05": "明佛國佛事不同二。初正明果三。初配上總",
    "T38n1779_010:0846b06": "明二。初舉前示同二。初明四義符同。二良由",
    "T38n1779_010:0846b07": "下示不次第意。文中先述意。次類如去類顯。",
    "T38n1779_010:0846b08": "名異義同者。三周名異。開權義同。類今四段",
    "T38n1779_010:0846b09": "名殊佛國義一。三十六問者。即長壽品初迦",
    "T38n1779_010:0846b10": "葉童子發問也。古來分問開合不同。或三十",
    "T38n1779_010:0846b11": "二四六等殊。即問云。何得長壽等也。義相主",
    "T38n1779_010:0846b12": "對。名字不同者。佛以一十二品答三十六問。",
    "T38n1779_010:0846b13": "其有名義主對者。則以長壽品答云何得長壽",
    "T38n1779_010:0846b14": "問。金剛身品答金剛不壞身問等。復有一品。",
    "T38n1779_010:0846b15": "而答多問則是名字不同也。義意若正等者。",
    "T38n1779_010:0846b16": "但取與問意合。不責名異。此中下結例也。以",
    "T38n1779_010:0846b17": "今四段對上開宗。雖不次第同顯佛國。二今",
    "T38n1779_010:0846b18": "第下約今正對。二此中下隨文別釋四。初釋",
    "T38n1779_010:0846b19": "上第四何法起根二。初正釋三。初敘意總釋",
    "T38n1779_010:0846b20": "二。初明六塵具法悉可起根三。初總示根塵。",
    "T38n1779_010:0846b21": "二若毘下對小顯大二。初小乘明眼色用劣。",
    "T38n1779_010:0846b22": "二大乘明眼色該通。荊溪云。豈可將此毘曇",
    "T38n1779_010:0846b23": "以難法華。信知但是不了之教。定不可依。又",
    "T38n1779_010:0846b24": "今毘曇師若聞斯語。豈不撫掌。三故大下引",
    "T38n1779_010:0846b25": "證結成二。初引證六根。二當知下結成具法。",
    "T38n1779_010:0846b26": "二今將下明諸國從勝各用一塵二。初正明",
    "T38n1779_010:0846b27": "從勝。二如此下以此例餘。二光明下牒文別",
    "T38n1779_010:0846b28": "解。何但他國等者。荊溪云。此土尚有光明為",
    "T38n1779_010:0846b29": "事。何況餘土正用光明。如思益所辨者。彼經",
    "T38n1779_010:0846c01": "云。又如來放光名曰能捨。佛以此光能破眾",
    "T38n1779_010:0846c02": "生慳貪之心。能令行施。又光名無熱。能被破",
    "T38n1779_010:0846c03": "戒之心令持禁戒。又光名安和。破瞋恚心令",
    "T38n1779_010:0846c04": "行忍辱。又光名勤修。破懈怠心令行精進又",
    "T38n1779_010:0846c05": "光名一心。破妄念心令行禪定。又光名能解。",
    "T38n1779_010:0846c06": "破愚癡心令行智慧廣。如初句。又放四儀一",
    "T38n1779_010:0846c07": "切法光亦如是。小乘中或言光到觸者。荊溪",
    "T38n1779_010:0846c08": "云。到而方觸也。不到觸者謂。不到不觸。縱非",
    "T38n1779_010:0846c09": "不到亦非益相。如須扇多佛等者。大論明。此",
    "T38n1779_010:0846c10": "佛朝成道暮入滅。故留化佛度眾生也。四大",
    "T38n1779_010:0846c11": "菩薩至功德者。法慧菩薩在忉利天說十住",
    "T38n1779_010:0846c12": "功德林菩薩在夜摩天說十行。金剛幢在兜率",
    "T38n1779_010:0846c13": "說十向。金剛藏在他化說十地。不可定判。安",
    "T38n1779_010:0846c14": "在化人者。謂菩薩作佛事之言。不可定作化",
    "T38n1779_010:0846c15": "菩薩消釋。以華嚴四菩薩是實非化。亦是用",
    "T38n1779_010:0846c16": "菩薩為佛事故。故屬下雖化實不同俱屬起",
    "T38n1779_010:0846c17": "根也。此間亦坐菩提樹得道者。此本尼拘律",
    "T38n1779_010:0846c18": "陀樹於下得菩提。故因以為名。智論云。樹下",
    "T38n1779_010:0846c19": "思惟如佛生無憂樹。成道菩提樹。轉法輪吉",
    "T38n1779_010:0846c20": "祥樹。入滅娑羅樹。行者隨諸佛法常處樹下。",
    "T38n1779_010:0846c21": "或現常身者即丈六身。是常所現也。故大論",
    "T38n1779_010:0846c22": "四十四云。釋迦文佛常光一丈等。夢幻十喻",
    "T38n1779_010:0846c23": "者。經文但七而無城化空三也。荊溪云。況復",
    "T38n1779_010:0846c24": "十喻本喻於空。此亦空為佛事耳。菩薩得有",
    "T38n1779_010:0846c25": "者。於空見不空故。以十喻為誑相者。暹云。光",
    "T38n1779_010:0846c26": "統以四宗判教。一因緣宗指毘曇六因四緣。",
    "T38n1779_010:0846c27": "二假名宗指成論三假。三誑相宗指大品三",
    "T38n1779_010:0846c28": "論。四常宗指涅槃華嚴等常住佛性本有湛",
    "T38n1779_010:0846c29": "然。若佛不示至能知者大論文也。蜫蟲者蜫",
    "T38n1779_010:0847a01": "亦作昆。禮記曰。昆蟲未蟄不以火田。鄭玄云。",
    "T38n1779_010:0847a02": "昆明也。明蟲者得陽而生得陰而藏。故曰蜫",
    "T38n1779_010:0847a03": "蟲也。三廣說下指廣結略。二齊此下總結。二",
    "T38n1779_010:0847a04": "釋上第三明入佛慧二。初分科總敘。二但諸",
    "T38n1779_010:0847a05": "下隨文正釋二。初善門。二惡門。女人示貪欲",
    "T38n1779_010:0847a06": "者。舊經第四十二云。善財童子至險難國大",
    "T38n1779_010:0847a07": "莊嚴城婆須蜜多女所。白言我已發菩提心。",
    "T38n1779_010:0847a08": "未知云何學菩薩行。修菩薩道。答言。我已成",
    "T38n1779_010:0847a09": "離貪欲實際法門。故天見我我為天女。人見",
    "T38n1779_010:0847a10": "人女。乃至非人見我為非人女。若欲所纏來",
    "T38n1779_010:0847a11": "我所者為其說法。皆悉離欲得無著境界三",
    "T38n1779_010:0847a12": "昧。見我得歡喜三昧。與我語得無礙妙音三",
    "T38n1779_010:0847a13": "昧。執我手得詣一切佛剎三昧等(云云)。凡夫",
    "T38n1779_010:0847a14": "為此墮落者。荊溪云。總云世人多分之相。豈",
    "T38n1779_010:0847a15": "可和須蜜令人墮耶。此少唯益。滿足王者。新",
    "T38n1779_010:0847a16": "經名無厭足王。舊經四十一云。善財至滿幢",
    "T38n1779_010:0847a17": "城滿足王所。見無量眾生犯王法者。身被五",
    "T38n1779_010:0847a18": "縛或斷手足或截耳鼻乃至以火焚之。善財",
    "T38n1779_010:0847a19": "懷疑。虛空有天告之。勿疑。即詣王所白言。我",
    "T38n1779_010:0847a20": "已發菩提心未知云何學菩薩行修菩薩道。",
    "T38n1779_010:0847a21": "答言。我成就菩薩幻化三昧法門。十惡眾生",
    "T38n1779_010:0847a22": "不可教化。我為調伏令解脫。故化作人眾種",
    "T38n1779_010:0847a23": "種苦治。令捨十惡發菩提心。當知我身口意",
    "T38n1779_010:0847a24": "乃至螘子不生害心。何況人耶。見婆羅門者。",
    "T38n1779_010:0847a25": "舊經四十云。善財至進求國方便命婆羅門",
    "T38n1779_010:0847a26": "所。時婆羅門修諸苦行求一切智。四面火聚",
    "T38n1779_010:0847a27": "猶如大山。中有刀山高峻無極。從彼山上自",
    "T38n1779_010:0847a28": "投火聚。善財白言。我已發菩提心未知云何",
    "T38n1779_010:0847a29": "學菩薩行修菩薩道。答言。汝今若能登此刀",
    "T38n1779_010:0847b01": "山投火聚者。菩薩諸行悉皆清淨。善財疑念。",
    "T38n1779_010:0847b02": "十萬梵王在虛空中告。令勿疑。爾時善財即",
    "T38n1779_010:0847b03": "登刀山自投火聚。未至中間即得菩薩安住",
    "T38n1779_010:0847b04": "三昧。既至火焰復得菩薩寂靜安樂照明三",
    "T38n1779_010:0847b05": "昧。即新經六十四云。伊沙那聚落勝熱婆羅",
    "T38n1779_010:0847b06": "門也。三既善下結示顯意。三釋成下結顯經",
    "T38n1779_010:0847b07": "意。結撮始終者。初品始明淨國。二釋其意二。",
    "T38n1779_010:0847b08": "初敘意分科。方便至之土者。方便曲巧也。曲",
    "T38n1779_010:0847b09": "巧隨緣示現三土。隨緣不變同一寂光。鏡像",
    "T38n1779_010:0847b10": "器飯喻意可識。二今就下隨文釋義四。初就",
    "T38n1779_010:0847b11": "虛空結釋二。初約佛國。譬文與此對釋二。初",
    "T38n1779_010:0847b12": "舉譬。二此言下合法。二今此下約佛國。法文",
    "T38n1779_010:0847b13": "與此對釋三。初牒上四番。二雖下約土正解",
    "T38n1779_010:0847b14": "二。初約事理消經。二今四下明寂光體遍。三",
    "T38n1779_010:0847b15": "是故下結成今意。二略明身智。萬延量者。延",
    "T38n1779_010:0847b16": "謂由延。亦由旬耳。三廣明身智二。初對前辨",
    "T38n1779_010:0847b17": "示二。初約廣略相對。二約思議不思議相對",
    "T38n1779_010:0847b18": "二。初明二諦俱異。二何以下徵釋相狀。初釋",
    "T38n1779_010:0847b19": "三藏二諦相。次極智下釋圓教二諦相。二今",
    "T38n1779_010:0847b20": "十下正釋經文二。初約不思議明俱等。文中",
    "T38n1779_010:0847b21": "牒經消釋小不次第。對經可見。應以同等二",
    "T38n1779_010:0847b22": "字逆通諸句。文中並約二身釋等。以諸佛俱",
    "T38n1779_010:0847b23": "有二身。所以諸句同等性等者。性應作姓。即",
    "T38n1779_010:0847b24": "釋經文種姓二字也。剎利婆羅門者。諸佛應",
    "T38n1779_010:0847b25": "世不出二姓。世尚威勢者則生剎帝利姓中。",
    "T38n1779_010:0847b26": "如釋迦果也。世尚德行者則生婆羅門姓中。",
    "T38n1779_010:0847b27": "如彌勒是也。法身之性等者。以性釋種姓義。",
    "T38n1779_010:0847b28": "亦是以事表理。習種至妙覺者。果由因剋。故",
    "T38n1779_010:0847b29": "遍列諸性勝應至眾生者。此勝應即他受用",
    "T38n1779_010:0847c01": "報也。二此之下約互相釋結用義。荊溪云。此",
    "T38n1779_010:0847c02": "之身智等者既可以土釋身。即可以身釋土。",
    "T38n1779_010:0847c03": "四約三號二。初分科二隨釋二。初正釋三號",
    "T38n1779_010:0847c04": "三。初釋三藐三佛陀二。初約思議。二約不思",
    "T38n1779_010:0847c05": "議。二釋多陀阿伽度。亦先思議次不思議。於",
    "T38n1779_010:0847c06": "真如之理者即三藏偏真也。三釋佛陀例前",
    "T38n1779_010:0847c07": "二釋也。疏文從略。於前科不思議中明之耳。",
    "T38n1779_010:0847c08": "釋請法中。隨其靜亂者。靜用文如彼國。亂用",
    "T38n1779_010:0847c09": "武。如此國。權道有疑者。大論四十三云。菩薩",
    "T38n1779_010:0847c10": "二種。一者有慈悲多為眾生。二者多集諸功",
    "T38n1779_010:0847c11": "德。樂多集功德者至一乘清淨無量壽國土。",
    "T38n1779_010:0847c12": "好多為眾生者至無佛法僧處。讚歎三寶之",
    "T38n1779_010:0847c13": "音令彼國菩薩即第二人。故於權道有疑也。",
    "T38n1779_010:0847c14": "問豈有無慈悲名菩薩耶。答慈悲無異俱化",
    "T38n1779_010:0847c15": "眾生。期心早晚有殊耳。故大論四十五又云。",
    "T38n1779_010:0847c16": "有先自成就功德然後度眾生者。有先成就",
    "T38n1779_010:0847c17": "眾生後自成功德者。今彼菩薩即是先自成",
    "T38n1779_010:0847c18": "後度生。一往對此土菩薩即當先成就眾生",
    "T38n1779_010:0847c19": "人也。二往此土具有二人。即三根出假是也。",
    "T38n1779_010:0847c20": "今彼國菩薩則當真出假人。二佛為說二。初",
    "T38n1779_010:0847c21": "對上分科二。初對上佛國。二今就下正分今",
    "T38n1779_010:0847c22": "文。二釋中下隨釋三。初總標勸學。二釋二。初",
    "T38n1779_010:0847c23": "略釋。二廣釋三。初明不盡有為二。初標二。釋",
    "T38n1779_010:0847c24": "三。初約句總標。二今言下牒前示義二。初大",
    "T38n1779_010:0847c25": "師正釋二。初正明二義二。初約中道示義。二",
    "T38n1779_010:0847c26": "俗諦下約二諦解名二。故盡下對上釋成二。",
    "T38n1779_010:0847c27": "初對佛國釋成。二私問下章安私解。問意者。",
    "T38n1779_010:0847c28": "彼九百萬菩薩既來此土。以香益物。則已能",
    "T38n1779_010:0847c29": "雙流。何故始問。答意者。彼諸來菩薩中有權",
    "T38n1779_010:0848a01": "有實。故以權引實者。為引利心實行示益物",
    "T38n1779_010:0848a02": "之儀。故使無生大士權設斯問。以實隨權者。",
    "T38n1779_010:0848a03": "彼初心實行雖未有雙流之用。以權神通所",
    "T38n1779_010:0848a04": "攝故能隨來。三文中下隨難略解。子在難者",
    "T38n1779_010:0848a05": "喻眾生在生死。父母在宅如菩薩在禪定。慈",
    "T38n1779_010:0848a06": "念眾生不以寂靜為樂。故云如地獄。云云者",
    "T38n1779_010:0848a07": "諸皆可見也。經云不輕未學敬學如佛者。未",
    "T38n1779_010:0848a08": "學當學所以不輕。已學當成故敬如佛。經云",
    "T38n1779_010:0848a09": "見來求者。為善師想者。本無施意。因彼來求",
    "T38n1779_010:0848a10": "發我施。以則於我為師。故起師想。不住無為",
    "T38n1779_010:0848a11": "中。經云。修學無起不以無起為證者。諸法緣",
    "T38n1779_010:0848a12": "會而有。緣散而無。何法生有待緣而起乎。此",
    "T38n1779_010:0848a13": "觀空觀之別門也。三疊釋二。初離文通宗二。",
    "T38n1779_010:0848a14": "初對佛國顯復宗二。初對上釋成二。初敘前",
    "T38n1779_010:0848a15": "佛國。二今下明今釋成二。初明三段相由。以",
    "T38n1779_010:0848a16": "前不盡有為成佛國橫。不住無為成佛國竪。",
    "T38n1779_010:0848a17": "又今二段各含橫竪。故疏不的對。今疊釋成",
    "T38n1779_010:0848a18": "佛國結釋橫竪。二示前後互辨。此示今段與",
    "T38n1779_010:0848a19": "兩科迴互耳。二今言下徵文略解二。初約雙",
    "T38n1779_010:0848a20": "照正解。二若三下約身智釋成。二就此下約",
    "T38n1779_010:0848a21": "權實示疊釋三。初約四雙分文。知病識病者。",
    "T38n1779_010:0848a22": "總略名知委辨曰識。二約此下約權實廣解",
    "T38n1779_010:0848a23": "二。初正辨三種權實。或說權為實者。荊溪云。",
    "T38n1779_010:0848a24": "即是藏通三種真也。或說實為權者。含中入",
    "T38n1779_010:0848a25": "真也。此等對圓並名化他。故下文云。約此判",
    "T38n1779_010:0848a26": "思議不思議。此是通教及二八中之真俗也。",
    "T38n1779_010:0848a27": "或於權中而辨權實者。以說權為實故權中",
    "T38n1779_010:0848a28": "有實。或於實中等者。以說實為權。故實中有",
    "T38n1779_010:0848a29": "權。逗機淺深者二教則淺。含中則深。二約此",
    "T38n1779_010:0848b01": "下廣歷諦教釋義二。初歷二諦三。初標。二若",
    "T38n1779_010:0848b02": "是下釋三。初自行權實。二自行化他三。初雙",
    "T38n1779_010:0848b03": "標。二何故下雙釋二。初法故言三人等者。大",
    "T38n1779_010:0848b04": "品文也。以三乘中利根見中道故。故知含中",
    "T38n1779_010:0848b05": "在真。謂說真諦者。彌勒既以見中為真。則是",
    "T38n1779_010:0848b06": "論偏空。正當俗諦。即複俗中幻有即空也。故",
    "T38n1779_010:0848b07": "使五百聞俗謂真。雖不彰至其義者。謂大品",
    "T38n1779_010:0848b08": "但云三人同斷。大經但云謂俗為真。而宛有",
    "T38n1779_010:0848b09": "中道義也。已如向釋。若通別教圓教等者。荊",
    "T38n1779_010:0848b10": "溪云。別教有時屬於化他。有時亦得將為自",
    "T38n1779_010:0848b11": "行。有時亦得名為自他。二見空下譬。三日月",
    "T38n1779_010:0848b12": "下合。三若菩下雙結。三化他權實二。初標。二",
    "T38n1779_010:0848b13": "何以下釋二。初約空石喻釋相。二但思下對",
    "T38n1779_010:0848b14": "不思議辨異。所以更對不思議辨相者。以化",
    "T38n1779_010:0848b15": "他純用藏通。則但是思議。其利根者。於通真",
    "T38n1779_010:0848b16": "見中理。則成不思議。若約利根還同自行。化",
    "T38n1779_010:0848b17": "他權實義既相涉。故須辨相。文為二。初正明",
    "T38n1779_010:0848b18": "思議二。初重舉前喻。稍稍消磨喻漸。礦盡金",
    "T38n1779_010:0848b19": "現喻頓。即是斷見思盡受中道接故得名頓。",
    "T38n1779_010:0848b20": "二思議下合喻釋相。先正合前喻。如一切下",
    "T38n1779_010:0848b21": "更以譬顯。此取行人體物淺深以喻秖一思",
    "T38n1779_010:0848b22": "議。其利根頓見中道。文中云生滅無生之言。",
    "T38n1779_010:0848b23": "悉取體物之解以喻悟理淺深耳。非是約法",
    "T38n1779_010:0848b24": "也。智之下者見森羅是四大。如藏教但見無",
    "T38n1779_010:0848b25": "常。智之中者見森羅生滅。如通二乘及鈍菩",
    "T38n1779_010:0848b26": "薩。但見即空。如生滅至真諦者。此是智之上",
    "T38n1779_010:0848b27": "者見森羅是空。喻利根人。即見中道。既對中",
    "T38n1779_010:0848b28": "下。任運是上。故不云上耳。此豈非漸頓也者。",
    "T38n1779_010:0848b29": "以喻明之。宛見思議中有頓義。既有於頓則",
    "T38n1779_010:0848c01": "亦屬不思議。但約菩薩。元始化他說於二教。",
    "T38n1779_010:0848c02": "唯是思議頓見由根。故使二教但是化他權",
    "T38n1779_010:0848c03": "實。而教下既有受接之理。不得不辨故此明",
    "T38n1779_010:0848c04": "之。二對辨不思議二。初約喻正明。如如意珠",
    "T38n1779_010:0848c05": "者。珠喻一心。能雨諸寶。喻一心隨緣變造十",
    "T38n1779_010:0848c06": "界。珠雖無寶而具寶性。以喻心性本具百界",
    "T38n1779_010:0848c07": "三千依正之性。名為理造。不假隨緣。理常造",
    "T38n1779_010:0848c08": "故。故知此造即具異名。畢竟無所有者。雖無",
    "T38n1779_010:0848c09": "所有而有寶性。若謂無性他應雨寶。何須摩",
    "T38n1779_010:0848c10": "尼。不思議下合喻也。而能真俗具足者。不當",
    "T38n1779_010:0848c11": "有無。有無自爾。何以故。俱實相故。實相法",
    "T38n1779_010:0848c12": "爾。具足諸法。諸法法爾。性本無生。一切真俗",
    "T38n1779_010:0848c13": "者即前三教二諦也。悉在十界所收故。二若",
    "T38n1779_010:0848c14": "約下寄(此下落紙也。從菩薩行品末至阿閦品中)初總答二。初釋經文",
    "T38n1779_010:0848c15": "二。初總別釋文二。初總。二別觀。己心性既是",
    "T38n1779_010:0848c16": "實相者。實相必諸法。諸法必十如。十如必十",
    "T38n1779_010:0848c17": "界。十界必身土。身分假實故有三千。是故三",
    "T38n1779_010:0848c18": "千同在心地。與佛心地三千不殊。方乃名為",
    "T38n1779_010:0848c19": "三無差別。方曉今經觀身實相。故云即是。至",
    "T38n1779_010:0848c20": "義齊也。且迷中之理尚齊妙覺。而況等覺悟",
    "T38n1779_010:0848c21": "中之理。而況妙覺佛。佛道齊。若曉觀心前二",
    "T38n1779_010:0848c22": "可了。譬如人射法者。始學射者即期中的中。",
    "T38n1779_010:0848c23": "自親疎始觀心性。即與佛齊。悟自淺深此用",
    "T38n1779_010:0848c24": "首楞三昧喻也。彼經上卷佛告竪意。譬如學",
    "T38n1779_010:0848c25": "射。先射大埻次射小埻。次學射的次學射杖。",
    "T38n1779_010:0848c26": "乃至學射一毛。射一毛已學射百分毛之一",
    "T38n1779_010:0848c27": "分。能射是已名為善射。經文具以欲學首楞",
    "T38n1779_010:0848c28": "嚴先當學愛樂等一法合之。彼存次第。始學",
    "T38n1779_010:0848c29": "射埻。今約不次即從初射的中有親疎。始疎",
    "T38n1779_010:0849a01": "終親。以喻圓觀。二若正下結示觀法。二所以",
    "T38n1779_010:0849a02": "下對問顯意二。初明因身顯土。二他下示所",
    "T38n1779_010:0849a03": "居真國二。初他解。二今釋二。初明法身有土。",
    "T38n1779_010:0849a04": "二故金下引經證成。二別答二。初釋觀三世",
    "T38n1779_010:0849a05": "二。初正釋經文。如見有未來之法等者。此語",
    "T38n1779_010:0849a06": "過去法未至現在時。故云未來之法可得。是",
    "T38n1779_010:0849a07": "有邊無邊者。牒凡夫妄執有過去也。此即外",
    "T38n1779_010:0849a08": "人妄計謂。過去有邊無邊現在常無常未來",
    "T38n1779_010:0849a09": "如去不如去。乃至各加兩亦雙非。約三世五",
    "T38n1779_010:0849a10": "陰共成六十。不離斷常即六十二見也。大論",
    "T38n1779_010:0849a11": "大經并疏及輔行等處處明之。今意者若過",
    "T38n1779_010:0849a12": "去實有可同外計。今既本空其計安是。下明",
    "T38n1779_010:0849a13": "後際不去現在不住。例之可知。二他解下對",
    "T38n1779_010:0849a14": "古示義二。初約位辨常二。初敘古。二明今。若",
    "T38n1779_010:0849a15": "解今意方曉大經二鳥雙遊之旨。文為二。初",
    "T38n1779_010:0849a16": "明金剛前自行故常。適今者始今也。凡夫並",
    "T38n1779_010:0849a17": "常。何況分聖。二金剛後約化他故無常。然約",
    "T38n1779_010:0849a18": "自行亦有無常。以元品無明未斷故。今此且",
    "T38n1779_010:0849a19": "就化他明之。妙覺極果尚示八十無常。豈況",
    "T38n1779_010:0849a20": "分常而不示乎。二示應化異二初古明應化",
    "T38n1779_010:0849a21": "義同二今明應化體別。二釋不觀色等者。向",
    "T38n1779_010:0849a22": "如訶須菩提者。弟子品云。其施汝者不名福",
    "T38n1779_010:0849a23": "田。供養汝者墮三惡道。如慰喻者。即經云。須",
    "T38n1779_010:0849a24": "菩提取鉢勿懼等。訶則以大聖小。故非福田。",
    "T38n1779_010:0849a25": "慰則小乘聖人是界內福田也。釋三世偈者。",
    "T38n1779_010:0849a26": "云本無今有本有今無。三世有法無有是處。",
    "T38n1779_010:0849a27": "古人多解。今家正義唯約三諦。即真而俗是",
    "T38n1779_010:0849a28": "本無今有。即俗而真是本有今無。即邊而中",
    "T38n1779_010:0849a29": "是三世有法無有是處。又即一而三。即三而",
    "T38n1779_010:0849b01": "一。三一即非三一。以消四句釋然大觀。佛於",
    "T38n1779_010:0849b02": "大經四出宣說。故使古人名四出偈。若知三",
    "T38n1779_010:0849b03": "諦一心則統乎一經。何止四出貫乎一代。何",
    "T38n1779_010:0849b04": "止一經包乎十方。何止一化該乎三世。何止現",
    "T38n1779_010:0849b05": "在。卷多歸一唯指自心。自心本無諸義安在。",
    "T38n1779_010:0849b06": "無不離有眾說炳然。故知四出亦且隨機證",
    "T38n1779_010:0849b07": "義為便耳。二身子問應身二。初敘意分科。二",
    "T38n1779_010:0849b08": "隨文釋義如文。二明所居淨國二。初敘意分",
    "T38n1779_010:0849b09": "科。二分言下隨文釋義。經阿迦尼吒或作貳",
    "T38n1779_010:0849b10": "吒或作尼沙詫或言尼師吒。皆梵音輕重耳。",
    "T38n1779_010:0849b11": "正言阿迦柅瑟[打-丁+虎]。譯云質礙。色究竟。[打-丁+虎]勅佳",
    "T38n1779_010:0849b12": "反。七身子稱歎二。初正釋經文。二若依下研",
    "T38n1779_010:0849b13": "謹顯意。若依此語者六番歎福深似流通也。",
    "T38n1779_010:0849b14": "法供養品三流通分二。初總敘分章",
    "T38n1779_010:0849b15": "二。初總敘二。初指品標章。二來通下舉名",
    "T38n1779_010:0849b16": "解義。二分章。二就前下依文別釋二。初",
    "T38n1779_010:0849b17": "品分二。初分科懸示二。初總別分科。二今",
    "T38n1779_010:0849b18": "言下懸示品意二。初正釋品名三。初正釋。",
    "T38n1779_010:0849b19": "二如下引證論。第四云。佛於摩伽陀國尼",
    "T38n1779_010:0849b20": "連河側優樓頻螺聚落得菩提成就法身。故",
    "T38n1779_010:0849b21": "多住王舍。報生地恩故多住舍衛。二國之中",
    "T38n1779_010:0849b22": "下顯法身勝也。此經既詮實相。即是諸佛法",
    "T38n1779_010:0849b23": "身也。故帝釋護持。三護下例結。二復次下護",
    "T38n1779_010:0849b24": "持所以二。初明今說醻請。二若作下依教判",
    "T38n1779_010:0849b25": "人。若依華嚴以十地對六欲四禪者。帝釋是",
    "T38n1779_010:0849b26": "二地菩薩。率化群下者。儀禮云。勗率以敬。鄭",
    "T38n1779_010:0849b27": "玄曰。率導引也。二就歎下隨文釋義。初歎法",
    "T38n1779_010:0849b28": "二。初分科顯實。非法無以成人者。由悟實而",
    "T38n1779_010:0849b29": "成聖。故非人無以顯法。故人有神用方顯法",
    "T38n1779_010:0849c01": "勝。二百千下隨文正釋。覺心所護者。即是佛",
    "T38n1779_010:0849c02": "護也。八魔十魔如前記。吾助爾。喜者爾汝也。",
    "T38n1779_010:0849c03": "二述其歎人二。初分科懸示二。初總別分科。",
    "T38n1779_010:0849c04": "二所以下懸示義旨二。初立疑徵起。二正言",
    "T38n1779_010:0849c05": "下依義答釋二。初明福慧勝劣三。初略示勝",
    "T38n1779_010:0849c06": "劣。生身之福不動不出者。大論五十八云。依",
    "T38n1779_010:0849c07": "止者己身．財物．受者。是法中取相心著。生憍",
    "T38n1779_010:0849c08": "慢等煩惱。是名世間不動不出。能動能出者。",
    "T38n1779_010:0849c09": "論云。動者柔順忍。出者無生忍。聲聞法中動",
    "T38n1779_010:0849c10": "者學人出者無學人。二故言下引論委明福",
    "T38n1779_010:0849c11": "不趣等。即彌勒金剛般若論也。福不趣菩提",
    "T38n1779_010:0849c12": "者。布施七寶如須彌山福也。二能趣菩提者。",
    "T38n1779_010:0849c13": "受持及讀誦。此二趣菩提。是故此二名為了",
    "T38n1779_010:0849c14": "因。於實等者。正明讀誦般若資於實相。是故",
    "T38n1779_010:0849c15": "持誦名為了因。故云於實。降斯已外但名生",
    "T38n1779_010:0849c16": "因。生因者有漏因也。故云於餘。荊溪云。於實",
    "T38n1779_010:0849c17": "下生了二因互比決者。此約無了之緣無緣",
    "T38n1779_010:0849c18": "之了。當分各說。豈有發菩提心者。獨有緣因",
    "T38n1779_010:0849c19": "而無了耶。獨有於了而無緣耶。若獨有者彼",
    "T38n1779_010:0849c20": "此不成。對緣而了了方成。了緣亦如是。三供",
    "T38n1779_010:0849c21": "養下牒義酬問。荊溪云。供養生身名生因者。",
    "T38n1779_010:0849c22": "此約唯供色身之佛不聞法者。或見生身唯",
    "T38n1779_010:0849c23": "說小法。並名福。不趣菩提也。二金下引二經",
    "T38n1779_010:0849c24": "證成荊溪云復次大品至諸佛為怨者以小教",
    "T38n1779_010:0849c25": "中所不說故故無於罪福之緣。二第四下隨",
    "T38n1779_010:0849c26": "文釋義。修行福多者。隨便牒文耳。應知秖指",
    "T38n1779_010:0849c27": "修行二字。是述法行。經云福多於彼則是總",
    "T38n1779_010:0849c28": "顯信法勝前供養起塔耳。經云。如來等十號",
    "T38n1779_010:0849c29": "者。一切諸佛皆有通別兩號。彌陀釋迦等是",
    "T38n1779_010:0850a01": "別號。如來等十是通號化相須分故立別名。",
    "T38n1779_010:0850a02": "實德齊同故立通稱。無虛妄名如來良福田名",
    "T38n1779_010:0850a03": "應供。知法界名正遍知。具三明名明行足。不",
    "T38n1779_010:0850a04": "還來名善逝。知眾生國土名世間解。無與等",
    "T38n1779_010:0850a05": "名無上士。調他心名調御丈夫。為眾生眼名",
    "T38n1779_010:0850a06": "天人師。知三聚名佛。諸天世人無能過者名",
    "T38n1779_010:0850a07": "世尊。如一微塵等者。舊華嚴第三十六譬。如",
    "T38n1779_010:0850a08": "有一經卷如大千界所有一切。無不記錄。彼",
    "T38n1779_010:0850a09": "大千等經卷在一微塵內。時有一人出興於",
    "T38n1779_010:0850a10": "世。具足天眼見此經在微塵內。作如是念。云",
    "T38n1779_010:0850a11": "何經卷在微塵內。而不饒益眾生。即以方便",
    "T38n1779_010:0850a12": "破塵出卷。如來智慧具足。在於眾生身中。但",
    "T38n1779_010:0850a13": "眾生顛倒想覆不知不見。如來天眼觀已曰。",
    "T38n1779_010:0850a14": "奇哉奇哉云何如來智在於身中而不知見。",
    "T38n1779_010:0850a15": "我當教彼覺悟聖道令離顛倒。見如來智在",
    "T38n1779_010:0850a16": "其身內與佛無異。即時教彼修八聖道見如",
    "T38n1779_010:0850a17": "來智。信受實相等者。信受即名字。修行通觀",
    "T38n1779_010:0850a18": "行相似。即是至異名者。三脫不縱不橫故稱",
    "T38n1779_010:0850a19": "微妙。三脫之法非凡小之思言議。故稱不思",
    "T38n1779_010:0850a20": "議。故云異名也。聞持前行者。荊溪云。住前修",
    "T38n1779_010:0850a21": "於果地功德。具如止觀記。注云云者。具如第",
    "T38n1779_010:0850a22": "一疏釋歎德中明六度也。三種受者三土中",
    "T38n1779_010:0850a23": "思惑也。入涅槃般若者。荊溪云。涅槃解脫也。",
    "T38n1779_010:0850a24": "即對般若而為二也。取於實相中道也今謂",
    "T38n1779_010:0850a25": "圓觀實相即住前修行入涅槃般若者。由似",
    "T38n1779_010:0850a26": "入真。得涅槃斷果。般若智果。即是諸法不生",
    "T38n1779_010:0850a27": "而般若生。亦是入理般若名為住也。是圓頓",
    "T38n1779_010:0850a28": "漸三教者荊溪云。圓頓是圓。漸是三教。故云",
    "T38n1779_010:0850a29": "漸三教也。二十七賢聖者。中阿含三十福田",
    "T38n1779_010:0850b01": "經明二十七賢聖。學人有十八。謂信行．法行．",
    "T38n1779_010:0850b02": "信解．見得．身證．家家．一種子．向初果．得初",
    "T38n1779_010:0850b03": "果．二向．二果．三向．三果。及五那含。謂中．生．",
    "T38n1779_010:0850b04": "行．不行．上流。無學有九謂。思．進．退．不退．不",
    "T38n1779_010:0850b05": "動．住．護．慧俱。五怖如前記。三種生死者荊",
    "T38n1779_010:0850b06": "溪云。於變易中分出因緣。示百句解脫者。至",
    "T38n1779_010:0850b07": "於極果方具百句。若具百句豈唯百耶。若具",
    "T38n1779_010:0850b08": "一切何獨果耶。若聞不聞者。聞謂依聞而解。",
    "T38n1779_010:0850b09": "不聞謂自思得解。今據內修同名法行。經云",
    "T38n1779_010:0850b10": "得五神通者。若據前得忍猶是相似位人。未",
    "T38n1779_010:0850b11": "得中道無漏。故但五通。若已入分真則讓極",
    "T38n1779_010:0850b12": "果無無漏也。經云迦羅鳩孫馱者。亦云拘留",
    "T38n1779_010:0850b13": "孫。此云所應斷。即賢劫第一佛。在第九減人",
    "T38n1779_010:0850b14": "壽六萬歲時出。樓至即最後佛。在第二十增",
    "T38n1779_010:0850b15": "劫中出世。",
    "T38n1779_010:0850b16": "囑累品初對前辨示。二囑是下正釋",
    "T38n1779_010:0850b17": "經文二。初釋題。二就文下解文也。優波毱多",
    "T38n1779_010:0850b18": "者。付法藏傳及阿育王經皆云。毱多於摩突",
    "T38n1779_010:0850b19": "羅國說法。魔王於說法處雨真珠華瓔珞華",
    "T38n1779_010:0850b20": "等化作白象。七寶莊嚴化為七人。端正殊特。",
    "T38n1779_010:0850b21": "舉會觀察無聽法者。於三日中說法無一人",
    "T38n1779_010:0850b22": "得道。魔王歡喜。毱多即入三昧觀之。知是魔",
    "T38n1779_010:0850b23": "作。魔復以瓔珞著尊者頂上。知已作念。魔壞",
    "T38n1779_010:0850b24": "正法。如來何故而不調伏。即觀佛心知佛令",
    "T38n1779_010:0850b25": "我調伏。即以蛇人狗三屍化為瓔珞。感魔王",
    "T38n1779_010:0850b26": "至謂之曰。汝與我鬘深感厚施。今還以此用",
    "T38n1779_010:0850b27": "酬贈汝。魔大歡喜舒頸受之。至其頸上還見",
    "T38n1779_010:0850b28": "死屍蟲蛆欲出。魔深厭惡語毱多曰。汝今云",
    "T38n1779_010:0850b29": "何以此死屍而繫我頸。魔以神力去之不得。",
    "T38n1779_010:0850c01": "求請諸天。乃至梵王求脫此屍。梵王曰十力",
    "T38n1779_010:0850c02": "弟子所作我不能脫。若歸依毱多容有得脫。",
    "T38n1779_010:0850c03": "魔受梵教至毱多所五體投地求脫三屍。尊者",
    "T38n1779_010:0850c04": "曰。汝於正法莫作惱害。然為汝脫。魔言受教。",
    "T38n1779_010:0850c05": "即為脫之。為無相佛者。謂德齊於佛無相好",
    "T38n1779_010:0850c06": "耳。此褒稱之辭耳。三若是下約人釋二。初略",
    "T38n1779_010:0850c07": "示。二言深下廣釋二。初起釋久行二。初引無",
    "T38n1779_010:0850c08": "行貼釋二。初引彼經正明二。初牒解深經",
    "T38n1779_010:0850c09": "二。初牒文引經。荊溪云。言深經者引無行經。",
    "T38n1779_010:0850c10": "貪欲是道者是也。眾生無始與此三俱勤。觀",
    "T38n1779_010:0850c11": "眾生於茲取悟。故云即是。一切諸經大旨悉",
    "T38n1779_010:0850c12": "然。不得意者。以三為是。二指此下依經示義。",
    "T38n1779_010:0850c13": "二彼經下重引勸誡二。初重引經。荊溪云。恐",
    "T38n1779_010:0850c14": "人誤解。故更引彼經。深達此法者亦不破於",
    "T38n1779_010:0850c15": "戒等。二行人下明誡勸。二實相下約因果結",
    "T38n1779_010:0850c16": "釋。二若能下對今文結顯。二若樂下追釋新",
    "T38n1779_010:0850c17": "學二。初正釋根。添水之乳者。大經菩薩品云。",
    "T38n1779_010:0850c18": "如牧牛女為欲賣乳貪多利故加二分水。轉復",
    "T38n1779_010:0850c19": "賣與餘牧牛女人。彼女得已復加二分。轉復",
    "T38n1779_010:0850c20": "賣與近城女人。彼女復加二分賣與城中女",
    "T38n1779_010:0850c21": "人。彼女復加二分詣市賣之。古師釋二牧女",
    "T38n1779_010:0850c22": "譬弘經者。女性諂曲譬弘者不能忘懷為法",
    "T38n1779_010:0850c23": "而多諂眾利。故以牧女譬之。初加二分者。一",
    "T38n1779_010:0850c24": "抄略此經。二分為多分。第二加二分者。一除",
    "T38n1779_010:0850c25": "深妙語。二安世諦言。第三加二分者。一抄前",
    "T38n1779_010:0850c26": "著後。二抄後著前。第四加二分者。一前後著",
    "T38n1779_010:0850c27": "中。二中著前後。二如即下引事證二。初引現",
    "T38n1779_010:0850c28": "事。二此中下引昔事二。初正引昔緣。荊溪云。",
    "T38n1779_010:0850c29": "此是往日沙彌者。佛是和尚阿難是闍梨。二",
    "T38n1779_010:0851a01": "故知下結淺顯深。三約此下總結。三教迂曲",
    "T38n1779_010:0851a02": "名飾辭。圓頓極談名直語。如喜根等者如前",
    "T38n1779_010:0851a03": "記。擯法亦成者亦纔也。又大論第八云。苦行",
    "T38n1779_010:0851a04": "頭陀初中後夜勤心禪。觀苦而得道聲聞教。",
    "T38n1779_010:0851a05": "觀諸法實相無縛無脫無解。心得清淨菩薩",
    "T38n1779_010:0851a06": "教。然此以小比大故作此說。於菩薩圓乘亦",
    "T38n1779_010:0851a07": "未甞廢於禪觀等事。次文分二。初釋輕慢。二",
    "T38n1779_010:0851a08": "次復下釋取相二。初明取相成非以釋經文",
    "T38n1779_010:0851a09": "二。初約經文顯失。二如三下舉人師示過二。",
    "T38n1779_010:0851a10": "初明諸師取相。三時等者。古來南北通用三",
    "T38n1779_010:0851a11": "種判教。一頓謂華嚴。二漸十二年前有相教",
    "T38n1779_010:0851a12": "阿含經也。十二年後無相教從般若至涅槃",
    "T38n1779_010:0851a13": "也。三不定教。謂勝鬘光明等。非頓漸而明佛",
    "T38n1779_010:0851a14": "性常住故名偏方不定教。虎丘岌師更於漸",
    "T38n1779_010:0851a15": "教分為三時。謂有相。無相．常住。即指涅槃為",
    "T38n1779_010:0851a16": "常住教也。四時者白馬寺宗愛師判漸為四。",
    "T38n1779_010:0851a17": "三不異前。於常住前無相後指法華名同歸",
    "T38n1779_010:0851a18": "教。五時者道場觀等。漸更為五。四不異前。於",
    "T38n1779_010:0851a19": "無相後同歸前指今淨名及思益等為褒貶抑",
    "T38n1779_010:0851a20": "揚教。半滿者。菩提流支以十二年前為半字。",
    "T38n1779_010:0851a21": "十二年後是滿字。四宗者光統判教也。一因",
    "T38n1779_010:0851a22": "緣宗。指毘曇六因四緣。二假名宗。指成論三",
    "T38n1779_010:0851a23": "假。三誑相宗。指大品三論。四常住宗。指涅槃",
    "T38n1779_010:0851a24": "華嚴。六宗者。光統更開四為六。四如前。指法",
    "T38n1779_010:0851a25": "華為真宗。大集為圓宗。具載法華玄義第十",
    "T38n1779_010:0851a26": "卷。二明今家無著二。初正明無著。三教二教",
    "T38n1779_010:0851a27": "一教等者。荊溪云。三亦秖是漸等三教。二即",
    "T38n1779_010:0851a28": "頓漸。一謂一音。無教者無言說也。乃至八教",
    "T38n1779_010:0851a29": "隨宜用一。而以諸教用兼於觀。更互融通意。",
    "T38n1779_010:0851b01": "令無滯方便入道。若不爾者。與外何殊。故令",
    "T38n1779_010:0851b02": "於教以起於行。行教相盾以悟為本。介爾有",
    "T38n1779_010:0851b03": "著者。周易曰。憂悔吝者存乎介。韓康伯注云。",
    "T38n1779_010:0851b04": "介纖介也。二自執下斥諸師二。初大師斥。二",
    "T38n1779_010:0851b05": "南岳斥。二明寂照入道以顯經意二。初標示。",
    "T38n1779_010:0851b06": "營道猶云修道也。二但下正釋二。初明說默",
    "T38n1779_010:0851b07": "互資成益二。初正明互資二。初示說默該收。",
    "T38n1779_010:0851b08": "二須識下明互資成益三。初法二。初明對病",
    "T38n1779_010:0851b09": "設藥。二語默下示用治適時。二譬。三合。二故",
    "T38n1779_010:0851b10": "大下舉得顯失二。初舉互資之得。五穀者鄭",
    "T38n1779_010:0851b11": "司農云。麻黍稷麥豆也。二若偏下顯取相之",
    "T38n1779_010:0851b12": "失。雖謂懷常子等者。雖自謂常住之子托在",
    "T38n1779_010:0851b13": "聖胎。既生偏著長倫生死。所有佛性定不顯",
    "T38n1779_010:0851b14": "發。其猶石女不生也。二若於下明說默各有",
    "T38n1779_010:0851b15": "信法二。初聞思迴轉釋二。初明聖說具信法。",
    "T38n1779_010:0851b16": "二明聖默具信法。加功慊到等者。慊苦簟反。",
    "T38n1779_010:0851b17": "恨也。加功不悟所以自恨心生。禮記云。貴不",
    "T38n1779_010:0851b18": "慊於民。鄭注云。慊恨不滿之貌也。孟子云。行",
    "T38n1779_010:0851b19": "有不慊於心。注云慊快也。其義亦通。婁婁者。",
    "T38n1779_010:0851b20": "或作慺。並謹敬也。雖非懈謾而不得悟。故須",
    "T38n1779_010:0851b21": "聽法取解。據此明信法迴轉人也。廣明信法",
    "T38n1779_010:0851b22": "相資迴轉等。具如止觀安心中。二又從下內",
    "T38n1779_010:0851b23": "外相資釋。如聞而行是法資信。雖正從外聞",
    "T38n1779_010:0851b24": "而更假內自思惟資助得悟故。如行而聞是",
    "T38n1779_010:0851b25": "信資法。雖正宜內思而必假外聞說法資助",
    "T38n1779_010:0851b26": "得悟故。二付囑阿難二。初敘意分文二。初敘",
    "T38n1779_010:0851b27": "意二。初迹。二本。二就此下分科。二要者下隨",
    "T38n1779_010:0851b28": "文釋義。得要即得諸法者。以實相必諸法諸",
    "T38n1779_010:0851b29": "法即實相。故如得如意則具眾寶也。",
    "T38n1779_010:0851c01": "維摩經略疏垂裕記卷第十"
}