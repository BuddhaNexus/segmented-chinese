{
    "X78n1556_030:0822a17": "建中靖國續燈錄卷第三十　　　〔宋磻〕",
    "X78n1556_030:0822a19": "東京法雲禪寺住持傳法佛國禪師(臣)惟白集",
    "X78n1556_030:0822a20": "　　偈頌門",
    "X78n1556_030:0822a21": "明州雪竇山重顯明覺禪師(十首)",
    "X78n1556_030:0822a22": "讚佛",
    "X78n1556_030:0822a23": "甘蔗流苗應剎塵。覺場高發利生因。紫金蓮捧千輪",
    "X78n1556_030:0822a24": "足。白玉毫飛萬德身。孤立大方資定慧。等觀含類捨",
    "X78n1556_030:0822b01": "怨親。挨星相好中天主。帀地名聞出世人。螺髮右旋",
    "X78n1556_030:0822b02": "仙島碧。眉月斜印海門新。鸞翔鳳舞非殊品。象轉龍",
    "X78n1556_030:0822b03": "蟠絕比倫。瓔珞聚中騰瑞色。華鬘影裡奪芳春。慈儀",
    "X78n1556_030:0822b04": "戀望知何極。梵德言辭莫可陳。胸字杳分無量義。頂",
    "X78n1556_030:0822b05": "珠常照百由旬。雙林孰謂歸圓寂。坐斷乾坤日見真。",
    "X78n1556_030:0822b06": "讚法",
    "X78n1556_030:0822b07": "後得智生功德聚。大悲留演潤禽魚。貫華雖自科千",
    "X78n1556_030:0822b08": "品。標月遷歸理一如。過量劫應期廣布。剎那心合未",
    "X78n1556_030:0822b09": "忘書。四衢道內拋紅燄。五欲波中綻白蕖。排斥眾魔",
    "X78n1556_030:0822b10": "登壽域。引携諸子上安車。義天星象熒熒也。辭海波",
    "X78n1556_030:0822b11": "瀾浩浩歟。違背此恩難拯拔。遭逢末世豈躊躇。聞來",
    "X78n1556_030:0822b12": "半偈須相斆。惜去金身莫共居。飛辯恨曾虧激問。賾",
    "X78n1556_030:0822b13": "幽欣且免長噓。生生頂奉輝心鏡。廓照塵勞信有餘。",
    "X78n1556_030:0822b14": "讚僧",
    "X78n1556_030:0822b15": "方袍圓頂義何宣。續燄千燈豈小緣。華雨座前猶滯",
    "X78n1556_030:0822b16": "相。虎馴庵畔尚稽詮。岩栖冢宿難依望。鶴貌雲心迴",
    "X78n1556_030:0822b17": "灑然。寶杖夜鳴寒嶠月。銅瓶秋漱碧潭烟。名標練若",
    "X78n1556_030:0822b18": "澄諠猾。迹念昏衢警睡眠。林下雅為方外客。人間堪",
    "X78n1556_030:0822b19": "作火中蓮。情高不是超三際。道在非同入四禪。浮世",
    "X78n1556_030:0822b20": "勉誰知逝水。深峯甘自聽飛泉。苾蒭草馥僧祇後。玳",
    "X78n1556_030:0822b21": "瑁盂傳古佛先。珍重覺皇有真子。坤維高步列金田。",
    "X78n1556_030:0822b22": "兔角拄杖",
    "X78n1556_030:0822b23": "少室傳來兔角杖。千聖護持為頂相。虎踞龍蟠勢未",
    "X78n1556_030:0822b24": "休。雲影山形冷相向。有時閑倚在虗堂。寥寥帀地凝",
    "X78n1556_030:0822c01": "秋霜。有時大作師子吼。德嶠臨濟何茫茫。今日提來",
    "X78n1556_030:0822c02": "還不惜。分明普示諸知識。解拈天下任橫行。高振風",
    "X78n1556_030:0822c03": "規有何極。",
    "X78n1556_030:0822c04": "名實無當",
    "X78n1556_030:0822c05": "玉轉珠迴祖佛言。精通猶是污心田。老盧祇解長舂",
    "X78n1556_030:0822c06": "米。何得黃梅萬古傳。",
    "X78n1556_030:0822c07": "問緣生義",
    "X78n1556_030:0822c08": "義列緣生笑未聞。孰呈布鼓向當門。金剛鐵券諸方",
    "X78n1556_030:0822c09": "問。報道三千海岳昏。",
    "X78n1556_030:0822c10": "道貴如愚",
    "X78n1556_030:0822c11": "雨過雲凝曉半開。數峯如畫碧崔嵬。空生不解岩中",
    "X78n1556_030:0822c12": "坐。惹得天花動地來。",
    "X78n1556_030:0822c13": "大功不宰",
    "X78n1556_030:0822c14": "牛頭峯頂鎻重雲。獨座寥寥寄此身。百鳥不來春又",
    "X78n1556_030:0822c15": "過。不知誰是到庵人。",
    "X78n1556_030:0822c16": "至人不器",
    "X78n1556_030:0822c17": "誰當機。舉不賺。亦還稀。摧殘峭峻。銷爍玄微。重關曾",
    "X78n1556_030:0822c18": "巨闢。作者未同歸。玉兔乍圓乍缺。金烏似飛不飛。盧",
    "X78n1556_030:0822c19": "老不知何處去。白雲流水共依依。",
    "X78n1556_030:0822c20": "為道日損",
    "X78n1556_030:0822c21": "三分光陰二早過。靈臺一點不揩磨。貪生逐日區區",
    "X78n1556_030:0822c22": "去。喚不迴頭爭奈何。",
    "X78n1556_030:0822c23": "廬山東林常總照覺禪師(八首)",
    "X78n1556_030:0822c24": "文殊妙智門",
    "X78n1556_030:0823a01": "文殊何處不文殊。豈止清凉山頂居。今古未甞時隱",
    "X78n1556_030:0823a02": "顯。聖凡何必論親疎。非言七佛為師祖。是與群生作",
    "X78n1556_030:0823a03": "楷模。直下若能明妙得。般柴運水現毗盧。",
    "X78n1556_030:0823a04": "普賢妙德門",
    "X78n1556_030:0823a05": "普賢亞聖實稱賢。銀色光中照大千。法法現成何過",
    "X78n1556_030:0823a06": "惡。塵塵具足或方圓。善財一念全軀露。普眼慇懃歒",
    "X78n1556_030:0823a07": "體偏。好行本來無處所。峨嵋權且示人天。",
    "X78n1556_030:0823a08": "觀音妙力門",
    "X78n1556_030:0823a09": "觀音妙力處煩籠。動靜融融法界中。萬籟未鳴甞演",
    "X78n1556_030:0823a10": "暢。一聲纔剖理何窮。陳那有聽翻成礙。賢喜無聞遠",
    "X78n1556_030:0823a11": "近通。好是文殊能妙揀。圓通從此勿西東。",
    "X78n1556_030:0823a12": "都頌",
    "X78n1556_030:0823a13": "妙智妙行與圓音。共顯毗盧古佛心。一旨得來無異",
    "X78n1556_030:0823a14": "趣。三門從此見幽深。清涼海岸休佗覔。華藏峨嵋莫",
    "X78n1556_030:0823a15": "外尋。彈指圓成猶特地。那堪擬議隔千峰。",
    "X78n1556_030:0823a16": "理真事妄",
    "X78n1556_030:0823a17": "理無動轉。事有去來。一念二種。永劫輪迴。輪迴既息。",
    "X78n1556_030:0823a18": "理事平懷。法爾何爾。途轍安排。",
    "X78n1556_030:0823a19": "違佗認己",
    "X78n1556_030:0823a20": "實悟無心。有心有以。叱古存今。非佗是己。法本圓明。",
    "X78n1556_030:0823a21": "道何彼此。更若雕鐫。遠之遠矣。",
    "X78n1556_030:0823a22": "內心外境",
    "X78n1556_030:0823a23": "內心外境。迷頭認影。摘果空華。充飢畫餅。三界茫茫。",
    "X78n1556_030:0823a24": "四生衮衮。心境頓忘。萬法根本。",
    "X78n1556_030:0823b01": "心生滅見",
    "X78n1556_030:0823b02": "祖道東流。枝分派列。要旨千途。群機萬轍。萬轍本虛。",
    "X78n1556_030:0823b03": "千途由設。不統宗源。紛紜生滅。",
    "X78n1556_030:0823b04": "東京惠林德遜佛陀禪師(七首)",
    "X78n1556_030:0823b05": "物不遷旨",
    "X78n1556_030:0823b06": "物物本無遷。年來復一年。人從山北去。鷰到還南邊。",
    "X78n1556_030:0823b07": "春樹生還謝。銀蟾缺復圓。未明肇公意。對北盡忙然。",
    "X78n1556_030:0823b08": "不真空觀",
    "X78n1556_030:0823b09": "不真方謂真。年年二月春。桃花開綠野。柳絮送行人。",
    "X78n1556_030:0823b10": "物物殊非物。塵塵不是塵。了然亡所得。迢遞隔西秦。",
    "X78n1556_030:0823b11": "般若無知",
    "X78n1556_030:0823b12": "船若號無知。相逢話所之。去年初夏月。今日暮春時。",
    "X78n1556_030:0823b13": "臨水精神健。登山氣力衰。慇懃話消息。眉上更生眉。",
    "X78n1556_030:0823b14": "涅槃無名",
    "X78n1556_030:0823b15": "涅槃絕名稱。如來悲願深。何甞生覺樹。豈是滅雙林。",
    "X78n1556_030:0823b16": "慧澤無高下。曇華亘古今。岩間宴坐者。終日漫沉吟。",
    "X78n1556_030:0823b17": "真空妙境",
    "X78n1556_030:0823b18": "真空本不空。日日日生東。流水隨方異。青山到處同。",
    "X78n1556_030:0823b19": "雨滋芳草秀。烟淡野華紅。觸目毗盧境。門門道路通。",
    "X78n1556_030:0823b20": "理事無礙",
    "X78n1556_030:0823b21": "理事各無礙。南州又北州。蹄輪非紫陌。歌筦動青樓。",
    "X78n1556_030:0823b22": "行客忙應甚。遊人醉未休。牧童笑歸去。吹笛倒騎牛。",
    "X78n1556_030:0823b23": "周徧含容",
    "X78n1556_030:0823b24": "周徧曰含容。頭頭法界重。誰言德雲老。不下妙高峰。",
    "X78n1556_030:0823c01": "靜坐嵩陽石。閑聽岳寺鐘。善財迴首處。塵外絕行蹤。",
    "X78n1556_030:0823c02": "泉州資壽捷禪師(十首)",
    "X78n1556_030:0823c03": "華嚴頌",
    "X78n1556_030:0823c04": "華嚴真境統三千。香社隨方種白蓮。松徑雪消泉韵",
    "X78n1556_030:0823c05": "遠。石樓風靜磬聲圓。雲凝古殿爐烟澹。日轉幽庭樹",
    "X78n1556_030:0823c06": "影偏。翻憶五臺多秀麗。異華鋪地軟如綿。",
    "X78n1556_030:0823c07": "華嚴真境極寰區。雲散長空雨點無。千器碧淵雖等",
    "X78n1556_030:0823c08": "降。一輪明月豈差殊。青山綠竹輪僧舍。瓊苑瑤華屬",
    "X78n1556_030:0823c09": "帝都。劫劫波波迷己士。漂沉六趣即須臾。",
    "X78n1556_030:0823c10": "華嚴真境豈勞尋。萬彚紛紛孰不任。彩鳳夜寒歸畫",
    "X78n1556_030:0823c11": "閣。黃鶯春暖轉芳林。須知古佛唯心造。自是當人本",
    "X78n1556_030:0823c12": "性沉。盡日倚欄細思審。等閑持論亦幽深。",
    "X78n1556_030:0823c13": "華嚴真境廣通津。萬戶千門處處親。一坐化城彌勒",
    "X78n1556_030:0823c14": "閣。四方瞻仰善財身。雲收日現誰無分。虎嘯風生自",
    "X78n1556_030:0823c15": "有因。轉大法輪人罔測。區區屈己坐微塵。",
    "X78n1556_030:0823c16": "華嚴真境顯群機。雨漲江湖浪渺瀰。匪進匪修超十",
    "X78n1556_030:0823c17": "地。無聞無得越三祇。中秋玉兔團團盛。半夜圭桐旋",
    "X78n1556_030:0823c18": "旋虧。入海波斯貪不已。擬將瓷器換摩尼。",
    "X78n1556_030:0823c19": "華嚴真境絕枯榮。觸處堂堂耀眼睛。紅燄爛中秋藕",
    "X78n1556_030:0823c20": "折。碧波潭底夜燈明。鴈飛寥廓雙排直。雪布長空一",
    "X78n1556_030:0823c21": "樣平。可笑世間迷路者。墮坑落壍祇橫行。",
    "X78n1556_030:0823c22": "華嚴真境海雲開。船子何因戀釣臺。上接下流偏屈",
    "X78n1556_030:0823c23": "曲。東遊西岸轉迃迴。漸離有相雖憑教。頓悟無生豈",
    "X78n1556_030:0823c24": "用媒。不得毗盧真旨趣。枉參知識去空來。",
    "X78n1556_030:0824a01": "華嚴真境普形彰。識得西來路不長。合進趣時宜進",
    "X78n1556_030:0824a02": "趣。非思量處勿思量。默然未必降金粟。微笑何須讚",
    "X78n1556_030:0824a03": "飲光。為報五湖諸上德。休馳言句錯傳揚。",
    "X78n1556_030:0824a04": "華嚴真境祇雷同。擬道無功却有功。八聖道支雖易",
    "X78n1556_030:0824a05": "顯。萬波羅蜜即難窮。危簷冷拂微微雨。幽室凉生凜",
    "X78n1556_030:0824a06": "凜風。深欲善財投猛燄。妙哉猶且樂其中。",
    "X78n1556_030:0824a07": "華嚴真境四時周。殘臘氷河凍不流。石虎有牙非可",
    "X78n1556_030:0824a08": "懼。鐵牛無鼻豈能収。金園柳暗春將暮。玉井桐疎景",
    "X78n1556_030:0824a09": "乍秋。遶座奇峰觀不足。徘徊猶止水邊樓。",
    "X78n1556_030:0824a10": "潤州金山曇頴達觀禪師(四首)",
    "X78n1556_030:0824a11": "佛教",
    "X78n1556_030:0824a12": "始從鹿苑亦拘尸。四十九年垂軌儀。迦葉撞鐘招結",
    "X78n1556_030:0824a13": "集。阿難陞座示傳持。金言已是煎殘藥。藏教空排著",
    "X78n1556_030:0824a14": "了碁。若論諦當一句子。三更打鼓弄波斯。",
    "X78n1556_030:0824a15": "經",
    "X78n1556_030:0824a16": "西天貝葉貫華編。梵語傳來此土翻。十二部中非易",
    "X78n1556_030:0824a17": "演。五千卷裏固難言。說三未免行斜道。第一何曾契",
    "X78n1556_030:0824a18": "上根。信受奉行如了得。生生不墮葛藤村。",
    "X78n1556_030:0824a19": "律",
    "X78n1556_030:0824a20": "世尊律藏付波離。滅向尸羅慎所譏。身口意根須善",
    "X78n1556_030:0824a21": "護。貪瞋痴亦在防微。祇容朝夕唯持鉢。不許經遊暫",
    "X78n1556_030:0824a22": "失衣。未達導師方便旨。猶如鳥欲避空飛。",
    "X78n1556_030:0824a23": "論",
    "X78n1556_030:0824a24": "迦旃延以論標空。經意論量盡得通。冀引千龍歸大",
    "X78n1556_030:0824b01": "海。不留百鳥滯虗空。依佗作解非為上。本自圓成未",
    "X78n1556_030:0824b02": "得中。起信瑜伽唯識外。曹溪誰有馬鳴功。",
    "X78n1556_030:0824b03": "黃龍山祖心寶覺禪師(三首)",
    "X78n1556_030:0824b04": "大藏經",
    "X78n1556_030:0824b05": "一毫穿眾穴。眾穴一毫收。雲自帝鄉去。水歸江漢流。",
    "X78n1556_030:0824b06": "傳燈錄",
    "X78n1556_030:0824b07": "九十芳春日。遊蜂競採華。香歸蜜房盡。殘葉落誰家。",
    "X78n1556_030:0824b08": "信心銘",
    "X78n1556_030:0824b09": "縱饒窮到底。還是涉風波。自古貧堪笑。一身猶恨多。",
    "X78n1556_030:0824b10": "蘄州四祖山演禪師(四首)",
    "X78n1556_030:0824b11": "四時般若",
    "X78n1556_030:0824b12": "三月花開笑暖天。浮雲飄颺自牽連。無端下取經旬",
    "X78n1556_030:0824b13": "雨。引得青苔到座前。",
    "X78n1556_030:0824b14": "夏日輝輝爍太虗。當斯誰敢上擡眸。凉風偏善時人",
    "X78n1556_030:0824b15": "意。襲襲輕飄出玉壺。",
    "X78n1556_030:0824b16": "秋來何事得人憐。海月騰騰上碧天。無限清光耀心",
    "X78n1556_030:0824b17": "目。與誰相共話團圓。",
    "X78n1556_030:0824b18": "朔風和雪振溪林。萬物潛藏恨不深。唯有嶺梅多意",
    "X78n1556_030:0824b19": "氣。臘前吐出歲寒心。",
    "X78n1556_030:0824b20": "蘇州崑山元禪師(四首)",
    "X78n1556_030:0824b21": "般若四題",
    "X78n1556_030:0824b22": "般若劒。不露鋒釯何所驗。太平天子坐寰中。邊方永",
    "X78n1556_030:0824b23": "息狼烟燄。",
    "X78n1556_030:0824b24": "般若山。遊人終日競躋攀。須超絕頂通玄處。切莫栖",
    "X78n1556_030:0824c01": "蹤半壑間。",
    "X78n1556_030:0824c02": "般若體。恢廓十方須見底。却於觸處現全身。免使伊",
    "X78n1556_030:0824c03": "人遙頂禮。",
    "X78n1556_030:0824c04": "般若用。閑把勿絃琴品弄。擬操一曲達知音。清淨自",
    "X78n1556_030:0824c05": "有松風送。",
    "X78n1556_030:0824c06": "東京智海清佛印禪師(五首)",
    "X78n1556_030:0824c07": "華嚴合論",
    "X78n1556_030:0824c08": "金色分明世界寬。箇中誰謂始心安。園林秋晚葉爭",
    "X78n1556_030:0824c09": "墜。雨雪夜深天帶寒。佛剎不須論遠近。行花何處有",
    "X78n1556_030:0824c10": "彫殘。欲知無限重重境。但向毛頭國土看。",
    "X78n1556_030:0824c11": "覺城東際起初因。南去詢求五十人。行海幽深雖徧",
    "X78n1556_030:0824c12": "涉。義天空闊不容塵。寒松帶雪影長在。脩竹含風韵",
    "X78n1556_030:0824c13": "轉新。若向此中能擺脫。也應閑却主城神。",
    "X78n1556_030:0824c14": "華嚴真境本來周。譬比滄溟納眾流。六道四生纖芥",
    "X78n1556_030:0824c15": "攝。十方三世剎塵収。頭頭盡是妙峯頂。步步無非慈",
    "X78n1556_030:0824c16": "氏樓。堪笑善財多費力。區區南去更何求。",
    "X78n1556_030:0824c17": "剎海滔滔莫問津。十方何處有纖塵。曾經塞北三冬",
    "X78n1556_030:0824c18": "雪。却憶江南二月春。河渚到來成底事。刀山投去謾",
    "X78n1556_030:0824c19": "勞神。如今老向千峯下。誰是當年主稼神。",
    "X78n1556_030:0824c20": "華嚴真境絕纖埃。老去那能學善財。鳥外烟霞長自",
    "X78n1556_030:0824c21": "在。海邊樓閣為誰開。等閑坐石看流水。無事携笻遶",
    "X78n1556_030:0824c22": "綠苔。寄與寒岩舊知己。相逢休作象王迴。",
    "X78n1556_030:0824c23": "益州甘露舒禪師(八首)",
    "X78n1556_030:0824c24": "覺樹",
    "X78n1556_030:0825a01": "雲根不植凡間玉。秀實全資真界風。秋雨秋颷零萬",
    "X78n1556_030:0825a02": "物。森森獨茂法王宮。",
    "X78n1556_030:0825a03": "覺花",
    "X78n1556_030:0825a04": "惠澤真颷習習回。春生覺樹覺花開。芬芬性地誰能",
    "X78n1556_030:0825a05": "識。郁郁香飄徧九垓。",
    "X78n1556_030:0825a06": "法皷",
    "X78n1556_030:0825a07": "一擊隆隆徧九垓。雲奔雨驟盡趨來。須知不是尋常",
    "X78n1556_030:0825a08": "韵。惺得人天醉眼開。",
    "X78n1556_030:0825a09": "法幢",
    "X78n1556_030:0825a10": "真界巍然匠莫窮。指佗迷者出樊籠。幾多邪黨思殘",
    "X78n1556_030:0825a11": "毀。爭那金人不朽功。",
    "X78n1556_030:0825a12": "忍草",
    "X78n1556_030:0825a13": "真颷惠澤沃情田。和氣融融忍草鮮。雪壓霜凌終不",
    "X78n1556_030:0825a14": "變。青青莫問植何年。",
    "X78n1556_030:0825a15": "心珠",
    "X78n1556_030:0825a16": "無象無思無物同。圓明廓照不空空。離婁喫詬無因",
    "X78n1556_030:0825a17": "得。如信徒云耳目聰。",
    "X78n1556_030:0825a18": "定沼",
    "X78n1556_030:0825a19": "無象非因疏鑿成。境風不起自澄清。虗涵皎皎覺天",
    "X78n1556_030:0825a20": "月。照破群迷大夜明。",
    "X78n1556_030:0825a21": "慈航",
    "X78n1556_030:0825a22": "愛水堤邊盡日橫。帆開忽喜惠風生。滔滔無限迷津",
    "X78n1556_030:0825a23": "者。渡去寧辭浩渺程。",
    "X78n1556_030:0825a24": "雲居山了元佛印禪師(四首)",
    "X78n1556_030:0825b01": "牧牛",
    "X78n1556_030:0825b02": "初學看牛日。人牛盡力爭。愛從荒草去。不向坦途行。",
    "X78n1556_030:0825b03": "轉鼻繩難拽。加鞭眼轉生。勿教犯苗稼。猶貴及時耕。",
    "X78n1556_030:0825b04": "驀地轉頭來。胸腰黑漸開。出欄羗笛引。歸晚野歌催。",
    "X78n1556_030:0825b05": "見鬥情猶憤。逢羣目尚擡。良由鞭索在。心地漸成灰。",
    "X78n1556_030:0825b06": "且喜全軀白。安眠露地中。身心如土木。聞見似盲聾。",
    "X78n1556_030:0825b07": "一朵雲生谷。成團雪墮空。皎然無異色。翻與眾牛同。",
    "X78n1556_030:0825b08": "已白仍迴黑。還君自在牛。亂山閑放去。千古更無憂。",
    "X78n1556_030:0825b09": "赫赫當中日。騰騰不繫舟。超然凡聖外。誰敢向前收。",
    "X78n1556_030:0825b10": "安州圓明寺著禪師(四首)",
    "X78n1556_030:0825b11": "廣照空有",
    "X78n1556_030:0825b12": "廣照雙非妙體融。百千沙界一心中。有情有取真還",
    "X78n1556_030:0825b13": "滯。無念無求事未通。遠嶠青松音歷歷。長天白日印",
    "X78n1556_030:0825b14": "空空。分明獨露如何說。春至桃花依舊紅。",
    "X78n1556_030:0825b15": "離微體淨",
    "X78n1556_030:0825b16": "離微體淨妙心宗。此體凝然窅莫窮。絕相絕名三界",
    "X78n1556_030:0825b17": "外。同塵同境四生中。堂堂真有元非有。蕩蕩玄空本",
    "X78n1556_030:0825b18": "不空。一點靈源何所示。夜來夜檜起清風。",
    "X78n1556_030:0825b19": "本際虗玄",
    "X78n1556_030:0825b20": "本際虗玄妙絕倫。無方應用體全真。圓明似日周沙",
    "X78n1556_030:0825b21": "界。清淨如空徧色塵。鶴唳岩松迎暖日。鶯鳴谷口送",
    "X78n1556_030:0825b22": "殘春。遊人到此堪回首。休更尋源去問津。",
    "X78n1556_030:0825b23": "宗本義旨",
    "X78n1556_030:0825b24": "宗本兼條玄義賖。朔風吹斷暮烟霞。祇因五性窮無",
    "X78n1556_030:0825c01": "異。致使三乘見有差。迷去盡同雲裡月。悟來方信眼",
    "X78n1556_030:0825c02": "中花。雖然語路分迷悟。法界明明共一家。",
    "X78n1556_030:0825c03": "潤州金山瑞新禪師(四首)",
    "X78n1556_030:0825c04": "從真起妄",
    "X78n1556_030:0825c05": "法身三際不留蹤。三際還將實相同。一念忽生真性",
    "X78n1556_030:0825c06": "內。片雲來點太虗中。",
    "X78n1556_030:0825c07": "滅妄歸真",
    "X78n1556_030:0825c08": "從真起妄有三緣。緣境門門本寂然。雲滅推尋無內",
    "X78n1556_030:0825c09": "外。豈言風雨暗山川。",
    "X78n1556_030:0825c10": "真妄不二",
    "X78n1556_030:0825c11": "大千國土一漚中。漚體觀來與水同。水若真空無萬",
    "X78n1556_030:0825c12": "法。須知萬法是真空。",
    "X78n1556_030:0825c13": "真妄不存",
    "X78n1556_030:0825c14": "病在咸希藥有靈。病消休詫藥如神。德天黑暗同魔",
    "X78n1556_030:0825c15": "佛。真妄寧存有智人。",
    "X78n1556_030:0825c16": "劒門關慈雲重謚禪師(一首)",
    "X78n1556_030:0825c17": "衣中寶",
    "X78n1556_030:0825c18": "衣中寶。衣中寶。歷劫隨我是處到。今日輝光出衣中。",
    "X78n1556_030:0825c19": "炟焃分明當古道。真空藏。光杲杲。此寶居中絕世好。",
    "X78n1556_030:0825c20": "三賢十聖盡同途。拊掌齊聲相告報。窮子曉珠在醉",
    "X78n1556_030:0825c21": "衣。龍女成佛年不老。應受用。得自在。大千沙界常不",
    "X78n1556_030:0825c22": "昧。十字街頭婆子家。光明迸出破布袋。",
    "X78n1556_030:0825c23": "福州法海明慧禪師(十首)",
    "X78n1556_030:0825c24": "迷",
    "X78n1556_030:0826a01": "底事朝朝宛似癡。鏡中眉面却生疑。長衢走徧狂初",
    "X78n1556_030:0826a02": "歇。門掩春風不語時。",
    "X78n1556_030:0826a03": "妄",
    "X78n1556_030:0826a04": "勞生擾擾汩天真。終日忙忙趣妄因。流浪此時遮海",
    "X78n1556_030:0826a05": "水。更疑東海起紅塵。",
    "X78n1556_030:0826a06": "意",
    "X78n1556_030:0826a07": "意存諸見理還迷。滿眼空花不露枝。空果未成心未",
    "X78n1556_030:0826a08": "息。一狐疑了一狐疑。",
    "X78n1556_030:0826a09": "識",
    "X78n1556_030:0826a10": "根根分別眾塵蒙。暗逐光陰去莫同。好箇頂門無入",
    "X78n1556_030:0826a11": "處。青山流水謾相通。",
    "X78n1556_030:0826a12": "情",
    "X78n1556_030:0826a13": "去去來來渾未知。幾番迴首忍分離。長橋野店猨啼",
    "X78n1556_030:0826a14": "後。一過秋風一雨時。",
    "X78n1556_030:0826a15": "想",
    "X78n1556_030:0826a16": "日夜猜疑暗動時。百年行處爾甞知。春花未折香猶",
    "X78n1556_030:0826a17": "在。蝴蝶雙雙遶舊枝。",
    "X78n1556_030:0826a18": "智",
    "X78n1556_030:0826a19": "智明千古號靈通。日日都忘決斷功。天地水雲俱是",
    "X78n1556_030:0826a20": "眼。四園松竹起清風。",
    "X78n1556_030:0826a21": "慧",
    "X78n1556_030:0826a22": "慧光臨照勿高低。向此都無一法迷。多謝東君漏消",
    "X78n1556_030:0826a23": "息。滿園春色鷓鴣啼。",
    "X78n1556_030:0826a24": "覺",
    "X78n1556_030:0826b01": "根境識三都了了。了空空外亦無非。滄江萬里山重",
    "X78n1556_030:0826b02": "疊。一片孤雲自在飛。",
    "X78n1556_030:0826b03": "悟",
    "X78n1556_030:0826b04": "悟盡凡心截眾疑。此心能有幾人知。當時祇道花拈",
    "X78n1556_030:0826b05": "去。今日依前紅滿枝。",
    "X78n1556_030:0826b06": "隨州大洪山恩禪師(四首)",
    "X78n1556_030:0826b07": "聲",
    "X78n1556_030:0826b08": "枯木龍吟大地秋。最初一句謾輕詶。少林山叟笑無",
    "X78n1556_030:0826b09": "語。靜聽松風暗點頭。",
    "X78n1556_030:0826b10": "色",
    "X78n1556_030:0826b11": "極目寥寥絕謂情。十方塵剎共澄明。石城山下無根",
    "X78n1556_030:0826b12": "草。一度春來一度青。",
    "X78n1556_030:0826b13": "無價香歌",
    "X78n1556_030:0826b14": "我祖無價香。調和匪今日。萬種同收薝蔔林。九煉須",
    "X78n1556_030:0826b15": "是波羅蜜。名兮實兮絕真妄。知兮見兮何得失。說牛",
    "X78n1556_030:0826b16": "頭。言象藏。優曇末利多般狀。天人善應獲圓通。鬼神",
    "X78n1556_030:0826b17": "正受成無上。奇哉戒定燒塗丸。利樂群生法界寬。為",
    "X78n1556_030:0826b18": "雲為臺相可覩。應根應器誰能觀。此歌妙通香積國。",
    "X78n1556_030:0826b19": "端的開熏須斷惑。德藏門開慧炬然。清風散去有何",
    "X78n1556_030:0826b20": "極。",
    "X78n1556_030:0826b21": "還鄉謠",
    "X78n1556_030:0826b22": "任落魄。任落魄。生老病死已是錯。五常三寶使精魄。",
    "X78n1556_030:0826b23": "一性六根弄輕薄。遇緣生。欲若縛。盡是無名不著度。",
    "X78n1556_030:0826b24": "祗知烟帶繫虗空。不覺光明出樓閣。休已休。作無作。",
    "X78n1556_030:0826c01": "祗麼隨緣心已樂。還鄉一路報人知。獨駕白牛離繩",
    "X78n1556_030:0826c02": "索。廓然無限清風生。不勞天地為棺槨。",
    "X78n1556_030:0826c04": "建中靖國續燈錄卷第三十(終)"
}