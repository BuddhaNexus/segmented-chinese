{
    "T48n2016_014:0488c02": "宗鏡錄卷第十四",
    "T48n2016_014:0488c04": "慧日永明寺主智覺禪師延壽集",
    "T48n2016_014:0488c05": "夫釋迦文佛。開眾生心。成佛知見。達磨初祖。",
    "T48n2016_014:0488c06": "直指人心。見性成佛。若體此一心。云何是成",
    "T48n2016_014:0488c07": "佛之理。答。一心不動。諸法無性。以無性故。",
    "T48n2016_014:0488c08": "悉皆成佛。華嚴經云。佛子。如來成正覺時。於",
    "T48n2016_014:0488c09": "其身中。普見一切眾生成正覺。乃至普見一",
    "T48n2016_014:0488c10": "切眾生入涅槃。皆同一性。所謂無性。無何等",
    "T48n2016_014:0488c11": "性。所謂無相性。無盡性。無生性。無滅性。無",
    "T48n2016_014:0488c12": "我性。無非我性。無眾生性。無非眾生性。無菩",
    "T48n2016_014:0488c13": "提性。無法界性。無虛空性。亦復無有成正覺",
    "T48n2016_014:0488c14": "性。知一切法皆無性故。得一切智。大悲相續。",
    "T48n2016_014:0488c15": "救度眾生。佛子。譬如虛空。一切世界。若成若",
    "T48n2016_014:0488c16": "壞。常無增減。何以故。虛空無生故。諸佛菩提。",
    "T48n2016_014:0488c17": "亦復如是。若成正覺。不成正覺。亦無增減。何",
    "T48n2016_014:0488c18": "以故。菩提無相無非相。無一無種種故。佛子。",
    "T48n2016_014:0488c19": "假使有人。能化作恒河沙等心。一一心復化",
    "T48n2016_014:0488c20": "作恒河沙等佛。皆無色無形無相。如是盡恒",
    "T48n2016_014:0488c21": "河沙等劫。無有休息。佛子。於汝意云何。彼人",
    "T48n2016_014:0488c22": "化心。化作如來。凡有幾何。如來性起。妙德菩",
    "T48n2016_014:0488c23": "薩言。如我解於仁所說義。化與不化。等無有",
    "T48n2016_014:0488c24": "別。云何問言。凡有幾何。普賢菩薩言。善哉善",
    "T48n2016_014:0488c25": "哉。佛子。如汝所說。設一切眾生。於一念中悉",
    "T48n2016_014:0488c26": "成正覺。與不成正覺。等無有異。何以故。菩提",
    "T48n2016_014:0488c27": "無相故。若無有相。則無增減。佛子。菩薩摩訶",
    "T48n2016_014:0488c28": "薩。應如是知。成等正覺。同於菩提。一相無相。",
    "T48n2016_014:0488c29": "疏釋云。所以知佛智遍者。無一眾生不有本",
    "T48n2016_014:0489a01": "覺。與佛體無殊故。經云。佛智潛流。即似佛",
    "T48n2016_014:0489a02": "智遍他眾生。今顯眾生自有佛智。故云遍耳。",
    "T48n2016_014:0489a03": "此有三意。一明無一眾生不有。則知無性者。",
    "T48n2016_014:0489a04": "非眾生數。謂草木等。已過五性之見。二者。眾",
    "T48n2016_014:0489a05": "生在纏之因。已具出纏之果法。故云有如來",
    "T48n2016_014:0489a06": "智慧。非但有性後方當成。亦非理先智後。是",
    "T48n2016_014:0489a07": "知涅槃。對昔方便。且說有性。後學尚謂談有",
    "T48n2016_014:0489a08": "藏無。況聞等有果智。誰當信者。三彼因中之",
    "T48n2016_014:0489a09": "果智。即他佛之果智。以圓教宗。自他因果。無",
    "T48n2016_014:0489a10": "二體故。不爾此說眾生有果。何名說佛智耶。",
    "T48n2016_014:0489a11": "斯則玄又玄矣。非華嚴宗。無有斯理。疑云。涅",
    "T48n2016_014:0489a12": "槃云。佛性者。名為智慧。有智慧時。則無煩惱。",
    "T48n2016_014:0489a13": "今有佛智。那作眾生。釋云。謂顛倒故不證。豈",
    "T48n2016_014:0489a14": "得言無。如壯士迷於額珠。豈是膚中無寶。謂",
    "T48n2016_014:0489a15": "若先無。離倒寧有。既離則現。明本不無。如貧",
    "T48n2016_014:0489a16": "得珠。非今授與。是以涅槃。恐不修行。故云。言",
    "T48n2016_014:0489a17": "定有者。即為執著。恐不信有。故云。若言定",
    "T48n2016_014:0489a18": "無。則為妄語。乍可執著。不可妄語。又如來藏",
    "T48n2016_014:0489a19": "等經。說。有九種喻。喻如來藏。謂如青蓮華。在",
    "T48n2016_014:0489a20": "泥水中。未出泥。人無貴者。又如貧女而懷聖",
    "T48n2016_014:0489a21": "胎。如大價寶。垢衣所纏。如摩尼珠。落在深廁。",
    "T48n2016_014:0489a22": "如真金像弊衣所覆。如菴羅樹。華實未開。亦",
    "T48n2016_014:0489a23": "如稻米在穅[禾*會]中。如金在鑛。如像在模。皆是",
    "T48n2016_014:0489a24": "塵中有佛身義。與此大同也。又此無性理。能",
    "T48n2016_014:0489a25": "成一切。能壞一切。則一成一切成。一壞一切",
    "T48n2016_014:0489a26": "壞。一成一切成者。即因果交徹。於中有二。一",
    "T48n2016_014:0489a27": "明生佛不二華嚴經云。如來成正覺時。於其",
    "T48n2016_014:0489a28": "身中。普見一切眾生成正覺等。淨名經云。一",
    "T48n2016_014:0489a29": "切眾生。即菩提相。即菩提相。于何不成。二明",
    "T48n2016_014:0489b01": "能所不二。即華嚴經云。皆同一性。所謂無性。",
    "T48n2016_014:0489b02": "淨名經云。不行是菩提。離意法故。法即是所。",
    "T48n2016_014:0489b03": "意即是能。良以心境。同一性故。生佛亦然。是",
    "T48n2016_014:0489b04": "以真心。不守自性故。舉體隨緣。成諸萬法。性",
    "T48n2016_014:0489b05": "即體也。以諸法唯心所現。各無自體。虛假相",
    "T48n2016_014:0489b06": "依。無決定性。以無性故。能隨異緣成立一切。",
    "T48n2016_014:0489b07": "若有定性。猶如金石。各有堅性。不可令易。今",
    "T48n2016_014:0489b08": "此無性。猶如於水。遇冷成氷。逢火便煖。故中",
    "T48n2016_014:0489b09": "論偈云。集若有定性。先來所不斷。於今云何",
    "T48n2016_014:0489b10": "斷。道若有定性。先來所不修。於今云何修。故",
    "T48n2016_014:0489b11": "知若有定性。一切諸法皆悉不成。若無定性。",
    "T48n2016_014:0489b12": "一切皆成。又若眾生各各有性。自體不移。則",
    "T48n2016_014:0489b13": "永作眾生。無因成佛。所以無性理同。以有空",
    "T48n2016_014:0489b14": "義。故一切法得成。於畢竟空中。熾然建立一",
    "T48n2016_014:0489b15": "切法。若此一微塵法成。則盡十方虛空界一",
    "T48n2016_014:0489b16": "切異法一時成。若有一微塵異法不成者。此",
    "T48n2016_014:0489b17": "間一毫之法亦不成。失圓頓義。以一心一切",
    "T48n2016_014:0489b18": "心故。若悟宗鏡成佛。即一切處成佛。所以金",
    "T48n2016_014:0489b19": "剛經云。所在之處。則為有佛。若有一微塵處",
    "T48n2016_014:0489b20": "不成佛。則不入宗鏡中。故經云。唯我一人者。",
    "T48n2016_014:0489b21": "三界六道凡聖無非我。是一是人故。唯我一",
    "T48n2016_014:0489b22": "人耳。故知若離此而修。皆成權漸。如待空華",
    "T48n2016_014:0489b23": "而結果朝焰水以成氷。任滿三祇。不入真實。",
    "T48n2016_014:0489b24": "但自觀心見佛。了諸法空。則不動念而親覩",
    "T48n2016_014:0489b25": "毫光。靡運身而遍參法界。如佛在忉利。一夏",
    "T48n2016_014:0489b26": "安居。佛以神力制諸人天。不知處所。夏受歲",
    "T48n2016_014:0489b27": "已。佛攝神足。欲還閻浮。爾時須菩提。於石室",
    "T48n2016_014:0489b28": "中住。自思惟言。佛忉利下。當至佛所禮佛耶。",
    "T48n2016_014:0489b29": "為不至耶。復自思惟。佛常說法。若人以智慧",
    "T48n2016_014:0489c01": "力。觀佛法身。是名見佛中最。佛時已從忉利",
    "T48n2016_014:0489c02": "下閻浮提。四眾皆集。人天相見。座中有佛。及",
    "T48n2016_014:0489c03": "轉輪王。諸天大集。眾會莊嚴。先未曾有。須菩",
    "T48n2016_014:0489c04": "提念。今此大眾。雖復殊特。勢不久停。磨滅之",
    "T48n2016_014:0489c05": "法。皆歸無常。因此無常。觀之初門。悉知諸法。",
    "T48n2016_014:0489c06": "空無有實。作是觀時。即得道證。時一切眾。欲",
    "T48n2016_014:0489c07": "先見如來。禮拜供養。有蓮華色比丘尼。常為",
    "T48n2016_014:0489c08": "他人。呼為婬女。欲除惡名。便化為輪王。七寶",
    "T48n2016_014:0489c09": "千子。眾人見之。皆悉避座。化王見佛。還復本",
    "T48n2016_014:0489c10": "身。為比丘尼。最先禮佛。佛告尼言。非汝先禮",
    "T48n2016_014:0489c11": "我。唯須菩提。最初禮我。所以者何。須菩提觀",
    "T48n2016_014:0489c12": "諸法空。為見法身。得真供養。供養中最。非供",
    "T48n2016_014:0489c13": "養生身。名供養也。是知若不自信心佛求他",
    "T48n2016_014:0489c14": "勝緣。功業雖勤。終非究竟。如華嚴如來出現",
    "T48n2016_014:0489c15": "品云。佛子。設有菩薩。於無量百千億那由他",
    "T48n2016_014:0489c16": "劫。行六波羅蜜。修習種種菩提分法。若未聞",
    "T48n2016_014:0489c17": "此如來不思議大威德法門。或時聞已。不信",
    "T48n2016_014:0489c18": "不解。不順不入。不得名為真實菩薩。以不能",
    "T48n2016_014:0489c19": "生如來家故。又以從緣故。緣亦無自性。則一",
    "T48n2016_014:0489c20": "切不成。念念散壞。如隨差別雜染之緣。因名",
    "T48n2016_014:0489c21": "言建立。故號眾生。於諸緣中求眾生性了不",
    "T48n2016_014:0489c22": "可得。則眾生體空。即是壞義。以有諸法故。則",
    "T48n2016_014:0489c23": "空義得顯。若此一眾生義不成。則盡十方法",
    "T48n2016_014:0489c24": "界一切眾生。悉皆不成。故名一壞一切壞。所",
    "T48n2016_014:0489c25": "以諸佛。知一切法。皆無性故。得成就一切智。",
    "T48n2016_014:0489c26": "起同體悲。相續不斷。盡未來際。廣度有情。以",
    "T48n2016_014:0489c27": "一心無性成佛之理。願一切眾生與我無異。",
    "T48n2016_014:0489c28": "知眾生本來一心不動。常合天真。以無性故。",
    "T48n2016_014:0489c29": "不覺隨緣六趣昇降。抂受妄苦。虛墮輪迴。所",
    "T48n2016_014:0490a01": "以能起大悲。相續度脫。若無此無性之理。則",
    "T48n2016_014:0490a02": "大化不成。善惡凡聖。不可移易。若能如是解",
    "T48n2016_014:0490a03": "悟。則是入不思議方便法門。佛藏經云。諸法",
    "T48n2016_014:0490a04": "若有決定體性。如析毛髮百分之一者。是則",
    "T48n2016_014:0490a05": "諸佛不出於世。亦終不說諸法空。並證頓義。",
    "T48n2016_014:0490a06": "華嚴經頌云。能於一念悉了知。一切眾生無",
    "T48n2016_014:0490a07": "有餘。了彼眾生心自性。達無性者所行道。不",
    "T48n2016_014:0490a08": "退轉法輪經云。爾時三菩薩。住世尊前。以曼",
    "T48n2016_014:0490a09": "陀蓮華。散於佛上。散已。作如是言。我於此法。",
    "T48n2016_014:0490a10": "深生信解。無有疑惑。其第一者。白佛言。世尊。",
    "T48n2016_014:0490a11": "若有人說如來。我即如來。於此法中。都無疑",
    "T48n2016_014:0490a12": "惑。第二菩薩復白佛言。世尊。若有人。稱說世",
    "T48n2016_014:0490a13": "尊。我即世尊。亦於此法悉無疑惑。第三菩薩",
    "T48n2016_014:0490a14": "白佛言。世尊。若有人稱說阿羅訶三藐三佛",
    "T48n2016_014:0490a15": "陀。我即阿羅訶三藐三佛陀。亦於此法悉無",
    "T48n2016_014:0490a16": "疑惑。乃至阿難白佛言。世尊。云何菩薩作如",
    "T48n2016_014:0490a17": "是說。佛言。此三菩薩。善解假名故。作是說故。",
    "T48n2016_014:0490a18": "知但是凡聖諸法。皆是假名。從心建立。若能",
    "T48n2016_014:0490a19": "了達一切平等。即知凡聖諸法。不出假名。假",
    "T48n2016_014:0490a20": "名不出真如之性。如大般若經云。爾時善現。",
    "T48n2016_014:0490a21": "告欲色界諸天眾言。汝諸天眾。說我善現。佛",
    "T48n2016_014:0490a22": "真弟子。隨如來生。云何善現隨如來生。謂隨",
    "T48n2016_014:0490a23": "如來真如生故。所以者何。如來真如。無來無",
    "T48n2016_014:0490a24": "去。善現真如。亦無來無去。故說善現隨如來",
    "T48n2016_014:0490a25": "生。如來真如。即一切法真如。一切法真如。即",
    "T48n2016_014:0490a26": "如來真如。如是真如。無真如性。亦無不真如",
    "T48n2016_014:0490a27": "性。善現真如。亦復如是。故說善現隨如來生。",
    "T48n2016_014:0490a28": "釋曰。若如來真如。即一切法真如者。非獨善",
    "T48n2016_014:0490a29": "現隨如來生。乃至一切法界眾生。悉隨如來",
    "T48n2016_014:0490b01": "生。何者。以如來真如。即自真如故。如是真如",
    "T48n2016_014:0490b02": "無真如性者。以此真如。是言說中極。亦不可",
    "T48n2016_014:0490b03": "立。故云。喚作如如。早是變也。既無真如之性。",
    "T48n2016_014:0490b04": "亦無非真如之性。如是了達。方為究竟真如",
    "T48n2016_014:0490b05": "矣。雁腋經云。爾時舍利弗。問諸比丘言。大德。",
    "T48n2016_014:0490b06": "何緣說如是語。我今始於六師出家。諸比丘",
    "T48n2016_014:0490b07": "言。大德舍利弗。從今已往。六師諸佛。等同一",
    "T48n2016_014:0490b08": "相。無增無減。大德舍利弗。我等今知。諸師不",
    "T48n2016_014:0490b09": "異。於出家中。無所分別。故言出家。舍利弗言。",
    "T48n2016_014:0490b10": "大德。何緣說言。從今佛非我尊。諸比丘言。大",
    "T48n2016_014:0490b11": "德舍利弗。我從今往。自然明了。熾然明了。不",
    "T48n2016_014:0490b12": "假餘明。我自歸依。非餘歸依。自歸自尊。是故",
    "T48n2016_014:0490b13": "說言。佛非我尊。何以故。我不離佛。佛不離我。",
    "T48n2016_014:0490b14": "乃至舍利弗言。大德何故。說。從今往。說無有",
    "T48n2016_014:0490b15": "業。諸比丘言。大德舍利弗。我從今往。知一切",
    "T48n2016_014:0490b16": "說。究竟涅槃。是中無有調伏。無非調伏。以是",
    "T48n2016_014:0490b17": "故言。我說無業。如來藏經云。世尊。告金剛慧",
    "T48n2016_014:0490b18": "言。善男子。我以佛眼。觀一切眾生。貪欲恚癡。",
    "T48n2016_014:0490b19": "諸煩惱中。有如來智。如來眼。如來身。結加趺",
    "T48n2016_014:0490b20": "坐。儼然不動。善男子。一切眾生。雖在諸趣。煩",
    "T48n2016_014:0490b21": "惱身中有如來藏。常無染污。德相備足。如我",
    "T48n2016_014:0490b22": "無異。楞伽經云。如來藏自性清淨。轉三十二",
    "T48n2016_014:0490b23": "相。入於一切眾生身中。華嚴入法界品中。鞞",
    "T48n2016_014:0490b24": "瑟胝羅居士。得菩薩解脫不般涅槃際法門。",
    "T48n2016_014:0490b25": "常供養栴檀座佛塔。告善財言。我開栴檀座",
    "T48n2016_014:0490b26": "如來塔門時。得三昧。名佛種無盡。善男子。我",
    "T48n2016_014:0490b27": "念念中入此三昧。念念得知一切無量殊勝",
    "T48n2016_014:0490b28": "之事。乃至善男子。我唯得此菩薩所得不般",
    "T48n2016_014:0490b29": "涅槃際解脫。如諸菩薩摩訶薩。以一念智。普",
    "T48n2016_014:0490c01": "知三世。一念遍入。一切三昧。如來智日恒照",
    "T48n2016_014:0490c02": "其心。於一切法。無有分別。了一切佛。悉皆平",
    "T48n2016_014:0490c03": "等。如來及我。一切眾生。等無有二。知一切法。",
    "T48n2016_014:0490c04": "自性清淨。無有思慮。無有動轉。而能普入一",
    "T48n2016_014:0490c05": "切世間離諸分別。住佛法印。悉能開悟法界",
    "T48n2016_014:0490c06": "眾生。又頌云。如心境界無有量。諸佛境界亦",
    "T48n2016_014:0490c07": "復然。如心境界從意生。佛境如是應觀察。法",
    "T48n2016_014:0490c08": "華經云。如是我成佛已來。甚大久遠。壽命無",
    "T48n2016_014:0490c09": "量。阿僧祇劫。常住不滅。眾有疑云。成道既久。",
    "T48n2016_014:0490c10": "常此教化。中間所有。然燈毘婆沙尸棄等佛。",
    "T48n2016_014:0490c11": "成道入滅。說法度眾生。復是誰耶。古釋云。於",
    "T48n2016_014:0490c12": "是中間說然燈佛等。成道入滅。如是皆以智",
    "T48n2016_014:0490c13": "慧方便。善巧分別。說於他佛。非離我身。別有",
    "T48n2016_014:0490c14": "彼佛。金剛經論云。眾生身內有佛亦非密。身",
    "T48n2016_014:0490c15": "外有亦非密。乃至非身內。非身外有。非非內。",
    "T48n2016_014:0490c16": "非非外有。並非密也。眾生即是。故名為密。寶",
    "T48n2016_014:0490c17": "藏論云。不遣一法。不得一法。不修一法。不證",
    "T48n2016_014:0490c18": "一法。性淨天真可謂大道乎。真一是以遍",
    "T48n2016_014:0490c19": "觀天下。莫非真人。孰得此理。同其一倫。台教",
    "T48n2016_014:0490c20": "云。只觀十法界眾生。即是佛。十法界。眾生陰",
    "T48n2016_014:0490c21": "佛陰。無毫芥之殊。三世佛事。眾生四儀。無不",
    "T48n2016_014:0490c22": "圓足。華嚴論云。若少見性者。亦得佛乘。如大",
    "T48n2016_014:0490c23": "海中一毫之渧。乃至多渧。一一渧中。皆得大",
    "T48n2016_014:0490c24": "海。如是菩薩五位之中。十位十地一一位內。",
    "T48n2016_014:0490c25": "皆有佛果。如彼海水一毫之渧。不離佛性。得",
    "T48n2016_014:0490c26": "諸行故。以彼佛性。而有進修。如華嚴經。直以",
    "T48n2016_014:0490c27": "全佛果不動智等。十智如來。示凡信修。如有",
    "T48n2016_014:0490c28": "凡夫。頓昇寶位。身持王位。遍知臣下。一切群",
    "T48n2016_014:0490c29": "品。無不該含。華嚴經中法門。菩薩行相。亦復",
    "T48n2016_014:0491a01": "如是。從初發心十住之始。頓見如是如來法",
    "T48n2016_014:0491a02": "身佛性。無作智果。遍行普賢一切萬行。隨緣",
    "T48n2016_014:0491a03": "不滯。悉皆無作。涅槃經云。佛性非是作法。但",
    "T48n2016_014:0491a04": "為客塵煩惱所覆故。是故今從十住初位。以",
    "T48n2016_014:0491a05": "無作三昧自體應真。煩惱客塵。全無體性。唯",
    "T48n2016_014:0491a06": "真體用。無貪瞋癡。任運即佛。故一念相應。一",
    "T48n2016_014:0491a07": "念成佛。一日相應。一日成佛。何須數劫。漸漸",
    "T48n2016_014:0491a08": "而修。多劫積修。三祇至果。心緣劫量。見障何",
    "T48n2016_014:0491a09": "休。諸佛法門。本非時攝。計時立劫。非是佛乘。",
    "T48n2016_014:0491a10": "又經云。一切世界海微塵數劫。所有諸佛出",
    "T48n2016_014:0491a11": "興于世。親近供養者。明無功之智遍周。無法",
    "T48n2016_014:0491a12": "不佛。佛即法也。十方虛空。無有間缺。針鋒毛",
    "T48n2016_014:0491a13": "端。無不是一切法一切佛故。但有微塵許是",
    "T48n2016_014:0491a14": "非染淨心。皆不是見佛也。以智眼印之。又云。",
    "T48n2016_014:0491a15": "都舉佛剎微塵數佛者。智滿行遍。無非佛故。",
    "T48n2016_014:0491a16": "皆悉承事者。即聖凡同體。無一不佛。法。空無",
    "T48n2016_014:0491a17": "間也。以普眼觀之。徹其心境無不佛也。智隨",
    "T48n2016_014:0491a18": "諸行。一切皆佛故。如是見者。以事而論。亦實",
    "T48n2016_014:0491a19": "如是。表法而論。一切總實。是佛故。若一法一",
    "T48n2016_014:0491a20": "物不是佛見者。當知是人。即是邪見。非正見",
    "T48n2016_014:0491a21": "也。即有能所是非。諸見競生。不得入此普賢",
    "T48n2016_014:0491a22": "文殊智眼境界。是以若有異想雜念。續續而",
    "T48n2016_014:0491a23": "起。故號眾生。則能所互興。是非交諍。即是邪",
    "T48n2016_014:0491a24": "見。若了妄念無相。外境自虛。則一切剎塵。無",
    "T48n2016_014:0491a25": "非正覺。所以釋摩訶衍論云。一念初起無有",
    "T48n2016_014:0491a26": "初相者。謂心起者。無有初相可知。而言知初",
    "T48n2016_014:0491a27": "相。即謂無念者。則是除疑。令生勝解。謂有眾",
    "T48n2016_014:0491a28": "生作如是疑。極解脫道。會本覺時。微細初生。",
    "T48n2016_014:0491a29": "知得有耶。知得無耶。若知有者。極解脫道。當",
    "T48n2016_014:0491b01": "非無念。所以者何。知有初念。有初念故。若知",
    "T48n2016_014:0491b02": "無者。極解脫道。當不能有。所以者何。既無初",
    "T48n2016_014:0491b03": "念。待何念無。立解脫有。如是疑故。今自通言。",
    "T48n2016_014:0491b04": "所知之相。從本已來。自性空無。能知之智。從",
    "T48n2016_014:0491b05": "本已來。無有起時。既無所覺之相。亦無能覺",
    "T48n2016_014:0491b06": "之智。豈可得言有細初相。智慧可知。而言說",
    "T48n2016_014:0491b07": "知初相者。即是現示無念道理。所以者何。法",
    "T48n2016_014:0491b08": "性之理。雖無所知之初起相。亦無能知之始",
    "T48n2016_014:0491b09": "覺智。而能通達無所知相。無能知智。無所有",
    "T48n2016_014:0491b10": "覺。都非空無。是故今且依此道理。作如是說。",
    "T48n2016_014:0491b11": "知初相耳。是故一切眾生。不名為覺。以從本",
    "T48n2016_014:0491b12": "來。念念相續。未曾離念。故說無始。無明者。即",
    "T48n2016_014:0491b13": "是成立上無念義。謂金剛已還。一切眾生。獨",
    "T48n2016_014:0491b14": "力業相大無明念。未出離故。則是現示一切",
    "T48n2016_014:0491b15": "眾生皆是有念。名為眾生。一切諸佛皆得無",
    "T48n2016_014:0491b16": "念。名為佛故。自此已下。現示始覺境界。周遍",
    "T48n2016_014:0491b17": "圓滿。謂大覺者。已到彼岸。遍知一切無量眾",
    "T48n2016_014:0491b18": "生。一心流轉。作生住異滅四相。故如論云。若",
    "T48n2016_014:0491b19": "得無念者。則知心相生住異滅故。以何義故。",
    "T48n2016_014:0491b20": "如是知耶。得自無念時。一切眾生平等得。故",
    "T48n2016_014:0491b21": "如論云。以無念等故。以何義故。唯一行者。得",
    "T48n2016_014:0491b22": "無念時。一切眾生悉得無念。一一眾生。皆悉",
    "T48n2016_014:0491b23": "各各有本覺故。此義云何。謂一行者。始覺圓",
    "T48n2016_014:0491b24": "滿。同本覺時。遍同一切無量眾生。本覺心中。",
    "T48n2016_014:0491b25": "非自本覺。所以者何。自性本覺。遍眾生界。無",
    "T48n2016_014:0491b26": "不至故。清淨覺者。得無念時。一切眾生皆得",
    "T48n2016_014:0491b27": "無念者。清淨覺者。斷無明時。一切眾生亦可",
    "T48n2016_014:0491b28": "斷耶。若爾何過。若始覺者。斷無明時。一切眾",
    "T48n2016_014:0491b29": "生皆得斷者。何故上言。金剛已還。一切眾生。",
    "T48n2016_014:0491c01": "獨力業相大無明念未出離故。不名為覺。若",
    "T48n2016_014:0491c02": "諸眾生。無始無明未得出離。而與諸佛同得無",
    "T48n2016_014:0491c03": "念者。無念等義。唯有言說。無有實義。豈可得",
    "T48n2016_014:0491c04": "言一切眾生皆有本覺。亦有始覺。決斷此難。則",
    "T48n2016_014:0491c05": "有二門。一者自宗決斷。二者望別決斷。自宗",
    "T48n2016_014:0491c06": "決斷者。此論正宗。為欲現示一切眾生。同一",
    "T48n2016_014:0491c07": "相續。無差別故。可得一修行者。無始無明究",
    "T48n2016_014:0491c08": "竟斷時。一切眾生亦同斷盡。一修行者滿始",
    "T48n2016_014:0491c09": "覺時。一切眾生亦同得滿。是故三身本有契",
    "T48n2016_014:0491c10": "經中作如是說。爾時世尊。告文殊言。文殊師",
    "T48n2016_014:0491c11": "利。我由二等而成正覺。一者斷等。二者得等。",
    "T48n2016_014:0491c12": "言斷等者。我極解脫道初發起時。一切眾生",
    "T48n2016_014:0491c13": "所有無始無明。一時究竟頓決斷故。言得等",
    "T48n2016_014:0491c14": "者。我初成道滿始覺時。一切眾生皆滿足故。",
    "T48n2016_014:0491c15": "是名二等故。望別決斷者。舉圓滿者望眾生",
    "T48n2016_014:0491c16": "界。無一一法。而非清淨。舉諸眾生望無上尊。",
    "T48n2016_014:0491c17": "入無明藏。無所覺知。皆悉清淨。無所障礙。無",
    "T48n2016_014:0491c18": "念等義。而得成立。入無明藏。無所覺知。上上",
    "T48n2016_014:0491c19": "所說文。無相違過。舉此一隅。應廣觀察。自此",
    "T48n2016_014:0491c20": "已下。融諸始覺。令同本覺。謂五十一分。滿始",
    "T48n2016_014:0491c21": "覺時。實無轉勝漸次之果。亦無究竟圓滿之",
    "T48n2016_014:0491c22": "極。所以者何。一切始覺四相。俱時。而得住止。",
    "T48n2016_014:0491c23": "皆無自立。從本已來。一味平等。自性圓滿。契",
    "T48n2016_014:0491c24": "同無二一相覺。故如論云。而實無有始覺之",
    "T48n2016_014:0491c25": "異。以四相俱時而有皆無自立。本來平等。同",
    "T48n2016_014:0491c26": "一覺故。起信疏云。豁然大悟。覺了自心。本無",
    "T48n2016_014:0491c27": "所轉。今無所諍。本來平等。種種夢念。動其",
    "T48n2016_014:0491c28": "心原。覺心初起者。是明所覺相。心。初起者。依",
    "T48n2016_014:0491c29": "無明有生相之心體令動念。今乃證知。離本",
    "T48n2016_014:0492a01": "覺無不覺。即動念是靜心。故言覺心初起。如",
    "T48n2016_014:0492a02": "迷東為西。悟時乃知西即是東。心無初相者。",
    "T48n2016_014:0492a03": "本由不覺有心生起。今既覺故。心無所起。故",
    "T48n2016_014:0492a04": "言無初相。今究竟位。動念都盡。唯一心在。故",
    "T48n2016_014:0492a05": "言無初相。無明永盡。歸一心原。更無起動。故",
    "T48n2016_014:0492a06": "言得見心性。心即常住。更無所進。名究竟覺。",
    "T48n2016_014:0492a07": "未至心原。夢念未盡。欲滅此動。望到彼岸。而",
    "T48n2016_014:0492a08": "今既見心性。夢相都盡。覺知自心。本無流轉。",
    "T48n2016_014:0492a09": "今無明靜息。常自一心。是以證知佛地無念。",
    "T48n2016_014:0492a10": "此是舉因而證果也。馬祖大師云。汝若欲識",
    "T48n2016_014:0492a11": "心。秖今語言。即是汝心。喚此心作佛。亦是實",
    "T48n2016_014:0492a12": "相法身佛。亦名為道。經云。有三阿僧祇百",
    "T48n2016_014:0492a13": "千名號。隨世應處立名。如隨色摩尼珠。觸",
    "T48n2016_014:0492a14": "青即青。觸黃即黃。體非一切色。如指不自觸。",
    "T48n2016_014:0492a15": "如刀不自割。如鏡不自照。隨緣所見之處。各",
    "T48n2016_014:0492a16": "得其名。此心與虛空齊壽。乃至輪迴六道。受",
    "T48n2016_014:0492a17": "種種形。即此心未曾有生。未曾有滅。為眾生",
    "T48n2016_014:0492a18": "不識自心。迷情妄起諸業受報。迷其本性。妄",
    "T48n2016_014:0492a19": "執世間風息四大之身。見有生滅。而靈覺之",
    "T48n2016_014:0492a20": "性。實無生滅。汝今悟此性。名為長壽。亦名如",
    "T48n2016_014:0492a21": "來壽量。喚作本空不動性。前後諸聖秖會此",
    "T48n2016_014:0492a22": "性為道。今見聞覺知。元是汝本性。亦名本心。",
    "T48n2016_014:0492a23": "更不離此心別有佛。此心本有。今有。不假造",
    "T48n2016_014:0492a24": "作。本淨今淨。不待瑩拭。自性涅槃。自性清",
    "T48n2016_014:0492a25": "淨。自性解脫。自性離故。是汝心性。本自是",
    "T48n2016_014:0492a26": "佛。不用別求佛。汝自是金剛定。不用更作意",
    "T48n2016_014:0492a27": "凝心取定。縱使凝心斂念作得。亦非究竟。志",
    "T48n2016_014:0492a28": "公和尚生佛不二科云。眾生與佛不殊。大智",
    "T48n2016_014:0492a29": "不異於愚。何用外求珍寶。身內自有明珠。正",
    "T48n2016_014:0492b01": "道邪道不二。了知凡聖同途。迷悟本無差別。",
    "T48n2016_014:0492b02": "涅槃生死一如。究竟攀緣空寂。推求憶想清",
    "T48n2016_014:0492b03": "虛。無有一法可得。蕭然直入無餘。傅大士頌",
    "T48n2016_014:0492b04": "云。還原去。何須次第求。法性無前後。一念一",
    "T48n2016_014:0492b05": "時修。又頌云。凡地修聖道。果地習凡因。恒行",
    "T48n2016_014:0492b06": "無所踐。常度無度人。真覺大師歌云。雪山肥",
    "T48n2016_014:0492b07": "膩更無雜。純出醍醐我常納。一性圓通一切",
    "T48n2016_014:0492b08": "性。一法遍含一切法。一月普現一切水。一切",
    "T48n2016_014:0492b09": "水月一月攝。諸佛法身入我性。我性同共如",
    "T48n2016_014:0492b10": "來合。一地具足一切地。非色非心非行業。彈",
    "T48n2016_014:0492b11": "指圓成八萬門。剎那滅却阿鼻業。一切數句",
    "T48n2016_014:0492b12": "非數句。與吾靈覺何交涉。百門義海云。發菩",
    "T48n2016_014:0492b13": "提者。今了達一切眾生。及塵毛等無性之理。",
    "T48n2016_014:0492b14": "以成佛菩提智故。所以於佛菩提身中。見一",
    "T48n2016_014:0492b15": "切眾生成等正覺。又眾生及塵毛等。全以佛",
    "T48n2016_014:0492b16": "菩提之理成眾生故。所以於眾生菩提中。見",
    "T48n2016_014:0492b17": "佛修菩提行。是故佛是眾生之佛。眾生即佛",
    "T48n2016_014:0492b18": "之眾生。縱有開合。終無差別。如是見者。名菩",
    "T48n2016_014:0492b19": "提心。起同體大悲。教化眾生也。又策林問",
    "T48n2016_014:0492b20": "云。眾生為迷。諸佛為悟。體雖是一約用有差。",
    "T48n2016_014:0492b21": "若以眾生通佛。佛亦合迷。若以佛通眾生。眾",
    "T48n2016_014:0492b22": "生合悟。答。恒以非眾生為眾生。亦以非佛為",
    "T48n2016_014:0492b23": "佛。不礙存而恒奪。不妨壞而常成。隨緣且立",
    "T48n2016_014:0492b24": "眾生之名。豈有眾生可得。約體。權施法身之",
    "T48n2016_014:0492b25": "號。寧有諸佛可求。莫不妄徹真原。居一相而",
    "T48n2016_014:0492b26": "恒有。真該妄末。入五道而常空。情談則二界",
    "T48n2016_014:0492b27": "難通。智說乃一如易就。然後雙非雙。是即互",
    "T48n2016_014:0492b28": "壞互成。見諸佛於眾生身。觀眾生於佛體。仰",
    "T48n2016_014:0492b29": "山和尚問溈山和尚云。真佛住何處。溈山云。",
    "T48n2016_014:0492c01": "以思無思之妙。反靈焰之無窮。思盡還原。",
    "T48n2016_014:0492c02": "性相常住。事理不二真佛如如。斯則無住無",
    "T48n2016_014:0492c03": "離。能見真佛。履平等道矣。故云六道之道。離",
    "T48n2016_014:0492c04": "善之惡。離惡之善。二乘之道。離漏之無漏。菩",
    "T48n2016_014:0492c05": "薩之道。離邊之中。諸佛之道。無離無至。何以",
    "T48n2016_014:0492c06": "故。一切諸法即是佛道故。所以先德云。夫大",
    "T48n2016_014:0492c07": "道唯心。即心是佛。只依一心而修。即是根本",
    "T48n2016_014:0492c08": "之智。亦是無分別智。即能分別。無窮。自具一",
    "T48n2016_014:0492c09": "切智故。不同起心遍計。故知凡有心者。悉皆",
    "T48n2016_014:0492c10": "成佛。如今行是佛行。坐是佛坐。語是佛語。默",
    "T48n2016_014:0492c11": "是佛默。所以云阿鼻依正。常處極聖之自心。",
    "T48n2016_014:0492c12": "諸佛法身。不離下凡之一念。此非分得。可謂",
    "T48n2016_014:0492c13": "全收。以不信故。決定為凡。以明了故。舊來成",
    "T48n2016_014:0492c14": "佛。然成佛之義。約性虛玄。隨相對機。即有多",
    "T48n2016_014:0492c15": "種。如華嚴演義云。隨門不同。種種有異。門唯",
    "T48n2016_014:0492c16": "有多。且略分四。一約性。即一真法界。二約",
    "T48n2016_014:0492c17": "相。即無盡事法。三性相交徹。顯此二門。不即",
    "T48n2016_014:0492c18": "不離。四以性融相。德用重重。初約體門者。問。",
    "T48n2016_014:0492c19": "體是佛不。答。應成四句。一是佛。法性身無所",
    "T48n2016_014:0492c20": "不至故。經云。性空即是佛故。二非佛。絕能所",
    "T48n2016_014:0492c21": "覺為其性故。平等真法界。非佛非眾生故。三",
    "T48n2016_014:0492c22": "亦佛非佛。以法性身無自性故。四雙非。性與",
    "T48n2016_014:0492c23": "無性。雙泯絕故。經頌云。無中無有二。無二亦",
    "T48n2016_014:0492c24": "復無。三世一切空。是則諸佛見。二就相門有",
    "T48n2016_014:0492c25": "二。一情。二非情。真心隨緣。變能所故。然此二",
    "T48n2016_014:0492c26": "門。各分染淨。謂無明熏真如成染緣起。真如",
    "T48n2016_014:0492c27": "熏無明成淨緣起。染成萬類。淨至成佛。以修",
    "T48n2016_014:0492c28": "淨緣。斷彼染緣。方得成佛。依此二義。則生佛",
    "T48n2016_014:0492c29": "不同。於淨緣中。復有因果。因有純雜。果有依",
    "T48n2016_014:0493a01": "正。若約純門。隨一菩薩。盡未來際。唯修一行。",
    "T48n2016_014:0493a02": "一一皆然。若約雜門。萬行齊修。盡未來際。若",
    "T48n2016_014:0493a03": "約因門。盡未來際。常是菩薩。若約果門。盡未",
    "T48n2016_014:0493a04": "來際。常是如來。經云。為眾生故。念念新新。成",
    "T48n2016_014:0493a05": "等正覺。若雙辯門。盡未來際。修因得果。若約",
    "T48n2016_014:0493a06": "雙非。盡未來際。非因非果。便同真性。前之三",
    "T48n2016_014:0493a07": "門。雙具悲智。雙融心境。第三性相交徹門。曲",
    "T48n2016_014:0493a08": "有四門。一以性隨相。同第二門。二寄相歸性。",
    "T48n2016_014:0493a09": "同第一門。三雙存無礙。具上二門。依此則悲",
    "T48n2016_014:0493a10": "智雙運。性相齊驅。寂照雙流。成大自在。四互",
    "T48n2016_014:0493a11": "奪雙亡。則性相俱絕。沒同果海。無成不成。第",
    "T48n2016_014:0493a12": "四以性融相門。相雖萬差。無不即性。性德無",
    "T48n2016_014:0493a13": "盡。全在相中。以性融相。相如於性。令上諸門。",
    "T48n2016_014:0493a14": "皆無障礙。因果交徹。純雜相融。事事相參。重",
    "T48n2016_014:0493a15": "重無盡。今就性門四句之內。是即佛門。不取",
    "T48n2016_014:0493a16": "餘三。就相門中。約有情門。是淨非染。是果非",
    "T48n2016_014:0493a17": "因。是一分義。非此所用。就交徹門。佛則性相",
    "T48n2016_014:0493a18": "雙融。生則會相歸性。今經正約第四。以性融",
    "T48n2016_014:0493a19": "相。一成一切皆成。謂以佛之淨性。融生之染。",
    "T48n2016_014:0493a20": "以佛一性。融生之多。令多染生。隨一真性。皆",
    "T48n2016_014:0493a21": "如於佛。已成佛竟。非唯有情。會。萬類相。融為",
    "T48n2016_014:0493a22": "佛體。無不皆成。故肇公云。會萬物而成已者。",
    "T48n2016_014:0493a23": "其唯聖人乎。又云。故聖人空同其體。萬物無",
    "T48n2016_014:0493a24": "非我。以佛之性融於物性。同佛皆成。以物之",
    "T48n2016_014:0493a25": "性融佛之相故。令三業等於萬類。即今經意。",
    "T48n2016_014:0493a26": "而非餘門。故云隨門不同。今是成佛門也。頓",
    "T48n2016_014:0493a27": "教多同約性四門。終教即同性相交徹。始教",
    "T48n2016_014:0493a28": "有二門。幻有即空。同會相歸性。但唯心現。多",
    "T48n2016_014:0493a29": "同第二。小乘人天。皆同相門。由此有云。無情",
    "T48n2016_014:0493b01": "成佛。是約性相相融。以情之性。融無情相。以",
    "T48n2016_014:0493b02": "無情相。隨性融同有情之相。故說無情。有成",
    "T48n2016_014:0493b03": "佛義。若以無情不成佛義。融情之相。亦得說",
    "T48n2016_014:0493b04": "言。諸佛眾生不成佛也。以成與不成。情與無",
    "T48n2016_014:0493b05": "情。無二性故。法界無限故。佛體普周故。色空",
    "T48n2016_014:0493b06": "無二故。法無定性故。十身圓融故。緣起相由",
    "T48n2016_014:0493b07": "故。生界無盡故。為因周遍故。遠離斷常故。萬",
    "T48n2016_014:0493b08": "法虛融故。故說一成一切成也。非謂無情亦",
    "T48n2016_014:0493b09": "有覺性。同情成佛。若許此成。則能修因。無情",
    "T48n2016_014:0493b10": "變情。情變無情。便同邪見。是以性非巧拙。解",
    "T48n2016_014:0493b11": "有精麁。智妙而見在須臾。機鈍而悟經塵劫。",
    "T48n2016_014:0493b12": "所以古德云。夫佛體幽玄非即色蘊。亦不離",
    "T48n2016_014:0493b13": "色蘊。一異性空。真性自現。如密嚴經偈云。碎",
    "T48n2016_014:0493b14": "抹於金鑛。鑛中不見金。智者巧融鍊。真金方",
    "T48n2016_014:0493b15": "乃顯。分剖於諸色。乃至為極微。及析求諸蘊。",
    "T48n2016_014:0493b16": "若一若異性。佛體不可見。亦非無有佛。且如",
    "T48n2016_014:0493b17": "悟入宗鏡中。成佛不離一念。若前念是凡。後",
    "T48n2016_014:0493b18": "念是聖。此猶別教所收。今不動無明。全成正",
    "T48n2016_014:0493b19": "覺。故華嚴論云。如將寶位。直授凡庸。如夜夢",
    "T48n2016_014:0493b20": "千秋。覺已隨滅。傅大士白梁武帝云。今欲將",
    "T48n2016_014:0493b21": "如意寶珠。清淨解脫。照徹十方。光色微妙。難",
    "T48n2016_014:0493b22": "可思議。意欲施於人主。若受者。疾得阿耨多",
    "T48n2016_014:0493b23": "羅三藐三菩提。故知若一念決定信受者。不",
    "T48n2016_014:0493b24": "間剎那。便登覺位。如維摩經云。維摩詰言。",
    "T48n2016_014:0493b25": "然汝等便發阿耨多羅三藐三菩提心。是即",
    "T48n2016_014:0493b26": "出家。是即具足。又法華經云。爾時龍女。有一",
    "T48n2016_014:0493b27": "寶珠。價直三千大千世界。持以上佛。佛即受",
    "T48n2016_014:0493b28": "之。龍女謂智積菩薩尊者舍利弗言。我獻寶",
    "T48n2016_014:0493b29": "珠。世尊納受。是事疾不。答言。甚疾。女言。以",
    "T48n2016_014:0493c01": "汝神力觀我成佛。復速於此。故知一切含生。",
    "T48n2016_014:0493c02": "心珠朗耀。理無前後。明昧隨機。或因鬪而隱",
    "T48n2016_014:0493c03": "膚中。對明鏡而顯現。或因遊而沈水底。在安",
    "T48n2016_014:0493c04": "徐而得之。或處輪王髻中。建大功而受賜。或",
    "T48n2016_014:0493c05": "繫貧人衣裏。惺智願而猶存。宗鏡明文。同證",
    "T48n2016_014:0493c06": "於此。如是信者。究竟無餘。即是一念知一切",
    "T48n2016_014:0493c07": "法。是道場。成就一切智故。據此諸聖開示。心",
    "T48n2016_014:0493c08": "佛了然。設有抱疑退屈之者。雖未信受。若成",
    "T48n2016_014:0493c09": "佛之理。未曾暫虧。如人不識真金。認為銅鐵。",
    "T48n2016_014:0493c10": "銅鐵但有虛名。金性未曾暫變。如今執者。不",
    "T48n2016_014:0493c11": "知本是。却謂今非。亦匪昔迷。而方始悟。如上",
    "T48n2016_014:0493c12": "廣引。委曲證明。只為即生死中。有不思議性。",
    "T48n2016_014:0493c13": "於塵勞內。具大菩提身。以障重之人。聞皆不",
    "T48n2016_014:0493c14": "信。甘稱絕分。唯言我是凡夫。既不能承紹佛",
    "T48n2016_014:0493c15": "乘弘持法器。遂乃一向順眾生之業。背覺合",
    "T48n2016_014:0493c16": "塵。生死之海彌深。煩惱之籠轉密。所以遍集",
    "T48n2016_014:0493c17": "祖佛言教。頓釋群疑。令於言下發明。直見無",
    "T48n2016_014:0493c18": "生自性。方知與佛無異。萬法本同。始信真詮。",
    "T48n2016_014:0493c19": "有茲深益。問。六祖云。善惡都莫思量。自然",
    "T48n2016_014:0493c20": "得入心體。洞山和尚云。學得佛邊事。猶是錯",
    "T48n2016_014:0493c21": "用心。今何廣論成佛之旨。答。今宗鏡錄。正",
    "T48n2016_014:0493c22": "論斯義。以心冥性佛。理合真空。豈於心外妄",
    "T48n2016_014:0493c23": "求隨他勝境。如華嚴記云。若達真空。尚不造",
    "T48n2016_014:0493c24": "善。豈況惡乎。若邪說空。謂豁達無物。或言無",
    "T48n2016_014:0493c25": "礙。不妨造惡。若真知空。善順於理。恐生動亂。",
    "T48n2016_014:0493c26": "尚不起心慕善。惡背於理。以順妄情。豈當可",
    "T48n2016_014:0493c27": "造。若云無礙不礙造惡。何不無礙不礙修善",
    "T48n2016_014:0493c28": "而斷惡耶。厭修善法。尚恐有著心。恣情造惡。",
    "T48n2016_014:0493c29": "何不懼著。明知邪見惡眾生也。乃至入理觀",
    "T48n2016_014:0494a01": "佛。猶恐起心。更造業思。特違至理。故楞伽",
    "T48n2016_014:0494a02": "經云。佛告大慧。前聖所知。轉相傳授。妄想無",
    "T48n2016_014:0494a03": "性。菩薩摩訶薩。獨一靜處。自覺觀察。不由於",
    "T48n2016_014:0494a04": "他。離見妄想。上上昇進。入如來地。是名自覺",
    "T48n2016_014:0494a05": "聖智相。又云。一切無涅槃。無有涅槃佛。無有",
    "T48n2016_014:0494a06": "佛涅槃。遠離覺所覺。所覺是相。能覺是見。遠",
    "T48n2016_014:0494a07": "離覺所覺。名自覺聖智。以亡能所處成佛故。",
    "T48n2016_014:0494a08": "夫限量所知。從他外學。欲窮般若海。莫得其",
    "T48n2016_014:0494a09": "源。如於恒河中投一升鹽。水無鹽味。飲者不",
    "T48n2016_014:0494a10": "覺。若內照發明。徹法原底。無理不照。無事",
    "T48n2016_014:0494a11": "不該。如經云。佛言。我住於無念法中。得如是",
    "T48n2016_014:0494a12": "黃金色身。三十二相。放大光明。照無餘世界。",
    "T48n2016_014:0494a13": "宗鏡錄卷第十四"
}