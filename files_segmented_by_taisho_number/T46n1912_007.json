{
    "T46n1912_007:0357b02": "止觀輔行傳弘決卷第七之一",
    "T46n1912_007:0357b04": "唐毘陵沙門湛然述",
    "T46n1912_007:0357b05": "◎次釋通塞中先列異名。次明來意有法",
    "T46n1912_007:0357b06": "譬合。就初法中先正明來意。亦是結前生",
    "T46n1912_007:0357b07": "後。前破法遍者結前也。應入等者生後也。",
    "T46n1912_007:0357b08": "俱用三名以為生後。故云應入不入。當尋",
    "T46n1912_007:0357b09": "得失必滯是非。得失秖是有著無著。若同外",
    "T46n1912_007:0357b10": "道名著名失。當用此門檢校除失。若無",
    "T46n1912_007:0357b11": "失者但依前門破塞存通。是故今門意在",
    "T46n1912_007:0357b12": "檢校。恐於通中翻起於塞。次不得下誡勸",
    "T46n1912_007:0357b13": "也。若一向作解唯用破遍。恐於通起塞於",
    "T46n1912_007:0357b14": "塞無通。所以立此通塞一門。檢彼破遍",
    "T46n1912_007:0357b15": "令塞得通。使彼破門於通無塞。次何者下",
    "T46n1912_007:0357b16": "正明來意。於能生著同彼外道。宜用通",
    "T46n1912_007:0357b17": "塞四句遍破。故知前破遍中但用能破破",
    "T46n1912_007:0357b18": "於所破。猶未悟者必於能所心生塞著。於",
    "T46n1912_007:0357b19": "能生著觀法雖正著心同邪。是故須破。故",
    "T46n1912_007:0357b20": "云愛著觀空智慧。是故須以四句三假破",
    "T46n1912_007:0357b21": "能著心使無立處。破能著智如所破惑。故",
    "T46n1912_007:0357b22": "云能破如所破也。雖不愛著能破之觀。而",
    "T46n1912_007:0357b23": "猶愛著所破之惑。故云若不愛著觀空智慧。",
    "T46n1912_007:0357b24": "則能破不如所破。是故但用破遍破惑。是",
    "T46n1912_007:0357b25": "故須以二句分別。則使此文與前永異。一",
    "T46n1912_007:0357b26": "者通途通塞則以所破為塞能破為通。二",
    "T46n1912_007:0357b27": "者別相通塞則以於能起著為塞破塞無",
    "T46n1912_007:0357b28": "著為通。故下文云。法相淺深任有通塞。況",
    "T46n1912_007:0357b29": "復於中起苦集等。上句即是通途通塞。下句",
    "T46n1912_007:0357c01": "即以別相況之。然今此中總有四義。一橫",
    "T46n1912_007:0357c02": "通塞。二竪通塞。三橫別通塞。四一心通塞。文",
    "T46n1912_007:0357c03": "四義二。前三為成一心故也。一一皆須四",
    "T46n1912_007:0357c04": "句檢校若於四通而起塞著。皆須破塞以",
    "T46n1912_007:0357c05": "存於通。如是展轉以破為期。故下文云。於",
    "T46n1912_007:0357c06": "一一能一一所。一一心皆悉檢校。為是義",
    "T46n1912_007:0357c07": "故立通塞門。所以復須四句分別。一者塞中",
    "T46n1912_007:0357c08": "得通。二者通中有塞。三者塞自是塞。四者",
    "T46n1912_007:0357c09": "通自是通。初之二句即是今文別相通塞。後",
    "T46n1912_007:0357c10": "之二句若塞已破即屬破遍。若塞未破度入",
    "T46n1912_007:0357c11": "今文成前二句。又第一句兼於兩句。謂通",
    "T46n1912_007:0357c12": "相別相兩意故也。次舉譬中先譬。除膜養珠",
    "T46n1912_007:0357c13": "但成分喻。若破賊護將便成遍喻。何者。除",
    "T46n1912_007:0357c14": "膜養珠不可珠復為膜。即濫第三第四兩",
    "T46n1912_007:0357c15": "句。是故更喻破賊護將。將若為賊此賊亦",
    "T46n1912_007:0357c16": "破。賊若為將此將亦護。如是展轉將皆為",
    "T46n1912_007:0357c17": "賊。節節破之。即是此文之正意也。所言膜",
    "T46n1912_007:0357c18": "者皮間薄膜。此膜覆眼名為眼膜。若爾下",
    "T46n1912_007:0357c19": "合譬。若能如是方能導人至於寶所。於中",
    "T46n1912_007:0357c20": "先正合譬。次通五百由旬義也。亦通塞之正",
    "T46n1912_007:0357c21": "意也。破塞存通至寶所故。是故路經五百",
    "T46n1912_007:0357c22": "由旬。經云導師善知通塞。故用法華將導",
    "T46n1912_007:0357c23": "譬也。是故須破古今諸釋。方了今文一心",
    "T46n1912_007:0357c24": "通塞。於中總有六師不同。破初家云二乘",
    "T46n1912_007:0357c25": "之道非七八地者。問。二乘正當七地八地",
    "T46n1912_007:0357c26": "云何言非。答。此中用釋論意以破彼計。彼",
    "T46n1912_007:0357c27": "釋既云六地見思盡以為三百。七地八地以",
    "T46n1912_007:0357c28": "為四百。是故今文以論破之。論以二乘而",
    "T46n1912_007:0357c29": "對四百。汝以六地對見思盡。正當二乘",
    "T46n1912_007:0358a01": "不為四百。却以七八二地而為四百。故汝",
    "T46n1912_007:0358a02": "所釋與彼大論通教義違。此師用通義而",
    "T46n1912_007:0358a03": "不識通意。是故還引大論破之。大論通意",
    "T46n1912_007:0358a04": "至後更釋。後之二家皆約煩惱為五百者。",
    "T46n1912_007:0358a05": "而前家不數塵沙後家不數於見。是故並",
    "T46n1912_007:0358a06": "失。後辨失中略不更破也。此之名義下通",
    "T46n1912_007:0358a07": "今經也。先正通經。經具三義故知諸師不",
    "T46n1912_007:0358a08": "與經會。諸師下次辨失也。先總次別。初言",
    "T46n1912_007:0358a09": "總者用別如太方。用通如太圓。二乘擅行",
    "T46n1912_007:0358a10": "如太動。界內立城如太靜。又約煩惱而不",
    "T46n1912_007:0358a11": "數見及塵沙。約生死而不數有後無後",
    "T46n1912_007:0358a12": "為太靜。故知諸師各隨一見。或得通而失",
    "T46n1912_007:0358a13": "二。或用別而違圓。或至三百而不立化",
    "T46n1912_007:0358a14": "城。或有擅行於四百五百。或約煩惱而攝",
    "T46n1912_007:0358a15": "或不盡或約生死而取捨不周。欲判圓",
    "T46n1912_007:0358a16": "經恐未可也。如持一孔等者。不可以一師",
    "T46n1912_007:0358a17": "偏解。能釋兼三之文。初家下別判。但判四",
    "T46n1912_007:0358a18": "師不判第五第六師者。略無易見。判初",
    "T46n1912_007:0358a19": "家云四百立城者。若約通義七八二地正",
    "T46n1912_007:0358a20": "屬二乘彼師七八對於四百。故成四百以",
    "T46n1912_007:0358a21": "立化城。攝家割二死於荒外者攝大乘師。",
    "T46n1912_007:0358a22": "立七種生死。一分段謂三界果報。二流來",
    "T46n1912_007:0358a23": "謂迷真之初。三反出謂背妄之始。四方便",
    "T46n1912_007:0358a24": "謂入滅二乘。五因緣謂初地已上。六有後",
    "T46n1912_007:0358a25": "謂第十地。七無後謂金剛心。汝既自立七",
    "T46n1912_007:0358a26": "種生死釋五百義。何故捨二但用方便及",
    "T46n1912_007:0358a27": "以因緣足於三界為五百耶。如汝所釋寶",
    "T46n1912_007:0358a28": "渚之外更有有後及以無後。捨而不用故名",
    "T46n1912_007:0358a29": "為割。荒為八荒八極之內亦云四海之外。",
    "T46n1912_007:0358b01": "亦曰九州之外。亦云荒服之外。故曰荒外。",
    "T46n1912_007:0358b02": "如第一卷所引。爾雅云。九夷等四此次荒之",
    "T46n1912_007:0358b03": "國也。觚竹等四此極遠荒之國也。今以地極",
    "T46n1912_007:0358b04": "名為遠荒。即以所極譬於寶渚。寶渚之外",
    "T46n1912_007:0358b05": "不應有地。攝師猶有二種生死闕而不論。",
    "T46n1912_007:0358b06": "是故破之。次判地家界內立城者。既將住",
    "T46n1912_007:0358b07": "位以對二百。住位復是見思斷位。二百對",
    "T46n1912_007:0358b08": "界秖是色界。故知即是界內立城故不可",
    "T46n1912_007:0358b09": "也。次家即以二乘足為五百。經過三百以",
    "T46n1912_007:0358b10": "立化城二乘至此即應入城。何故將對四",
    "T46n1912_007:0358b11": "百五百。故知擅行四百五百唯至法華開權",
    "T46n1912_007:0358b12": "顯實。方可出城進四五百。若開權已成大",
    "T46n1912_007:0358b13": "菩薩。那得復云猶是二乘。而云二乘足為",
    "T46n1912_007:0358b14": "五百。言徑廷者。二乘本是被覆之權。輒自",
    "T46n1912_007:0358b15": "開權故云徑廷。至法華會佛為發權。不名",
    "T46n1912_007:0358b16": "擅行亦非徑廷。廷者(他定切)越次之義。又開",
    "T46n1912_007:0358b17": "權竟二乘同八。亦非二乘各對一百。是故",
    "T46n1912_007:0358b18": "不用。城者盛也。盛於所住即行人也。人師",
    "T46n1912_007:0358b19": "過如此下釋疑。先徵起。次正釋。恐人見論",
    "T46n1912_007:0358b20": "疑破初家。論以二乘而為四百。何故不",
    "T46n1912_007:0358b21": "許四百立城。於中先序論文。言論有二",
    "T46n1912_007:0358b22": "文者。大論六十八云。譬如欲過一百二百",
    "T46n1912_007:0358b23": "三百四百由旬曠野嶮道。言嶮道者即世間",
    "T46n1912_007:0358b24": "也。一百欲界二百色界。三百無色四百二乘。",
    "T46n1912_007:0358b25": "復次四百欲界三百色界。二百無色一百二",
    "T46n1912_007:0358b26": "乘。菩薩摩訶薩當知不久得菩提記。當知",
    "T46n1912_007:0358b27": "不畏墮於二地。是過四百近菩提城。論文",
    "T46n1912_007:0358b28": "無五百之言者。既云通意過於四百曠野",
    "T46n1912_007:0358b29": "近菩提城。城即五百。今通之下即是今家判",
    "T46n1912_007:0358c01": "於論文但屬通義。是故但以二乘對於四",
    "T46n1912_007:0358c02": "百。菩薩至此與二乘齊。仍約鈍根未見中",
    "T46n1912_007:0358c03": "者。是故不明五百由旬。故指三乘共得解",
    "T46n1912_007:0358c04": "脫。名為涅槃。復以二乘為一百者。如前",
    "T46n1912_007:0358c05": "引論。尋文可知。今明下今家正解。正顯今",
    "T46n1912_007:0358c06": "家依法華明通塞義也。經文既云過於五",
    "T46n1912_007:0358c07": "百。今家準經以為三釋。若約生死及以煩",
    "T46n1912_007:0358c08": "惱。不應云過。若約觀智即得云過。過前",
    "T46n1912_007:0358c09": "生死煩惱二五。即至涅槃一切種。智故云空",
    "T46n1912_007:0358c10": "觀智知三百等。知即是過。初約生死者。五",
    "T46n1912_007:0358c11": "百皆是生死故也。是故不以寂光對於五",
    "T46n1912_007:0358c12": "百。次約煩惱者。見通三界故合為一。下分",
    "T46n1912_007:0358c13": "繫欲故合為一。俱舍云。由二不超欲由三",
    "T46n1912_007:0358c14": "復還下。二謂貪瞋上通名類。故合為一。下",
    "T46n1912_007:0358c15": "分有五。謂身見戒取疑貪瞋。言上分者上",
    "T46n1912_007:0358c16": "分有五。謂掉慢無明色染。以此三釋即是",
    "T46n1912_007:0358c17": "一念能所無著。方名善知。又諸師下結非",
    "T46n1912_007:0358c18": "顯正。斥諸師釋唯依權教判位太高。於",
    "T46n1912_007:0358c19": "權位中又釋不了。故下正以橫竪判權及橫",
    "T46n1912_007:0358c20": "別等。方曉權人所行之法。若橫若竪俱破",
    "T46n1912_007:0358c21": "五百但非一念。故判屬權。遼亦遠也。遠而",
    "T46n1912_007:0358c22": "又逈。故名為遼。二邊之外別立五百故名",
    "T46n1912_007:0358c23": "遼遠。此即通結諸師判位大高。初師以十地",
    "T46n1912_007:0358c24": "為五百。攝師在初地地師在十地。如此判",
    "T46n1912_007:0358c25": "者凡下絕分。化城非冀寶所望崖。凡既望",
    "T46n1912_007:0358c26": "崖為誰說教。若其此教唯為聖人。經不應",
    "T46n1912_007:0358c27": "云為令眾生。又若定在十地等者。二乘被",
    "T46n1912_007:0358c28": "會尚亦未至。何況凡夫。今明圓門實相寶",
    "T46n1912_007:0358c29": "所凡聖通具六即甄分。舊依權門判位太",
    "T46n1912_007:0359a01": "遠。今依實教是故不用。今論下正以由旬",
    "T46n1912_007:0359a02": "釋通塞意。先縱橫。次一心。初有三義謂一",
    "T46n1912_007:0359a03": "橫二竪三者橫別。初橫。如文。次竪文中先正",
    "T46n1912_007:0359a04": "明竪。次橫織竪。竪三如經橫三如緯。織之",
    "T46n1912_007:0359a05": "令成三諦文章。若三諦中有苦集等三諦",
    "T46n1912_007:0359a06": "不成故也。如入空時具諦緣度檢校心法",
    "T46n1912_007:0359a07": "及以能所。令無苦集無明六蔽。假中檢校亦",
    "T46n1912_007:0359a08": "復如是。初入空中析體不同。初明析空中",
    "T46n1912_007:0359a09": "先言三塞者。初是苦集。既不識下是十二",
    "T46n1912_007:0359a10": "緣。次不滅下是六蔽。於六蔽中但舉一慳。",
    "T46n1912_007:0359a11": "餘五並略。次引大經以證六蔽。蔽即是塞。",
    "T46n1912_007:0359a12": "第十一云。如婆羅門幼稚童子為饑所逼。",
    "T46n1912_007:0359a13": "見人糞中有菴羅果即便取之。有智之人",
    "T46n1912_007:0359a14": "即訶責之。汝淨行種。云何取此穢果而食。",
    "T46n1912_007:0359a15": "童子聞已赧然有愧。即答之言。我實不食",
    "T46n1912_007:0359a16": "淨洗棄之。智者訶言汝大愚癡。若擬棄者",
    "T46n1912_007:0359a17": "本不應取。章安解云。婆羅門者即譬初修",
    "T46n1912_007:0359a18": "般若淨道。幼稚以譬解行淺弱。三途苦逼譬",
    "T46n1912_007:0359a19": "之如饑無常之中有人天果。如彼穢糞有",
    "T46n1912_007:0359a20": "菴羅果。深行訶淺故曰智訶。童子去淺行懷",
    "T46n1912_007:0359a21": "愧。非貪天樂。為欲於中修道棄捨。故云",
    "T46n1912_007:0359a22": "洗棄。智者語言去。菩薩勸令一切俱捨。不",
    "T46n1912_007:0359a23": "須受已復觀而捨。故知經意正譬三藏菩",
    "T46n1912_007:0359a24": "薩。觀生受生名洗已棄。故知三祇百劫之",
    "T46n1912_007:0359a25": "內。有漏心中修事六度。度與惑俱義同於",
    "T46n1912_007:0359a26": "蔽。若於下次明二通。即諦緣度。諦緣度相",
    "T46n1912_007:0359a27": "尋文可見。當用下次明檢校言一一者。不",
    "T46n1912_007:0359a28": "問能所及以心法。有塞咸破如前破賊。故",
    "T46n1912_007:0359a29": "知通塞咸須檢校。三諦之中言心等者。心",
    "T46n1912_007:0359b01": "謂體析見思之心。法謂假觀知病等三。及",
    "T46n1912_007:0359b02": "中觀中無明等三。此等皆有能所故也。又心",
    "T46n1912_007:0359b03": "謂能緣之心。法謂所緣之法。若觀若境俱",
    "T46n1912_007:0359b04": "有心法咸須檢校。下去例然。復次下次明",
    "T46n1912_007:0359b05": "體空。文亦先明通塞之相。如羅漢下以聖況",
    "T46n1912_007:0359b06": "凡。聖尚名陰凡何得無。若計下次示苦集。",
    "T46n1912_007:0359b07": "結業即集生死即苦。若不識下次明十二因",
    "T46n1912_007:0359b08": "緣。若愛下次明六蔽。亦但舉一慳餘五並",
    "T46n1912_007:0359b09": "略。用即空慧下檢校入空。從於病法等下次",
    "T46n1912_007:0359b10": "明檢校入假。並可見。問。前入空中云一一",
    "T46n1912_007:0359b11": "心。今入假中云一一法者何耶。答。三觀所",
    "T46n1912_007:0359b12": "觀無非心法。初破見思作心名便。入假",
    "T46n1912_007:0359b13": "習法作法名便。以己他心所習成法。入中",
    "T46n1912_007:0359b14": "之時並是法界。從法又便。文略可見。次檢",
    "T46n1912_007:0359b15": "校中道正觀者還檢竪破中觀三番。此中存",
    "T46n1912_007:0359b16": "略。但云觀於無明法性真緣三假。以示通",
    "T46n1912_007:0359b17": "塞。一一下示檢校相。若作如此下至塞乃得",
    "T46n1912_007:0359b18": "通者。明權位太高。通教六地別教初地如",
    "T46n1912_007:0359b19": "是兩教經於劫數。乃到實相寶所之位。此",
    "T46n1912_007:0359b20": "位乃是竪三諦相。次引大經以證權位經",
    "T46n1912_007:0359b21": "於劫數。大經前後總有四文。大同小異。第十",
    "T46n1912_007:0359b22": "云。經爾所劫當得菩提。第十九云至菩",
    "T46n1912_007:0359b23": "提。第二十云得菩提。第二十一云住菩",
    "T46n1912_007:0359b24": "提。住者秖是住於初住菩提住處。當謂經",
    "T46n1912_007:0359b25": "劫方得菩提。至之與得名異義同。至謂從",
    "T46n1912_007:0359b26": "於方便中來。得謂得於發心處所。言須陀",
    "T46n1912_007:0359b27": "洹等者。從本為名。經七生已任運入般。",
    "T46n1912_007:0359b28": "生彼復經八萬劫竟方發大心。一來六萬",
    "T46n1912_007:0359b29": "不還四萬。無學二萬支佛一萬　比說可知",
    "T46n1912_007:0359c01": "從根利鈍故使出界經劫長短。發心已後",
    "T46n1912_007:0359c02": "修中道觀。斷無明惑得見佛性。乃可名為",
    "T46n1912_007:0359c03": "過於五百。此語三藏入滅二乘。通教多分",
    "T46n1912_007:0359c04": "即生能發。如此論者無益初心。然向五人",
    "T46n1912_007:0359c05": "皆云發心若到若得。是故不與唯識義同。",
    "T46n1912_007:0359c06": "長時乃發教尚是權。況計永滅寧非方便。",
    "T46n1912_007:0359c07": "若執權論破佛實經招過既深。良恐未可。",
    "T46n1912_007:0359c08": "此之竪相雖本為成非竪非橫。與彼權教",
    "T46n1912_007:0359c09": "次位同故。故須斥破下橫亦爾。次明橫別",
    "T46n1912_007:0359c10": "者。先法次喻。初明法中先寄三人以明觀",
    "T46n1912_007:0359c11": "相。一一文中皆先出觀相。次明檢校。此三",
    "T46n1912_007:0359c12": "觀者依大品文。經云。有菩薩摩訶薩。初發",
    "T46n1912_007:0359c13": "心時行六波羅蜜。上菩薩位得阿鞞跋致。",
    "T46n1912_007:0359c14": "有菩薩摩訶薩。初發心時便成阿耨多羅三",
    "T46n1912_007:0359c15": "藐三菩提轉法輪。與無量眾生化益厚已",
    "T46n1912_007:0359c16": "入於涅槃。有菩薩摩訶薩。從初發心時與",
    "T46n1912_007:0359c17": "薩婆若相應。與無量百千萬億。從一佛國",
    "T46n1912_007:0359c18": "至一佛國淨佛世界。今文所引開彼第三",
    "T46n1912_007:0359c19": "為第一第二。以第二為第三。又經列前深",
    "T46n1912_007:0359c20": "後淺。今列從淺至深。依隨義便於理無",
    "T46n1912_007:0359c21": "失。第一文云六波羅蜜即是舉行。第二文",
    "T46n1912_007:0359c22": "云便成菩提。即是舉位。行位雖殊同顯一",
    "T46n1912_007:0359c23": "意。是故今文略於第一。第三文中初云薩婆",
    "T46n1912_007:0359c24": "若。又云淨佛土。雖同一文既具二義。是故",
    "T46n1912_007:0359c25": "開為第一第二。餘文所引並擬三教初發",
    "T46n1912_007:0359c26": "心也。通雖有假意多在空。別雖有中文多",
    "T46n1912_007:0359c27": "在假。圓雖三觀從初觀中。是故今引以對",
    "T46n1912_007:0359c28": "三觀。同初發心故名為橫。分屬三人故名",
    "T46n1912_007:0359c29": "為別。如此下斥權異實。圓中雖云從初",
    "T46n1912_007:0360a01": "心修。彼般若部帶二教權。猶未開顯。是故",
    "T46n1912_007:0360a02": "斥云三法各別。大論下次引論文三喻。亦",
    "T46n1912_007:0360a03": "證橫別。於中先喻次合。故大論四十三云",
    "T46n1912_007:0360a04": "是三菩薩未發心前。聞佛說大發菩提",
    "T46n1912_007:0360a05": "心。譬如道行或乘羊去或乘馬去。或乘通",
    "T46n1912_007:0360a06": "去。是故到彼有遲有疾。初者鈍根次者漸",
    "T46n1912_007:0360a07": "行後者即到。又云。初者罪多福少。次者福多",
    "T46n1912_007:0360a08": "罪少。後者無罪唯淨。今此文中以步替羊",
    "T46n1912_007:0360a09": "者以羊遲故不異於步。故知今文用法華",
    "T46n1912_007:0360a10": "意。故得破彼權部縱橫。論五十六又云。如",
    "T46n1912_007:0360a11": "三人行。一人避走。一人錢求。一人隨王。破",
    "T46n1912_007:0360a12": "意亦爾。橫別義意如向所釋。次明一心者。",
    "T46n1912_007:0360a13": "初斥橫竪。次正明一心功能破權。初斥橫",
    "T46n1912_007:0360a14": "竪中。先重列出通相通塞。是即空假兩觀能",
    "T46n1912_007:0360a15": "破見思塵沙。於當位中雖得為通望於",
    "T46n1912_007:0360a16": "中觀仍具無明。故名為塞。若後中觀勝下",
    "T46n1912_007:0360a17": "二觀。雖得名通隔於空假。故名為塞。橫中",
    "T46n1912_007:0360a18": "通塞尋文可知。法相下況出今文橫竪別相",
    "T46n1912_007:0360a19": "通中之塞。橫竪法相已有通塞。況復於通起",
    "T46n1912_007:0360a20": "著成塞。當知橫竪通別並塞。故云皆塞無",
    "T46n1912_007:0360a21": "復有通。欲出通相一心為通。故先辨於橫",
    "T46n1912_007:0360a22": "竪之塞。若一心下正明一心。即是檢校一心",
    "T46n1912_007:0360a23": "破遍。前破遍中既已結成出其元意。秖應",
    "T46n1912_007:0360a24": "立於一心檢校。於義即足。又為成就前橫",
    "T46n1912_007:0360a25": "竪門。故更節節以論檢校。復引法華善知通",
    "T46n1912_007:0360a26": "塞顯今檢校須破諸師。論其正意秖在一",
    "T46n1912_007:0360a27": "念。故前之三種為顯一心舉破遍等。例之",
    "T46n1912_007:0360a28": "可見。又前三種望於破遍但成於竪。至下",
    "T46n1912_007:0360a29": "度入方始以竪而入於橫。如諦緣度橫織",
    "T46n1912_007:0360b01": "竪成竪橫別之橫三俱初發。雖名為橫。三",
    "T46n1912_007:0360b02": "觀望之終名為竪。今破權功能正顯一心。",
    "T46n1912_007:0360b03": "初破橫竪中破竪者。竪通漸入雖屬一人。",
    "T46n1912_007:0360b04": "前後次第三時各異。以各異故。故非一三。",
    "T46n1912_007:0360b05": "今一心具三破次第之三。故云一心三觀",
    "T46n1912_007:0360b06": "破竪通塞。三觀一心能破橫者彼橫三觀離",
    "T46n1912_007:0360b07": "屬三人並在初心。故三不合一。今以三",
    "T46n1912_007:0360b08": "秖是一破彼分張之三。故云三觀一心破",
    "T46n1912_007:0360b09": "橫通塞。應知一心三觀與三觀一心。言互理",
    "T46n1912_007:0360b10": "同。為破橫竪翻對而說。如此橫竪一一諦",
    "T46n1912_007:0360b11": "中。具諦緣度若通若塞。橫竪若破。諦緣度中",
    "T46n1912_007:0360b12": "通塞隨破故不煩破諦等通塞。故向文云。",
    "T46n1912_007:0360b13": "況復於中起苦集無明蔽等。況出此塞以",
    "T46n1912_007:0360b14": "圓破之。有人云破諦緣度橫名為破橫。深",
    "T46n1912_007:0360b15": "不見文旨。故前文中先明竪竟。次橫織之。",
    "T46n1912_007:0360b16": "一一皆具諦緣度三。況復於通復起苦集無",
    "T46n1912_007:0360b17": "明等塞。故知破竪苦等自破。不須更指苦",
    "T46n1912_007:0360b18": "等為橫。空即三觀等者。次圓三觀。觀觀具",
    "T46n1912_007:0360b19": "三以破橫別。一一所破各別不同。故云空",
    "T46n1912_007:0360b20": "即三觀乃至中即三觀。有人云。破神通者。",
    "T46n1912_007:0360b21": "破第一卷圓頓止觀通者騰空。騰空被破知",
    "T46n1912_007:0360b22": "前非頓。如此說者殊乖文義。論文神通近",
    "T46n1912_007:0360b23": "在目前。何須遠求序中之說。又若破彼頓",
    "T46n1912_007:0360b24": "更何所傳。師資不成付法安在。祖乎龍樹",
    "T46n1912_007:0360b25": "其言徒施。又彼頓譬文在序中。說止觀時",
    "T46n1912_007:0360b26": "未有此序。豈得將己正說預破弟子序",
    "T46n1912_007:0360b27": "耶。又序中所述師資所傳。若破所傳便成",
    "T46n1912_007:0360b28": "自壞。良以下正歎功能。能破橫竪及橫別",
    "T46n1912_007:0360b29": "者。良由一心圓妙故也。眾魔等者。眾魔者",
    "T46n1912_007:0360c01": "即天魔也。群道者即外道也。又群道者偏小",
    "T46n1912_007:0360c02": "通名。故以一心皆能對破。終不等者若步",
    "T46n1912_007:0360c03": "涉乘馬避嶮從夷。若神通騰空從虛避下。",
    "T46n1912_007:0360c04": "是故初修二觀先破二惑。次修中觀更破",
    "T46n1912_007:0360c05": "無明。今三觀一心初後無礙。不同三譬。故",
    "T46n1912_007:0360c06": "云終不等也是故去下陵高斥前騰空。空",
    "T46n1912_007:0360c07": "假如下中道如高。避山從谷斥前步馬。終",
    "T46n1912_007:0360c08": "不兩字冠下兩句。若於下明一心中用通",
    "T46n1912_007:0360c09": "塞意。一心不當橫竪通塞。於此一心復起",
    "T46n1912_007:0360c10": "塞著。而生苦集無明蔽等。此苦集等即是見",
    "T46n1912_007:0360c11": "思。見思既生即空尚失。豈復更有去邊求",
    "T46n1912_007:0360c12": "中。故云非但失於中道神通。亦失空假步",
    "T46n1912_007:0360c13": "馬。此是一心別相之塞。尚須檢校令塞得",
    "T46n1912_007:0360c14": "通。若於下令檢校此一心通塞。是為下正",
    "T46n1912_007:0360c15": "判也。如此釋者。一切眾生理性五百。乃至諸",
    "T46n1912_007:0360c16": "佛究竟五百。不同舊義令凡望崖。次問答",
    "T46n1912_007:0360c17": "料簡。初一問答料簡異名。問文可見。次答",
    "T46n1912_007:0360c18": "文者先通次別。既云一意故名為通。亦有",
    "T46n1912_007:0360c19": "差別故名為別。別中分為三意不同。言約",
    "T46n1912_007:0360c20": "解者。解圓無著是名為通。解偏起著是名",
    "T46n1912_007:0360c21": "為塞。言約行者。解為行本行從解生。由",
    "T46n1912_007:0360c22": "解偏圓令行得失。言約字者。字即教也。有",
    "T46n1912_007:0360c23": "名有實名為知字。有名無旨名為非字。",
    "T46n1912_007:0360c24": "如蟲蝕木偶得伊名。是蟲不知是字非字。",
    "T46n1912_007:0360c25": "況知是字有旨無旨。次引金光明者。總證",
    "T46n1912_007:0360c26": "三名。即散脂品文也。次一問答料簡通塞。問",
    "T46n1912_007:0360c27": "中四者。約此卷初立橫竪義。而為此問。更",
    "T46n1912_007:0360c28": "列前文令此可解。四諦因緣六度名為橫",
    "T46n1912_007:0360c29": "通。苦集無明六蔽名為橫塞。先空次假後中",
    "T46n1912_007:0361a01": "名為竪通。見思塵沙無明名為竪塞。橫竪",
    "T46n1912_007:0361a02": "通塞更互相對。以為四問。問出圓意以顯",
    "T46n1912_007:0361a03": "文旨。然此問意雖以三惑三智為竪。別指",
    "T46n1912_007:0361a04": "無明以為竪塞。最細極故。別指中道以為",
    "T46n1912_007:0361a05": "竪通。最高遠故。若橫織竪及以檢校諦緣",
    "T46n1912_007:0361a06": "度三。雖至中道若不織竪。但在即空。故",
    "T46n1912_007:0361a07": "下答文指於界內苦集等三。別為橫塞。即空",
    "T46n1912_007:0361a08": "真諦別為橫通。問則通途泛問。答則分於",
    "T46n1912_007:0361a09": "兩途。先立兩途。次釋兩意。初然者下先釋",
    "T46n1912_007:0361a10": "一往。然謂然可。如向所問橫竪皆悉更互",
    "T46n1912_007:0361a11": "通塞。此即圓頓不次第意又前既具明次與",
    "T46n1912_007:0361a12": "不次。問中一往似問不次。而實通問次與",
    "T46n1912_007:0361a13": "不次。是故答中分為兩意。以所治惑有即",
    "T46n1912_007:0361a14": "有離。故使能治亦有即離。若次第修通塞",
    "T46n1912_007:0361a15": "俱別。如後二往。若不次第一體無殊。如",
    "T46n1912_007:0361a16": "前一往。言一往者。無明無別體全指於見",
    "T46n1912_007:0361a17": "思。見思障諦緣無明亦能障。諦緣既被障",
    "T46n1912_007:0361a18": "亦作橫中塞。此但據初心三惑全未破。故",
    "T46n1912_007:0361a19": "真諦諦緣亦被無明障。中智治一切者。圓人",
    "T46n1912_007:0361a20": "修中智非獨破無明。亦治真諦障界內之",
    "T46n1912_007:0361a21": "苦集。是故名竪通亦通於橫塞。亦據初觀",
    "T46n1912_007:0361a22": "中得作如此說。文中若準前問文。仍闕餘",
    "T46n1912_007:0361a23": "二句。是故應更云橫通通竪塞。所謂諦緣",
    "T46n1912_007:0361a24": "度非但治見思。亦破於無明。一空一切空",
    "T46n1912_007:0361a25": "故三惑俱破。橫塞障竪通所謂苦集等。非",
    "T46n1912_007:0361a26": "但障真諦亦障於中道。一苦一切苦故障",
    "T46n1912_007:0361a27": "於三諦。所言二往者。見思中苦集及無明六",
    "T46n1912_007:0361a28": "蔽。唯障於真諦不能障中道。真諦諦緣",
    "T46n1912_007:0361a29": "度但能破見思不能破無明。無明自障中",
    "T46n1912_007:0361b01": "故不關真諦。中智破無明亦不關見思。是",
    "T46n1912_007:0361b02": "故今文云竪義對當別。○次明道品調適",
    "T46n1912_007:0361b03": "者。先通列釋四道品相。文四義四意在調",
    "T46n1912_007:0361b04": "停。此四通論俱通大小。別而言之第三唯小",
    "T46n1912_007:0361b05": "餘三在大。言當分者互不相假。既云當",
    "T46n1912_007:0361b06": "依念處得道念處既而當知餘品並為所",
    "T46n1912_007:0361b07": "依皆能得道。故云當分。又云下引證。亦得",
    "T46n1912_007:0361b08": "將念處以例餘品。故云亦然。此從別義故",
    "T46n1912_007:0361b09": "引念處是道場及以衍等。若從通義。教教七",
    "T46n1912_007:0361b10": "科無非當分。言相攝者。大小乘教凡論道",
    "T46n1912_007:0361b11": "品隨其科品。皆互相收。次引論證。文意可",
    "T46n1912_007:0361b12": "知。言約位者。如大師自有四念處文。四教",
    "T46n1912_007:0361b13": "各以念處為位判在外凡。故諸教位並對",
    "T46n1912_007:0361b14": "道品。此文從小且對小位。若從通論。諸教",
    "T46n1912_007:0361b15": "皆得以內凡為燸頂等。言相生者。如文",
    "T46n1912_007:0361b16": "云念處生正勤乃至生八正。由此相生。故",
    "T46n1912_007:0361b17": "下七科次第調停。亦名相生。調停乃是諸品",
    "T46n1912_007:0361b18": "調試。何者相應可入法性。故此七科初心",
    "T46n1912_007:0361b19": "可修。雖有四文亦但二義。前三為成第",
    "T46n1912_007:0361b20": "四故。次所以下次明來意。於中初文略明",
    "T46n1912_007:0361b21": "來意。於上破遍及以通塞。若不悟者由無",
    "T46n1912_007:0361b22": "調停。真法下釋向道品所證之法。初住已上",
    "T46n1912_007:0361b23": "分得無漏。自爾已前皆名有漏。是故初心",
    "T46n1912_007:0361b24": "調停道品。能為初住無漏作因。如釀酒下",
    "T46n1912_007:0361b25": "舉譬也。此方即以麥麴為酵。西方或用草",
    "T46n1912_007:0361b26": "華等酵。真法在迷猶如水米。道品調停猶如",
    "T46n1912_007:0361b27": "酵燸。調停得所變有漏米。成無漏酒。調停",
    "T46n1912_007:0361b28": "失度理味不成。次引大論證須道品。能",
    "T46n1912_007:0361b29": "為無漏作近因故。如大論云。不淨開身念",
    "T46n1912_007:0361c01": "處。身念開四念處。四念開道品。道品開三",
    "T46n1912_007:0361c02": "脫。三脫開涅槃。涅槃是無漏。是故有漏能",
    "T46n1912_007:0361c03": "為無漏而作因緣。論文雖以不淨為首。",
    "T46n1912_007:0361c04": "語且約小正在衍門。隨教不同理觀各別。",
    "T46n1912_007:0361c05": "皆是有漏為無漏因。及道品後次明三脫。",
    "T46n1912_007:0361c06": "次問答料簡中初料簡大小。問答具在大論",
    "T46n1912_007:0361c07": "二十一中。今文答中先用論意。次引淨名大",
    "T46n1912_007:0361c08": "經大集。助論答意。淨名由之成佛。得道之",
    "T46n1912_007:0361c09": "處及摩訶衍。大經見性及譬醍醐。大集是",
    "T46n1912_007:0361c10": "名菩薩寶炬。寶具諸法炬能破暗。攝一切",
    "T46n1912_007:0361c11": "法名陀羅尼。故總結云皆不云小。若大經",
    "T46n1912_007:0361c12": "下既折不許專在於小。次復縱云通於大",
    "T46n1912_007:0361c13": "小。故云無量助菩提法。是大涅槃因。亦是",
    "T46n1912_007:0361c14": "釋疑。恐人疑云。更有無量助菩提法。方得",
    "T46n1912_007:0361c15": "名為大涅槃因。故知道品非大乘因。故即釋",
    "T46n1912_007:0361c16": "云。道品之外無別道品。雖云無量不出道",
    "T46n1912_007:0361c17": "品。是故道品是大乘因故復更引大經四諦",
    "T46n1912_007:0361c18": "而為例釋。四諦之外無別四諦。三十七品既",
    "T46n1912_007:0361c19": "是道諦。故道品外無別道品。故四含中所明",
    "T46n1912_007:0361c20": "四諦云為聲聞。如殃掘中及諸大乘所明",
    "T46n1912_007:0361c21": "四諦。並為菩薩故知通也。故殃掘云。云何",
    "T46n1912_007:0361c22": "名為四。所謂四諦法。此是聲聞宗。斯非摩",
    "T46n1912_007:0361c23": "訶衍。大乘無量諦。言如爪土者。大經三十",
    "T46n1912_007:0361c24": "一迦葉品中。佛取少土置於爪上。告迦葉",
    "T46n1912_007:0361c25": "言。是土多耶。十方世界地土多耶。迦葉答言。",
    "T46n1912_007:0361c26": "爪上土者不比十方。今借此文校量四諦。",
    "T46n1912_007:0361c27": "三藏四諦如爪上土。所未說者如十方土。",
    "T46n1912_007:0361c28": "即餘三教四諦法也。若未說者如十方土。",
    "T46n1912_007:0361c29": "應有五諦。佛言。無第五諦。但言四諦有",
    "T46n1912_007:0362a01": "無量相。非諸聲聞緣覺所知。且指別教四",
    "T46n1912_007:0362a02": "諦以為無量。故殃掘云。大乘無量諦。言十",
    "T46n1912_007:0362a03": "六門者。雖借別教始終十六。意實通於四",
    "T46n1912_007:0362a04": "教十六。又有漏下約五味判。由向申難一",
    "T46n1912_007:0362a05": "十六門俱有道品。故云無量。而不無淺深。",
    "T46n1912_007:0362a06": "故以五味判其優劣。初言有漏者既屬界",
    "T46n1912_007:0362a07": "攝隨其多少並有漏攝。今之所用意在醍",
    "T46n1912_007:0362a08": "醐。二十二等者。大論十九云。欲界二十二除",
    "T46n1912_007:0362a09": "七覺八正。未到三十六除喜覺。初禪三十",
    "T46n1912_007:0362a10": "七。二禪三十六除正行。正行即是正思惟三",
    "T46n1912_007:0362a11": "禪四禪及以中間。並三十五除正行及喜。三",
    "T46n1912_007:0362a12": "無色三十二除喜覺正行正語業命。有頂二",
    "T46n1912_007:0362a13": "十二除覺道。若婆沙中不辨欲界。於無色",
    "T46n1912_007:0362a14": "中但三十二。不辨下三與非想異。大論云",
    "T46n1912_007:0362a15": "正行。婆沙云正覺。餘文並同大論。婆沙。又",
    "T46n1912_007:0362a16": "復分別幾法現前。問曰。諸地之中各有幾",
    "T46n1912_007:0362a17": "法現前。答。未到三十六。三十三法一時現",
    "T46n1912_007:0362a18": "前。初禪三十七。三十四法一時現前。中間三",
    "T46n1912_007:0362a19": "十五。三十二法一時現前。三四三十五。二禪",
    "T46n1912_007:0362a20": "三十六。無色三十二。並除三念以緣異故。",
    "T46n1912_007:0362a21": "三念者謂身等不俱。故無量之文須兼五",
    "T46n1912_007:0362a22": "味。次或言下料簡正助。釋大經疑。前引大",
    "T46n1912_007:0362a23": "經乃云無量阿僧祇助菩提法。是大涅槃因。",
    "T46n1912_007:0362a24": "及五味中有正有助。今文何故復以為正。",
    "T46n1912_007:0362a25": "故引兩文或正或助隨其深淺。皆以前前",
    "T46n1912_007:0362a26": "助於後後。教文意兼故皆云似。故今文意",
    "T46n1912_007:0362a27": "須有正助。此文即正。助道即助。是故引教",
    "T46n1912_007:0362a28": "兩文俱存。前五味中具引諸經。故並有正",
    "T46n1912_007:0362a29": "助。文若言下料簡有漏無漏者。由前五味",
    "T46n1912_007:0362b01": "中。云有漏道品欲界二十二等。初文徵難。",
    "T46n1912_007:0362b02": "準婆沙文。七覺既是修道之位。何得總判",
    "T46n1912_007:0362b03": "道品有漏。故引法華證成無漏。云何下又",
    "T46n1912_007:0362b04": "難。婆沙七覺既是修道之位當知八正在七",
    "T46n1912_007:0362b05": "覺前。即是見道依此問之。何故八正在七",
    "T46n1912_007:0362b06": "覺前。此應下答也。由前二文相違不定。故",
    "T46n1912_007:0362b07": "須開為三句解釋。先列三句。如大論下解",
    "T46n1912_007:0362b08": "釋。先略釋有漏。云何下釋三十七品是有漏",
    "T46n1912_007:0362b09": "相。皆是下釋三十七品皆是無漏。從來下重",
    "T46n1912_007:0362b10": "更印許前引大論之文。而婆沙去釋第三",
    "T46n1912_007:0362b11": "義。何以故下釋婆沙文。若八正在七覺後。",
    "T46n1912_007:0362b12": "八正已前雖是有漏。若至八正入無漏故。",
    "T46n1912_007:0362b13": "故此道品亦漏無漏。若言八正在七覺前是",
    "T46n1912_007:0362b14": "無漏者。如常所說。經論皆爾。故云可解。即",
    "T46n1912_007:0362b15": "屬第二意。又婆沙五十三云。四念處有二",
    "T46n1912_007:0362b16": "種。謂有漏無漏。乃至八正亦復如是。是則",
    "T46n1912_007:0362b17": "始終俱屬第三。又雜含第六云。七覺八正一",
    "T46n1912_007:0362b18": "一皆有漏及無漏。是則婆沙及以雜含。具有",
    "T46n1912_007:0362b19": "三義。俱屬第三。今文但列初義證成。引婆",
    "T46n1912_007:0362b20": "沙證成二意者。亦漏無漏及以無漏。及亦漏",
    "T46n1912_007:0362b21": "無漏是對位者。重以對位釋前八正在七",
    "T46n1912_007:0362b22": "覺前。世第一前是亦有漏。見道已去是亦無",
    "T46n1912_007:0362b23": "漏。是則八正在七覺前。具於二義。謂第二",
    "T46n1912_007:0362b24": "第三。諸道諦下次正釋於無作道品。今文正",
    "T46n1912_007:0362b25": "意也故且置餘三。初明來意亦是去取。此",
    "T46n1912_007:0362b26": "之七科文七義七。意在隨益順機不同。此",
    "T46n1912_007:0362b27": "但通論文義及意。於七科中各論文義。具",
    "T46n1912_007:0362b28": "如下列。於七科中先明念處有總有別。",
    "T46n1912_007:0362b29": "下之六科別別而用。今初釋念處。文四義四",
    "T46n1912_007:0362c01": "同顯一境。境一品四隨何相應。於中初正",
    "T46n1912_007:0362c02": "釋。次結前生後。初正釋者。且引三經而以",
    "T46n1912_007:0362c03": "後後釋於前前。初引大品釋於念處。使",
    "T46n1912_007:0362c04": "成三諦。次引華嚴以釋大品。明四念處",
    "T46n1912_007:0362c05": "具一切法。即念處境也。如大地一具種種",
    "T46n1912_007:0362c06": "芽。次引法華結華嚴意。云何種種謂相性",
    "T46n1912_007:0362c07": "等。正用十如以為觀境。故最後結凡言一",
    "T46n1912_007:0362c08": "切。不出百界千如故也。又下釋中皆先約",
    "T46n1912_007:0362c09": "一界次以九例。一中皆云一切等者。以一",
    "T46n1912_007:0362c10": "界中復十復百三千故也。常途云下次斥舊",
    "T46n1912_007:0362c11": "解。第一經中。一切諸法相性體等。秖是第",
    "T46n1912_007:0362c12": "三經一相一種。及第三一地實事。種相體",
    "T46n1912_007:0362c13": "性秖是一種。故此一種云是佛性。次卉木下",
    "T46n1912_007:0362c14": "即是正解。卉是草之總名。木是樹之通稱。眾",
    "T46n1912_007:0362c15": "草成叢眾木成林。卉木秖是三草二木。三草",
    "T46n1912_007:0362c16": "二木譬七方便。此七方便本是一實。今一念",
    "T46n1912_007:0362c17": "去正釋念處。先更牒前不思議境。為念處",
    "T46n1912_007:0362c18": "境。既一一界各具十界。故不相妨。前總立",
    "T46n1912_007:0362c19": "陰名觀既不悟。故離為四而調停之。法性",
    "T46n1912_007:0362c20": "因緣去示念處觀。委悉具如四卷別行圓念",
    "T46n1912_007:0362c21": "處說。四文皆以一念百界千如三千世間攝",
    "T46n1912_007:0362c22": "成三諦方得名為無作念處。故知前來境等",
    "T46n1912_007:0362c23": "五法。並依於陰。乃至覺道亦復如是。今一",
    "T46n1912_007:0362c24": "一念處皆先趣舉一界為境。次以餘九例",
    "T46n1912_007:0362c25": "之可知說之則四法先後。觀之則不出一",
    "T46n1912_007:0362c26": "念。於一念中有總有別。又為約法相令",
    "T46n1912_007:0362c27": "具足故。及示識心以為境首。故先於破法",
    "T46n1912_007:0362c28": "遍後例於餘陰。以為通塞道品之本。若欲",
    "T46n1912_007:0362c29": "顯於不可思議還須約於一念心辨。則具",
    "T46n1912_007:0363a01": "觀於陰入界等。一切皆然。如是下總結念",
    "T46n1912_007:0363a02": "處。義意兼廣破倒顯理。下釋兼廣文自有",
    "T46n1912_007:0363a03": "四。一一念處皆悉先明空假破倒。次以中",
    "T46n1912_007:0363a04": "道結成祕藏自他俱滿義兼大小。言俱破",
    "T46n1912_007:0363a05": "者。既以中道顯祕密藏。故四念處咸皆破",
    "T46n1912_007:0363a06": "倒。何者。以即空故即破常倒義兼於小。",
    "T46n1912_007:0363a07": "以即假故破無常倒義兼於大。中道為正",
    "T46n1912_007:0363a08": "故曰義兼。以即中故雙照大小雙非大小。",
    "T46n1912_007:0363a09": "即是雙照雙破八倒。三諦相即兼無前後",
    "T46n1912_007:0363a10": "破無次第。即破即立即照即遮。言枯榮等",
    "T46n1912_007:0363a11": "者。大經云。東方雙者喻常無常。南方雙者",
    "T46n1912_007:0363a12": "喻樂無樂。西方雙者喻我無我。北方雙者",
    "T46n1912_007:0363a13": "喻淨不淨。四方各雙故名雙樹。方面皆悉一",
    "T46n1912_007:0363a14": "枯一榮。榮喻於常等。枯喻無常等。如來於",
    "T46n1912_007:0363a15": "中北首而臥入般涅槃。表非枯榮榮即表",
    "T46n1912_007:0363a16": "假枯即表空。即是於其空假中間而入祕",
    "T46n1912_007:0363a17": "藏。後分云。東方一雙在於佛後。西方一雙",
    "T46n1912_007:0363a18": "在於佛前。南方一雙在於佛足。北方一雙",
    "T46n1912_007:0363a19": "在於佛首。入涅槃已東西二雙合為一樹。",
    "T46n1912_007:0363a20": "南北二雙亦合為一。二合皆悉垂覆如來。其",
    "T46n1912_007:0363a21": "樹慘然皆悉變白。常無常等二即不二。常樂",
    "T46n1912_007:0363a22": "我淨遍覆法界。故二二合垂覆如來。即是",
    "T46n1912_007:0363a23": "如來契於祕藏。亦是念處無非寂滅。白者",
    "T46n1912_007:0363a24": "即是眾色之本。常等稱本故名為變。言北",
    "T46n1912_007:0363a25": "首者。增一阿含云。表於佛法久住北天。長",
    "T46n1912_007:0363a26": "含第四云。佛告阿難。安我頭南首面向北。",
    "T46n1912_007:0363a27": "則使佛法久住北天。機見不同不須和會。",
    "T46n1912_007:0363a28": "小乘經文尚表佛法久住不滅。況涅槃終極",
    "T46n1912_007:0363a29": "不表祕密藏耶。然一代教門凡諸所表文",
    "T46n1912_007:0363b01": "義顯著莫過雙樹。以四念處能為大小觀",
    "T46n1912_007:0363b02": "行初門。是故爾也。慇懃遺囑意在於斯。治",
    "T46n1912_007:0363b03": "倒已下釋念處名。一切下結成三諦。三諦秖",
    "T46n1912_007:0363b04": "是祕密之藏。即是釋成釋名義。祗一等者。",
    "T46n1912_007:0363b05": "總結成行相。勸行者觀之。能如是觀即",
    "T46n1912_007:0363b06": "義。同如來於雙樹中而入祕藏。是故念處",
    "T46n1912_007:0363b07": "是得道之場。場是所依。所依即理。治於四處",
    "T46n1912_007:0363b08": "無明之糠。顯於四德實相之米。依此境故",
    "T46n1912_007:0363b09": "從因至果。境為乘體智為白牛。空假破倒",
    "T46n1912_007:0363b10": "名莊嚴具。發心起觀名為乘始。故云若能",
    "T46n1912_007:0363b11": "深觀。究竟至果名為乘終。故云入般涅槃。",
    "T46n1912_007:0363b12": "法界非四而不離四。以無所住住此四",
    "T46n1912_007:0363b13": "法。非始而始非終而終。諸法具足故不餘",
    "T46n1912_007:0363b14": "修。但為未入故進後品。自行化他始終具",
    "T46n1912_007:0363b15": "足。念處既爾餘品亦然。名異義同。用為調試。",
    "T46n1912_007:0363b16": "隨所宜樂得入不同。次若不下結前生後。",
    "T46n1912_007:0363b17": "次明正勤。秖是於前念處精勤除惡生善。",
    "T46n1912_007:0363b18": "故此四文義唯善惡。意在四品次第竪進。文",
    "T46n1912_007:0363b19": "從語便。先除二惡次生二善。據行必以已",
    "T46n1912_007:0363b20": "生善惡居先。未生善惡居次。並先滅惡次",
    "T46n1912_007:0363b21": "明生善。雖云已生未生善惡。文似次第意",
    "T46n1912_007:0363b22": "實圓融。故云前四勤而觀之。但麁惑浮疎",
    "T46n1912_007:0363b23": "細惑沈隱。故分已生未生之相。先以三觀",
    "T46n1912_007:0363b24": "勤觀已生令速不生又更勤令未生不生。",
    "T46n1912_007:0363b25": "是以麁惑任運先除。且得名為已生不生。",
    "T46n1912_007:0363b26": "入六根淨進修三觀。復伏細惑名為除斷。",
    "T46n1912_007:0363b27": "麁惑先去真諦先成。即名真諦為已生善",
    "T46n1912_007:0363b28": "未得無生名未生善。次明如意足者此之",
    "T46n1912_007:0363b29": "四法文四義四。意在隨入隨何相應。此四",
    "T46n1912_007:0363c01": "屬定。六神通中身如意足藉茲而顯。又通",
    "T46n1912_007:0363c02": "因定生。亦可六通因茲並發。當是不勤等",
    "T46n1912_007:0363c03": "者。此四正勤是有定之慧。慧觀不勤。念處",
    "T46n1912_007:0363c04": "不成反招散動。故釋欲中云如風中燈。今",
    "T46n1912_007:0363c05": "修如意如加密室。於此四法一一調試。定",
    "T46n1912_007:0363c06": "慧若等。方可名為有慧之定。三智圓發三",
    "T46n1912_007:0363c07": "惑圓除。是故此四通名斷行。四法皆是斷惑",
    "T46n1912_007:0363c08": "之行。名為斷行。言成就者從果立名。故四",
    "T46n1912_007:0363c09": "正勤四法同觀。二二異時位相別故。今如意",
    "T46n1912_007:0363c10": "足四法各用。初云欲者。希向慕樂莊嚴彼",
    "T46n1912_007:0363c11": "法言彼法者。謂念處境。言莊嚴者。修希",
    "T46n1912_007:0363c12": "向心令法端美。凡所修立一切諸法。若無",
    "T46n1912_007:0363c13": "樂欲事必疎遺。言精進者。唯專觀理使無",
    "T46n1912_007:0363c14": "間雜。無雜故精無間故進。凡所修立一切",
    "T46n1912_007:0363c15": "諸法。若無精進事必不成言一心者。專注",
    "T46n1912_007:0363c16": "彼境一心正住。若無一心觀法斷絕。言思",
    "T46n1912_007:0363c17": "惟者思惟彼理。由思惟故心不馳散當知",
    "T46n1912_007:0363c18": "四法是入定方便。次明五根者。此之五法文",
    "T46n1912_007:0363c19": "五義五意亦隨入修前諸品。縱善萌微發根",
    "T46n1912_007:0363c20": "猶未生。根未生故萌善易壞。今修五法使",
    "T46n1912_007:0363c21": "善根生。故此五法皆名為根。釋此五法一",
    "T46n1912_007:0363c22": "一具二。一釋根當體。二攝後歸前。又此二",
    "T46n1912_007:0363c23": "義前後不定。初釋信中先釋當體。謂信三",
    "T46n1912_007:0363c24": "諦。次從但念處修下攝後歸前。謂此信根",
    "T46n1912_007:0363c25": "必依念處。若無信境根何能生。問。前修念",
    "T46n1912_007:0363c26": "處既不得入。何須更依念處境耶答秖",
    "T46n1912_007:0363c27": "為念處未能得入。更於此境修令根生。",
    "T46n1912_007:0363c28": "是故五根咸依念處正勤如意所依亦然。次",
    "T46n1912_007:0363c29": "釋進中先攝進入信。故云信攝諸法。次信",
    "T46n1912_007:0364a01": "諸法故下釋進當體。次釋念中先釋當體。",
    "T46n1912_007:0364a02": "必依念持無使邪妄偏小得入。從又此法",
    "T46n1912_007:0364a03": "者下攝念入進。念進不遺。故云不忘。次",
    "T46n1912_007:0364a04": "釋定者。先釋當體。一心恬寂故名為定。從",
    "T46n1912_007:0364a05": "而行精進下先攝定入進。從又此法下正",
    "T46n1912_007:0364a06": "攝定入念。有念故不忘有進故不動。次",
    "T46n1912_007:0364a07": "釋慧者。先攝慧入定。從內性下釋慧當",
    "T46n1912_007:0364a08": "體。有定之慧照本有性。是故名為內性自",
    "T46n1912_007:0364a09": "照。結前生後中言遮諸煩惱者。即以中慧",
    "T46n1912_007:0364a10": "破於三惑。次五力者。文義及意。準根可知。",
    "T46n1912_007:0364a11": "問。名同為根何須更立。答。善根雖生惡猶",
    "T46n1912_007:0364a12": "未破。復更修習令根增長。是故此五復受",
    "T46n1912_007:0364a13": "力名。根成惡破。故名為力。故大論二十一",
    "T46n1912_007:0364a14": "云。天魔外道不能沮壞。是故此五復名為",
    "T46n1912_007:0364a15": "力。若自若他皆得力名。信力信諦不為偏",
    "T46n1912_007:0364a16": "小諸疑所動。進力觀諦必無間雜。本求極",
    "T46n1912_007:0364a17": "果未證不休。念力持諦破邊邪想。不令",
    "T46n1912_007:0364a18": "三惑之所破壞。定力若成。能於諸禪互無",
    "T46n1912_007:0364a19": "妨礙。不同單修根本之相。言破散者。能",
    "T46n1912_007:0364a20": "破欲界一切諸散。或復雖用欲界語法而",
    "T46n1912_007:0364a21": "不礙於初禪支林。或住初禪覺觀之法。而",
    "T46n1912_007:0364a22": "不礙於二禪內淨。或住二禪與喜相應。而",
    "T46n1912_007:0364a23": "不礙於三禪樂受。或與四禪捨受相應。而",
    "T46n1912_007:0364a24": "能教化一切眾生。縱妨四禪不妨諸定。妨",
    "T46n1912_007:0364a25": "謂妨礙礙謂遮止。縱有因緣不入四禪。",
    "T46n1912_007:0364a26": "不妨一切禪定自在。總而言之。秖是諸定",
    "T46n1912_007:0364a27": "互不相妨。所言不捨不隨等者。不捨世禪",
    "T46n1912_007:0364a28": "不隨禪生。故經云。雖行禪定解脫三昧。而",
    "T46n1912_007:0364a29": "不隨禪生是菩薩行。總而言之。正用中定",
    "T46n1912_007:0364b01": "是故方能不捨不隨。次釋慧者。能破一切",
    "T46n1912_007:0364b02": "偏圓等慧。能破一切權實等執。而能雙照執",
    "T46n1912_007:0364b03": "慧實相。次釋七覺者。文七相三義二。意亦",
    "T46n1912_007:0364b04": "隨入。通一別二。故曰相三。不出定慧故曰",
    "T46n1912_007:0364b05": "義二。還以寂照除等進等而調停之。復以",
    "T46n1912_007:0364b06": "寂照安之起之。定慧各三。各隨用一。得益",
    "T46n1912_007:0364b07": "便止無假遍修。若全無益方輒後品。念能",
    "T46n1912_007:0364b08": "通持定慧六分。是故念品通於兩處。次釋",
    "T46n1912_007:0364b09": "八正。文八義八意亦不定。品位既極無復",
    "T46n1912_007:0364b10": "生後。初二如文。釋正語者。聽法說法俱得",
    "T46n1912_007:0364b11": "解脫。化功歸已故益自他。釋正業中先列",
    "T46n1912_007:0364b12": "四業。次釋四業。言小乘可解者。若小乘中",
    "T46n1912_007:0364b13": "則不得云非白非黑而有來報。具如第一",
    "T46n1912_007:0364b14": "卷中料簡有無。今云有者。約大乘說則無",
    "T46n1912_007:0364b15": "漏為因無明為緣。生於界外受法性身。酬",
    "T46n1912_007:0364b16": "於此因名之為報。文中更約三觀釋業。",
    "T46n1912_007:0364b17": "不次第者名圓正業。言邪命者。自圓之外",
    "T46n1912_007:0364b18": "皆名為邪。迦葉自述即其意也。問。何故釋",
    "T46n1912_007:0364b19": "業而云邪命。答。緣理義通故得互釋。圓",
    "T46n1912_007:0364b20": "業不正常命成邪。破無不遍故名為盡。依",
    "T46n1912_007:0364b21": "遍而行方名為正。見他得利已下。文雖附",
    "T46n1912_007:0364b22": "事例前亦應以為理釋。且約事者。圓修之",
    "T46n1912_007:0364b23": "人必離四邪方名正命。見他得利事解可",
    "T46n1912_007:0364b24": "知。若理釋者。若偏若小名為他利。具三諦",
    "T46n1912_007:0364b25": "益名為己利。終日圓修不起圓想。而於無",
    "T46n1912_007:0364b26": "想不生染著名知止足。善故名精入故名",
    "T46n1912_007:0364b27": "進。得中名正。心不動等者。不動故正直不",
    "T46n1912_007:0364b28": "失故不忘。上句為因下句為果。不動中道",
    "T46n1912_007:0364b29": "於念不忘。故名正念。正住釋正字決定",
    "T46n1912_007:0364c01": "釋定字。正住於理決定不移。因是下結八",
    "T46n1912_007:0364c02": "正。如是下通結道品。初結示道品在一念",
    "T46n1912_007:0364c03": "心中。初心可修未論深位。大論下。引證道",
    "T46n1912_007:0364c04": "品並在念處。是故道品初心並修。故知等",
    "T46n1912_007:0364c05": "者。明修道品功能故也。如此下結判。◎",
    "T46n1912_007:0364c06": "止觀輔行傳弘決卷第七之一",
    "T46n1912_007:0364c09": "止觀輔行傳弘決卷第七之二",
    "T46n1912_007:0364c11": "唐毘陵沙門湛然述",
    "T46n1912_007:0364c12": "◎次舉譬者。婆沙大論並依樹譬道品。故",
    "T46n1912_007:0364c13": "名道樹。二論並與今文大同。但今結果位",
    "T46n1912_007:0364c14": "在初住。與婆沙異。於中又二。初別約無作",
    "T46n1912_007:0364c15": "道品。次通約三觀。初文有譬合結。譬及合",
    "T46n1912_007:0364c16": "文並闕如意。譬中應云莖幹上聳即如意",
    "T46n1912_007:0364c17": "足。法性下合。先正合。次明果上異名。道品",
    "T46n1912_007:0364c18": "善知識下結前合譬。準方便中有三知識。",
    "T46n1912_007:0364c19": "從初引導令至寶所。即同行也。由是道品",
    "T46n1912_007:0364c20": "令行無誤。即教授義。諸品防護妄誤不侵。",
    "T46n1912_007:0364c21": "即外護義。忍辱為衣法喜為食。資於慧命",
    "T46n1912_007:0364c22": "益以定身。並外護義。由三知識。令入初住",
    "T46n1912_007:0364c23": "三身正覺。能與眾生真善知識。通途下通",
    "T46n1912_007:0364c24": "約三諦。前但約圓別別對位。此通約諦諦",
    "T46n1912_007:0364c25": "諦各辯。於中先別對。次總對。總別二對但",
    "T46n1912_007:0364c26": "寄喻文。非約修行。又約竪位以譬圓者。",
    "T46n1912_007:0364c27": "觀行為葉。相似為華。分真為果。若通約四",
    "T46n1912_007:0364c28": "教準說可知。次明三脫門者。明道品功能。",
    "T46n1912_007:0364c29": "大論二十一問。涅槃唯一門何故三耶。答。法",
    "T46n1912_007:0365a01": "一義三。三秖是一。又隨人不同故分三別。",
    "T46n1912_007:0365a02": "見行從於空。愛行從無作。見愛等者從於",
    "T46n1912_007:0365a03": "無相。論局三藏今通三教。別教初心同二",
    "T46n1912_007:0365a04": "教故。諸教並以證道為無漏城。唯圓義通。",
    "T46n1912_007:0365a05": "六即辨異。是故今文釋道品竟。次明三",
    "T46n1912_007:0365a06": "脫。若準文正意。秖應但明無作三脫。亦為",
    "T46n1912_007:0365a07": "比決使識無作。是故具明諸教三脫。於中",
    "T46n1912_007:0365a08": "先明來意列名。次正釋中先總釋。次歷教。",
    "T46n1912_007:0365a09": "初文先辯王臣旁正親疎。次約伏斷。三約",
    "T46n1912_007:0365a10": "名體。以總冠別。諸教各各三義不同。準望",
    "T46n1912_007:0365a11": "聖教不可專一。故並云或。下約教釋。但",
    "T46n1912_007:0365a12": "注云云不復別辯。應隨其教出其相狀。",
    "T46n1912_007:0365a13": "初王臣中先明三昧為王。次明三脫為王。",
    "T46n1912_007:0365a14": "三脫從慧三昧從定。於空等上立二名者。",
    "T46n1912_007:0365a15": "由二種人入無漏異。故有三昧三脫不同。",
    "T46n1912_007:0365a16": "以親入無漏者為王。旁助發者為臣。見",
    "T46n1912_007:0365a17": "與思惟屬慧。即是從慧發定。從定發慧",
    "T46n1912_007:0365a18": "準此可知。斷伏名體尋文可見。次歷教",
    "T46n1912_007:0365a19": "者。初三藏教約十六行以分三門。俱舍婆",
    "T46n1912_007:0365a20": "沙諸文皆爾。但分三昧及以三脫。互為王",
    "T46n1912_007:0365a21": "臣。諸論未辯。故三藏中由觀此行。上忍",
    "T46n1912_007:0365a22": "發真。故以此行而為三門。又此行相但取",
    "T46n1912_007:0365a23": "與其三門類同判屬門耳。通教從初但觀",
    "T46n1912_007:0365a24": "幻化。是故不復依十六行。但約空觀以",
    "T46n1912_007:0365a25": "辯三相。還約定慧以辯王臣。空等三義",
    "T46n1912_007:0365a26": "雖皆觀幻。不妨亦有王臣不同。亦由入道",
    "T46n1912_007:0365a27": "根異故爾。初空門中具引古今釋論本者。",
    "T46n1912_007:0365a28": "既是古今互出不同。今雙引之以證假實。",
    "T46n1912_007:0365a29": "此教三門不同三藏三門體殊。此中得空即",
    "T46n1912_007:0365b01": "無相願。次明別教先通約三觀。次別約出",
    "T46n1912_007:0365b02": "假。初文意者。即以三觀為三三昧。三脫亦",
    "T46n1912_007:0365b03": "然。一一諦中止即三昧。觀即三脫。王臣伏",
    "T46n1912_007:0365b04": "斷等準三藏說。即以初地為無漏城。次別",
    "T46n1912_007:0365b05": "約出假者。約此一諦既義立三。當知亦",
    "T46n1912_007:0365b06": "具王臣等義。於別教中立二釋者。約教始",
    "T46n1912_007:0365b07": "終雖具三諦。不得意者但在於假。是故此",
    "T46n1912_007:0365b08": "教應須兩釋。又一教始終雖具三諦。若入",
    "T46n1912_007:0365b09": "證道不復名別。是故別教但在於假。凡釋",
    "T46n1912_007:0365b10": "別義悉皆準此。既約出假以釋三門。亦通",
    "T46n1912_007:0365b11": "行向為無漏城。故大集云。欲度眾生修於",
    "T46n1912_007:0365b12": "空。護持諸法修無相。不捨諸有修無願。",
    "T46n1912_007:0365b13": "豈非純於出假以立三門。出假尚爾。餘任",
    "T46n1912_007:0365b14": "運具何假義求。次明圓教者。前釋三教直",
    "T46n1912_007:0365b15": "爾釋之。今明圓教云別約者。當知前三通",
    "T46n1912_007:0365b16": "途泛列。此文正意別在於圓故圓三門與前",
    "T46n1912_007:0365b17": "永異。圓王臣等亦復天隔。故圓教中空即無",
    "T46n1912_007:0365b18": "相無作故也。語似道教意復永乖。定慧體",
    "T46n1912_007:0365b19": "一圓伏圓斷。圓名妙體二義融通。於中先引",
    "T46n1912_007:0365b20": "論文總比決之。次正解釋。初比決者。所緣",
    "T46n1912_007:0365b21": "不同能通門異。所緣即是初住無漏。故使能",
    "T46n1912_007:0365b22": "通近遠亦異。智者等者。明空體不同。智者之",
    "T46n1912_007:0365b23": "言亦通別教及以接通。今唯在圓成圓三",
    "T46n1912_007:0365b24": "脫。空即不空皆能通極。故並名中皆能見",
    "T46n1912_007:0365b25": "性。又所見之空空無大小。以智異故大小",
    "T46n1912_007:0365b26": "名生。是故此中以智判空。智既圓融二空則",
    "T46n1912_007:0365b27": "合。合故名中復能見性。又二乘下因辯大",
    "T46n1912_007:0365b28": "小十八空異。若得此空必具十八。是故次",
    "T46n1912_007:0365b29": "此辯十八空。空若不同餘門自別。所以二",
    "T46n1912_007:0365c01": "乘觀十八空。如觀夢事。今圓下大十八空。",
    "T46n1912_007:0365c02": "圓人觀之如觀眠法。法如無明夢事如取",
    "T46n1912_007:0365c03": "相。取相枝末無明為本。是故夢事必依眠",
    "T46n1912_007:0365c04": "法。故觀無明即見實相。但觀取相唯見真",
    "T46n1912_007:0365c05": "理。若與二乘辯空異者。則兩教二乘及通",
    "T46n1912_007:0365c06": "別入空。任運可識。縱使別教詮於不空。非",
    "T46n1912_007:0365c07": "初心觀何須比決。故並不與圓教空同。故",
    "T46n1912_007:0365c08": "但約二乘不論諸教。以此文中義猶含隱。",
    "T46n1912_007:0365c09": "是故下文更重簡之。如前下正示門相。先",
    "T46n1912_007:0365c10": "寄前修中觀中三假以辯三相。故云如",
    "T46n1912_007:0365c11": "前。既用四句觀破無明。即具二空皆不可",
    "T46n1912_007:0365c12": "得。即是空門不見四門之相。即相續假破。",
    "T46n1912_007:0365c13": "尚無法性豈有無明。是故不分四門之異。",
    "T46n1912_007:0365c14": "即無相門。門秖是句即四句也有真有緣故",
    "T46n1912_007:0365c15": "有能所。有能所故故有作者。今非真緣故",
    "T46n1912_007:0365c16": "無作者。即無作門。雖寄三假實無前後。前",
    "T46n1912_007:0365c17": "通教中尚空即無相及無作等。況復圓妙更",
    "T46n1912_007:0365c18": "立次第耶。王臣云云者。亦具三義與前不",
    "T46n1912_007:0365c19": "同。如是等者。明三門相即。又四門下明門",
    "T46n1912_007:0365c20": "門三脫一一互通。如此下重更約教以辯",
    "T46n1912_007:0365c21": "空異。初結成圓門。故云三門意非次第。別",
    "T46n1912_007:0365c22": "雖下仍許別教亦緣實相。以次第故與圓",
    "T46n1912_007:0365c23": "不同。又異等者。尚不同別況復藏通。能知",
    "T46n1912_007:0365c24": "異相方可觀同。是故勸物須善識之。又華",
    "T46n1912_007:0365c25": "嚴下約五味判。初文正約五味以判。明四",
    "T46n1912_007:0365c26": "念處秖是觀陰。若至涅槃成五解脫。解脫",
    "T46n1912_007:0365c27": "秖是祕密之藏。念處既居道品之初。雙樹",
    "T46n1912_007:0365c28": "枯榮復表念處。是故還約枯榮以判。初華",
    "T46n1912_007:0365c29": "嚴中雖具二義文多明別。故云偏多四榮。",
    "T46n1912_007:0366a01": "所以住前十種梵行全明別義。初住雖即略",
    "T46n1912_007:0366a02": "明圓義。二住已去乃至十地多明別義。雖",
    "T46n1912_007:0366a03": "行向中辯於普賢行布二門。而諸位中普賢",
    "T46n1912_007:0366a04": "義少。入法界品唯見彌勒文殊普賢廣明圓",
    "T46n1912_007:0366a05": "融。餘諸知識多明別相。是故今云偏多四",
    "T46n1912_007:0366a06": "榮。三藏可解。方等般若文中處處雖有圓",
    "T46n1912_007:0366a07": "義。多為調於鈍根菩薩及二乘人。故淨名中",
    "T46n1912_007:0366a08": "彈斥聲聞貶挫菩薩。念座致屈去華招",
    "T46n1912_007:0366a09": "譏。聞不思議事猶如根敗。覩大士現變自",
    "T46n1912_007:0366a10": "鄙如盲。方信摩訶衍甚深。伏諸菩薩志大。",
    "T46n1912_007:0366a11": "至般若會乃堪委業。故佛加之以說二空。",
    "T46n1912_007:0366a12": "所以兩時教意多調枯以入榮。使二乘之輩",
    "T46n1912_007:0366a13": "稍成通別。雖未顯說義已成榮。至法華",
    "T46n1912_007:0366a14": "時會諸枯榮入非枯榮。爾乃方堪授作",
    "T46n1912_007:0366a15": "佛記。且順大經越而未說。即云鶴林施化",
    "T46n1912_007:0366a16": "已足。二經同味雖越而兼是故判云為極鈍",
    "T46n1912_007:0366a17": "根來至雙樹。方等般若顯入密入。故云菩薩",
    "T46n1912_007:0366a18": "處處得入。既引涅槃逢指法華。故知法",
    "T46n1912_007:0366a19": "華為醍醐正主。所以經喻秋收冬藏。至涅",
    "T46n1912_007:0366a20": "槃時猶如捃拾。故大經第九云。譬如暗夜",
    "T46n1912_007:0366a21": "若諸營作一切皆息。其未訖者。要待日明。",
    "T46n1912_007:0366a22": "學大乘者。要待無上大涅槃日。是經出世",
    "T46n1912_007:0366a23": "如彼果實多所饒益安樂一切。能令眾生",
    "T46n1912_007:0366a24": "見如來性。如法華中八千聲聞得授記莂",
    "T46n1912_007:0366a25": "如秋收冬藏更無所作。一闡提輩於諸善",
    "T46n1912_007:0366a26": "法無所營作。八千聲聞即是持品八千人",
    "T46n1912_007:0366a27": "也。此據五時相生以說。若論教旨法華唯",
    "T46n1912_007:0366a28": "以開權顯遠為教正主。獨得名妙意在",
    "T46n1912_007:0366a29": "於此。又云下約人結成所表正意。秖是結",
    "T46n1912_007:0366b01": "成念處功畢耳。所言六人及如來者。二十八",
    "T46n1912_007:0366b02": "云。爾時師子吼菩薩白佛言。世尊。何等比丘",
    "T46n1912_007:0366b03": "能莊嚴娑羅雙樹。佛舉六人及以如來。六人",
    "T46n1912_007:0366b04": "在因如來居果。因果俱得莊嚴之名。因果",
    "T46n1912_007:0366b05": "始終四德具足。所表義顯故云莊嚴。因六人",
    "T46n1912_007:0366b06": "者。經云。若有比丘受持讀誦十二部經。正",
    "T46n1912_007:0366b07": "其文句。如是比丘乃能莊嚴娑羅雙樹。師子",
    "T46n1912_007:0366b08": "吼言。如我解佛所說義者。阿難比丘即其",
    "T46n1912_007:0366b09": "人也。得淨天眼指阿那律。少欲知足指大",
    "T46n1912_007:0366b10": "迦葉。無諍空行指須菩提。善修神通指目",
    "T46n1912_007:0366b11": "犍連。得大智慧指舍利弗。於一一人廣",
    "T46n1912_007:0366b12": "如阿難。後舉果人云。若有比丘能說眾生",
    "T46n1912_007:0366b13": "悉有佛性。得金剛三昧具足四德八自在",
    "T46n1912_007:0366b14": "我。如是比丘最能莊嚴娑羅雙樹。師子吼",
    "T46n1912_007:0366b15": "言。如我解佛所說義者。唯有如來乃能莊",
    "T46n1912_007:0366b16": "嚴娑羅雙樹。如其無者則不端嚴。唯願如來",
    "T46n1912_007:0366b17": "常住於此。佛言。一切諸法性無住住。云何",
    "T46n1912_007:0366b18": "請住。前之六人雖曰多聞乃至大智。要必",
    "T46n1912_007:0366b19": "宣說一切眾生悉有佛性。已於法華聞得",
    "T46n1912_007:0366b20": "記已。非不能說但不及果人。故云如來",
    "T46n1912_007:0366b21": "最能莊嚴。因人果人皆具四德。因人始入故",
    "T46n1912_007:0366b22": "云唯佛。聲聞尚爾下舉劣況勝。若入涅槃",
    "T46n1912_007:0366b23": "成五解脫者。結四念所表以成祕藏。祕藏",
    "T46n1912_007:0366b24": "秖是涅槃。涅槃秖是解脫四念處觀。既觀五",
    "T46n1912_007:0366b25": "陰念處既成中間涅槃。即是五陰成五解脫。",
    "T46n1912_007:0366b26": "故經云。色解脫乃至識解脫。不即等者。次",
    "T46n1912_007:0366b27": "結四念及以解脫成三佛性。此三佛性與",
    "T46n1912_007:0366b28": "計六法不即不離不即故非不離故是理",
    "T46n1912_007:0366b29": "具故是本迷故非。言六法者。謂五陰神我。",
    "T46n1912_007:0366c01": "故大經三十。作盲人摸象譬竟。即合譬云。",
    "T46n1912_007:0366c02": "或有說言。色是佛性。乃至說言。我是佛性。",
    "T46n1912_007:0366c03": "當知佛性與彼六法不即不離。三佛性者。",
    "T46n1912_007:0366c04": "準第三卷意。念處中文。正因不即不離於",
    "T46n1912_007:0366c05": "色。了因不即不離於識。緣因不即不離",
    "T46n1912_007:0366c06": "受想行及我。當知六法秖是三因。故此三因",
    "T46n1912_007:0366c07": "與五陰等不即不離。轉於五陰以成四",
    "T46n1912_007:0366c08": "德。三德三因。具如第三卷三德文末。彼具",
    "T46n1912_007:0366c09": "圓別。今但在圓。大同小異各有意旨。前之",
    "T46n1912_007:0366c10": "二解以五陰四念對三德四德。今對五陰",
    "T46n1912_007:0366c11": "復加神我。置於四德唯對三因。是故開合",
    "T46n1912_007:0366c12": "有少同異。◎",
    "T46n1912_007:0366c13": "◎次釋對治助開。初明來意中。先剋",
    "T46n1912_007:0366c14": "出所助之體。故云為一切三昧作本。故",
    "T46n1912_007:0366c15": "四三昧必依圓教不思議三三昧為本。此",
    "T46n1912_007:0366c16": "即前六名為正行。正行不顯良由有遮。當",
    "T46n1912_007:0366c17": "分說者。當教三昧即為當教諸行之本。今",
    "T46n1912_007:0366c18": "文唯約無作三昧為諸行本。若入下別明",
    "T46n1912_007:0366c19": "為今文行本。根利下正約根遮以簡助",
    "T46n1912_007:0366c20": "意。四句之中三句不須。唯根鈍有遮用",
    "T46n1912_007:0366c21": "此對治。次句中云但專三脫者。但專修前",
    "T46n1912_007:0366c22": "無作道品以開三脫。夫初果下況釋。斯須二",
    "T46n1912_007:0366c23": "果為根利有遮。及世智斷結。雖非出世根",
    "T46n1912_007:0366c24": "利。亦是無遮之限。言兩條者。二果為一條。",
    "T46n1912_007:0366c25": "世智為一條。如此兩條初條尚有事惑。次",
    "T46n1912_007:0366c26": "條無事為理成障。破事理障義當用治。",
    "T46n1912_007:0366c27": "況根鈍遮重不修對治。第三果人欲結盡故",
    "T46n1912_007:0366c28": "不說須治。世智雖斷下八地思。以計我",
    "T46n1912_007:0366c29": "故猶須治道。故五停中著我多者。尚須對",
    "T46n1912_007:0366c30": "治為說界法。若準此意。唯根利無遮根鈍",
    "T46n1912_007:0367a01": "無遮。及無漏智盡欲結者。不須對治。然初",
    "T46n1912_007:0367a02": "二果但緣理治惑。名為用治。實不同於凡",
    "T46n1912_007:0367a03": "夫治相。當知無遮但專上來境等六法。若",
    "T46n1912_007:0367a04": "有遮根鈍等。治道不成三昧安剋。助道無量",
    "T46n1912_007:0367a05": "下明用治所依。助道無量但用六者為對",
    "T46n1912_007:0367a06": "六蔽。故且立六以示治相。準下文意。雖復",
    "T46n1912_007:0367a07": "初教展轉為治。此科正為治於重蔽。是故",
    "T46n1912_007:0367a08": "且立事六為治。問。前通塞中。塞有橫竪。此",
    "T46n1912_007:0367a09": "中治塞何故但將橫中六度。以辨治相耶。",
    "T46n1912_007:0367a10": "答。橫則事理俱障。六則攝事略周。況復苦集",
    "T46n1912_007:0367a11": "無明名略對治不足。及竪中塵沙等惑非治",
    "T46n1912_007:0367a12": "正意今明事治故不論之。又若有苦集即",
    "T46n1912_007:0367a13": "具無明。具無明故六蔽具足。但治六蔽餘",
    "T46n1912_007:0367a14": "二則去。此之蔽相復重於陰境所歷餘心。是",
    "T46n1912_007:0367a15": "故別生此文用觀。若人下初治慳中。云若",
    "T46n1912_007:0367a16": "人修四三昧至脫門不開。此文冠下五度之",
    "T46n1912_007:0367a17": "首。下五但云修三昧時。餘文並略。激者水衝",
    "T46n1912_007:0367a18": "也。次破戒中。云穬者芒稻也。麁澁貌也。防",
    "T46n1912_007:0367a19": "過曰制限分曰度。淳謂淳朴。亦漬也。沃也。",
    "T46n1912_007:0367a20": "悖者此非字體。謂背逆也。應作[愍-民+孛]字。亂",
    "T46n1912_007:0367a21": "也。事字託跋正應作嬾。儢者。玉篇云。心不",
    "T46n1912_007:0367a22": "力也。謂懈怠也。春蛙者蝦蟆之流。面牆者",
    "T46n1912_007:0367a23": "無所見也。諸蔽下總結也。前六蔽中各有",
    "T46n1912_007:0367a24": "厚薄(云云)。若用下具辯四隨迴轉治相。前之對",
    "T46n1912_007:0367a25": "治已用四中一對治竟。忽非其宜。應須轉",
    "T46n1912_007:0367a26": "用。或兼或具若第一義。是故總云當依四隨。",
    "T46n1912_007:0367a27": "初總舉。次別示中如治一慳者。略於一蔽",
    "T46n1912_007:0367a28": "示四隨相。問。文中若是已明對治。此中秖",
    "T46n1912_007:0367a29": "應更明三隨。何故約慳具列四耶。答。前雖",
    "T46n1912_007:0367b01": "明對是直爾用治。未辯用治有益以不益。",
    "T46n1912_007:0367b02": "謂惡破善生等也。今示隨相教其迴轉。是",
    "T46n1912_007:0367b03": "故具列四隨之相。又於四中若樂不樂以",
    "T46n1912_007:0367b04": "明轉相者以不樂檀即轉用尸乃至般若。",
    "T46n1912_007:0367b05": "若善心生乃至開等。是轉兼具及第一義。又",
    "T46n1912_007:0367b06": "於對中破即是對不破。即是轉兼具等。故",
    "T46n1912_007:0367b07": "總舉之為轉等式。所言轉者。或轉用尸乃",
    "T46n1912_007:0367b08": "至般若。或次或超超一至四。逆順間雜病去",
    "T46n1912_007:0367b09": "便止。五度為頭但越本位。餘同於檀。此病",
    "T46n1912_007:0367b10": "不轉而治轉也。一度轉用餘之五度即成",
    "T46n1912_007:0367b11": "五句六度合有三十句治若樂病俱轉名亦",
    "T46n1912_007:0367b12": "對亦轉。成三十句。是轉非對亦三十句。又",
    "T46n1912_007:0367b13": "是轉是對是轉非對。一往且立為三十句。若",
    "T46n1912_007:0367b14": "超雜等句相不定。行者自知。豈可具記。又",
    "T46n1912_007:0367b15": "一度轉用至二三四。亦可名轉亦可名兼。",
    "T46n1912_007:0367b16": "若至五度名轉名具。不得具名者以轉",
    "T46n1912_007:0367b17": "用故。若言具者不得云轉。但具用六以",
    "T46n1912_007:0367b18": "治一蔽。亦以轉故復失兼名。故雖兼具但",
    "T46n1912_007:0367b19": "名為轉。故轉至五不名具者。轉則單用具",
    "T46n1912_007:0367b20": "則兼俱。故不同也若病轉藥不轉。不名轉",
    "T46n1912_007:0367b21": "治亦非兼具。或第一義名一向治。亦有超",
    "T46n1912_007:0367b22": "順逆間等也隨其病轉以為五蔽。亦成三",
    "T46n1912_007:0367b23": "十句一向治也。所言兼者。藥兼一兩乃至",
    "T46n1912_007:0367b24": "三四。至五名具是故但四。度別四句成二",
    "T46n1912_007:0367b25": "十四。一度至五但成六句。正名具治。今文",
    "T46n1912_007:0367b26": "無具者。但是文略。第八卷有。此約圓人用",
    "T46n1912_007:0367b27": "事治相。若藏通別初心為四念處等。用事",
    "T46n1912_007:0367b28": "治相準此可知。言第一義者。唯觀無相真",
    "T46n1912_007:0367b29": "如寂理。若約教者。各以當教真理為治。乃",
    "T46n1912_007:0367c01": "至圓人亦用三教理而為對等。又四教初心",
    "T46n1912_007:0367c02": "皆須事治。如向所說。若以四教展轉為治",
    "T46n1912_007:0367c03": "以前助後者。還以前六轉望後教六蔽之",
    "T46n1912_007:0367c04": "相。為對轉等。如通教人用三藏六。別人則",
    "T46n1912_007:0367c05": "用藏通兩六。圓人用三並有轉等。如治一",
    "T46n1912_007:0367c06": "慳看慳何等。財身及命所慳不同。既知慳",
    "T46n1912_007:0367c07": "已用事為治。別人用二例此可知。圓人用",
    "T46n1912_007:0367c08": "三者。如用事治慳。慳雖似破因茲乃計",
    "T46n1912_007:0367c09": "三捨為實。但增生死無正可論轉用即",
    "T46n1912_007:0367c10": "空治其計實。實計若破即應得與法界相",
    "T46n1912_007:0367c11": "應。破實存空則應轉用恒沙佛法。捨身命",
    "T46n1912_007:0367c12": "財十界無知。作此觀時計假為實。但得名",
    "T46n1912_007:0367c13": "為愛見大悲。則應轉用觀身命財悉是法",
    "T46n1912_007:0367c14": "界。圓教觀法得對治名良由於此。此中唯",
    "T46n1912_007:0367c15": "有藥病俱轉終無病轉而藥不轉。亦可得",
    "T46n1912_007:0367c16": "有藥轉而病不轉何以故。計實不轉而亦",
    "T46n1912_007:0367c17": "容用後之三藥。兼具比說思之可知。又此",
    "T46n1912_007:0367c18": "轉治始從生滅終至無作。名為漸轉若從",
    "T46n1912_007:0367c19": "無作轉至生滅。及以互轉名為不定。若第",
    "T46n1912_007:0367c20": "一義名為頓轉。一蔽既爾餘蔽亦然。是則於",
    "T46n1912_007:0367c21": "一病中轉用藏教五及以三教六。成二十三",
    "T46n1912_007:0367c22": "度。六蔽合有一百三十八治。俱轉名對及亦",
    "T46n1912_007:0367c23": "名轉。各有一百三十八治。兼具等相思之",
    "T46n1912_007:0367c24": "可知。若見其意方了此文。於助六度下。次",
    "T46n1912_007:0367c25": "更總明合行式中。明其治相其事非一。於",
    "T46n1912_007:0367c26": "一一事皆有合行。非此可具。故指後文相",
    "T46n1912_007:0367c27": "攝中說。有人下欲明合行先出異解。然後",
    "T46n1912_007:0367c28": "破異明須合行。是故今家下文則有四種",
    "T46n1912_007:0367c29": "六度。初文正出異解者。顯十與六但是開",
    "T46n1912_007:0368a01": "合。古人不見開合之意。濫用楞伽宗教之",
    "T46n1912_007:0368a02": "文。彼楞伽云。二乘菩薩有二種。一者宗趣法",
    "T46n1912_007:0368a03": "相。謂自所證離分別相入無漏界。二者言",
    "T46n1912_007:0368a04": "說。謂說九部離於四句令眾生入。然彼通",
    "T46n1912_007:0368a05": "舉二乘菩薩所證及說。成共三乘理教之相。",
    "T46n1912_007:0368a06": "古師不了謂宗無說為理為大。以屬菩薩。",
    "T46n1912_007:0368a07": "謂教有說為事為小。以屬二乘。宗教有無",
    "T46n1912_007:0368a08": "具如法華維摩玄文所破。次引大經大品。",
    "T46n1912_007:0368a09": "以證六度攝一切法。故知六外無復餘法。",
    "T46n1912_007:0368a10": "如前四諦但云四諦有無量相。不云四外",
    "T46n1912_007:0368a11": "更有餘法。何故云六但在通教。次若得下",
    "T46n1912_007:0368a12": "略示文意。若六若十既是開合。不應以此",
    "T46n1912_007:0368a13": "而判大小宗教等別。如禪下正示開合。合故",
    "T46n1912_007:0368a14": "即是事理合明。開之則是事理別說。又明六",
    "T46n1912_007:0368a15": "則通於大小。明十則唯在於大。又此十中",
    "T46n1912_007:0368a16": "通則通於四教。別則唯在別圓。如三藏菩",
    "T46n1912_007:0368a17": "薩即以伏惑為一切智。以三祇假為道",
    "T46n1912_007:0368a18": "種智。佛果以為一切種智。能起神通有勝",
    "T46n1912_007:0368a19": "願用。故三藏菩薩亦得有十。若據未斷惑",
    "T46n1912_007:0368a20": "邊則般若亦無。非從空出種智不成。未",
    "T46n1912_007:0368a21": "得法身無願智力。且以分地而為般若",
    "T46n1912_007:0368a22": "則但有六。通教菩薩從但空邊開出方便",
    "T46n1912_007:0368a23": "佛果種智及願智力。以為十度。未得法身",
    "T46n1912_007:0368a24": "與三藏同。已斷通惑從空出假。從容進退",
    "T46n1912_007:0368a25": "多少不同。是則兩教或六或七或八或十。今",
    "T46n1912_007:0368a26": "文且約別圓義邊。開六為十。餘諸增減文",
    "T46n1912_007:0368a27": "中未論。又存教道且兼於別。意本在圓。泥",
    "T46n1912_007:0368a28": "滓與願婆羅與力方音異耳。言定守禪度",
    "T46n1912_007:0368a29": "者。若開禪為三則根本定守第五度名禪",
    "T46n1912_007:0368b01": "度也。餘所開者。名力名願。空智守於第六",
    "T46n1912_007:0368b02": "般若。餘所開者名漚和等。漚和出假智也。",
    "T46n1912_007:0368b03": "闍那入中智也。亦是方音不同也。次明攝法",
    "T46n1912_007:0368b04": "者。正示合行故能攝法。若不達於一切諸",
    "T46n1912_007:0368b05": "法。皆入此之對治門中。如何對治攝一切",
    "T46n1912_007:0368b06": "法。初明六度攝道品者。下文廣釋。意雖可",
    "T46n1912_007:0368b07": "見今預通說。至文易明。何者。檀攝二覺",
    "T46n1912_007:0368b08": "謂除捨也。文中闕一下文具列。尸攝三謂",
    "T46n1912_007:0368b09": "正語業命。忍攝四。謂念根念力念覺正念。進",
    "T46n1912_007:0368b10": "攝八。謂四正勤進根進力進覺分正精進。禪",
    "T46n1912_007:0368b11": "攝八。謂四如意定根定力定覺正定。慧攝",
    "T46n1912_007:0368b12": "十。謂四念處慧根慧力擇覺喜覺正見正思",
    "T46n1912_007:0368b13": "合三十五。餘有二信通三十五。一切諸法",
    "T46n1912_007:0368b14": "信為本故。若準婆沙以實體十一攝三十",
    "T46n1912_007:0368b15": "七。故婆沙中先以七覺收餘六科。餘不入",
    "T46n1912_007:0368b16": "者。謂二信為一及正思惟一。以語業命三實",
    "T46n1912_007:0368b17": "體但二。足成十一。俱舍唯十。以合戒支故",
    "T46n1912_007:0368b18": "也。言入七者。謂四念處。及慧根。力。正見。",
    "T46n1912_007:0368b19": "入擇法覺分。四正勤進根力及正方便方便。",
    "T46n1912_007:0368b20": "是進入進覺分。四如意足及定根力正定入",
    "T46n1912_007:0368b21": "定覺分念根力正念入念覺分。是則二十四",
    "T46n1912_007:0368b22": "法攝入七覺。并本七覺合三十一。并信等",
    "T46n1912_007:0368b23": "六合三十七。今於七中攝喜入擇攝除入",
    "T46n1912_007:0368b24": "捨。則合七成五。以念為忍語等為尸。擇",
    "T46n1912_007:0368b25": "喜屬慧除捨是檀定等是禪。二信依前以為",
    "T46n1912_007:0368b26": "通入。所以七覺六度義足。故今開合與論不",
    "T46n1912_007:0368b27": "殊。開合雖爾義與論別。今此六文義通四",
    "T46n1912_007:0368b28": "教各含十故。即此六度文為六段。一一段",
    "T46n1912_007:0368b29": "中皆有六義。初三藏文是事治正意。故文稍",
    "T46n1912_007:0368c01": "廣。初明事檀攝二。文相可見。若三藏下。正",
    "T46n1912_007:0368c02": "明事捨仍舉理以況之。雖未成理檀有",
    "T46n1912_007:0368c03": "事治之益。次引論徵問。捨能下答。又捨下",
    "T46n1912_007:0368c04": "明檀能成五。通別如文。次明圓捨中。圓是",
    "T46n1912_007:0368c05": "今文與事合行正意故也。復順今文正修之",
    "T46n1912_007:0368c06": "體。是故引文廣明其相。初正明圓捨中。言",
    "T46n1912_007:0368c07": "十法界色身等者。但觀三事。心冥法界則",
    "T46n1912_007:0368c08": "十界三事冥然自亡。正報是身依報是財。所",
    "T46n1912_007:0368c09": "言命者。連持為義。即諸界中各有連持。如",
    "T46n1912_007:0368c10": "六道中報命不同。及四聖中有慧命常住命",
    "T46n1912_007:0368c11": "等。即此三事在一念心三諦具足。能除三",
    "T46n1912_007:0368c12": "惑故名為捨。入不二邊者。秖是中道不二之",
    "T46n1912_007:0368c13": "捨。此約最後理觀檀義。若辯合行應具事",
    "T46n1912_007:0368c14": "理。故下文中結偏失云。理觀深微而不存",
    "T46n1912_007:0368c15": "事行。即却舉三藏事治之相。事治文竟又復",
    "T46n1912_007:0368c16": "斥云。而不存理觀。即以度品六句料簡。是",
    "T46n1912_007:0368c17": "故當知修理觀者。重惑若起必須事助。事",
    "T46n1912_007:0368c18": "與理俱名為合行。是故六句正顯度品俱",
    "T46n1912_007:0368c19": "有事理。故有相破相修相即。人不見之秖",
    "T46n1912_007:0368c20": "謂泛爾分別而已。若如是者何益修行。何",
    "T46n1912_007:0368c21": "以故下釋也。先明不二之捨。次引殃掘以",
    "T46n1912_007:0368c22": "證圓捨。於中初列經文。從有邊下解釋經",
    "T46n1912_007:0368c23": "意。言不壞者。即於百界生死之身達常住",
    "T46n1912_007:0368c24": "理。於慳成治復顯法身。法身既爾財命亦",
    "T46n1912_007:0368c25": "然。次引金剛者四句是教。依教修觀觀教",
    "T46n1912_007:0368c26": "即具三種般者。故實相般若資於法身。捨",
    "T46n1912_007:0368c27": "一切身。觀照般若資於慧命。捨一切命。四",
    "T46n1912_007:0368c28": "句文字資常住財。捨一切財。復以修三資",
    "T46n1912_007:0368c29": "於理三。故理顯時一切能捨。又文字能詮三",
    "T46n1912_007:0369a01": "種般若。觀照修得三種般若。實相本有三種",
    "T46n1912_007:0369a02": "般若。故古人云。日捨三恒未免有生。四句",
    "T46n1912_007:0369a03": "般若累滅道成。是故當知。四句功深三恒力",
    "T46n1912_007:0369a04": "劣。故知四句與捨身。豈可校其優劣耶。如",
    "T46n1912_007:0369a05": "此下斥偏也。初文即是互失之相。故云兩皆",
    "T46n1912_007:0369a06": "有過。或唯修圓觀事行全無。或專修事度",
    "T46n1912_007:0369a07": "圓理絕分。是故二失並闕合行。檀度既然餘",
    "T46n1912_007:0369a08": "五咸爾。又二失相望不無優劣。今勸並行",
    "T46n1912_007:0369a09": "是故俱責。言剜身等者。仍是三藏菩薩之",
    "T46n1912_007:0369a10": "事。報恩經云。釋迦菩薩為輪王時剜身千",
    "T46n1912_007:0369a11": "燈以求半偈。偈曰。夫生輒死此滅為樂。得",
    "T46n1912_007:0369a12": "此偈已令諸大眾讀誦書寫石壁要路。令",
    "T46n1912_007:0369a13": "凡見者發菩提心。身燈光明亦說此偈。聞者",
    "T46n1912_007:0369a14": "皆悉發菩提心。其光上至忉利天上。諸天",
    "T46n1912_007:0369a15": "光明悉皆不現。諸天相問此光因緣。即以",
    "T46n1912_007:0369a16": "天眼見此輪王。以大慈悲為眾生故求",
    "T46n1912_007:0369a17": "於半偈剜身千燈。此光是彼身燈光明。天帝",
    "T46n1912_007:0369a18": "因即至菩薩所。問菩薩言。作此供養為",
    "T46n1912_007:0369a19": "求天帝等耶。答言。為眾生故求菩提故。",
    "T46n1912_007:0369a20": "天帝問曰。以何為證。答曰。若使不虛身當",
    "T46n1912_007:0369a21": "平復。言已其身平復如故。具如彼經廣明。",
    "T46n1912_007:0369a22": "亦如月光菩薩經。有王名曰智聞。剜髀肉",
    "T46n1912_007:0369a23": "以救病比丘。大論月光太子出血髓以救",
    "T46n1912_007:0369a24": "癩人。出脇肉以貿猴子。露脊骨以濟跛",
    "T46n1912_007:0369a25": "兔等。捨國城者。如大論中鞞施伽王為隣",
    "T46n1912_007:0369a26": "國所伐。四兵垂至安然不驚。諸臣白曰。何",
    "T46n1912_007:0369a27": "法却之。王曰。有法。如是至三皆云有法。",
    "T46n1912_007:0369a28": "賊既至已王語諸臣。汝等事主有何彼此。",
    "T46n1912_007:0369a29": "汝可事彼吾今去矣。乃從後門逃走而出。",
    "T46n1912_007:0369b01": "後王坐已即便勅云。若有能得前王者。當",
    "T46n1912_007:0369b02": "加重賞。後時他人先知此王為性好施。來",
    "T46n1912_007:0369b03": "詣王乞。不知此王棄於國城。道逢此王而",
    "T46n1912_007:0369b04": "復不識。遇便問曰。我聞鞞施伽王其性好",
    "T46n1912_007:0369b05": "施。我欲詣乞。王乃語言。汝可縛我將送新",
    "T46n1912_007:0369b06": "王。必得重賞。其人聞已生大恭敬。不敢諾",
    "T46n1912_007:0369b07": "之。王云。隨去至城汝可縛進。至已諸臣見",
    "T46n1912_007:0369b08": "王大哭。新王問之諸臣具答。兼從乞者亦",
    "T46n1912_007:0369b09": "說其事。新王下階拜為兄弟。遞知國事。救",
    "T46n1912_007:0369b10": "鴿飴虎捨身兼命。今明下明得相。若人下",
    "T46n1912_007:0369b11": "廣明失相。撫者擊也。臆謂胸臆。循心自責",
    "T46n1912_007:0369b12": "知行不周。保護下不能捨財。辭憚下不能",
    "T46n1912_007:0369b13": "捨身。貪惜下不能捨命。觸事下總結無",
    "T46n1912_007:0369b14": "三。今於道場等者。立行請加。自行教他等",
    "T46n1912_007:0369b15": "者。大論五十六云。菩薩摩訶薩自不殺生。",
    "T46n1912_007:0369b16": "乃至種智。教人不殺讚歎不殺法。亦歡喜",
    "T46n1912_007:0369b17": "不殺者。乃至種智。是菩薩愛佛法。知身口",
    "T46n1912_007:0369b18": "意無常故。不說無益之語。以令善法得增",
    "T46n1912_007:0369b19": "益故。令諸煩惱不能覆心。行者作是行",
    "T46n1912_007:0369b20": "時。結使雖起智慧思惟不令覆心。若恣結",
    "T46n1912_007:0369b21": "使失於今世後世善財。妨於佛道。設使心",
    "T46n1912_007:0369b22": "起不令口起。設若口起不令身起。設使身",
    "T46n1912_007:0369b23": "起不令作大罪如凡夫人。是菩薩雖復卑",
    "T46n1912_007:0369b24": "陋鄙賤。以行勝法得在勝人數中。是人深",
    "T46n1912_007:0369b25": "樂功德故。能行四種勝行。二乘不能具足",
    "T46n1912_007:0369b26": "四種。以不深樂佛法故也。是菩薩自既不",
    "T46n1912_007:0369b27": "殺以慈悲故。教人不殺。慈悲是一切賢聖",
    "T46n1912_007:0369b28": "善法。故須讚歎。菩薩常欲令人得樂故。見",
    "T46n1912_007:0369b29": "他不殺心生歡喜讚歎。乃至種智亦復如",
    "T46n1912_007:0369c01": "是。若不自行何能利他。若不利他何能",
    "T46n1912_007:0369c02": "成就一切眾生。若不成就一切何能淨佛",
    "T46n1912_007:0369c03": "國土。何以故。眾生淨故世界即淨。又八十八",
    "T46n1912_007:0369c04": "云。此四種行是菩薩摩訶薩初心之要。不可",
    "T46n1912_007:0369c05": "不識。何以故。此四不具。不名菩薩摩訶",
    "T46n1912_007:0369c06": "薩故。何者。或能自行不能化他等(云云)。四法",
    "T46n1912_007:0369c07": "交互為句廣辯互相。始從不殺不盜乃",
    "T46n1912_007:0369c08": "至種智。以不具故不成極果。心若真實等",
    "T46n1912_007:0369c09": "者蒙加得益。能感乃至思益等者。彼經佛",
    "T46n1912_007:0369c10": "放一切法光。今文且引六文以證六度。經",
    "T46n1912_007:0369c11": "云。又如來光名曰能捨。佛以此光能破眾",
    "T46n1912_007:0369c12": "生慳貪之心。能令行施。又如來光名無悔",
    "T46n1912_007:0369c13": "熱。佛以此光能破眾生破戒之心。令持禁",
    "T46n1912_007:0369c14": "戒。又如來光名曰安和。佛以此光能破眾",
    "T46n1912_007:0369c15": "生瞋恚之心令行忍辱。又如來光名曰勤",
    "T46n1912_007:0369c16": "修。佛以此光能破眾生懈怠之心令行精",
    "T46n1912_007:0369c17": "進。又如來光名曰一心。佛以此光能破眾",
    "T46n1912_007:0369c18": "生妄念之心令行禪定。又如來光名曰能",
    "T46n1912_007:0369c19": "解。佛以此光能破眾生愚癡之心令行智",
    "T46n1912_007:0369c20": "慧。乃至四儀一切諸法亦復如是。下諸文中",
    "T46n1912_007:0369c21": "不復更引。以蒙光故。至一一須釋出之者。",
    "T46n1912_007:0369c22": "既蒙光已隨其宿緣及現加行。得與四種",
    "T46n1912_007:0369c23": "行相相應。文中語略但云捨若遺芥。而不委",
    "T46n1912_007:0369c24": "明觀行淺深。故令後人一一釋出四種檀",
    "T46n1912_007:0369c25": "相。以對四教。令蒙益者識益知加。若以",
    "T46n1912_007:0369c26": "釋之。應云若與三藏檀捨相應。能捨事中",
    "T46n1912_007:0369c27": "身命財也。與通相應知三事空。與別相應",
    "T46n1912_007:0369c28": "達施諸法。與圓相應見施法界。過現和",
    "T46n1912_007:0369c29": "合與四相應。檀度既然餘五亦爾。能畢竟下",
    "T46n1912_007:0370a01": "明理具事成。若無因緣等者。我此身等無益",
    "T46n1912_007:0370a02": "物緣。權寄臭軀以進己道。忽若於他有微",
    "T46n1912_007:0370a03": "利益。捨此身等猶如草芥。俗中尚能殺身",
    "T46n1912_007:0370a04": "成仁。豈出世高士而迷臭軀。是為等者。總",
    "T46n1912_007:0370a05": "結得益正助行成。以斥不成。正智如火陰",
    "T46n1912_007:0370a06": "境如炷事度如油。火若不明炷則不焦。乃",
    "T46n1912_007:0370a07": "由事行油竭故也以油竭故。無明大暗何",
    "T46n1912_007:0370a08": "由可滅。若如上去次明尸度攝三。初明攝",
    "T46n1912_007:0370a09": "法列教斥失。如文。請加中云瑕玷者。瑕",
    "T46n1912_007:0370a10": "玉病也。玷玉缺也。毀重如玷破輕如瑕。毒",
    "T46n1912_007:0370a11": "龍等者。大論十三云。如釋迦菩薩本身曾",
    "T46n1912_007:0370a12": "為大力菩薩毒龍。若觸嗅視。弱者便死彊",
    "T46n1912_007:0370a13": "者氣噓乃死。此龍曾受一日一夜戒。入靜林",
    "T46n1912_007:0370a14": "中獨坐思惟。坐久疲怠而便臥睡。龍法若睡",
    "T46n1912_007:0370a15": "形狀如蛇。文章七寶。獵者見之便驚走曰。",
    "T46n1912_007:0370a16": "如此希有難得之皮。若上大王不亦宜乎。",
    "T46n1912_007:0370a17": "以杖按頭以刀剝皮。龍自思惟。我力如意",
    "T46n1912_007:0370a18": "傾覆此國猶如反掌。此之小人豈能困我。",
    "T46n1912_007:0370a19": "我今持戒不計此身。當從佛語。於是自忍",
    "T46n1912_007:0370a20": "眠目不視閉氣絕息。憐愍此人。一心受剝",
    "T46n1912_007:0370a21": "不生悔意。既失皮已赤肉在地。時為日",
    "T46n1912_007:0370a22": "炙宛轉土中。欲趣大水。見諸蟲蟻唼食其",
    "T46n1912_007:0370a23": "身。為護戒故復不敢動。自思言。我今此身",
    "T46n1912_007:0370a24": "以施諸蟲蟻。為佛道故今以肉施用充其",
    "T46n1912_007:0370a25": "命。後成佛時當以法施以益其心。如是誓",
    "T46n1912_007:0370a26": "已身乾命絕。即生第二忉利天上。獵師者調",
    "T46n1912_007:0370a27": "達六師等是。諸小蟲輩今初轉法輪八萬諸",
    "T46n1912_007:0370a28": "天得道者是須陀等者是大論中名。仁王名",
    "T46n1912_007:0370a29": "為普明王。經云。為班足王而捉將去。從其",
    "T46n1912_007:0370b01": "乞願。一日行施。飯食沙門頂禮三寶。班足",
    "T46n1912_007:0370b02": "許已還國依七佛法請百法師。一日二時",
    "T46n1912_007:0370b03": "講仁王般若。第一法師為王說偈云。",
    "T46n1912_007:0370b04": "　劫燒終訖　　乾坤洞然　　須彌巨海",
    "T46n1912_007:0370b05": "　都為灰颺　　天龍福盡　　於中彫喪",
    "T46n1912_007:0370b06": "　二儀尚爾　　國有何常(一)　　神識無主",
    "T46n1912_007:0370b07": "　假乘四蛇　　無明保養　　以為樂車",
    "T46n1912_007:0370b08": "　神無常主　　形無常家　　形神尚離",
    "T46n1912_007:0370b09": "　豈有國耶(二)　　有本自無　　因緣成諸",
    "T46n1912_007:0370b10": "　盛者必衰　　實者必虛　　眾生蠢蠢",
    "T46n1912_007:0370b11": "　都如幻居　　三界皆爾　　國土亦如(三)",
    "T46n1912_007:0370b12": "　生老病死　　輪轉無際　　事與願違",
    "T46n1912_007:0370b13": "　憂悲為害　　欲深禍重　　瘡疣無外",
    "T46n1912_007:0370b14": "　三界皆爾　　國有何賴(四)",
    "T46n1912_007:0370b15": "偈意皆悉勸王捨身及國土等。大論中云。爾",
    "T46n1912_007:0370b16": "時法師說此偈已。王還至天羅國班足王",
    "T46n1912_007:0370b17": "所。於大眾中告九百九十九王言。就死時",
    "T46n1912_007:0370b18": "至。人各誦過去七佛仁王經偈。諸王皆誦。",
    "T46n1912_007:0370b19": "班足聞已問諸王言。為誦何等。普明以偈",
    "T46n1912_007:0370b20": "而答班足。班足聞已得空平等三昧。諸王同",
    "T46n1912_007:0370b21": "證。班足因茲而放諸王。心誠下蒙加護",
    "T46n1912_007:0370b22": "益。二世罪者。謂過現罪。亦應一一釋出四",
    "T46n1912_007:0370b23": "尸羅相。三藏可知。凡通教中云非持非犯",
    "T46n1912_007:0370b24": "者。不見持相故曰非持。持相尚無犯相本",
    "T46n1912_007:0370b25": "滅。故大論云。若見持戒人喜見破戒者瞋。",
    "T46n1912_007:0370b26": "如是持戒名罪因緣。亡持犯相方名不見。",
    "T46n1912_007:0370b27": "故尸文後云與理觀正業等相應者。事中正",
    "T46n1912_007:0370b28": "業即是事尸。此尸若與圓理相應。方名具",
    "T46n1912_007:0370b29": "足。別圓二尸例檀可見。此後四度結文不",
    "T46n1912_007:0370c01": "同。忍度文後但云相應。不云一一釋出者",
    "T46n1912_007:0370c02": "但是文略。故進度文後即具列生生等四。禪",
    "T46n1912_007:0370c03": "度文後但云得與四觀相應。數存義略。是",
    "T46n1912_007:0370c04": "故重引大論五門禪相。於門門之後具云",
    "T46n1912_007:0370c05": "四種。般若文末列四倒者。且出三藏三乘",
    "T46n1912_007:0370c06": "故也。後文即具列云四種十慧。雖互存沒",
    "T46n1912_007:0370c07": "須知一準。又施戒中直明度相。不明蔽相。",
    "T46n1912_007:0370c08": "忍中先委明蔽次方明度。進中略示蔽相。",
    "T46n1912_007:0370c09": "禪中具列。隨文逐要故此不同。若釋義者。",
    "T46n1912_007:0370c10": "應須一一具存蔽度及四種相。結得益相",
    "T46n1912_007:0370c11": "如文。下分文大同。次釋忍者。即以四忍為",
    "T46n1912_007:0370c12": "四教者。諸經論中明五忍義多約別教。以",
    "T46n1912_007:0370c13": "別教中。竪具四義。今借義用且除信忍。即",
    "T46n1912_007:0370c14": "以餘四用對四教。但依於義而不依語。",
    "T46n1912_007:0370c15": "又以忍為名但在菩薩。此意唯在大乘故",
    "T46n1912_007:0370c16": "也。三藏不斷故宜名伏。通在衍初。扶順於",
    "T46n1912_007:0370c17": "理。故宜名順。別教後心亦破無明。宜名無",
    "T46n1912_007:0370c18": "生。圓理本寂宜名寂滅。次斥失中但出瞋",
    "T46n1912_007:0370c19": "相。而但有理解無事忍故。事瞋具如第二",
    "T46n1912_007:0370c20": "卷釋。言屑屑者不安之相。亦云瑣瑣小陋",
    "T46n1912_007:0370c21": "貌也。郭璞云。往來貌也。亦碎貌也。即小瞋",
    "T46n1912_007:0370c22": "也。隆者高也。爾雅云。宛中隆。郭璞云。山中",
    "T46n1912_007:0370c23": "央高也。謂瞋起時如高可見。既知下立行",
    "T46n1912_007:0370c24": "請加。一切行中瞋害尤甚。故忍最難。大論",
    "T46n1912_007:0370c25": "云。如天帝問佛。若行忍者。唯有一事最",
    "T46n1912_007:0370c26": "不可耐。小人輕慢謂為怖畏。故不應忍。佛",
    "T46n1912_007:0370c27": "言。若以小人輕慢謂為怖畏。欲不忍者。不",
    "T46n1912_007:0370c28": "忍之罪甚於此也。何以故。不忍之人賢聖",
    "T46n1912_007:0370c29": "善人之所輕慢。忍辱之人而為小人之所",
    "T46n1912_007:0371a01": "輕慢。二輕之中寧取何輕。故知寧為小人",
    "T46n1912_007:0371a02": "之所輕。不為賢聖之所賤。何以故。無智之",
    "T46n1912_007:0371a03": "人輕於不可輕。賢聖之人賤於可賤。為是",
    "T46n1912_007:0371a04": "義故彌須行忍。如富樓那等者。增一云。其",
    "T46n1912_007:0371a05": "成道已欲還本國利益村人。佛言。彼國土",
    "T46n1912_007:0371a06": "中人多弊惡。於汝云何。答言。我當修忍。若",
    "T46n1912_007:0371a07": "毀辱我我當自幸不得拳歐。拳歐時自幸",
    "T46n1912_007:0371a08": "不得木杖。得木杖時自幸不得刀刃。刀",
    "T46n1912_007:0371a09": "刃時自幸早離五陰毒身。佛言。若如是者。",
    "T46n1912_007:0371a10": "乃得利益可還本國如揩金等者。忍力如",
    "T46n1912_007:0371a11": "金如鏡。違境如揩如摩。故彌揩彌摩轉",
    "T46n1912_007:0371a12": "益明淨。羼提等者。具如第三卷所引。割截",
    "T46n1912_007:0371a13": "是彊。王悔是軟。彊軟不變故身平復。二境",
    "T46n1912_007:0371a14": "不變名曰俱安。次明進度中大論下列教。",
    "T46n1912_007:0371a15": "文略。前三易行等者。具如第一第三卷引。此",
    "T46n1912_007:0371a16": "則舉別知通。若無通者則二俱不成。阿難",
    "T46n1912_007:0371a17": "說精進覺等者。準大論三十。佛告阿難。我",
    "T46n1912_007:0371a18": "今背痛小息。以欝多羅敷以僧伽梨枕。令",
    "T46n1912_007:0371a19": "阿難為諸比丘說法。阿難乃說七覺。佛時",
    "T46n1912_007:0371a20": "問言。說精進覺未。阿難云。已至。如是三問",
    "T46n1912_007:0371a21": "三答。佛即驚起告阿難言。汝讚歎精進由",
    "T46n1912_007:0371a22": "是得菩提。若第十七即云。佛聞說已即從",
    "T46n1912_007:0371a23": "座起。又長阿含中有八精進八懈怠。於四",
    "T46n1912_007:0371a24": "種事各有前後生於進怠。謂乞食執作行",
    "T46n1912_007:0371a25": "李病患。如乞食時若不得時。即作是念。乞",
    "T46n1912_007:0371a26": "食不得身體疲極。不能堪任坐禪讀誦。精",
    "T46n1912_007:0371a27": "勤行道。宜令且息。二者若乞食得復作",
    "T46n1912_007:0371a28": "是念。身體沈重不能堪任。是為乞食前後",
    "T46n1912_007:0371a29": "生於懈怠。設少執作便作是念。我今疲極",
    "T46n1912_007:0371b01": "不復堪任。若欲執作便作是念。明當執作",
    "T46n1912_007:0371b02": "必有疲極。設少行來便作是念。我朝行來身",
    "T46n1912_007:0371b03": "體疲極。設欲少行復作是念。我明當行必",
    "T46n1912_007:0371b04": "有疲極。設遇少患便作是念。我今重患因",
    "T46n1912_007:0371b05": "篤疲極。所患差已。復念病差未久身體疲",
    "T46n1912_007:0371b06": "極。一一句下皆云未得欲得未獲欲獲未",
    "T46n1912_007:0371b07": "證欲證。由此八故皆不成就。故名懈怠。",
    "T46n1912_007:0371b08": "八精進者。若乞不得。念我身體少於睡臥",
    "T46n1912_007:0371b09": "堪行精進。若乞得食。念今飽滿氣力充足。",
    "T46n1912_007:0371b10": "堪行精進。我向執作廢我行道今宜精進。",
    "T46n1912_007:0371b11": "若明當執作念當妨行道須預精進。若",
    "T46n1912_007:0371b12": "行來時。念朝行來廢我行道。若明當行念",
    "T46n1912_007:0371b13": "當廢行道。若得重病當念命終。若少病",
    "T46n1912_007:0371b14": "患或恐更增。一一句下皆云宜應精進。未",
    "T46n1912_007:0371b15": "得者得未證者證。此意宜對隨自意意。大",
    "T46n1912_007:0371b16": "施抒海如第三卷。抒者除也。蒼頡篇云。酌",
    "T46n1912_007:0371b17": "取也而今下斥失。如穴鼻等者。大論三十三",
    "T46n1912_007:0371b18": "云。如駝穿鼻一切隨人。有為法中若有智",
    "T46n1912_007:0371b19": "慧上聖所親。若無智慧猶如穴鼻。翻倒一",
    "T46n1912_007:0371b20": "切所有功德於生死中。無鉤醉象者。大經二",
    "T46n1912_007:0371b21": "十三云。譬如無鉤醉象狂逸暴惡多所殺",
    "T46n1912_007:0371b22": "害。有調象師以大鐵鉤用搨其頂。即時調",
    "T46n1912_007:0371b23": "順惡心都息。婆沙廣有調象因緣。喻八解",
    "T46n1912_007:0371b24": "脫。薳者本是草名。亦是人姓。今以過度之",
    "T46n1912_007:0371b25": "言。借用此字以替方言。穭者自生稻耳。恐",
    "T46n1912_007:0371b26": "應作此儢。心不力故空度時日。當發下立",
    "T46n1912_007:0371b27": "誓請加。刻骨等者。誓身精進如刻至骨。",
    "T46n1912_007:0371b28": "誓心精進如銘其石。銘者名也。書之為誡",
    "T46n1912_007:0371b29": "刻石紀功。今亦如是。誓要其心。如刻石",
    "T46n1912_007:0371c01": "紀功使永不昧。為法輸身名為許道。唐者",
    "T46n1912_007:0371c02": "虛也。無復等者。無復難心。結上行法匪懈",
    "T46n1912_007:0371c03": "不以行為難行。無復苦心結上端直其",
    "T46n1912_007:0371c04": "身。不以身為疲苦。感佛下蒙加獲益。以",
    "T46n1912_007:0371c05": "生生等對四精進者。進是發起策勵之相。",
    "T46n1912_007:0371c06": "故以生等釋成四進。三藏三祇進猶潤生。",
    "T46n1912_007:0371c07": "故曰生生。通亡進相名生不生。別已入空",
    "T46n1912_007:0371c08": "為生故進。故不生生。圓理本寂。進亦不生。故",
    "T46n1912_007:0371c09": "不生不生。又於進境亡能亡所。次釋禪中",
    "T46n1912_007:0371c10": "先總約禪度。但是等者列教。初云根本即",
    "T46n1912_007:0371c11": "三藏也。越中二教故云乃至。雖云無作楞",
    "T46n1912_007:0371c12": "嚴不成。中間應云雖云無生理定不成。",
    "T46n1912_007:0371c13": "雖云恒沙佛法。俗諦三昧不成。若無下斥",
    "T46n1912_007:0371c14": "失中。云無定等者。引大經況釋。如世間",
    "T46n1912_007:0371c15": "人。若無十大地中心數定者。世路平地尚亦",
    "T46n1912_007:0371c16": "顛墜。況修出世無定豈成。為是下總標請",
    "T46n1912_007:0371c17": "加。略舉應須修禪。故總云一心。至下方",
    "T46n1912_007:0371c18": "乃別出五門。感佛下蒙加。此總明禪。闕結",
    "T46n1912_007:0371c19": "文者下五門中具明故也。為避煩文故互",
    "T46n1912_007:0371c20": "存沒。次大論下明五門禪中。初明來意。以",
    "T46n1912_007:0371c21": "禪門中門戶多故。故更明此五門禪相。若禪",
    "T46n1912_007:0371c22": "下正釋也。初明數息。至第九卷中更釋。言",
    "T46n1912_007:0371c23": "七依定者。成論七三昧品云。謂依初禪得",
    "T46n1912_007:0371c24": "無漏。乃至依於無所有處得無漏。依此七",
    "T46n1912_007:0371c25": "處得聖果故。故名七依。有人自謂有漏",
    "T46n1912_007:0371c26": "為足。是故佛說七依無漏。問何故依禪得",
    "T46n1912_007:0371c27": "無漏耶。答。得初禪時觀初禪陰。起八聖",
    "T46n1912_007:0371c28": "種心生厭離。乃至無色觀於四陰亦復如",
    "T46n1912_007:0371c29": "是。問。何以不說欲界為依。答。如須尸摩",
    "T46n1912_007:0372a01": "經說更有無漏。所謂欲界。故知亦有少故",
    "T46n1912_007:0372a02": "不說。問。何故不說非非想處為無漏耶。",
    "T46n1912_007:0372a03": "答。彼不了故。定多慧少故不說依。問。七想",
    "T46n1912_007:0372a04": "即七依耶。答。外道無真是故云想。聖人破",
    "T46n1912_007:0372a05": "想是故說依。故今文中且云發得欲定乃至",
    "T46n1912_007:0372a06": "七依。未判有漏及無漏等。準論分別二義",
    "T46n1912_007:0372a07": "並通。請觀音下明助益行成。次明不淨治",
    "T46n1912_007:0372a08": "貪欲中。酖者爾雅云。久樂也。從酉者酖酒",
    "T46n1912_007:0372a09": "耳。非此文意。亦可以酖酒喻婬。故作酖",
    "T46n1912_007:0372a10": "字。亦與湎字義同。湎者酖於酒也。亦可作",
    "T46n1912_007:0372a11": "湎。故大經云。若常愁苦愁遂增長。乃至貪婬",
    "T46n1912_007:0372a12": "嗜酒亦復如是。不淨觀者。即假想觀。如求",
    "T46n1912_007:0372a13": "證人經說。佛在舍衛。有比丘至塚間路遊",
    "T46n1912_007:0372a14": "他田。田主罵言。此何比丘不修道業。常遊",
    "T46n1912_007:0372a15": "我田。便往問之。比丘答言。我有諍事來求",
    "T46n1912_007:0372a16": "證人。田主問言。證人是誰。比丘即喚。田主隨",
    "T46n1912_007:0372a17": "去見屍狼藉。比丘言。此諸蟲鳥是我證人。田",
    "T46n1912_007:0372a18": "主問故。比丘答言。心之漏患觀已還房。觀",
    "T46n1912_007:0372a19": "身亦爾。我今欲識心之本源。是故觀之。田",
    "T46n1912_007:0372a20": "主聞已垂淚哽咽。彼田主者於迦葉佛法中。",
    "T46n1912_007:0372a21": "千歲修習是不淨觀。比丘及田主俱得初果。",
    "T46n1912_007:0372a22": "九想在第九卷。引大論中言八背捨等。因",
    "T46n1912_007:0372a23": "便兼列非文正意。但言皆由九想而成。故",
    "T46n1912_007:0372a24": "云皆以九想而為初門。此明九想功能故",
    "T46n1912_007:0372a25": "也。若實觀者如撰擇長者緣(云云)。次以慈治",
    "T46n1912_007:0372a26": "瞋者。上釋忍中但通途云如橋地等。故云",
    "T46n1912_007:0372a27": "通治。未治重瞋。今專修慈以治瞋恚。是故",
    "T46n1912_007:0372a28": "云別。因明慈定兼說餘三。恐修慈心非",
    "T46n1912_007:0372a29": "己所宜。故云餘之三心或樂欲等。等取餘",
    "T46n1912_007:0372b01": "三。是依四隨修四無量也。對轉兼具準上",
    "T46n1912_007:0372b02": "可知。釋治愚癡文相最略。應例諸文。毘",
    "T46n1912_007:0372b03": "曇以界方便破我等者。我及斷常并計性三",
    "T46n1912_007:0372b04": "並屬癡故。初破我者經論不同。故雜阿毘",
    "T46n1912_007:0372b05": "曇云。著見行者以界方便。愚夫不了宿業",
    "T46n1912_007:0372b06": "煩惱積聚五陰。於緣計我。當於自身以界",
    "T46n1912_007:0372b07": "方便。觀察種種性種種業種種相。謂地等六",
    "T46n1912_007:0372b08": "界。彼地界者為水所潤。而不相離。彼水界",
    "T46n1912_007:0372b09": "者為地界持。故不流散。火界成熟故不淤",
    "T46n1912_007:0372b10": "壞。風界動故而得增長。空界空故食得出",
    "T46n1912_007:0372b11": "入。有識界故有所造作。由眾緣故故知無",
    "T46n1912_007:0372b12": "我。又觀此身不淨充滿。如吹散[卄/積]沙。於",
    "T46n1912_007:0372b13": "無色法前後相續。如是觀者則得空解脫門",
    "T46n1912_007:0372b14": "種子。於彼生厭得無願解脫門種子。正向",
    "T46n1912_007:0372b15": "涅槃得無相解脫門種子。是名界方便。若",
    "T46n1912_007:0372b16": "準大經云。著我多者。則為分別十八界法。",
    "T46n1912_007:0372b17": "此與六界總別之異。論四大界是十色界半。",
    "T46n1912_007:0372b18": "論識界是七心界半。但合色為四。合心為",
    "T46n1912_007:0372b19": "一。更加空界。教門隨機離合不定。今準禪",
    "T46n1912_007:0372b20": "經。因緣破我。大集亦以二世破我。為簡",
    "T46n1912_007:0372b21": "異故故俱列釋。言三世破斷常者。三世相",
    "T46n1912_007:0372b22": "續故不斷。三世迭謝故不常。又過去破常。",
    "T46n1912_007:0372b23": "未來破斷。現在因果雙破斷常。二世破我",
    "T46n1912_007:0372b24": "者。現未二世具十二緣。於父生愛於母生",
    "T46n1912_007:0372b25": "瞋。名為無明。父遺體時謂是己有。名之為",
    "T46n1912_007:0372b26": "行。從識支去至老死支。與三世同。言一",
    "T46n1912_007:0372b27": "念者。具如玄文第三卷境妙中說。念佛治",
    "T46n1912_007:0372b28": "睡如文。◎",
    "T46n1912_007:0372b29": "止觀輔行傳弘決卷第七之二",
    "T46n1912_007:0372c02": "止觀輔行傳弘決卷第七之三",
    "T46n1912_007:0372c04": "唐毘陵沙門湛然述",
    "T46n1912_007:0372c05": "◎般若度中初明攝法。此理下斥失如文。",
    "T46n1912_007:0372c06": "應當下請加。文二。先立行。次請加。立行",
    "T46n1912_007:0372c07": "中先總明念處有破倒之功。如文。次別明",
    "T46n1912_007:0372c08": "四念。初不淨有五。初列五種不淨者。大論",
    "T46n1912_007:0372c09": "二十一廣說之。初言種子者。如論偈曰。是",
    "T46n1912_007:0372c10": "身種不淨非是妙寶物。不從白淨生。父母",
    "T46n1912_007:0372c11": "邪想憶念風吹淫欲之火。肉髓膏流熱變為",
    "T46n1912_007:0372c12": "精。業因緣故識託種子。在赤白精中。故云",
    "T46n1912_007:0372c13": "攬他遺體。吐淚等者。大論云。身內欲蟲人和",
    "T46n1912_007:0372c14": "合時男蟲白精如淚而出。女蟲赤精如吐而",
    "T46n1912_007:0372c15": "出。骨髓膏流令此二蟲吐淚而出。生處不淨",
    "T46n1912_007:0372c16": "者。如論偈曰。是身為臭穢不從華開生。",
    "T46n1912_007:0372c17": "亦不從薝蔔又不出寶山。今云住處者。",
    "T46n1912_007:0372c18": "所居曰住。從出名生。是故二文秖是一意。",
    "T46n1912_007:0372c19": "猥者雜惡也。亦眾也。廝者賤役也。自相不淨",
    "T46n1912_007:0372c20": "者。衣服澡浴種種華香。飴以上饌眾妙美味。",
    "T46n1912_007:0372c21": "經宿之間皆為不淨。假令衣天衣食天食",
    "T46n1912_007:0372c22": "以身性故。亦成不淨。何況衣飴人間衣食。",
    "T46n1912_007:0372c23": "如論偈曰。地水火風質能變除不淨。傾海",
    "T46n1912_007:0372c24": "洗此身不能令香潔。譬如死狗以海水",
    "T46n1912_007:0372c25": "洗。餘一塵在亦如初臭。糞穢亦爾。[月*寧]者[月*丁][月*寧]",
    "T46n1912_007:0372c26": "也。耳垢也。眵目汁凝現也。淋尿者應作",
    "T46n1912_007:0372c27": "此痲。即病也。其尿臭故。自性不淨者。大小",
    "T46n1912_007:0372c28": "便道目淚涕睡常流不息。如論偈云。種種",
    "T46n1912_007:0372c29": "不淨物充滿於其身。常流出不止如漏囊",
    "T46n1912_007:0373a01": "盛物。膿者。玉篇云。癰疽血也。身肉所有",
    "T46n1912_007:0373a02": "與彼不異。膏者身滑澤也。說文云。有角曰",
    "T46n1912_007:0373a03": "脂無角曰膏。身中不淨以類於彼。禮云。",
    "T46n1912_007:0373a04": "大膏臊。雞膏腥。羊膏羶。若云魚臭應云鯹",
    "T46n1912_007:0373a05": "鰺。肪者肥脂。[月*冊]者亦脂肪。今云腥臊如犬",
    "T46n1912_007:0373a06": "雞等也。故四念處云。外十二物名相不",
    "T46n1912_007:0373a07": "淨。內十二物名性不淨。中十二物名性相不",
    "T46n1912_007:0373a08": "淨。今文但分相性二種。不共立為相性不",
    "T46n1912_007:0373a09": "淨。應合中間以屬於性。究竟不淨者。如論",
    "T46n1912_007:0373a10": "偈曰。審諦觀此身終必歸死處。難語無反",
    "T46n1912_007:0373a11": "復。背恩如小兒。劇者甚也。如是下結。蜣蜋",
    "T46n1912_007:0373a12": "亦曰蛣蜣。即丸糞蟲者是也。此蟲唯知美",
    "T46n1912_007:0373a13": "糞。而不辯歡喜丸味。次明苦觀者。論云。",
    "T46n1912_007:0373a14": "復次此身一切皆苦。屈伸俯仰無非苦者。",
    "T46n1912_007:0373a15": "如初坐為樂坐久則苦。行住臥等亦復如",
    "T46n1912_007:0373a16": "是。如淫為樂求女色時。得之逾多患生",
    "T46n1912_007:0373a17": "逾重。如疥病得火樂為苦因。行者知身但",
    "T46n1912_007:0373a18": "是無常苦不淨者。不得已而養之。譬如父",
    "T46n1912_007:0373a19": "母生於惡子。子雖極惡從己生故。要必養",
    "T46n1912_007:0373a20": "育令使成就。身實無樂。何以故。不自在故。",
    "T46n1912_007:0373a21": "如風病人不能俯仰行來去就。如病咽者",
    "T46n1912_007:0373a22": "不能語言。以是故知身不自在。故云於下",
    "T46n1912_007:0373a23": "苦中橫生樂想。準諸論文應以三途為苦",
    "T46n1912_007:0373a24": "苦。名為上苦。諸天五衰相現。天樂壞時生",
    "T46n1912_007:0373a25": "於大苦。名為壞苦。人間為行苦。念念常苦",
    "T46n1912_007:0373a26": "故名為下。凡夫橫計以之為樂。故俱舍云。",
    "T46n1912_007:0373a27": "如以一睫毛置掌而不覺。若置眼睛上為",
    "T46n1912_007:0373a28": "損及不安。凡夫如手掌不覺行苦睫。智者",
    "T46n1912_007:0373a29": "如眼睛緣極生厭怖。望三途苦為下苦",
    "T46n1912_007:0373b01": "耳。今文從義直約人間以立三苦。雖是下",
    "T46n1912_007:0373b02": "苦具三苦故。不應於中橫生樂想。故大",
    "T46n1912_007:0373b03": "經十一迦葉難云。若於下苦生樂想者。於",
    "T46n1912_007:0373b04": "下生苦。乃至於下五盛陰苦。亦生於樂想",
    "T46n1912_007:0373b05": "耶。下生者三惡。中生者人。上生者天。又亦",
    "T46n1912_007:0373b06": "應云於下樂中生於苦想耶。佛言。如汝",
    "T46n1912_007:0373b07": "所言是故昔為釋摩男說於三受三苦。一",
    "T46n1912_007:0373b08": "一受中皆悉三苦。故今文中於行苦中立三",
    "T46n1912_007:0373b09": "苦義。次明無常觀中。云如繫鳥等者。如論",
    "T46n1912_007:0373b10": "偈云。鳥來入瓶中羅[縠-士+十]揜瓶口。縠穿鳥飛",
    "T46n1912_007:0373b11": "去神明隨業走。釋曰。乘業受報如鳥入瓶。",
    "T46n1912_007:0373b12": "為業所繫如羅縠揜。果謝隨業如縠穿鳥",
    "T46n1912_007:0373b13": "去。去必逐業故名隨走。今此文中以籠喻",
    "T46n1912_007:0373b14": "果以瓶喻因。言得繩者準於有部。立以",
    "T46n1912_007:0373b15": "得得。漸以後得得於前得。故使往業能至",
    "T46n1912_007:0373b16": "未來。故有部中業入過去。得至未來。身死",
    "T46n1912_007:0373b17": "得謝未來報起。如一業成以一大得得於",
    "T46n1912_007:0373b18": "業法。又以小得得於大得。第二剎那以三",
    "T46n1912_007:0373b19": "大得。得前二得及以業法。初念之得俱成",
    "T46n1912_007:0373b20": "法故。又三小得得前三大。并初剎那九法",
    "T46n1912_007:0373b21": "成就。第三剎那二十七法。此之得義出自法",
    "T46n1912_007:0373b22": "相。釋作無作引論云。初念作現在成。第二",
    "T46n1912_007:0373b23": "念過去成。若無作者。初念現在成第二念二",
    "T46n1912_007:0373b24": "世成。所言作者。第一念中但有法俱。第二",
    "T46n1912_007:0373b25": "念中唯有法後。言法俱者。謂初念本法及",
    "T46n1912_007:0373b26": "大小得。言法後者。第二念去前前之念轉成",
    "T46n1912_007:0373b27": "法故。故後後念大小得得。言無作者。初第",
    "T46n1912_007:0373b28": "一念亦但有法俱。亦如作中初念說也。至",
    "T46n1912_007:0373b29": "第二念有法俱得及法後得。言法後者。亦",
    "T46n1912_007:0373c01": "如前作中第二念說。言法俱者與法後得。",
    "T46n1912_007:0373c02": "同時而起一無作法及大小得。是則第二念",
    "T46n1912_007:0373c03": "中有三大得及三小得。得初三法。同時復",
    "T46n1912_007:0373c04": "有三法俱起。故第二念九法俱生。并初念",
    "T46n1912_007:0373c05": "三成十二法。所以第二念中六得得於過",
    "T46n1912_007:0373c06": "去。名過去成。又有二得得現在法。名現在",
    "T46n1912_007:0373c07": "成。故云初念無作現在成。第二念無作二世",
    "T46n1912_007:0373c08": "成。凡云大小得者。皆以大得得於本法。復",
    "T46n1912_007:0373c09": "以小得。得於大得。還以大得得於小得。故",
    "T46n1912_007:0373c10": "大小得更互相得。故知第三念去。如是展轉",
    "T46n1912_007:0373c11": "得遍虛空。凡有所作善惡諸業若下劣心。",
    "T46n1912_007:0373c12": "唯有於作則無無作。若增上心則有於作",
    "T46n1912_007:0373c13": "及以無作。作與無作各起得得。業入過去",
    "T46n1912_007:0373c14": "得至未來。能招後報。作無作得但與形俱。",
    "T46n1912_007:0373c15": "是故得名得非色心。故俱舍論不相應行",
    "T46n1912_007:0373c16": "有十四種。謂得非得同分無想二定命相名",
    "T46n1912_007:0373c17": "身等類。是則一生之中於一業思之所起得。",
    "T46n1912_007:0373c18": "尚已無量。況無量生無量業得以至來際。若",
    "T46n1912_007:0373c19": "經部宗得既是假。但云意與身口和合成",
    "T46n1912_007:0373c20": "業。假立為種至未來生。又復業名通於方",
    "T46n1912_007:0373c21": "便根本後起。今對根本立以業名。若大乘",
    "T46n1912_007:0373c22": "中藏識盛持以至來世。雖有此異凡受報",
    "T46n1912_007:0373c23": "處。必為精血四大所籠。未得擇滅非得已",
    "T46n1912_007:0373c24": "來。常為得繩之所連縛。連縛未斷去已復",
    "T46n1912_007:0373c25": "還。現陰若壞名為去已。復受生有名為復",
    "T46n1912_007:0373c26": "還。至無學果方名籠破。生有業盡名為不",
    "T46n1912_007:0373c27": "返。陰質不續名空籠存。此壞等者復斥凡",
    "T46n1912_007:0373c28": "夫。此五陰壞生有陰成。出陰入陰現生後等",
    "T46n1912_007:0373c29": "(云云)。印壞文成等者。重顯籠瓶文仍少異。籠",
    "T46n1912_007:0374a01": "瓶二喻但喻因果。此蠟印喻更加中陰。故大",
    "T46n1912_007:0374a02": "經二十七云。如蠟印印泥印與泥合印滅文",
    "T46n1912_007:0374a03": "成。文非泥出不餘處來。以印因緣而成是",
    "T46n1912_007:0374a04": "文。經合喻云。現在陰滅中陰陰生。是現在陰",
    "T46n1912_007:0374a05": "終不變為中陰五陰。亦非自生不從餘來。",
    "T46n1912_007:0374a06": "因現陰故生中陰陰。提譬合云。如印印泥",
    "T46n1912_007:0374a07": "印滅文成。名雖無差而時節各異。是故我說",
    "T46n1912_007:0374a08": "中陰五陰非肉眼見天眼所見。釋曰。現陰",
    "T46n1912_007:0374a09": "如印。中陰生處義之如泥。現在陰滅。名為",
    "T46n1912_007:0374a10": "印壞。中陰陰起名為文成。於此復以中陰",
    "T46n1912_007:0374a11": "為印。業逼受胎名為印泥。中陰陰滅名為",
    "T46n1912_007:0374a12": "印壞。未來陰起名為文成。業種未斷文復",
    "T46n1912_007:0374a13": "為印。印復為文。文印相成。不可窮已。中陰",
    "T46n1912_007:0374a14": "生陰俱名為陰。此等滅時俱名印壞。此等成",
    "T46n1912_007:0374a15": "時俱名文成。生滅名同故曰無差。生處不",
    "T46n1912_007:0374a16": "同故云各異。若文不為印名為因滅。印不",
    "T46n1912_007:0374a17": "為文。文亦自壞。名為果亡。故大論云。先",
    "T46n1912_007:0374a18": "世業自作轉為種種形。虛空不受害無業",
    "T46n1912_007:0374a19": "亦如是。毘曇命是非色非心法者。亦屬十四",
    "T46n1912_007:0374a20": "不相應行攝。大集等者引證命也。一期為",
    "T46n1912_007:0374a21": "壽連持曰命。一期連持息風不斷。故出入",
    "T46n1912_007:0374a22": "息名為壽命。比丘不保七日等者。大論二十",
    "T46n1912_007:0374a23": "五。佛為比丘說死想義。有比丘白佛。我",
    "T46n1912_007:0374a24": "能善修死想。佛言。汝云何修。答言。不過七",
    "T46n1912_007:0374a25": "年。有云。不保七月。有云。七日乃至六五四",
    "T46n1912_007:0374a26": "三二一日。佛言。是名放逸。不得名為善修",
    "T46n1912_007:0374a27": "無常。有比丘言。不保從旦至食。有云。食",
    "T46n1912_007:0374a28": "頃。佛言。皆是放逸。有一比丘言。出息不保",
    "T46n1912_007:0374a29": "入息。佛言。是名精進善修無常。殃者咎也。",
    "T46n1912_007:0374b01": "罪也。爾雅云。肉爛也。若遭殃時義如肉爛。",
    "T46n1912_007:0374b02": "無父何怙無母何恃。理性法身猶如嬰",
    "T46n1912_007:0374b03": "孩。若無二智父母所養。是故當知必死不",
    "T46n1912_007:0374b04": "疑。云何安然而生常想。溘者去也。冥者北",
    "T46n1912_007:0374b05": "方幽冥即是陰方幽道故也。或精進滅火者。",
    "T46n1912_007:0374b06": "精進之水破懈怠火。猶如救火不可少息。",
    "T46n1912_007:0374b07": "懈怠火滅故云滅火。雖不少息與道尚乖。",
    "T46n1912_007:0374b08": "身雖精進不悟無常。不得名為身心精",
    "T46n1912_007:0374b09": "進。大論十八云。菩薩摩訶薩行精進者。四",
    "T46n1912_007:0374b10": "儀不廢。寧失身命不廢道業。譬如失火",
    "T46n1912_007:0374b11": "瓶水投之。唯存滅火不惜於瓶。諸行如舍",
    "T46n1912_007:0374b12": "懈怠如火。身如水瓶心如盛水。身心精進",
    "T46n1912_007:0374b13": "如合瓶投。是故精進以心為本以身為助。",
    "T46n1912_007:0374b14": "所以應須正助具足。若以空瓶投火擬滅。",
    "T46n1912_007:0374b15": "而不知水堪能滅火。徒自疲勞火終不滅。",
    "T46n1912_007:0374b16": "但身精進亦復如是。又精進者。亦如野雉",
    "T46n1912_007:0374b17": "見大樹林為火所燒。恐眾鳥無依。以自身",
    "T46n1912_007:0374b18": "力飛入水中。漬其毛羽來滅大火。火大水",
    "T46n1912_007:0374b19": "小往來疲極。不以為苦。是時天帝來問之",
    "T46n1912_007:0374b20": "曰。汝作何事。答言。我為眾生以此林樹陰",
    "T46n1912_007:0374b21": "育處廣清涼快樂。我諸種類諸宗親族及諸",
    "T46n1912_007:0374b22": "眾生。皆依仰此。我之身力豈敢懈怠。問曰。",
    "T46n1912_007:0374b23": "汝此精進當至幾時。答言。以死為期。天帝",
    "T46n1912_007:0374b24": "言。汝言雖爾誰當信汝。即自立誓。若不虛",
    "T46n1912_007:0374b25": "者火當即滅。是時淨居諸天知菩薩誓廣。即",
    "T46n1912_007:0374b26": "為滅火。自古及今唯有此林。獨常滋茂不",
    "T46n1912_007:0374b27": "為火燒。喭云等者。喭傳也。應作諺字。若作",
    "T46n1912_007:0374b28": "喭者弔也。凡諸諺言皆似聖語。故自昔來用",
    "T46n1912_007:0374b29": "為實錄。顏氏家訓往往引之。可憐如精進",
    "T46n1912_007:0374c01": "五媚如道心。媚者好姿也。山海空市等者。",
    "T46n1912_007:0374c02": "法句經第二云。有梵志兄弟四人各得神",
    "T46n1912_007:0374c03": "通。知後七日一時皆死。自共議之。我等四",
    "T46n1912_007:0374c04": "人五通之力翻覆天地捫摸日月。寧不避",
    "T46n1912_007:0374c05": "死。一云。吾入大海。下不至地上不出水。",
    "T46n1912_007:0374c06": "一云。入須彌腹還合其山。一云。輕舉空中。",
    "T46n1912_007:0374c07": "一云。入大市中。各云。如是處避無常殺鬼",
    "T46n1912_007:0374c08": "豈知我處。議訖辭王述其去意。過七日已。",
    "T46n1912_007:0374c09": "各各命終如熟果落。市監曰王有一梵志",
    "T46n1912_007:0374c10": "卒死市中。王云。有四人避對。一人已死餘",
    "T46n1912_007:0374c11": "三豈免。王即問佛。佛告王言。有四事不",
    "T46n1912_007:0374c12": "可離。一者已在中陰不可不生。二者已",
    "T46n1912_007:0374c13": "生不可不老。三者已老不可不病。四者已",
    "T46n1912_007:0374c14": "病不可不死。白駒日也。烏兔月也。又俗典",
    "T46n1912_007:0374c15": "中云。月中有兔日中有烏。如野干等者具",
    "T46n1912_007:0374c16": "如第四卷引。次又復當下無我觀也。忽聞讚",
    "T46n1912_007:0374c17": "罵等者。如人持瓶聞罵持者或讚持者。",
    "T46n1912_007:0374c18": "攬他彼說云讚罵己。一切事業亦復如是。",
    "T46n1912_007:0374c19": "況復罵己全是罵他。以身屬他四大造故",
    "T46n1912_007:0374c20": "(云云)。心性如手執如塗膠。取境名為隨執隨",
    "T46n1912_007:0374c21": "著。酷者虐也。赫者盛貌。隆者如前。如彼夜",
    "T46n1912_007:0374c22": "房等者。大論九十三云。瞋者本無一切皆虛",
    "T46n1912_007:0374c23": "妄事。故生嗔恚如於逆害。乃至奪命起重",
    "T46n1912_007:0374c24": "罪業。因茲重業必墮三惡。慎勿無事受大",
    "T46n1912_007:0374c25": "苦惱。如一山中有一佛圖。中有別房常有",
    "T46n1912_007:0374c26": "鬼來。故諸道人皆捨此房。有客比丘暮投",
    "T46n1912_007:0374c27": "其宿。維那處分令住此房。而謂之言。此房",
    "T46n1912_007:0374c28": "有鬼喜來惱人。能住不耶。此客比丘自恃",
    "T46n1912_007:0374c29": "戒力及多聞力。而不畏之。謂此小鬼有何",
    "T46n1912_007:0375a01": "所能。我能伏之。即便入房。至暮復有一客",
    "T46n1912_007:0375a02": "比丘求覓住處。維那亦令住此鬼房。亦如",
    "T46n1912_007:0375a03": "前說。客僧亦復如前人說。先住比丘閉門",
    "T46n1912_007:0375a04": "端坐伺待鬼來。後來比丘夜已黑闇打門求",
    "T46n1912_007:0375a05": "入。先者謂鬼不為開門。後者復以極力",
    "T46n1912_007:0375a06": "打門。內者復以極力拒之。外者得勝排門",
    "T46n1912_007:0375a07": "得入。內者以極力打外者。外者亦以極力",
    "T46n1912_007:0375a08": "打之。如是相打以至明旦。相見乃是故舊",
    "T46n1912_007:0375a09": "同學。各相愧謝。眾人聚而怪之。眾生亦爾。",
    "T46n1912_007:0375a10": "五陰本來無人無我。空取其相生於鬪諍。",
    "T46n1912_007:0375a11": "若披在地但有骨肉。無復人我。當爾之時",
    "T46n1912_007:0375a12": "誰論彼此。是故菩薩語眾生言。汝慎勿於",
    "T46n1912_007:0375a13": "本空之中起鬪諍罪。二鬼爭屍等者。大論十",
    "T46n1912_007:0375a14": "三云。如人遠行獨宿空亭。夜中有鬼擔一",
    "T46n1912_007:0375a15": "死屍。來著其前。復有一鬼從後而來。瞋罵",
    "T46n1912_007:0375a16": "前鬼云。是我屍何以擔來。前鬼復言。本是我",
    "T46n1912_007:0375a17": "物我自擔來。二鬼各以一手爭之。前鬼語",
    "T46n1912_007:0375a18": "曰可問此人。後鬼即問。是誰死人誰擔將",
    "T46n1912_007:0375a19": "來。是人思惟。此之二鬼皆有大力。實語虛語",
    "T46n1912_007:0375a20": "皆不免死。我今不應妄語答鬼。便答後",
    "T46n1912_007:0375a21": "鬼前鬼擔來。後鬼大瞋拔其手足。出著地",
    "T46n1912_007:0375a22": "上。前鬼愧之。取屍補之補之便著。臂手足",
    "T46n1912_007:0375a23": "等舉身皆易。於是二鬼共食所易活人之",
    "T46n1912_007:0375a24": "身。各各拭口分首而去。其人思惟。父母生",
    "T46n1912_007:0375a25": "身眼見食盡。我今此身盡是他肉。為有身耶",
    "T46n1912_007:0375a26": "為無身耶。如是思惟心懷迷亂不知所",
    "T46n1912_007:0375a27": "措。猶如狂人。天既明矣尋路而去。至前國",
    "T46n1912_007:0375a28": "土見有佛塔。凡見眾僧不論餘事。但問",
    "T46n1912_007:0375a29": "己身為有為無。諸比丘問。汝何人耶。答曰。",
    "T46n1912_007:0375b01": "我亦不知是人非人。即為眾僧廣說上事。",
    "T46n1912_007:0375b02": "眾僧皆云。此人自知己身無我易可化度。",
    "T46n1912_007:0375b03": "即語之言。汝身本來恒自無我。但以四大",
    "T46n1912_007:0375b04": "和合聚集。計為本身。如汝本身與今無異。",
    "T46n1912_007:0375b05": "時諸比丘度為沙門。斷煩惱盡得阿羅漢。",
    "T46n1912_007:0375b06": "是故有時於他人身亦計為我。以無我故。",
    "T46n1912_007:0375b07": "有時於我謂為他人。故文殊問經云。有老",
    "T46n1912_007:0375b08": "人夜臥手捉兩膝。而便問云。那得有此兩",
    "T46n1912_007:0375b09": "小兒耶。身若有我云何不識謂為小兒。故",
    "T46n1912_007:0375b10": "知橫計皆無定實。若修下結成三乘行異。初",
    "T46n1912_007:0375b11": "聲聞。先法中云如為怨逐等者。四倒如怨",
    "T46n1912_007:0375b12": "逼心如逐。身如怨國觀如叛出。不出五",
    "T46n1912_007:0375b13": "陰而於中行。若至見道方有出路。麞聞下",
    "T46n1912_007:0375b14": "譬。三乘之人雖復觀於諦緣度別。通而言",
    "T46n1912_007:0375b15": "之俱觀念處。雖同念處自行化他。有悲無",
    "T46n1912_007:0375b16": "悲宿福不同。故分三別。故於此後分出三",
    "T46n1912_007:0375b17": "乘。初文譬者。聲聞觀法義之如麞。生老病死",
    "T46n1912_007:0375b18": "猶如獵圍。三界五欲猶如水草。不遑視聽",
    "T46n1912_007:0375b19": "如不暇飲噉。希離二縛如志在免脫。次",
    "T46n1912_007:0375b20": "支佛行相中支佛觀法義之如鹿。觀因緣智",
    "T46n1912_007:0375b21": "猶如透圍。斷結侵習如小免難。自智如",
    "T46n1912_007:0375b22": "馳愍他如顧。悲智兼行故名為並。部行說",
    "T46n1912_007:0375b23": "法名為悲鳴。但讚出苦名為呦咽。呦呦鹿",
    "T46n1912_007:0375b24": "鳴也。咽字應作噎。飲食不下也。悲心愍物",
    "T46n1912_007:0375b25": "如食不進。自厭有餘名之為痛。亦悲他",
    "T46n1912_007:0375b26": "人名人為戀。昔同彼苦名為本群。欲去",
    "T46n1912_007:0375b27": "念住恐非永益。名雖踟蹰。言踟蹰者行",
    "T46n1912_007:0375b28": "不前貌。有少悲心似住生死。利物事微名",
    "T46n1912_007:0375b29": "為何益。說已入般。名為茹氣。教法不住名",
    "T46n1912_007:0375c01": "為吞聲。茹者飲也。雖愍而逝如銜悲前進。",
    "T46n1912_007:0375c02": "從自出下合譬。文略。悼者哀也。矜也。次明",
    "T46n1912_007:0375c03": "菩薩者譬文可知。次合譬中。文相皆是事助",
    "T46n1912_007:0375c04": "之益。是故當須事理合行。故下文若全無",
    "T46n1912_007:0375c05": "下。更說合行之意。若不見之如何進行。前",
    "T46n1912_007:0375c06": "聲聞中。先法次喻。次支佛中。先喻次合。此二",
    "T46n1912_007:0375c07": "合文。文相並略不委對合。是故於喻扶文",
    "T46n1912_007:0375c08": "委銷。今菩薩中合喻文足。故直合之不復",
    "T46n1912_007:0375c09": "別釋。大象合菩薩。從無常去至水火者。",
    "T46n1912_007:0375c10": "合雖聞圍合。從又起慈悲去至獨去者。合",
    "T46n1912_007:0375c11": "不忍獨去。從安耐生死合自知力大等。從",
    "T46n1912_007:0375c12": "以智去至俱安者。合令群安隱。事度為功",
    "T46n1912_007:0375c13": "德。五分為法身。伏道為慧命。後後為增長。",
    "T46n1912_007:0375c14": "三祇為大象。從若小象子去抑揚也。小不",
    "T46n1912_007:0375c15": "及大抑也。初心可歎揚也。初僧祇初名小",
    "T46n1912_007:0375c16": "菩薩。雖未免退實異凡小。故可稱歎。次",
    "T46n1912_007:0375c17": "引證中不住不調等者。初心菩薩事度誓願",
    "T46n1912_007:0375c18": "異凡夫故。名不住不調。異二乘故名不住",
    "T46n1912_007:0375c19": "調。雖知已去三句例此。而不取證故並云",
    "T46n1912_007:0375c20": "雖。但以伏道為無我等。不同通別二種菩",
    "T46n1912_007:0375c21": "薩。多修下結行成也。狼者獸也。似犬而狼。",
    "T46n1912_007:0375c22": "此三藏中三乘之智。同觀無常苦空無我。為",
    "T46n1912_007:0375c23": "三乘行異。並可以為助道事智。自行下正",
    "T46n1912_007:0375c24": "請加。蒙如結益並如文。若全下明合行之",
    "T46n1912_007:0375c25": "意。先斥失。次辯得。佛印者。印謂印可。可",
    "T46n1912_007:0375c26": "謂稱可。事理相稱故可聖心。為聖冥印障",
    "T46n1912_007:0375c27": "去理顯。既具眾失又迷理觀。印無是處。次",
    "T46n1912_007:0375c28": "所以下引昔化事。釋成助意。有法譬合。初",
    "T46n1912_007:0375c29": "法中二。初引昔化。謂昔曾繫珠義如正道。",
    "T46n1912_007:0376a01": "退大輪迴義如重蔽。以小起之義如用助。",
    "T46n1912_007:0376a02": "初曾稟大。退大流轉不堪大化。先小導之",
    "T46n1912_007:0376a03": "方堪入大。是故名為以小起之。次從又佛",
    "T46n1912_007:0376a04": "初欲下。引現化儀以證助意。本是大緣義",
    "T46n1912_007:0376a05": "之如正。大機未熟義如重蔽。尋用方便義",
    "T46n1912_007:0376a06": "如用事。以當宜故如梵音讚。十方諸佛",
    "T46n1912_007:0376a07": "尚讚助道。況今重蔽而不助耶。如富家子下",
    "T46n1912_007:0376a08": "次舉譬。若論觀蔽應用無生。事不獲已",
    "T46n1912_007:0376a09": "用事助者。如大經十九云。譬如有人閉在",
    "T46n1912_007:0376a10": "囹圄從廁孔出。譬如有人懼於冤家依",
    "T46n1912_007:0376a11": "旃陀羅。如婆羅門病食不淨藥。菩薩摩訶薩",
    "T46n1912_007:0376a12": "行於事度亦復如是。為是義故應須事",
    "T46n1912_007:0376a13": "助。況復今文正助合行。一切助行無非法",
    "T46n1912_007:0376a14": "界。合譬可見。此六度文並在大論第十五",
    "T46n1912_007:0376a15": "至第二十一。每於一度眾釋不同。然亦不",
    "T46n1912_007:0376a16": "出此之四意。次以六句料簡事理者。先問",
    "T46n1912_007:0376a17": "意者事度屬三藏。道品是無作。本以無作正",
    "T46n1912_007:0376a18": "行道品。通至無作三三昧門。今此乃云不",
    "T46n1912_007:0376a19": "修事度。無作三昧不成就者。事度應勝無",
    "T46n1912_007:0376a20": "作道品。次答意者。度之與品俱有事理。況",
    "T46n1912_007:0376a21": "復度品更互相攝。是故勝劣亦互受名。但作",
    "T46n1912_007:0376a22": "度名於治義便。所以對治從度為名。今文",
    "T46n1912_007:0376a23": "以事而助於理。故上文云。無事理定不成。",
    "T46n1912_007:0376a24": "前文已約佛今昔化。及以大經諸譬之文。足",
    "T46n1912_007:0376a25": "顯以事助理之意。為顯行門何論勝劣。",
    "T46n1912_007:0376a26": "為欲更顯通別治相。是故更為三對六句。",
    "T46n1912_007:0376a27": "於中先列六句。次釋。釋中先別次通。所言",
    "T46n1912_007:0376a28": "別者三對不同。且以事度對理道品。生滅",
    "T46n1912_007:0376a29": "道品對圓六度。以明相破相修相即。言相",
    "T46n1912_007:0376b01": "破者。文云如上道品不能契真。指前第六",
    "T46n1912_007:0376b02": "正修道品。故知即是無作道品。若修六度",
    "T46n1912_007:0376b03": "即能破蔽。即是今文對治助開。即是六度破",
    "T46n1912_007:0376b04": "道品也。若修圓六度不能契真。修事道",
    "T46n1912_007:0376b05": "品即能破惑。是名道品破六度也。六度之",
    "T46n1912_007:0376b06": "下云波羅蜜。故云彼岸。相修者。修事六度",
    "T46n1912_007:0376b07": "為對治竟。更須進修無作道品。治道成就。",
    "T46n1912_007:0376b08": "故云任運。若修生滅道品為對治已。更須",
    "T46n1912_007:0376b09": "進修無作六度。言如上所說者。如上六度",
    "T46n1912_007:0376b10": "攝生滅道品中。即是生滅道品破事蔽竟。",
    "T46n1912_007:0376b11": "而理觀全無毫末。必須進修無作六度。言",
    "T46n1912_007:0376b12": "相即者。生滅六度即圓道品。生滅道品即圓",
    "T46n1912_007:0376b13": "六度。約事須有生滅等別。據諸法體本",
    "T46n1912_007:0376b14": "來相即。故引經云皆摩訶衍。檀度舉六度之",
    "T46n1912_007:0376b15": "初。念處舉道品之首。故知相破相修約判",
    "T46n1912_007:0376b16": "權實。而成助道。相即即是約開權實。而成",
    "T46n1912_007:0376b17": "合行。若且一往為無作故。修事為治如向",
    "T46n1912_007:0376b18": "所說。若以四教遞為助者。應以通教對",
    "T46n1912_007:0376b19": "事六度。別教對事圓教對事。別教對通圓",
    "T46n1912_007:0376b20": "教對通。圓教對別。總合六重度品不同。通",
    "T46n1912_007:0376b21": "論下次通論諸法。皆得相對以辯六句。文",
    "T46n1912_007:0376b22": "中略舉四諦因緣。言有無等者。有謂有益。",
    "T46n1912_007:0376b23": "無謂無益。非有無者。即是相即。人見有無",
    "T46n1912_007:0376b24": "及以雙非作三諦釋。甚失文旨。若不論助",
    "T46n1912_007:0376b25": "則於當教隨所宜樂。以論有益無益等也。",
    "T46n1912_007:0376b26": "是故當教亦有相破相修相即。次明攝調伏",
    "T46n1912_007:0376b27": "諸根者。初正明調伏中四教不同。一一教",
    "T46n1912_007:0376b28": "中皆具六度。一一度中皆調六根。即是一一",
    "T46n1912_007:0376b29": "根中皆具六度。四教乃成二十四番六度。亦",
    "T46n1912_007:0376c01": "是二十四番道品。若望隨自意中更對六",
    "T46n1912_007:0376c02": "作。又成度品各二十四。乃成度品各四十",
    "T46n1912_007:0376c03": "八。於一助治豐富若此。世人不識讀者尚",
    "T46n1912_007:0376c04": "迷。今文既云調伏諸根。即是置作論受。一",
    "T46n1912_007:0376c05": "一教中皆悉。先釋次結。今初檀中不復論財",
    "T46n1912_007:0376c06": "者。且從調根。具足應如隨自意中。但約六",
    "T46n1912_007:0376c07": "作六受以明六度。度既有四以四種度調",
    "T46n1912_007:0376c08": "伏諸根。故調伏諸根亦有四別。即是助道",
    "T46n1912_007:0376c09": "遍於作受。治於六根六蔽之相。而於六根",
    "T46n1912_007:0376c10": "顯究寬六。故此因門已攝諸法。此之四教六",
    "T46n1912_007:0376c11": "度六根。若消釋者。必須順於當教教意。皆",
    "T46n1912_007:0376c12": "以後教展轉融前。方名助道展轉為治。次",
    "T46n1912_007:0376c13": "明戒中言不傷者。傷秖是破。護戒無缺故",
    "T46n1912_007:0376c14": "曰無傷。言習應者如是修習使得相應。故",
    "T46n1912_007:0376c15": "大品習應品中。舍利弗問。菩薩摩訶薩。云",
    "T46n1912_007:0376c16": "何修習般若波羅蜜。與般若波羅蜜相應。",
    "T46n1912_007:0376c17": "論釋云。舍利弗知般若波羅蜜難行難得",
    "T46n1912_007:0376c18": "難可受持。故作是問。大品云。佛告舍利弗。",
    "T46n1912_007:0376c19": "菩薩摩訶薩習應色空乃至一切種智空。是",
    "T46n1912_007:0376c20": "名與般若波羅蜜相應。論問云。習應是何",
    "T46n1912_007:0376c21": "義。答。習謂隨般若波羅蜜修行不息不休。",
    "T46n1912_007:0376c22": "是名為習。譬如弟子隨順師教不違師意。",
    "T46n1912_007:0376c23": "是名相應。隨順般若不增不減。如函蓋相",
    "T46n1912_007:0376c24": "稱是名相應。圓教中先引經。殃掘云者。準",
    "T46n1912_007:0376c25": "殃掘經。其殺千人唯少一人。欲害其母。佛",
    "T46n1912_007:0376c26": "隨至來復欲害佛。初緣具如第二卷引。佛",
    "T46n1912_007:0376c27": "徐行不疾。殃掘疾走趁佛不及。說偈喚言。",
    "T46n1912_007:0376c28": "住住大沙門等三十六偈。佛以二百七十六",
    "T46n1912_007:0376c29": "行偈答。每三行偈結成一答。合九十二答。",
    "T46n1912_007:0377a01": "其三行內但換第二行初句。餘句並同。初",
    "T46n1912_007:0377a02": "云。",
    "T46n1912_007:0377a03": "　住住殃掘摩　　汝當住淨戒",
    "T46n1912_007:0377a04": "　我是等正覺　　輸汝慧劍稅",
    "T46n1912_007:0377a05": "　等住無生際　　而汝不覺知",
    "T46n1912_007:0377a06": "　汝殃掘摩羅　　我是等正覺",
    "T46n1912_007:0377a07": "　今當輸汝稅　　無上善法水",
    "T46n1912_007:0377a08": "　汝今當速飲　　除汝生死渴",
    "T46n1912_007:0377a09": "餘第二行初句者。",
    "T46n1912_007:0377a10": "　我住無作際　　我住無為際",
    "T46n1912_007:0377a11": "　我住無老際　　乃至無病際",
    "T46n1912_007:0377a12": "無染際等。殃掘慚愧猶如盲人為毒螫脚。",
    "T46n1912_007:0377a13": "佛說偈已復告殃掘云。云何名為學。殃掘",
    "T46n1912_007:0377a14": "答言。一切眾生命皆依飲食存。此是聲聞宗",
    "T46n1912_007:0377a15": "斯非摩訶衍。所謂摩訶衍離食常堅固。云何",
    "T46n1912_007:0377a16": "名為一。謂一切眾生皆以如來藏畢竟恒安",
    "T46n1912_007:0377a17": "住。如是增數至增六中云。云何名為六。所",
    "T46n1912_007:0377a18": "謂六入處。此是聲聞宗斯非摩訶衍。若言",
    "T46n1912_007:0377a19": "摩訶衍。所謂彼眼根於諸如來常。明見來",
    "T46n1912_007:0377a20": "入門具足無減修。所謂彼耳根明聞來入門",
    "T46n1912_007:0377a21": "(已下並略第二第四句也)所謂彼鼻根明嗅來入門。所謂彼",
    "T46n1912_007:0377a22": "舌根明嘗來入門。所謂彼身根明觸來入門。",
    "T46n1912_007:0377a23": "所謂彼意根明說來入門。乃至增數以至十",
    "T46n1912_007:0377a24": "力。答竟佛命善來成阿羅漢。經中不云了",
    "T46n1912_007:0377a25": "了。今文義說一念眼根具權實理。故云了了",
    "T46n1912_007:0377a26": "及分明也。又今意根與經不同。亦是隨義。",
    "T46n1912_007:0377a27": "是故爾耳。經從外用故云明說。今從內證",
    "T46n1912_007:0377a28": "故名為知。經從外用名為說者。如法華中",
    "T46n1912_007:0377a29": "釋意根云。月四月至歲分別無窮盡。即是",
    "T46n1912_007:0377b01": "意根以說辯用。如是助者方助圓極。即名",
    "T46n1912_007:0377b02": "合行。彼九界下釋經。自謂等者。九界自謂",
    "T46n1912_007:0377b03": "當界為極。不知理體究竟真實。是故名為",
    "T46n1912_007:0377b04": "自謂非真。又具下釋六度舉例結成眼智。",
    "T46n1912_007:0377b05": "次例六塵總結。此則下合行。當知下結遍。",
    "T46n1912_007:0377b06": "並如文。大品云下。次引大品證也。云亡三",
    "T46n1912_007:0377b07": "者。此圓亡三語似通教。須簡同異使教相",
    "T46n1912_007:0377b08": "別。通教但以能所財物為三。別教約三亡",
    "T46n1912_007:0377b09": "於十界藥病授藥等三。圓教約三亡於空假",
    "T46n1912_007:0377b10": "中三。又若以能所財物之三。而為所亡。三",
    "T46n1912_007:0377b11": "教能亡觀行別者。義亦可然。通教即空而為",
    "T46n1912_007:0377b12": "能亡。別雖緣中用空不別。圓教即用不思",
    "T46n1912_007:0377b13": "議空。即此正是亡於三諦。常亡常照論亡論",
    "T46n1912_007:0377b14": "照。乃至無著亦須料簡。如是名為事理合",
    "T46n1912_007:0377b15": "行。應是具足者下正釋合行之相。先略立。次",
    "T46n1912_007:0377b16": "自他下釋也。具足事理自行化他。方名具",
    "T46n1912_007:0377b17": "足。然理通三教且從勝說。以圓對事方名",
    "T46n1912_007:0377b18": "具足。事則破其慳法等者。略語捨財。準例",
    "T46n1912_007:0377b19": "亦應釋捨身命。應云摩拭保重毫力不施",
    "T46n1912_007:0377b20": "名慳身法。資具長養不能傾生。名慳命法。",
    "T46n1912_007:0377b21": "封閉藏隱不欲人知。名慳財法。今不惜身",
    "T46n1912_007:0377b22": "命而行事施。身如聚沫命若電光財如糞",
    "T46n1912_007:0377b23": "土。名破慳法。雖能事施猶滯遠理。不能",
    "T46n1912_007:0377b24": "遍捨十界依正。慳義猶存名為慳心。心觀漸",
    "T46n1912_007:0377b25": "明不見十界身命財相。常與法界理檀相",
    "T46n1912_007:0377b26": "應。故云理則破其慳心。心慳若破則是遍捨",
    "T46n1912_007:0377b27": "一念十界百界依正。故入位時遍能逗會十",
    "T46n1912_007:0377b28": "界機緣。是故名為而能捨法。財施助法。法",
    "T46n1912_007:0377b29": "施融財。正助合行斯之謂也。結中二破謂破",
    "T46n1912_007:0377c01": "法破心。二捨謂捨財施法。事理二圓二捨周",
    "T46n1912_007:0377c02": "備。理施為體事施為用。此約自行以論體",
    "T46n1912_007:0377c03": "用。故云體用事理具足。度二死海至三德",
    "T46n1912_007:0377c04": "岸。名波羅蜜。作此觀時名為觀行。六根若",
    "T46n1912_007:0377c05": "淨名相似位。具如法華六根清淨。若入銅",
    "T46n1912_007:0377c06": "輪具如華嚴十種六根。次明攝佛威儀者。",
    "T46n1912_007:0377c07": "前之二科略攝因行。此去十科略攝果德。佛",
    "T46n1912_007:0377c08": "以無緣慈悲攝物。不動法性現諸威儀。",
    "T46n1912_007:0377c09": "必依不共力無畏等。故十力等名佛威儀。初",
    "T46n1912_007:0377c10": "文總標來意。今逐已下別明攝相。既以六",
    "T46n1912_007:0377c11": "度而為助道。即應六度攝佛威儀。六度名",
    "T46n1912_007:0377c12": "陜攝義不周。故隨名便以道品攝。前既六",
    "T46n1912_007:0377c13": "度以攝道品。當知道品不異六度。又道",
    "T46n1912_007:0377c14": "品秖是四諦之一。若有道諦方有四諦。若",
    "T46n1912_007:0377c15": "無道者苦集非諦。何況滅耶。道名復陜故具",
    "T46n1912_007:0377c16": "用四。文中雖分四種十力。十力之外無別",
    "T46n1912_007:0377c17": "十力。亦如四諦無量相等。故引殃掘力有",
    "T46n1912_007:0377c18": "無量。非諸聲聞緣覺所知。如處非處聲聞",
    "T46n1912_007:0377c19": "經中。即以六道而為非處涅槃為處。今摩",
    "T46n1912_007:0377c20": "訶衍約四四諦十界四土。辯處非處。故大",
    "T46n1912_007:0377c21": "乘力如十方土。大經既對二乘四諦以明",
    "T46n1912_007:0377c22": "無量。今亦且對二乘經力以明十力。於中",
    "T46n1912_007:0377c23": "初正攝四種十力。故一一力中皆須四義。初",
    "T46n1912_007:0377c24": "釋處非處中。言乃至無作者。中越二教。若",
    "T46n1912_007:0377c25": "欲例知。即以無生例於生滅。無量例於無",
    "T46n1912_007:0377c26": "作。巧拙雖殊所緣理等。下九力中一一皆須",
    "T46n1912_007:0377c27": "諸教對辯。方曉四種廣陜淺深。應知後之",
    "T46n1912_007:0377c28": "三力即三明也。大論二十七廣明十力。須",
    "T46n1912_007:0377c29": "者往尋。問。十力既不出四諦。何不但明四",
    "T46n1912_007:0378a01": "諦。何須明力。答。諦通所觀之境力明如來",
    "T46n1912_007:0378a02": "勝能。四諦在因十力唯果。四諦通小力唯",
    "T46n1912_007:0378a03": "在大。故須別說。是一法門等者。釋疑也。初",
    "T46n1912_007:0378a04": "釋四種疑。力必利生。生機不同能被必別。",
    "T46n1912_007:0378a05": "故須四種藥病相對以辯四法。不令等者。",
    "T46n1912_007:0378a06": "顯露法輪利益不等。同一座席所稟各殊。小",
    "T46n1912_007:0378a07": "不聞大令不謗大。大得密聞是故不抑。",
    "T46n1912_007:0378a08": "能仁者。亦曰能儒。直林。度沃焦等。具如華",
    "T46n1912_007:0378a09": "嚴名號品明。菩薩智臣等者。明五時中諸大",
    "T46n1912_007:0378a10": "菩薩知佛口密扣機而問。如王但云先陀",
    "T46n1912_007:0378a11": "婆來。智臣善知鹽水器馬。於一言音密被",
    "T46n1912_007:0378a12": "四類。機應主伴不差毫釐。鄭者亦重也。故",
    "T46n1912_007:0378a13": "漢書云。皇天所以鄭重。即頻降命也。菩薩",
    "T46n1912_007:0378a14": "亦爾。為眾生故頻煩扣聖。問十力去釋因",
    "T46n1912_007:0378a15": "果疑。初問意者。助道但在初心十力唯居",
    "T46n1912_007:0378a16": "果位。何得初心而攝果力。答意者。引三處",
    "T46n1912_007:0378a17": "文。以證初心可修十力。況助門遍具攝始",
    "T46n1912_007:0378a18": "終。十力既然諸法例爾。故但難力餘不復",
    "T46n1912_007:0378a19": "論。是故下文但直爾釋乃至不共及相好等。",
    "T46n1912_007:0378a20": "初引大論者。引論二釋並是初心已修十",
    "T46n1912_007:0378a21": "力。引初文者。既許菩薩修般若時十力不",
    "T46n1912_007:0378a22": "應住。初心若住望佛有過。非初心無故",
    "T46n1912_007:0378a23": "云初心。但未究竟。為是義故。故不應住。",
    "T46n1912_007:0378a24": "當知初心已有力分。又菩薩下釋是分得。",
    "T46n1912_007:0378a25": "若爾下次引華嚴。先更難論。論中但云初",
    "T46n1912_007:0378a26": "心許修豈名為得。此斥初解云多生著。故",
    "T46n1912_007:0378a27": "知即是修而未得。言後語入位者。次難後",
    "T46n1912_007:0378a28": "解云未究竟。應在初住方名入位。何關",
    "T46n1912_007:0378a29": "初心。準此二義不名初心具足十力。若依",
    "T46n1912_007:0378b01": "下正引經答。住前已得十力之分。是故當",
    "T46n1912_007:0378b02": "知非初心無。後云乃至如是觀者便成正",
    "T46n1912_007:0378b03": "覺。即是初住分證十力。言先當分別十種",
    "T46n1912_007:0378b04": "法者。自古講者。云十梵行。既在住前義",
    "T46n1912_007:0378b05": "當十信。文言三業及佛法僧戒者。此中語",
    "T46n1912_007:0378b06": "略。應云身身業口口業意意業及佛等四。舊",
    "T46n1912_007:0378b07": "經十七云。法慧菩薩承佛神力說十住竟。",
    "T46n1912_007:0378b08": "次正念天子問。具如今文所引者。是法慧",
    "T46n1912_007:0378b09": "答云。此菩薩一向專求無上菩提。先當分",
    "T46n1912_007:0378b10": "別十種之法。身乃至戒應如是觀。觀此十",
    "T46n1912_007:0378b11": "法皆同法界。且從皆非梵行而說。以此菩",
    "T46n1912_007:0378b12": "薩棄俗出家修梵行故。為無上道。復觀事",
    "T46n1912_007:0378b13": "行不可得也。何者。具清淨戒名為梵行。從",
    "T46n1912_007:0378b14": "緣方具。緣謂三業三寶戒法。對於心因方",
    "T46n1912_007:0378b15": "能成就。今初推因緣皆無自性同法性理。",
    "T46n1912_007:0378b16": "故云如空。故彼經云。若身是梵行。當知梵",
    "T46n1912_007:0378b17": "行則不清淨。則為非法。則為混濁。則為臭",
    "T46n1912_007:0378b18": "穢塵垢諂曲八萬戶蟲。一一皆如初句說",
    "T46n1912_007:0378b19": "之。若身業是梵行。當知四儀即是梵行。餘",
    "T46n1912_007:0378b20": "如今文。一一皆云應是梵行。若口是梵行。",
    "T46n1912_007:0378b21": "當知舌動即是梵行。唇齒和合即是梵行。若",
    "T46n1912_007:0378b22": "口業是梵行。當知語言為梵行。所說作無作",
    "T46n1912_007:0378b23": "稱譏毀譽。即為梵行。若意為梵行。當知覺",
    "T46n1912_007:0378b24": "觀憶念不忘思惟夢幻等為梵行。若意業為",
    "T46n1912_007:0378b25": "梵行。當知想是梵行。寒熱饑渴是梵行。苦樂",
    "T46n1912_007:0378b26": "憂喜是梵行。若佛是梵行。為色受想行識。",
    "T46n1912_007:0378b27": "為三十二相八十種好神通變化等。是梵行",
    "T46n1912_007:0378b28": "耶。若法是梵行。為正法邪法寂滅涅槃生非",
    "T46n1912_007:0378b29": "生實不實等法為梵行耶。若僧是梵行者。",
    "T46n1912_007:0378c01": "為四果向。為初果乃至阿羅漢果僧為梵",
    "T46n1912_007:0378c02": "行耶。為三明六通八解脫時不時解脫為",
    "T46n1912_007:0378c03": "梵行耶。若戒為梵行者。具在今文。又約三",
    "T46n1912_007:0378c04": "世五陰種種推求。梵行叵得。觀此十已。次",
    "T46n1912_007:0378c05": "修十力。既初心許修即是有分。次引地持。",
    "T46n1912_007:0378c06": "言菩薩知如來藏者。義通別圓今意在圓。",
    "T46n1912_007:0378c07": "故前後文引九大禪。或通證二或唯證圓。",
    "T46n1912_007:0378c08": "故今藏義應從圓釋。若爾。何故復云在初",
    "T46n1912_007:0378c09": "地耶。答。義兼別故寄教道說。別教次第初",
    "T46n1912_007:0378c10": "心尚具。何況圓耶。故引地持助成華嚴。聞",
    "T46n1912_007:0378c11": "思前位既是十信。信中已修出生十力。故準",
    "T46n1912_007:0378c12": "華嚴不須疑也。二乘除入者。除者捨也。入",
    "T46n1912_007:0378c13": "者解也。捨煩惱故而得解悟。悟即是入所",
    "T46n1912_007:0378c14": "入是處。即八勝處也。故大論仁王並云八除",
    "T46n1912_007:0378c15": "入也。故知初地自性禪中攝得一切大小諸",
    "T46n1912_007:0378c16": "定。豈非等者。十信心修初地有分。三據明",
    "T46n1912_007:0378c17": "矣者。結前三文。道品下結攝如文。十住下",
    "T46n1912_007:0378c18": "釋名。諸佛菩薩如實智用通達一切了了分",
    "T46n1912_007:0378c19": "明。無能壞者無能勝者。又無過失。是故究",
    "T46n1912_007:0378c20": "竟乃名無過。故云得勝。方便化物故曰堪",
    "T46n1912_007:0378c21": "能。又至果時化用最勝名勝堪能。今明攝",
    "T46n1912_007:0378c22": "法義雖通初。且約極果以釋力名。故毘曇",
    "T46n1912_007:0378c23": "婆沙問云。何故如來身中之智以立力名而",
    "T46n1912_007:0378c24": "非餘耶。答。無障礙義是力義。了見三界是",
    "T46n1912_007:0378c25": "力義。名雖在小義意通大。廣陜為異比說",
    "T46n1912_007:0378c26": "可知。言扶助者有此力能扶於法身。用",
    "T46n1912_007:0378c27": "無窮盡。地持中意有自行故。外用無窮。然",
    "T46n1912_007:0378c28": "佛力下重釋疑也。言此二釋者。此十化生",
    "T46n1912_007:0378c29": "足為一釋。殃掘無量力為一釋。此力云十。",
    "T46n1912_007:0379a01": "復云無量。當知一一皆無量也。雖云無量",
    "T46n1912_007:0379a02": "不出於四。故云彌顯。此之十力及下九科。",
    "T46n1912_007:0379a03": "大論法相卒不可盡。今略存名目以顯攝",
    "T46n1912_007:0379a04": "法。次攝四無畏者。諸十力智內充明了。故",
    "T46n1912_007:0379a05": "對外緣而無所畏。故次十力而攝無畏。",
    "T46n1912_007:0379a06": "如釋力名中第二釋也。全從化用得無畏",
    "T46n1912_007:0379a07": "名。於中初正釋。次道品下結成。次引大論",
    "T46n1912_007:0379a08": "釋名。通名無畏者。謂於大眾廣說自他及",
    "T46n1912_007:0379a09": "智斷等。決定無失。無恐畏相名為無畏。以",
    "T46n1912_007:0379a10": "於內心諸德具故。故於大眾廣說無畏。",
    "T46n1912_007:0379a11": "言大眾者。謂若人若天。若沙門婆羅門。若",
    "T46n1912_007:0379a12": "魔梵等及以餘眾。十住下次引十住釋疑。",
    "T46n1912_007:0379a13": "初文難起。於四事中下正釋。佛應於一切下",
    "T46n1912_007:0379a14": "重難。舉大要下重釋。初文以略而難於四。",
    "T46n1912_007:0379a15": "次文以廣而難於四。故知四是處中之說。此",
    "T46n1912_007:0379a16": "四次第者。大論云。初如藥師示一切藥。第",
    "T46n1912_007:0379a17": "二如示一切病滅。第三如示藥法禁忌。第",
    "T46n1912_007:0379a18": "四如示所應食物。應隨四教分別相狀。",
    "T46n1912_007:0379a19": "今文存略例力可知。大論第七問曰。菩薩",
    "T46n1912_007:0379a20": "無畏與佛何別。答。有二意。一者一切處。二",
    "T46n1912_007:0379a21": "非一切處。非一切處是菩薩法。故知初心亦",
    "T46n1912_007:0379a22": "修無畏。大論二十八廣解無畏。次攝十八",
    "T46n1912_007:0379a23": "不共法者。初文正明攝者。既十力內充外",
    "T46n1912_007:0379a24": "用無畏。顯所有德超過物表。異於一切凡",
    "T46n1912_007:0379a25": "聖所得。故次無畏攝不共法。文闕釋名。應",
    "T46n1912_007:0379a26": "云通言不共者。極果之法不與下地等共。",
    "T46n1912_007:0379a27": "若別解者。應云圓果不與偏小因等共也。",
    "T46n1912_007:0379a28": "大論二十四問曰。迦旃延子復以十力四無",
    "T46n1912_007:0379a29": "所畏大悲三念。為十八不共者何耶。答。以",
    "T46n1912_007:0379b01": "是故名迦旃延子所說。若釋迦子所說。應",
    "T46n1912_007:0379b02": "如今文所說者是。又十力等二乘有分。十",
    "T46n1912_007:0379b03": "八不共二乘無分。又云。十八不共二乘有分",
    "T46n1912_007:0379b04": "但有過失。當知無失方名不共。文云凡十",
    "T46n1912_007:0379b05": "二法者。恐此文誤。準文會數但闕十一。初",
    "T46n1912_007:0379b06": "文七法已屬三度。謂身口無失此二屬戒。無",
    "T46n1912_007:0379b07": "不定心無不知已捨。此二屬定。欲進念無減",
    "T46n1912_007:0379b08": "此三屬進。餘十一者。謂慧無減。解脫無減。",
    "T46n1912_007:0379b09": "解脫知見無減。三業隨智慧行。此六已列在",
    "T46n1912_007:0379b10": "文。餘五謂智慧知三世意無失無異想。此之",
    "T46n1912_007:0379b11": "五法文雖不列已。合在於慧無減解脫無減",
    "T46n1912_007:0379b12": "中明。以十一法同屬慧故。是故合說。其相",
    "T46n1912_007:0379b13": "云何。論云。於諸眾生等心普度。名無異想。",
    "T46n1912_007:0379b14": "如來意業不須更觀。常無漏失名意無失。",
    "T46n1912_007:0379b15": "佛智窮了達去來今。名知三世。論釋慧無",
    "T46n1912_007:0379b16": "減。但云十力無畏圓極故也。今文釋慧無",
    "T46n1912_007:0379b17": "減中。云常照至而為說法屬無異想。不失",
    "T46n1912_007:0379b18": "先念一句屬意無失。此之二義十力無畏圓",
    "T46n1912_007:0379b19": "極故也。餘三合在解脫無減中。何者。論釋",
    "T46n1912_007:0379b20": "解脫無減中。但云具足有為無為二種解",
    "T46n1912_007:0379b21": "脫。有為者謂無漏智慧相應。言無為者謂",
    "T46n1912_007:0379b22": "煩惱都盡。今文中云憶三世事不忘屬智",
    "T46n1912_007:0379b23": "慧知三世。以解脫具故能知三世。以義同",
    "T46n1912_007:0379b24": "故故得合說。六度之中但出三學及進度",
    "T46n1912_007:0379b25": "者。以此三學略攝六度足。加精進者。以",
    "T46n1912_007:0379b26": "此三學非進不成故加精進。闕施忍者。如",
    "T46n1912_007:0379b27": "前引論料簡易行故也。又可但是文略。若",
    "T46n1912_007:0379b28": "義取者應以念為忍也。無不知已捨為檀",
    "T46n1912_007:0379b29": "也。即六度義足。結成攝法中。云意如上說",
    "T46n1912_007:0379c01": "者。略結不共。與前諸義展轉相攝結成助",
    "T46n1912_007:0379c02": "道。準道品末比說可知。次攝四無礙者。諸",
    "T46n1912_007:0379c03": "佛於此四法智慧自在。捷疾無礙了了通達。",
    "T46n1912_007:0379c04": "故名無礙。法界次第中判為菩薩法者。法",
    "T46n1912_007:0379c05": "身菩薩皆具此四。此亦是通途大概判之。即",
    "T46n1912_007:0379c06": "如十力義通因故。此之四法初二是識藥。第",
    "T46n1912_007:0379c07": "三是知病。第四是授藥。故釋第一即約四",
    "T46n1912_007:0379c08": "教。第二同入一實咸是法藥。釋第三法即",
    "T46n1912_007:0379c09": "約十界病相。釋第四法還約四教以明授",
    "T46n1912_007:0379c10": "藥。故知授四法藥。被十界生用樂說辯。令",
    "T46n1912_007:0379c11": "他知名說前第一。令他知義說前第二。故",
    "T46n1912_007:0379c12": "用第四說於前二授與第三。次重釋云。辭",
    "T46n1912_007:0379c13": "約四種苦諦不云十法界者。據機緣說。",
    "T46n1912_007:0379c14": "應委悉約十法界中四機不同。故初略釋。次",
    "T46n1912_007:0379c15": "對四諦。次總結樂說。故樂說中令他聞說",
    "T46n1912_007:0379c16": "一切字一切義等。用前二也。赴一切音辭",
    "T46n1912_007:0379c17": "即是赴於第三十界音辭。又為對諦是故重",
    "T46n1912_007:0379c18": "釋。與前少異。次攝六通者至下禪境釋六",
    "T46n1912_007:0379c19": "通中說。瓔珞釋名云。神名天心通名慧",
    "T46n1912_007:0379c20": "性者。天然之慧徹照無礙。故名神通。眼耳",
    "T46n1912_007:0379c21": "如意指調伏諸根中者。隨何等通指入何",
    "T46n1912_007:0379c22": "教調伏諸根。餘之三通指十力者。他心即",
    "T46n1912_007:0379c23": "是欲力。餘二名同。亦應隨依何等漏盡。而",
    "T46n1912_007:0379c24": "知何等他心宿命。亦應皆有結成攝法。文",
    "T46n1912_007:0379c25": "無者略。次攝三明。言如六通中者。六中天",
    "T46n1912_007:0379c26": "眼宿命漏盡此三屬明。故婆沙中問。何故餘",
    "T46n1912_007:0379c27": "三不立明名。答。身通但是工巧而已。天耳",
    "T46n1912_007:0379c28": "但是聞聲而已。他心緣他別想而已。是故",
    "T46n1912_007:0379c29": "不立此三為明。餘三立者。宿命知過去苦",
    "T46n1912_007:0380a01": "生大厭離。天眼知未來苦生大厭離。漏盡",
    "T46n1912_007:0380a02": "能作正觀斷諸煩惱。復次前世智證明知",
    "T46n1912_007:0380a03": "過去相續。未來因果智證明知如散微塵。",
    "T46n1912_007:0380a04": "又前世智證明知自身衰。未來智證明知他",
    "T46n1912_007:0380a05": "身衰。復次前世智證明治常見。未來智證明",
    "T46n1912_007:0380a06": "治斷見。無漏智證明治二邊。又前世生空",
    "T46n1912_007:0380a07": "門。未來生無願門。無漏生無相門。問。在無",
    "T46n1912_007:0380a08": "學人何故立明。在於學人何故不立明名",
    "T46n1912_007:0380a09": "耶。答。從勝立故。又無學無無明不雜無",
    "T46n1912_007:0380a10": "明。故立明名。大論第三問曰。通明何別。答。",
    "T46n1912_007:0380a11": "直知過去名通。知過去因緣行業名明。直",
    "T46n1912_007:0380a12": "見死此生彼名通。知因緣際會名明。直",
    "T46n1912_007:0380a13": "云漏盡名通。知漏盡不復生名明。此明",
    "T46n1912_007:0380a14": "即是大羅漢所得故也。若爾。與佛何別。答。",
    "T46n1912_007:0380a15": "滿不滿別。是故通通於六。明唯局三。小乘",
    "T46n1912_007:0380a16": "中諸阿羅漢皆能得之。今此文中云佛菩薩",
    "T46n1912_007:0380a17": "之所得者。異於偏小故也。所依別故觀智",
    "T46n1912_007:0380a18": "異故。又小乘唯修大乘發得。應簡四教廣陜",
    "T46n1912_007:0380a19": "不同。次攝四攝中同事者。又亦應云同其",
    "T46n1912_007:0380a20": "苦集。為令斷故。先同後異。陀羅尼者。別則",
    "T46n1912_007:0380a21": "唯在於大不通於通。通則尚通三藏菩薩。",
    "T46n1912_007:0380a22": "況復通教後心。如毘尸王得歸命救護陀羅",
    "T46n1912_007:0380a23": "尼。即三藏義也。大論第六云。陀羅尼者能",
    "T46n1912_007:0380a24": "遮能持。一切善法持令不散。如完器承水。",
    "T46n1912_007:0380a25": "故名為持。一切欲惡遮令不作。故名為遮。",
    "T46n1912_007:0380a26": "又或心相應。或不相應。或全有漏。或是無",
    "T46n1912_007:0380a27": "漏。若云無色不可見。行陰法入。九智除盡",
    "T46n1912_007:0380a28": "智。意識所識等。並阿毘曇中陀羅尼義。若但",
    "T46n1912_007:0380a29": "云或相應或不相應等。則通於大小。若云",
    "T46n1912_007:0380b01": "菩薩摩訶薩得陀羅尼。一切時一切處常相",
    "T46n1912_007:0380b02": "隨逐。則唯在大。若別論者。如文所指。唯在",
    "T46n1912_007:0380b03": "無作正勤。若通論者。但云遮惡持善。則可",
    "T46n1912_007:0380b04": "以通四教釋之。苦集為惡道滅為善。溉者",
    "T46n1912_007:0380b05": "灌水也。次攝三十二相者。應具明四教相",
    "T46n1912_007:0380b06": "好不同。初三藏中。引婆沙云阿毘曇相品",
    "T46n1912_007:0380b07": "者。十住婆沙引小乘中相體業果。以為初",
    "T46n1912_007:0380b08": "心菩薩立觀法故。具如第二卷記。從還用",
    "T46n1912_007:0380b09": "至終不出施戒慧者。取六中三以攝相因。",
    "T46n1912_007:0380b10": "施戒生人天以慧導諸行。略舉此三攝相",
    "T46n1912_007:0380b11": "亦足。次通教中云不同上者。即空心修。豈",
    "T46n1912_007:0380b12": "三祇後方百劫耶。故知通教相體業果並與",
    "T46n1912_007:0380b13": "藏異。故引般若相即非相。及引十住空為",
    "T46n1912_007:0380b14": "相體。既異三藏不同相海。故知屬通。故",
    "T46n1912_007:0380b15": "大論十三。初以一施生三十七品。次以一",
    "T46n1912_007:0380b16": "施而為相因。復云。一一度各為相因。此並",
    "T46n1912_007:0380b17": "屬於通教意也。復次前兩道品下欲明別",
    "T46n1912_007:0380b18": "圓。更重比決有本無本如銅如鏡。以分前",
    "T46n1912_007:0380b19": "後。次從無量壽觀下。正明別圓法身現相。",
    "T46n1912_007:0380b20": "薩遮華嚴等者。薩遮尼乾經中。此尼乾子為",
    "T46n1912_007:0380b21": "嚴熾王說。無過人者唯有瞿曇。因此廣說",
    "T46n1912_007:0380b22": "如來相好種性化物。華嚴廣列八十四名。於",
    "T46n1912_007:0380b23": "一一名。皆云相好雲等。初云。如來有大相",
    "T46n1912_007:0380b24": "好名莊嚴雲等。有十蓮華藏海微塵數佛大",
    "T46n1912_007:0380b25": "人相好。又小相光明功德品明十種菩薩從",
    "T46n1912_007:0380b26": "兜率下放大光明。名幢王普照。照十世界",
    "T46n1912_007:0380b27": "微塵數佛剎。令彼十種眾生六根清淨。如是",
    "T46n1912_007:0380b28": "相好豈與丈六三十二空慧等同耶。故知",
    "T46n1912_007:0380b29": "前二但是教門權說之耳。◎",
    "T46n1912_007:0380c01": "止觀輔行傳弘決卷第七之三",
    "T46n1912_007:0380c04": "止觀輔行傳弘決卷第七之四",
    "T46n1912_007:0380c06": "唐毘陵沙門湛然述",
    "T46n1912_007:0380c07": "◎次明知次位者。先明來意。既用前七以",
    "T46n1912_007:0380c08": "為所修。二世善發入位不定。或未入位未",
    "T46n1912_007:0380c09": "得謂得。恐極下根生重罪故。故須明位",
    "T46n1912_007:0380c10": "令行者識之。四教各有真似二位。在賢名",
    "T46n1912_007:0380c11": "似入聖名真。真位究竟名為解脫。證已了",
    "T46n1912_007:0380c12": "位能為他說。名為知見。知見秖是智眼異",
    "T46n1912_007:0380c13": "名。次舉喻云朱紫等者。朱正色如真位。紫",
    "T46n1912_007:0380c14": "間色如似位。如赤黑合以成於紫。真妄尚",
    "T46n1912_007:0380c15": "雜故名為似。終不下正釋次位。於中具釋",
    "T46n1912_007:0380c16": "四教不同。初文通列四門明一一教位意。",
    "T46n1912_007:0380c17": "意在斷惑以證真故。故三藏中四門名異。",
    "T46n1912_007:0380c18": "謂空有等四門。位別即七賢七聖二十七賢",
    "T46n1912_007:0380c19": "聖等。故云有殊。一一門中皆斷見思緣真",
    "T46n1912_007:0380c20": "諦理。故云斷及諦理孱然不異。孱者現也。二",
    "T46n1912_007:0380c21": "乘多論一生等者。辯門門中二乘不同。言",
    "T46n1912_007:0380c22": "一生者。雖有百劫三生種解脫分等。從念",
    "T46n1912_007:0380c23": "處去乃至一生。或二或三或七生等。論其元",
    "T46n1912_007:0380c24": "意即生取證。元意雖爾非皆一生。是故云",
    "T46n1912_007:0380c25": "多。雖有四門明位小異得果大同。如判",
    "T46n1912_007:0380c26": "第十六心見修不同。故云小異。自餘三果",
    "T46n1912_007:0380c27": "多分楷定。故云不過迭動。菩薩三祇百劫故",
    "T46n1912_007:0380c28": "曰時長。六度百福名為行遠。不同二乘一",
    "T46n1912_007:0380c29": "生斷結。故云亦別。奢促不同名徑路殊。",
    "T46n1912_007:0381a01": "咸趣真諦名歸途一。菩薩之人望於圓教。",
    "T46n1912_007:0381a02": "雖權實異。心願易迴不同於小。五功德者。",
    "T46n1912_007:0381a03": "具如第三卷引。次此教下斥濫也。此科正",
    "T46n1912_007:0381a04": "謂簡濫故來。是故須斥。次明通位中云",
    "T46n1912_007:0381a05": "簡名別義通。如玄文第五卷初十義料簡名",
    "T46n1912_007:0381a06": "通義圓。名別義圓等。次明別位中。先明別",
    "T46n1912_007:0381a07": "位意。次略指經論。攝論華嚴。多明次第四",
    "T46n1912_007:0381a08": "十二位。言一往者諸教不同。且指此教以",
    "T46n1912_007:0381a09": "為大略。然華嚴中有別有圓非專一教。如",
    "T46n1912_007:0381a10": "經列位位位皆有行布普賢二門故也。又諸",
    "T46n1912_007:0381a11": "經論別位多途。故云一往。但別下示別位",
    "T46n1912_007:0381a12": "相。初示經。次示論。通論者如中攝等。通釋",
    "T46n1912_007:0381a13": "大乘。別論者如智論地論等。別釋一經。那",
    "T46n1912_007:0381a14": "得等者破執也。論申當門為引偏好。晚",
    "T46n1912_007:0381a15": "人不達抑有揚無。失有方便。毀無讚有",
    "T46n1912_007:0381a16": "失無通途。三四二門亦復如是。雖欲引進",
    "T46n1912_007:0381a17": "翻為哽塞。今明等者次述論意。意在通理。",
    "T46n1912_007:0381a18": "阡陌等者。南北為阡東西為陌。經如阡。緯",
    "T46n1912_007:0381a19": "如陌。四門如緯諸位如經。門門位殊皆至",
    "T46n1912_007:0381a20": "極果。故云一也。此方等者準此望彼。文舉",
    "T46n1912_007:0381a21": "通別意兼藏圓。此中正明別教次位。故且",
    "T46n1912_007:0381a22": "舉別以望通教。辯於所通真中不同。是故",
    "T46n1912_007:0381a23": "未云藏圓兩教。若以四門通理攝教。借使",
    "T46n1912_007:0381a24": "西方諸論盡度。門理勘之則易可識。諍論",
    "T46n1912_007:0381a25": "自息矛盾不生。經言等者。證向門異理同",
    "T46n1912_007:0381a26": "故也。開權顯實。三教諸門尚歸一實。豈況",
    "T46n1912_007:0381a27": "當教諸門不融。世不達者。謂智者大師多",
    "T46n1912_007:0381a28": "好破斥。而不見融會令歸一乘。況十意",
    "T46n1912_007:0381a29": "融通除疑釋滯。銷通經論教法不壅。結及",
    "T46n1912_007:0381b01": "指廣如文。次以十意融通經論者。人見十",
    "T46n1912_007:0381b02": "意之初有諦理之言。便將十乘以對十意。",
    "T46n1912_007:0381b03": "深不便也。若以境對理稍似相當。如何發",
    "T46n1912_007:0381b04": "心用對八教。況下八義對意永殊。如四悉",
    "T46n1912_007:0381b05": "銷經翻譯胡漢。將對安忍甚為不類。又第",
    "T46n1912_007:0381b06": "四文雖云破遍。乃與通塞共為一文。況今",
    "T46n1912_007:0381b07": "文中通塞之名。與十乘中通塞意別。況復自",
    "T46n1912_007:0381b08": "云融通佛法。佛法則指一期佛教。故十法",
    "T46n1912_007:0381b09": "成觀且在行門。故知定不得用十乘釋此。",
    "T46n1912_007:0381b10": "又圓教諸位經論易同少生諍計。別教既是",
    "T46n1912_007:0381b11": "界外析法。所明次位附近教道。文多互異故",
    "T46n1912_007:0381b12": "有多途。是故因以十意融通。今之次位即",
    "T46n1912_007:0381b13": "是十中之一意也。然此十意一一皆遍一切",
    "T46n1912_007:0381b14": "經論。所以前之六意借用釋經五重玄義。後",
    "T46n1912_007:0381b15": "之四意用附文意。於前六中初五正對五",
    "T46n1912_007:0381b16": "重玄義。第六即是今家開拓用義方法。令後",
    "T46n1912_007:0381b17": "學者識一法多含無量歸一。就前五中第一",
    "T46n1912_007:0381b18": "云道理乃至開合等者。一期佛教並以所",
    "T46n1912_007:0381b19": "詮而為教體。教既半滿偏圓不同。體亦隨",
    "T46n1912_007:0381b20": "教權實不一。諸諦離合隨智隨情。歸會法",
    "T46n1912_007:0381b21": "華唯一實相。具如境妙中說。此用顯體意",
    "T46n1912_007:0381b22": "也。第二意者。先舉譬。次即是下合譬。便將",
    "T46n1912_007:0381b23": "合義以釋譬意。綱謂綱紀如綱之外圍。格",
    "T46n1912_007:0381b24": "謂格正如物之大體。以教判釋得教遠度。",
    "T46n1912_007:0381b25": "故云綱格。教隨機異如綱目也。外正曰匡",
    "T46n1912_007:0381b26": "內實曰骨。四門外正一理內實。橫周為盤竪。",
    "T46n1912_007:0381b27": "窮曰峙。門門諸行各有橫竪。又用漸頓祕",
    "T46n1912_007:0381b28": "密不定如匡。用藏通別圓如骨。橫用諸",
    "T46n1912_007:0381b29": "門如盤。竪歸一理如峙。以此八教收攝無",
    "T46n1912_007:0381c01": "外。名為包括。八中祕密為密。餘七顯露名",
    "T46n1912_007:0381c02": "露。然餘七中皆有密露。又祕密不定名密。",
    "T46n1912_007:0381c03": "顯露不定名露。涇清渭濁。頓教如清漸教",
    "T46n1912_007:0381c04": "如濁。頓中別濁圓清。漸中藏濁餘清。又法華",
    "T46n1912_007:0381c05": "唯清。鹿苑唯濁。方等般若有清有濁。又此",
    "T46n1912_007:0381c06": "八教用各有意。藏等四教是教門法式。頓等",
    "T46n1912_007:0381c07": "四教是敷置引入。如來權巧善達物機頒宣",
    "T46n1912_007:0381c08": "藏等以為頓等。或開或合。宜盈宜縮。名雖",
    "T46n1912_007:0381c09": "有八用必不俱。具如法華玄文第一卷釋。",
    "T46n1912_007:0381c10": "及第一卷釋籤中明。此用判教意也。第三意",
    "T46n1912_007:0381c11": "者。一代教法首題名字。名該一部。部內義",
    "T46n1912_007:0381c12": "兼大小時節因果互形。如是等相莫不相",
    "T46n1912_007:0381c13": "違。或一義多名。或多義一名。或離或合或但",
    "T46n1912_007:0381c14": "或兼。言義相乖一多違諍。不可以世情和",
    "T46n1912_007:0381c15": "會。不可以文字博解。自古迄今。無能達",
    "T46n1912_007:0381c16": "者。得四悉意無處不通。諸法相望互為彼",
    "T46n1912_007:0381c17": "此。於赴機教情何所疑。此用釋名意也。第",
    "T46n1912_007:0381c18": "四意者。祛執遣迷。有執咸破。單複具足無",
    "T46n1912_007:0381c19": "言等見。漸頓諸教破立不同。計能計所執",
    "T46n1912_007:0381c20": "性不等。用法華意。遍破遍立。情無滯礙能",
    "T46n1912_007:0381c21": "所適然。此用明用意也。第五意者。凡有所",
    "T46n1912_007:0381c22": "說結成法門。以對真似漸頓諸位。位是",
    "T46n1912_007:0381c23": "所階行是能修。能所相帶則方便與證因果",
    "T46n1912_007:0381c24": "不混。一切權位皆歸實果。此用明宗意也。",
    "T46n1912_007:0381c25": "第六意者開拓法門使佛意不壅。雖廣開",
    "T46n1912_007:0381c26": "拓乃符本文。仍使不失部中正意。綸者繩",
    "T46n1912_007:0381c27": "索也。緒者絲頭也。縱橫開合不失次第。亹",
    "T46n1912_007:0381c28": "亹者文彩順也。亦猶風之偃草也。謂聲韻",
    "T46n1912_007:0381c29": "義理無煩雜過。第七已下附文意中。開章",
    "T46n1912_007:0382a01": "等者。如諸義疏凡開章段。無不生起如鉤",
    "T46n1912_007:0382a02": "鎖也。如今止觀十章十乘。無不前後次第",
    "T46n1912_007:0382a03": "生起。八帖釋等者。雖文前撮要義門玄解。",
    "T46n1912_007:0382a04": "橫竪並沓總別離合。或廣張旁布。或一轍竪",
    "T46n1912_007:0382a05": "深。復須附文次第帖釋。不廣不略有事有",
    "T46n1912_007:0382a06": "理。總用前七法據理銷釋。無涉華辭意",
    "T46n1912_007:0382a07": "存文旨。九翻譯等者。前朝諍輕未多紛競。",
    "T46n1912_007:0382a08": "怛是西語。咸曰胡音。後因黃冠虛構偽制。",
    "T46n1912_007:0382a09": "近代方始胡梵甄分。葱嶺已西並屬梵種。鐵",
    "T46n1912_007:0382a10": "門之左皆曰胡鄉。言梵種者。光音初下展",
    "T46n1912_007:0382a11": "轉出生。是故五天並云梵種。近代著述特諱",
    "T46n1912_007:0382a12": "胡音。第十意者。附文成觀文不虛設。觀與",
    "T46n1912_007:0382a13": "文合名為印心。如釋法華。一一句經皆為",
    "T46n1912_007:0382a14": "四解。一者因緣。二者約教。三者本迹。四者觀",
    "T46n1912_007:0382a15": "心。若釋他經唯闕本迹。三意咸通。事理存",
    "T46n1912_007:0382a16": "焉。行解具足。又如玄文一一科義。亦為四",
    "T46n1912_007:0382a17": "解。一者分別。二者麁妙。三者開顯。四者觀",
    "T46n1912_007:0382a18": "心。玄釋附文無不成觀。非數他寶等者。華",
    "T46n1912_007:0382a19": "嚴偈云。譬如貧窮人晝夜數他寶。自無半",
    "T46n1912_007:0382a20": "錢分。多聞亦如是。譬如盲瞽人本習故能",
    "T46n1912_007:0382a21": "畫。悅彼不自見。多聞亦如是。譬如聾聵人",
    "T46n1912_007:0382a22": "善奏諸音樂。悅彼不自聞。多聞亦如是。此",
    "T46n1912_007:0382a23": "斥偏聞之人。唯翻譯下謙退斥奪。方音不",
    "T46n1912_007:0382a24": "同非關義理不可卒備。故云未暇。文字",
    "T46n1912_007:0382a25": "法師者。內無觀解唯構法相。事相禪師者。",
    "T46n1912_007:0382a26": "不閑境智鼻隔止心。乃至根本有漏定等。",
    "T46n1912_007:0382a27": "一師唯有觀心一意等者。此且與而為論。奪",
    "T46n1912_007:0382a28": "則觀解俱闕。世間禪人偏尚理觀。既不諳",
    "T46n1912_007:0382a29": "教以觀銷經。數八邪八風為丈六佛。",
    "T46n1912_007:0382b01": "合五陰三毒名為八邪。用六入為六通。",
    "T46n1912_007:0382b02": "以四大為四諦。如此解經偽中之偽。何淺",
    "T46n1912_007:0382b03": "可論。縱以心王解王五陰釋舍。念一體",
    "T46n1912_007:0382b04": "為持鉢。離二見為洗足。將解般若持鉢之",
    "T46n1912_007:0382b05": "名。終不可也。用釋法華王舍之稱。殊無所",
    "T46n1912_007:0382b06": "擬。既無分別淺偽何疑。是故今家觀心銷",
    "T46n1912_007:0382b07": "經隨經部別。義勢不等。以理為本。詮行",
    "T46n1912_007:0382b08": "各殊。次位者下正示十乘次位一意。即彼十",
    "T46n1912_007:0382b09": "中次位之一。為明別教次位難會。故演十",
    "T46n1912_007:0382b10": "意指一通之。若是十乘何不但云此之十",
    "T46n1912_007:0382b11": "法是十乘耶。至此但指十中之一。次釋圓",
    "T46n1912_007:0382b12": "教次位者。先明五悔為入位之方。他人圓",
    "T46n1912_007:0382b13": "修都無此意。將何以為造行之始。但云一",
    "T46n1912_007:0382b14": "念即是如來。空譚舉心無非法界。委撿心",
    "T46n1912_007:0382b15": "行全無毫微。若修四種三昧至重作方便",
    "T46n1912_007:0382b16": "者。明方便來意。四種三昧通用二十五法。",
    "T46n1912_007:0382b17": "為通方便。若行法華別加五悔。不通餘",
    "T46n1912_007:0382b18": "行。故云唯也。若方等中以求夢王為別方",
    "T46n1912_007:0382b19": "便。常行常坐及隨自意。直爾行之。逆順十心",
    "T46n1912_007:0382b20": "一切通具。先知下明五悔意為入觀之方。",
    "T46n1912_007:0382b21": "是故重牒前文觀法。但心理下明用向觀",
    "T46n1912_007:0382b22": "法不能發真。是故應須更加五悔。此之五",
    "T46n1912_007:0382b23": "悔為圓位初因。若復悠悠道法安剋。懺名下",
    "T46n1912_007:0382b24": "次正明五悔。雖有勸請等四不同。莫非悔",
    "T46n1912_007:0382b25": "罪。故名五悔。具如下文明悔意中各有",
    "T46n1912_007:0382b26": "所治。今僧常儀前四出十住婆沙。願文在",
    "T46n1912_007:0382b27": "大涅槃。若占察經亦但列四。南山云。占察不",
    "T46n1912_007:0382b28": "須更加發願。以其四悔皆是願故。若爾。經",
    "T46n1912_007:0382b29": "論皆四。今何故五。答。如彌勒問經云。晝夜",
    "T46n1912_007:0382c01": "六時勤行五悔。不假苦行能得菩提。故必",
    "T46n1912_007:0382c02": "須願。此五次第者。若皆名悔莫非治罪應",
    "T46n1912_007:0382c03": "無次第。若準婆沙占察次第並同。若如是",
    "T46n1912_007:0382c04": "等長悔之文。亦五悔義足。初如是下即懺悔",
    "T46n1912_007:0382c05": "也。次今諸佛下即迴向也。次眾罪去一偈。即",
    "T46n1912_007:0382c06": "重舉懺悔略例餘三。次一偈重舉世尊以",
    "T46n1912_007:0382c07": "為歸禮。故無次第。且依次第為生起者。若",
    "T46n1912_007:0382c08": "舊罪不除徒施勸請。既勸請已覩相聞教",
    "T46n1912_007:0382c09": "依教修行。若嫉妬不除自善微劣。尚不喜",
    "T46n1912_007:0382c10": "他何能迴向。四法具足以願導之。如此五",
    "T46n1912_007:0382c11": "法尚能入位。況滅罪耶。比來行人都無介",
    "T46n1912_007:0382c12": "意。徒勞讚者急誦未與耳識相應。一生若",
    "T46n1912_007:0382c13": "斯枉招信施。業不他受試為思之。初懺悔",
    "T46n1912_007:0382c14": "者。初文釋名。陳露者。陳列也首也。悔者伏",
    "T46n1912_007:0382c15": "也。金光明疏釋懺悔品。彼廣釋名云。懺名",
    "T46n1912_007:0382c16": "白法。悔名黑法。白法須尚黑法須捨。又懺",
    "T46n1912_007:0382c17": "名改往悔曰修來。又懺名披陳悔名斷",
    "T46n1912_007:0382c18": "續。五體者如前所釋。又今文但是說其懺",
    "T46n1912_007:0382c19": "意。懺辭具在法華三昧。亦可隨己智力任",
    "T46n1912_007:0382c20": "意廣陳。次勸請者。大為二意。一者請住於",
    "T46n1912_007:0382c21": "世。二者請轉法輪。大論至云云者。大論十",
    "T46n1912_007:0382c22": "五具釋。問。諸佛之法。法應說法。何須勸請。",
    "T46n1912_007:0382c23": "又若諸佛現見在前請佛可爾。今乃不見",
    "T46n1912_007:0382c24": "云何可請。答。佛雖必說而不待請。請者得",
    "T46n1912_007:0382c25": "福何得不請。猶如大王雖多美膳若有",
    "T46n1912_007:0382c26": "請者必得恩福。錄其心故是故有益。如",
    "T46n1912_007:0382c27": "修慈心令眾生樂。眾生雖無得樂之者。念",
    "T46n1912_007:0382c28": "者得福。請佛亦爾。復次佛法待請為說。又",
    "T46n1912_007:0382c29": "眾生雖不面見諸佛。諸佛何嘗不見其心",
    "T46n1912_007:0383a01": "聞其所請。假令諸佛不聞不見請亦得福。",
    "T46n1912_007:0383a02": "何況聞見而無益耶。又破外道作如是言。",
    "T46n1912_007:0383a03": "道法常定何須多言。防其謗故。故須待請。",
    "T46n1912_007:0383a04": "又外道言。諸佛不應貪壽住世。為防此",
    "T46n1912_007:0383a05": "謗。是故須請。又若不請謂佛愛著。令知無",
    "T46n1912_007:0383a06": "著故須待請。又諸外道皆無請說。故今須",
    "T46n1912_007:0383a07": "請。次謂轉下至住世者。盡是論文。有此",
    "T46n1912_007:0383a08": "諸意故須二請。若佛初成先轉四諦。今為",
    "T46n1912_007:0383a09": "求圓是故通請。夫命至得住等者。明勸請",
    "T46n1912_007:0383a10": "所指。所言請者為請何等。謂請佛大悲非",
    "T46n1912_007:0383a11": "請色陰。若大悲不息身則久住。故舉命業",
    "T46n1912_007:0383a12": "以譬請住。報命如佛我心如業。又報命如",
    "T46n1912_007:0383a13": "色身業如大悲心。我心請佛不息。願佛大",
    "T46n1912_007:0383a14": "悲住世。變化亦爾。作意神通隨心所期。期",
    "T46n1912_007:0383a15": "心未息變化不止。我心如心佛身如化。我",
    "T46n1912_007:0383a16": "心不息願佛莫滅。又佛身如化大悲如",
    "T46n1912_007:0383a17": "心。願莫息大悲則色身不滅。我今請佛",
    "T46n1912_007:0383a18": "如大炬火為破無明。我心不息願佛勿滅。",
    "T46n1912_007:0383a19": "次隨喜者。佛轉法輪眾生得三世益。我助",
    "T46n1912_007:0383a20": "彼喜者。喜前勸請也。過去下種。現在重聞",
    "T46n1912_007:0383a21": "得成熟益未曾下種。現在成種未來方益。",
    "T46n1912_007:0383a22": "故三世益皆因法輪。故我隨喜眾生得益。",
    "T46n1912_007:0383a23": "大論六十一云。隨喜者有二種。一者世間。二",
    "T46n1912_007:0383a24": "者出世。若人無有出世善根。我今隨喜眾",
    "T46n1912_007:0383a25": "生世福。是故隨喜通於有漏無漏。俱名為",
    "T46n1912_007:0383a26": "福。又福德者是菩薩摩訶薩根本。能滿菩",
    "T46n1912_007:0383a27": "提。聖人讚歎。智者行處無智遠處。是福因緣",
    "T46n1912_007:0383a28": "能得輪王諸天乃至一切種智。知如是等",
    "T46n1912_007:0383a29": "得正知見。是故見福而生歡喜。復次我應",
    "T46n1912_007:0383b01": "與眾生善。其自修福是故我喜。復次眾生",
    "T46n1912_007:0383b02": "有善與我相似。是我同伴。是故我喜。復次",
    "T46n1912_007:0383b03": "菩薩摩訶薩於十方三世佛及菩薩二乘一切",
    "T46n1912_007:0383b04": "修福者。而生歡喜故名隨喜。若無福德",
    "T46n1912_007:0383b05": "畜生無異。但同飲食淫欲鬪諍。修福之人眾",
    "T46n1912_007:0383b06": "生尊敬。猶如熱時清涼滿月。是故隨喜。大論",
    "T46n1912_007:0383b07": "三十二云。如賣買香等。問。云何隨喜心過",
    "T46n1912_007:0383b08": "二乘上。答。以隨喜善迴與眾生故。觀眾生",
    "T46n1912_007:0383b09": "至正緣了等者。如法華中常不輕品。不輕",
    "T46n1912_007:0383b10": "菩薩見諸眾生具足三因。皆當作佛。故不",
    "T46n1912_007:0383b11": "敢輕。此但敬其正因故也。正因之中三因具",
    "T46n1912_007:0383b12": "足。況無始時曾聞一句即了因種。彈指合掌",
    "T46n1912_007:0383b13": "即緣因種。故此菩薩凡見眾生皆悉與記。",
    "T46n1912_007:0383b14": "乃至身行不輕之行等(云云)。毒鼓者。大經第",
    "T46n1912_007:0383b15": "九云。譬如有人以新毒藥用塗大鼓。於",
    "T46n1912_007:0383b16": "大眾中擊令出聲。雖無心欲聞。若有聞",
    "T46n1912_007:0383b17": "者遠近皆死。唯除一人不橫死者。謂一闡",
    "T46n1912_007:0383b18": "提。纔聞即能破無明惑。名為近死。聞未即",
    "T46n1912_007:0383b19": "益作後世因。名為遠死。諸教諸味及經時",
    "T46n1912_007:0383b20": "節。以論遠近。四念處云。若有聞者遠近不",
    "T46n1912_007:0383b21": "死。謂但破於見思塵沙。法華隨喜法等者。",
    "T46n1912_007:0383b22": "隨喜品中從法座起。至於餘處為他人說。",
    "T46n1912_007:0383b23": "他人聞已復隨喜轉教。如是展轉至第五十。",
    "T46n1912_007:0383b24": "校量聞法而生隨喜。故云隨喜法。大品隨",
    "T46n1912_007:0383b25": "喜人者。經云。若聲聞人能發心者我亦隨喜。",
    "T46n1912_007:0383b26": "聲聞是人隨喜其人。名隨喜人。人必有法",
    "T46n1912_007:0383b27": "法必藉人。故云互舉。迴向者。以隨喜福與",
    "T46n1912_007:0383b28": "眾生共及向菩提。菩提如文。施眾生者。然",
    "T46n1912_007:0383b29": "修因福不可得共。若得果時則以此福施",
    "T46n1912_007:0383c01": "於眾生。是故菩薩得世四事利益眾生。又",
    "T46n1912_007:0383c02": "自以福淨其身口。人見歡喜所說信受今",
    "T46n1912_007:0383c03": "得十善乃至種智。乃至舍利能令一切眾生",
    "T46n1912_007:0383c04": "得道。是故果報與眾生共。今因中說果故",
    "T46n1912_007:0383c05": "云與共。若言福因與他共者。從初發心所",
    "T46n1912_007:0383c06": "修善根盡與眾生。後時將何以為成道之因。",
    "T46n1912_007:0383c07": "以善法體不可與人。故今直以無畏無惱。",
    "T46n1912_007:0383c08": "以施眾生。用無所得故至菩提。故淨名云。",
    "T46n1912_007:0383c09": "迴向心是菩薩淨土。迴向為大利等。故法華",
    "T46n1912_007:0383c10": "梵天施宮殿時。皆發願云。願以此功德等",
    "T46n1912_007:0383c11": "(云云)。如迴聲入角等者。大論三十二云。迴向",
    "T46n1912_007:0383c12": "者。如少物上王。如迴聲入角。問。菩薩",
    "T46n1912_007:0383c13": "功德勝於二乘。有何奇特。答。今此不以功",
    "T46n1912_007:0383c14": "德比之。但以隨喜迴向心比。如巧匠指示",
    "T46n1912_007:0383c15": "倍得價直。執斧之人倍用功力。直不足言。",
    "T46n1912_007:0383c16": "聲聞自行如執斧者。菩薩教他而行迴向",
    "T46n1912_007:0383c17": "猶如大匠。大論問曰。何故名二乘為自調",
    "T46n1912_007:0383c18": "自淨自度。而不迴向。答。戒為自調禪為自",
    "T46n1912_007:0383c19": "淨慧為自度。二乘唯自修此三故。不取等",
    "T46n1912_007:0383c20": "者。釋上斷三界等四。謂不取苦不念集。",
    "T46n1912_007:0383c21": "不見滅不得道。於此四中而不分別世",
    "T46n1912_007:0383c22": "及出世因果等相。名不分別。如是名為正",
    "T46n1912_007:0383c23": "迴向也。實相無取乃至無有分別故也。能",
    "T46n1912_007:0383c24": "迴向至妄想等不生者。大論云。菩薩心空",
    "T46n1912_007:0383c25": "檀波羅蜜乃至種智。一切皆空。一相無相如",
    "T46n1912_007:0383c26": "佛所說。如是迴向如箭射他無不中者。",
    "T46n1912_007:0383c27": "以見無相不見不得一切諸法故爾。能",
    "T46n1912_007:0383c28": "謂迴向之心。所謂眾生佛果。如是能所及",
    "T46n1912_007:0383c29": "一切法。一心推求皆不可得。亡能亡所。",
    "T46n1912_007:0384a01": "如是一切所迴向之法。無不歸實故不可",
    "T46n1912_007:0384a02": "得。無已今當等者。三世推求此之能所生",
    "T46n1912_007:0384a03": "滅不住。又發心為已。迴向為今。所迴向處",
    "T46n1912_007:0384a04": "為當。又所迴向中極果為當眾生為現。又",
    "T46n1912_007:0384a05": "眾生者亦有當現。即諸眾生名之為現。共",
    "T46n1912_007:0384a06": "福當得名之為當。如是三世畢竟叵得。如",
    "T46n1912_007:0384a07": "三世諸佛所知等者。唯一實相是佛所知所",
    "T46n1912_007:0384a08": "見所許。於中能知即種智。能見即佛眼也。能",
    "T46n1912_007:0384a09": "許即是本時弘誓及一切行。是名真實等者。",
    "T46n1912_007:0384a10": "如佛所知方名真實。非向權果。權果虛妄",
    "T46n1912_007:0384a11": "即對破藏通所期之果。言最上者非上中",
    "T46n1912_007:0384a12": "下之上。即指圓教名為最上。最上故具足。",
    "T46n1912_007:0384a13": "此破別教也。則不謗佛等者。計佛果為有",
    "T46n1912_007:0384a14": "乃至非有非無。皆名謗佛。何以故。佛果非",
    "T46n1912_007:0384a15": "有乃至非有非無。非苦故無過咎。非集故",
    "T46n1912_007:0384a16": "無繫著。有道故無毒。有滅故無失。此依",
    "T46n1912_007:0384a17": "無作四諦為迴向也。言無苦集唯有道",
    "T46n1912_007:0384a18": "滅。且約事說。理即苦集本是道滅。何但等",
    "T46n1912_007:0384a19": "者。前三謂懺悔勸請隨喜。後一謂發願。前",
    "T46n1912_007:0384a20": "後皆例今迴向意。依無作諦而不見諦。名",
    "T46n1912_007:0384a21": "真五悔。能發真位。故引婆沙證成圓意。故",
    "T46n1912_007:0384a22": "知五悔並依無作。方令懺悔見罪性本空。",
    "T46n1912_007:0384a23": "勸請知法身常住。隨喜了福等真如。發願",
    "T46n1912_007:0384a24": "達能所平等。次明發願者。初釋名云如許",
    "T46n1912_007:0384a25": "人物等者。卷者約也。亦契也。說文云。券別",
    "T46n1912_007:0384a26": "之書以刀判其旁。故謂之契。故字從刀。御",
    "T46n1912_007:0384a27": "者侍也。主也。一切諸法以願侍之。以願為",
    "T46n1912_007:0384a28": "主。亦名下至盛物者。四弘誓中眾生煩惱",
    "T46n1912_007:0384a29": "為惡。法門佛道為善。遮惡為遮持。持善",
    "T46n1912_007:0384b01": "為總持。諸行如坯誓願如火。坯者瓦未",
    "T46n1912_007:0384b02": "燒也。堪任利他名為盛物。四弘為總願等",
    "T46n1912_007:0384b03": "者。一切諸願四弘攝盡。故名為總。法藏等",
    "T46n1912_007:0384b04": "者。觀經悲華並云。彌陀因名法藏。於自在",
    "T46n1912_007:0384b05": "王如來所。聞說二百一十億佛剎發願又",
    "T46n1912_007:0384b06": "觀經云。法藏比丘為欲攝取諸佛土故。發",
    "T46n1912_007:0384b07": "四十八願發是願已地為六動。為佛所記。",
    "T46n1912_007:0384b08": "大阿彌陀經云。為菩薩時發二十四願云。",
    "T46n1912_007:0384b09": "不得是願終不作佛。願數不同部異見別。",
    "T46n1912_007:0384b10": "不須和會。悲華經中則無別願。但云為取",
    "T46n1912_007:0384b11": "佛土故發四弘誓願。故知一切菩薩凡見諸",
    "T46n1912_007:0384b12": "佛。無不發於總願別願故大論第八問曰。",
    "T46n1912_007:0384b13": "菩薩修行自得淨報何須發願。答。福若無",
    "T46n1912_007:0384b14": "願。如牛無御則無所至。如佛所說。不知",
    "T46n1912_007:0384b15": "法人聞天中樂心便念著。問。若無願者不",
    "T46n1912_007:0384b16": "得報耶。答。雖得不如有願。有願則少福",
    "T46n1912_007:0384b17": "而得大果。華嚴者。新經第十四。歷事別願。",
    "T46n1912_007:0384b18": "又如梵網發十大願十三誓等。大經聖行願",
    "T46n1912_007:0384b19": "文大同。又第十四梵行品云。若施食時令諸",
    "T46n1912_007:0384b20": "眾生得大智食法喜食般若食。若施漿時令",
    "T46n1912_007:0384b21": "諸眾生趣涅槃河。飲八味水得甘露味。準",
    "T46n1912_007:0384b22": "如此例及華嚴等隨境發願。隨其智力。何",
    "T46n1912_007:0384b23": "必如文。若有文者幸依佛說。如此等文並",
    "T46n1912_007:0384b24": "別願也。今五悔中義兼總別。故知五悔非小",
    "T46n1912_007:0384b25": "行所宜。如彌勒問經。佛告阿難。彌勒往昔",
    "T46n1912_007:0384b26": "不修苦行。但修善巧方便安樂之道。積習",
    "T46n1912_007:0384b27": "無上正等菩提。阿難言。云何名為善巧方便。",
    "T46n1912_007:0384b28": "佛言。彌勒昔行菩薩道時。但晝夜六時勤",
    "T46n1912_007:0384b29": "修五悔而得菩提。彼經悔文有二十三行。",
    "T46n1912_007:0384c01": "亦無別列五悔辭句。但數數請佛數數說",
    "T46n1912_007:0384c02": "悔。餘三亦然。如云有罪悉懺悔。是福皆隨",
    "T46n1912_007:0384c03": "喜。我今請諸佛。願成無上智。若準此例未",
    "T46n1912_007:0384c04": "必各說。但修行者智力微弱。緣心難當。故",
    "T46n1912_007:0384c05": "須一準。如婆沙四悔雖僧常儀。亦須善其",
    "T46n1912_007:0384c06": "意以為運念。具如南山正行儀中注解。從",
    "T46n1912_007:0384c07": "令於道場等者。總結悔意。皆為破罪故",
    "T46n1912_007:0384c08": "也。昔作大惡三業俱重。故今懺悔三業並",
    "T46n1912_007:0384c09": "運。發大勇猛方破大惡。勸請破謗法罪者。",
    "T46n1912_007:0384c10": "亦應先云懺悔破於三業遮性等罪。文闕義",
    "T46n1912_007:0384c11": "足。次文者。昔聞諸法而生誹謗。今請佛說",
    "T46n1912_007:0384c12": "令一切聞。是故能翻謗法之罪。隨喜破嫉妬",
    "T46n1912_007:0384c13": "罪者。昔對境生嫉。今隨喜一切。故得翻破",
    "T46n1912_007:0384c14": "昔嫉妬心。迴向破為諸有罪者。昔所作福但",
    "T46n1912_007:0384c15": "順生死。為諸有因不能自免。豈能令他",
    "T46n1912_007:0384c16": "離於有因。今具二迴向自免免他。是故迴",
    "T46n1912_007:0384c17": "向。順涅槃門故云順空無相等也。亦應更",
    "T46n1912_007:0384c18": "云發願者破邪願罪。即導前四令至所在。",
    "T46n1912_007:0384c19": "若能下正釋圓位。於中初明五悔功能能",
    "T46n1912_007:0384c20": "入品位。由此五法助開初品。乃至入住遠",
    "T46n1912_007:0384c21": "由此五。一一品文皆先正釋。次引證釋。初",
    "T46n1912_007:0384c22": "品引文。據疏分文乃是現在四信之文。言",
    "T46n1912_007:0384c23": "四信者。一者一念隨喜。二者解其言趣。三",
    "T46n1912_007:0384c24": "者廣為他說。四者深信觀成。與佛滅後五",
    "T46n1912_007:0384c25": "品之初。兩處隨喜文義大同。故今互引以證",
    "T46n1912_007:0384c26": "初品。第三品引文中。云不須復起塔寺等",
    "T46n1912_007:0384c27": "者。此第三品觀行猶弱。且以說法增其觀",
    "T46n1912_007:0384c28": "心。觀心成就方行第四。第四未能事理相",
    "T46n1912_007:0384c29": "即。故云旁行。至第五品事理不二。即云若",
    "T46n1912_007:0385a01": "人起立僧坊。供養讚歎聲聞眾僧。乃至具",
    "T46n1912_007:0385a02": "六。豈執第三永令捨事。豈執第五一概",
    "T46n1912_007:0385a03": "令行。故修行者應善教意。入第五品營事",
    "T46n1912_007:0385a04": "未遲。初心行人必以此五善自調御。委識",
    "T46n1912_007:0385a05": "進否應止應行。又此五品品品之中令修",
    "T46n1912_007:0385a06": "五悔。況常人乎。以品品中各有障故。故四",
    "T46n1912_007:0385a07": "念處中以此五品擬五停心。防初心故。其",
    "T46n1912_007:0385a08": "相云何。初三藏教以數息停散。今以隨理",
    "T46n1912_007:0385a09": "除於疑散。三藏以不淨停貪。今以讀誦",
    "T46n1912_007:0385a10": "除於雜染。三藏以慈心除瞋。今以說法",
    "T46n1912_007:0385a11": "治祕法恚。三藏以因緣除癡。今以六度",
    "T46n1912_007:0385a12": "治無明暗。三藏以念佛除障。今以理觀",
    "T46n1912_007:0385a13": "除於事相。若爾。通別云何。答。別教中但以",
    "T46n1912_007:0385a14": "戒定二行而停其心。通教中五。應觀息等",
    "T46n1912_007:0385a15": "不生不滅而為停心。若爾下辯同異。復次",
    "T46n1912_007:0385a16": "下約陰界入以明次位。前雖約教以明圓",
    "T46n1912_007:0385a17": "位今復約凡聖明五陰位。言五種人者。果",
    "T46n1912_007:0385a18": "地二乘及後三教斷惑菩薩生界外者。此位",
    "T46n1912_007:0385a19": "之後既對四德以為佛位。故知降佛皆是",
    "T46n1912_007:0385a20": "三種菩薩所攝。是故次品而明其位。於中",
    "T46n1912_007:0385a21": "次明十信位者。五品已能圓伏五住。豈至",
    "T46n1912_007:0385a22": "此位別斷見思。但是圓修麁惑先斷。猶如",
    "T46n1912_007:0385a23": "冶鐵麁垢先除(云云)。人不見之。便謂法華六",
    "T46n1912_007:0385a24": "根為圓。仁王長別三界為漸。既云法華部",
    "T46n1912_007:0385a25": "是漸頓。云何釋位即是頓頓。況所引仁王本",
    "T46n1912_007:0385a26": "證法華。如何離開分屬兩種。又除圓位已",
    "T46n1912_007:0385a27": "一切諸位無有十信破見思者。委釋圓信",
    "T46n1912_007:0385a28": "具如四念處文。今文但略釋初信而已。今",
    "T46n1912_007:0385a29": "依菩薩戒疏以十法成乘豎對十信。復以",
    "T46n1912_007:0385b01": "十法橫入十信。言豎對者。今文初信以對",
    "T46n1912_007:0385b02": "於境。次修慈悲以對念心。善修寂照以對",
    "T46n1912_007:0385b03": "進心。善修破法即入慧心。善修通塞即入",
    "T46n1912_007:0385b04": "定心。善修道品入不退心。善修正助入迴",
    "T46n1912_007:0385b05": "向心。善修諸位入護法心。善修不動即入",
    "T46n1912_007:0385b06": "戒心。善修安忍即入願心。今止觀文少不",
    "T46n1912_007:0385b07": "次第及名不同。今云陀羅尼即彼不退也。",
    "T46n1912_007:0385b08": "餘不次第者但將向列戒疏之文。對之可",
    "T46n1912_007:0385b09": "見。言橫入者一一信心各具十法。故瓔珞",
    "T46n1912_007:0385b10": "云。一信有十十信有百。又四念處云。五品",
    "T46n1912_007:0385b11": "各有十法成觀。五品尚爾。何況十信。所以十",
    "T46n1912_007:0385b12": "信各具十法。故至初住轉名十大。次入下",
    "T46n1912_007:0385b13": "真位。四念處中及菩薩戒疏。並略明初住已",
    "T46n1912_007:0385b14": "上圓教聖位。亦略錄之。何者。初發心住三種",
    "T46n1912_007:0385b15": "開發即正緣了。謂境智行三法相應。是故名",
    "T46n1912_007:0385b16": "為分證三德。故華嚴云。初住所有功德三世",
    "T46n1912_007:0385b17": "諸佛歎不能盡。初發心時便成正覺。了達",
    "T46n1912_007:0385b18": "諸法真實之性。所有聞法不由他悟。淨名",
    "T46n1912_007:0385b19": "云。知一切法是為坐道場。大品云。初發心",
    "T46n1912_007:0385b20": "坐道場。阿字門等。並是圓教十住位相。若別",
    "T46n1912_007:0385b21": "教位十地方與圓十住齊。故瓔珞云。初地一",
    "T46n1912_007:0385b22": "分無相法身。智行成就。百萬阿僧祇功德雙",
    "T46n1912_007:0385b23": "照二諦等。具如第三卷引。乃至等覺功德",
    "T46n1912_007:0385b24": "難思。但約化道以辯功用。如初地百界二",
    "T46n1912_007:0385b25": "地千界乃至萬億等界。現身亦爾。十住之後",
    "T46n1912_007:0385b26": "實相更復十倍增明。更十番智斷破十品無",
    "T46n1912_007:0385b27": "明。念念流入平等法界海。諸波羅蜜任運生",
    "T46n1912_007:0385b28": "長。名為十行。十行之後無功用道。真明復更",
    "T46n1912_007:0385b29": "十倍開發。願行事理自然和融。迴入平等法",
    "T46n1912_007:0385c01": "界海。更破十品無明。名十迴向。向後復破",
    "T46n1912_007:0385c02": "十品無明。無功用道猶如大地能生一切功",
    "T46n1912_007:0385c03": "德。荷負一切佛法。荷負法界眾生。入三世",
    "T46n1912_007:0385c04": "佛智地。地後觀達無始無明源底。邊際智滿",
    "T46n1912_007:0385c05": "究竟清淨。斷最後微細窮源無明。登中道山",
    "T46n1912_007:0385c06": "頂與無明父母別。是明有所斷者名有",
    "T46n1912_007:0385c07": "上士名等覺位。此位後心究竟解脫無上佛",
    "T46n1912_007:0385c08": "智。無所斷者名無上士。十法至此方受大",
    "T46n1912_007:0385c09": "名。謂理大願大。莊嚴大智斷大。遍知大道",
    "T46n1912_007:0385c10": "大。用大權實大。利益大無住大。次第以對十",
    "T46n1912_007:0385c11": "法成乘。釋名對義亦應可解。○第九安忍",
    "T46n1912_007:0385c12": "中初亦先法。次譬。後合。初法中云。爽者明",
    "T46n1912_007:0385c13": "也。次喻中云鋒等者。又以飛霜喻於鋒刃。",
    "T46n1912_007:0385c14": "聰善於聽心敏於事。睿者說文云。深明也。",
    "T46n1912_007:0385c15": "智也。喻過也。越也。疏者記也。洞者疾流也。",
    "T46n1912_007:0385c16": "即徹過也。亦深邃也。懷者安也。詩云。懷我",
    "T46n1912_007:0385c17": "好音。術者道藝也。鄴洛禪師者。鄴在相州",
    "T46n1912_007:0385c18": "即齊魏所都。大興佛法。禪祖之一王化其",
    "T46n1912_007:0385c19": "地。護時人意不出其名。洛即洛陽。群者友",
    "T46n1912_007:0385c20": "也。輩也。武津歎曰者。南嶽大師。陳州項城武",
    "T46n1912_007:0385c21": "津人也。武津是所居地名。傳中不云領眾",
    "T46n1912_007:0385c22": "太早。但云有智斷師諮疑禪要。思因為說",
    "T46n1912_007:0385c23": "十地法門。驚異心目。智斷曰。恐師位階十",
    "T46n1912_007:0385c24": "地。師曰。吾是十信鐵輪位耳。應是習傳者異",
    "T46n1912_007:0385c25": "聞。著願文者其文現行。然文引四擇者。有",
    "T46n1912_007:0385c26": "人將此以對三術。非但數不相當亦乃文",
    "T46n1912_007:0385c27": "意永別。三術是天台密意。四擇是南嶽願文。",
    "T46n1912_007:0385c28": "引彼對此多恐未便。今言大師所引意者。",
    "T46n1912_007:0385c29": "用誡後學善須決擇。勤勤不已四度言之。",
    "T46n1912_007:0386a01": "故天台大師指南嶽為高勝之人。垂於深",
    "T46n1912_007:0386a02": "誡以為後軌。後代學者可以為鏡。鏡可以",
    "T46n1912_007:0386a03": "照不整之形。次引大論菩薩深山等者。大",
    "T46n1912_007:0386a04": "論十九釋禪度中。問云。菩薩摩訶薩應教",
    "T46n1912_007:0386a05": "化眾生為事。云何深山自靜。棄捨眾生違",
    "T46n1912_007:0386a06": "於慈悲利他之行。答曰。身雖遠離心不遠",
    "T46n1912_007:0386a07": "離。猶如病人服藥將身身康已後方可復",
    "T46n1912_007:0386a08": "業。康者安和也。菩薩亦爾服般若藥煩惱",
    "T46n1912_007:0386a09": "病損法身康復。為化未晚。若至六根等者。",
    "T46n1912_007:0386a10": "此語初依最後極位。通前五品並屬初依。",
    "T46n1912_007:0386a11": "故大經云。具煩惱性能知如來祕密之藏。",
    "T46n1912_007:0386a12": "無明全在名具煩惱。大象捍格等者。即以久",
    "T46n1912_007:0386a13": "行名為大象。不同前文對治文中。但以三",
    "T46n1912_007:0386a14": "祇名為大象。不憚生死名為捍格。捍者衛",
    "T46n1912_007:0386a15": "也。格應從土(戶白切)。禮云。發然後禁則捍垎",
    "T46n1912_007:0386a16": "而不勝。注云。捍垎者堅不可入也。從木",
    "T46n1912_007:0386a17": "從手並非今意。前既以五品為小象。今且",
    "T46n1912_007:0386a18": "以六根為大象。既離界繫自在堪能。煩惱",
    "T46n1912_007:0386a19": "不染如刀箭無施。種智化物如日光照世。",
    "T46n1912_007:0386a20": "物無始苦猶如長水。機熟獲益名為自治。",
    "T46n1912_007:0386a21": "象喻現身應世利物。若被名譽等者。為此",
    "T46n1912_007:0386a22": "三事之所動壞。前二如妨蠧令觀法散滅",
    "T46n1912_007:0386a23": "名為內侵。眷屬若集令諸行破壞。名枝葉",
    "T46n1912_007:0386a24": "外盡。猶如大樹外集眾鳥內抱蟲蝎樹必",
    "T46n1912_007:0386a25": "死壞。蠧者害物之蟲也。亦云。食桂蟲也。",
    "T46n1912_007:0386a26": "言三術者。如上文自列。一莫受莫著。二縮",
    "T46n1912_007:0386a27": "德露玼。三一舉萬里。內三術者。謂空假中。",
    "T46n1912_007:0386a28": "外障是軟賊謂名譽等。內障是強賊謂煩惱",
    "T46n1912_007:0386a29": "等。是故內外用術不同。淪者沒也。毘嵐者",
    "T46n1912_007:0386b01": "猛風也。此風在大鐵圍山外。若無鐵圍吹",
    "T46n1912_007:0386b02": "須彌山猶如腐草。故引為況。文舉片禪少",
    "T46n1912_007:0386b03": "惡為違順之端。故知違順未堪不應領眾。",
    "T46n1912_007:0386b04": "如彌沙塞律佛因調達領眾。乃引事云。",
    "T46n1912_007:0386b05": "往古有仙在山中誦剎利書。有一野狐而",
    "T46n1912_007:0386b06": "便誦之。自思惟言。我解此書足為獸王。因",
    "T46n1912_007:0386b07": "出遊行。逢一困狐而欲殺之。困狐曰。何以",
    "T46n1912_007:0386b08": "見殺。答云。我是獸王。汝不伏我故當殺",
    "T46n1912_007:0386b09": "汝。彼困狐云。汝勿殺我我當隨汝。如是",
    "T46n1912_007:0386b10": "展轉伏眾師子。師子伏已便作是念。我今",
    "T46n1912_007:0386b11": "不復以獸為婦。乃將諸獸繞迦夷國百千",
    "T46n1912_007:0386b12": "萬匝。王令使問。使迴答意。諸臣皆許。唯一",
    "T46n1912_007:0386b13": "臣言。自古及今。未曾見人王以女嫁獸。",
    "T46n1912_007:0386b14": "臣要當殺令此狐走。王問如何。此臣答曰。",
    "T46n1912_007:0386b15": "遣使剋求從期一願。必令師子先戰後吼。",
    "T46n1912_007:0386b16": "彼謂吾等畏師子吼。必令師子先吼後戰。",
    "T46n1912_007:0386b17": "師子若吼諸獸必散。王如其計。至日出軍",
    "T46n1912_007:0386b18": "事果如計。狐等纔聞師子吼聲。心破七分",
    "T46n1912_007:0386b19": "墮象而死。群獸皆走。佛說偈言。",
    "T46n1912_007:0386b20": "　野狐憍慢盛　　求欲愛眷屬",
    "T46n1912_007:0386b21": "　行到迦夷城　　自稱是獸王",
    "T46n1912_007:0386b22": "　人憍亦如是　　現領於徒眾",
    "T46n1912_007:0386b23": "　在於摩竭國　　法主以自號",
    "T46n1912_007:0386b24": "早領眾者亦復如是。名成損己益他蓋微。",
    "T46n1912_007:0386b25": "莊子云。名者功之器不可多取。坯器菴華者",
    "T46n1912_007:0386b26": "並在大論。喻以初心。堆者聚土也。若作堆",
    "T46n1912_007:0386b27": "字義亦通於堆阜也。菴羅華者多華少實。",
    "T46n1912_007:0386b28": "若得此意不須九境者。若能於此陰境安忍。",
    "T46n1912_007:0386b29": "必得入於六根清淨。尚離二乘菩薩二境。",
    "T46n1912_007:0386c01": "況復煩惱等七。故約此人不須更明下九。",
    "T46n1912_007:0386c02": "不忍違順故九境生。違即是惡。順即是善。",
    "T46n1912_007:0386c03": "具如前文互發中判善惡等相。故知上根唯",
    "T46n1912_007:0386c04": "觀陰境。故於陰安忍不順下九。○十無法",
    "T46n1912_007:0386c05": "愛中。行上九事過內外障等者。內外如向分",
    "T46n1912_007:0386c06": "別。安忍此已。已入六根。不得發真良由",
    "T46n1912_007:0386c07": "住著。著相似法名為頂墮。應通歷四教",
    "T46n1912_007:0386c08": "明頂墮義。初文且寄三教頂墮。從既不入位",
    "T46n1912_007:0386c09": "去。正明今文頂墮之義。初明三藏頂墮。具",
    "T46n1912_007:0386c10": "如毘曇中說。文中先簡非頂墮位。謂燸一",
    "T46n1912_007:0386c11": "向退不名頂墮。忍位過頂復不名墮。於",
    "T46n1912_007:0386c12": "三位間住頂名墮。何者。五根忍位不復",
    "T46n1912_007:0386c13": "出觀。上忍發真是故不墮。於頂位法中",
    "T46n1912_007:0386c14": "多生愛心。則應入頂而不得入。由退頂",
    "T46n1912_007:0386c15": "故造於重逆。故名為墮。通教頂墮例此可",
    "T46n1912_007:0386c16": "知。別教頂位在十行中。故無墮義。於行向",
    "T46n1912_007:0386c17": "中縱起著心。但未地之名為頂墮。終無",
    "T46n1912_007:0386c18": "造過。大論云下出圓似位有愛。今人下今",
    "T46n1912_007:0386c19": "論圓教至十信時。若生愛心不入初住。",
    "T46n1912_007:0386c20": "而六根淨位定不墮小。則以住頂名之為",
    "T46n1912_007:0386c21": "墮非謂退墮。以六根中無退義故。況復更",
    "T46n1912_007:0386c22": "有造重逆耶。故此頂墮異前通藏。故大論",
    "T46n1912_007:0386c23": "三十。明頂墮義二種不同。一者頂退名之",
    "T46n1912_007:0386c24": "為墮。二者住頂名之為墮。小乘教中雖具",
    "T46n1912_007:0386c25": "二義住頂多退。故今圓位見思已落但有住",
    "T46n1912_007:0386c26": "頂一墮義耳。故大論四十三問曰。頂不應",
    "T46n1912_007:0386c27": "墮。云何言墮。答。垂近應得而便失者。名",
    "T46n1912_007:0386c28": "之為墮。若得頂者智慧安隱則不畏墮。此",
    "T46n1912_007:0386c29": "約初義以退為墮。若第二義但以住頂不",
    "T46n1912_007:0387a01": "進不退。名之為墮。是則十信初心猶名為",
    "T46n1912_007:0387a02": "燸。今止觀下總結示之。初從妙境終至離",
    "T46n1912_007:0387a03": "愛。行解具足正助不虧。已送行者至於初",
    "T46n1912_007:0387a04": "住。入無功用自堪進道。入住已去今文不",
    "T46n1912_007:0387a05": "論。故云齊此。故諸經論初住已去。多明輔",
    "T46n1912_007:0387a06": "佛化他之相。不復委悉論於自行。是故今",
    "T46n1912_007:0387a07": "云入住功德今所不論。今意且赴末代修行。",
    "T46n1912_007:0387a08": "後當重說者。至菩薩境中應更廣辯。夏",
    "T46n1912_007:0387a09": "終不說下無所論。始從第五卷初來至此",
    "T46n1912_007:0387a10": "中。正當法說。明於陰境十法成乘竟。是十",
    "T46n1912_007:0387a11": "下次引法華大車。以譬十法。初略標。次列",
    "T46n1912_007:0387a12": "經文。次合。次結。且順經次第不復依於十",
    "T46n1912_007:0387a13": "法次第。今以十法隨對整足。大車高廣不思",
    "T46n1912_007:0387a14": "議境也。幰蓋慈悲。寶繩交絡即發心也。安置",
    "T46n1912_007:0387a15": "丹枕。枕有內外。若車內枕休息眾行。即安",
    "T46n1912_007:0387a16": "心也。若車外枕或動或靜。動靜秖是通塞義",
    "T46n1912_007:0387a17": "也。破塞存通即塞而通。其疾如風即破無",
    "T46n1912_007:0387a18": "明。是破遍義也。大品云。法愛難斷。故處處",
    "T46n1912_007:0387a19": "說破無明三昧。始自白牛終至平正。道品",
    "T46n1912_007:0387a20": "義也。又多僕從即正助也。頌中云儐從。禮",
    "T46n1912_007:0387a21": "云。導也。又云。侍邊也。遊於四方。即次位也。",
    "T46n1912_007:0387a22": "安忍離著在次位之初。是故更加復次結",
    "T46n1912_007:0387a23": "位。始從初心終訖究竟。安忍秖是忍於五",
    "T46n1912_007:0387a24": "品違順二境令入六根。離愛秖是離六根",
    "T46n1912_007:0387a25": "中相似法愛。綩綖者。埤蒼云。綩者衣繡裳也。",
    "T46n1912_007:0387a26": "綖者席也。應作莚字。此綖字是天子覆冠",
    "T46n1912_007:0387a27": "曰綖。亦可通用。又次位者秖是行之所階。",
    "T46n1912_007:0387a28": "恐行者生濫。故於次位中別出五品六根",
    "T46n1912_007:0387a29": "清淨。勸勵行者令離障離愛。故知前七正",
    "T46n1912_007:0387b01": "明車體及以具度。後三秖是乘之所涉。若",
    "T46n1912_007:0387b02": "無所涉運義不成。是故十法通名乘也。次",
    "T46n1912_007:0387b03": "結位者。夫有心者悉具三軌。此之三軌通",
    "T46n1912_007:0387b04": "於六即。理性車體。具度資成。白牛觀照。在",
    "T46n1912_007:0387b05": "一念心即是理性。聞名起觀名為等賜。諸",
    "T46n1912_007:0387b06": "子乘乘入位不同。故有觀行相似等別。乃",
    "T46n1912_007:0387b07": "至四方直至道場。道場猶受果乘之號。是故",
    "T46n1912_007:0387b08": "因果乘義不無。今人下斥邪也。設謂假設。",
    "T46n1912_007:0387b09": "借字(子謝切)設使借之與乘名者。但是邪乘。",
    "T46n1912_007:0387b10": "乘者本以運載為義。邪法無運故名為借。",
    "T46n1912_007:0387b11": "既是邪法不出諸見。諸見即具六十二也。",
    "T46n1912_007:0387b12": "從正法下顯正也。不同惡空故云正法。",
    "T46n1912_007:0387b13": "正法御邪故云大城。不可壞故名為金剛。",
    "T46n1912_007:0387b14": "具足諸法名為寶藏。具足者釋寶藏也。無",
    "T46n1912_007:0387b15": "缺者釋金剛也。如此妙乘豈同惡空。與而",
    "T46n1912_007:0387b16": "言之但有車體。既無具度故名為禿。奪而",
    "T46n1912_007:0387b17": "言之體用俱非。故名為禿。故引大經乘壞",
    "T46n1912_007:0387b18": "驢車。非但闕於白牛般若。為驢所乘。任運",
    "T46n1912_007:0387b19": "非正故非高廣。又復言壞全無莊嚴。況復",
    "T46n1912_007:0387b20": "起見入三惡道。○端坐觀陰界入境。所",
    "T46n1912_007:0387b21": "云端坐者。豈隔餘儀。四三昧中常坐居首。",
    "T46n1912_007:0387b22": "是故先明。常行等三亦可通用。歷緣對境自",
    "T46n1912_007:0387b23": "攝餘三。是故且判以為端坐。問。五陰盡在",
    "T46n1912_007:0387b24": "端坐觀耶。答。陰通三性不隔餘義。前文且",
    "T46n1912_007:0387b25": "明端坐用觀。餘義在後歷緣對境。次明歷",
    "T46n1912_007:0387b26": "緣對境者。先序來意。次下正釋。正釋文中先",
    "T46n1912_007:0387b27": "明歷緣。次明對境。就歷緣中初於行緣具",
    "T46n1912_007:0387b28": "明十法。次是約下結意也。次行緣既爾下",
    "T46n1912_007:0387b29": "例餘五緣。次三三昧下釋疑。次昔國王下引",
    "T46n1912_007:0387c01": "證。故大論二十云。昔有國王園中遊戲。朝",
    "T46n1912_007:0387c02": "見華林茂盛可愛。食已臥息。夫人采女皆共",
    "T46n1912_007:0387c03": "取華毀折林樹。覺已見之。悟一切法皆悉",
    "T46n1912_007:0387c04": "無常。如是思惟悟辟支佛。宿福既厚。藉少",
    "T46n1912_007:0387c05": "因緣易得聖果。次對境中亦先約眼色具",
    "T46n1912_007:0387c06": "足十法。次例餘根等。初境中次結數引例",
    "T46n1912_007:0387c07": "引證結非。若觀下不思議境。初引經總立",
    "T46n1912_007:0387c08": "三智五眼。次別釋三觀。假觀中云外道打髑",
    "T46n1912_007:0387c09": "髏作聲者。增一阿含云。佛在耆闍崛山與",
    "T46n1912_007:0387c10": "五百比丘俱。從於靜室下靈鷲山。與鹿頭",
    "T46n1912_007:0387c11": "梵志俱行。至大畏林。取死人髑髏授與鹿",
    "T46n1912_007:0387c12": "頭。而作是言。今此梵志明於星宿兼善醫",
    "T46n1912_007:0387c13": "藥。善解諸聲知死因緣。問云。此是何人髑",
    "T46n1912_007:0387c14": "髏。答曰。男子。問。云何命終。答。眾病皆集百",
    "T46n1912_007:0387c15": "節酸疼。故命終也。何方治。答。呵梨勒和蜜",
    "T46n1912_007:0387c16": "治必不終。又問。生何處。答。生三惡道。又",
    "T46n1912_007:0387c17": "打一髑髑問之。答。女人。何病死。答。懷妊",
    "T46n1912_007:0387c18": "死。何方治。答。服好酥醍醐。生何處。答。畜生",
    "T46n1912_007:0387c19": "中。又取一髑髏打。問曰。何故死。答。食過差",
    "T46n1912_007:0387c20": "死。何方治答。三日絕食。生何處。答。生鬼",
    "T46n1912_007:0387c21": "中。以想水故。又取一髑髏打之。問曰。何",
    "T46n1912_007:0387c22": "人。答。女人。何死。答。產死。生何處。答。人中。",
    "T46n1912_007:0387c23": "又打一髑髏。問曰。何死。答。被人害死。生",
    "T46n1912_007:0387c24": "何處。答。生天。佛言。為人害死必生三惡。更",
    "T46n1912_007:0387c25": "打之。答云。此人持十善。又夫餓死者生人",
    "T46n1912_007:0387c26": "天中。無有是處。凡一一答佛。佛皆語云。如",
    "T46n1912_007:0387c27": "汝所言。香山南有優陀延比丘。入無餘界。",
    "T46n1912_007:0387c28": "佛申手取髑髏來。問。生何處。答。無本。非",
    "T46n1912_007:0387c29": "男非女不見生處。不見周旋往來八方。",
    "T46n1912_007:0388a01": "都無音聲。未審是誰。佛言。止止。又重問佛。",
    "T46n1912_007:0388a02": "佛具答。鹿頭歎曰。此未曾有。我觀蟻子尚",
    "T46n1912_007:0388a03": "知來處。鳥獸音聲尚別雌雄。觀此羅漢不",
    "T46n1912_007:0388a04": "見生處。如來正法甚奇甚特。九十五道我皆",
    "T46n1912_007:0388a05": "能知。如來之法不識趣向。唯願世尊聽在",
    "T46n1912_007:0388a06": "道次。佛言善來。得無學果。聽聲既爾。餘塵",
    "T46n1912_007:0388a07": "亦然。外道之法聽死骨聲能達遠事者。良",
    "T46n1912_007:0388a08": "由聲中本具諸法。故使外道得其少分。冥",
    "T46n1912_007:0388a09": "依其本日用不知。況今妙觀直觀本理。理",
    "T46n1912_007:0388a10": "具諸法不足置疑中觀如文。雖無下釋",
    "T46n1912_007:0388a11": "成五眼。次引二經證。次結成一心次明互",
    "T46n1912_007:0388a12": "用。問答並如文。引證中淨名云不來相等。",
    "T46n1912_007:0388a13": "舉六作中初行緣也。不見相等舉六受中初",
    "T46n1912_007:0388a14": "見色也。當知根塵無非法界。故云不來而",
    "T46n1912_007:0388a15": "來等。如四念處中引唯識云。言唯識者唯",
    "T46n1912_007:0388a16": "是一識。復分二種。一者分別。二無分別。分",
    "T46n1912_007:0388a17": "別識者名為識識。無分別者名似塵識。一切",
    "T46n1912_007:0388a18": "世間皆為似塵識之所成。三無性等色心之",
    "T46n1912_007:0388a19": "法本來不二。彼既分於二識。例亦分於二",
    "T46n1912_007:0388a20": "色。問。色之與識如何同異。答。若色心相對",
    "T46n1912_007:0388a21": "則有色有心。論其體性則離色無心離心",
    "T46n1912_007:0388a22": "無色。若色心相即二則俱二。一則俱一。故圓",
    "T46n1912_007:0388a23": "說者亦應得云唯色唯聲唯香唯味唯觸。何",
    "T46n1912_007:0388a24": "但獨得云唯識耶。若合論者。無不皆悉具",
    "T46n1912_007:0388a25": "足法界。復次若從末說。一切眾生二種不",
    "T46n1912_007:0388a26": "同。上界多著識下界多著色。若約識為唯",
    "T46n1912_007:0388a27": "識攬外向內。令觀內識皆是一識。識既空",
    "T46n1912_007:0388a28": "已十界皆空。識若假者十界皆假。識若中者",
    "T46n1912_007:0388a29": "十界皆中。專於內心觀一切法。觀外十界",
    "T46n1912_007:0388b01": "即見內心。是故當知若識若色皆是唯色。若",
    "T46n1912_007:0388b02": "識若色皆是唯識。雖說色心但有二名。論",
    "T46n1912_007:0388b03": "其法體秖是法性。如是即是心地法門。不",
    "T46n1912_007:0388b04": "動寂場現身八會。諸佛解脫於心中求。心",
    "T46n1912_007:0388b05": "為佛種心即菩提。當用此意通一切心",
    "T46n1912_007:0388b06": "通一切教。理行位等準此說之。識次位中",
    "T46n1912_007:0388b07": "若漸見等者。普賢觀云。行者若能隨普賢教",
    "T46n1912_007:0388b08": "正心正意。漸以心眼見東方佛黃金色身",
    "T46n1912_007:0388b09": "端嚴微妙。見一佛已復見一佛。如是遍見",
    "T46n1912_007:0388b10": "東方諸佛。心想利故遍見十方一切諸佛。頓",
    "T46n1912_007:0388b11": "見者。不輕品云。彼比丘臨欲終時於虛空",
    "T46n1912_007:0388b12": "中。具聞威音王佛先所說法華經。二十千萬",
    "T46n1912_007:0388b13": "億偈。悉能受持即得六根清淨。經文不云",
    "T46n1912_007:0388b14": "漸見一佛乃至諸佛。故名頓見。次譬大車",
    "T46n1912_007:0388b15": "結成佛事。若眼入等者即自行也。次引淨名",
    "T46n1912_007:0388b16": "或有佛土光明等者。自行化他皆名佛事。若",
    "T46n1912_007:0388b17": "云或有佛土等者。即化他也。如楞伽第三",
    "T46n1912_007:0388b18": "云。不瞬世界。妙香世界。令諸菩薩瞪視不",
    "T46n1912_007:0388b19": "瞬得無生忍。即眼為法界也。更有誠教準",
    "T46n1912_007:0388b20": "此思之。次例中先例餘受。次例餘根。次明",
    "T46n1912_007:0388b21": "大車。如文。若能下勸修。初總中先法。次引",
    "T46n1912_007:0388b22": "譬斥中。云黑蚖秖是長蛇。綺文互說耳。不",
    "T46n1912_007:0388b23": "修止觀如長蛇。善解止觀如懷珠。解而",
    "T46n1912_007:0388b24": "不用為無益。大論第十釋因不同故果不",
    "T46n1912_007:0388b25": "等中云。有一黑蚖懷摩尼而臥。有羅漢",
    "T46n1912_007:0388b26": "乞食不得。論明破戒而猶有福。故使墮",
    "T46n1912_007:0388b27": "蚖尚懷寶珠。今借斥之。以譬有解而不能",
    "T46n1912_007:0388b28": "行。如蚖懷珠於蛇何益。次別引三譬者。",
    "T46n1912_007:0388b29": "皆先譬次合。初譬中云。賜者與也。亦惠也。祿",
    "T46n1912_007:0388c01": "者。爾雅云。福也。孝經注云。食廩曰祿。楊承",
    "T46n1912_007:0388c02": "云。上古無祿。人食野禾因朝闕食。獵者",
    "T46n1912_007:0388c03": "賜鹿以當於食。故變為祿字。匹夫所得薄",
    "T46n1912_007:0388c04": "祿也。械是兵器總名。戟者短戈。鉤子槊也。郭",
    "T46n1912_007:0388c05": "璞注方言云。戟中有小刺謂雄戟也。若為",
    "T46n1912_007:0388c06": "麴糵等者。尚書殷高宗聘傅說於傅巖之野",
    "T46n1912_007:0388c07": "云。若濟巨川用汝作舟檝。若歲大旱用汝",
    "T46n1912_007:0388c08": "作霖雨。若作酒醴爾惟麴糵。若作和羹爾",
    "T46n1912_007:0388c09": "惟鹽梅。帷帳者。說文云。旁曰帷上曰幕。帳",
    "T46n1912_007:0388c10": "者。說文云。四合象宮室張之曰帳。淮南子",
    "T46n1912_007:0388c11": "云。將軍幬帳也。折衝者。折者截也。衝者。說",
    "T46n1912_007:0388c12": "文云。通道也。廣雅云。突也。弋擊也。用而",
    "T46n1912_007:0388c13": "屢北者。說文云。北者乖也。又軍走曰北。又",
    "T46n1912_007:0388c14": "北主陰方。陰主殺也。即被殺者為軍敗也。",
    "T46n1912_007:0388c15": "解髻等者。尚書云。德懋懋官功懋懋賞。懋者",
    "T46n1912_007:0388c16": "勉也。今圓破煩惱得實相賞。賞中之極如",
    "T46n1912_007:0388c17": "解髻與珠。如諸聲聞來至法華。功之極也。",
    "T46n1912_007:0388c18": "故譬輪王解以權髻顯實相珠。野巫者。男",
    "T46n1912_007:0388c19": "師曰覡。女師曰巫。謂陰神也。說文云。巫",
    "T46n1912_007:0388c20": "者祝也。祝者祭主申讚辭者也。三事不辦",
    "T46n1912_007:0388c21": "者。不能破魔軍。不能除煩惱。不能顯法",
    "T46n1912_007:0388c22": "性。對前三喻如文可知。區區者踦區屈曲",
    "T46n1912_007:0388c23": "終日故也。軍者眾也。萬二千人曰軍。今之",
    "T46n1912_007:0388c24": "魔軍何必定數。但言眾耳。",
    "T46n1912_007:0388c25": "止觀輔行傳弘決卷第七之四"
}