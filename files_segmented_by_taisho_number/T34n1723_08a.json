{
    "T34n1723_08a:0798c12": "folio_8a 2妙法蓮華經玄贊卷第八本",
    "T34n1723_08a:0798c14": "沙門基撰",
    "T34n1723_08a:0798c15": "經「諸比丘至深入禪定」。贊曰：上說宿因，令",
    "T34n1723_08a:0798c16": "念退大以就小；下顯今果，令知捨權以",
    "T34n1723_08a:0798c17": "取實。文分為三：初法，次喻，後合說故。初文",
    "T34n1723_08a:0798c18": "有二：初明今實，後釋先權所由，「比丘當知」",
    "T34n1723_08a:0798c19": "下是。初文又二：初知機熟，後說一乘。此初",
    "T34n1723_08a:0798c20": "也。機熟有五：一涅槃時到。眾生機熟，恐佛",
    "T34n1723_08a:0798c21": "涅槃聞即深信。二眾又清淨。煩惱輕微，漸離",
    "T34n1723_08a:0798c22": "染故。初說三乘出於濁世、眾生垢重，今久",
    "T34n1723_08a:0798c23": "化之漸令離垢，故名清淨。三信解堅固。證",
    "T34n1723_08a:0798c24": "解、證信二皆堅固，非可阻壞。四了達空法。",
    "T34n1723_08a:0798c25": "空法有二：一生空，二法空。生空為所證，法",
    "T34n1723_08a:0798c26": "空為所知，已證生空後聞般若，知法空",
    "T34n1723_08a:0798c27": "故。五深入禪定。四禪九定能入出故，此依退",
    "T34n1723_08a:0798c28": "已還發大心聲聞等說。要此五具足，方會",
    "T34n1723_08a:0798c29": "二權而歸一實，異則不然。",
    "T34n1723_08a:0798c30": "經「便集諸菩薩至得滅度耳」。贊曰：此說一",
    "T34n1723_08a:0799a01": "乘。乘既說四而為了義，說一而為方便。《解",
    "T34n1723_08a:0799a02": "深密》云：「相、生、勝義無自性，如是我皆已顯示。",
    "T34n1723_08a:0799a03": "若不知佛此密意，失壞正道不能往故。」",
    "T34n1723_08a:0799a04": "於其中立一乘，非有情性無差別。《勝鬘》亦",
    "T34n1723_08a:0799a05": "云：「攝受正法善男子等，堪能荷負四種重",
    "T34n1723_08a:0799a06": "任逾彼大地，謂無聞非法眾生以人天善",
    "T34n1723_08a:0799a07": "根而成熟之。」即是此說三中小草。求聲聞",
    "T34n1723_08a:0799a08": "者授聲聞乘，求緣覺者授緣覺乘，合是中",
    "T34n1723_08a:0799a09": "草。求大乘者授以大乘，即是大草。又云「若",
    "T34n1723_08a:0799a10": "如來隨彼意欲而方便說，唯有一乘無有",
    "T34n1723_08a:0799a11": "餘乘。」故知據理說一為權、說四為實。《解深",
    "T34n1723_08a:0799a12": "密》云「非有情性無差別故。」今此經中為化",
    "T34n1723_08a:0799a13": "退已還發大心，故說一實而二是權；待根",
    "T34n1723_08a:0799a14": "機熟五緣具足，方說無有二乘而得滅度，",
    "T34n1723_08a:0799a15": "唯一佛乘得滅度耳。《涅槃經》中說，諸聲聞皆",
    "T34n1723_08a:0799a16": "得作佛、皆不作佛。世尊並言不解我意。",
    "T34n1723_08a:0799a17": "故能如是了知經意，亦應善順佛菩薩心。",
    "T34n1723_08a:0799a18": "然今此會多皆退性，故說一實而二為權。",
    "T34n1723_08a:0799a19": "經「比丘當知至則便信受」。贊曰：此釋先權",
    "T34n1723_08a:0799a20": "所由。以方便智證入眾生根性、勝解，由",
    "T34n1723_08a:0799a21": "意樂小、本著五欲，我且拔除生死苦故，授",
    "T34n1723_08a:0799a22": "以小法令離五欲。五欲即是緣五境貪，",
    "T34n1723_08a:0799a23": "故先說涅槃設化城以息苦。既得涅槃已，",
    "T34n1723_08a:0799a24": "是人若聞今說一乘引至寶所，即便信受。",
    "T34n1723_08a:0799a25": "經「譬如五百至至珍寶處」。贊曰：下喻說。中",
    "T34n1723_08a:0799a26": "有二：初喻昔權；後喻今實，「爾時導師知此",
    "T34n1723_08a:0799a27": "人眾」下是。初文有四：第一初將離險喻，第二",
    "T34n1723_08a:0799a28": "「所將人眾」下中途方退喻，第三「導師多諸方",
    "T34n1723_08a:0799a29": "便」下為設化城喻，第四「是時疲極之眾」下眾",
    "T34n1723_08a:0799a30": "倦皆息喻。前〈信解品〉喻昔權有六，今此即",
    "T34n1723_08a:0799b01": "彼，然無初二；以初退時，猶未向小、未設化",
    "T34n1723_08a:0799b02": "城，所以今略，唯同後四。或此第一初將離險，",
    "T34n1723_08a:0799b03": "即攝彼第一、第三；此中第二即攝彼第二、",
    "T34n1723_08a:0799b04": "第四，此後二喻即攝彼後二，開合有殊義亦",
    "T34n1723_08a:0799b05": "無別。初喻有四：一欲過惡處，二將往寶",
    "T34n1723_08a:0799b06": "方，三商主諳途，四方行引導。此初二也。「五",
    "T34n1723_08a:0799b07": "百由旬」者，《正法華》云「五道生死名險難惡道」。",
    "T34n1723_08a:0799b08": "「曠」空也、疎也、久也、遠也。「絕」者逈也。生死之",
    "T34n1723_08a:0799b09": "中本無聖智者，如空疎久遠、絕逈無人，甚",
    "T34n1723_08a:0799b10": "可驚懼。「五怖畏等」名怖畏處。今又解者，《正",
    "T34n1723_08a:0799b11": "法華》中出險道體，非釋彼數。言五百者，分",
    "T34n1723_08a:0799b12": "段生死有惑、業、苦為三百，變易生死有無",
    "T34n1723_08a:0799b13": "明、苦為二百，十煩惱、十業道所感十品類",
    "T34n1723_08a:0799b14": "果皆互相資故，合言五百，下言過三百由",
    "T34n1723_08a:0799b15": "旬設化城故。若以五道，數即為五，過三",
    "T34n1723_08a:0799b16": "惡道始入見諦、未見化城，云何稱入？故應",
    "T34n1723_08a:0799b17": "依後釋。「珍寶處」者，大般涅槃佛果位也，喻",
    "T34n1723_08a:0799b18": "越生死險方至佛位故。",
    "T34n1723_08a:0799b19": "經「有一導師至欲過此難」。贊曰：此中有二：",
    "T34n1723_08a:0799b20": "商主諳途方行引導也。「導師」謂佛，此具五",
    "T34n1723_08a:0799b21": "德：一聰性利根故，二慧擇是非故，三明鑒",
    "T34n1723_08a:0799b22": "真俗故，四達無不知故，五善知險道通塞",
    "T34n1723_08a:0799b23": "之相。「道」謂諸趣。「通」謂斷五住。「塞」謂起二障。",
    "T34n1723_08a:0799b24": "惑、業有而為塞，苦因盡而為通。方行引",
    "T34n1723_08a:0799b25": "導，文意可知。",
    "T34n1723_08a:0799b26": "經「所將人眾至今欲退還」。贊曰。此第二中途",
    "T34n1723_08a:0799b27": "方退喻。修大乘因未過六十劫，倦修菩薩",
    "T34n1723_08a:0799b28": "行，名中路疲懈。大行難修艱辛備歷，名為",
    "T34n1723_08a:0799b29": "疲極。以倦時長，名為疲極。懼聖行海、怯",
    "T34n1723_08a:0799b30": "有進修，復名怖畏。由怖行大，名為怖畏。",
    "T34n1723_08a:0799c01": "不能進求大菩提果，經三大劫前路猶遠。",
    "T34n1723_08a:0799c02": "退大不學、還住生死，名今退還。此乃義說。",
    "T34n1723_08a:0799c03": "非實二乘昔時白佛方退住小。",
    "T34n1723_08a:0799c04": "經「導師多諸方便至化作一城」。贊曰：此下",
    "T34n1723_08a:0799c05": "第三為設化城喻。有四：一假思念，二設化",
    "T34n1723_08a:0799c06": "城，三勸住勿怖，四說入城益。此初二也。《攝",
    "T34n1723_08a:0799c07": "大乘》云：「如末尼天鼓，無思成自事」。雖無勉",
    "T34n1723_08a:0799c08": "勵思，亦有任運思，雖無實思假稱思故。諸",
    "T34n1723_08a:0799c09": "佛常六返，晝夜觀眾生，義如思故。「過三百",
    "T34n1723_08a:0799c10": "由旬」者，若言五趣為五百者，此過分段生",
    "T34n1723_08a:0799c11": "死，出三界故。或令永出三惡趣為三百，",
    "T34n1723_08a:0799c12": "如五下分結身見等三後時說故，實初已斷。",
    "T34n1723_08a:0799c13": "分段雖亦出於人天，變易猶為人天趣攝，",
    "T34n1723_08a:0799c14": "不名為出。若依正說，分段生死有惑、業、",
    "T34n1723_08a:0799c15": "苦，離此三故，名過三百由旬。涅槃在於無",
    "T34n1723_08a:0799c16": "學位故。「化作一城」者，本論云「諸禪三昧城，",
    "T34n1723_08a:0799c17": "過彼城已，令入大涅槃城，故佛言施設，本",
    "T34n1723_08a:0799c18": "無實體故言化作。彼證滅心相應禪定，俱",
    "T34n1723_08a:0799c19": "輕安樂能息麁重，佛教之得名為化作。滅",
    "T34n1723_08a:0799c20": "理無二，對種智車故名為一。又雖是假，",
    "T34n1723_08a:0799c21": "人各有殊，以假義同故名為一。又以機",
    "T34n1723_08a:0799c22": "學二乘證殊故，下偈云息處故說二。以假",
    "T34n1723_08a:0799c23": "對真，真既不二，假寧不一？此喻有餘涅槃。",
    "T34n1723_08a:0799c24": "惑業斷故當苦不生，實得無餘；餘身智在",
    "T34n1723_08a:0799c25": "未與證名，後身智亡方名為證。如想受滅",
    "T34n1723_08a:0799c26": "無為，據終滿處說。」",
    "T34n1723_08a:0799c27": "經「告眾人言至亦可得去」。贊曰：此中有二：",
    "T34n1723_08a:0799c28": "勸住勿怖；說入城益，「若入是城」下是。不須",
    "T34n1723_08a:0799c29": "怖大而不肯修，且入此城隨意所作，任",
    "T34n1723_08a:0799c30": "力所修息真顯意。密設權方入益有二：",
    "T34n1723_08a:0799c31": "一得安穩樂而息眾苦，二向佛位後漸可",
    "T34n1723_08a:0800a01": "修。",
    "T34n1723_08a:0800a02": "經「是時疲極之眾至生安隱想」。贊曰：此第",
    "T34n1723_08a:0800a03": "四眾倦皆息喻。有二：初在有學稱心歡喜，",
    "T34n1723_08a:0800a04": "言歎心歡規免險道；後成無學解脫道位",
    "T34n1723_08a:0800a05": "前入化城，得有餘滅生已度想，越生死故、",
    "T34n1723_08a:0800a06": "離苦集故，變易生死實未離故，言生已度",
    "T34n1723_08a:0800a07": "想生安隱想；得無學故、證滅道故，未得",
    "T34n1723_08a:0800a08": "大涅槃真安隱故，言生安隱想，遂生四智：",
    "T34n1723_08a:0800a09": "我生已盡、梵行已立、所作已辦、不受後有。",
    "T34n1723_08a:0800a10": "《勝鬘》云：「阿羅漢不成就一切無量等功德故，",
    "T34n1723_08a:0800a11": "言得涅槃」，又言「四智究竟得蘇息處者，是",
    "T34n1723_08a:0800a12": "佛方便有餘不了義說」。故此化城是佛權設。",
    "T34n1723_08a:0800a13": "正起生空智、證生空理，後惑不生名為入",
    "T34n1723_08a:0800a14": "城。當此之時無此二想，後入世俗定却",
    "T34n1723_08a:0800a15": "觀前位遂生此想，涅槃假滅二乘證故，言",
    "T34n1723_08a:0800a16": "前入於化城。二車種智本來無，二子出宅車",
    "T34n1723_08a:0800a17": "不上，車是不繫出宅而索，城於路施故言",
    "T34n1723_08a:0800a18": "前入。此等妨難皆如前說。",
    "T34n1723_08a:0800a19": "經「爾時導師至為止息耳」。贊曰：下第二",
    "T34n1723_08a:0800a20": "段喻今說實。有二：初標滅化，後正告真。",
    "T34n1723_08a:0800a21": "「滅化」者引至大乘，說二乘涅槃是假擇滅，",
    "T34n1723_08a:0800a22": "故言滅化，非是實以神力滅彼化城。此中",
    "T34n1723_08a:0800a23": "語言「向者大城我所化作」，指說化城即是",
    "T34n1723_08a:0800a24": "滅故。「去寶處近」者即告真也。雖復無學，迂",
    "T34n1723_08a:0800a25": "迴修大因、行遲於頓悟，望有學迴心乃極",
    "T34n1723_08a:0800a26": "疾，故言在近。",
    "T34n1723_08a:0800a27": "經「諸比丘至應去應度」。贊曰：下合說。中有",
    "T34n1723_08a:0800a28": "二：初合昔權，後「若眾生住於二地」下方合",
    "T34n1723_08a:0800a29": "今實。初文有三：初合初將離險，次「若眾生",
    "T34n1723_08a:0800a30": "但聞」下合中途方退，後「佛知是心」下合為說",
    "T34n1723_08a:0800b01": "化城。不合第四眾倦皆息，欲明權實二道，",
    "T34n1723_08a:0800b02": "不欲正明苦息事故。此初也。「去」者向涅槃。",
    "T34n1723_08a:0800b03": "「度」者越生死。",
    "T34n1723_08a:0800b04": "經「若眾生至乃可得成」。贊曰：此合中途方",
    "T34n1723_08a:0800b05": "退。若但讚佛乘，眾生不能以是得度，久",
    "T34n1723_08a:0800b06": "受勤苦故遂便退失，佛道長遠倦時長故、",
    "T34n1723_08a:0800b07": "久受勤苦怖行大故。",
    "T34n1723_08a:0800b08": "經「佛知是心至說二涅槃」。贊曰：此合為說化",
    "T34n1723_08a:0800b09": "城。怯弱大乘、下劣樂小，故於中道說二涅",
    "T34n1723_08a:0800b10": "槃。二機所學、二智所證，名二涅槃。二涅槃體",
    "T34n1723_08a:0800b11": "但是有餘，非說有餘、無餘為二。前言一城",
    "T34n1723_08a:0800b12": "以假對真，化是一故，以理對事理無異故；",
    "T34n1723_08a:0800b13": "今對根機修因證智名二涅槃，亦不相違。",
    "T34n1723_08a:0800b14": "經「若眾生至分別說三」。贊曰：下合今實。有",
    "T34n1723_08a:0800b15": "二：初法說滅化告真，後合說滅化告真。",
    "T34n1723_08a:0800b16": "此初。分二：初說彼非真，後說二乘意。「汝等",
    "T34n1723_08a:0800b17": "所作未辦」者，《勝鬘》云：「阿羅漢、辟支佛有餘生",
    "T34n1723_08a:0800b18": "法不盡故有生，有餘梵行不成故不純，",
    "T34n1723_08a:0800b19": "事不究竟故當有所作，不度彼故當有",
    "T34n1723_08a:0800b20": "所斷，以不斷故去涅槃界遠。」所作未辦",
    "T34n1723_08a:0800b21": "即當有所作，道聖諦也。猶有法空道諦之",
    "T34n1723_08a:0800b22": "智，當所作故。舉此攝餘亦應所學。汝之梵",
    "T34n1723_08a:0800b23": "行已立滅諦之智，證有餘涅槃之地，近於佛",
    "T34n1723_08a:0800b24": "慧，所得非真。有餘梵行不成故不純，謂所",
    "T34n1723_08a:0800b25": "知障未滅、無住涅槃猶未得，故當觀察籌",
    "T34n1723_08a:0800b26": "量苦集。二智亦復非真，故所得涅槃非真實",
    "T34n1723_08a:0800b27": "也。況初說二乘，意云但是如來方便之力。",
    "T34n1723_08a:0800b28": "經「如彼導師至我化作耳」。贊曰：此合說滅",
    "T34n1723_08a:0800b29": "化告真。",
    "T34n1723_08a:0800b30": "經「爾時世尊至更雨新好者」。贊曰：下四十九",
    "T34n1723_08a:0800c01": "頌半。分二：初三十頌半，頌前初說宿因，令",
    "T34n1723_08a:0800c02": "念退大以就小；大通智勝如來事十九頌，",
    "T34n1723_08a:0800c03": "頌顯今果，令知捨權以取實化城喻",
    "T34n1723_08a:0800c04": "事。初文復二：初二十八頌半頌昔因緣，後",
    "T34n1723_08a:0800c05": "之二頌結誡勿怖。初復分二：初二十七頌",
    "T34n1723_08a:0800c06": "半頌會自身事，後一頌頌會弟子事。初文",
    "T34n1723_08a:0800c07": "長行有二：初說佛滅久近，後正明彼事。今",
    "T34n1723_08a:0800c08": "唯頌後，初已頌訖。彼事，長行有四，今此亦",
    "T34n1723_08a:0800c09": "然：初四頌明佛壽成道，第二次十三頌轉正",
    "T34n1723_08a:0800c10": "法輪，第三次九頌半子繼傳燈，第四後有一",
    "T34n1723_08a:0800c11": "頌會成今佛。初中有二：初三頌法不現前，",
    "T34n1723_08a:0800c12": "後一頌明佛成道。不頌佛壽。初中復二：初",
    "T34n1723_08a:0800c13": "一頌法不現前，後二頌華樂供養。此即二文，",
    "T34n1723_08a:0800c14": "不頌敷座。長行唯有梵天雨華，此加八部。",
    "T34n1723_08a:0800c15": "經「過十小劫已至心皆懷踊躍」。贊曰：明佛",
    "T34n1723_08a:0800c16": "成道。",
    "T34n1723_08a:0800c17": "經「彼佛十六子至震動於一切」。贊曰：下第二",
    "T34n1723_08a:0800c18": "段十三頌轉正法輪。有二：初八頌請，後五頌",
    "T34n1723_08a:0800c19": "正轉。請中有二：初三頌十六子請，無供養",
    "T34n1723_08a:0800c20": "也；後五頌諸梵王請。此初也。",
    "T34n1723_08a:0800c21": "經「東方諸世界至受請默然坐」。贊曰：下五頌",
    "T34n1723_08a:0800c22": "梵王請。初三頌東方，後二餘方。此初也。文亦",
    "T34n1723_08a:0800c23": "有四，准前可知。",
    "T34n1723_08a:0800c24": "經「三方及四維至轉無上法輪」。贊曰：餘方請",
    "T34n1723_08a:0800c25": "也。",
    "T34n1723_08a:0800c26": "經「無量慧世尊至汝等應當知」。贊曰：下五",
    "T34n1723_08a:0800c27": "頌正轉。有二：初二頌許可正說，後三頌眾",
    "T34n1723_08a:0800c28": "生獲益。此初也。「無明至老死皆從生緣有」者，",
    "T34n1723_08a:0800c29": "此釋長行無明緣行、行緣識，乃至生緣老",
    "T34n1723_08a:0801a01": "死義。此言生者不是生支，是能生生。此言",
    "T34n1723_08a:0801a02": "有者不是有支，是有無有，謂如行支從無",
    "T34n1723_08a:0801a03": "明支能生緣故方有，其識支體從前行支能",
    "T34n1723_08a:0801a04": "生緣故有，乃至老死從前生支能生之緣",
    "T34n1723_08a:0801a05": "故有。不是無因、不平等因之所生起，皆從",
    "T34n1723_08a:0801a06": "緣生故。即顯無明從老死能生之緣故有，",
    "T34n1723_08a:0801a07": "輪轉無窮故名緣起。",
    "T34n1723_08a:0801a08": "經「宣暢是法時至不能得其邊」。贊曰：眾生",
    "T34n1723_08a:0801a09": "獲益也。初頌第一會，次頌第二會，後頌第三",
    "T34n1723_08a:0801a10": "第四會。「姟」音古哀反，數也。《風俗通》「十千曰萬，",
    "T34n1723_08a:0801a11": "十萬曰億，十億曰兆，十兆曰京，十京曰",
    "T34n1723_08a:0801a12": "姟。」猶大數也，即前長行六百萬億那由他。那",
    "T34n1723_08a:0801a13": "由他，姟也。",
    "T34n1723_08a:0801a14": "經「時十六王子至慧眼第一淨」。贊曰：下第三",
    "T34n1723_08a:0801a15": "段子繼傳燈。長行有五，此中有四：初二頌",
    "T34n1723_08a:0801a16": "出家啟請，次二頌半佛許正說，次有四頌",
    "T34n1723_08a:0801a17": "諸子傳燈後，有一頌所化常益。此初也。唯",
    "T34n1723_08a:0801a18": "無第四佛起讚歎。「營衛翊從」即臣佐也。",
    "T34n1723_08a:0801a19": "經「佛知童子心至如恒河沙偈」。贊曰：第二佛",
    "T34n1723_08a:0801a20": "許正說。",
    "T34n1723_08a:0801a21": "經「彼佛說經已至恒河沙等眾」。贊曰：第三諸",
    "T34n1723_08a:0801a22": "子傳燈。有三：初一頌佛入寂定，次二頌",
    "T34n1723_08a:0801a23": "諸子傳燈，後一頌所度多少。",
    "T34n1723_08a:0801a24": "經「彼佛滅度後至常與師俱生」。贊曰：第四所",
    "T34n1723_08a:0801a25": "化常益。",
    "T34n1723_08a:0801a26": "經「是十六沙彌至各得成正覺」。贊曰：第四大",
    "T34n1723_08a:0801a27": "段會成今佛。上來四段二十七頌半，合是第",
    "T34n1723_08a:0801a28": "一會自身事。",
    "T34n1723_08a:0801a29": "經「爾時聞法者至漸教以佛道」。贊曰：此第二",
    "T34n1723_08a:0801b01": "大段。一頌會弟子事，合二十八頌半頌昔",
    "T34n1723_08a:0801b02": "因緣退大就小。",
    "T34n1723_08a:0801b03": "經「我在十六數至慎勿懷驚懼」。贊曰：第二大",
    "T34n1723_08a:0801b04": "段結成今說誡勿驚怖。上合三十頌半說",
    "T34n1723_08a:0801b05": "宿因緣，令念退大以就小大通佛事。",
    "T34n1723_08a:0801b06": "經「譬如險惡道至在險濟眾難」。贊曰：下第二",
    "T34n1723_08a:0801b07": "大段有十九頌，頌顯今果令知捨權以",
    "T34n1723_08a:0801b08": "取實化城喻事。分二：初十一頌半頌喻說，",
    "T34n1723_08a:0801b09": "後七頌半頌合說，不頌法說。初文復二：初",
    "T34n1723_08a:0801b10": "九頌頌昔說權喻，後二頌半頌今說實喻。",
    "T34n1723_08a:0801b11": "初文有四：初三頌初將離險喻，次一頌中途",
    "T34n1723_08a:0801b12": "方退喻，次四頌為設化城喻，後一頌眾倦皆",
    "T34n1723_08a:0801b13": "息喻。此初有三：初一頌道險多難，次一頌欲",
    "T34n1723_08a:0801b14": "過路遙，後一頌導師濟難。「多毒獸」者煩惱惡",
    "T34n1723_08a:0801b15": "業果也。「無水」者無佛法教。「無草」者無",
    "T34n1723_08a:0801b16": "佛理義。佛大導師在生死險濟眾人難。",
    "T34n1723_08a:0801b17": "經「眾人皆疲倦至於此欲退還」。贊曰：第二中",
    "T34n1723_08a:0801b18": "途方退喻。",
    "T34n1723_08a:0801b19": "經「導師作是念至而失大珍寶」。贊曰：下第三",
    "T34n1723_08a:0801b20": "有四頌為設化城喻。分三：初一頌起念，次",
    "T34n1723_08a:0801b21": "二頌化作，後一頌勸入。此初也。",
    "T34n1723_08a:0801b22": "經「尋時思方便至男女皆充滿」。贊曰：第二化",
    "T34n1723_08a:0801b23": "作也。「城郭」者有餘涅槃。城即是郭。其中眾生",
    "T34n1723_08a:0801b24": "畢竟空，為舍宅。《無垢稱》云「思空勝義舍，覺",
    "T34n1723_08a:0801b25": "品華莊嚴，總持為園苑，大法為林樹，九定",
    "T34n1723_08a:0801b26": "為渠流，八解為浴池。」三解脫門為重門，重",
    "T34n1723_08a:0801b27": "門即高樓閣。高逾外道，生死表故、入空舍",
    "T34n1723_08a:0801b28": "故。真實諦法為男，生空真智是；慈悲心為",
    "T34n1723_08a:0801b29": "女，撫養群生故。依《無垢稱經》以釋此義。",
    "T34n1723_08a:0801c01": "經「即作是化已至各可隨所樂」。贊曰：第三",
    "T34n1723_08a:0801c02": "勸入也。",
    "T34n1723_08a:0801c03": "經「諸人既入城至自謂已得度」。贊曰：第四眾",
    "T34n1723_08a:0801c04": "倦皆息喻。",
    "T34n1723_08a:0801c05": "經「導師知息已至當共至寶所」。贊曰：此第二",
    "T34n1723_08a:0801c06": "段頌今說實喻。初一頌標滅化，後一頌半",
    "T34n1723_08a:0801c07": "正告真。",
    "T34n1723_08a:0801c08": "經「我亦復如是至所作皆已辦」。贊曰：下第二",
    "T34n1723_08a:0801c09": "大段有七頌半，合說。中分二：初二頌半頌",
    "T34n1723_08a:0801c10": "合昔權，後有五頌頌合今說實。此初也。初",
    "T34n1723_08a:0801c11": "半頌初將離險，次一頌中途方退，後一頌為",
    "T34n1723_08a:0801c12": "設化城。",
    "T34n1723_08a:0801c13": "經「既知到涅槃至為說真實法」。贊曰：下有五",
    "T34n1723_08a:0801c14": "頌頌合今說實。有三：初一頌標今說實，",
    "T34n1723_08a:0801c15": "次三頌勸捨權就實，後一頌結之。此初也。",
    "T34n1723_08a:0801c16": "經「諸佛方便力至乃是真實滅」。贊曰：此勸",
    "T34n1723_08a:0801c17": "捨權以就實。初一頌半勸捨權，後一頌半",
    "T34n1723_08a:0801c18": "勸取實。",
    "T34n1723_08a:0801c19": "經「諸佛之導師至引入於佛慧」。贊曰：此結成",
    "T34n1723_08a:0801c20": "前。",
    "T34n1723_08a:0801c21": "五百弟子受記品五百弟子受記品",
    "T34n1723_08a:0801c22": "三門分別：一來意，二釋名，三解妨。來意有",
    "T34n1723_08a:0801c23": "四：一者上根之徒一聞法而便記，中根之輩",
    "T34n1723_08a:0801c24": "再聞法而與記，今下根之儔三周聞法既",
    "T34n1723_08a:0801c25": "能悟解所以與記，故此品來。二者論云「為",
    "T34n1723_08a:0801c26": "除七種具足煩惱性眾生有七種增上慢中，",
    "T34n1723_08a:0801c27": "第五無定人於下劣心，生虛妄解、起增上",
    "T34n1723_08a:0801c28": "慢，為此說繫寶珠喻。謂彼散亂心實無有",
    "T34n1723_08a:0801c29": "定，過去雖有大乘善根而不自覺知，彼",
    "T34n1723_08a:0802a01": "不求大乘，於下劣心生虛妄解以為第一",
    "T34n1723_08a:0802a02": "乘，對治此故說繫寶珠喻。」故論又云「第五",
    "T34n1723_08a:0802a03": "人者，顯示過去善根，令憶念教、入三昧故。",
    "T34n1723_08a:0802a04": "此是有學及凡夫未得定心，執二乘道以",
    "T34n1723_08a:0802a05": "為究竟，不知過去大乘善根，今令入定憶",
    "T34n1723_08a:0802a06": "念彼時大乘善根，如醉酒臥密繫寶珠，故",
    "T34n1723_08a:0802a07": "此品來。」三者十無上中第四令解無上，說繫",
    "T34n1723_08a:0802a08": "珠喻。謂說往緣令生覺解，知有大乘善",
    "T34n1723_08a:0802a09": "根妙寶，故此品來。是義殘也。四者論解授",
    "T34n1723_08a:0802a10": "記有六處示現：一別記，舍利弗及四大聲",
    "T34n1723_08a:0802a11": "聞是。二同記，富樓那等五百及千二百，共同",
    "T34n1723_08a:0802a12": "一號非眾所知，俱時與記，故此品來。然滿",
    "T34n1723_08a:0802a13": "慈名法明，餘名普明，明義同故、多同名故，",
    "T34n1723_08a:0802a14": "名為同記。釋名者，「受」音植酉反，《玉篇》「容",
    "T34n1723_08a:0802a15": "納也領也得也」。「五百」者數，「弟子」者人，「受記」者",
    "T34n1723_08a:0802a16": "事，從三以得名。五百弟子受納佛記，記之",
    "T34n1723_08a:0802a17": "受名受記。依主釋也。解妨者。問：十無上中",
    "T34n1723_08a:0802a18": "七喻之中皆言繫寶珠，何故不以為名，以",
    "T34n1723_08a:0802a19": "受記為目？答：根熟發心即為記別，後方說",
    "T34n1723_08a:0802a20": "喻繫於寶珠。從初為名，故名受記。問：上根",
    "T34n1723_08a:0802a21": "等領並在記前，何因五百領悟在受記後，",
    "T34n1723_08a:0802a22": "謂繫寶珠是五百弟子之領悟也？答：上、中不",
    "T34n1723_08a:0802a23": "待受記，聞說而便領解；下根稟性既遲，因",
    "T34n1723_08a:0802a24": "記方生喜意。喜意既發，方申領悟。故與前",
    "T34n1723_08a:0802a25": "二領解不同。又下根滿慈已前領悟，五百下",
    "T34n1723_08a:0802a26": "品記訖更申明本意，領悟深重，非時始領、",
    "T34n1723_08a:0802a27": "先已領故。問：此品之中滿慈及一千二百同",
    "T34n1723_08a:0802a28": "皆得記，何故唯記五百為名？答：有四解：一",
    "T34n1723_08a:0802a29": "云五百在會，現前得記，千二百人有不在",
    "T34n1723_08a:0802a30": "會，不現前故。二云五百佛自與記，千二百",
    "T34n1723_08a:0802b01": "人佛於偈中令傳為記。三云五百人佛與",
    "T34n1723_08a:0802b02": "別記，謂轉次授記等別說其相貌；千二百人",
    "T34n1723_08a:0802b03": "佛但總記，不別顯相。四云其五百人能生領",
    "T34n1723_08a:0802b04": "解，說繫寶珠喻；千二百人無別領悟，滿慈",
    "T34n1723_08a:0802b05": "一人少故不說。故但以五百為品名，以全",
    "T34n1723_08a:0802b06": "數故，不以千二百等為品號，數不全故。",
    "T34n1723_08a:0802b07": "經「爾時富樓那至神通之力」。贊曰：此品大",
    "T34n1723_08a:0802b08": "文分三。第三周說法有四，已上佛說，故下有",
    "T34n1723_08a:0802b09": "三：初滿慈心念領解，次「爾時佛告」下世尊發",
    "T34n1723_08a:0802b10": "言印述，後「諸比丘富樓那亦於七佛」下正為",
    "T34n1723_08a:0802b11": "授記。一人為首餘亦理同，略舉一隅三隅返",
    "T34n1723_08a:0802b12": "故。初文有二：初明領解、虔恭，後明心念領",
    "T34n1723_08a:0802b13": "解。初文復二：初明所領，後明虔恭。此初也。",
    "T34n1723_08a:0802b14": "所領有四：一領說法，近領化城寶所；遠領",
    "T34n1723_08a:0802b15": "〈方便品〉下初權後實。二領授記，近領〈授記品〉",
    "T34n1723_08a:0802b16": "末云「我諸弟子威德具足，其數五百皆當授",
    "T34n1723_08a:0802b17": "記，於未來世咸得作佛」；遠領鶖子已下授",
    "T34n1723_08a:0802b18": "記。三領宿世因緣，近領十六王子近事，遠",
    "T34n1723_08a:0802b19": "領鶖子〈方便品〉云「世世已曾從佛受化」，〈譬",
    "T34n1723_08a:0802b20": "喻品〉言「我昔教汝志願佛道」。四領神通，近",
    "T34n1723_08a:0802b21": "領前品中設化城，是神境智作證通，中語",
    "T34n1723_08a:0802b22": "能化設之大通佛十劫坐於道場，震動十",
    "T34n1723_08a:0802b23": "方放光遠照十方，梵王觀光來集等事；遠",
    "T34n1723_08a:0802b24": "領釋迦初時召集，動地雨華放光遠照，乃",
    "T34n1723_08a:0802b25": "至〈方便品〉云「作此思惟時，梵音慰喻我，善",
    "T34n1723_08a:0802b26": "哉釋迦文」等，皆是諸佛之神通也。",
    "T34n1723_08a:0802b27": "經「得未曾有至目不暫捨」。贊曰：此明虔恭。",
    "T34n1723_08a:0802b28": "有八：一得希法，二心淨，三踊躍，四從坐起，",
    "T34n1723_08a:0802b29": "五到佛前，六禮足，七却住，八瞻仰。",
    "T34n1723_08a:0802b30": "經「而作是念至深心本願」。贊曰：此明心念",
    "T34n1723_08a:0802c01": "領解。初讚佛上德，後申一心領解。領解之",
    "T34n1723_08a:0802c02": "情謂知及欲，事既非一、能深且廣，言不能",
    "T34n1723_08a:0802c03": "宣，佛知我心，何假具述。",
    "T34n1723_08a:0802c04": "經「爾時佛告至彌多羅尼子不」。贊曰：下第",
    "T34n1723_08a:0802c05": "三周第三大段，世尊發言印述。有三：初問",
    "T34n1723_08a:0802c06": "眾見不，次「我常稱其」下歎其今德，後「汝等勿",
    "T34n1723_08a:0802c07": "謂」下談其往德。此初也。見是識義，非是眾人",
    "T34n1723_08a:0802c08": "眼所不見，但意不識德行如何。又見者看",
    "T34n1723_08a:0802c09": "義，現前立住汝等看不？又雖眾見，未必存",
    "T34n1723_08a:0802c10": "心，今欲說其德行，問眾見不，欲令眾生",
    "T34n1723_08a:0802c11": "熟視瞻覩聽察德行，故言見不。",
    "T34n1723_08a:0802c12": "經「我常稱其至種種功德」。贊曰：下歎今德。",
    "T34n1723_08a:0802c13": "有二：初歎人，後歎德。歎德有二：初總、後",
    "T34n1723_08a:0802c14": "別。此歎人及總歎德。",
    "T34n1723_08a:0802c15": "經「精勤護持至言論之辨」。贊曰：此別歎德。",
    "T34n1723_08a:0802c16": "有五：一助宣正法，二能於四眾示教利喜，",
    "T34n1723_08a:0802c17": "三能釋佛法，四利益同行，五言辨高峻。「饒」",
    "T34n1723_08a:0802c18": "多也。「豐」厚也益也餘也。",
    "T34n1723_08a:0802c19": "經「汝等勿謂至亦最第一」。贊曰：下談往德。",
    "T34n1723_08a:0802c20": "有十，此中有二：一護助宣法，為護法城，",
    "T34n1723_08a:0802c21": "受持正法、攝受正法；二成勝人。",
    "T34n1723_08a:0802c22": "經「又於諸佛至無有疑惑」。贊曰：此有四德。",
    "T34n1723_08a:0802c23": "一解二空，即空觀有故；二得四辨，住善慧",
    "T34n1723_08a:0802c24": "地故；三常審宣說，順所證故、離所詮故；",
    "T34n1723_08a:0802c25": "四無疑惑，理、事二疑並已盡故。",
    "T34n1723_08a:0802c26": "經「具足菩薩至百千眾生」。贊曰：此有三德。",
    "T34n1723_08a:0802c27": "一具神通，法雲地中大事業故；二修梵行，",
    "T34n1723_08a:0802c28": "常持菩薩三聚戒故；三隱行大利，以小",
    "T34n1723_08a:0802c29": "乘法利益眾生。",
    "T34n1723_08a:0803a01": "經「又化無量至教化眾生」。贊曰：此中一德。",
    "T34n1723_08a:0803a02": "故《攝論》云「化故說一乘」，即佛菩薩化作聲",
    "T34n1723_08a:0803a03": "聞，引接同類令發大心。亦即《楞伽》云「經於",
    "T34n1723_08a:0803a04": "多劫耽三昧酒，醉後從彼起方發大心。勸",
    "T34n1723_08a:0803a05": "餘聲聞，我無量百返曾於聲聞無餘依涅槃",
    "T34n1723_08a:0803a06": "而般涅槃，以彼非真滅，我從彼起，故於",
    "T34n1723_08a:0803a07": "今者還發大心。汝等云何今猶住小。」如是",
    "T34n1723_08a:0803a08": "等義，如前一乘章。此德有二：一利他行，化",
    "T34n1723_08a:0803a09": "他令立無上菩提；二即由利他成自利行，",
    "T34n1723_08a:0803a10": "為淨佛土常作佛事。",
    "T34n1723_08a:0803a11": "經「諸比丘至亦復第一」。贊曰：下第三周第",
    "T34n1723_08a:0803a12": "四大段正為授記。有二：初授滿慈記，後授",
    "T34n1723_08a:0803a13": "五百記。初記又二：初記因，後記果。記因有",
    "T34n1723_08a:0803a14": "六，此初，記成勝人。「七佛」者即過去七佛。前",
    "T34n1723_08a:0803a15": "劫有三，謂毘鉢尸佛、尸棄佛、毘濕縛浮佛。賢",
    "T34n1723_08a:0803a16": "劫有四，謂迦路迦村陀佛、迦路迦牟尼佛、迦",
    "T34n1723_08a:0803a17": "葉波佛、釋迦牟尼佛。辨賢劫等義，並如《彌",
    "T34n1723_08a:0803a18": "勒上生疏》說。此為總陳過去七佛。「今於我」者，",
    "T34n1723_08a:0803a19": "現在別陳。",
    "T34n1723_08a:0803a20": "經「而皆護持至三菩提」。贊曰：此有二記。一",
    "T34n1723_08a:0803a21": "護助宣法，二化立菩提。",
    "T34n1723_08a:0803a22": "經「為淨佛土至菩薩之道」。贊曰：此有三記。",
    "T34n1723_08a:0803a23": "一常勤，二利生，三具菩薩道。",
    "T34n1723_08a:0803a24": "經「過無量至佛世尊」。贊曰：下果記。有六，此",
    "T34n1723_08a:0803a25": "名號也。明解法義，故名法明。",
    "T34n1723_08a:0803a26": "經「其佛以至充滿其中」。贊曰：下第二土相。",
    "T34n1723_08a:0803a27": "有二：初顯、後結。顯中有六，此中有二：一寬",
    "T34n1723_08a:0803a28": "狹，二相狀。相狀有三：一寶地。二地平。「陵」者《玉",
    "T34n1723_08a:0803a29": "篇》「大阜也，又丘陵塚也。」「㵎」水名也。廣深四尺",
    "T34n1723_08a:0803b01": "即名為溝。「壑」谷也深也坑也虛也窟室也。三",
    "T34n1723_08a:0803b02": "臺觀。",
    "T34n1723_08a:0803b03": "經「諸天宮殿至無有婬欲」。贊曰：此中有一，",
    "T34n1723_08a:0803b04": "有善無惡。有四：一天近，二相見，三無惡道",
    "T34n1723_08a:0803b05": "女人，四無欲化生。",
    "T34n1723_08a:0803b06": "經「得大神通至而自莊嚴」。贊曰：此中亦一，",
    "T34n1723_08a:0803b07": "人天之相。有七：一得通，二身光，三飛行，四",
    "T34n1723_08a:0803b08": "志固，五精進，六智慧，七相好。",
    "T34n1723_08a:0803b09": "經「其國眾生至禪悅食」。贊曰：此唯有一，謂",
    "T34n1723_08a:0803b10": "食任持。此說二食，《佛地經》說二，廣大法味",
    "T34n1723_08a:0803b11": "喜、樂所持。《無垢稱》云「既飡不死法，還飲解",
    "T34n1723_08a:0803b12": "脫味」。餘經說四，謂段、觸、思、識。《攝論》說四：一不",
    "T34n1723_08a:0803b13": "清淨，二清淨，三淨不淨，四示現依止住食。《增",
    "T34n1723_08a:0803b14": "壹阿含經》說九食：四是世間食，五是出世",
    "T34n1723_08a:0803b15": "間食。何等四種世間之食？謂段食、觸食、思",
    "T34n1723_08a:0803b16": "食、識食。廣說其相。云何五種出世間食？一",
    "T34n1723_08a:0803b17": "禪食，二願食，三念食，四八解脫食，五喜食。",
    "T34n1723_08a:0803b18": "常共專念除捨四種世間之食，求於五種",
    "T34n1723_08a:0803b19": "出世間食。無漏之法破裂有漏，非有漏食；",
    "T34n1723_08a:0803b20": "有漏之法違害無漏，非無漏食。實各名食。",
    "T34n1723_08a:0803b21": "暫爾資持可假名食，究竟即非。此及《佛地》、",
    "T34n1723_08a:0803b22": "《無垢稱經》唯說無漏非有漏食，餘處說四",
    "T34n1723_08a:0803b23": "唯有漏食非無漏食。《阿含》說九，通二種食。",
    "T34n1723_08a:0803b24": "《攝論》說四，依人辨食，非是法食。異佛地法",
    "T34n1723_08a:0803b25": "味所生喜樂即此法喜。此依初得唯在意",
    "T34n1723_08a:0803b26": "識，欲界緣教但言喜食；彼依後時亦通六",
    "T34n1723_08a:0803b27": "識，通色界有故開喜樂。此合名喜，適悅同",
    "T34n1723_08a:0803b28": "故；彼但約外緣不說禪悅，禪悅即是輕安",
    "T34n1723_08a:0803b29": "樂食。此通說內緣故兼說禪悅，此依初得",
    "T34n1723_08a:0803b30": "唯在意識但喜名食；彼《無垢稱經》假實有",
    "T34n1723_08a:0803c01": "為無為二勝為食，解脫苦故名解脫食，",
    "T34n1723_08a:0803c02": "真如理性名不死食，二永資益故偏說之。餘",
    "T34n1723_08a:0803c03": "經說四謂段等者，唯說有漏能長氣力、能",
    "T34n1723_08a:0803c04": "長喜樂、能長希望、能攝諸根大種造色并",
    "T34n1723_08a:0803c05": "壽與煖相續不壞。又身、受、法、心，此四如次",
    "T34n1723_08a:0803c06": "長有漏身，觀入念住故但有四。《阿含》說九，",
    "T34n1723_08a:0803c07": "有漏、無漏二合說故。後五之中，禪、喜二種即",
    "T34n1723_08a:0803c08": "此二食，能長法身，資益勝故所以偏說。願、",
    "T34n1723_08a:0803c09": "念、解脫雖亦實有資長之義，彼名為食，以",
    "T34n1723_08a:0803c10": "非殊勝，通一切有，緣外、內生，劣於法、禪，",
    "T34n1723_08a:0803c11": "故此等經略而不說。",
    "T34n1723_08a:0803c12": "經「有無量至及八解脫」。贊曰：此中唯一，謂",
    "T34n1723_08a:0803c13": "三乘眷屬。菩薩三德，聲聞三德。",
    "T34n1723_08a:0803c14": "經「其佛國土至莊嚴成就」。贊曰：此結土相。",
    "T34n1723_08a:0803c15": "經「劫名寶明至遍滿其國」。贊曰：此有四記。",
    "T34n1723_08a:0803c16": "一劫，二國，三壽，四塔。",
    "T34n1723_08a:0803c17": "經「爾時世尊至化諸眾生類」。贊曰：二十一頌",
    "T34n1723_08a:0803c18": "半。分二：初十二頌頌上佛印述，後九頌半頌",
    "T34n1723_08a:0803c19": "正為記。初文又二：初七頌頌歎今德，後五",
    "T34n1723_08a:0803c20": "頌頌歎往德，不頌問眾。理雖但頌今德，",
    "T34n1723_08a:0803c21": "文勢似頌一切應化弟子。初文有三：初二頌",
    "T34n1723_08a:0803c22": "半標舉，次三頌釋成，後一頌半結略。此初也。",
    "T34n1723_08a:0803c23": "經「自說是聲聞至又現邪見相」。贊曰：釋成。",
    "T34n1723_08a:0803c24": "有二：初一頌半示住聲聞去佛道遠化",
    "T34n1723_08a:0803c25": "諸眾生，後一頌半示現處小實淨佛土。",
    "T34n1723_08a:0803c26": "經「我弟子如是至心則懷疑惑」。贊曰：此結略",
    "T34n1723_08a:0803c27": "也。",
    "T34n1723_08a:0803c28": "經「今此富樓那至多聞有智慧」。贊曰：下五頌",
    "T34n1723_08a:0803c29": "頌往德。有十種，此中有三：一護法，二勝人，",
    "T34n1723_08a:0804a01": "三多聞有智慧，長行所無。",
    "T34n1723_08a:0804a02": "經「所說無所畏至而自淨佛土」。贊曰：此中",
    "T34n1723_08a:0804a03": "有七。一能說，二得通，三具無礙解，四識根，",
    "T34n1723_08a:0804a04": "五說淨法，六為大益，七淨佛土。",
    "T34n1723_08a:0804a05": "經「未來亦供養至護持法寶藏」。贊曰：下九頌",
    "T34n1723_08a:0804a06": "半頌授記。中有二：常二頌半因記，後之七",
    "T34n1723_08a:0804a07": "頌果記。此初。有六：一供佛，二宣法，三淨佛",
    "T34n1723_08a:0804a08": "土，四說法，五利生，六護法。",
    "T34n1723_08a:0804a09": "經「其後得成佛至亦無諸惡道」。贊曰：下果",
    "T34n1723_08a:0804a10": "記。有二：初五頌半頌記，後一頌半結略。此",
    "T34n1723_08a:0804a11": "初。有四：一自體，二國名，三劫名，四土相。「菩",
    "T34n1723_08a:0804a12": "薩眾甚多」下皆土所攝，准前所說故。",
    "T34n1723_08a:0804a13": "經「富樓那比丘至我今但略說」。贊曰：結略",
    "T34n1723_08a:0804a14": "也。觀此文意，授八地已上報佛土記。",
    "T34n1723_08a:0804a15": "經「爾時千二百至不亦快乎」。贊曰：下第二大",
    "T34n1723_08a:0804a16": "段五百人記。有四：一心悕，二許可，三正記，",
    "T34n1723_08a:0804a17": "四悔領。此初也。",
    "T34n1723_08a:0804a18": "經「佛知此等至三菩提記」。贊曰：二許可也。",
    "T34n1723_08a:0804a19": "經「於此眾中至佛世尊」。贊曰：三正為記。有",
    "T34n1723_08a:0804a20": "二：初現前記後頌中末，後一頌半不現前記。",
    "T34n1723_08a:0804a21": "初文有二：初長行，後偈頌。長行有二：初陳",
    "T34n1723_08a:0804a22": "如，後五百。此初也。",
    "T34n1723_08a:0804a23": "經「其五百至名曰普明」。贊曰：此記五百。有",
    "T34n1723_08a:0804a24": "二解：一云即千二百中五百也，二云別也。",
    "T34n1723_08a:0804a25": "前解為正。「迦留陀夷」此云黑光。「優陀夷」此",
    "T34n1723_08a:0804a26": "云出現。「周陀」此云蛇。「奴莎伽陀」，正云娑",
    "T34n1723_08a:0804a27": "婆揭多，此云善來。餘如前釋。",
    "T34n1723_08a:0804a28": "經「爾時世尊至故號為普明」。贊曰：十一頌，",
    "T34n1723_08a:0804a29": "分二：初九頌半頌現前記，後一頌半頌不",
    "T34n1723_08a:0804b01": "現前記。初九頌半頌前記中，六頌頌陳如",
    "T34n1723_08a:0804b02": "記，後三頌半頌五百記。初中有五，此文有",
    "T34n1723_08a:0804b03": "二：一頌時，一頌半自體。",
    "T34n1723_08a:0804b04": "經「其國土清淨至法滅天人憂」。贊曰：此中有",
    "T34n1723_08a:0804b05": "三：一句國土，二頌一句眷屬，後一頌住壽。",
    "T34n1723_08a:0804b06": "經「其五百比丘至皆如上所說」。贊曰：此五百",
    "T34n1723_08a:0804b07": "記。有三：三句自體，一頌一句傳記，一頌半",
    "T34n1723_08a:0804b08": "結類。",
    "T34n1723_08a:0804b09": "經「迦葉汝已知至汝當為宣說」。贊曰：此第二",
    "T34n1723_08a:0804b10": "段不現前記，授千二百人中不在會者。",
    "T34n1723_08a:0804b11": "經「爾時五百至悔過自責」。贊曰：第四悔領。",
    "T34n1723_08a:0804b12": "有二：初標歡喜悔責，後申言悔責。此初也。",
    "T34n1723_08a:0804b13": "經「世尊至小智為足」。贊曰：下申言悔責。有",
    "T34n1723_08a:0804b14": "二：長行、偈頌。長行有二：初自責，後領解。",
    "T34n1723_08a:0804b15": "此初也。初標、後釋。",
    "T34n1723_08a:0804b16": "經「世尊至與之而去」。贊曰：領解。有二：初喻、",
    "T34n1723_08a:0804b17": "後合。喻中有二：初領昔權；後領今實，「於後",
    "T34n1723_08a:0804b18": "親友會遇見之」下是。初文有三：一領初將離",
    "T34n1723_08a:0804b19": "險，二「其人醉臥」下領中途方退，三「起已遊行」",
    "T34n1723_08a:0804b20": "下領為設化城；不領第四眾倦皆息。此初",
    "T34n1723_08a:0804b21": "也。即十六王子等所最初相逢。「有人」者自喻",
    "T34n1723_08a:0804b22": "己身。「親友家」者喻前王子真善友故。「友」同志",
    "T34n1723_08a:0804b23": "也親也。《禮記》云「僚友稱其俤，執友稱其仁」，",
    "T34n1723_08a:0804b24": "鄭玄「僚友，同官；執友，同志。」前以佛法為國、",
    "T34n1723_08a:0804b25": "大乘為城、中道大乘為舍，今此家者即是",
    "T34n1723_08a:0804b26": "彼舍，從生死中往佛法故。時猶凡夫，煩惱",
    "T34n1723_08a:0804b27": "未斷無明所纏，惛醉迷心當寢生死，雖遇",
    "T34n1723_08a:0804b28": "佛法猶名醉臥。是時王子此化緣息，餘處行",
    "T34n1723_08a:0804b29": "化，名官事當行。亦如汎駃舟而東邁，矚凝",
    "T34n1723_08a:0804c01": "沼而西流，其實不行；自行背真，遂謂佛去。",
    "T34n1723_08a:0804c02": "《華嚴經》說有十種行：一聞法行，二說法行，",
    "T34n1723_08a:0804c03": "三不隨貪瞋癡行，四欲界行，五色無色界",
    "T34n1723_08a:0804c04": "三昧行，六義法行，七一切趣行，八一切佛剎",
    "T34n1723_08a:0804c05": "行，九菩薩行，十成滿諸佛行。隨應當釋。",
    "T34n1723_08a:0804c06": "此為十方法王佛法而往他化，故言官事",
    "T34n1723_08a:0804c07": "當行。「以無價寶珠」謂大菩提心。寶珠有三：一",
    "T34n1723_08a:0804c08": "水清，二如意，三吐金。吐金有三：一下品吐，",
    "T34n1723_08a:0804c09": "一得千倍；二中品吐，一得萬倍；三上品吐，一",
    "T34n1723_08a:0804c10": "得無量倍。喻於一乘能出三乘，從小至大",
    "T34n1723_08a:0804c11": "如次配之。水清總喻佛法，清煩惱故。如意",
    "T34n1723_08a:0804c12": "喻大菩提心，隨求皆滿故。今取此為喻。",
    "T34n1723_08a:0804c13": "「衣」謂意識，「繫」謂熏習。教之發心已，他方行",
    "T34n1723_08a:0804c14": "化，名與而去。",
    "T34n1723_08a:0804c15": "經「其人醉臥都不覺知」。贊曰：第二領中途",
    "T34n1723_08a:0804c16": "方退。當時猶為煩惱惛醉，雖臥大乘親友",
    "T34n1723_08a:0804c17": "之舍，不自覺知有菩提心珠。《唯識》引經，惛",
    "T34n1723_08a:0804c18": "醉纏心曾無醒覺，彼以末那相應無明名",
    "T34n1723_08a:0804c19": "為醉體。今以第六不共無明正為醉體，在",
    "T34n1723_08a:0804c20": "異生位起遊行故。",
    "T34n1723_08a:0804c21": "經「起已遊行至便以為足」。贊曰：第三領為",
    "T34n1723_08a:0804c22": "設化城。既退大心起規勝法，名為遊行。遂",
    "T34n1723_08a:0804c23": "至二乘佛法之中，名為他國，非曾生長故、",
    "T34n1723_08a:0804c24": "昔在生死名自國故。處大乘中，名親友",
    "T34n1723_08a:0804c25": "舍。若發心已佛法內人，以佛法為自國、生",
    "T34n1723_08a:0804c26": "死為他國，故前說言「久住他國五十餘年」。未",
    "T34n1723_08a:0804c27": "發心前佛法外人，以生死為自國、佛法為",
    "T34n1723_08a:0804c28": "他國，即此文是，亦同《涅槃經》所說也。或以",
    "T34n1723_08a:0804c29": "大乘為父舍、小乘為他國，求正法味名為",
    "T34n1723_08a:0804c30": "衣食。勵己精勤以規正法，名勤力求甚大",
    "T34n1723_08a:0804c31": "艱辛。此在二乘因位捨五欲樂，放逸具故",
    "T34n1723_08a:0805a01": "少有所得；二乘菩提更不進求便以為足，",
    "T34n1723_08a:0805a02": "生已度想、安隱想故。",
    "T34n1723_08a:0805a03": "經「於後親友至乃至如是」。贊曰：下第二段領",
    "T34n1723_08a:0805a04": "今說實。有二：初領滅化，後領說實。此初",
    "T34n1723_08a:0805a05": "也。何故為求無漏衣食而枉至於二乘地",
    "T34n1723_08a:0805a06": "耶？如是艱辛得小果利，此非實耳。",
    "T34n1723_08a:0805a07": "經「我昔欲令至甚為癡也」。贊曰：下領正說",
    "T34n1723_08a:0805a08": "實。有三：初說剏遇，次責住權，後令取",
    "T34n1723_08a:0805a09": "實。此初二也。「五欲樂」者即五安樂：一自性",
    "T34n1723_08a:0805a10": "樂，二因樂，三受斷樂，四苦對治樂，五無惱害",
    "T34n1723_08a:0805a11": "樂。或佛果五法：清淨法界及四智品。或是大",
    "T34n1723_08a:0805a12": "乘無漏五蘊，謂戒身等。我昔為令汝得此樂，",
    "T34n1723_08a:0805a13": "故繫無價珠菩提妙因熏汝之心識，衣裏現",
    "T34n1723_08a:0805a14": "在。責住權云「而汝不知」，虛自憂勞以求",
    "T34n1723_08a:0805a15": "自利，法執不滅不求五樂，甚為癡也。",
    "T34n1723_08a:0805a16": "經「汝今可以至無所乏短」。贊曰：此令取",
    "T34n1723_08a:0805a17": "實。「貿」音莫候反，換易也。交易物為「貿」字，從",
    "T34n1723_08a:0805a18": "貝從卯，「卯」音酉。有作「貿」，《玉篇》「歌雅反，人姓",
    "T34n1723_08a:0805a19": "也」，非此義。今從莫侯反，不知「貿」字所出。",
    "T34n1723_08a:0805a20": "「以貿易」者，用初心小寶珠親近諸佛，聞熏",
    "T34n1723_08a:0805a21": "正法更增善根，易取大乘上位福智。大如",
    "T34n1723_08a:0805a22": "意珠，貴珍寶也，一得已後常可如意無所",
    "T34n1723_08a:0805a23": "乏短，眾德滿故。",
    "T34n1723_08a:0805a24": "經「佛亦如是至一切智心」。贊曰：下合。中有",
    "T34n1723_08a:0805a25": "二：初合領昔權，後「今者世尊」下合領今實。",
    "T34n1723_08a:0805a26": "初文亦三，此合初將離險。",
    "T34n1723_08a:0805a27": "經「而尋廢忘不知不覺」。贊曰：二合領中",
    "T34n1723_08a:0805a28": "途方退。",
    "T34n1723_08a:0805a29": "經「既得阿羅漢道至猶在不失」。贊曰：三合",
    "T34n1723_08a:0805a30": "領為設化城。修行規覓聖法財寶之時虛",
    "T34n1723_08a:0805b01": "費功力，名資生艱難。「艱」土難治也。《釋名》「艱，",
    "T34n1723_08a:0805b02": "根也，如物根耳」。「難」憚也，人所忌憚。「得阿",
    "T34n1723_08a:0805b03": "羅漢」謂得道滿，少謂為足。昔因本願，今者",
    "T34n1723_08a:0805b04": "猶在，今時熟故。",
    "T34n1723_08a:0805b05": "經「今者世尊至實得滅度」。贊曰：下合領今",
    "T34n1723_08a:0805b06": "說實。有二：初合領滅化，後合領說實。此",
    "T34n1723_08a:0805b07": "初也。示二涅槃為佛之因，故言令汝種佛",
    "T34n1723_08a:0805b08": "善根、示涅槃相。",
    "T34n1723_08a:0805b09": "經「世尊至得未曾有」。贊曰：此合領今說實。",
    "T34n1723_08a:0805b10": "喜得未曾有。",
    "T34n1723_08a:0805b11": "經「爾時阿若憍陳如等至便自以為足」。贊",
    "T34n1723_08a:0805b12": "曰：十二頌半，分二：初二頌半頌悔責，後十頌",
    "T34n1723_08a:0805b13": "領解。此初也。初一頌標禮，後一頌半自責。",
    "T34n1723_08a:0805b14": "經「譬如貧窮人至時臥不覺知」。贊曰：下頌",
    "T34n1723_08a:0805b15": "領解。為二：初六頌頌喻領，後四頌頌合",
    "T34n1723_08a:0805b16": "領。初復為二：初四頌頌領昔權喻，後二頌",
    "T34n1723_08a:0805b17": "頌領今說實喻。領權為三，此文有二：初七",
    "T34n1723_08a:0805b18": "句領初教發心喻，次一句領中途方退喻。從",
    "T34n1723_08a:0805b19": "生死中至大乘舍，故名為往。法財無量，故",
    "T34n1723_08a:0805b20": "名大富。以教法為膳、菩提心為珠，雖遇",
    "T34n1723_08a:0805b21": "大乘猶無明醉，故臥不覺。",
    "T34n1723_08a:0805b22": "經「是人既已起至有無價寶珠」。贊曰：三領",
    "T34n1723_08a:0805b23": "為設化城喻。退大已後從生死起，往二",
    "T34n1723_08a:0805b24": "乘國。",
    "T34n1723_08a:0805b25": "經「與珠之親友至五欲而自恣」。贊曰：領今",
    "T34n1723_08a:0805b26": "說實喻。初頌示往因滅化顯真，後頌明",
    "T34n1723_08a:0805b27": "生歡喜。雖現未富當富諸財，未得五欲",
    "T34n1723_08a:0805b28": "如得無異。如見樹居白鷺，表水非無故。",
    "T34n1723_08a:0805b29": "經「我等亦如是至自足不求餘」。贊曰：下四頌",
    "T34n1723_08a:0805b30": "合領。有二：初二頌頌合領昔權，後二頌頌",
    "T34n1723_08a:0805c01": "合領今說實。此初也。初一頌頌合領初",
    "T34n1723_08a:0805c02": "將離險，次半頌頌合領中途方退，後半頌",
    "T34n1723_08a:0805c03": "頌合領為設化城。",
    "T34n1723_08a:0805c04": "經「今佛覺悟我至身心遍歡喜」。贊曰：二頌",
    "T34n1723_08a:0805c05": "合領今說實。為二：初一頌頌合領滅化",
    "T34n1723_08a:0805c06": "顯真，後一頌頌以生歡喜。",
    "T34n1723_08a:0805c07": "授學無學人記品授學無學人記品",
    "T34n1723_08a:0805c08": "三門分別：一來意，二釋名，三解妨。來意有",
    "T34n1723_08a:0805c09": "二：一者下根之徒，略有二類：名高之輩前品",
    "T34n1723_08a:0805c10": "與記，名非高輩此品與記，故此品來。二者",
    "T34n1723_08a:0805c11": "佛與記中，上與同記、此與後記，故此品來。",
    "T34n1723_08a:0805c12": "釋名者，趣求進習名學，進習止滿名無",
    "T34n1723_08a:0805c13": "學。今佛與彼記，名授學無學人記品。解",
    "T34n1723_08a:0805c14": "妨者，問：何故為中根記合為一品，為下根",
    "T34n1723_08a:0805c15": "記分二品耶？答：高名之記：一異、二同。滿慈、",
    "T34n1723_08a:0805c16": "陳如二類別故。非高名輩，一同、二異。二千、",
    "T34n1723_08a:0805c17": "阿難等，兩類別故。由此兩類，分成二品；中性",
    "T34n1723_08a:0805c18": "不然。高名之中滿慈為化，下名之輩阿難為",
    "T34n1723_08a:0805c19": "化故也。",
    "T34n1723_08a:0805c20": "經「爾時阿難至不亦快乎」。贊曰：此品有二：",
    "T34n1723_08a:0805c21": "初眾自希望，後佛為記別。初文有二：初二",
    "T34n1723_08a:0805c22": "人希請，後二千希請。初中復二：一心念，二",
    "T34n1723_08a:0805c23": "申言。此初也。",
    "T34n1723_08a:0805c24": "經「即從座起至我等所歸」。贊曰：下申言。有",
    "T34n1723_08a:0805c25": "三：初陳已有分以歸佛，次述二人合記所",
    "T34n1723_08a:0805c26": "由，後正申請。此初也。",
    "T34n1723_08a:0805c27": "經「又我等至是佛之子」。贊曰：此述二人合",
    "T34n1723_08a:0805c28": "記所由。",
    "T34n1723_08a:0805c29": "經「若佛見授至眾望亦足」。贊曰：正申請記。",
    "T34n1723_08a:0805c30": "經「爾時學無學至住立一面」。贊曰：此二千",
    "T34n1723_08a:0806a01": "希請。「袒」音徒旱反，裼也。肉袒，脫膊也。",
    "T34n1723_08a:0806a02": "經「爾時佛告至世尊」。贊曰：下第二段佛為記",
    "T34n1723_08a:0806a03": "別。有三：初記阿難，次記羅睺，後記二千。",
    "T34n1723_08a:0806a04": "初記有四：一佛記，二眾疑，三佛知告之，四",
    "T34n1723_08a:0806a05": "阿難證說佛記。初長行有八：一佛名，二因行，",
    "T34n1723_08a:0806a06": "三利益，四國名，五土相，六劫名，七住壽，八",
    "T34n1723_08a:0806a07": "讚歎。此初也。由持法藏，智如海深而叵測，",
    "T34n1723_08a:0806a08": "名如山高而難仰，名山海慧。所得神通縱",
    "T34n1723_08a:0806a09": "任專擅，名自在。無所障礙，故名通王。",
    "T34n1723_08a:0806a10": "經「當供養至三菩提」。贊曰：此記因行。",
    "T34n1723_08a:0806a11": "經「教化二十至妙音遍滿」。贊曰：此有四記：",
    "T34n1723_08a:0806a12": "一利益，二國名，三土相，四劫名。",
    "T34n1723_08a:0806a13": "經「其佛壽命至復倍正法」。贊曰：此記住壽。",
    "T34n1723_08a:0806a14": "經「阿難至稱其功德」。贊曰：此記讚歎。",
    "T34n1723_08a:0806a15": "經「爾時世尊至然後成正覺」。贊曰：此一頌因",
    "T34n1723_08a:0806a16": "記，後四頌果記。",
    "T34n1723_08a:0806a17": "經「號曰山海慧至種佛道因緣」。贊曰：果記。有",
    "T34n1723_08a:0806a18": "六：初半頌名，次一句土相，一句國名，半頌",
    "T34n1723_08a:0806a19": "利益，半頌讚歎，二頌住壽。利益眾生修佛",
    "T34n1723_08a:0806a20": "因行。",
    "T34n1723_08a:0806a21": "經「爾時會中至得如是決」。贊曰：第二眾疑。",
    "T34n1723_08a:0806a22": "經「爾時世尊至三菩提心」。贊曰：下第三佛知",
    "T34n1723_08a:0806a23": "告之。有三：初說始因，次陳後行，後結得",
    "T34n1723_08a:0806a24": "記。此初也。《俱舍論》說「釋迦初逢釋迦發心」，",
    "T34n1723_08a:0806a25": "如彼頌曰「於三無數劫，　逆次逢勝觀，",
    "T34n1723_08a:0806a26": "　燃燈、寶髻佛，　初釋迦牟尼。」今說中途",
    "T34n1723_08a:0806a27": "隨一所逢之佛，非最初也。",
    "T34n1723_08a:0806a28": "經「阿難常樂至故獲斯記」。贊曰：此陳後行",
    "T34n1723_08a:0806a29": "及結得記。故《華嚴》云：「譬如貧窮人，晝夜數",
    "T34n1723_08a:0806a30": "他寶，自為半錢分，多聞亦如是」等。故不唯",
    "T34n1723_08a:0806b01": "多聞便能超越，要行助故。即彼經云：「若欲求",
    "T34n1723_08a:0806b02": "除滅，無量諸過惡，應當一切時，發勇猛大",
    "T34n1723_08a:0806b03": "精進」。亦不唯彼行即得菩提，要假多聞為",
    "T34n1723_08a:0806b04": "導引故。復如經云：「多聞能引樂，多聞攝眾",
    "T34n1723_08a:0806b05": "善，多聞捨無義，多聞得涅槃」，故知此文據",
    "T34n1723_08a:0806b06": "一相論四意趣中眾生意樂意趣，於一善",
    "T34n1723_08a:0806b07": "根或讚或毀化不定故。然諸佛因行，初地已",
    "T34n1723_08a:0806b08": "往德力皆齊，成佛之相亦復如是，但以本願",
    "T34n1723_08a:0806b09": "有異宜見不同故有差別。故此結言本願",
    "T34n1723_08a:0806b10": "如是。",
    "T34n1723_08a:0806b11": "經「阿難至亦識本願」。贊曰：第四阿難證說。",
    "T34n1723_08a:0806b12": "有二：初經家敘證，後彼自陳說。此初也。",
    "T34n1723_08a:0806b13": "經「爾時阿難至護持諸佛法」。贊曰：彼自陳說，",
    "T34n1723_08a:0806b14": "顯自位高。示化為侍，故言方便。",
    "T34n1723_08a:0806b15": "經「爾時佛告至猶如今也」。贊曰：下第二羅睺",
    "T34n1723_08a:0806b16": "羅記。長行有四：一名，二因，三例前，四繼嗣。",
    "T34n1723_08a:0806b17": "此初二記。",
    "T34n1723_08a:0806b18": "經「是蹈七寶華至三菩提」。贊曰：此後二記。",
    "T34n1723_08a:0806b19": "「蹈」音徒倒反，《玉篇》「踐也履行也」。《釋名》云「蹈，道",
    "T34n1723_08a:0806b20": "也，以足踐之，如道。」",
    "T34n1723_08a:0806b21": "經「爾時世尊至一心求佛道」。贊曰：四頌為四，",
    "T34n1723_08a:0806b22": "一常為我子、二為諸佛子、三陳密行、四說",
    "T34n1723_08a:0806b23": "勝因。此初二也。佛有三子，此大云長。",
    "T34n1723_08a:0806b24": "經「羅睺羅密行至以來無上道」。贊曰：此後",
    "T34n1723_08a:0806b25": "二也。尊者留身瞻部不入涅槃，即今西方",
    "T34n1723_08a:0806b26": "時有見者。",
    "T34n1723_08a:0806b27": "經「爾時世尊至二千人不」。贊曰：第三為二千",
    "T34n1723_08a:0806b28": "記。有四：一佛見問，二阿難答，三正記別，四",
    "T34n1723_08a:0806b29": "二千喜領。此初也。「柔軟」者調順根熟。「寂然」者",
    "T34n1723_08a:0806b30": "心澄妙理。「清淨」者非惑所惱。「一心」者更不",
    "T34n1723_08a:0806c01": "異思。",
    "T34n1723_08a:0806c02": "經「唯然已見」。贊曰：此阿難答。",
    "T34n1723_08a:0806c03": "經「阿難至護持法藏」。贊曰：下記。長行有二：",
    "T34n1723_08a:0806c04": "一記因，二記果。此初也。",
    "T34n1723_08a:0806c05": "經「末後同時至皆悉同等」。贊曰：下果記。有",
    "T34n1723_08a:0806c06": "二：一名同，二餘同。",
    "T34n1723_08a:0806c07": "經「爾時世尊至後當成正覺」。贊曰：五頌為",
    "T34n1723_08a:0806c08": "五。此有二：一頌標，一頌因。",
    "T34n1723_08a:0806c09": "經「各於十方國至漸入於涅槃」。贊曰：此有",
    "T34n1723_08a:0806c10": "三：一頌標名同，一頌名、土等同，一頌神、用",
    "T34n1723_08a:0806c11": "名同。長行所無。",
    "T34n1723_08a:0806c12": "經「爾時學無學至如甘露見灌」。贊曰：第四",
    "T34n1723_08a:0806c13": "二千喜領。",
    "T34n1723_08a:0806c14": "法華經玄贊第八本",
    "T34n1723_08a:0806c15": "保安三年十二月十六日以興福寺圓如房",
    "T34n1723_08a:0806c16": "本法隆寺僧覺印移點已了。為令法久住、",
    "T34n1723_08a:0806c17": "往生極樂也。",
    "T34n1723_08a:0806c18": "本者皆點本也，以朱付朱，此者書本自體也，",
    "T34n1723_08a:0806c19": "為相違也。"
}