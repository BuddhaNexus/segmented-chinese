{
    "T03n0187_006:0572a25": "方廣大莊嚴經卷第六",
    "T03n0187_006:0572a27": "中天竺國沙門地婆訶羅奉　詔譯",
    "T03n0187_006:0572a28": "15 出家品出家品第十五",
    "T03n0187_006:0572a29": "爾時，佛告諸比丘：「菩薩於靜夜中作是思",
    "T03n0187_006:0572b01": "惟：『我若不啟父王私自出家，有二種過：一",
    "T03n0187_006:0572b02": "者違於法教，二者不順俗理。』既思惟已，從",
    "T03n0187_006:0572b03": "其所住詣父王宮，放大光明，一切臺殿、樓",
    "T03n0187_006:0572b04": "閣、園林，倍增嚴飾光明照曜。王遇光已尋便",
    "T03n0187_006:0572b05": "覺悟，謂侍者曰：『此為何光？夜分未盡，豈日",
    "T03n0187_006:0572b06": "光乎？』侍者答曰：『非日光也。』重以偈頌而",
    "T03n0187_006:0572b07": "白於王：",
    "T03n0187_006:0572b08": "「『臺亭及樓閣，　　牆壁與園林，",
    "T03n0187_006:0572b09": "眾影悉不生，　　故非日出光。",
    "T03n0187_006:0572b10": "鴛鴦及翡翠，　　孔雀迦陵伽，",
    "T03n0187_006:0572b11": "群鳥未翔鳴，　　故非日出光。",
    "T03n0187_006:0572b12": "此光甚希有，　　昔所未曾見，",
    "T03n0187_006:0572b13": "能令心喜悅，　　除熱得清涼。",
    "T03n0187_006:0572b14": "應是勝德人，　　垂光照於此。』",
    "T03n0187_006:0572b15": "時王從臥起，　　詳觀於十方，",
    "T03n0187_006:0572b16": "乃見菩薩身，　　威德無有上。",
    "T03n0187_006:0572b17": "深心極尊重，　　將欲申恭敬，",
    "T03n0187_006:0572b18": "菩薩以神力，　　固不令王起。",
    "T03n0187_006:0572b19": "長跪而合掌，　　前白父王言：",
    "T03n0187_006:0572b20": "『大王莫愁惱，　　勿與我為障，",
    "T03n0187_006:0572b21": "今者願出家，　　唯垂見哀許。』",
    "T03n0187_006:0572b22": "王時聞此言，　　思惟設何計，",
    "T03n0187_006:0572b23": "涕泣向菩薩，　　而作如是言：",
    "T03n0187_006:0572b24": "『大位及國財，　　一切悉能捨，",
    "T03n0187_006:0572b25": "除去出家事，　　餘皆無所惜。』",
    "T03n0187_006:0572b26": "菩薩以妙音，　　重白父王言：",
    "T03n0187_006:0572b27": "『竊有四種願，　　未稱於本心，",
    "T03n0187_006:0572b28": "大王若賜者，　　當斷出家望。",
    "T03n0187_006:0572b29": "一願不衰老，　　二願恒少壯，",
    "T03n0187_006:0572c01": "三願常無病，　　四願恒不死。』",
    "T03n0187_006:0572c02": "王聞是語已，　　而告菩薩言：",
    "T03n0187_006:0572c03": "『此事甚為難，　　非我力能辦，",
    "T03n0187_006:0572c04": "諸仙雖劫壽，　　終歸於壞滅。",
    "T03n0187_006:0572c05": "誰離生老死，　　獨求常住身？』",
    "T03n0187_006:0572c06": "菩薩答王言：　　『四願若難得，",
    "T03n0187_006:0572c07": "今但求一願，　　更不受後身。』",
    "T03n0187_006:0572c08": "王聞菩薩言，　　愛心稍微薄。",
    "T03n0187_006:0572c09": "而作如是說：　　『我今亦隨喜，",
    "T03n0187_006:0572c10": "利益諸眾生，　　令汝願滿足。』",
    "T03n0187_006:0572c11": "雖發如是語，　　心猶懷熱惱。",
    "T03n0187_006:0572c12": "「爾時，菩薩聞是語已歡喜而退，雖復往來",
    "T03n0187_006:0572c13": "人無知者。既至明旦，王召親族及諸釋種，",
    "T03n0187_006:0572c14": "作如是言：『太子昨於中夜來請出家，我若",
    "T03n0187_006:0572c15": "許之國無繼嗣。汝等今者作何方便令其",
    "T03n0187_006:0572c16": "息心？』時諸釋種白大王言：『我等當共守護",
    "T03n0187_006:0572c17": "太子，太子何力能強出家？』是時，父王勅諸親",
    "T03n0187_006:0572c18": "族，於迦毘羅城東門之外，置五百釋種童",
    "T03n0187_006:0572c19": "子，英威勇健制勝無前，一一童子有五百",
    "T03n0187_006:0572c20": "兩鬪戰之車以為嚴衛，一一車側五百力士",
    "T03n0187_006:0572c21": "執戟於前；南西北門各有五百，如上所說。",
    "T03n0187_006:0572c22": "於其城上，周匝分布持刀杖人，復有宿",
    "T03n0187_006:0572c23": "舊諸釋大臣，列坐四衢咸悉營備，王自簡",
    "T03n0187_006:0572c24": "練五百壯士，擐甲持矛皆乘象馬，於城",
    "T03n0187_006:0572c25": "四面晝夜巡警無暫休息。是時，國大夫人摩",
    "T03n0187_006:0572c26": "訶波闍波提，於王宮內集諸婇女，而說偈",
    "T03n0187_006:0572c27": "言：",
    "T03n0187_006:0572c28": "「『汝等於今夜，　　無令著睡眠，",
    "T03n0187_006:0572c29": "當建妙高幢，　　燭以摩尼寶。",
    "T03n0187_006:0573a01": "四面珠瓔珞，　　亦發大光明，",
    "T03n0187_006:0573a02": "照曜宮殿中，　　如日咸覩見。",
    "T03n0187_006:0573a03": "奏彼天伎樂，　　絃出微妙音，",
    "T03n0187_006:0573a04": "花髻半月埀，　　寶鬘師子飾，",
    "T03n0187_006:0573a05": "臂璫及環玔，　　種種以嚴身。",
    "T03n0187_006:0573a06": "戶牖設重關，　　堅牢持管鑰，",
    "T03n0187_006:0573a07": "出入咸親覲，　　進止悉當知。",
    "T03n0187_006:0573a08": "汝等侍奉人，　　宜應執兵器，",
    "T03n0187_006:0573a09": "鬪輪將羂索，　　矛戟及戈鋋，",
    "T03n0187_006:0573a10": "莫生慢怠心，　　周衛於階闥。",
    "T03n0187_006:0573a11": "汝等守太子，　　如人護自眼，",
    "T03n0187_006:0573a12": "勿使棄世間，　　猶如象王去，",
    "T03n0187_006:0573a13": "寶位絕繼嗣，　　國土無威光。』」",
    "T03n0187_006:0573a14": "佛告諸比丘：「時有二十八夜叉大將，般遮",
    "T03n0187_006:0573a15": "迦王而為上首，先住在彼毘沙門宮共相議",
    "T03n0187_006:0573a16": "言：『菩薩今欲出家，我與汝等作何供養？』時，",
    "T03n0187_006:0573a17": "四天王告夜叉眾言：『菩薩將欲出家，汝等",
    "T03n0187_006:0573a18": "應當捧承馬足。』",
    "T03n0187_006:0573a19": "「時，釋提桓因告三十三天眾言：『菩薩今夜將",
    "T03n0187_006:0573a20": "欲出家，汝等宜應營護佐助。』時，彼眾中有",
    "T03n0187_006:0573a21": "一天子，名曰靜慧，作如是言：『我當於迦",
    "T03n0187_006:0573a22": "毘羅城，所有一切軍士婇女守菩薩者，悉",
    "T03n0187_006:0573a23": "令惽睡無所覺知。』",
    "T03n0187_006:0573a24": "「復有莊嚴遊戲天子，作如是言：『我今當",
    "T03n0187_006:0573a25": "令彼城內外，所有象馬及諸雜類寂然無聲。』",
    "T03n0187_006:0573a26": "「復有嚴慧天子，作如是言：『我當從彼於",
    "T03n0187_006:0573a27": "虛空中化為寶路，皆以金銀、瑠璃、硨𤦲、馬瑙、",
    "T03n0187_006:0573a28": "真珠、玫瑰，眾寶廁填，散諸名花彌布其上，",
    "T03n0187_006:0573a29": "懸繒幡蓋羅列道側。』「復有諸大象王，伊鉢",
    "T03n0187_006:0573b01": "羅王而為上首，作如是言：『我於鼻端化為",
    "T03n0187_006:0573b02": "樓閣，其中則有天諸婇女，皷舞絃歌而為翊",
    "T03n0187_006:0573b03": "從。』「復有諸大龍王，婆婁那王而為上首，作",
    "T03n0187_006:0573b04": "如是言：『我等當吐栴檀香雲及沈水香雲，",
    "T03n0187_006:0573b05": "雨栴檀末及沈水末，妙香芬馥遍滿虛空。』",
    "T03n0187_006:0573b06": "「復有法行天子，作如是言：『我今當遣宮",
    "T03n0187_006:0573b07": "中所有端正女人，形貌變壞不可附近。』",
    "T03n0187_006:0573b08": "「復有開發天子，作如是言：『我當於中夜",
    "T03n0187_006:0573b09": "時覺悟菩薩。』",
    "T03n0187_006:0573b10": "「釋提桓因作如是言：『我今亦當為彼菩薩",
    "T03n0187_006:0573b11": "開示道路。』「如是天、龍、夜叉、乾闥婆、阿修羅、迦",
    "T03n0187_006:0573b12": "婁那、緊陀羅、摩睺羅伽等，盡其所應護助",
    "T03n0187_006:0573b13": "菩薩。",
    "T03n0187_006:0573b14": "「爾時，菩薩於音樂殿中端坐思惟：『過去諸佛",
    "T03n0187_006:0573b15": "皆發四種微妙大願。何等為四？",
    "T03n0187_006:0573b16": "「『一者願我未來自證法性，於法自在得為",
    "T03n0187_006:0573b17": "法王，以精進智救拔一切牢獄愛縛苦惱",
    "T03n0187_006:0573b18": "眾生，皆令解脫。",
    "T03n0187_006:0573b19": "「『二者有諸眾生癭此生死黑暗稠林，患彼",
    "T03n0187_006:0573b20": "愚癡無明翳目，以空、無相、無願為燈為",
    "T03n0187_006:0573b21": "藥，破諸暗惑除其重障，成就如是方便智",
    "T03n0187_006:0573b22": "門。",
    "T03n0187_006:0573b23": "「『三者有諸眾生竪憍慢幢起我我所，心想",
    "T03n0187_006:0573b24": "見倒虛妄執著，為說法令其解悟。",
    "T03n0187_006:0573b25": "「『四者見諸眾生處不寂靜，三世流轉如旋",
    "T03n0187_006:0573b26": "火輪，亦如團絲自纏自繞，為彼說法令其",
    "T03n0187_006:0573b27": "縛解。』如是四種廣大誓願正念現前。",
    "T03n0187_006:0573b28": "「爾時，法行天子及淨居天眾，以神通力，令諸",
    "T03n0187_006:0573b29": "婇女形體姿容悉皆變壞，所處宮殿猶如塚",
    "T03n0187_006:0573c01": "間。作是現已，於虛空中告菩薩言：",
    "T03n0187_006:0573c02": "「『面貌清淨如蓮華，　　功德智慧無能比，",
    "T03n0187_006:0573c03": "觀察女人當遠離，　　云何於此生著心？』",
    "T03n0187_006:0573c04": "「爾時，菩薩以偈答曰：",
    "T03n0187_006:0573c05": "「『我今觀此婬欲境，　　一切變壞如臭屍，",
    "T03n0187_006:0573c06": "願得永出諸愛纏，　　不復於中生執著。』",
    "T03n0187_006:0573c07": "「爾時，菩薩見於宮內所有美女形相變壞，或",
    "T03n0187_006:0573c08": "有衣服墜落醜露形體，或有頭髮蓬亂花",
    "T03n0187_006:0573c09": "冠毀裂，或有容貌枯槁瓔珮散壞，或有脣口",
    "T03n0187_006:0573c10": "喎斜，或有眼目角睞，或呀喘將絕，或涕唾",
    "T03n0187_006:0573c11": "交流，或欬嗽不止，或揮手擲足，或有面",
    "T03n0187_006:0573c12": "色青白怪狀恐人，或皮膚坼裂膿血穢污，",
    "T03n0187_006:0573c13": "或有悲啼，或有大笑，或復𪗾齒，或復讇語，",
    "T03n0187_006:0573c14": "或傍壁倚立，或憑床危坐，或枕鼓而臥，或",
    "T03n0187_006:0573c15": "抱箏而寢，或有睡含簫管齧以作聲，或取",
    "T03n0187_006:0573c16": "諸樂器撩亂委擲，或䚎然而睡，或覆面",
    "T03n0187_006:0573c17": "在地，或有張口，或有閉目，或失便痢臭",
    "T03n0187_006:0573c18": "氣熢㶿，或有蓋頭，或有露首顛倒狼藉縱",
    "T03n0187_006:0573c19": "橫而臥。先時所有端正美容，天諸神力悉皆",
    "T03n0187_006:0573c20": "變壞。「見如是等種種相已靜念思惟：『女人",
    "T03n0187_006:0573c21": "身形不淨弊惡，凡夫於此妄生貪愛。』起大",
    "T03n0187_006:0573c22": "悲心發如是言：『咄哉！世間。苦哉！世間。甚可",
    "T03n0187_006:0573c23": "怖畏，凡夫無知不求解脫；此處虛誑無有",
    "T03n0187_006:0573c24": "可愛，猶如畫瓶盛諸穢毒；此處難越不能",
    "T03n0187_006:0573c25": "自出，猶如老象溺彼深泥；此處劇苦，猶如",
    "T03n0187_006:0573c26": "屠肆能斷諸命；此處不淨，猶如群豕在溷廁",
    "T03n0187_006:0573c27": "中；此處無味妄生味想，猶如餓㺃囓其空",
    "T03n0187_006:0573c28": "骨；此處自燒，猶如飛蛾赴於明燭；此處困竭，",
    "T03n0187_006:0573c29": "猶如水族曝於乾地；此處窮迫，猶如乏鹿",
    "T03n0187_006:0574a01": "為火所害；此處可怖，猶如死囚詣於都",
    "T03n0187_006:0574a02": "市；此處沈沒，猶如涉海船舫破壞；此處危懼，",
    "T03n0187_006:0574a03": "猶如盲人墜於深谷；此處無利，猶如蒲博",
    "T03n0187_006:0574a04": "財物都盡；此處無潤，猶如大旱草木乾燋；此",
    "T03n0187_006:0574a05": "處能傷，猶如利刀塗之以蜜，愚人無智舐",
    "T03n0187_006:0574a06": "而求味；此處損耗，猶如黑月漸漸將盡；此",
    "T03n0187_006:0574a07": "處滅諸善法無有遺餘，猶如劫火焚燒",
    "T03n0187_006:0574a08": "一切。』作如是說，種種譬喻審諦籌量，次於",
    "T03n0187_006:0574a09": "己身從頭至足，循環觀察亦復如是。即",
    "T03n0187_006:0574a10": "說偈言：",
    "T03n0187_006:0574a11": "「『我愛潤業田，　　從緣受生死，",
    "T03n0187_006:0574a12": "積集眾不淨，　　和合成此身。",
    "T03n0187_006:0574a13": "脾腎肝肺心，　　腸胃生熟藏，",
    "T03n0187_006:0574a14": "皮肉將骨髓，　　毛髮及爪牙。",
    "T03n0187_006:0574a15": "運動如機關，　　諸虫之窟穴，",
    "T03n0187_006:0574a16": "糞穢常盈滿，　　膿血恒流注，",
    "T03n0187_006:0574a17": "生死憂惱侵，　　老病飢渴逼。",
    "T03n0187_006:0574a18": "智者觀是苦，　　一切如怨讐，",
    "T03n0187_006:0574a19": "當棄虛妄身，　　云何生取著？』",
    "T03n0187_006:0574a20": "「菩薩如是觀自身已，繫念現前寂然久默。",
    "T03n0187_006:0574a21": "於虛空中有諸天眾，告法行天子言：『菩",
    "T03n0187_006:0574a22": "薩將欲出家，今者遲迴似生疑悔。所以者",
    "T03n0187_006:0574a23": "何？我見菩薩觀視婇女，或熙怡微笑，或嚬",
    "T03n0187_006:0574a24": "慘不樂，將非菩薩生戀著耶？然彼之心猶",
    "T03n0187_006:0574a25": "如大海，我等凡淺不能測量。』法行天言：『菩",
    "T03n0187_006:0574a26": "薩於無量劫，捐捨一切頭目髓腦國城妻子，",
    "T03n0187_006:0574a27": "發願求於無上菩提心不退轉，何況今者是",
    "T03n0187_006:0574a28": "最後身，而於弊欲生戀著耶？』",
    "T03n0187_006:0574a29": "「爾時，菩薩即從座起，褰七寶所成羅網帷帳，",
    "T03n0187_006:0574b01": "安詳徐出合掌而立，正念十方一切諸佛。作",
    "T03n0187_006:0574b02": "是念已，即見天主釋提桓因，及四大天王、日",
    "T03n0187_006:0574b03": "月天子，各率所統，東方提頭賴吒天王，領乾",
    "T03n0187_006:0574b04": "闥婆主從東而來，將無量百千乾闥婆眾，",
    "T03n0187_006:0574b05": "奏諸伎樂鼓舞絃歌，至迦毘羅城圍遶三",
    "T03n0187_006:0574b06": "匝依空而住，合掌低頭向菩薩禮。「南方毘",
    "T03n0187_006:0574b07": "婁勒叉天王，領鳩槃茶主從南而來，將",
    "T03n0187_006:0574b08": "無量百千鳩槃茶眾，各執寶瓶盛滿香水，",
    "T03n0187_006:0574b09": "至迦毘羅城圍遶三匝依空而住，合掌低",
    "T03n0187_006:0574b10": "頭向菩薩禮。",
    "T03n0187_006:0574b11": "「西方毘婁博叉天王，領諸龍神主從西",
    "T03n0187_006:0574b12": "而來，將無量百千諸大龍眾，各各手持諸雜",
    "T03n0187_006:0574b13": "珍寶、真珠、瓔珞，種種花香，復散香雲、花雲及",
    "T03n0187_006:0574b14": "諸寶雲；亦動微妙輕靡香風，至迦毘羅城",
    "T03n0187_006:0574b15": "圍遶三匝依空而住，合掌低頭向菩薩禮。",
    "T03n0187_006:0574b16": "「北方毘沙門天王，領夜叉主從北而來，將",
    "T03n0187_006:0574b17": "無量百千大夜叉眾，手捧寶珠其光照曜過",
    "T03n0187_006:0574b18": "於世間百千燈炬，身著鎧甲手執弓刀矛",
    "T03n0187_006:0574b19": "戟干戈輪矟叉弩，至迦毘羅城，圍遶三匝",
    "T03n0187_006:0574b20": "依空而住，合掌低頭向菩薩禮。",
    "T03n0187_006:0574b21": "「爾時，天主釋提桓因，從三十三天與其眷屬",
    "T03n0187_006:0574b22": "一切諸天百千萬眾，持天花鬘、末香、塗香、衣",
    "T03n0187_006:0574b23": "服、寶蓋、無數幢幡及以瓔珞，至迦毘羅城，圍",
    "T03n0187_006:0574b24": "遶三匝依空而住，合掌低頭向菩薩禮。",
    "T03n0187_006:0574b25": "「日月天子左右而至，亦齎種種供養之具依",
    "T03n0187_006:0574b26": "空而住，合掌低頭向菩薩禮。",
    "T03n0187_006:0574b27": "「爾時，菩薩觀見十方，仰瞻虛空及諸星宿，",
    "T03n0187_006:0574b28": "并覩護世四大天王、乾闥婆、鳩槃茶、諸天、龍",
    "T03n0187_006:0574b29": "神并夜叉等，復見天主釋提桓因，各領百千",
    "T03n0187_006:0574c01": "自部眷屬，前後導從遍滿虛空，弗沙之星正",
    "T03n0187_006:0574c02": "與月合。時，諸天等發大聲言：『菩薩欲求勝",
    "T03n0187_006:0574c03": "法今正是時，宜速出家，必定當成阿耨多",
    "T03n0187_006:0574c04": "羅三藐三菩提轉大法輪。』」",
    "T03n0187_006:0574c05": "佛告諸比丘：「菩薩作是思惟：『於今夜靜，出",
    "T03n0187_006:0574c06": "家時到。』即就車匿，而語之言：『車匿！汝宜為",
    "T03n0187_006:0574c07": "我被乾陟來。』爾時，車匿既聞此言，竊自",
    "T03n0187_006:0574c08": "思念：『今始夜半，何用乾陟？』白菩薩言：『內外",
    "T03n0187_006:0574c09": "甚安，無有急難好惡之事，不審太子何用",
    "T03n0187_006:0574c10": "乾陟？』爾時，菩薩告於車匿，而說偈言：",
    "T03n0187_006:0574c11": "「『我身已具足，　　一切吉祥事，",
    "T03n0187_006:0574c12": "當欲出家去，　　汝今莫違我。』",
    "T03n0187_006:0574c13": "「於是，車匿復聞菩薩如是偈已，舉身戰掉",
    "T03n0187_006:0574c14": "不能自持。爾時，菩薩重語車匿：『我今欲為",
    "T03n0187_006:0574c15": "一切眾生降伏煩惱結使賊故，須彼乾陟。",
    "T03n0187_006:0574c16": "莫違我意，速被將來。』車匿是時故發大語，",
    "T03n0187_006:0574c17": "望使宮內皆悉聞知，白菩薩言：『太子恒常",
    "T03n0187_006:0574c18": "無有錯謬，諸所作事必擇其時，今者何為",
    "T03n0187_006:0574c19": "而索乾陟？』虛空諸天以神通力，令彼一切",
    "T03n0187_006:0574c20": "都不覺知。爾時，菩薩密以偈頌，語車匿",
    "T03n0187_006:0574c21": "言：",
    "T03n0187_006:0574c22": "「『車匿汝當知，　　我今觀此處，",
    "T03n0187_006:0574c23": "一切可怖畏，　　猶如塜墓間。",
    "T03n0187_006:0574c24": "如共羅剎居，　　亦似疽蟲穴，",
    "T03n0187_006:0574c25": "又類受胎水，　　縱橫狼藉眠。",
    "T03n0187_006:0574c26": "我見五欲苦，　　心意至不安，",
    "T03n0187_006:0574c27": "不願處此宮，　　於園林遊觀。",
    "T03n0187_006:0574c28": "覩彼老病苦，　　并見於死屍，",
    "T03n0187_006:0574c29": "我定欲出家，　　汝速取乾陟。』",
    "T03n0187_006:0575a01": "「是時，車匿白菩薩言：『太子昔在嬰孩，相師",
    "T03n0187_006:0575a02": "占已而白王曰：「王之太子相好具足當作轉",
    "T03n0187_006:0575a03": "輪聖王。」我又曾聞世間智人修諸苦行，或不",
    "T03n0187_006:0575a04": "剪爪，或有倒懸，或衣以樹皮，或自拔頭",
    "T03n0187_006:0575a05": "髮，或受牛鹿等禁，或五熱炙身，修此苦因",
    "T03n0187_006:0575a06": "願求樂報，況復太子當為轉輪聖王統四",
    "T03n0187_006:0575a07": "天下、七寶具足。一切世間咸謂，太子必當",
    "T03n0187_006:0575a08": "得此轉輪王位。仙人所記應無虛妄，如是",
    "T03n0187_006:0575a09": "寶位云何棄之？』爾時，菩薩語車匿言：『昔日",
    "T03n0187_006:0575a10": "仙人但記為轉輪王，亦復有記當成佛道，",
    "T03n0187_006:0575a11": "於二記中何者為定？慎勿妄語。』車匿言：『昔",
    "T03n0187_006:0575a12": "日阿斯陀仙合掌而言：「大王當知，王之太",
    "T03n0187_006:0575a13": "子必當得成阿耨多羅三藐三菩提，終不",
    "T03n0187_006:0575a14": "在家作輪王也。何以故？佛相明了，轉輪聖王",
    "T03n0187_006:0575a15": "相不明了。」但諸釋種隱而勿傳，恐畏太子",
    "T03n0187_006:0575a16": "出家學道，不謂太子猶憶斯事。』菩薩語言：",
    "T03n0187_006:0575a17": "『車匿！我昔從彼兜率下生之時，在胎之時乃",
    "T03n0187_006:0575a18": "至出時，所有諸事悉皆不忘，況復仙人授",
    "T03n0187_006:0575a19": "我記莂而得忘耶？車匿！諸天復勸我言：「菩",
    "T03n0187_006:0575a20": "薩速疾出家，定得阿耨多羅三藐三菩提，當",
    "T03n0187_006:0575a21": "轉法輪。」是故應知，必得成佛。車匿！我今寧",
    "T03n0187_006:0575a22": "被割截肢體、食雜毒食、入大火聚、投彼",
    "T03n0187_006:0575a23": "高巖，不能在家受五欲事，如是世間五欲",
    "T03n0187_006:0575a24": "境界，皆悉無常甚可怖畏。』即說偈言：",
    "T03n0187_006:0575a25": "「『我昔受五欲，　　今實畏苦因，",
    "T03n0187_006:0575a26": "無始積愛流，　　猶如海難滿。",
    "T03n0187_006:0575a27": "逐焰轉增渴，　　處夢未覺知，",
    "T03n0187_006:0575a28": "坏器不堅牢，　　盛饌和諸毒。",
    "T03n0187_006:0575a29": "浮雲必銷散，　　泫露無久停，",
    "T03n0187_006:0575b01": "幻事惑彼心，　　水泡暫起滅，",
    "T03n0187_006:0575b02": "芭蕉不堅實，　　虛拳誑小兒，",
    "T03n0187_006:0575b03": "蛇首不可親，　　毒蔓終難觸。",
    "T03n0187_006:0575b04": "智者當遠離，　　猶如避深坑。』」",
    "T03n0187_006:0575b05": "佛告諸比丘：「菩薩說此偈已又告車匿：『我",
    "T03n0187_006:0575b06": "亦曾作四天王天乃至六欲諸天，亦曾生彼",
    "T03n0187_006:0575b07": "色究竟天、非想非非想處。我憶往昔無量生",
    "T03n0187_006:0575b08": "中，愚癡惑亂為麁弊欲，備受眾苦打罵繫",
    "T03n0187_006:0575b09": "縛，損害身命死入惡道。今者於此深生厭",
    "T03n0187_006:0575b10": "離，正使諸天勝妙境界尚無貪染，何況躭",
    "T03n0187_006:0575b11": "此人間五欲生戀著耶？轉輪聖王雖得自",
    "T03n0187_006:0575b12": "在，終未免於生死之患。我觀世間煩惱曠",
    "T03n0187_006:0575b13": "野甚可怖畏，無有歸依無所恃怙，又常",
    "T03n0187_006:0575b14": "淪沒生死河中，憂悲險溜瞋忿奔浪，嗜欲驚",
    "T03n0187_006:0575b15": "洄恚恨旋洑，諸見羅剎常伺候人，我於是",
    "T03n0187_006:0575b16": "中繕修六度以為船筏，智為舟檝，信作",
    "T03n0187_006:0575b17": "堅牢，自既濟已，復當攝取一切眾生令到",
    "T03n0187_006:0575b18": "彼岸。』是時，車匿白菩薩言：『太子今者心決定",
    "T03n0187_006:0575b19": "耶？』菩薩報於車匿，而說偈言：",
    "T03n0187_006:0575b20": "「『車匿汝當知，　　我今已決定，",
    "T03n0187_006:0575b21": "自利利他故，　　起於精進心。",
    "T03n0187_006:0575b22": "不動若須彌，　　終無能退轉，",
    "T03n0187_006:0575b23": "假使金剛雹，　　刀劍及干戈，",
    "T03n0187_006:0575b24": "電火熱鐵團，　　墜在我頂上，",
    "T03n0187_006:0575b25": "終不於俗境，　　而生戀著心。』」",
    "T03n0187_006:0575b26": "「爾時，無量百千諸天，於虛空中歡喜踊躍，",
    "T03n0187_006:0575b27": "雨眾天華，而說頌曰：",
    "T03n0187_006:0575b28": "「『最勝清淨如虛空，　　煙雲塵霧不能染，",
    "T03n0187_006:0575b29": "一切境界無所著，　　具足善利成菩提。』",
    "T03n0187_006:0575c01": "「於是，靜慧天子及莊嚴遊戲天子，於迦毘羅",
    "T03n0187_006:0575c02": "城令一切人民皆悉惽睡。爾時，菩薩告車",
    "T03n0187_006:0575c03": "匿言：『車匿！汝今莫令我生憂憤，宜應速疾",
    "T03n0187_006:0575c04": "被乾陟來。』是時，車匿白菩薩言：『今始中夜",
    "T03n0187_006:0575c05": "未是行時，一切宮城悉皆防衛，誰應於此",
    "T03n0187_006:0575c06": "開諸關鑰？』時，釋提桓因以神通力令諸門",
    "T03n0187_006:0575c07": "戶皆自然開。車匿既覩宮城開已，傍偟愁",
    "T03n0187_006:0575c08": "戀轉復悲啼，作如是言：『我無伴侶，此城內",
    "T03n0187_006:0575c09": "外所有四兵，釋種群臣王及王子，耶輸陀羅",
    "T03n0187_006:0575c10": "後宮婇女，一切惽睡無有知覺。今欲何",
    "T03n0187_006:0575c11": "去？當復語誰？太子之心決定如是，我今懇",
    "T03n0187_006:0575c12": "切啟請莫從，自惟無力豈能遮止。』是諸天眾",
    "T03n0187_006:0575c13": "於虛空中告車匿言：『車匿！速疾嚴被乾",
    "T03n0187_006:0575c14": "陟將來，勿令菩薩心生憂惱。所以者何？汝",
    "T03n0187_006:0575c15": "豈不見無量百千大菩薩眾，釋提桓因及四",
    "T03n0187_006:0575c16": "天王、諸天龍神、乾闥婆等，各與其眾恭敬供",
    "T03n0187_006:0575c17": "養，光明赫奕遍照虛空。』車匿聞此語已，告",
    "T03n0187_006:0575c18": "乾陟言：『乾陟！太子今者當乘汝出。』即取最",
    "T03n0187_006:0575c19": "上金勒寶鞍諸莊嚴具用被馬王，悲泣流",
    "T03n0187_006:0575c20": "淚持以奉進，讚菩薩言：『伏願太子有所悕",
    "T03n0187_006:0575c21": "求悉皆成滿，一切障礙咸得銷除，當令世",
    "T03n0187_006:0575c22": "間獲安隱樂。』「菩薩於此乘馬王已，初舉步",
    "T03n0187_006:0575c23": "時，十方大地六種震動，昇虛而行，四天大王",
    "T03n0187_006:0575c24": "捧承馬足，梵王帝釋開示寶路。爾時，菩薩",
    "T03n0187_006:0575c25": "放大光明，照燭一切無邊世界，所可度者",
    "T03n0187_006:0575c26": "皆得度脫，有苦眾生皆得離苦。",
    "T03n0187_006:0575c27": "「爾時，菩薩迴眄俯視迦毘羅城作如是言：",
    "T03n0187_006:0575c28": "『若我從今不得盡於生死邊際，終不再見",
    "T03n0187_006:0575c29": "迦毘羅城，況復於中行住坐臥，爾後眾人於",
    "T03n0187_006:0576a01": "此起塔。』」「諸比丘！是時菩薩既出宮已，宮中",
    "T03n0187_006:0576a02": "婇女皆悉覺悟，處處求覓不見菩薩。耶輸",
    "T03n0187_006:0576a03": "陀羅發聲大哭，婉轉于地，自拔頭髮絕",
    "T03n0187_006:0576a04": "身瓔珞，悲哭而言：『一何痛哉！一何苦哉！我",
    "T03n0187_006:0576a05": "於今者何所依怙？太子棄我而去用復活",
    "T03n0187_006:0576a06": "為！』悲啼懊惱不能自勝。宮女總集號叫哀",
    "T03n0187_006:0576a07": "戀，如魚失水，如樹斷根，悲哭之聲聞於宮",
    "T03n0187_006:0576a08": "外。是時宮女奏於父王，今夜睡寤不見太",
    "T03n0187_006:0576a09": "子。其當廐臣亦言：『今者失彼乾陟。』王聞此",
    "T03n0187_006:0576a10": "已發聲大喚，作如是言：『嗚呼嗚呼！我之愛",
    "T03n0187_006:0576a11": "子，今何所去？』作是語已悶絕躃地，傍臣即",
    "T03n0187_006:0576a12": "以冷水灑面良久醒悟，即喚所有防衛之",
    "T03n0187_006:0576a13": "臣而勅之曰：『汝等諸將已自不謹致失我",
    "T03n0187_006:0576a14": "子，汝當為我內外分行速疾求覓，若得見",
    "T03n0187_006:0576a15": "者善言誘喻迎將還宮。』是時，群臣奉王勅",
    "T03n0187_006:0576a16": "已，展轉相告銜命而行訪覓菩薩，諸天神力",
    "T03n0187_006:0576a17": "永不得見。",
    "T03n0187_006:0576a18": "「爾時，菩薩去迦毘羅城，至彌尼國其夜已",
    "T03n0187_006:0576a19": "曉，所行道路過六由旬，彼諸天、龍、夜叉、乾闥",
    "T03n0187_006:0576a20": "婆等扈從至此，所為事畢忽然不現。菩薩既",
    "T03n0187_006:0576a21": "行至彼往古仙人苦行林中，即便下馬慰喻",
    "T03n0187_006:0576a22": "車匿：『善哉！車匿！世間之人，或有心從而形",
    "T03n0187_006:0576a23": "不隨，或有形隨而心不從，汝今心形皆悉",
    "T03n0187_006:0576a24": "隨我。世間之人見富貴者競來奉事，覩貧",
    "T03n0187_006:0576a25": "賤者棄而遠之，我今捨國來至於此，唯汝",
    "T03n0187_006:0576a26": "一人獨能隨我。善哉！車匿！甚為希有，我今既",
    "T03n0187_006:0576a27": "得至閑曠處，汝便可將乾陟俱還。』即自解",
    "T03n0187_006:0576a28": "髻取摩尼寶以付車匿，告言：『車匿！汝持此",
    "T03n0187_006:0576a29": "寶還於宮內，奉上大王作如是言：「太子今",
    "T03n0187_006:0576b01": "者於世間法無復希求，不為生天受五",
    "T03n0187_006:0576b02": "欲樂，亦非不孝，亦無瞋忿嫌恨之心，又亦",
    "T03n0187_006:0576b03": "不求財位封祿，但見一切眾生迷於正路",
    "T03n0187_006:0576b04": "沒在生死，為欲拔濟故出家耳，唯願",
    "T03n0187_006:0576b05": "大王勿生憂慮。大王！若謂我今年少未",
    "T03n0187_006:0576b06": "應出家，汝以我言方便諮啟，生老病死",
    "T03n0187_006:0576b07": "豈有定時，人雖少盛誰能獨免？往古有諸",
    "T03n0187_006:0576b08": "轉輪聖王，捨國求道詣於山林，無有中途",
    "T03n0187_006:0576b09": "還受五欲；我今私心亦復如是，若未獲得",
    "T03n0187_006:0576b10": "無上菩提終不還也。」內外眷屬皆當於我",
    "T03n0187_006:0576b11": "有恩愛情，可以我意善為開解。』又復脫身",
    "T03n0187_006:0576b12": "所著瓔珞以授車匿：『汝可持此奉摩訶波",
    "T03n0187_006:0576b13": "闍波提，道：「我為欲斷諸苦本，今故出家",
    "T03n0187_006:0576b14": "求滿此願，勿生憂念。」』又脫諸餘嚴身之具：",
    "T03n0187_006:0576b15": "『與耶輸陀羅，語言：「人生於世愛必別離，我",
    "T03n0187_006:0576b16": "今為斷此諸苦故出家學道，勿以戀著",
    "T03n0187_006:0576b17": "橫生憂愁。」』及語宮中諸婇女等，并告釋種",
    "T03n0187_006:0576b18": "時年童子：『我今欲破無明網故方得智明，",
    "T03n0187_006:0576b19": "所為事畢還當相見。』是時，車匿既聞菩薩苦",
    "T03n0187_006:0576b20": "切之語，悲泣懊惱自投於地，作如是言：『我",
    "T03n0187_006:0576b21": "既無力能令太子還於王宮，若我從此獨",
    "T03n0187_006:0576b22": "自歸者，王及姨母并諸釋種，會當瞋忿笞撻",
    "T03n0187_006:0576b23": "於我，詰責我言：「汝將太子棄在何處？」我必",
    "T03n0187_006:0576b24": "無辭，將何酬答？』菩薩報言：『車匿！勿為此慮。",
    "T03n0187_006:0576b25": "所以者何？世間若有持所愛人言語，委曲",
    "T03n0187_006:0576b26": "向彼陳說，克蒙眷念，或當賞錫，但莫憂",
    "T03n0187_006:0576b27": "也。車匿！汝疾還宮無令大王生於愁惱。』於",
    "T03n0187_006:0576b28": "是，車匿從地而起，舉聲大哭，乾陟低頭前",
    "T03n0187_006:0576b29": "屈雙脚，舐菩薩足淚下悲鳴。",
    "T03n0187_006:0576c01": "「爾時，菩薩以手摩乾陟頂而語之言：『乾陟！",
    "T03n0187_006:0576c02": "汝所作已畢，莫復啼哭，當大報汝。』",
    "T03n0187_006:0576c03": "「諸比丘！菩薩作是思惟：『若不剃除鬚髮，非",
    "T03n0187_006:0576c04": "出家法。』乃從車匿取摩尼劒，即自剃髮，既",
    "T03n0187_006:0576c05": "剃髮已擲置空中，時天帝釋見希有事，心",
    "T03n0187_006:0576c06": "大歡喜，即以天衣於空承取，還三十三天",
    "T03n0187_006:0576c07": "禮事供養。",
    "T03n0187_006:0576c08": "「爾時，菩薩剃鬚髮已，自觀身上猶著寶衣，",
    "T03n0187_006:0576c09": "即復念言：『出家之服不當如是。』時，淨居天",
    "T03n0187_006:0576c10": "化作獵師，身著袈裟手持弓箭，於菩薩",
    "T03n0187_006:0576c11": "前默然而住。菩薩語獵師言：『汝所著者乃",
    "T03n0187_006:0576c12": "是往古諸佛之服，云何著此而為罪耶？』獵者",
    "T03n0187_006:0576c13": "言：『我著袈裟以誘群鹿，鹿見此服便來近",
    "T03n0187_006:0576c14": "我，我因此故方得殺之。』菩薩言：『汝著袈裟",
    "T03n0187_006:0576c15": "專為殺害，我今若得唯求解脫。汝能與我",
    "T03n0187_006:0576c16": "此袈裟不？汝若與我我當與汝憍奢耶衣，",
    "T03n0187_006:0576c17": "汝何惜彼麁弊之服？』獵師報言：『善哉！仁者！",
    "T03n0187_006:0576c18": "如是弊衣實無所惜。』即取袈裟授與菩薩。",
    "T03n0187_006:0576c19": "菩薩于時心生歡喜，即便與彼憍奢耶衣。",
    "T03n0187_006:0576c20": "時，淨居天以神通力，忽復本形飛上虛空，",
    "T03n0187_006:0576c21": "如一念頃還至梵天。菩薩見已，於此袈裟",
    "T03n0187_006:0576c22": "倍生殷重。爾後，眾人在此起塔。于時，菩薩",
    "T03n0187_006:0576c23": "剃除鬚髮，身著袈裟儀容改變，作如是言：",
    "T03n0187_006:0576c24": "『我今始名真出家也。』於是發遣車匿將",
    "T03n0187_006:0576c25": "乾陟還，流淚盈目以別車匿。別車匿已，",
    "T03n0187_006:0576c26": "安詳徐步，經彼跋渠仙人苦行林中。」",
    "T03n0187_006:0576c27": "佛告諸比丘：「車匿既見菩薩志意不迴，牽",
    "T03n0187_006:0576c28": "彼乾陟悲哀而返，爾後眾人於此起塔。於",
    "T03n0187_006:0576c29": "是車匿既辭別已，遙望菩薩，頭無天冠、身",
    "T03n0187_006:0577a01": "無瓔珞，種種寶服一切都無，舉手椎胸悲",
    "T03n0187_006:0577a02": "哀啼哭，無復冀望哽咽徘徊；乾陟悲鳴驤",
    "T03n0187_006:0577a03": "首局顧，瞻望躑䠱淚下交流。車匿于時漸",
    "T03n0187_006:0577a04": "到城已，譬如有人入於空宅，其城內外菀",
    "T03n0187_006:0577a05": "園泉林，以菩薩去皆悉枯竭。城中所有大小",
    "T03n0187_006:0577a06": "居人，不覩菩薩唯見車匿，並隨其後而",
    "T03n0187_006:0577a07": "問之言：『悉達太子今在何處？』車匿報言：『太",
    "T03n0187_006:0577a08": "子今者，棄捨五欲獨處山林。』眾人聞已怪",
    "T03n0187_006:0577a09": "未曾有，人人各各相視流淚，共相謂言：『我等",
    "T03n0187_006:0577a10": "當隨大子而去，住彼山林。所以者何？離",
    "T03n0187_006:0577a11": "聖太子何所存活，城闕蕭條無可愛樂。』「是",
    "T03n0187_006:0577a12": "時，車匿牽彼乾陟，并齎瓔珞及無價寶冠諸",
    "T03n0187_006:0577a13": "莊嚴具，將入王宮，其馬嘶聲聞於宮內。是",
    "T03n0187_006:0577a14": "時，摩訶波闍波提、耶輸陀羅及後宮婇女，皆",
    "T03n0187_006:0577a15": "來集聚共相謂言：『乾陟之聲今乃不遠，將非",
    "T03n0187_006:0577a16": "太子迴還宮耶？』是時車匿入宮門已，姨母",
    "T03n0187_006:0577a17": "及妃并諸婇女，渴望欲見爭趣宮門，唯覩",
    "T03n0187_006:0577a18": "車匿不見菩薩，同時啼哭問於車匿：『太子",
    "T03n0187_006:0577a19": "今在何處，汝獨歸來？』車匿答言：『太子棄捨",
    "T03n0187_006:0577a20": "五欲為求道故，在彼山林著壞色衣剃",
    "T03n0187_006:0577a21": "除鬚髮。』摩訶波闍波提聞是語已，悲泣懊",
    "T03n0187_006:0577a22": "惱不能自勝，發聲大哭，責車匿言：『我今",
    "T03n0187_006:0577a23": "何負於汝，取我聖子送彼山林，猛獸毒蠱",
    "T03n0187_006:0577a24": "甚可怖畏，而今獨往將何所依？』車匿言：『太",
    "T03n0187_006:0577a25": "子付我馬王及諸寶具，逼促於我令我速",
    "T03n0187_006:0577a26": "還，恐畏夫人橫生愁惱。』是時，宮中諸婇女",
    "T03n0187_006:0577a27": "等，染欲因緣故深於愛著，苦惱身心悲涕",
    "T03n0187_006:0577a28": "哽咽。",
    "T03n0187_006:0577a29": "「摩訶波闍波提銜淚而言：『嗚呼太子！汝身本",
    "T03n0187_006:0577b01": "以栴檀塗拭威德光大，今者云何顦顇山",
    "T03n0187_006:0577b02": "野，蚊虻唼膚能安斯苦？嗚呼太子！在家之",
    "T03n0187_006:0577b03": "時，衣以憍奢耶衣，今者云何著麁弊服？嗚",
    "T03n0187_006:0577b04": "呼太子！在家之時，百品調和香潔之膳，今者",
    "T03n0187_006:0577b05": "云何能噉無味麁澁之食？嗚呼太子！在家之",
    "T03n0187_006:0577b06": "時，坐臥茵褥無非細軟，今者云何藉履荊",
    "T03n0187_006:0577b07": "棘能忍受之？嗚呼太子！在家之時，富貴之",
    "T03n0187_006:0577b08": "人盡心事汝，猶恐有失，今日云何貧賤之",
    "T03n0187_006:0577b09": "人或能欺汝？嗚呼太子！在家之時，端正婇女",
    "T03n0187_006:0577b10": "恒常娛樂恣於五欲，今者云何自放山林獨",
    "T03n0187_006:0577b11": "行獨住？』摩訶波闍波提種種言詞悲哭懊惱，",
    "T03n0187_006:0577b12": "從地而起，重問車匿：『我子當去之時，向",
    "T03n0187_006:0577b13": "汝何囑？我子頭髮今在誰邊，復誰剃也？』車匿",
    "T03n0187_006:0577b14": "啼哭不能自勝，報夫人言：『太子囑我，汝",
    "T03n0187_006:0577b15": "至宮時，再拜我母慇懃勸請，莫生憂念，道：",
    "T03n0187_006:0577b16": "「我不久得阿耨多羅三藐三菩提，還當相",
    "T03n0187_006:0577b17": "見。」即執寶劒自剃頭髮，擲置虛空，諸天接",
    "T03n0187_006:0577b18": "取將還供養。』摩訶波闍波提重復悲泣作如",
    "T03n0187_006:0577b19": "是言：『嗚呼太子！頭髮甚長柔軟青紺，於一毛",
    "T03n0187_006:0577b20": "孔一毛旋生，堪冠王冠受於王位，汝今何",
    "T03n0187_006:0577b21": "為割截棄擲？嗚呼太子！兩臂𦟛長踝不露現，",
    "T03n0187_006:0577b22": "行步詳雅如師子王，目如青蓮，身真金色，",
    "T03n0187_006:0577b23": "言音隱隱如鼓如雷，如此之人何堪修道？",
    "T03n0187_006:0577b24": "審其是地當有聖王，此盛德人應為其主。』",
    "T03n0187_006:0577b25": "即說偈言：",
    "T03n0187_006:0577b26": "「『若言此地非福處，　　不應生是勝德人，",
    "T03n0187_006:0577b27": "既現希有功德身，　　自當為世作聖王。』",
    "T03n0187_006:0577b28": "「爾時，耶輸陀羅發聲哀哭，責車匿言：『車匿！",
    "T03n0187_006:0577b29": "太子去時，我於彼夜睡眠惽重，不覺不",
    "T03n0187_006:0577c01": "知。汝將太子送在何處，今去近遠汝獨歸",
    "T03n0187_006:0577c02": "來？車匿！汝無利益，是我怨讐損害於我，汝",
    "T03n0187_006:0577c03": "作惡業今已備足，不假虛啼。車匿！此馬常",
    "T03n0187_006:0577c04": "時嘶聲聞於數里，當爾之夜何以寂然，今日",
    "T03n0187_006:0577c05": "悲鳴但增哀感？汝與乾陟俱為不善，令我",
    "T03n0187_006:0577c06": "無主，城邑空虛，由此乾陟及汝車匿。』於是，",
    "T03n0187_006:0577c07": "車匿悲哀啼哭，報耶輸陀羅言：『妃今不應",
    "T03n0187_006:0577c08": "瞋罵乾陟，亦復不當責及於我，我與乾陟",
    "T03n0187_006:0577c09": "初無過罪。所以者何？乾陟去時非無疑難，",
    "T03n0187_006:0577c10": "悲鳴蹋地前却不行，嘶聲徹半由旬，蹄聲",
    "T03n0187_006:0577c11": "聞一拘盧舍，但以諸天神力不令妃悟耳。",
    "T03n0187_006:0577c12": "我與乾陟有何𠎝過？大王先有嚴勅，一切左",
    "T03n0187_006:0577c13": "右善加用心守護太子，諸城門禁兵衛之",
    "T03n0187_006:0577c14": "人，咸著睡眠無所覺了。太子初出如日昇",
    "T03n0187_006:0577c15": "天，放大光明普照世界，行路之際我最引",
    "T03n0187_006:0577c16": "前，初出之時，我反贊助，諸城門戶自然而",
    "T03n0187_006:0577c17": "開，乾陟是時足不踐地，剃髮擲空貿易衣",
    "T03n0187_006:0577c18": "服，種種事業皆是諸天神力所為。』爾時，耶輸",
    "T03n0187_006:0577c19": "陀羅苦惱逼切忽然躃地，流淚而言：『苦哉",
    "T03n0187_006:0577c20": "苦哉！何故太子棄我而去，豈可不聞韋陀",
    "T03n0187_006:0577c21": "論說，古昔有王入於深山，携其妃后同修",
    "T03n0187_006:0577c22": "聖行。何故今日獨捨我去？車匿！太子若為",
    "T03n0187_006:0577c23": "生天修諸苦行，求諸天女；然彼天女何必",
    "T03n0187_006:0577c24": "可求，乃捨王位及棄我等。車匿！我實不",
    "T03n0187_006:0577c25": "願獨自生天，亦不自求人間妙樂，願與我",
    "T03n0187_006:0577c26": "主生生之處，恒作夫妻，還如向時受勝",
    "T03n0187_006:0577c27": "果報。』作此語已，悲哀啼哭，又言：『車匿！我主",
    "T03n0187_006:0577c28": "今在何處，使我無端遂同孤寡，於今已往，",
    "T03n0187_006:0577c29": "不衣好衣不食美食，香華瓔珞我身永絕，",
    "T03n0187_006:0578a01": "雖復居家恒常作於山林之想。』耶輸陀羅",
    "T03n0187_006:0578a02": "以無數千言責於車匿，車匿前進諫言：『大",
    "T03n0187_006:0578a03": "妃！莫生如是酸切懊惱。所以者何？太子出",
    "T03n0187_006:0578a04": "時諸天翊從，東方天王及乾闥婆主，南方天",
    "T03n0187_006:0578a05": "王及鳩槃茶主，西方天王及大龍主，北方天",
    "T03n0187_006:0578a06": "王及夜叉主，其身悉被金剛鎧甲，或執弓",
    "T03n0187_006:0578a07": "刀，或持矛戟，或復導前，或復隨後，梵王",
    "T03n0187_006:0578a08": "帝釋及日月天，皆將眷屬，欲界天子，化作",
    "T03n0187_006:0578a09": "摩那婆身，天人寶女無數千億皆大歡喜，",
    "T03n0187_006:0578a10": "將天妙華散太子上。太子觀見，不取不捨",
    "T03n0187_006:0578a11": "不貪不高，猶如虛空無所罣礙，我今難",
    "T03n0187_006:0578a12": "可一一具說。』",
    "T03n0187_006:0578a13": "「爾時，輸檀王遙聞宮內哀哭之聲，便從自宮",
    "T03n0187_006:0578a14": "蒼忙而出。是時，車匿齎菩薩寶冠珠瓔繖蓋，",
    "T03n0187_006:0578a15": "牽彼乾陟來至王前，一一具陳頭面作禮。",
    "T03n0187_006:0578a16": "「時，輸檀王既見菩薩諸莊嚴具，兼聞車匿所",
    "T03n0187_006:0578a17": "說言詞，失聲大喚作如是言：『嗚呼嗚呼！我",
    "T03n0187_006:0578a18": "之愛子，一旦背我今何所去？』自絕宛轉號咷",
    "T03n0187_006:0578a19": "而哭。是時，迦毘羅城所有居人，悉皆哀哭聲",
    "T03n0187_006:0578a20": "震天地，諸釋眷屬各各悲戀，不能自持，相",
    "T03n0187_006:0578a21": "視流淚，咸來諫喻扶王令坐。王雖暫穌，少",
    "T03n0187_006:0578a22": "時還絕，良久醒悟，責車匿言：『汝將我子",
    "T03n0187_006:0578a23": "棄擲何處？』車匿惶怖，白言：『大王！太子棄捨",
    "T03n0187_006:0578a24": "五欲不染世間，慇懃切諫都無迴意，即語",
    "T03n0187_006:0578a25": "我言：「汝莫諫我，我今不須一切欲樂，願",
    "T03n0187_006:0578a26": "捨國位樂此山林。」』",
    "T03n0187_006:0578a27": "「時，輸檀王重聞車匿如是語已，流淚懊惱，",
    "T03n0187_006:0578a28": "語車匿言：『我今窮矣，無復氣勢，手足悉折，",
    "T03n0187_006:0578a29": "猶如朽株，亦如大樹無有枝葉，敵境或當",
    "T03n0187_006:0578b01": "輕侮於我，我今單己無所能為。嗚呼我子！",
    "T03n0187_006:0578b02": "最勝丈夫，何故棄家違離我願？嗚呼我子！",
    "T03n0187_006:0578b03": "諸相滿足百福莊嚴，一一相中皆悉備具，伺",
    "T03n0187_006:0578b04": "諸婇女睡眠不覺，忽然而出。嗚呼我子！善巧",
    "T03n0187_006:0578b05": "多智，昔在宮內我無憂愁，今捨我去無復",
    "T03n0187_006:0578b06": "依倚。嗚呼我子！上族中生，恒為眾人之所",
    "T03n0187_006:0578b07": "尊重，棄捨寶位及以四方一切眷屬，單己而",
    "T03n0187_006:0578b08": "去，譬如白象摧折大木。我子去時，所有城",
    "T03n0187_006:0578b09": "門難開難閉，開閉之時其聲遠徹，云何此夜",
    "T03n0187_006:0578b10": "人皆不聞？必是天神令無聲響。嗚呼我子！",
    "T03n0187_006:0578b11": "捐捨寶位如棄涕唾，我先為汝造三時殿，",
    "T03n0187_006:0578b12": "調適寒暄，云何一朝棄之而去，娛樂曠野",
    "T03n0187_006:0578b13": "遊處山林，甘與禽獸而為伴侶？於今已往，",
    "T03n0187_006:0578b14": "護城諸神皆悉棄捨此城而去。嗚呼我子！愛",
    "T03n0187_006:0578b15": "念之心徹我骨髓，何故棄我入於山林？』",
    "T03n0187_006:0578b16": "「爾時，輸檀王憶念菩薩不捨晝夜，欲抑令",
    "T03n0187_006:0578b17": "還，復思仙人昔日有記：『若在家者當為轉",
    "T03n0187_006:0578b18": "輪聖王，七寶自然主四天下，千子具足端正",
    "T03n0187_006:0578b19": "勇健，能伏怨敵；若令出家，必得阿耨多羅",
    "T03n0187_006:0578b20": "三藐三菩提，開化十方。』定知我子必不肯",
    "T03n0187_006:0578b21": "還。普召大臣而告之曰：『卿等在家皆有子",
    "T03n0187_006:0578b22": "息，共相娛樂目前有慰，不念吾憂，吾有一",
    "T03n0187_006:0578b23": "子奇相聖達，當為轉輪聖王主四天下，一",
    "T03n0187_006:0578b24": "旦離別入於深山窮谷絕險無人之處，飢渴",
    "T03n0187_006:0578b25": "寒熱令誰所悉？卿等子弟宜擇五人追而",
    "T03n0187_006:0578b26": "侍之，若中道還者滅卿五族。』大臣奉勅即",
    "T03n0187_006:0578b27": "簡五人，入山求侍。是時，五人追不能及，心",
    "T03n0187_006:0578b28": "自念言：『是為逸人，行不擇路何道之有？我",
    "T03n0187_006:0578b29": "若歸還必滅吾族，不如選可住處隨意而",
    "T03n0187_006:0578c01": "住。』於是五跋陀羅遁於山林。」",
    "T03n0187_006:0578c02": "方廣大莊嚴經卷第六"
}