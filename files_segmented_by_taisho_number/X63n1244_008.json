{
    "X63n1244_008:0499b11": "百丈叢林清規證義記卷第八",
    "X63n1244_008:0499b13": "唐洪州百丈山沙門　懷海　集編",
    "X63n1244_008:0499b14": "清古杭真寂寺苾蒭　儀潤　證義",
    "X63n1244_008:0499b15": "清越城戒珠寺住持　妙永　校閱",
    "X63n1244_008:0499b16": "節臘章第八",
    "X63n1244_008:0499b17": "述曰。僧不序齒。而序臘以別俗也。西域三時。以",
    "X63n1244_008:0499b18": "一時為安居。(自五月十五日。至九月十五日)出入有禁止。凡禪",
    "X63n1244_008:0499b19": "誦行坐。依受戒先後為次而制以九旬。策進於",
    "X63n1244_008:0499b20": "道。以三旬營資身之具。(共四月)使內外均養。身心",
    "X63n1244_008:0499b21": "俱安。尅期進脩。不捨寸陰。護惜生命。行兼慈忍。",
    "X63n1244_008:0499b22": "旨哉聖訓。萬世永遵。而五竺地廣。暑寒霖潦。氣",
    "X63n1244_008:0499b23": "候之弗齊。故結制有以四月五月十二月。然皆",
    "X63n1244_008:0499b24": "始以十(四五六)日。因地隨時。惟適之安。或曰坐夏。",
    "X63n1244_008:0499c01": "或曰坐臘。戒臘之義始此。今叢林結夏以四月",
    "X63n1244_008:0499c02": "望。解夏以七月望。此三月為安居。又結冬以十",
    "X63n1244_008:0499c03": "月望。解冬以正月望。以此三月專務禪那。成規",
    "X63n1244_008:0499c04": "久立。化在隨宜。千餘年來周旋規矩。聳觀龍象",
    "X63n1244_008:0499c05": "之筵。主賓唱酧。迭聞獅子之吼。猗歟盛哉。",
    "X63n1244_008:0499c06": "安居(亦各結夏。亦名結制。今先行籌。次安居法)",
    "X63n1244_008:0499c07": "按律所制。安居事詳。今從權便。四月十六日結夏。客",
    "X63n1244_008:0499c08": "堂預日掛牌。(牌云)安居。○十五日。知客知會維那。及各",
    "X63n1244_008:0499c09": "堂。將各人名號。戒臘。開齊。以便登冊。再派悅眾。收籌。",
    "X63n1244_008:0499c10": "行籌。迎請。各人認定。庶臨時無有紊亂。其外單沙彌",
    "X63n1244_008:0499c11": "淨人。亦傳掛號已。知客令法堂香燈師舖蒲團。(若無法堂。",
    "X63n1244_008:0499c12": "即在齋堂)量人數多少舖畢。正中上首。方桌一張。供釋迦",
    "X63n1244_008:0499c13": "佛小像一軀。無像即供牌位。(上寫安居會上。中天教主。本師釋迦牟尼佛)",
    "X63n1244_008:0499c14": "再於右邊。前廊下傍。官桌一張。供韋馱。住持之座。在",
    "X63n1244_008:0499c15": "佛桌左傍。又堂中央。置小桌一張。可放籌盤。空盤。外",
    "X63n1244_008:0499c16": "有大籌三枝。待行佛。韋馱。住持三處。如法備已。",
    "X63n1244_008:0499c17": "小食止靜後。知客鳴大鐘三下。眾各搭七衣持具。集",
    "X63n1244_008:0499c18": "法堂。悅眾二人。請住持到。佛前拈香三拜。轉身至韋",
    "X63n1244_008:0499c19": "天。拈香。三問訊已。歸位。班首上香已。鳴引磬。大眾禮",
    "X63n1244_008:0499c20": "佛三拜。轉身向韋天三問訊。再向上頂禮住持三拜。",
    "X63n1244_008:0499c21": "(尚云。一拜。拜已)各照位坐。住持開示。乃至云。今差悅眾某師",
    "X63n1244_008:0499c22": "行籌。悅眾某師收籌我今集僧後。次第作法。(律制此處。有一",
    "X63n1244_008:0499c23": "單白羯磨。白已)悅眾起立。禮佛三拜。問訊。各拏籌盤。至佛前",
    "X63n1244_008:0499c24": "左右對立。維那將籌盤。放空盤上禮佛三拜。問訊。長",
    "X63n1244_008:0500a01": "跪。取一大籌。雙手橫捧。高聲白云　大清(某某)幾年。",
    "X63n1244_008:0500a02": "夏三月。安居會上。中天教主。本師釋迦牟尼佛。受第",
    "X63n1244_008:0500a03": "一籌。說已。放香爐上。起立一拜。收者以空盤。放彼籌",
    "X63n1244_008:0500a04": "盤上。禮佛三拜。問訊長跪。雙手收籌。置空盤上。再禮",
    "X63n1244_008:0500a05": "佛一拜。然後持盤各行。分左右。從住持上座起。次第",
    "X63n1244_008:0500a06": "而行。受者應蹲身取籌。放於空盤內。如是依次行已。",
    "X63n1244_008:0500a07": "再至韋天前。對而立定。維那仍將籌盤。放收盤上。三",
    "X63n1244_008:0500a08": "問訊。雙手捧一大籌。高聲白云　大清(某某)幾年。夏",
    "X63n1244_008:0500a09": "三月。安居會上。護法韋馱尊天。受最後籌。說已。放在",
    "X63n1244_008:0500a10": "桌上。再一問訊。收籌者。以盤放行籌盤上。向韋天三",
    "X63n1244_008:0500a11": "問訊已。雙手取籌。放盤內。再一問訊。收籌人。齊至韋",
    "X63n1244_008:0500a12": "天前。共算人數若干。又說欲(在會。未在會人)報數。亦查明已。",
    "X63n1244_008:0500a13": "末後先行。至佛前。上下兩班站定已。維那高聲白云。",
    "X63n1244_008:0500a14": "大清(某某)年。夏三月。安居會上。座中比邱(幾)百幾十",
    "X63n1244_008:0500a15": "(幾)人。沙彌若干人。報已。盤放桌上。維那又云。為僧行",
    "X63n1244_008:0500a16": "舍羅竟。(住持答云)善。(維那云)爾。(齊一問訊。歸位)住持云。同居大眾。已",
    "X63n1244_008:0500a17": "知此處。今夏有若干人安居。以後誦戒期中。不必行",
    "X63n1244_008:0500a18": "籌。各人收攝身心。九旬之中。努力為道。受籌已竟。念",
    "X63n1244_008:0500a19": "偈回向。悅眾鳴引磬。眾念回向偈已。各人起座。住持",
    "X63n1244_008:0500a20": "禮佛。問訊韋天已。歸方丈。大眾禮佛。問訊韋天已。齊",
    "X63n1244_008:0500a21": "上方丈。頂禮和尚。若免。即止。各回本處。知客令香燈。",
    "X63n1244_008:0500a22": "送佛韋天至本處已。住持上堂。及眾誦戒。如黑白常",
    "X63n1244_008:0500a23": "儀(或在十六安居後。上堂。亦可)。○次日十六。早粥止靜後。鳴大鐘",
    "X63n1244_008:0500a24": "三下。眾集大殿。燒香傳爐。住持拈香。維那舉讚畢。(出位",
    "X63n1244_008:0500b01": "至中)拈香。展具。禮佛三拜。長跪。合掌。唱云。",
    "X63n1244_008:0500b02": "釋迦如來。(二稱)結夏安居。(眾和畢)維那合掌作白云。",
    "X63n1244_008:0500b03": "禁足安居。乃如來之儀軌。識心達本。是釋子之行門。",
    "X63n1244_008:0500b04": "道在人行。功由日進。茲者四月十六日。屆當我佛結",
    "X63n1244_008:0500b05": "夏安居之辰。雲集眾僧。登臨寶殿諷演秘章。結起期",
    "X63n1244_008:0500b06": "制。自今以後。發十願起三心。開明智性。報四恩。拔七",
    "X63n1244_008:0500b07": "趣。消滅障緣。受持佛號。存想聖容。不得冒熱遊行。傷",
    "X63n1244_008:0500b08": "害生命。稟七支之戒。皎如冰霜。持三律之儀。淨無瑕",
    "X63n1244_008:0500b09": "穢。定水澄清。慧月朗照。內契真源。外敷梵行。長般若",
    "X63n1244_008:0500b10": "之靈苗。成菩提之妙果。由此法門隆盛。海眾安和。天",
    "X63n1244_008:0500b11": "龍擁護。人物欽崇(曰竟。一拜。歸位。悅眾鳴引磬。大眾齊唱安居文云)。",
    "X63n1244_008:0500b12": "大德。一心念。我比丘(某甲)。今依(某某)寺。僧伽藍大界",
    "X63n1244_008:0500b13": "內。夏三月結制安居(三唱竟。眾念大悲呪三遍。繞殿。歸位。次念偈呪)。",
    "X63n1244_008:0500b14": "眾生無邊誓願度　煩惱無盡誓願斷　法門無量",
    "X63n1244_008:0500b15": "誓願學　佛道無上誓願成唵。鉢囉末憐陀[寧*頁]娑",
    "X63n1244_008:0500b16": "婆訶　(三唱。三和畢。跪念怡山文已。起立結贊云)。安居期結。道體先成。",
    "X63n1244_008:0500b17": "殷勤發願猛脩行。教論作規繩。戒律圓明。頓證法王",
    "X63n1244_008:0500b18": "身　歡喜地(三稱)　(次舉)結夏功德殊勝行(云云。偈畢。三拜。回堂)。",
    "X63n1244_008:0500b19": "證義曰。結夏安居。自佛制已來。不拘宗教。未有不",
    "X63n1244_008:0500b20": "遵者。邇來宗門。置之度外。亦可慨矣。即如列祖提",
    "X63n1244_008:0500b21": "綱一書。載禪宗結夏法語。有九十則。彰彰可考。今",
    "X63n1244_008:0500b22": "略舉數則。以見大意。白雲端云。安居之首。禁足為",
    "X63n1244_008:0500b23": "名。禁足之意。意在進道而護生。真淨文云。十方聚",
    "X63n1244_008:0500b24": "會。三月一結。息狂妄心。除苦惱熱。獲勝清涼。證大",
    "X63n1244_008:0500c01": "寂滅。到波羅岸。出生死轍。以此聖制。故不虗設。又",
    "X63n1244_008:0500c02": "云。茲日夏首。眾僧結制之辰。泐潭山比丘克文。與",
    "X63n1244_008:0500c03": "清淨大眾。踞菩薩乘。脩寂滅行。以大圓覺。為我伽",
    "X63n1244_008:0500c04": "藍。身心安居平等本際。涅槃自性。無繫屬故。今我",
    "X63n1244_008:0500c05": "敬請。不依聲聞。當與十方如來。及大菩薩。三月安",
    "X63n1244_008:0500c06": "居。為脩菩薩無上妙覺大因緣故。離諸垢染。清淨",
    "X63n1244_008:0500c07": "梵行。若能如是。所謂如蓮華不著水。心清淨超於",
    "X63n1244_008:0500c08": "彼。五祖演云。此夏居白雲。禪人偶聚會。三月九旬",
    "X63n1244_008:0500c09": "中。尊卑相倚賴。粥飯與茶湯。精粗隨分耐。逐意習",
    "X63n1244_008:0500c10": "經書。任運行三昧。彼此出家兒。放教肚皮大。石屋",
    "X63n1244_008:0500c11": "珙云。今朝四月十五日。行脚師僧念頭息。草鞋乾",
    "X63n1244_008:0500c12": "晒待秋風。金錫罷遊留靠壁。鸕鶿偏愛守空池。鳳",
    "X63n1244_008:0500c13": "凰豈肯棲荊棘。平生肝胆向人傾。相識猶如不相",
    "X63n1244_008:0500c14": "識。噫。如是說法。豈非禪宗軌範。何今之不然也。",
    "X63n1244_008:0500c15": "夏中念佛",
    "X63n1244_008:0500c16": "結夏已。欲安禪者。仍照常例坐禪。若不坐禪。即便以",
    "X63n1244_008:0500c17": "念佛為常課。期內每日早課如常。粥後上殿。念楞嚴",
    "X63n1244_008:0500c18": "經中勢至圓通章一遍。大悲十小呪心經一遍。佛號",
    "X63n1244_008:0500c19": "五百聲。回向作梵。唱一者禮敬諸佛十句願偈。三歸",
    "X63n1244_008:0500c20": "依。各回。○小食止靜後。念十六觀經中雜想觀章一",
    "X63n1244_008:0500c21": "遍。往生呪三遍。佛號五百聲。禮彌陀佛十二拜。三菩",
    "X63n1244_008:0500c22": "薩各一拜。三歸依。各回。○午飯後。念大懺悔文。佛號",
    "X63n1244_008:0500c23": "五百聲。三歸依。回堂。○晚課彌陀經。放蒙山。仍照常。",
    "X63n1244_008:0500c24": "○黃昏止靜後。念十六觀經。上品上生章一遍。往生",
    "X63n1244_008:0501a01": "呪三遍。佛號千聲。拜彌陀十二拜。三菩薩各三拜。三",
    "X63n1244_008:0501a02": "歸依畢。○凡夏中。嚴禁雜話。并出入等事。犯遮逆者",
    "X63n1244_008:0501a03": "不共住。破重戒者依律治。○凡禪堂堂師。喜學徤椎",
    "X63n1244_008:0501a04": "法器。并在寺習學經律者聽。○凡犍椎法器。依次輪",
    "X63n1244_008:0501a05": "擊。○凡經律論。宜互學習。○凡不隨眾者依規罰。○",
    "X63n1244_008:0501a06": "眾欲聽經。維那白住持。請講楞嚴經。餘經亦得。",
    "X63n1244_008:0501a07": "證義曰。結夏安居。乃佛法住世根本。梵網經言。冬",
    "X63n1244_008:0501a08": "夏坐禪。所以清規。以安居。解夏。結冬。解冬。為四大",
    "X63n1244_008:0501a09": "節也。邇來禪宗。只結冬而不結夏。殊違佛制。夫脩",
    "X63n1244_008:0501a10": "行之要。無過禪淨兩途。今既以結冬坐禪。即可以",
    "X63n1244_008:0501a11": "結夏。講經學律等。皆夏中所有事。而以念佛為首",
    "X63n1244_008:0501a12": "務也。",
    "X63n1244_008:0501a13": "夏中講經(講律。講論。儀皆同此)",
    "X63n1244_008:0501a14": "將講某經。預日大眾。先具禮儀。面請住持。(或命某某代講。即轉",
    "X63n1244_008:0501a15": "請某某師)搭衣持具。禮請開講。(另有講堂規約見後)初開講日。早粥",
    "X63n1244_008:0501a16": "後。法堂香燈。舖設講經法座。(座前供佛像一。及兩邊聽經桌凳。若無法堂。即",
    "X63n1244_008:0501a17": "在齋堂。小食過堂後。方可舖設)小食後。鳴大鐘十下。收鐘二下。聽經",
    "X63n1244_008:0501a18": "者。搭衣持具。法堂兩邊站。住持命侍者三人。一傳牌。",
    "X63n1244_008:0501a19": "一傳經。一傳爐。到法堂。行十方圓禮已。隨即鳴大鐘",
    "X63n1244_008:0501a20": "鼓。聽經者。持具上方丈。請法師陞座。引磬先行。眾隨",
    "X63n1244_008:0501a21": "後。監院執香居末。到方丈。眾兩邊照位對立。侍者與",
    "X63n1244_008:0501a22": "維那請法師出。登座已。監院出位上香。展大具。三拜。",
    "X63n1244_008:0501a23": "次大眾向上。展四折具。三拜已。仍引磬前行。眾隨後。",
    "X63n1244_008:0501a24": "監院執香。在大眾後。法師又在後。侍者隨從。到法堂。",
    "X63n1244_008:0501b01": "維那候法師。至中立定。打磬一下。鐘鼓齊歇。隨舉偈",
    "X63n1244_008:0501b02": "云。(降伏魔力冤。除結盡無餘。聞此妙響音。盡當雲來",
    "X63n1244_008:0501b03": "集)。(候法師三拜。問訊。偈畢。隨即舉)南無雲來集菩薩摩訶薩。(四稱。末後於雲",
    "X63n1244_008:0501b04": "來上。加海會二字)法師登座拈香三瓣。維那呼眾頂禮三拜",
    "X63n1244_008:0501b05": "已。眾各歸位坐。入定少頃。維那鳴磬三下。(或鳴手鐘三陣亦可)",
    "X63n1244_008:0501b06": "按磬唱云。(鐘聲傳三千界內。佛法揚萬億國中。功勳",
    "X63n1244_008:0501b07": "酧帝主深恩。利益報檀那厚德)。(偈畢舉)(今為講某經說者。",
    "X63n1244_008:0501b08": "舉)南無本師釋迦牟尼佛。(眾同三稱)次舉開經偈。眾作梵",
    "X63n1244_008:0501b09": "唱已。各將經揭開。然後開講。乃至講竟。法師云。(向下",
    "X63n1244_008:0501b10": "文長。付與來日)。眾唱回向偈云。(講經功德。沙界難量。",
    "X63n1244_008:0501b11": "情與無情。同圓種智)。偈畢。遂鳴鐘鼓。法師下座。禮座",
    "X63n1244_008:0501b12": "上佛三拜。大眾齊送。法師回方丈登座。大眾作禮三",
    "X63n1244_008:0501b13": "拜。若免送。即止各回本處。期內。自是以後。禮儀小異。",
    "X63n1244_008:0501b14": "不鳴鐘鼓。亦不監院迎請。聽經者。亦不上方丈。唯站",
    "X63n1244_008:0501b15": "法堂俟候。時至。鳴大鐘三下。眾集。用悅眾二人。當值",
    "X63n1244_008:0501b16": "二人。講小座一人。持具至方丈。迎請法師。(若班首代講。即在本",
    "X63n1244_008:0501b17": "寮請)師登座已。當值一人拈香。迎請五人拜。餘皆合掌",
    "X63n1244_008:0501b18": "立。又夏中盛暑免衣。或大眾一拜已。即就坐聽講。",
    "X63n1244_008:0501b19": "建首日。與圓滿日。上供儀如常。唯當各用一疏。疏語",
    "X63n1244_008:0501b20": "應切合所講經義故不備。",
    "X63n1244_008:0501b21": "證義曰。律中謂五夏已前。專精戒律。五夏已後。方",
    "X63n1244_008:0501b22": "乃聽教參禪。故我釋尊廣說經律。旨歸拈花。至於",
    "X63n1244_008:0501b23": "法流東土。亦先經律而繼禪宗。可見經律與禪宗",
    "X63n1244_008:0501b24": "並重。住世模範。所以冬參夏學。相須而不相違也。",
    "X63n1244_008:0501c01": "今之禪宗。於經律二者。漠不留意。誤矣。至聽經學",
    "X63n1244_008:0501c02": "律。須明五要。第一要信諸佛境界。吾人各具。本無",
    "X63n1244_008:0501c03": "差刖。不生退怯。第二要會歸自己。不可說食數寶。",
    "X63n1244_008:0501c04": "第三要虗心樂善。稍有長者。皆師友之。所謂擇其",
    "X63n1244_008:0501c05": "善者而從之。無友不如己者。第四要悲愍一切。凡",
    "X63n1244_008:0501c06": "堪以此意相警者。不惜苦口。第五要恕人責己。人",
    "X63n1244_008:0501c07": "不如法。發哀愍心。勿見其過。若自生放逸。長憍慢。",
    "X63n1244_008:0501c08": "則斷斷不可。每見世人。欲學經律入講肆者。有種",
    "X63n1244_008:0501c09": "種障難。汝今遇良緣。反慕浮淺。豈不惜哉。又凡講",
    "X63n1244_008:0501c10": "經者。須會佛祖意。莫只依文解義。反障學者見地。",
    "X63n1244_008:0501c11": "當知代佛宣揚。人天矚目。不可忽也。按正法念處",
    "X63n1244_008:0501c12": "經說。凡人間講經。受戒。修道。證果。及舉行佛事。從",
    "X63n1244_008:0501c13": "地神報空神。如是展轉上報三界諸天。乃至諸佛。",
    "X63n1244_008:0501c14": "禪宗秘要云。隨餘法師講維摩經。有李錄事者。死",
    "X63n1244_008:0501c15": "後。其鬼時依附人。共人言論。師問曰。今講此經。感",
    "X63n1244_008:0501c16": "何人聽。答曰。自人頭已上。便是鬼神。上及諸天。重",
    "X63n1244_008:0501c17": "級充滿。然見諸天。聞法師酒氣。皆回面而聽。餘。即",
    "X63n1244_008:0501c18": "悔過。不復飲。鬼又曰。非唯此會獨感諸天。但有法",
    "X63n1244_008:0501c19": "事。無不來降。據此。凡作法事。允宜誠敬。",
    "X63n1244_008:0501c20": "講堂規約(凡一十二條)",
    "X63n1244_008:0501c21": "夫禪之與教。非有二也。教為禪詮。禪為教髓。執文義",
    "X63n1244_008:0501c22": "而守詮。禪亦為教。離文義而契心。教亦名禪。即行儀",
    "X63n1244_008:0501c23": "以彰真如。依模範而成妙道。善財遍法界參求。釋尊",
    "X63n1244_008:0501c24": "示有學成覺。為參學標榜。作後昆楷模故知由信解",
    "X63n1244_008:0502a01": "以行證。因開示而悟入。典至重矣。非有條章。莫由持",
    "X63n1244_008:0502a02": "守。謹列於左。幸各式遵。講經期內倘有破根本",
    "X63n1244_008:0502a03": "戒者。飲酒放逸者。諍人我是非者。毀謗講法。及法師",
    "X63n1244_008:0502a04": "同學等者。以上若犯一法。即擯出院。託故在外",
    "X63n1244_008:0502a05": "閑遊。及應經懺者出院。不隨眾者罰。出入",
    "X63n1244_008:0502a06": "衣冠不正者罰。每日早粥後。聽經者到大殿。搭",
    "X63n1244_008:0502a07": "衣誦本經一卷。或禮懺一時。以求消障增慧。每",
    "X63n1244_008:0502a08": "日小食後。請師講經。須齊到聽講。講大座經。三回不",
    "X63n1244_008:0502a09": "到者出堂。別經雜典。槩不許看。違者出堂。",
    "X63n1244_008:0502a10": "預日先細閱大座所講經文。庶聽講時。易於領會。有",
    "X63n1244_008:0502a11": "不解處。下座後請問。如懈怠不看。聽講時。昏沉放逸",
    "X63n1244_008:0502a12": "者出堂。聽經須解義。可期開悟。只圖消文。而不",
    "X63n1244_008:0502a13": "解義。決無悟期。若并文亦不消。隨行逐隊。虗應故事",
    "X63n1244_008:0502a14": "者出堂。講小座。先鳴鐘三下。內外俱到。倘小座",
    "X63n1244_008:0502a15": "講錯含糊處。不得戲咲輕慢。有貢高不聽者罰。",
    "X63n1244_008:0502a16": "講小座人。上方丈告座。乃至大眾前。總告座。大眾亦",
    "X63n1244_008:0502a17": "同站班。當值一人亦上香。小座人須回禮至講完後。",
    "X63n1244_008:0502a18": "仍如前告座。每日輪次小座外。抽籤講小座。以",
    "X63n1244_008:0502a19": "驗日進。除真愚鈍者。○以上條約。各宜遵守。有疾病",
    "X63n1244_008:0502a20": "者。或尊客等隨喜聽者。不拘常例。年月日。住持某甲",
    "X63n1244_008:0502a21": "重錄。",
    "X63n1244_008:0502a22": "附座主條約(凡九條)",
    "X63n1244_008:0502a23": "夫講堂規約。皆學人事。竊謂座主。亦有當守之則。當",
    "X63n1244_008:0502a24": "悉之義。良以講經一事。乃代佛宣揚之時。人天拱聽",
    "X63n1244_008:0502b01": "之地。理宜敬慎。昔阿難結集法藏。登座執筆。感得相",
    "X63n1244_008:0502b02": "好如佛。集經講經。其義一也。是非遠離諸過。豈易為",
    "X63n1244_008:0502b03": "萬一之稱哉。故約例九條以肅威儀。以昭誠敬。",
    "X63n1244_008:0502b04": "須具大慈悲。誨人不倦。說法平等。無有高下。不擇冤",
    "X63n1244_008:0502b05": "親。不計供養。當著清淨衣。內外俱淨。不得褻衣",
    "X63n1244_008:0502b06": "登座。雖大暑。亦必搭衣。柔和忍辱。并不得因坐久。去",
    "X63n1244_008:0502b07": "衣。澄心寂照。觀諸法空。梵响遠聞。人天交集。當",
    "X63n1244_008:0502b08": "體即假。照空不空。照假非假。當體即中。攝事歸理。才",
    "X63n1244_008:0502b09": "堪入妙理。坐宜端正莊重。不得斜身踞坐。言咲",
    "X63n1244_008:0502b10": "粗野。不得置正義不講。多說枝葉。若發揮奧旨。",
    "X63n1244_008:0502b11": "引喻的確。雖世諦語言。不相違背。凡講經固當",
    "X63n1244_008:0502b12": "提要鈎元。暢明其義。然消文。乃是入手功夫。不可詳",
    "X63n1244_008:0502b13": "義而略文。令淺識茫然不解。不得於所見不真",
    "X63n1244_008:0502b14": "之處。穿鑿附會。或強經就我。貽悞後人。若遇此等處",
    "X63n1244_008:0502b15": "當直言不知。不強其為知。不得因引喻事蹟。縱",
    "X63n1244_008:0502b16": "談婬邪等趣。以法為戲。有尼女在會。更宜慎。不",
    "X63n1244_008:0502b17": "得憚煩偷安。敷衍了事。○以上各條。乃為明曉經義",
    "X63n1244_008:0502b18": "之法師。防其過咎。若自量經義。不甚了了。則此座豈",
    "X63n1244_008:0502b19": "易登。人天羅列。因果昭彰。各宜慎之。",
    "X63n1244_008:0502b20": "證義曰。天神聽經。已見前釋。又凡叢林中。即閒談",
    "X63n1244_008:0502b21": "偶語。亦皆有鬼神來聽察。摭古云。宋光孝安師。住",
    "X63n1244_008:0502b22": "清泰寺。不樂從務。日惟晏坐。儼然在定。偶於定中",
    "X63n1244_008:0502b23": "見二僧倚欄而語。初有天神。擁衛傾聽。久之散去。",
    "X63n1244_008:0502b24": "俄而惡鬼吐罵。仍掃脚跡。安乃出定。詢其故。初論",
    "X63n1244_008:0502c01": "佛法。次及世諦。末談資養。安師以二僧事自礪。終",
    "X63n1244_008:0502c02": "身未甞言及世事。寂後火化。舌根不壞。柔輭如紅",
    "X63n1244_008:0502c03": "蓮花葉。雲棲崇行錄。亦載此事。噫。倚欄而談。尚有",
    "X63n1244_008:0502c04": "神聽。況登講經。可不慎乎。",
    "X63n1244_008:0502c05": "蘭盆儀軌摘要(全卷見蘭盆會纂中)",
    "X63n1244_008:0502c06": "七月十五日。設蘭盆供。預日於山門貼匾云。蘭盆勝",
    "X63n1244_008:0502c07": "會。○即打掃大殿。并內外丹墀。及辦供器莊嚴諸什",
    "X63n1244_008:0502c08": "物等。一一齊備。○次日早課。祈禱等事。照元宵解冬",
    "X63n1244_008:0502c09": "例。詳後。茲不贅。早晨。普請成蘭盆壇。丹墀上共設桌",
    "X63n1244_008:0502c10": "五行。每行方桌一張。條桌四張。最上第一行。中間。方",
    "X63n1244_008:0502c11": "桌。供一大錫鉢盂飯。左右四長桌。並列菓品。各十餘",
    "X63n1244_008:0502c12": "盤。第二行中間。供盂蘭盆一座。以經彰名。表法殊勝。",
    "X63n1244_008:0502c13": "盆內旋疊甘美熟蔬菜。二十四色。不得菲淺。兩邊條",
    "X63n1244_008:0502c14": "桌。仍如上式。供菓品等物。第三行中間方桌。供一大",
    "X63n1244_008:0502c15": "碗淨水。碗內浸鮮花幾朵。條桌仍如上式。供菓品等",
    "X63n1244_008:0502c16": "物。第四行中間方桌。供一大瓶荷花。條桌仍如上式。",
    "X63n1244_008:0502c17": "供菓品等物。第五行中間方桌。供設香案。將自恣僧",
    "X63n1244_008:0502c18": "物。置條桌上。條桌仍如上式。安擱餘物。四邊用木柵",
    "X63n1244_008:0502c19": "欄圍。庶食葷酒人不得混入。南北兩傍開小門。可眾",
    "X63n1244_008:0502c20": "僧施主出入。各使二人守之。禁閑闖。(壇之四邊多貼禁條。其禁條云)。",
    "X63n1244_008:0502c21": "此係清淨供壇。恭迎三寶天神降臨之所。各宜誠敬。",
    "X63n1244_008:0502c22": "凡飲酒喫葷者莫入(此建壇儀式也)。△早粥二板後。知客鳴",
    "X63n1244_008:0502c23": "大鐘三下。禪堂即三板止靜。開小靜。大眾搭衣持具。",
    "X63n1244_008:0502c24": "齊入壇已。二行者持引導旛。二悅眾鳴引磬。首領執",
    "X63n1244_008:0503a01": "事八人執小旛。到方丈分班。對面立定。鳴引磬四下。",
    "X63n1244_008:0503a02": "住持出室。不拜。即末後先行。二引導旛在小旛前。引",
    "X63n1244_008:0503a03": "磬在和尚前。一侍者執手爐。一侍者捧香碟。隨住持",
    "X63n1244_008:0503a04": "後引導旛入壇。兩角站定。小旛分開。住持至香案前。",
    "X63n1244_008:0503a05": "拈香。維那舉贊。眾和。",
    "X63n1244_008:0503a06": "淨壇遶經(即繞誦盂蘭盆經)",
    "X63n1244_008:0503a07": "目連啟教。世尊宣揚。鉢和羅飯利存亡。脫苦往天堂。",
    "X63n1244_008:0503a08": "妙樂無疆。孝行永流芳　南無香雲葢菩薩摩訶薩。",
    "X63n1244_008:0503a09": "(三稱。住持禮佛畢。接手爐。問訊。舉云)南無大悲觀世音菩薩。(三稱。維那持淨水杯。",
    "X63n1244_008:0503a10": "舉淨壇偈)菩薩柳頭甘露水　能令一滴遍十方　腥羶",
    "X63n1244_008:0503a11": "穢垢盡蠲除　加持壇場悉清淨　教有密言謹當",
    "X63n1244_008:0503a12": "持誦。(即舉大悲呪繞壇。悅眾鳴大魚子。大眾同誦。維那酒淨。其四角擺小桌一張。各設蘭盆經一卷。",
    "X63n1244_008:0503a13": "四悅眾在四桌。合掌高聲。同誦。引導旛至大殿堦下。對面而立。小旛前行。和尚接行。一侍者捧香碟隨行。班首",
    "X63n1244_008:0503a14": "隨後。大眾各執事。次序而行。從壇右遶。上殿。從佛右遶而下。持呪洒淨一匝。不止步。即誦佛說盂蘭盆經云云。",
    "X63n1244_008:0503a15": "誦經三遍。遶畢。大眾照課誦位。排班。住持至香案前。經完。侍者接手爐。大眾跪下。合掌。住持合掌祝云)我",
    "X63n1244_008:0503a16": "等同孝志。脩行淨土因。懺除三障罪。報答二親恩。存",
    "X63n1244_008:0503a17": "者獲福壽。亡者得超昇。同生安養國。度盡眾冤親。(祝已",
    "X63n1244_008:0503a18": "一齊起立。俱合掌。維那舉)南無本師釋迦牟尼佛。(十二拜)南無文殊",
    "X63n1244_008:0503a19": "師利菩薩。(三拜)南無彌勒菩薩。(三拜)南無十方諸佛。(三拜)南",
    "X63n1244_008:0503a20": "無十方菩薩。(三拜)南無蘭盆啟教大目犍連尊者(三拜。三皈",
    "X63n1244_008:0503a21": "依竟。三拜而退。各回本處。收衣。抽解。飲茶用點)。",
    "X63n1244_008:0503a22": "上蘭盆供",
    "X63n1244_008:0503a23": "(飲茶用點已。少頃。即鳴鐘三下。眾皆入壇禮佛三拜。住持拈香。維那舉献供贊。眾齊唱云)。",
    "X63n1244_008:0503a24": "蘭盆會啟。普度門開。恭迎三寶降臨來。一一坐花臺。",
    "X63n1244_008:0503b01": "唯願慈哀。受我妙香齋　南無齋供養菩薩摩訶薩",
    "X63n1244_008:0503b02": "(三稱。維那至中拈香已。展具三拜已。長跪。合掌。白云)。",
    "X63n1244_008:0503b03": "恭聞法身常寂。本無去以無來。妙智圓融。實非空而",
    "X63n1244_008:0503b04": "非色。靈明絕待。覺海難量。俯潤迷蒙。時彰影響。今屬",
    "X63n1244_008:0503b05": "如來歡喜。僧眾自恣。當為七世父母。施設百味蘭盆。",
    "X63n1244_008:0503b06": "儀遵充國。孝效目連。黍稷唯馨。覺王斯格。願降慈光。",
    "X63n1244_008:0503b07": "受我供養(白已。一拜。起立。舉云)。",
    "X63n1244_008:0503b08": "三身如來(眾和)　奉獻蘭盆。上供三寶(說已。執爐白請詞云)。",
    "X63n1244_008:0503b09": "大雄出世。同赴齋於舍衛城中。正法流行。共應供於",
    "X63n1244_008:0503b10": "匿王宮內。既隨機而現相。亦普濟於羣生。今辰眾等",
    "X63n1244_008:0503b11": "謹設蘭盆。志心頂禮。專申奉獻。",
    "X63n1244_008:0503b12": "千華臺上。百寶光中。三十二相之能仁。八十種好之",
    "X63n1244_008:0503b13": "大覺。盡十方。遍法界。過現未來。無量佛寶。唯願不捨",
    "X63n1244_008:0503b14": "慈悲。受斯供養　(三白。三拜。次舉供佛偈。鳴鐘鼓鐺鈸。齊唱三遍。或一遍)。",
    "X63n1244_008:0503b15": "南無蓮座天人師　威德端嚴無與等　唯願佛寶",
    "X63n1244_008:0503b16": "大慈悲　受此盂蘭盆供養　南無香水海。花藏界。",
    "X63n1244_008:0503b17": "蘭盆供獻真如佛陀耶(眾唱竟。維那執爐。高聲請法云)　今辰眾等。",
    "X63n1244_008:0503b18": "謹設蘭盆。志心頂禮。專為奉獻。",
    "X63n1244_008:0503b19": "西乾竺國。白馬馱來。修多羅了義上乘。十二部真空",
    "X63n1244_008:0503b20": "妙典。盡十方。遍法界。過現未來。無量法寶。唯願不捨",
    "X63n1244_008:0503b21": "慈悲。受斯供養　(三白。三拜。次舉供法偈。仍鳴鼓鈸等。唱三遍。或一遍)。",
    "X63n1244_008:0503b22": "南無相應最勝法　成就菩提涅槃果　唯願法寶",
    "X63n1244_008:0503b23": "大慈悲　受此盂蘭盆供養　南無香水海。花藏界。",
    "X63n1244_008:0503b24": "蘭盆供獻。海藏達磨耶。(眾唱竟。維那執爐高聲請僧云)　今辰眾等。",
    "X63n1244_008:0503c01": "謹設蘭盆。志心頂禮。專為奉獻。",
    "X63n1244_008:0503c02": "三明八解。五果六通。分身於此界他方。應供於人間",
    "X63n1244_008:0503c03": "天上。盡十方。遍法界。過現未來無量僧寶。唯願不捨",
    "X63n1244_008:0503c04": "慈悲。受斯供養　　(三白三拜。次舉供僧偈。仍鳴鼓鈸。或三唱。或一唱)　南",
    "X63n1244_008:0503c05": "無自在眾中尊　栴檀林內澄心者　唯願僧寶大",
    "X63n1244_008:0503c06": "慈悲　受此盂蘭盆供養　南無香水海。花藏界。蘭",
    "X63n1244_008:0503c07": "盆供獻福田僧伽耶(唱竟。維那歸位。住持拈香。悅眾鳴引磬。大眾齊聲緩誦云)。",
    "X63n1244_008:0503c08": "南無常住十方佛。南無常住十方法。南無常住十方",
    "X63n1244_008:0503c09": "僧。南無本師釋迦牟尼佛。南無藥師琉璃光佛。南無",
    "X63n1244_008:0503c10": "過去覺花定自在王佛。南無清淨蓮花目佛。南無多",
    "X63n1244_008:0503c11": "寶如來。南無寶勝如來。南無妙色身如來。南無廣博",
    "X63n1244_008:0503c12": "身如來。南無離怖畏如來。南無甘露王如來。南無阿",
    "X63n1244_008:0503c13": "彌陀如來。南無世間廣大威德自在光明如來。南無",
    "X63n1244_008:0503c14": "佛說盂蘭盆經。南無大慈地藏王菩薩。南無大悲觀",
    "X63n1244_008:0503c15": "世音菩薩。南無大勢至菩薩。南無護法諸天菩薩。南",
    "X63n1244_008:0503c16": "無伽藍聖眾菩薩。南無歷代祖師菩薩。南無蘭盆會",
    "X63n1244_008:0503c17": "上佛菩薩。南無古往自恣緣覺聲聞僧。南無大孝目",
    "X63n1244_008:0503c18": "犍連尊者。南無三界聖凡幽顯尊神。(三請已。誦變食呪二十一遍。甘",
    "X63n1244_008:0503c19": "露呪七遍。上供文如常。又普供養呪七遍已。維那至中。三拈香。展具三拜。問訊長跪。合掌。用鐘鼓。齊聲念)。",
    "X63n1244_008:0503c20": "南無十方常住三寶(三稱畢。維那宣疏時。住持與大眾。俱長跪合掌)。",
    "X63n1244_008:0503c21": "伏以。誦世典蓼莪之章。難罄情於罔極。參聖教蘭盆",
    "X63n1244_008:0503c22": "之旨。敢竭念於熏脩。望度慈航。爰伸誠悃。(鄉貫寺名。住持等名)",
    "X63n1244_008:0503c23": "眾等切念。早割塵緣。長辭親愛。或嚴慈而早喪。頓乏",
    "X63n1244_008:0503c24": "蒸甞。或星鬢而在堂。永違菽水。無自利利他之行。尚",
    "X63n1244_008:0504a01": "空受於人施。有仰愧俯怍之情。敢置懷於源本。生身",
    "X63n1244_008:0504a02": "既托於親恩。訓教無踰於師德。本始無窮。不遣累劫",
    "X63n1244_008:0504a03": "之宗緒。圓心普度。總超法界之有情。爰披瀝於丹衷。",
    "X63n1244_008:0504a04": "汲水採花而獻供。敬歸依於寶帙。亙天彌地以流恩。",
    "X63n1244_008:0504a05": "盡拔苦輪。咸躋覺道。由是擇於本月某日起。至某日",
    "X63n1244_008:0504a06": "告圓。雲集僧眾。登臨寶殿。諷某經禮某懺。(或大眾發心。各有持",
    "X63n1244_008:0504a07": "誦。一一齊登)伏願慈光輝映。娑婆無處不圓明。法海汪洋。",
    "X63n1244_008:0504a08": "大地有情俱潤澤。我等多生父母。歷劫親姻。及以師",
    "X63n1244_008:0504a09": "長。並諸眷屬。存者加增福慧。歿者高證蓮胎。普滋一",
    "X63n1244_008:0504a10": "善之良緣。均利恒沙之苦趣。更冀山門寧靜。海眾安",
    "X63n1244_008:0504a11": "和。凡所止作。願皆如意。右疏。恭請三寶證明云云(若會",
    "X63n1244_008:0504a12": "中有俗姓士女。當更宣俗人所祈之疏云)。",
    "X63n1244_008:0504a13": "伏以。教演盂蘭。舍衛之芳猷未散。功超天壤。目連之",
    "X63n1244_008:0504a14": "孝行常稱。欲資七世於蓮胎。當禮三身于華座。(鄉貫寺名。",
    "X63n1244_008:0504a15": "在會士女等名)眾等切念。唱一味之圓音。隨剎土。隨眾生。盡",
    "X63n1244_008:0504a16": "入平等嘉會。演千秋之孝旨。或善男。或信女。咸遵舍",
    "X63n1244_008:0504a17": "衛遺風。仰悲濟之宏猷。救倒懸之極苦。是以於本月",
    "X63n1244_008:0504a18": "某日。恭遇某寺。崇建蘭盆勝會。普超恩有含生(某等)",
    "X63n1244_008:0504a19": "深追罔極。少答善因。躬叩法筵。仰求慈濟。由是各備",
    "X63n1244_008:0504a20": "香儀。薄陳芹供。仗苾蒭之威德。仰三寶之恩光。超度",
    "X63n1244_008:0504a21": "先靈。福資現在。(所有各各念誦。皆當一一具錄)伏願。真慈赴感。聖人",
    "X63n1244_008:0504a22": "隨機。一雨普滋。大千蒙潤。俾我等多身父母。歷世親",
    "X63n1244_008:0504a23": "緣。同承冥福之資。俱解三途之苦。歿世證生天之樂。",
    "X63n1244_008:0504a24": "在堂稱難老之春。五福日新。三灾電捲。凡所祈求。願",
    "X63n1244_008:0504b01": "皆果遂。右疏云云(宣畢一齊起立。眾唱贊云)。",
    "X63n1244_008:0504b02": "五果百味。香色清新。自恣會上獻能仁。願親出沉淪。",
    "X63n1244_008:0504b03": "普濟幽冥。沙界布陽春　南無普供養菩薩摩訶薩。",
    "X63n1244_008:0504b04": "(三唱。若此會七日。或五日。三日者。此二疏。待回向化。若但設齋供。而不念誦作會者。此疏即時化。大眾念佛送",
    "X63n1244_008:0504b05": "疏。住持三奠茶。設拜。維那舉回向云)　以此蘭盆供善根　報答父母",
    "X63n1244_008:0504b06": "劬勞恩　存者福樂壽無疆　亡者離苦得超昇",
    "X63n1244_008:0504b07": "　四生九有諸含識　八難三途苦眾生　各各悔過",
    "X63n1244_008:0504b08": "洗瑕疵　盡蒙慈濟出沉淪(念偈時。住持禮佛三拜。問訊偈畢。引導旛前行。",
    "X63n1244_008:0504b09": "小旛隨後。二悅眾鳴引磬。二侍者執手爐。搆香碟。送住持歸方丈。眾各回本處)。",
    "X63n1244_008:0504b10": "眾僧受食",
    "X63n1244_008:0504b11": "上供竟。悅眾將自恣僧物。(謂檀越所施之物。如手巾。麻線鞋襪等類)安置",
    "X63n1244_008:0504b12": "一處。是日齋堂外。多舖凳桌碗筯。以便客師受食。其",
    "X63n1244_008:0504b13": "供普果菜。不論客舊。平等普分。於齋堂事。俱齊備已。",
    "X63n1244_008:0504b14": "開午梆。鳴大鐘三下。住持搭衣持鉢。先至齋堂坐。大",
    "X63n1244_008:0504b15": "眾搭衣持鉢進堂。坐齊。執事人。先行菓已。住持云。(大",
    "X63n1244_008:0504b16": "眾師。先用供果食畢)方鳴雲板。執事人將蘭盆蔬菜",
    "X63n1244_008:0504b17": "及供飯。勻入大眾菜內。行堂盛菜飯已。大眾舉鉢念",
    "X63n1244_008:0504b18": "供養呪。至當願眾生。(句即改念)　(過去父母。七世超昇。現在",
    "X63n1244_008:0504b19": "二親。永無病惱。自他饒益存歿沾恩。永離惡道。究竟常",
    "X63n1244_008:0504b20": "樂)。(念畢出生。不唱五觀。住持云)(大眾先行禪定意。然後受食)。(大眾入觀。觀自",
    "X63n1244_008:0504b21": "心內外中間。皆不可得。默坐少時。住持白云)大眾受食。(大眾食畢)維那起坐。將",
    "X63n1244_008:0504b22": "自恣物。(即手巾襪底線帶之類也)先奉一分和尚位前。頂禮一拜。",
    "X63n1244_008:0504b23": "復同悅眾。將自恣物。分作兩盤。東西各行。從上至下。",
    "X63n1244_008:0504b24": "客舊次第勻分。散畢歸位。結齋已。僧值云。(大眾所食",
    "X63n1244_008:0504c01": "供果。及自恣物。各自藏鉢)。(或置袖內)眾齊起立捧鉢。各回",
    "X63n1244_008:0504c02": "本處。",
    "X63n1244_008:0504c03": "證義曰。蘭盆大齋。佛敕解夏舉者。謂一夏安居。九",
    "X63n1244_008:0504c04": "旬加行。不階四果。亦得功勳。此日設供。其德大矣。",
    "X63n1244_008:0504c05": "年年行之者。蓋父母結愛。既念念不去心。孝子報",
    "X63n1244_008:0504c06": "恩。須年年不絕供也。又經意。以拔苦報恩為主。與",
    "X63n1244_008:0504c07": "世俗異。世俗之孝。在順其情。此則兼順其性。世俗",
    "X63n1244_008:0504c08": "之孝。唯資其形。此則兼資其神。世人不知不信。輙",
    "X63n1244_008:0504c09": "曰釋氏無君親。亦未之深考也。夫順性資神之道。",
    "X63n1244_008:0504c10": "固所難明。而形情之間。亦豈遠于人哉。如釋尊謁",
    "X63n1244_008:0504c11": "母於忉利。送父而負棺等。其孝為何如也。梵網經",
    "X63n1244_008:0504c12": "以孝為戒曰。孝順至道之法。四十二章經云。凡人",
    "X63n1244_008:0504c13": "事天地鬼神。不如孝二親。二親。最神也。律中。父母",
    "X63n1244_008:0504c14": "不聽者。不許出家。觀無量壽佛經。首稱孝養父母。",
    "X63n1244_008:0504c15": "為成佛正因。大報恩經。心地觀經。廣說父母恩重。",
    "X63n1244_008:0504c16": "及至孝之法。睒子一經。全彰孝事。地藏因孝母而",
    "X63n1244_008:0504c17": "立誓度生。至於我佛訓弟子。謂父母與補處菩薩",
    "X63n1244_008:0504c18": "等。許弟子減衣鉢之資。養其父母。父母有正信者",
    "X63n1244_008:0504c19": "可恣與之。無正信者。可稍與之。若自無物。許轉化",
    "X63n1244_008:0504c20": "與之。藏中勸孝之語。層見疊出。豈不以孝為。首務",
    "X63n1244_008:0504c21": "哉。特其教。兼於順性資神。固非世法可及耳。今此",
    "X63n1244_008:0504c22": "儀軌。全遵佛敕。誦經猷供。脩懺設斛。俾七世親靈",
    "X63n1244_008:0504c23": "超冥漠之界。出思議之表。冥罰有所不能制。業苦",
    "X63n1244_008:0504c24": "有所不能拘。其法利殊常。豈但五鼎之豐。三猷之",
    "X63n1244_008:0505a01": "勤之孝而已。故知教孝之旨。唯佛教為獨深也。以",
    "X63n1244_008:0505a02": "上乃一日簡便行法。若七日五日。當依下會約行",
    "X63n1244_008:0505a03": "之。",
    "X63n1244_008:0505a04": "蘭盆會約(凡二十一條)",
    "X63n1244_008:0505a05": "切聞。蘭盆佳節。大施門開。仰憑有力大檀。營辦無遮",
    "X63n1244_008:0505a06": "妙味。法喜遍享乎佛僧。禪悅普資於凡聖。現行財施",
    "X63n1244_008:0505a07": "法施。當來福足慧足。模範次序。條列於左。每年",
    "X63n1244_008:0505a08": "七月朔。識字者。詣藏主寮。領蘭盆註釋。藏主問名登",
    "X63n1244_008:0505a09": "簿。至初六日。或起佛七。或不舉。但每日講蘭盆經註",
    "X63n1244_008:0505a10": "一時。客堂。山門。俱貼捐資牌。除施主大分外。不拘緇",
    "X63n1244_008:0505a11": "素內外。隨各人所捐供銀。或助飯僧。或為薦先。俱一",
    "X63n1244_008:0505a12": "一開明示眾。以廣度眾之心。方合佛意(期畢。註釋仍還藏主消號)。",
    "X63n1244_008:0505a13": "斯會不拘道俗。皆可入會。念佛聽經。但不許年",
    "X63n1244_008:0505a14": "少尼女入寺。恐壞名聞故。古規用大殿前。丹墀",
    "X63n1244_008:0505a15": "為供壇。上覆篷限。下圍木柵。以在會人。及供物多故。",
    "X63n1244_008:0505a16": "若人物俱少。在殿上亦可。古規白詞。俱維那與",
    "X63n1244_008:0505a17": "住持預熟讀念。近時僧少熟習。故立內壇。用法師表",
    "X63n1244_008:0505a18": "白。以便看文展讀。(俱詳蘭盆儀軌中明。另有流通本行世)但蘭盆經。人",
    "X63n1244_008:0505a19": "人預宜熟習。舊盆鉢可用即用。若無。預製一大",
    "X63n1244_008:0505a20": "盆。用木為之。狀如香亭。底如盆式。中作四格。每格安",
    "X63n1244_008:0505a21": "菜六味。共疊二十四味。皆用熟美。供畢齋僧。盆大方",
    "X63n1244_008:0505a22": "三尺許。其下施架。復製一大錫鉢。可容斗米之飯。供",
    "X63n1244_008:0505a23": "畢齋僧。此會佛敕。唯供三寶。故內壇不似水陸。",
    "X63n1244_008:0505a24": "兼列下堂。凡供事。但取誠敬。不必偽飾富盛。亦",
    "X63n1244_008:0505b01": "不得惜錢物。苟簡太甚。隨人貧富。誠心而行。可也。",
    "X63n1244_008:0505b02": "供獻依本經。具五菓百味者。乾菓十。湯菜十。水菓",
    "X63n1244_008:0505b03": "十。瓜笋十。糕餅十。糖色十。油貨十。乾菜十。荳色十。醬",
    "X63n1244_008:0505b04": "貨十。(亦不可太拘。各隨地之宜。備辦可也)次飯。次茶。凡素品皆可供獻。",
    "X63n1244_008:0505b05": "供畢齋僧。但凡佛事。本無定法。若人眾財多。則具百",
    "X63n1244_008:0505b06": "味。供千僧。誦經懺。並可增益。若人寡財乏。但具三菓",
    "X63n1244_008:0505b07": "六菜。乃至只供十僧皆可。所謂富羅天下奇珍。貧竭",
    "X63n1244_008:0505b08": "一己力量。但取誠敬而已。新會略同水陸。內壇",
    "X63n1244_008:0505b09": "供佛。(惟無下堂)外壇宜誦華嚴經普賢行願品二十四卷。",
    "X63n1244_008:0505b10": "妙法蓮華經十二部。地藏經十二部。觀無量壽佛經",
    "X63n1244_008:0505b11": "十二部。金剛經二十四部。藥師經二十四部。金光明",
    "X63n1244_008:0505b12": "經十二部。佛說阿彌陀經一百八卷。佛頂尊勝陀羅",
    "X63n1244_008:0505b13": "尼經二十四卷。佛說盂蘭盆經。愈多愈妙。或純禮蘭",
    "X63n1244_008:0505b14": "盆懷七日亦可。此會雖薦父母宗親。兼度六凡。",
    "X63n1244_008:0505b15": "又六道輪迴。互為眷屬。凡夫不識。佛敕放生以助功",
    "X63n1244_008:0505b16": "德。宜廣勸眾施。於圓滿日買放。切不可廢。若禮",
    "X63n1244_008:0505b17": "懺者。十三日起懺。莊嚴沐浴等事。見前念誦規條說。",
    "X63n1244_008:0505b18": "結界更須嚴護。勿令人畜不淨雜物闖入。設有入者。",
    "X63n1244_008:0505b19": "依法重結。懺壇僧眾。不得混雜。如比丘結壇。咸",
    "X63n1244_008:0505b20": "須比丘。若尼眾結壇。俱用尼眾。在家男隨比丘眾。女",
    "X63n1244_008:0505b21": "隨比丘尼。不得混亂。若尼不能主壇。請一二耆年高",
    "X63n1244_008:0505b22": "德比丘。在壇外主懺教之。不得同壇。觀堂香燈。不得",
    "X63n1244_008:0505b23": "混雜亦然。進供壇拈香禮拜。進內壇拈香禮拜。亦然。",
    "X63n1244_008:0505b24": "懺期內登廁時。入浴時。不得以淨衣與觸衣相",
    "X63n1244_008:0505c01": "雜。先脫淨衣。淨鞋。置在淨處。乃著觸衣鞋入廁。次洗",
    "X63n1244_008:0505c02": "淨。洗手畢。脫觸衣觸鞋入浴。乃著淨衣鞋歸堂。洗手",
    "X63n1244_008:0505c03": "面。潄口入壇。期內。不與外人接對。不得私其語",
    "X63n1244_008:0505c04": "言。亦不得看餘教典。上供。用得味熟食。供畢即",
    "X63n1244_008:0505c05": "收。淨抹供桌。唯供香花淨水。此齋供。佛敕在解",
    "X63n1244_008:0505c06": "夏節者。謂僧安居九旬。果新戒淨。堪度餓鬼。凡懺師",
    "X63n1244_008:0505c07": "等。皆須清淨過午。同八關齋。不得遲延時刻。以破齋",
    "X63n1244_008:0505c08": "法。禮懺。五更香到洗面用茶。入壇為第一時。日",
    "X63n1244_008:0505c09": "出吃早粥。粥後二板。入壇為第二時。出壇後。約燃線",
    "X63n1244_008:0505c10": "香一炷。於中抽解已小食。小食後。入壇為第三時。午",
    "X63n1244_008:0505c11": "飯後。燃行香一炷。於中用二板茶。抽解。止靜已。再燃",
    "X63n1244_008:0505c12": "坐香半炷。開靜。吃茶。入壇為第四時。出壇後。坐香半",
    "X63n1244_008:0505c13": "炷。用非時漿畢。入壇為第五時。出壇後。用茶。坐香半",
    "X63n1244_008:0505c14": "炷。入壇為第六時。出壇後。安臥養息。出壇後坐",
    "X63n1244_008:0505c15": "香。皆須精脩禪觀。不得縱恣昏沉。倘不能坐香入觀。",
    "X63n1244_008:0505c16": "或默念經呪佛菩薩名俱可。不許放逸高談嘻笑睡",
    "X63n1244_008:0505c17": "眠等。每聞鐘鳴。即抽解盥澡。一聞長鐘。即依次",
    "X63n1244_008:0505c18": "站班。勿得先後參差。觀堂中設案。用香燭桌圍",
    "X63n1244_008:0505c19": "上供。南無蘭盆會上啟教大士。大孝大目揵連尊者",
    "X63n1244_008:0505c20": "蓮座。其中唯許香燈給侍。設有要事。止可依事直說。",
    "X63n1244_008:0505c21": "不得因事。牽發餘語。倘有吃葷酒人閑遊。知客當好",
    "X63n1244_008:0505c22": "語使遠看。不得亂闖。懺至十五日子時。大眾沐",
    "X63n1244_008:0505c23": "浴更衣。乃至獻供臨齋。見前儀軌所說。若無蘭盆懺。",
    "X63n1244_008:0505c24": "用大悲懺或淨土懺可代。○年月日○住持(某甲)重",
    "X63n1244_008:0506a01": "錄。",
    "X63n1244_008:0506a02": "證義曰。蘭盆註釋。藏中只見唐圭峯宗密法師疏",
    "X63n1244_008:0506a03": "一卷。後宋依此疏。出孝衡鈔二卷。明末。台宗蕅益",
    "X63n1244_008:0506a04": "法師。出新疏一卷。律宗書玉律師。出合釋一卷。板",
    "X63n1244_008:0506a05": "存昭慶經房。然儀軌規約。久不行矣。世人誤以施",
    "X63n1244_008:0506a06": "鬼神食。為盂蘭盆齋。此訛也。雲棲正訛集云。蘭盆",
    "X63n1244_008:0506a07": "緣起目連。謂七月十五日。眾僧解夏自恣。九旬參",
    "X63n1244_008:0506a08": "學多得道者。此日脩供。其福百倍。非施鬼神食也。",
    "X63n1244_008:0506a09": "施食自緣起阿難。不限七月十五。所用之器。是摩",
    "X63n1244_008:0506a10": "竭國斛。亦非蘭盆。葢一則上奉聖賢。一則下濟餓",
    "X63n1244_008:0506a11": "鬼。悲敬異田。惡可等混。今清規有中元施食之條。",
    "X63n1244_008:0506a12": "則是日獻蘭盆。奉敬三寶。夜施斛食。普濟鬼神。乃",
    "X63n1244_008:0506a13": "兩全之法也。",
    "X63n1244_008:0506a14": "解夏",
    "X63n1244_008:0506a15": "七月十六日解夏。客堂預日掛牌。(牌云)明日自恣。○次",
    "X63n1244_008:0506a16": "日解夏儀式。如結夏同。住持定時已。時至。鳴大鐘三",
    "X63n1244_008:0506a17": "下。眾集大殿燒香傳爐。住持拈香。維那舉讚畢。至中",
    "X63n1244_008:0506a18": "拈香。展具。禮佛三拜。長跪。合掌白云　釋迦如來。(二聲)",
    "X63n1244_008:0506a19": "休夏自恣(眾和已。維那合掌高聲白)。",
    "X63n1244_008:0506a20": "休夏自恣。誠佛門之要道。懺愆悔過。實僧行之良謀。",
    "X63n1244_008:0506a21": "善因培植。樂果圓證。不凴戒定之航。曷到涅槃之岸。",
    "X63n1244_008:0506a22": "茲者七月十六日。屆當我佛解制休夏之辰。雲集眾",
    "X63n1244_008:0506a23": "僧。登臨寶殿。諷演秘章。解開期制。自今已後。破四重。",
    "X63n1244_008:0506a24": "蹈十惡。恣任自陳。起三毒。犯七遮。隨從他說。若見。若",
    "X63n1244_008:0506b01": "聞。若疑。一一須悔。或身。或口。或意。重重當懺。根塵纏",
    "X63n1244_008:0506b02": "縛。聲色牽連。積諸罪累。障閉心源。若不宣揚。何由雪",
    "X63n1244_008:0506b03": "淨。特開懺摩之門。廣滌自他之罪。懺則懺於已往。悔",
    "X63n1244_008:0506b04": "則悔其將來。故云。已作之罪。願乞消滅。未作之罪。不",
    "X63n1244_008:0506b05": "敢更作。故今解制。自恣懺悔。(白竟一拜。維那歸位。悅眾鳴引磬。大眾齊唱云)",
    "X63n1244_008:0506b06": "大德。一心念。眾僧。今日自恣。我比丘某甲亦自恣。若",
    "X63n1244_008:0506b07": "見聞疑罪。大德長老哀愍故。語我若見聞疑罪。當如",
    "X63n1244_008:0506b08": "法懺悔　(三唱竟。或一一說竟大眾念大悲呪三遍繞殿。念畢。各歸本位。維那舉懺悔偈。大眾唱云)",
    "X63n1244_008:0506b09": "往昔所造諸惡業　皆由無始貪瞋癡　從身語意",
    "X63n1244_008:0506b10": "之所生　一切罪根皆懺悔唵。三陁囉伽陀娑婆",
    "X63n1244_008:0506b11": "訶(三唱已。跪念大懺悔文畢。舉回向贊云)。自恣休夏。佛果圓成。一切",
    "X63n1244_008:0506b12": "業障頓冰清。覺海性圓澄。智慧光明。法界盡蒙恩",
    "X63n1244_008:0506b13": "　南無求懺悔菩薩摩訶薩(三稱。次舉回向偈云)　解夏功德殊",
    "X63n1244_008:0506b14": "勝行(云云)　　(唱偈時。住持禮佛三拜。問訊偈畢。即回方丈。大眾鳴引磬。禮佛三拜。上方丈頂",
    "X63n1244_008:0506b15": "禮和尚。若免。即回堂)是日晚課畢。解制。維那鳴引磬。上方丈。巡",
    "X63n1244_008:0506b16": "寮。告假等事。與解冬同例(若不據蘭盆勝會。十五日解制告假)。",
    "X63n1244_008:0506b17": "證義曰。解夏自恣者。葢比丘當初夏時。結制安居。",
    "X63n1244_008:0506b18": "不令乞食。名休夏。今朝滿期解制。自知有過。恣其",
    "X63n1244_008:0506b19": "自陳。自不知過。恣任僧舉。故名自恣。或問蓮池師",
    "X63n1244_008:0506b20": "曰。許僧自恣。何謂也。師答曰。有過如病人。舉過如",
    "X63n1244_008:0506b21": "醫王。諱病而惡醫。是名大愚癡。則知有過而舉之",
    "X63n1244_008:0506b22": "之為是矣。或又曰。自舉或可。他人舉之。不畏起爭",
    "X63n1244_008:0506b23": "端乎。答曰。律載僧有過。傍僧白佛。佛召本僧。種種",
    "X63n1244_008:0506b24": "呵責。因制為律。叢林逐日直言。據此也。此遵佛制。",
    "X63n1244_008:0506c01": "非出私意。何有爭端。且世法猶云。君有爭臣。父有",
    "X63n1244_008:0506c02": "爭子。士有爭友。故曰。興王賞直諫之臣。聖主立誹",
    "X63n1244_008:0506c03": "謗之木。況為僧脩出世法。可不須友以成其德乎。",
    "X63n1244_008:0506c04": "若惡直言。則讒謟面諛之人至矣。拒諫飾非。損德",
    "X63n1244_008:0506c05": "敗業。非小失也。因復作頌曰。古自恣。協金蘭。今自",
    "X63n1244_008:0506c06": "恣。生棘刺。口談他過忿起諍。目對毗尼盲不視。何",
    "X63n1244_008:0506c07": "恠乎正法衰。魔軍熾。雲棲主人發長嘆。一則傷我",
    "X63n1244_008:0506c08": "心。一則慰我志。君不見。愛禮故存羊。宣尼曾告端",
    "X63n1244_008:0506c09": "木賜。禪宗秘要云。昔闍夜多尊者。至羅閱城。敷揚",
    "X63n1244_008:0506c10": "頓教。謂遍行曰。吾適對眾抑挫。仁者得無惱於衷",
    "X63n1244_008:0506c11": "乎。曰。我憶念七劫前。生常安樂國。師於智者月淨。",
    "X63n1244_008:0506c12": "記我。非久當證斯陀含果。時有大光明菩薩出世。",
    "X63n1244_008:0506c13": "我以老故。策杖禮謁。師叱我曰。重子輕父。一何鄙",
    "X63n1244_008:0506c14": "哉。時我自謂無過。請師示之。師曰。汝禮大光明菩",
    "X63n1244_008:0506c15": "薩。以杖倚壁畵佛面。以此過慢。遂失二果。我責躬",
    "X63n1244_008:0506c16": "悔過以來。聞諸惡言。如風如響。況獲飲無上甘露。",
    "X63n1244_008:0506c17": "而反生熱惱耶。噫。此可謂自恣之龜鏡矣。",
    "X63n1244_008:0506c18": "坐禪分五。早課第一",
    "X63n1244_008:0506c19": "中秋起。加香。五皷夜巡鳴四板。香燈點燈。司水擔水",
    "X63n1244_008:0506c20": "監值揭帳幔。眾起。維耶鳴香板三擊。眾人下單。抽解。",
    "X63n1244_008:0506c21": "淨面。監值兩邊舖棕韉。各人隨閒禮佛三拜。各歸本",
    "X63n1244_008:0506c22": "位。五板畢。香燈接報鐘三陣。徐徐敲半枝線香。監值",
    "X63n1244_008:0506c23": "灌開水兩壺。用熱水洗杯。將杯提至監值位所。散香",
    "X63n1244_008:0506c24": "散杯。悅眾點手照。監值行開水。眾用開水畢。散香收",
    "X63n1244_008:0507a01": "杯。香燈煞報鐘。掛一板一鐘。當值聞大鐘完。接二板",
    "X63n1244_008:0507a02": "一鐘。監值捲門簾。關門。中擺蒲墩。收中間棕韉。聞大",
    "X63n1244_008:0507a03": "鼓完。接三板一鐘。止靜。當值行小十方禮。禮佛三拜。",
    "X63n1244_008:0507a04": "此中悅眾鳴引磬共四下。當值行禮拜佛畢。悅眾鳴",
    "X63n1244_008:0507a05": "引磬一下。開小靜。監值收中問蒲墩。開門。當值行十",
    "X63n1244_008:0507a06": "方禮。悅眾鳴引磬共十二下。此中監值打板三陣。鳴",
    "X63n1244_008:0507a07": "鐘三擊。接外呼板。眾人上殿。課畢回堂。監值在門外。",
    "X63n1244_008:0507a08": "候眾人歸堂。放下門簾。眾人各於本位前立定。當值",
    "X63n1244_008:0507a09": "行十方禮。到中間一問訊。再向新值問訊交值。監值",
    "X63n1244_008:0507a10": "立本位交監值牌問訊。新監值將門簾拉起。新當值",
    "X63n1244_008:0507a11": "打魚一下。眾人出外小解畢。將門簾放下。順行一匝",
    "X63n1244_008:0507a12": "看眾人坐定。然後熄燈歸位。若時早。打魚三下止靜。",
    "X63n1244_008:0507a13": "歸位。監值掩門。聞梆聲。當值打魚一下開小靜(或不止靜",
    "X63n1244_008:0507a14": "亦可)。",
    "X63n1244_008:0507a15": "上午第二",
    "X63n1244_008:0507a16": "早梆鳴。監值下位捲門簾。提茶壺至楊枝瓶所。司水",
    "X63n1244_008:0507a17": "擔潄口水。維那敲香板三下。眾人放腿。或小淨聽便。",
    "X63n1244_008:0507a18": "即回。候齋堂板鳴。悅眾鳴引磬過堂。香燈打掃佛前",
    "X63n1244_008:0507a19": "及住持位。粥畢回堂散香請散香篦。眾圓禮。當值掛",
    "X63n1244_008:0507a20": "一板一鐘。鳴起香魚二下。於西南接散香篦三下。繞",
    "X63n1244_008:0507a21": "至東北又三下。定行香一枝。眾人去衣。脫袍。穿草。鞋",
    "X63n1244_008:0507a22": "徐徐出堂潄口。嚼楊枝畢。監值收杯。當值候香過將",
    "X63n1244_008:0507a23": "半枝。掛二板一鐘。眾人立定。小停寸香。當值至東北",
    "X63n1244_008:0507a24": "角。打催板二下。經行香餘一寸。維那喝起。提香板催",
    "X63n1244_008:0507b01": "行。首領監香緊隨和之。至香六分。維那揮香板下垂。",
    "X63n1244_008:0507b02": "當值打抽解魚一下。眾人立定。監值拉起門簾。與散",
    "X63n1244_008:0507b03": "香至門首。一邊一位站定小停一刻。逆巡一匝。維那",
    "X63n1244_008:0507b04": "歸本位卓香板。監值進來擺蒲團。散香師敲散香篦",
    "X63n1244_008:0507b05": "三陣。眾人小解畢歸位。監值關兩邊小門。復敲散香",
    "X63n1244_008:0507b06": "篦一陣。監值放下門簾。散香師回堂順行。交散香牌。",
    "X63n1244_008:0507b07": "卓篦一下問訊。至中央問訊。插散香篦。復至中央問",
    "X63n1244_008:0507b08": "訊。歸位。當值搭衣持具。打三板一鐘止靜。行十方禮。",
    "X63n1244_008:0507b09": "禮佛三拜。悅眾鳴引磬四下。問訊出堂。翻止靜牌。東",
    "X63n1244_008:0507b10": "邊出。西邊進。問訊。至維摩單所。禮和尚一拜。歸位。監",
    "X63n1244_008:0507b11": "值收蒲團關門。舖韀當值推香盤。散香師出位。至中",
    "X63n1244_008:0507b12": "央問訊。從東邊上請香板。西邊下一拱。逆行一匝當",
    "X63n1244_008:0507b13": "值看香到。拉至香盤。悅眾鳴引磬一下。開小靜。(此節應移在交香板後)維那",
    "X63n1244_008:0507b14": "敲香板三下。放腿。巡香師交巡香牌。至中央問訊。交",
    "X63n1244_008:0507b15": "香板。散香師出位。至中央問訊。從西邊上。請散香篦。",
    "X63n1244_008:0507b16": "至東邊下問訊順行半匝。卓散香一下。當值打經行",
    "X63n1244_008:0507b17": "魚二下。經行香半炷。站板一下。站香寸數。打催板二",
    "X63n1244_008:0507b18": "下。經行香完。鳴魚一下。抽解。監值捲門簾。候交散香。",
    "X63n1244_008:0507b19": "當值鳴魚三下。止靜。監值關門。請香板如上。",
    "X63n1244_008:0507b20": "下午第三",
    "X63n1244_008:0507b21": "聞午梆鳴。當值打魚一下。開小靜。維那敲香板三下。",
    "X63n1244_008:0507b22": "穿鞋。著衣畢。悅眾鳴引磬一下。各本在位立。當值出",
    "X63n1244_008:0507b23": "位。行十方禮。翻牌。悅眾鳴引磬。監值鳴板三陣。接鐘",
    "X63n1244_008:0507b24": "三下(磬三下)。眾禮佛一拜。坐定。聞呼板鳴。擊引磬過堂。飯畢",
    "X63n1244_008:0507c01": "結齋時。監值香燈。司水。先回堂。開門。候眾人回堂圓",
    "X63n1244_008:0507c02": "禮。請散香照前。當值打一板一鐘。鳴起香魚二下。定",
    "X63n1244_008:0507c03": "行香一炷。眾潄口。嚼楊枝畢。經行。監值收楊枝杯。用",
    "X63n1244_008:0507c04": "熱水洗。當值候香過將半枝。打二板一鐘。眾立定。監",
    "X63n1244_008:0507c05": "值打茶。候維那歸位卓香板。眾隨便坐下。散香師將",
    "X63n1244_008:0507c06": "散香竹篦靠佛前。然後散杯。監值行茶三四匝。茶畢。",
    "X63n1244_008:0507c07": "散香與監值收杯。關門已。然後在監值寮洗杯畢。回",
    "X63n1244_008:0507c08": "堂經行。香完。當值打抽解魚一下。眾照前立。維那歸",
    "X63n1244_008:0507c09": "位卓香板。監值開門。拉門簾。舖蒲團散香三陣。小解",
    "X63n1244_008:0507c10": "看淨房無人。再散香一陣。回堂。照前交散香。監值收",
    "X63n1244_008:0507c11": "門簾歸位。當值打三板一鐘。行禮時。悅眾鳴引磬四",
    "X63n1244_008:0507c12": "下。止靜。監值收蒲團。關門。當值推香盤。散香師照前",
    "X63n1244_008:0507c13": "巡香。香到。當值鳴引磬一下。開小靜。巡香師照前交。",
    "X63n1244_008:0507c14": "監值開門。打茶二壺。巡香師散杯。從維那位起。和尚",
    "X63n1244_008:0507c15": "在堂。散杯五個。大悅眾送和尚茶。復散悅眾位。照人",
    "X63n1244_008:0507c16": "散杯。從班首散起。一對一對擺。監值茶來。用簽攪幾",
    "X63n1244_008:0507c17": "攪茶巡四五匝。眾人茶畢。巡香與監值收杯。散香師",
    "X63n1244_008:0507c18": "照前行事。當值鳴魚二下。經行香半炷。打站板一下。",
    "X63n1244_008:0507c19": "小停寸香。打催板二下。經行香完。鳴魚一下。抽解。候",
    "X63n1244_008:0507c20": "交散香牌。當值鳴魚三下。止靜。散香關門。香完。開小",
    "X63n1244_008:0507c21": "靜。吃茶。經行等一一照前行坐。",
    "X63n1244_008:0507c22": "晚課第四",
    "X63n1244_008:0507c23": "聞晚梆鳴。當值鳴魚一下。開小靜。悅眾鳴引磬。眾立",
    "X63n1244_008:0507c24": "班首出位拱手後悅眾鳴引磬共十二下。監值鳴板",
    "X63n1244_008:0508a01": "三陣。鐘三下。(磬三下)當值行禮翻牌。聞雲板鳴。眾過堂。當值",
    "X63n1244_008:0508a02": "監值在堂掃地。當值擺蒲團(舖棕韉)。粥罷回堂。嚼楊枝時。當",
    "X63n1244_008:0508a03": "值監值吃二堂。畢。各搭衣。禮佛三拜。各歸本位。當值",
    "X63n1244_008:0508a04": "鳴報鐘三下。監值收蒲團(棕韉)。候鳴引磬一下。眾出位站",
    "X63n1244_008:0508a05": "班。當值打報鐘三陣。眾上殿。將課畢。三皈後。監值。香",
    "X63n1244_008:0508a06": "燈。司水。先回開門。監值放兩單幔帳。眾回堂。圓禮。當",
    "X63n1244_008:0508a07": "值打一板一鐘。打抽解魚一下。眾束衣抽解。監值在",
    "X63n1244_008:0508a08": "門外。候放門簾。拉起後。眾回堂。盡上單。當值鳴魚三",
    "X63n1244_008:0508a09": "下。止靜。歸當值位坐。定香一枝。監值關前後門。靠單",
    "X63n1244_008:0508a10": "順行一匝。然後窻門。上單養息。當值不養息。",
    "X63n1244_008:0508a11": "夜香第五",
    "X63n1244_008:0508a12": "當值不見窻外亮影。打魚一下。開小靜。香燈下單。點",
    "X63n1244_008:0508a13": "各處燈。監值捲兩單幔帳。開中間門。維那敲香板三",
    "X63n1244_008:0508a14": "下。眾下單。當值定坐香一枝。鳴起香魚二下。散香師",
    "X63n1244_008:0508a15": "照前請散香竹篦。當值候香將半枝。打二板。眾人立",
    "X63n1244_008:0508a16": "定。監值打茶。維那歸位。卓香板。隨便坐下。散香師將",
    "X63n1244_008:0508a17": "竹篦靠佛前。散杯在各人手。監值行茶一二匝。散香",
    "X63n1244_008:0508a18": "師。監值師。各收一邊。散香師拿散香。篦在手。順行半",
    "X63n1244_008:0508a19": "匝。復卓一下。當值鳴催板二下。經行。監值關門。香到。",
    "X63n1244_008:0508a20": "當值打抽解魚一下。眾人立定。照前行事。監值開門。",
    "X63n1244_008:0508a21": "拉門簾。進擺蒲團。照前散香關門。當值止靜。行禮。悅",
    "X63n1244_008:0508a22": "眾鳴引磬四下。監值關門。巡香請香板。香完。鳴引磬",
    "X63n1244_008:0508a23": "一下。開小靜。交巡香板。香放參。吃畢。當值鳴魚二下。",
    "X63n1244_008:0508a24": "經行香半炷。當值鳴站板一下。停香一寸。鳴催板二",
    "X63n1244_008:0508b01": "下。經行。香完鳴魚。一下抽解。監值扯門簾。候交散香",
    "X63n1244_008:0508b02": "板。當監值魚三下。止靜。散香關門。香完。當值鳴魚一",
    "X63n1244_008:0508b03": "下。開小靜。巡香交板。開門。悅眾鳴引磬開大靜。當值",
    "X63n1244_008:0508b04": "行禮。監值打板三陣畢。仍照前散香起香云云。乃至",
    "X63n1244_008:0508b05": "第六枝香。打抽解魚。監值舖棕韀鳴擊禮佛三拜。監",
    "X63n1244_008:0508b06": "值放兩單幔帳。眾抽解上單。香燈師點琉璃。熄監值",
    "X63n1244_008:0508b07": "寮燈。監值關前後門戶。復順行一匝。關格子門。熄佛",
    "X63n1244_008:0508b08": "前燈。然後上單。一日事畢。此逐日恒規。初參後學。必",
    "X63n1244_008:0508b09": "須熟記。以便輪行。然此五番。若細全錄。文多一半。此",
    "X63n1244_008:0508b10": "既是略。易可精熟。餘可目視心會。",
    "X63n1244_008:0508b11": "禪堂規約(凡三十二條)",
    "X63n1244_008:0508b12": "古規失檢。怠惰成風。時弊多端。提持貴密。雖則現成",
    "X63n1244_008:0508b13": "公案。要須大眾共知。行解相應。則無愧於先宗。道德",
    "X63n1244_008:0508b14": "兼資。乃有利於末學。是在同心。共相遵守。鐘板",
    "X63n1244_008:0508b15": "參差者。巡寮。跪香。行禮。不服者。出堂。挑唆是非",
    "X63n1244_008:0508b16": "者。交拳。破口者。出堂。除老。病。公事。私自逃單者。",
    "X63n1244_008:0508b17": "掛牌。不許復住。禪堂內外。閒談雜話者罰。靜中",
    "X63n1244_008:0508b18": "响動驚眾者罰。不服者出堂。鳴魚小板等。參差",
    "X63n1244_008:0508b19": "不清者罰。不顧本分。交頭接耳者。重罰。上",
    "X63n1244_008:0508b20": "堂小參等。各搭衣持具。齊集法堂。次第而立。有問則",
    "X63n1244_008:0508b21": "出。不得參差。違者罰。不滿期。不許出堂。除充公",
    "X63n1244_008:0508b22": "執。私自告假者罰。不遵者重罰。偷看典章者罰。",
    "X63n1244_008:0508b23": "非時私睡者罰。出入不白執事者罰。止靜不到",
    "X63n1244_008:0508b24": "者罰。行香坐香不到者罰。失悞散香巡香者罰。",
    "X63n1244_008:0508c01": "值日交代不清者罰。破壞什物者罰賠。不",
    "X63n1244_008:0508c02": "顧本參。亂逞機鋒者罰。妄作拈頌。評論公案者罰。",
    "X63n1244_008:0508c03": "堂中出入。次第而行。違者罰。若攛單亂位。穿堂直",
    "X63n1244_008:0508c04": "過。并無事闖寮者重罰。私借堂內什物出外者",
    "X63n1244_008:0508c05": "罰。滋事失儀。不聽執事規諫者罰。不服者出堂。",
    "X63n1244_008:0508c06": "行坐課誦受食出坡等。不隨眾者罰。檢點",
    "X63n1244_008:0508c07": "他人是非。攪羣亂眾者重罰。警策昏散。三香板",
    "X63n1244_008:0508c08": "不下單者罰。故縱昏沉者罰。爭香板者罰。不服",
    "X63n1244_008:0508c09": "者出堂。警策後。昏沉如故者立參。再三警策。昏",
    "X63n1244_008:0508c10": "沉如故者跪參。不服者出堂。經行縱橫。談笑涕",
    "X63n1244_008:0508c11": "吐。或鞋物作聲者罰。不服者出堂。出外不穿直",
    "X63n1244_008:0508c12": "裰(俗呼海青。亦名偏衫。又號袍子)者罰。有事他出。歸期失限者",
    "X63n1244_008:0508c13": "罰。尊客參堂。各依位次。不得失儀。違者罰。",
    "X63n1244_008:0508c14": "擅入客堂。與人雜話者重罰。開大靜後。語笑者。",
    "X63n1244_008:0508c15": "在監值寮者。在外寮閒闖者罰。私造飲食者罰。",
    "X63n1244_008:0508c16": "(新增)或吃煙者重罰。闖靜者罰。巡香狥情。或",
    "X63n1244_008:0508c17": "以公報私。故打者罰。違者重罰。小恙給假三日。",
    "X63n1244_008:0508c18": "重病者出堂調養。不得故留妨眾。違者罰。○以上條",
    "X63n1244_008:0508c19": "約。本分攸關。如或不遵。自失善利。同居大眾。戒之勉",
    "X63n1244_008:0508c20": "之。○年月日○住持(某甲)重錄。",
    "X63n1244_008:0508c21": "證義曰。禪堂乃陶鑄賢聖之所。了生脫死之場。欲",
    "X63n1244_008:0508c22": "透向上一關。捨此無由得入。所謂十方同聚會。個",
    "X63n1244_008:0508c23": "個學無為。此是選佛場。心空及第歸。是也。既學無",
    "X63n1244_008:0508c24": "為。即應諸緣屏息。專精參究。若仍然散誕。依舊隨",
    "X63n1244_008:0509a01": "情。不但不能學無為。亦恐反增異見。所謂無規矩。",
    "X63n1244_008:0509a02": "不能制其邪。無精勤。不能成其志。是也。經云。因戒",
    "X63n1244_008:0509a03": "生定。因定發慧。二語盡矣。禪宗秘要云。昔有族姓",
    "X63n1244_008:0509a04": "子。出家學道。優波毱多為說法要。尋便見諦。得須",
    "X63n1244_008:0509a05": "陀洹。作是念言。我斷三結。更何求進。遊縱自在。可",
    "X63n1244_008:0509a06": "至七生。尊者告曰。生死之法。甚可惡賤。猶如糞穢。",
    "X63n1244_008:0509a07": "多少皆臭。即便將至旃陀羅村。見一小兒。體生惡",
    "X63n1244_008:0509a08": "瘡蟲血雜出。甚大苦惱。問言。比丘見此兒否。此小",
    "X63n1244_008:0509a09": "兒者。是須陀洹。佛昔在世。有一羅漢。身小患痒。搔",
    "X63n1244_008:0509a10": "之有聲。維那瞋曰。今汝身有蛆蟲瘡耶。宜可出向",
    "X63n1244_008:0509a11": "旃陀羅村。羅漢語言。今汝得罪。莫出斯言。時此維",
    "X63n1244_008:0509a12": "那。即便懺悔。精進脩習。得須陀洹。後自懈怠。不求",
    "X63n1244_008:0509a13": "上進。故生此家。受斯苦惱。小復前行。見有一人。為",
    "X63n1244_008:0509a14": "火所燒。身體焦爛。苦痛難忍。轉更前進復見有人。",
    "X63n1244_008:0509a15": "犯王憲法。以身貫著大木標上。發聲哀號極生苦",
    "X63n1244_008:0509a16": "惱。爾時尊者問比丘言。汝見此二人否。比丘言。唯",
    "X63n1244_008:0509a17": "然已見。尊者曰。此前人者。是斯陀含。後所見者。阿",
    "X63n1244_008:0509a18": "那含也。咸皆懶惰。不求上進。故生人中。受斯楚毒。",
    "X63n1244_008:0509a19": "是故汝今。宜自精勤早求解脫。比丘聞已。日夜脩",
    "X63n1244_008:0509a20": "學。不久便得阿羅漢道。嗚呼。據此數人。皆有道果。",
    "X63n1244_008:0509a21": "因得少為足。懈怠懶惰。仍墮苦報。今之禪和。纔結",
    "X63n1244_008:0509a22": "幾冬。便言我是老參。何復汲汲於此。未知此老參",
    "X63n1244_008:0509a23": "曾證幾果耶。若不精進脩行。大有。苦報著你在。",
    "X63n1244_008:0509a24": "孟冬貼單",
    "X63n1244_008:0509b01": "十月初旬。維那命悅眾。令當值。監值。香燈。司水。掃舍",
    "X63n1244_008:0509b02": "宇。揭單票。糊門窻。各單加草。及收拾香板號。籤等事。",
    "X63n1244_008:0509b03": "客堂與維那。預將合寺人名。開清戒臘久近。呈方丈",
    "X63n1244_008:0509b04": "閱過議定充執已。命記錄裁單票。書記端楷寫成。東",
    "X63n1244_008:0509b05": "西兩盤排清。不得前後紊亂。上用盤袱界尺壓之。至",
    "X63n1244_008:0509b06": "十四日。客堂於早粥掛牌。(牌云)貼單。○侍者將單票兩",
    "X63n1244_008:0509b07": "盤擺法座上。二板。鳴大鐘三下。大眾先集禪坐。維那",
    "X63n1244_008:0509b08": "令當值監值。於佛座左右舖蓆。堂師俱將行李安蓆",
    "X63n1244_008:0509b09": "上。佛前設公位。維那白云。(今日請和尚。為大眾師貼",
    "X63n1244_008:0509b10": "單)。白已。兩班齊立。悅眾鳴引磬。領二清眾。上方丈。眾",
    "X63n1244_008:0509b11": "云。住持臨座。悅眾云。(展具頂禮和尚)。禮畢云。(末後先",
    "X63n1244_008:0509b12": "行)侍者二人。捧單票前行。拂子。拄杖隨後。進堂。住持",
    "X63n1244_008:0509b13": "禮佛。登座。維那舉贊時。到座前拈香三瓣。展大具三",
    "X63n1244_008:0509b14": "拜。起具。歸位。至三稱雲來集菩薩畢。維那云。(頂禮和",
    "X63n1244_008:0509b15": "尚)。眾展具三禮已。二悅眾次第鳴引磬三陣。住持說",
    "X63n1244_008:0509b16": "法。說竟。眾齊立。班首單條住持貼。貼竟。維那云。(大眾",
    "X63n1244_008:0509b17": "師禮謝和尚)。住持出堂。維那復云。(大眾師送和尚)。若",
    "X63n1244_008:0509b18": "免即止。餘者維那貼。兩序。以執大小為次序。同執以",
    "X63n1244_008:0509b19": "戒先後為次序。堂中各照自己名位次序安行李。送",
    "X63n1244_008:0509b20": "單。晚課畢。上方丈謝貼單。小食後告香。見前住持章",
    "X63n1244_008:0509b21": "中。",
    "X63n1244_008:0509b22": "證義曰。按梵網經乖尊卑次序戒。及律藏臥具法",
    "X63n1244_008:0509b23": "等。俱明位次。葢兩序論執。同一執論戒。是佛正制",
    "X63n1244_008:0509b24": "今叢林安單。不問戒不問臘。於一執中。先來在前",
    "X63n1244_008:0509c01": "後來在後。似是而非。違佛敕先受戒者在前坐。後",
    "X63n1244_008:0509c02": "受戒者。在後坐之律。",
    "X63n1244_008:0509c03": "結冬",
    "X63n1244_008:0509c04": "十月十五日結冬。乃衲子九旬辦道之期也。內外肅",
    "X63n1244_008:0509c05": "嚴。內不放出。外不放入。屏除一切。專精辦道。於早課",
    "X63n1244_008:0509c06": "前。燒香傳爐。大眾雲集。維那舉贊。住持拈香。祝",
    "X63n1244_008:0509c07": "聖祈禱乃至上方丈。住持說法等。並照元旦式。其所",
    "X63n1244_008:0509c08": "別者。此日晚課畢。上祖堂。上方丈。維那鳴引磬。巡寮",
    "X63n1244_008:0509c09": "云。(結制巡寮。問訊某某師云云)。巡畢回堂。對面展具。",
    "X63n1244_008:0509c10": "三拜。拜畢歸位。少頃。齋堂吃普茶將訖。維那宣共住",
    "X63n1244_008:0509c11": "規約。晚二板。本堂宣堂規。是晚起禪七。",
    "X63n1244_008:0509c12": "證義曰。孟冬結制。正為生死。若不打掃心地明白。",
    "X63n1244_008:0509c13": "只管看鼻頭。做模樣。有甚用處。人看你似參禪及",
    "X63n1244_008:0509c14": "至打開肚裡。黑漫漫地。可憐生不知禪是個甚麼。",
    "X63n1244_008:0509c15": "只管要你去扭揑他。你若肯將偷心頓然放下。到",
    "X63n1244_008:0509c16": "有幾分相應。古人云。做工夫不得力。病在多知多",
    "X63n1244_008:0509c17": "解。穿鑿公案。習氣膠粘。打脫不下。所以不得洞明",
    "X63n1244_008:0509c18": "佛性。若真正為生死的人。無雜用心。一個話頭。如",
    "X63n1244_008:0509c19": "咬鐵丸相似。定要嚼碎。嚼不碎。拚命嚼。寧將身心",
    "X63n1244_008:0509c20": "墮地獄。終不放捨話頭。具如是信力。如是疑情。日",
    "X63n1244_008:0509c21": "深歲久。正眼迸開。光明普照。物物頭頭。了無差別",
    "X63n1244_008:0509c22": "矣。或曰。從上諸祖。多以機用接人。今何授人以死",
    "X63n1244_008:0509c23": "話頭。死工夫。答曰。噫是何言歟。夫參話頭之法。自",
    "X63n1244_008:0509c24": "黃蘗肇端。諸師遵承。而大慧尤主張之。大慧中興",
    "X63n1244_008:0510a01": "濟北之道。豈其機用弗具。而開示來學。以一句話",
    "X63n1244_008:0510a02": "頭。塞其咽喉。消其伎倆。然後顯大機大用。激策精",
    "X63n1244_008:0510a03": "進。而獲證者。四十餘人。葢師家機用。學者工夫。必",
    "X63n1244_008:0510a04": "兩相宜。而有成也。若不策進其工夫。唯機用接人。",
    "X63n1244_008:0510a05": "則上根利機。當下知歸。能有幾人。中下之流永失",
    "X63n1244_008:0510a06": "法利。而掠虗者。乘風接響。達磨一宗。掃地盡矣夫。",
    "X63n1244_008:0510a07": "達磨西來。九年面壁。可謂壁立萬仞。乃其接引神",
    "X63n1244_008:0510a08": "光。亦用方便。語曰。汝但外息諸緣。內心無喘。心如",
    "X63n1244_008:0510a09": "墻壁。方可入道。此即死工夫之說也。葢工夫不死。",
    "X63n1244_008:0510a10": "情識橫生。非逐名利。即膠知解。雖有機用。將安施",
    "X63n1244_008:0510a11": "乎。故今請安禪結制者。看一個死話頭為正務。幸",
    "X63n1244_008:0510a12": "無以機用公案雜用心也。然所謂看死話頭者。正",
    "X63n1244_008:0510a13": "為用工在話頭上。名看死話頭。非兀然空坐觀靜",
    "X63n1244_008:0510a14": "也。禪宗秘要云。西域崛多法師。遊五臺。至定襄縣。",
    "X63n1244_008:0510a15": "見一僧結菴而坐。法師問曰。汝孤坐奚為。曰。觀靜。",
    "X63n1244_008:0510a16": "師曰。汝出誰門耶。曰。神秀大師。法師曰。我西域異",
    "X63n1244_008:0510a17": "道。最下根者。不墮此見。兀然空坐。於道何益。",
    "X63n1244_008:0510a18": "起禪七(不拘何時可起七不專在十月望日)",
    "X63n1244_008:0510a19": "凡起禪七。前一日。維那。悅眾同到庫房。啇酌一切應",
    "X63n1244_008:0510a20": "用等物。及請護七。酌派已。聽悅眾料理。其看香。監香。",
    "X63n1244_008:0510a21": "候方丈示牌。起七日。午飯後。開小靜。維那云。(今晚起",
    "X63n1244_008:0510a22": "七。上單養息)。晚課。持具上殿。課畢。鳴鐘。禮祖。上方丈。",
    "X63n1244_008:0510a23": "住持說法。開示畢。維那云。(禮謝和尚)。禮畢。鳴引磬云。",
    "X63n1244_008:0510a24": "(起七巡寮。問訊某某師云云)。巡畢。回堂。安息。至晚二",
    "X63n1244_008:0510b01": "板前。維那鳴香板三陣。令香燈護七。各理本務。次於",
    "X63n1244_008:0510b02": "齋堂前鳴香板三陣。令各堂寮共集禪堂。眾坐齊。次",
    "X63n1244_008:0510b03": "看香鳴。二板吃。茶茶。畢。維那表堂規云云。表畢。維那",
    "X63n1244_008:0510b04": "令悅眾捧香板。維那送監香板畢。鳴香板三下。眾皆",
    "X63n1244_008:0510b05": "起立。護七師收地上坐位。維那云。(諸同參師。作禮首",
    "X63n1244_008:0510b06": "座師。西堂師。後堂師。堂主師。香燈師。護七師司水師)。",
    "X63n1244_008:0510b07": "三拜。首座繼云。(拜維那師)。禮畢。令監香師行禮。次呼",
    "X63n1244_008:0510b08": "寄七師禮佛。拜兩序。(凡本山法眷。及遠近菴院。來寄七者。即進堂附後。若居士寄七",
    "X63n1244_008:0510b09": "仍安單在外。凡寄七者。二例隨眾。期滿方許出堂。尼女不許進堂。或尊客。或施主。隨喜坐香。不在此例。但不可",
    "X63n1244_008:0510b10": "放逸耳)拜畢。悅眾鳴引磬。一對燈籠。迎請和尚。若住持",
    "X63n1244_008:0510b11": "傳牌。即依牌請班首到。維那云。(兩序同參師。頂禮某",
    "X63n1244_008:0510b12": "某大師)。禮畢。說法起七。二枝香小點心。四枝香齋堂。",
    "X63n1244_008:0510b13": "用普放參。(或飯。或麵。隨便)仍厨房人燒煑。護七人照應。六枝",
    "X63n1244_008:0510b14": "香清茶。八枝香每人炒糯米一杯。十枝香養息。養息",
    "X63n1244_008:0510b15": "一枝香。打巡照四板。淨面。各歸位坐。飲糖湯。每人糖",
    "X63n1244_008:0510b16": "餅一個。聞厨下接板。即經行。二三悅眾。輪流上殿應",
    "X63n1244_008:0510b17": "酬課誦大殿繞佛打抽解課完熄燈聞早粥梆開靜",
    "X63n1244_008:0510b18": "(小粥後二枝香開小靜用)米糕四塊午飯止靜青菓茶四枝香點心六枝香聞",
    "X63n1244_008:0510b19": "晚梆晚課完(開靜遇堂回堂行香云云)。上單養息。晚起香二板。腐乾一塊(一夜一日",
    "X63n1244_008:0510b20": "如是)以後六日亦然。(若期內。施主有零星小食供眾。隨時散之)至圓滿時。悅",
    "X63n1244_008:0510b21": "眾仍領二清眾上方丈。請住持考功解七。或請班首",
    "X63n1244_008:0510b22": "代考解。凡禪七。師家考功唯提本參。學人請益。單問",
    "X63n1244_008:0510b23": "話頭。不許亂統公案　凡站香。香站大半枝。站須雙",
    "X63n1244_008:0510b24": "足並齊。不得八字參差。雙手垂下。不許叉手。行忌袖",
    "X63n1244_008:0510c01": "手。坐忌垂足　凡禪七。乃刻期取證。了辦生死之日。",
    "X63n1244_008:0510c02": "專以參究為事。首眾不得多語。有妨正務。過堂。起香。",
    "X63n1244_008:0510c03": "放香。站香。維那俱鳴香板三下。凡香板式。巡香板。(長二",
    "X63n1244_008:0510c04": "尺)唯打昏沉。監香板。(長一尺八寸)兼帶掉舉。班首策香。專",
    "X63n1244_008:0510c05": "看工夫。住持看香。唯是直下會取而已。故巡香。須是",
    "X63n1244_008:0510c06": "兩手捧持。不許一手垂下。監香一手擎。一手垂。不得",
    "X63n1244_008:0510c07": "將香板拖下。應作供養想。班首則上下不拘。不論昏",
    "X63n1244_008:0510c08": "沉掉舉。盡皆可打。又看香板。(長二尺二寸)散香竹篦(長三尺六",
    "X63n1244_008:0510c09": "寸)。",
    "X63n1244_008:0510c10": "證義曰。叢林長年坐香參禪。何為又有禪七。葢欲",
    "X63n1244_008:0510c11": "尅期成辦之意耳。學者於此時。當猛著精彩。較平",
    "X63n1244_008:0510c12": "日。當加倍用心參究。參究者。即參此一箇話頭也。",
    "X63n1244_008:0510c13": "參話頭。不外起疑情。所謂小疑小悟。大疑大悟。不",
    "X63n1244_008:0510c14": "疑不悟。疑。即參也。夫疑之之念。固為覺體之障。而",
    "X63n1244_008:0510c15": "因其勢。而善用之則反可假之。以為破障之術。葢",
    "X63n1244_008:0510c16": "以疑之與悟其機相待。其勢相因。故求悟者。必貴",
    "X63n1244_008:0510c17": "疑也。夫人心之機不凝結。必不能開豁。如隆冬閉",
    "X63n1244_008:0510c18": "塞。實釀泰元。若氣泄。而不完。則其發生。也必無力。",
    "X63n1244_008:0510c19": "故貴疑者。疑。則凝結也。法界之源不深研。必不能",
    "X63n1244_008:0510c20": "遠到。故凡疑者。必深研也。是知疑為悟因。悟為疑",
    "X63n1244_008:0510c21": "果。殆若暗必有明。吸必有呼矣。可無疑乎。可無疑",
    "X63n1244_008:0510c22": "乎。至於由疑而悟。則悟且不存。疑於何有。而鍊磨",
    "X63n1244_008:0510c23": "之功成矣。",
    "X63n1244_008:0510c24": "解禪七",
    "X63n1244_008:0511a01": "或一七。或二七。三七。圓滿已。方丈傳牌至。維那白眾",
    "X63n1244_008:0511a02": "云云。白畢。鳴引磬。奉和尚命。請某某大師為眾解七。",
    "X63n1244_008:0511a03": "三拜畢。說法解七竟。維那白云。(多日辛苦。兩序同參",
    "X63n1244_008:0511a04": "師。禮謝首座師云云。乃至護七師。司水師)　禮三拜。",
    "X63n1244_008:0511a05": "洗脚安息。晚課畢。鳴鐘禮祖。上方丈。禮畢巡寮云。(解",
    "X63n1244_008:0511a06": "七巡寮。問訊某某師云云)。乃至巡畢回堂。餘儀如常。",
    "X63n1244_008:0511a07": "寄七回本處。",
    "X63n1244_008:0511a08": "證義曰。所謂解七者。但解幾七之期。非解參禪也。",
    "X63n1244_008:0511a09": "或曰。參禪之義。已聞命矣。然未知參禪之事。起於",
    "X63n1244_008:0511a10": "何時。答曰。楞嚴經云。當在此中。精研妙明。又曰。內",
    "X63n1244_008:0511a11": "外研究。又曰。研究深遠。又曰。研究精猛。非參乎。其",
    "X63n1244_008:0511a12": "中七處徵心。八還辨見。飛光。舉拳。垂手。作喝等。皆",
    "X63n1244_008:0511a13": "示疑也。自後凡教看公案。起疑情。皆從此生。其餘",
    "X63n1244_008:0511a14": "如華嚴經之梵行品。楞伽圓覺等經。皆有禪也。至",
    "X63n1244_008:0511a15": "於言之最詳明者。莫若鵞湖大義禪師云。若人靜",
    "X63n1244_008:0511a16": "坐不用工。何年及第悟心空。又云。直須提起吹毛",
    "X63n1244_008:0511a17": "利。要剖西來第一義。又云。剔起眼睛豎起眉。反覆",
    "X63n1244_008:0511a18": "看渠渠是誰。如是等言。參禪人當書諸紳。雖然。若",
    "X63n1244_008:0511a19": "向語句中。推測穿鑿。情識上。卜度摶量。則又錯會",
    "X63n1244_008:0511a20": "其曰用功。曰剖。曰反覆看之意矣。則與靜坐默默",
    "X63n1244_008:0511a21": "者。事不同。而其病同矣。亦不可不辨。要而言之。禪",
    "X63n1244_008:0511a22": "宗門下。無意識領略底禪。無逐叚商量底禪。亦無",
    "X63n1244_008:0511a23": "漸次習得底禪。所以要汝拍盲做將去。不許胡思",
    "X63n1244_008:0511a24": "亂想。妄生知解。若信得過。便如是參究。不必問東",
    "X63n1244_008:0511b01": "問西。葢大事未明。盡千七百。孰非可疑。只要在一",
    "X63n1244_008:0511b02": "則上拚命拶去。若一則過得。百千則。無不過得也。",
    "X63n1244_008:0511b03": "勉之。",
    "X63n1244_008:0511b04": "解冬",
    "X63n1244_008:0511b05": "正月十五日。解冬。佛聖前焚香燭。是晚薰墖早課祈",
    "X63n1244_008:0511b06": "禱。乃至陞座。與元旦同。說法畢。維那鳴引磬巡寮云。",
    "X63n1244_008:0511b07": "(解制巡寮。問訊某某師云云)。巡畢。回堂。行禮。上供等",
    "X63n1244_008:0511b08": "事。仍照朔望例。若告假者。至晚課畢。搭衣持具。先白",
    "X63n1244_008:0511b09": "維那已。悅眾領到客堂告假。次領上方丈。排班。候住",
    "X63n1244_008:0511b10": "持臨座。各展具。頂禮和尚三拜。起具。問訊。合掌白云。",
    "X63n1244_008:0511b11": "(某甲告假)。住持允假。回堂。晚二板後。方丈令侍者到",
    "X63n1244_008:0511b12": "禪堂。白維那云。(請告假諸師用茶)仍悅眾陪上。吃茶",
    "X63n1244_008:0511b13": "回堂。止靜前行禮。禮圓。仍照位坐。不得閒談雜話。次",
    "X63n1244_008:0511b14": "日早小食。方丈請齋。還香信。回堂。起單。若未到期去。",
    "X63n1244_008:0511b15": "方丈不待齋。香信亦不還。行李不出堂。到期取行李。",
    "X63n1244_008:0511b16": "若私走者。客堂掛逃單牌。(牌云)今日某時某執某甲。私",
    "X63n1244_008:0511b17": "自逃單。",
    "X63n1244_008:0511b18": "證義曰。佛制從正月十五。至三月十五。是解冬行",
    "X63n1244_008:0511b19": "脚之期。從八月十五。至十月十五。是解夏行脚之",
    "X63n1244_008:0511b20": "期。今禪和多有終年行脚者。殊違佛制。即安居結",
    "X63n1244_008:0511b21": "制者。亦多虗應故事。少有實在行持。雲棲解冬頌",
    "X63n1244_008:0511b22": "曰。庭前爆竹聲初歇。又是上元告假節。彈指流光",
    "X63n1244_008:0511b23": "去不停。衲衣下事何時決。細尋思。堪痛切。各各者",
    "X63n1244_008:0511b24": "回須猛烈。提起陳年舊話頭。直教打破疑團徹。",
    "X63n1244_008:0511c01": "月分須知(前八卷詳明者。皆刪出不錄)。",
    "X63n1244_008:0511c02": "正月元旦。預日掛牌。(牌云)明日恭逢元旦新節。合院",
    "X63n1244_008:0511c03": "大眾師。聞鐘聲。齊詣大殿禮誦。祝釐三日。伏願",
    "X63n1244_008:0511c04": "　　皇圖永固　　帝道遐昌　佛日增輝　法輪常轉。",
    "X63n1244_008:0511c05": "○元旦。較平日早一炷香。打三板。厨房人。於監齋聖",
    "X63n1244_008:0511c06": "前。掃洒潔淨。擺香案。庫司設供。客堂維那等十人。燒",
    "X63n1244_008:0511c07": "香傳爐至。舉香贊。住持拈香。拜畢。監院拈香。設供。獻",
    "X63n1244_008:0511c08": "茶。化紙。回堂候開靜上殿眾集。燒香傳爐至。維那舉",
    "X63n1244_008:0511c09": "寶鼎爇名香。祈禱祝　　聖。並與首卷祝釐條同。至",
    "X63n1244_008:0511c10": "念楞嚴呪時。悅眾領監院。同十餘人出殿。至四聖前。",
    "X63n1244_008:0511c11": "次第祈禱。初至韋殿。左右分立。二悅眾鳴引磬。先誦",
    "X63n1244_008:0511c12": "善天女呪三遍。監院問訊。拈香。轉出檻外。長跪。大悅",
    "X63n1244_008:0511c13": "眾亦問訊。拈香。展具三拜。長跪。隨舉南無護法韋馱",
    "X63n1244_008:0511c14": "尊天菩薩三稱畢。此稱鳴鐺鈸鈴鼓。(下皆同此。但換聖號)大悅",
    "X63n1244_008:0511c15": "眾白云。神功叵測云云。次伽藍。次祖師。次監齋。儀皆",
    "X63n1244_008:0511c16": "同。但改祈禱念誦。並載禪門日誦中。茲不錄。祝四聖",
    "X63n1244_008:0511c17": "畢。回大殿。隨眾繞佛。乃至歸位。大眾向上展具已。鳴",
    "X63n1244_008:0511c18": "磬止佛聲。維那押磬舉腔。拜南無本師釋迦牟尼佛",
    "X63n1244_008:0511c19": "十二拜。南無文殊師利菩薩。南無彌勒菩薩。南無十",
    "X63n1244_008:0511c20": "方諸佛。南無十方菩薩。各三拜已。不念回向文。即三",
    "X63n1244_008:0511c21": "歸竟。維那高聲云。(無勞起具)。鳴磬云。頂禮西天東土。",
    "X63n1244_008:0511c22": "歷代祖師三拜。天下宏宗演教諸大善知識三拜",
    "X63n1244_008:0511c23": "　本寺開山老祖三拜。(以下續禮本枝一派歷代祖師)各人得戒和尚。",
    "X63n1244_008:0511c24": "及壇上諸師三拜　各人剃度恩師三拜　各人代",
    "X63n1244_008:0512a01": "為父母禮佛三拜　頂禮方丈和尚三拜。拜畢。對面",
    "X63n1244_008:0512a02": "展具。維那按磬白云。皇清(某某幾)年(幾)月。(某某)良辰。",
    "X63n1244_008:0512a03": "大眾師雲集。普禮三拜。至第三拜云。(無勞起具)。即俯",
    "X63n1244_008:0512a04": "伏偈云。(某某師三拜云云)。內外執事。俱照執事單。次",
    "X63n1244_008:0512a05": "第喝禮畢。云。(再禮方丈和尚三拜。起具問訊)。雲集祖",
    "X63n1244_008:0512a06": "堂禮祖。禮畢。上方丈。次序對面站定。維那與侍者請",
    "X63n1244_008:0512a07": "住持出。臨座。眾向上排班。維那云。(展具。頂禮和尚)。禮",
    "X63n1244_008:0512a08": "畢。呼起具。問訊。分班對立。舉贊。乃至說法竟。維那呼",
    "X63n1244_008:0512a09": "(展具。頂禮和尚)。(已上每月朔望。及諸節日同此。唯元旦)住持即云。(大眾",
    "X63n1244_008:0512a10": "師同詣大殿前普禮)。眾集。展具。住持云。(我某甲。與大",
    "X63n1244_008:0512a11": "眾師賀新節。普禮三拜)。首眾繼云。(頂禮和尚)。禮畢。回",
    "X63n1244_008:0512a12": "堂。兩單對拜。一切內外。不許行私禮。唯除師長。(結冬。解冬。",
    "X63n1244_008:0512a13": "結夏。解夏。立春等。皆如是)元旦天明。照客到庫房。取喜神紙。知客",
    "X63n1244_008:0512a14": "命鐘頭。鳴鐘三下。知客焚香一把在手。立彌勒前。分",
    "X63n1244_008:0512a15": "與大眾師。人各執香一枝。出山門。次序到喜神方。舉",
    "X63n1244_008:0512a16": "香。舉已。插地上。鳴引磬三下。三問訊。化紙元。即化於",
    "X63n1244_008:0512a17": "插香處。次序各歸本處早晨。齋堂饅頭腐湯。(或年糕。或糰子。",
    "X63n1244_008:0512a18": "或麪。俱可)三板止靜後。即啟請上堂。(見住持章)上堂畢。殿主於",
    "X63n1244_008:0512a19": "殿傍。設各人同居父母師長。及十方檀那護法等供",
    "X63n1244_008:0512a20": "位。(或除夕日先設亦可)及菓菜香燭。俱陳列已。小食二板茶後。",
    "X63n1244_008:0512a21": "即止靜。鳴鐘三下。大眾分班上普供。供畢回堂。(宜先派定",
    "X63n1244_008:0512a22": "班數處所。可預讀普供贊。附末)少頃。飲茶抽解已。再鳴鐘三下。眾集",
    "X63n1244_008:0512a23": "大殿。誦呪念佛。每日六時。(或四時)至初三日。早小食止",
    "X63n1244_008:0512a24": "靜後。大眾聞鐘聲。照原班上普供。午飯後。念佛回向。",
    "X63n1244_008:0512b01": "化牌位。凡新年。除夕不放假。禪堂不請茶。日午油腐",
    "X63n1244_008:0512b02": "白米。早晚白腐常米。晚課畢。禮祖上方丈已。行堂師",
    "X63n1244_008:0512b03": "到禪堂監值寮。問當值取茶鐘茶壺。晚二板。聞鼓聲。",
    "X63n1244_008:0512b04": "大眾齊至。齋堂。悅眾二人。鳴引磬請和尚至。行堂將",
    "X63n1244_008:0512b05": "茶。次第斟齊。茶果二人合一桌。擺齊已。(或每人一碗亦可)悅",
    "X63n1244_008:0512b06": "眾鳴引磬二下。監院即云。(和尚請茶。大眾師請茶)。少",
    "X63n1244_008:0512b07": "頃。監院又云。(和尚請用菓品。大眾師請用果品)。普茶",
    "X63n1244_008:0512b08": "畢。免宣規約。悅眾鳴引磬二下。齊起各回。三板止靜。",
    "X63n1244_008:0512b09": "上殿念普佛。回堂已。禪堂放香。至初三日止。仍照常",
    "X63n1244_008:0512b10": "行坐。(禮塔。掃塔。見第三卷)住持。監院。知客。當分往熟處賀新歲。",
    "X63n1244_008:0512b11": "凡初十內。或諸山遣執。或施護遣使。來賀者。待以六",
    "X63n1244_008:0512b12": "色茶菜。初十外四菜飯。不用茶菓。",
    "X63n1244_008:0512b13": "凡元旦。小年。除夕。入院等事。客堂於早粥掛牌。(牌云)大",
    "X63n1244_008:0512b14": "眾師。聞鐘聲。照派名處上普供。○知客與維那。將眾",
    "X63n1244_008:0512b15": "師分作幾班。每班幾處。分派各處上供人數定。開單",
    "X63n1244_008:0512b16": "實貼齋堂知會。或早或小食。鳴二板。即鳴鐘三下。三",
    "X63n1244_008:0512b17": "板止靜。開小靜。搭衣持具。齊集大殿上供已。隨依派",
    "X63n1244_008:0512b18": "分班。各處上供。一班住持拈香。一班監院拈香。其餘",
    "X63n1244_008:0512b19": "或都監。或副寺。或諸班首。皆可代拈香。上供畢。各回",
    "X63n1244_008:0512b20": "本處。凡供菜煑熟得味。不填底。菓用三乾兩水。俱要",
    "X63n1244_008:0512b21": "潔淨。供畢即收。唯供花香淨水。葢佛聖過午不食。常",
    "X63n1244_008:0512b22": "供不收。乃俗人嚴飾。非僧所宜。甚違佛制。",
    "X63n1244_008:0512b23": "初九。帝釋尊天誕(即玉帝也)。",
    "X63n1244_008:0512b24": "證義曰。普供世間諸聖凡者。一。正覺世間。佛菩薩",
    "X63n1244_008:0512c01": "等四聖也。二。有情世間。天人脩羅等六凡也。三。器",
    "X63n1244_008:0512c02": "世開。三界依報中。司地。水。火。風等。諸類神祇也。今",
    "X63n1244_008:0512c03": "供四聖中。如彌陀。彌勒。文殊。普賢。觀音。勢至。準提",
    "X63n1244_008:0512c04": "地藏及達磨。百丈。天台。賢首。南山。遠公。乃至齋堂。",
    "X63n1244_008:0512c05": "田園土地等。皆前八卷已出者。茲不重錄。凡上四",
    "X63n1244_008:0512c06": "聖供。不用紙元。用則反不敬。上六凡供。須用紙元。",
    "X63n1244_008:0512c07": "又。門神。廁神。田園神等。須用紙元。內唯圊房廁神。",
    "X63n1244_008:0512c08": "但供食。物紙元等。而不念誦。至於父母師長鬼神",
    "X63n1244_008:0512c09": "上供。須念誦用冥錠。此之三例。幸勿混濫也。",
    "X63n1244_008:0512c10": "附各堂結贊(除上普供外。亦可隨宜所用)",
    "X63n1244_008:0512c11": "(禪堂)大乘了義。當體全空。見聞知覺即空中。示跡顯金",
    "X63n1244_008:0512c12": "容。精進加功。撒手脫樊籠　南無毗盧遮那佛。",
    "X63n1244_008:0512c13": "(觀音菩薩)圓通教主。常住洛伽。隨緣赴感總無差。火宅救",
    "X63n1244_008:0512c14": "迷邪。楊枝露洒。一滴遍天涯　南無觀世音菩薩。",
    "X63n1244_008:0512c15": "(藏經樓)諸佛海會。圓應大千。慈悲愍念濟人天。聖教義",
    "X63n1244_008:0512c16": "幽元。三藏宏宣。解行證金仙　禪悅藏。",
    "X63n1244_008:0512c17": "(華嚴閣)華嚴海會。舍那如來。蓮花藏海坐花臺。諸佛歎",
    "X63n1244_008:0512c18": "奇哉。萬象昭回。幽暗一時開　華嚴海會佛菩薩。",
    "X63n1244_008:0512c19": "(戒壇)千華臺上。舍那慈尊。各還本界濟沉淪。心地戒為",
    "X63n1244_008:0512c20": "因。千億佛身。一曲和陽春　南無盧舍那佛。",
    "X63n1244_008:0512c21": "(藥師殿)藥師佛。延壽王。光臨水月壇場。悲心救苦降禎",
    "X63n1244_008:0512c22": "祥。免難消灾障。懺悔檀那三世罪。願祈福壽綿長。吉",
    "X63n1244_008:0512c23": "星高照沐恩光。如意永安康　消灾延壽藥師佛。",
    "X63n1244_008:0512c24": "(藥師塔燈)讚禮東方。滿月世界。琉璃妙境非常。焰網輝煌",
    "X63n1244_008:0513a01": "因中誓顯昭彰。藥師佛。大展祥光。滅除眾生灾障。降",
    "X63n1244_008:0513a02": "吉祥。現前眾等歌揚。福壽無疆。現前眾等稱揚。福壽",
    "X63n1244_008:0513a03": "無疆　南無藥師琉璃光如來。",
    "X63n1244_008:0513a04": "(大悲樓)慈威等濟。同體大悲。通身手眼現千支。演說陀",
    "X63n1244_008:0513a05": "羅尼。諸佛歎奇。功德妙難思　大悲觀世音。",
    "X63n1244_008:0513a06": "(羅漢)九天漏盡。果證無生。供受人天赴感誠。錫福降祥",
    "X63n1244_008:0513a07": "禎。虎伏龍迎。萬古聳聲名　阿羅漢尊者(東)。",
    "X63n1244_008:0513a08": "(羅漢)梵行具足。了解真空。正定遊戲現神通。克振佛家",
    "X63n1244_008:0513a09": "風。聞者歸崇。利濟永無終　阿羅漢尊者(西)。",
    "X63n1244_008:0513a10": "(懺堂誌公)鳥巢應跡。梁代尊師。曾於寶華現威儀。山號寶",
    "X63n1244_008:0513a11": "公基。法化難思。萬古懺摩依　度人師。",
    "X63n1244_008:0513a12": "(普菴祖師)普菴靈應。大德名稱。天龍八部永隨身。地境悉",
    "X63n1244_008:0513a13": "和平。妙法欽聞。善果植升恒　度人師。",
    "X63n1244_008:0513a14": "(出生臺前)大鵬金翅。鬼子母天。息惡歸拜世尊前。受戒護",
    "X63n1244_008:0513a15": "心源。誓願宏堅。分向曠野邊　生天界。",
    "X63n1244_008:0513a16": "(米房倉神庫房財神)資緣進道。五正食先。檀那無悋破其慳。信",
    "X63n1244_008:0513a17": "敬植福田。布施涓涓。感應仰龍天　護法藏。",
    "X63n1244_008:0513a18": "(關帝殿)忠心報國。勇猛丈夫。呵護佛法外魔除。僧眾永",
    "X63n1244_008:0513a19": "安居。進道無虞。萬古作金堤　護法藏。",
    "X63n1244_008:0513a20": "(三官殿)三官大帝。功德難量。雲臺山上放毫光。賜福降",
    "X63n1244_008:0513a21": "禎祥。赦罪除殃。解厄保安康　護法藏。",
    "X63n1244_008:0513a22": "(天王殿)持國增長。廣目多聞。匡扶國界定安寧。法苑作",
    "X63n1244_008:0513a23": "金城。擁護僧倫。道化永遠行　護法藏。",
    "X63n1244_008:0513a24": "(山門門神)報居器界。司戶尊神。願護僧垣保安寧。承佛大",
    "X63n1244_008:0513b01": "威靈。驅邪逐溷。灾障永無侵　護法藏。",
    "X63n1244_008:0513b02": "(同居人各父母師長位前)叢林寶社。六和同居。父母師恩時憶知。",
    "X63n1244_008:0513b03": "仗凴覺王慈。勉力修持。法食平等施　生天界。",
    "X63n1244_008:0513b04": "(放生所)胎卵濕化。多劫沉迷。歸依三寶發菩提。籠網永",
    "X63n1244_008:0513b05": "出離。海躍天飛。盡報生忉利　生天界。",
    "X63n1244_008:0513b06": "證義曰。普供。諸家增減不同。然要以誠敬為本。今",
    "X63n1244_008:0513b07": "之叢林。雖依例供献。多草率。從事。或用生冷不可",
    "X63n1244_008:0513b08": "食物。但了人事而已。不思供禮從心生。禮節苟簡。",
    "X63n1244_008:0513b09": "其心可知。心既不誠。何勞供献。如是供献。是將誰",
    "X63n1244_008:0513b10": "欺。是直以禮為戲也。其獲咎甚矣普願天下緇素。",
    "X63n1244_008:0513b11": "共反此習。○正月建寅。曰攝提格。又曰太簇。又曰",
    "X63n1244_008:0513b12": "孟陬。又十一月冬。至一陽生。乃至四月名六陽。今",
    "X63n1244_008:0513b13": "正月。名三陽月也。",
    "X63n1244_008:0513b14": "二月初一日。封止火爐。或山寺寒冷。無拘。",
    "X63n1244_008:0513b15": "二月建卯。曰單閼又曰夾鐘。又云仲春。又稱芳春。",
    "X63n1244_008:0513b16": "三月",
    "X63n1244_008:0513b17": "三月建辰日執徐。又曰姑洗。又曰莫春。曰晚春。曰",
    "X63n1244_008:0513b18": "杪春。又稱宿月。",
    "X63n1244_008:0513b19": "四月候天氣暖時。僧堂內。下暖簾。上凉簾。單上草並",
    "X63n1244_008:0513b20": "運出　十五日。藥王菩薩誕(他本作二十八日)。",
    "X63n1244_008:0513b21": "四月建巳。曰大荒落。又曰仲呂。亦名麥秋。又稱清",
    "X63n1244_008:0513b22": "和。亦名葵月。又稱孟夏初夏等。",
    "X63n1244_008:0513b23": "五月端陽節。早課畢。或住持說小參。或命班首秉拂。",
    "X63n1244_008:0513b24": "候方丈傳牌而行。早粥分粽。每人四枚。午梆大殿上",
    "X63n1244_008:0513c01": "供。齋堂吃腐。是月疏浚溝渠。建青苗會。念誦保苗。僧",
    "X63n1244_008:0513c02": "堂內掛帳。",
    "X63n1244_008:0513c03": "證義曰。我宗門中。無一事。無一節。不以說法提撕",
    "X63n1244_008:0513c04": "於人。今錄端午法語一則。以例其餘湛然澄禪師",
    "X63n1244_008:0513c05": "端午上堂云。五月五日天中節。赤口白舌盡消滅。",
    "X63n1244_008:0513c06": "桃符艾虎插滿頭。雄黃菖蒲和酒噎。酩酊不知歲",
    "X63n1244_008:0513c07": "月移。千妖百怪昏驅絕。誰管魔來與佛來。一齊都",
    "X63n1244_008:0513c08": "把腦門揭。大眾。何故如此。不見道。護生須是殺。殺",
    "X63n1244_008:0513c09": "盡始安居。要知殺底道理。趁此良辰。以艾葉為旗。",
    "X63n1244_008:0513c10": "以菖蒲為劍。以猛利心。挺英雄膽。不管是非得失。",
    "X63n1244_008:0513c11": "聖凡真妄。乃至貪瞋癡愛。一切諸煩惱賊提起一",
    "X63n1244_008:0513c12": "刀兩斷。直得淨躶躶。赤洒洒。圓陀陀活潑潑。作箇",
    "X63n1244_008:0513c13": "世出世間大丈夫。兄弟。還有恁麼人。真得恁麼地",
    "X63n1244_008:0513c14": "麼。若不得恁麼地。山僧有箇護身符子。相送去也。",
    "X63n1244_008:0513c15": "拈拄杖云。看。看。太上老君。急急如律令。敕。○",
    "X63n1244_008:0513c16": "　五月建午曰敦牂。又曰蕤賓。或名天中節。或脩月。",
    "X63n1244_008:0513c17": "又稱皐月。蒲月。艾月。榴月等。夏至一陰生。",
    "X63n1244_008:0513c18": "六月",
    "X63n1244_008:0513c19": "六月建未曰協洽。又曰林鍾。又號稱且月。荷月。",
    "X63n1244_008:0513c20": "七月二十四日龍樹菩薩誕。",
    "X63n1244_008:0513c21": "七月建申曰涒灘。又曰夷則。亦名孟秋。又稱相月。",
    "X63n1244_008:0513c22": "巧月等。",
    "X63n1244_008:0513c23": "八月二十二日。然燈古佛誕。",
    "X63n1244_008:0513c24": "八月建酉曰作噩。又曰南呂。或名清秋。又稱壯月。",
    "X63n1244_008:0514a01": "桂月等。",
    "X63n1244_008:0514a02": "九月九日重陽。早課畢。說小參。與端午節同。",
    "X63n1244_008:0514a03": "九月建戌曰閹茂。又曰無射。或名季秋暮秋。深秋。",
    "X63n1244_008:0514a04": "杪秋。又稱元月。菊月等。",
    "X63n1244_008:0514a05": "又夏秋二熟。至收租時。莊主先點各莊租簿。斗斛等",
    "X63n1244_008:0514a06": "項齊備。次白方丈。赴莊收租。公平正直。不可欺壓佃",
    "X63n1244_008:0514a07": "人。亦不得市恩侵損常住。租畢回寺。將租資賬目。並",
    "X63n1244_008:0514a08": "呈住持閱過入賬。事畢。即獻新上供。大眾吃新加腐。",
    "X63n1244_008:0514a09": "與朔望日同。",
    "X63n1244_008:0514a10": "十月初一日開爐。",
    "X63n1244_008:0514a11": "證義曰。開爐乃開各堂之火爐。今借以打禪七為",
    "X63n1244_008:0514a12": "開爐也。○十月建亥日大淵獻。又曰應鐘。或名孟",
    "X63n1244_008:0514a13": "冬。開冬。小春。亦稱陽月良月等。",
    "X63n1244_008:0514a14": "十一月冬至節。客堂預日掛牌。(牌云)冬至良辰合院大",
    "X63n1244_008:0514a15": "眾師。於早課畢。禮祖。上方丈。○次日早課傳爐。住持",
    "X63n1244_008:0514a16": "拈香。祈禱。祝　　聖。遶佛歸位。禮釋迦佛十二拜。課",
    "X63n1244_008:0514a17": "畢。禮祖名號已。對面展具。雲集。鳴鐘。普禮三拜。到祖",
    "X63n1244_008:0514a18": "堂禮祖。上方丈。住持說法竟。維那云。(頂禮和尚)禮畢。",
    "X63n1244_008:0514a19": "住持下座云。(某甲與大眾師拜節)。維那云。(大眾師頂",
    "X63n1244_008:0514a20": "禮和尚)。禮畢回堂。對面展具。維那云。(拜某師云云)。班",
    "X63n1244_008:0514a21": "首師云。兩單對拜。普禮三拜。拜畢。侍寮回方丈。頂禮",
    "X63n1244_008:0514a22": "和尚。午梆上七處供。(大殿。四聖。影堂。老和尚像)齋堂吃腐。或掃墖",
    "X63n1244_008:0514a23": "祀祖。與清明同。",
    "X63n1244_008:0514a24": "十一月建子日困敦。又曰黃鐘。或名仲冬。亦稱辜",
    "X63n1244_008:0514b01": "月。至月等。",
    "X63n1244_008:0514b02": "十二月二十九日。華嚴菩薩誕。",
    "X63n1244_008:0514b03": "除夕前三日。客堂掛牌云。歲暮在邇。合院佛聖殿堂。",
    "X63n1244_008:0514b04": "并及前後廊廡。內外丹墀。俱洒掃潔淨。○預日禮墖。",
    "X63n1244_008:0514b05": "詳見前。○除夕日小食白腐午飯油腐攢菜。早粥掛",
    "X63n1244_008:0514b06": "牌云。合院大眾師聞鼓聲。各處上普供(見前元旦)。○下午",
    "X63n1244_008:0514b07": "掛牌云。是晚二板。聞鐘聲。齊詣大殿念普佛。新年三",
    "X63n1244_008:0514b08": "日同此。○晚課各帶具。課畢。禮祖。上方丈。陞座說法。",
    "X63n1244_008:0514b09": "或普說竟。住持云。(兩序大眾師。同詣大殿前普禮辭",
    "X63n1244_008:0514b10": "歲)。眾至殿前。對面展具。住持在下。向上展具云。(我某",
    "X63n1244_008:0514b11": "甲與大眾師辭歲)。首眾即云。(大眾師頂禮尚尚。普同)",
    "X63n1244_008:0514b12": "三拜。拜畢。大眾到方丈辭歲。頂禮和尚。禮畢。回堂。展",
    "X63n1244_008:0514b13": "具三拜畢。掛鐘板。有師長者。即行私禮已。回堂。聞鼓",
    "X63n1244_008:0514b14": "聲。大眾齊至齋堂喫普茶。悅眾鳴引磬請和尚。普茶",
    "X63n1244_008:0514b15": "畢回堂方丈請執事茶。晚二板念普佛。至佛千聲已。",
    "X63n1244_008:0514b16": "到各人(父母師長)位前。住持拈香。眾誦心經往生呪。舉回",
    "X63n1244_008:0514b17": "向贊偈。仍念佛。各歸本位。收佛號。展具。禮佛十二拜。",
    "X63n1244_008:0514b18": "文殊。彌勒。諸佛諸菩薩各一拜。三歸依回堂。開大靜。",
    "X63n1244_008:0514b19": "放香。安息。新年三日同此。餘見前元旦條說。是月歲",
    "X63n1244_008:0514b20": "終結呈諸色簿書。",
    "X63n1244_008:0514b21": "證義曰。古人以除夕當死日。葢一歲盡處。猶一生",
    "X63n1244_008:0514b22": "盡處。昔黃檗禪師云。預先若打不徹。臘月三十日。",
    "X63n1244_008:0514b23": "到來。管取你熱亂。然則正月初一。便理會除夕事",
    "X63n1244_008:0514b24": "不為早。初識人事時。便理會死日事不為早。那堪",
    "X63n1244_008:0514c01": "荏荏苒苒。悠悠揚揚。不覺少而壯。壯而老。老而死",
    "X63n1244_008:0514c02": "況更有不及壯且老者。豈不重可哀哉。故須將除",
    "X63n1244_008:0514c03": "夕無常。時時警惕。自誓自要。不可依舊蹉跎去也。",
    "X63n1244_008:0514c04": "者個打徹一事。不可容易看過。不是通幾本經論",
    "X63n1244_008:0514c05": "當得徹也。不是坐幾炷香。不動不搖。當得徹也。不",
    "X63n1244_008:0514c06": "是解幾則古德問答機緣。作幾首頌古拈古。當得",
    "X63n1244_008:0514c07": "徹也。不是酬對幾句口頭三昧滑溜。當得徹也。古",
    "X63n1244_008:0514c08": "人謂於此事。洞然如桶底驟脫。爽然如大夢得醒",
    "X63n1244_008:0514c09": "更無絲毫疑處。纔有幾分相應。如一僧常於神廟",
    "X63n1244_008:0514c10": "紙爐中宿。有別僧潛入紙爐。俟其來宿。攔胸把住。",
    "X63n1244_008:0514c11": "便問如何是祖師西來意。答云。神前酒臺盤。又一",
    "X63n1244_008:0514c12": "僧。人言其得悟。元沙故與偕行。至水邊。忽推之落",
    "X63n1244_008:0514c13": "水。急問牛頭未見四祖時如何。僧曰。伸脚在縮脚",
    "X63n1244_008:0514c14": "裏。似此二僧。可謂預先已打。徹。則胸中七穿八洞",
    "X63n1244_008:0514c15": "千了百當。隨呼隨應。能於倉卒忙遽。做手脚不迭",
    "X63n1244_008:0514c16": "時。出言吐語。如是的當。如是自在。若閒時以意識",
    "X63n1244_008:0514c17": "摶量卜度。酬機作頌。非不粲然可觀。至於病到無",
    "X63n1244_008:0514c18": "常。如到了除夕相似。脚忙手亂。一場懡[怡台+羅]。可不惜",
    "X63n1244_008:0514c19": "哉。願吾人常以此自警方至。八苦交煎總不妨。其",
    "X63n1244_008:0514c20": "或未然。難免自悞。昔天台智者大。師。得法華三昧。",
    "X63n1244_008:0514c21": "習定華頂。忽於後夜。大風雷震。魑魅千羣。狀極可",
    "X63n1244_008:0514c22": "畏。師安心空寂。自然退散。復作父母師僧之形。悲",
    "X63n1244_008:0514c23": "哽流涕。師深念實。相。尋復消殞。至滅度時門人請",
    "X63n1244_008:0514c24": "日。不審師入何位。沒此何生。師曰。吾不領眾。必淨",
    "X63n1244_008:0515a01": "六根。為他損己。只五品位耳。又誠維那曰。人命將",
    "X63n1244_008:0515a02": "終聞鐘磬聲。增其止念。惟長惟久。氣盡為期。哭泣",
    "X63n1244_008:0515a03": "喪服。皆不應為。言訖。如入。三昧。噫。智者大師。尚說",
    "X63n1244_008:0515a04": "為他損己。況吾輩乎。豈可不自警哉。○十二月建",
    "X63n1244_008:0515a05": "丑。曰赤奮若。又曰大呂。或名季冬。杪冬。亦稱臘月。",
    "X63n1244_008:0515a06": "除月等。",
    "X63n1244_008:0515a08": "百丈叢林清規證義記卷第八"
}