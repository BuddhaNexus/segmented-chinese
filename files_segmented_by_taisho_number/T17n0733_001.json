{
    "T17n0733_001:0534c25": "佛說堅意經",
    "T17n0733_001:0534c27": "後漢安息國三藏安世高譯",
    "T17n0733_001:0534c28": "聞如是：一時，佛在舍衛國，祇樹給孤獨園。佛",
    "T17n0733_001:0534c29": "告阿難：「我今禪定，憐傷世人不知佛道正真",
    "T17n0733_001:0535a01": "弘深，而以淺偽輕薄之言，欲設嫉心謗毀道",
    "T17n0733_001:0535a02": "根，妄作窮難，難吾弟子。汝當正心知此罪人，",
    "T17n0733_001:0535a03": "或是邪妖惡師，或是不知世俗姦人。若諸菩",
    "T17n0733_001:0535a04": "薩、比丘僧、比丘尼、優婆塞、優婆夷，明經高潔，",
    "T17n0733_001:0535a05": "開解愚冥，為說生死罪福所鍾，設其即解知",
    "T17n0733_001:0535a06": "服道真，此為罪滅福生之人。若其指掌為說",
    "T17n0733_001:0535a07": "橋梁，心懷憒憒，意不欲聞，雖欲強聽，心多睡",
    "T17n0733_001:0535a08": "眠，或壞道法，輕毀沙門及優婆塞，惡口妄言，",
    "T17n0733_001:0535a09": "當明此人為罪所牽。沙門賢者，以忍為先，當",
    "T17n0733_001:0535a10": "如清水，無所不淨，死人、死狗、死蛇、屎尿亦皆",
    "T17n0733_001:0535a11": "洗之，然不毀水清。亦當持心，有如掃帚掃地，",
    "T17n0733_001:0535a12": "淨不淨，死人、死狗、死蛇、屎尿皆亦掃之，然不",
    "T17n0733_001:0535a13": "毀於帚矣。亦當復如風火之力光，死人、死狗、",
    "T17n0733_001:0535a14": "死蛇、屎尿，亦吹亦燒，然不毀風火之力光。若",
    "T17n0733_001:0535a15": "人欲來殺己，己亦不瞋；欲來謗己，己亦不瞋；",
    "T17n0733_001:0535a16": "欲來譖己，己亦不瞋；欲來笑己，己亦不瞋；欲",
    "T17n0733_001:0535a17": "來壞己，使不事佛法，己亦不瞋。但當慈心正",
    "T17n0733_001:0535a18": "意，罪滅福生，邪不入正，萬惡消爛。」佛告阿",
    "T17n0733_001:0535a19": "難：「其有好心善意之人，聞佛明法，一心而聽，",
    "T17n0733_001:0535a20": "能一日可；不能一日，半日可；不能半日，一時",
    "T17n0733_001:0535a21": "可；不能一時，半時可；不能半時，須臾可；其",
    "T17n0733_001:0535a22": "福不可量、不可訾也。「汝當廣為諸比丘僧、比",
    "T17n0733_001:0535a23": "丘尼、優婆塞、優婆夷、白衣人民說之，并當廣",
    "T17n0733_001:0535a24": "為說布施，種生死糧。其有齋日，施設飯食，請",
    "T17n0733_001:0535a25": "召四輩高經賢者、沙門、道人，施設高座，論講",
    "T17n0733_001:0535a26": "佛經，燒香然燈，光明達天。諸天喜笑，皆下虛",
    "T17n0733_001:0535a27": "空，側耳來聽，莫不欣然。其有破慳，布施為",
    "T17n0733_001:0535a28": "福，善神即下，營救門戶，攘禍滅怪，出與利",
    "T17n0733_001:0535a29": "會，利則而吉，終無怨惡。譬如種穀，隨種而生，",
    "T17n0733_001:0535b01": "種善得福，種惡獲殃，未有不種而獲果實。",
    "T17n0733_001:0535b02": "當正爾心，福自歸身，慎無卜問，為邪所牽；心",
    "T17n0733_001:0535b03": "懷狐疑，善神遠人，動入罪地，所為不成。不知",
    "T17n0733_001:0535b04": "毀戒，反怨佛神，事之無益，遂不正心。男子、女",
    "T17n0733_001:0535b05": "人其有聞此經者，及奉持讀誦者，莫不得福",
    "T17n0733_001:0535b06": "者。」佛說經已，阿難歡喜，起為佛作禮。",
    "T17n0733_001:0535b07": "佛說堅意經"
}