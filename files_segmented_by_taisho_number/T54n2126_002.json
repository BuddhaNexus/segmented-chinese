{
    "T54n2126_002:0241a09": "大宋僧史略卷中(咸平二年重更修理)",
    "T54n2126_002:0241a11": "右街僧錄通慧大師贊寧奉　勅撰",
    "T54n2126_002:0241a12": "二十四道俗立制二十五行香唱導",
    "T54n2126_002:0241a13": "二十六讚唄之由二十七僧寺綱紏",
    "T54n2126_002:0241a14": "二十八立僧正(立尼正附)二十九僧統",
    "T54n2126_002:0241a15": "三十沙門都統三十一左右街僧錄",
    "T54n2126_002:0241a16": "三十二僧主副員三十三講經論首座",
    "T54n2126_002:0241a17": "三十四國師三十五雜任職員",
    "T54n2126_002:0241a18": "三十六僧主秩俸(尼附)三十七管屬僧尼(祠部牒附)",
    "T54n2126_002:0241a19": "三十八僧道班立三十九內道場(生日道場附)",
    "T54n2126_002:0241a20": "四十僧籍弛張",
    "T54n2126_002:0241a21": "道俗立制",
    "T54n2126_002:0241a22": "佛法流行。隨時制斷合毘尼之繩紏。則案毘",
    "T54n2126_002:0241a23": "尼。堪別法之處量須循別法。故佛訶比丘云。",
    "T54n2126_002:0241a24": "巧避我制造種種過故。許同時立方毘尼。涅",
    "T54n2126_002:0241a25": "槃後立未來教。以為律範所不圍。篇科所不",
    "T54n2126_002:0241a26": "載。則比附而求之也。以是篇聚之外別有僧",
    "T54n2126_002:0241a27": "制焉。今時比丘或住一林居一院。皆和眾立",
    "T54n2126_002:0241a28": "條。約束行止。俾不罹於愆失也。晉道安法",
    "T54n2126_002:0241a29": "師傷戒律之未全。痛威儀之多缺。故彌縫其",
    "T54n2126_002:0241b01": "闕。埭堰其流。立三例以命章。使一時而生信。",
    "T54n2126_002:0241b02": "一行香定座上講。二六時禮懺。三布薩等法。",
    "T54n2126_002:0241b03": "過踰此法者。則別立遮防。安弟子法遇講化",
    "T54n2126_002:0241b04": "於荊州。時有學徒飲酒。遇罰而不遣。安在",
    "T54n2126_002:0241b05": "襄陽聞之。封小箠以寄遇。遇詳師意。集眾諭",
    "T54n2126_002:0241b06": "之。令直日打遇二十撲。封箠却還。故習鑿齒",
    "T54n2126_002:0241b07": "與謝安書云。安能肅眾。上之三例天下翕然",
    "T54n2126_002:0241b08": "奉行也。又支遁立眾僧集儀度。慧遠立法社",
    "T54n2126_002:0241b09": "節度。至于宣律師。立鳴鐘軌度。分五眾物儀。",
    "T54n2126_002:0241b10": "章服儀歸敬儀。此並附時傍教相次而出。鑿",
    "T54n2126_002:0241b11": "空開荒。則道安為僧制之始也。後魏世宗宣",
    "T54n2126_002:0241b12": "武帝即位下詔曰。緇素既分。法律亦異。道教",
    "T54n2126_002:0241b13": "彰於互顯。禁勸各有所宜。其僧犯殺人。以上",
    "T54n2126_002:0241b14": "罪依俗格斷。餘犯悉付昭玄。以內律僧制判",
    "T54n2126_002:0241b15": "之(景明年中帝新撰之)時魏與梁通和。要貴多遣人。隨使",
    "T54n2126_002:0241b16": "交易。唯崔暹(字季倫)寄求佛經。梁祖繕寫并幡花",
    "T54n2126_002:0241b17": "讚唄送至舘。暹甞命沙門明藏著佛論而已",
    "T54n2126_002:0241b18": "署名。其好佛法為若此也。先是僧尼猥濫暹",
    "T54n2126_002:0241b19": "奏設科條篇沙門法上為昭玄都。以撿約之。",
    "T54n2126_002:0241b20": "又南齊文宣王著僧制一卷。又梁祖造光宅",
    "T54n2126_002:0241b21": "寺。詔法雲為寺主。創立僧制用為後範。觀其",
    "T54n2126_002:0241b22": "北魏南朝。俗施僧制。而皆婉約且不淫傷。由",
    "T54n2126_002:0241b23": "輕法之網羅。有惡人之穿穴。脫漏而墮。不至",
    "T54n2126_002:0241b24": "誅刑之上。其可得乎。為僧者苟未修行。但能",
    "T54n2126_002:0241b25": "避刑憲。亦逍遙之上士也。",
    "T54n2126_002:0241b26": "行香唱導",
    "T54n2126_002:0241b27": "香也者解穢流芬。令人樂聞也。原其周人尚",
    "T54n2126_002:0241b28": "臭。冥合西域重香。佛出姬朝。遠同符契矣。經",
    "T54n2126_002:0241b29": "中長者請佛。宿夜登樓。手秉香罏。以達信心。",
    "T54n2126_002:0241c01": "明日食時。佛即來至。故知香為信心之使也。",
    "T54n2126_002:0241c02": "大遺教經曰。比丘欲食。先燒香唄讚之。又經",
    "T54n2126_002:0241c03": "中。蛇呼比丘自說宿緣。令為懺悔。并將仙",
    "T54n2126_002:0241c04": "提來取我行香。此方教法既行。經律散漫故。",
    "T54n2126_002:0241c05": "安法師三例中。第一是行香定座上講。斯乃",
    "T54n2126_002:0241c06": "中夏行香之始也。後魏及江表皆重散香且",
    "T54n2126_002:0241c07": "無沿革。至唐高宗朝。薛元起李義府奉勅為",
    "T54n2126_002:0241c08": "太子齋行香。因禮奘三藏。又中宗設無遮齋。",
    "T54n2126_002:0241c09": "詔五品以上行香。或用然香薰手。或將香粖",
    "T54n2126_002:0241c10": "遍行。謂之行香。後不空三藏奏為高祖太宗",
    "T54n2126_002:0241c11": "七聖忌辰設齋行香。勅旨宜依。尋因多故不",
    "T54n2126_002:0241c12": "齋但行香而已。文宗朝中書崔蠡上疏云。國",
    "T54n2126_002:0241c13": "忌設齋。百官行香。事無經據。伏請停廢。勅",
    "T54n2126_002:0241c14": "曰。崔蠡所奏遂遣討尋本末。禮文令式曾不",
    "T54n2126_002:0241c15": "該明。其兩京天下州府國忌於寺觀行香。今",
    "T54n2126_002:0241c16": "後並宜停罷甞試論之。崔蠡言無經據者。蛇",
    "T54n2126_002:0241c17": "之行香豈無經也。安公引教設儀。豈無據也。",
    "T54n2126_002:0241c18": "勅云討尋本末禮文令式曾不該明者。三代",
    "T54n2126_002:0241c19": "之禮何甞言飯釋子而行香耶。且令式唯是",
    "T54n2126_002:0241c20": "歷代沿革之法律。如代宗後之條格。豈標在",
    "T54n2126_002:0241c21": "隋末唐初之令式乎。矧以禮出儒家。詎可將",
    "T54n2126_002:0241c22": "釋書為據。事因釋氏。無宜用儒典為憑。就",
    "T54n2126_002:0241c23": "體證之。方云合理。儒流不許。還引儒書。何異",
    "T54n2126_002:0241c24": "獄訟之人召親黨而作證。若欲除廢。其無辭",
    "T54n2126_002:0241c25": "乎。夫孝子事祖考。唯善是從徇葬不益於生",
    "T54n2126_002:0241c26": "生。固宜寢也。行香是薦於冥漠。知無不為",
    "T54n2126_002:0241c27": "觀。文宗薄於祖宗。宜其寄坐矣。或曰何必行",
    "T54n2126_002:0241c28": "香為通。曰如周之尚臭燔柴血膋薌蕭。言天",
    "T54n2126_002:0241c29": "歆其臭也。天豈食血膋薌蕭之氣邪。由人尚",
    "T54n2126_002:0242a01": "其臭故。以臭而事天也。若然者。佛教重香。寧",
    "T54n2126_002:0242a02": "可奪乎。況百官行香代君也。百官事祖宗。亦",
    "T54n2126_002:0242a03": "臣子也。苟欲廢之。如忠孝何。宣宗即位再興",
    "T54n2126_002:0242a04": "斯道。大中五年。勅京城及外州府。國忌行香",
    "T54n2126_002:0242a05": "並須清潔。不得携酒肉入寺烹炮。既失嚴恪",
    "T54n2126_002:0242a06": "之心。頗乖追薦之道云。自此至于哀帝。行香",
    "T54n2126_002:0242a07": "如舊。朱梁廢唐。七廟方止。開平三年。大明節",
    "T54n2126_002:0242a08": "百官入寺。行香祝壽。後還薦祖宗。行香于今",
    "T54n2126_002:0242a09": "不絕。晉天福五年。竇貞固奏國忌宰臣跪爐",
    "T54n2126_002:0242a10": "百官列座。今欲宰臣跪爐百官立班。行香後",
    "T54n2126_002:0242a11": "飯僧百人。永為常式。宋大宗淳化三年。虞",
    "T54n2126_002:0242a12": "部員外郎李宗訥奏國忌行香請宰臣已下行",
    "T54n2126_002:0242a13": "香。後禁酒食表其精潔。",
    "T54n2126_002:0242a14": "勅下御史臺依行。",
    "T54n2126_002:0242a15": "唱導者始則西域上座凡赴請。呪願曰。二足",
    "T54n2126_002:0242a16": "常安。四足亦安。一切時中皆吉祥等。以悅可",
    "T54n2126_002:0242a17": "檀越之心也。舍利弗多辯才。曾作上座。讚導",
    "T54n2126_002:0242a18": "頗佳。白衣大歡喜。此為表白之椎輪也。梁",
    "T54n2126_002:0242a19": "高僧傳論云。夫唱導所貴。其事四焉。一聲也。",
    "T54n2126_002:0242a20": "二辯也。三才也。四博也。非聲則無以警眾。非",
    "T54n2126_002:0242a21": "辯則無以適時。非才則言無可采。非博則語",
    "T54n2126_002:0242a22": "無依據。此其大體也。據寄歸傳中云。焚香胡",
    "T54n2126_002:0242a23": "跪。歎佛相好。合是導師胡跪爾。或直聲告或",
    "T54n2126_002:0242a24": "詰曲聲也。又西域凡覲國王。必有讚德之儀。",
    "T54n2126_002:0242a25": "法流東夏。其任尤重。如見大官謁王者。須一",
    "T54n2126_002:0242a26": "明練者通暄涼序情意讚風化。此亦唱導之",
    "T54n2126_002:0242a27": "事也。齊竟陵王有導文。梁僧祐著齊主讚歎",
    "T54n2126_002:0242a28": "緣記及諸色呪願文。陳隋世高僧真觀深善",
    "T54n2126_002:0242a29": "斯道。有道文集焉。從唐至今。此法盛行于",
    "T54n2126_002:0242b01": "代也。",
    "T54n2126_002:0242b02": "讚唄之由",
    "T54n2126_002:0242b03": "讚唄原始。案十誦律中。俱胝耳(即億耳也)作三契聲",
    "T54n2126_002:0242b04": "以讚佛。其人善唄易了解。阿含中。善和羅",
    "T54n2126_002:0242b05": "作善諷誦。令影勝大王象馬不行。此土則康",
    "T54n2126_002:0242b06": "僧會傳泥洹讚唄。支謙製連句梵唄。又開士",
    "T54n2126_002:0242b07": "法勝善阿毘曇心。別撰二百五偈以為要解。",
    "T54n2126_002:0242b08": "號曰心。其頌聲也撰象天樂。若靈籥自發儀",
    "T54n2126_002:0242b09": "刑群品。觸物有寄。一吟一詠狀鳥步獸行也。",
    "T54n2126_002:0242b10": "一弄一引類乎物情也。情與類遷。則聲隨九",
    "T54n2126_002:0242b11": "變而成歌。氣與數合。則五音協律而俱作。附",
    "T54n2126_002:0242b12": "之金石。則百獸率舞。奏之管絃。則人神同感。",
    "T54n2126_002:0242b13": "斯乃窮音聲之妙會也。魏子建嘗游魚山而",
    "T54n2126_002:0242b14": "感音。翻其曲折同合沙門之唄[口*匿]焉。南齊竟",
    "T54n2126_002:0242b15": "陵王子良將經中偈契消息。調音曲盡其妙。",
    "T54n2126_002:0242b16": "著讚梵唄偈文一卷。又帛法橋者尤善梵唄。",
    "T54n2126_002:0242b17": "高僧傳中其人頗多。此不具錄。後趙石勒建",
    "T54n2126_002:0242b18": "平年中。有神降于安邑廳事。諷詠經音。七日",
    "T54n2126_002:0242b19": "方絕。僧有摹寫為梵唄焉。或曰。梵唄之聲此",
    "T54n2126_002:0242b20": "何益也。通曰。一者佛道法樂也。此音韻雖哀",
    "T54n2126_002:0242b21": "不傷。雖樂不淫。折中中和故為法樂也。二者",
    "T54n2126_002:0242b22": "諸天鬼神聞皆歡喜故。三者諸佛常法。十方",
    "T54n2126_002:0242b23": "剎土何莫由斯樂也。",
    "T54n2126_002:0242b24": "僧寺綱紏",
    "T54n2126_002:0242b25": "夫言寺者嗣也。治事者相嗣續於其內也。既",
    "T54n2126_002:0242b26": "用官司之名。無虧佛事之業。故子續其父。資",
    "T54n2126_002:0242b27": "踰於師。此相嗣而接蹤。當克勤而成事也。",
    "T54n2126_002:0242b28": "案西域知事僧總曰羯磨陀那。譯為知事。亦",
    "T54n2126_002:0242b29": "曰悅眾。謂知其事悅其眾也。稽其佛世。飲光",
    "T54n2126_002:0242c01": "統眾於靈鷲。身子涖事於竹林。及沓婆摩羅",
    "T54n2126_002:0242c02": "年甫十六已證應真。其後念身不牢固。請為",
    "T54n2126_002:0242c03": "僧知事。指夜出光分僧臥具。故佛讚言。我",
    "T54n2126_002:0242c04": "弟子為僧知房舍差。次請食沓婆摩羅子為",
    "T54n2126_002:0242c05": "第一。如其赴請群集。誰合受第一水果飲食",
    "T54n2126_002:0242c06": "等。佛言。以其年臘最高者為之。謂之上座。及",
    "T54n2126_002:0242c07": "佛教東漸。漢魏之間。如網未設其綱。如舟未",
    "T54n2126_002:0242c08": "下其磸。殆姚秦之世。出家者十室而半。羅什",
    "T54n2126_002:0242c09": "入關。贏糧裹足。而至者三千。秦主勅選道[(丰*力)/石]",
    "T54n2126_002:0242c10": "法師為僧正。慧遠為悅眾。法欽慧斌掌僧錄。",
    "T54n2126_002:0242c11": "給車輿吏力。僧正秩同侍中。餘則差降。此土",
    "T54n2126_002:0242c12": "立僧官。秦[(丰*力)/石]為始也。",
    "T54n2126_002:0242c13": "立僧正",
    "T54n2126_002:0242c14": "僧曹創立淨眾曰。齊所樹官方終循佛教。所",
    "T54n2126_002:0242c15": "言僧正者何。正政也。自正正人。克敷政令故",
    "T54n2126_002:0242c16": "云也。蓋以比丘無法。如馬無轡勒。牛無貫繩。",
    "T54n2126_002:0242c17": "漸染俗風。將乖雅則。故設有德望者。以法而",
    "T54n2126_002:0242c18": "繩之。令歸于正。故曰僧正也。此偽秦僧[(丰*力)/石]為",
    "T54n2126_002:0242c19": "始也(或曰道[契大+石])東晉遷都。蔑聞此軄。至宋世乃立",
    "T54n2126_002:0242c20": "沙門都。又以尼寶賢為僧正。文帝孝武皆崇",
    "T54n2126_002:0242c21": "重之。次有號法主者。如釋道猷。生公之弟子",
    "T54n2126_002:0242c22": "也。文帝問慧觀曰。頓悟義誰習之。答曰。道",
    "T54n2126_002:0242c23": "猷。遂召入。至孝武即位。勅住新安寺。為鎮寺",
    "T54n2126_002:0242c24": "法主。又勅法瑗。為湘宮寺法主。詳其各寺同",
    "T54n2126_002:0242c25": "名。疑非統正之任。又昇明中。以法持為僧正。",
    "T54n2126_002:0242c26": "大明中。以道溫為都邑僧正。永明中。勅長干",
    "T54n2126_002:0242c27": "寺玄暢同法獻為僧主。分任南北兩岸。暢後",
    "T54n2126_002:0242c28": "被勅往三吳。使紏繩二眾。齊末以法悅為僧",
    "T54n2126_002:0242c29": "主。住正覺寺。梁祖歸心佛教深入玄樞。慎選",
    "T54n2126_002:0243a01": "德人。以充僧首。則法超為都邑僧正。普通六",
    "T54n2126_002:0243a02": "年。勅法雲為大僧正。吏力備足。又慧令亦充",
    "T54n2126_002:0243a03": "此職焉(大字異耳)所云僧主者。猶僧官也。蓋偏地",
    "T54n2126_002:0243a04": "小正小統之名也。如闍那崛多。此言志德。北",
    "T54n2126_002:0243a05": "印度人周朝譙王宇文儉鎮蜀。請以同行。至",
    "T54n2126_002:0243a06": "彼任益州僧主。住龍淵寺焉。南朝慧基姓偶",
    "T54n2126_002:0243a07": "錢塘人。依求那三藏於蔡州受戒。後化行越",
    "T54n2126_002:0243a08": "土。尋勅為僧主。掌任十城。東土僧主之始也",
    "T54n2126_002:0243a09": "(東土即吳會之間也)歷觀諸朝。多是諸侯立僧正也。梁雖",
    "T54n2126_002:0243a10": "大國。亦用此名。但加大字以別之。今天下",
    "T54n2126_002:0243a11": "每州置一員。擇德行才能者充之。不然則闕",
    "T54n2126_002:0243a12": "矣。",
    "T54n2126_002:0243a13": "尼正附",
    "T54n2126_002:0243a14": "北朝立制多是附僧。南土新規別行尼正。宋",
    "T54n2126_002:0243a15": "太始二年。勅尼寶賢為尼僧正。又以法淨為",
    "T54n2126_002:0243a16": "京邑尼都維那。此則承乏之漸。梁陳隋唐少",
    "T54n2126_002:0243a17": "聞其事。偏霸之國往往聞有尼統尼正之名",
    "T54n2126_002:0243a18": "焉。",
    "T54n2126_002:0243a19": "僧統",
    "T54n2126_002:0243a20": "帝王奄宅寰區。必革人視聽。或更其禮樂。或",
    "T54n2126_002:0243a21": "變以官司。互納言作尚書。以太蔚代司馬。何",
    "T54n2126_002:0243a22": "常之有。以此為初。秦制關中。立僧正為宗首。",
    "T54n2126_002:0243a23": "魏尊北土。改僧統領緇徒。雖發新題。亦提",
    "T54n2126_002:0243a24": "舊職後魏皇始中。趙郡沙門法果戒行精至。",
    "T54n2126_002:0243a25": "開演法籍。太祖徵為沙門統。言多允愜供施",
    "T54n2126_002:0243a26": "甚厚。太宗崇信彌加於前。永興中。前後授輔",
    "T54n2126_002:0243a27": "國宜城子忠信侯又安城公。皆固讓之。俗官",
    "T54n2126_002:0243a28": "加僧。初聞於此。帝幸其居。嫌其門狹不容輿",
    "T54n2126_002:0243a29": "輦。更廣大之。年八十餘卒。帝三臨其喪。追贈",
    "T54n2126_002:0243b01": "老壽將軍趙郡胡靈公(今贈老壽將軍。皆出此時之勅。知前輔國必是將軍。",
    "T54n2126_002:0243b02": "胡靈二字諡也)初法果年十四始出家。有子曰猛。詔令",
    "T54n2126_002:0243b03": "襲果所加爵。沙門統之官自法果始也。復有",
    "T54n2126_002:0243b04": "罽賓沙門師賢。本是王種。東游涼土。又來京",
    "T54n2126_002:0243b05": "下。值罷佛法。權假醫術。而守道不改。於重",
    "T54n2126_002:0243b06": "興日即為沙門。同輩五人。魏帝親為下髮。詔",
    "T54n2126_002:0243b07": "賢為僧統。僧統之官自師賢始也。隋興佛道。",
    "T54n2126_002:0243b08": "變革周風。召僧猛住大興善寺。為隋國大統。",
    "T54n2126_002:0243b09": "猛姓叚涇陽人也。講般若十地等(隋以大字為珠異也)又",
    "T54n2126_002:0243b10": "號聖沙彌者。初在洛任國僧都(都即沙門都也)。後召入",
    "T54n2126_002:0243b11": "鄴。綏緝有功。轉為國統(一國之僧統也)宋沿唐制。廢",
    "T54n2126_002:0243b12": "統立錄(惟宮人出家勅補尼錄尼統。有至十字師名。比兩國邑號者甚眾)。",
    "T54n2126_002:0243b13": "沙門都統",
    "T54n2126_002:0243b14": "魏主移都。仍從元姓虜家所服悉變華章。又",
    "T54n2126_002:0243b15": "於竺梵之門多事改遷之作。孝文帝一日下",
    "T54n2126_002:0243b16": "詔曰。門下近得錄公等表。知早定沙門都統。",
    "T54n2126_002:0243b17": "比考德選賢。寤寐勤心。繼佛之任。莫知誰寄。",
    "T54n2126_002:0243b18": "或有道高年尊。理無縈紆。或有器識冲邈高",
    "T54n2126_002:0243b19": "揖塵務。今以思遠寺主法師僧顯。可勅為沙",
    "T54n2126_002:0243b20": "門都統。詳究魏文帝勅曇曜為沙門都統。乃",
    "T54n2126_002:0243b21": "自曜公始也。曜即帝禮為師。號昭玄沙門都",
    "T54n2126_002:0243b22": "統。欣佛法重興。彫石造像。譯淨土三昧經",
    "T54n2126_002:0243b23": "并付法藏傳等。是此師也。齊則以法上為昭",
    "T54n2126_002:0243b24": "玄統。法順為沙門都。然都者雖總轄之名",
    "T54n2126_002:0243b25": "(九官曹多以都字為其總攝也)而降統一等也。又烏萇國僧那提",
    "T54n2126_002:0243b26": "黎耶舍隋言尊稱。先於齊國亦為昭玄統也。",
    "T54n2126_002:0243b27": "高齊之世何統與都多耶。答曰。時置十員。一",
    "T54n2126_002:0243b28": "統一都為正為副故多也。大隋受命亦用統",
    "T54n2126_002:0243b29": "名。始以曇延為沙門大昭玄統(別加大字)次則靈藏",
    "T54n2126_002:0243c01": "法師為大興善寺主。尋署昭玄都。唐穆宗元",
    "T54n2126_002:0243c02": "和元年閏正月。以龍興寺僧惟英充翰林待",
    "T54n2126_002:0243c03": "詔兼兩街僧統。英通結中外。假卜筮惑人故",
    "T54n2126_002:0243c04": "有是命。尋以非宜罷之。自爾朱梁後唐晉漢",
    "T54n2126_002:0243c05": "周洎今大宋。皆用錄而無統矣。偏霸諸道或",
    "T54n2126_002:0243c06": "有私署。如吳越以令因為僧統。後則繼有避",
    "T54n2126_002:0243c07": "僭差也。尋降稱僧正。其僭偽諸國皆自號僧",
    "T54n2126_002:0243c08": "錄焉。",
    "T54n2126_002:0243c09": "左右街僧錄(左右街自起置功德使所屬。及置僧錄。還用左右街也僧置錄以錄",
    "T54n2126_002:0243c10": "之。功德又各轄焉)",
    "T54n2126_002:0243c11": "自唐有天下。初則佛法萎遲。蓋李教勃興。物",
    "T54n2126_002:0243c12": "無兩大故也。傳奕上疏條釋氏之愆。神堯不",
    "T54n2126_002:0243c13": "無其惑。次巡幸東洛。太宗詔令僧尼班于道",
    "T54n2126_002:0243c14": "後。高宗御極議欲令拜君親。則天歸心釋門。",
    "T54n2126_002:0243c15": "還令僧班道上。中叡之世微更發揮。玄宗之",
    "T54n2126_002:0243c16": "朝一往崇道。僧寺止立三綱而已。昭玄統正",
    "T54n2126_002:0243c17": "革而不沿。僧務官方沈而弗舉。道宣律師被",
    "T54n2126_002:0243c18": "勅為西明寺上座。即其例也。至文宗開成中。",
    "T54n2126_002:0243c19": "始立左右街僧錄。尋其人即端甫法師也。俗",
    "T54n2126_002:0243c20": "姓趙。德宗召入禁中。與儒道論議。賜紫方袍。",
    "T54n2126_002:0243c21": "令侍太子於東朝。順宗重之。若兄弟相與臥",
    "T54n2126_002:0243c22": "起。恩禮特深。憲宗數辛其院。待之若賓友。掌",
    "T54n2126_002:0243c23": "內殿法儀。錄左街僧事。標表淨眾一十年。即",
    "T54n2126_002:0243c24": "元和中也。由此觀之。僧錄之起自端甫也。甫",
    "T54n2126_002:0243c25": "公文宗開成中卒。開成後則雲端為僧錄也。",
    "T54n2126_002:0243c26": "端公奉勅旨。欲芟夷釋氏。先下詔曰。有佛",
    "T54n2126_002:0243c27": "教來。自古迄今。興廢有何徵。應仰兩街僧錄",
    "T54n2126_002:0243c28": "與諸三學僧。錄其事目進上成推法寶大",
    "T54n2126_002:0243c29": "師玄暢。序述編次。暢遂撰三寶五運圖。明佛",
    "T54n2126_002:0244a01": "法傳行年代。若費長房開皇三寶錄同也。次",
    "T54n2126_002:0244a02": "則宣宗朝。靈晏辯章為僧錄。同奏請千鉢大",
    "T54n2126_002:0244a03": "教王經入藏(章晏二公受僧錄見五運圖)大中八年。詔修廢總",
    "T54n2126_002:0244a04": "持寺。勅三教首座辯章。專勾當修寺。護軍中",
    "T54n2126_002:0244a05": "尉驃騎王元宥。宣章公由首座充左街僧錄。",
    "T54n2126_002:0244a06": "次淨光大師僧徹充右街僧錄。懿宗咸通十",
    "T54n2126_002:0244a07": "二年十一月十四日。延慶節兩街僧道赴麟",
    "T54n2126_002:0244a08": "德殿講論。右街僧錄彥楚賜明徹大師。左街",
    "T54n2126_002:0244a09": "僧錄清蘭賜慧照大師。僖宗朝則有覺暉為",
    "T54n2126_002:0244a10": "僧錄焉。中和巢寇犯闕時。僧錄雲皓與道門",
    "T54n2126_002:0244a11": "威儀杜光庭執香罏案等。隨駕蒼黃穿襪行。",
    "T54n2126_002:0244a12": "至武功脚皆創疼。及收復京師。隨迴方署錄",
    "T54n2126_002:0244a13": "職。莫知于時。僧道引駕儀式持香案何耶。所",
    "T54n2126_002:0244a14": "言錄者。有晉宋錄。錄其經法傍教傳翻譯人",
    "T54n2126_002:0244a15": "物等事。故魏詔曰。近得錄公等表。錄公乃是",
    "T54n2126_002:0244a16": "僧曹總錄。猶言錄事也。偽秦始立僧正。則以",
    "T54n2126_002:0244a17": "法欽慧斌二人掌僧錄也。有唐變態正乃錯",
    "T54n2126_002:0244a18": "諸錄則用矣。蓋禮樂自天子出也。時既所高",
    "T54n2126_002:0244a19": "物無我競。任使魏統如草。秦正若林。皆歸唐",
    "T54n2126_002:0244a20": "錄區宇中矣。譬若尚賢尚齒。屬尚賢之代。齒",
    "T54n2126_002:0244a21": "何用乎。尚白尚青。當尚白之君。青勿先也。",
    "T54n2126_002:0244a22": "僧主副員",
    "T54n2126_002:0244a23": "姚秦立正也。雖無副正之名。而有貳車之意。",
    "T54n2126_002:0244a24": "故用慧遠為悅眾。欽斌二公掌錄。斯乃階級",
    "T54n2126_002:0244a25": "分曹同成僧務。而不顯言副正二字。及魏世",
    "T54n2126_002:0244a26": "更名僧統。以為正員。署沙門都。以分副翼。則",
    "T54n2126_002:0244a27": "都維那是也。故孝文帝詔云。副儀貳事緇素",
    "T54n2126_002:0244a28": "攸同。頃因曜統獨濟。遂廢斯任(知曇曜前曾立副職)今欲",
    "T54n2126_002:0244a29": "毘德贊善。固須其人。皇舅寺法師僧義。行恭",
    "T54n2126_002:0244b01": "神暢。溫聰謹正。業懋道優。用膺副翼。可充都",
    "T54n2126_002:0244b02": "維那以光賢徒。乃知魏以悅眾為副。例知姚",
    "T54n2126_002:0244b03": "秦世慧遠為副也。若爾者。後魏亦用秦制。而",
    "T54n2126_002:0244b04": "僧傳不指。蓋不明練辭義耳。又于時各寺別",
    "T54n2126_002:0244b05": "立三官。寺之都維那莫有相濫乎。答此有二",
    "T54n2126_002:0244b06": "不濫。一勅署令於昭玄僧統不為副。二自帶",
    "T54n2126_002:0244b07": "昭玄下都維那。豈同寺之悅眾耶。南朝宋孝",
    "T54n2126_002:0244b08": "武帝重慧璩。璩曾對帝唱導於齋會中嚫璩",
    "T54n2126_002:0244b09": "一萬勅為京邑都維那。此以京邑二字簡異",
    "T54n2126_002:0244b10": "也。江左立正。而有立副者。有不立者。及隋一",
    "T54n2126_002:0244b11": "統。還準北朝用統為正。以都為副。至唐元和",
    "T54n2126_002:0244b12": "長慶間。始立僧錄。錄左右街僧。亦無貳職。次",
    "T54n2126_002:0244b13": "有三教首座。昭宗乾寧中。改首座為副僧錄。",
    "T54n2126_002:0244b14": "得覺暉焉。副錄自暉公始也。朱梁後唐晉漢",
    "T54n2126_002:0244b15": "周或置或省。出沒不定。今大宋太平興國六",
    "T54n2126_002:0244b16": "年。勅立右街副僧錄。知右街教門事焉。",
    "T54n2126_002:0244b17": "講經論首座",
    "T54n2126_002:0244b18": "首座之名即上座也。居席之端。處僧之上。故",
    "T54n2126_002:0244b19": "曰也。尋唐世勅辯章檢校修寺。宣宗賞其功",
    "T54n2126_002:0244b20": "署三教首座。元和中端甫止稱三教談論。蓋",
    "T54n2126_002:0244b21": "以帝王誕節。偶屬徵呼。登內殿而讚揚。對異",
    "T54n2126_002:0244b22": "宗而商搉。故標三教之字。未必該通六籍博",
    "T54n2126_002:0244b23": "綜二篇。通本教之諸科。控群賢而傑出而脫。",
    "T54n2126_002:0244b24": "或遍善他宗。原精我教對王臣而無畏。挫執",
    "T54n2126_002:0244b25": "滯而有功。膺于此名則無愧色矣。次後經論",
    "T54n2126_002:0244b26": "之學或置首座。三教首座則辯章為始也。朱",
    "T54n2126_002:0244b27": "梁洎周。或除或立。悉謂隨時。今大宋有講經",
    "T54n2126_002:0244b28": "講論首座。乃僧錄之外別立耳。",
    "T54n2126_002:0244b29": "國師",
    "T54n2126_002:0244c01": "西域之法推重其人。內外攸同。正邪俱有。昔",
    "T54n2126_002:0244c02": "尼犍子信婆羅門法。國王封為國師。內則學",
    "T54n2126_002:0244c03": "通三藏。兼達五明。舉國歸依。乃彰斯號。聲",
    "T54n2126_002:0244c04": "教東漸。唯北齊有高僧法常。初演毘尼。有聲",
    "T54n2126_002:0244c05": "鄴下。後講涅槃。并受禪數。齊王崇為國師。國",
    "T54n2126_002:0244c06": "師之號自常公始也。殆陳隋之代。有天台知",
    "T54n2126_002:0244c07": "顗禪師。為陳宣隋煬菩薩戒師。故時號國師",
    "T54n2126_002:0244c08": "(即無封署)至則天朝。神秀領徒荊州。召入京師。中",
    "T54n2126_002:0244c09": "睿玄四朝皆號為國師。後有禪門慧忠。肅代",
    "T54n2126_002:0244c10": "之時。入宮禁中。說禪觀法。亦號國師。元和",
    "T54n2126_002:0244c11": "中。勅署知玄。曰悟達國師。若偏霸之國。則蜀",
    "T54n2126_002:0244c12": "後主賜右街僧錄光業。為祐聖國師。吳越稱",
    "T54n2126_002:0244c13": "德韶為國師。江南唐國署文遂為國大導師",
    "T54n2126_002:0244c14": "也(導師之名而含二義。若法華經中。商人白導師。言此即引路指述也。若唱導之師。此即表白也。故宋",
    "T54n2126_002:0244c15": "衡陽王鎮江陵。因齋會無有導師。請曇光為導。及明帝設會。見光唱導稱善。勅賜三衣瓶鉢焉)。",
    "T54n2126_002:0244c16": "雜任職員",
    "T54n2126_002:0244c17": "寺之設也三綱立焉。若網罟之巨綱提之則",
    "T54n2126_002:0244c18": "正。故云也。梵語摩摩帝悉替那羯磨那陀。華",
    "T54n2126_002:0244c19": "言言寺主上座悅眾也。詳其寺主起乎東漢",
    "T54n2126_002:0244c20": "白馬也。寺既爰處人必主之。于時雖無寺主",
    "T54n2126_002:0244c21": "之名。而有知事之者。至東晉以來。此職方盛。",
    "T54n2126_002:0244c22": "故侯景言。以蕭衍老翁作太平寺主也。後周",
    "T54n2126_002:0244c23": "則有陟岵寺主。自勅封署。隋有大興善寺主。",
    "T54n2126_002:0244c24": "唐太平公主奏胡僧慧範為聖善寺主。仍加",
    "T54n2126_002:0244c25": "三品封公爵。則天以薛懷義為白馬寺主。盡",
    "T54n2126_002:0244c26": "由勅補。自餘諸道三年一代耳。夫上座者有",
    "T54n2126_002:0244c27": "三種焉。集異足毘曇云。一生年為耆年。二",
    "T54n2126_002:0244c28": "世俗財名與貴族(如節度使劉綐。出家物賜夏臘)三先受戒及先",
    "T54n2126_002:0244c29": "證果(此名最勝)古今立此位。皆取其年德。幹局者",
    "T54n2126_002:0245a01": "充之。高僧傳多云。被勅為某寺上座是也。道",
    "T54n2126_002:0245a02": "宣勅為西明寺上座。列寺主維那之上。五運",
    "T54n2126_002:0245a03": "圖中勅補者繼有之。都維那者。寄歸傳云。華",
    "T54n2126_002:0245a04": "梵兼舉也。維是綱。維華言也。那是略梵語。刪",
    "T54n2126_002:0245a05": "去羯磨陀三字也。魏孝文以皇舅寺僧義法",
    "T54n2126_002:0245a06": "師為京邑都維那。則勅補也。是乃昭玄都維",
    "T54n2126_002:0245a07": "那耳。今寺中立者。如玄暢勅為總持寺維那",
    "T54n2126_002:0245a08": "是地。次典座者。謂典主床座。凡事舉座。一色",
    "T54n2126_002:0245a09": "以攝之。乃通典雜事也。或立直歲則直一年。",
    "T54n2126_002:0245a10": "或直月直半月。直日皆悅眾也。隨方立之。都",
    "T54n2126_002:0245a11": "謂之三綱。雜任其僧綱也。唐初數葉不立僧",
    "T54n2126_002:0245a12": "主。各寺設此三官而已。至元和長慶間。立",
    "T54n2126_002:0245a13": "左右街僧錄。總錄僧尼。或有事則先白錄",
    "T54n2126_002:0245a14": "司。後報官方也。朱梁後唐晉漢周今大宋皆",
    "T54n2126_002:0245a15": "循曩制矣。又宋齊之世曾立法主一員。故道",
    "T54n2126_002:0245a16": "猷勅為新安寺鎮寺法主。法瑗為湘宮寺法",
    "T54n2126_002:0245a17": "主。至唐末多立。受依止闍梨一員。亦稱法主。",
    "T54n2126_002:0245a18": "今朝秉律員。位最高者號宗主亦同也。依止",
    "T54n2126_002:0245a19": "闍梨或當勅補者。蓋道俗之間。有爭不分曲",
    "T54n2126_002:0245a20": "直。告其剖斷令人息爭。故號之也。周隋之際。",
    "T54n2126_002:0245a21": "有法導專精律範。北齊主既敬法門。五眾斯",
    "T54n2126_002:0245a22": "盛。有犯律者。令遵理之。勅為斷事沙門。時有",
    "T54n2126_002:0245a23": "青齊僧訟。勅令斷之。繁爭自弭。至隋詔住大",
    "T54n2126_002:0245a24": "興善寺。斷事之名遵統為始(後升為統)隋日嚴寺釋",
    "T54n2126_002:0245a25": "彥琮著僧官論。必廣明僧職。求本未獲耳。",
    "T54n2126_002:0245a26": "僧主秩俸",
    "T54n2126_002:0245a27": "僧之少欲本合辭榮。佛之軌儀止令分衛。其",
    "T54n2126_002:0245a28": "如若無尊大禦下誠難。或契宿因冥招檀信。",
    "T54n2126_002:0245a29": "此又別時之意也。故那爛陀寺有學通諸部",
    "T54n2126_002:0245b01": "者。出入象乘齋食官供。此方道寵日受黃金",
    "T54n2126_002:0245b02": "等。自姚秦命僧[(丰*力)/石]為僧正。秩同侍中。此則",
    "T54n2126_002:0245b03": "公給食俸之始也。洎魏孝文下。歲施道人應",
    "T54n2126_002:0245b04": "統帛。詔云。應統仰紹前哲。繼軌道門。徵佇玄",
    "T54n2126_002:0245b05": "範。冲猷是託。今既讓俗名。理宜別供。可取八",
    "T54n2126_002:0245b06": "解之義。歲施帛八百匹。準四輩之貺。隨四時",
    "T54n2126_002:0245b07": "而給。又修善之本實依力命。施食之因內典",
    "T54n2126_002:0245b08": "所美。可依朝官上秩當月而施。至於身後猶",
    "T54n2126_002:0245b09": "齋僧。資薦僧官得時。在孝文之世也。唐代宗",
    "T54n2126_002:0245b10": "令度支具廩給內道場僧。又唐祠部格道士",
    "T54n2126_002:0245b11": "通二篇。給田三十畝。僧通經業。準上給田",
    "T54n2126_002:0245b12": "也。",
    "T54n2126_002:0245b13": "論曰。西域飲光糞衣紏眾。北齊上統布服臨",
    "T54n2126_002:0245b14": "官。或尚道情則凡愚者不畏。或多豪富則忌",
    "T54n2126_002:0245b15": "剋者所謀。吏力豈得不無俸財。可宜多畜。盜",
    "T54n2126_002:0245b16": "憎民惡。負乘懷璧。立加害己。又損法門。子",
    "T54n2126_002:0245b17": "曰。與其奢也寧儉。宜以道德悅服於人可矣。",
    "T54n2126_002:0245b18": "尼附",
    "T54n2126_002:0245b19": "東晉何充始捨宅為寺。安尼其間。不無神異",
    "T54n2126_002:0245b20": "義解道明之者雄飛傑出矣。宋寶賢為京邑",
    "T54n2126_002:0245b21": "尼僧正。文帝四事供養。孝武月給錢一萬。尼",
    "T54n2126_002:0245b22": "正之俸寶賢始也。",
    "T54n2126_002:0245b23": "管屬僧尼",
    "T54n2126_002:0245b24": "教傳東漢時。歷魏朝信向未臻。伽藍全少。僧",
    "T54n2126_002:0245b25": "既有數。事亦無多。乃反前言。則須關白。關",
    "T54n2126_002:0245b26": "白何所還。在鴻臚寺焉。故知沙門始隷鴻臚",
    "T54n2126_002:0245b27": "也。西晉無說。後魏有云。初立監福曹以統攝",
    "T54n2126_002:0245b28": "僧伍。尋更為昭玄寺也。故隋百官志曰。昭",
    "T54n2126_002:0245b29": "玄寺掌佛教。署大統一人統一人都維那三",
    "T54n2126_002:0245c01": "人。置功曹主簿員。以管諸州郡縣沙門矣。後",
    "T54n2126_002:0245c02": "復改崇玄署焉。梁僧祐云。如今同文寺也。因",
    "T54n2126_002:0245c03": "疑齊梁之世曾立同文寺以主僧務。未見其",
    "T54n2126_002:0245c04": "文。于時帶司呼官故曰昭玄大統。至唐初窈",
    "T54n2126_002:0245c05": "無此謂。僧尼皆隷司賓。案會要云。則天延載",
    "T54n2126_002:0245c06": "元年五月十五日。勅天下僧尼隷祠部。不須",
    "T54n2126_002:0245c07": "屬司賓。知天后前係司賓也。此乃隷祠部之",
    "T54n2126_002:0245c08": "始也。義取其善攘惡福解災之謂也。玄宗開",
    "T54n2126_002:0245c09": "元十四年。中書門下奏僧尼。割屬鴻臚寺。從",
    "T54n2126_002:0245c10": "之一十五年正月。勅僧尼令祠部撿挍。道士",
    "T54n2126_002:0245c11": "女冠隷宗正寺。蓋以李宗入皇籍也。憲宗元",
    "T54n2126_002:0245c12": "和二年二月。詔僧尼道士。全隷左右街功德",
    "T54n2126_002:0245c13": "使。自是司封祠部不復關奏。會要曰。大曆十",
    "T54n2126_002:0245c14": "四年。勅內外功德使。並宜停罷。若然者。代宗",
    "T54n2126_002:0245c15": "朝早置功德使。但內外與左右街異耳。元和",
    "T54n2126_002:0245c16": "中併司封祠部。而置左右街功德使。由吐突",
    "T54n2126_002:0245c17": "承璀累立軍功故有此授。僧道屬焉。寶曆中。",
    "T54n2126_002:0245c18": "護軍中尉劉規亦充此使。至會昌五年。廢寺",
    "T54n2126_002:0245c19": "像。勅僧尼不宜隷祠部。于時中書門下奏云。",
    "T54n2126_002:0245c20": "奉宣僧尼不隷祠部。合屬主客為仗。令鴻臚",
    "T54n2126_002:0245c21": "寺收管。宜分折奏來者。天下僧尼國朝以來",
    "T54n2126_002:0245c22": "並隷鴻臚寺。至天寶二年。隷祠部(與延載時不同)臣",
    "T54n2126_002:0245c23": "等據大唐六典。祠部掌天地宗廟大祀。與僧",
    "T54n2126_002:0245c24": "事殊不相當。又可務根本。合歸尚書省。隷鴻",
    "T54n2126_002:0245c25": "臚寺。未為允當。又六典主客掌朝貢之國七",
    "T54n2126_002:0245c26": "十餘蕃。五天笠國並在數內。釋氏出自天笠。",
    "T54n2126_002:0245c27": "今陛下以其非中國之數。已有釐革僧尼名",
    "T54n2126_002:0245c28": "籍。便令係主客不隷祠部及鴻臚寺。從之六",
    "T54n2126_002:0245c29": "年五月。制僧尼依前令兩街功德使收管。不",
    "T54n2126_002:0246a01": "要係主客。其所度僧仍令祠部給牒。宣宗重",
    "T54n2126_002:0246a02": "闡佛宗。所度僧尼還屬左右街功德使。故楊",
    "T54n2126_002:0246a03": "欽義充左街功德使。宣使之捕道士趙歸真。",
    "T54n2126_002:0246a04": "昭宗朝宰臣崔某奏誅宦官。內諸司使一切",
    "T54n2126_002:0246a05": "停罷皆歸省寺。功德使宰執帶之。梁革唐命。",
    "T54n2126_002:0246a06": "道士不入宗正。僧尼還係祠部。梁末帝龍德",
    "T54n2126_002:0246a07": "元年。禁天下私度僧尼。有願出家。勒入京比",
    "T54n2126_002:0246a08": "試後祠部上請焉。後唐無聞。晉以揚光遠為",
    "T54n2126_002:0246a09": "天下功德使。自維青不軌之後。不置此使矣。",
    "T54n2126_002:0246a10": "至今大宋。僧道並隷功德使。出家乞度。策試",
    "T54n2126_002:0246a11": "經業。則功德使關祠部出牒。係于二曹矣。",
    "T54n2126_002:0246a12": "論曰。鴻臚寺之任禮四夷遠人也。教法初來。",
    "T54n2126_002:0246a13": "須就斯寺。雖興白馬。終隷此司。古云僧尼",
    "T54n2126_002:0246a14": "係鴻臚寺者是也。及乎甞蒟醬以言美。服皮",
    "T54n2126_002:0246a15": "靴而稍佳。則曰四海一家。王者無外。故後魏",
    "T54n2126_002:0246a16": "置監福曹焉昭玄寺焉崇玄署焉。設官布局",
    "T54n2126_002:0246a17": "以攝僧尼。蒟醬而以生我土。皮靴而認作華",
    "T54n2126_002:0246a18": "裝。故唐朝勒歸祠部。既而因事釐革逐朝廢",
    "T54n2126_002:0246a19": "興故。立功德使以總之。中宗時以沙門廓清",
    "T54n2126_002:0246a20": "為修功德使。官至殿中監。土突軍容軍功莫",
    "T54n2126_002:0246a21": "賞。朝廷議以功德使榮之。非謂專其僧道也。",
    "T54n2126_002:0246a22": "于時尚書省司封先屬其中。由是不出中官。",
    "T54n2126_002:0246a23": "洎唐末行袁紹之誅。職歸宰執。皇朝盛重此",
    "T54n2126_002:0246a24": "職。亦僧道之幸事也。",
    "T54n2126_002:0246a25": "祠部牒附",
    "T54n2126_002:0246a26": "甞聞僧視其官則五品。然未見令式史傳明",
    "T54n2126_002:0246a27": "載。且信相傳(又曾見僧五品非官品也)據其誦經合格。就試",
    "T54n2126_002:0246a28": "得通。此僧選也。剃髮被袈裟。此釋褐也。勅授",
    "T54n2126_002:0246a29": "形俱無作戒法。此官位也。講三藏教。充如來",
    "T54n2126_002:0246b01": "使也。化導內外眾。使背惡向善。理民也。為國",
    "T54n2126_002:0246b02": "行道。保民無災。為之課最也。苟弗比其階品",
    "T54n2126_002:0246b03": "視其職官。其可得乎將來法門君子對[改己+易]。帝",
    "T54n2126_002:0246b04": "王請降明勅。許比某官某品。像末之時為美",
    "T54n2126_002:0246b05": "事之端。自我之力不其善乎。若夫稽其鄉貫。",
    "T54n2126_002:0246b06": "則南朝有之(見高僧傳)唯為搜揚便生名籍。係之限",
    "T54n2126_002:0246b07": "局。必有憑由。憑由之來即祠部牒也。案續會",
    "T54n2126_002:0246b08": "要。天寶六年五月。制僧尼。依前兩街功德",
    "T54n2126_002:0246b09": "使收管。不要更隷主客。其所度僧尼仍令祠",
    "T54n2126_002:0246b10": "部給牒(唐祠部牒皆綾素錦素鈿軸盖綸誥也。非官何謂)給牒自玄宗朝始",
    "T54n2126_002:0246b11": "也。及德宗建中中。勅天下僧尼。身死還俗者。",
    "T54n2126_002:0246b12": "當日仰三綱。於本縣陳牒。每月申州附朝。集",
    "T54n2126_002:0246b13": "使申省。并符誥同送者。注毀其京城即於祠",
    "T54n2126_002:0246b14": "部陳牒納告(告身即戒牒也)。",
    "T54n2126_002:0246b15": "僧道班位",
    "T54n2126_002:0246b16": "佛法通行。朝代更歷。未全鼎成。則置而勿論。",
    "T54n2126_002:0246b17": "及動時君。則入宮見妬。加以僧乘時而炫曜。",
    "T54n2126_002:0246b18": "法因事而仳離。乃與玄門抗衡角力。因有諍",
    "T54n2126_002:0246b19": "故遂結朋黨。由朋黨故遂生愛憎焉。經中不",
    "T54n2126_002:0246b20": "許親近國王大臣王子等。又云。我法付囑王",
    "T54n2126_002:0246b21": "臣者何。若以倚傍力輪。苟不親近。而可得乎。",
    "T54n2126_002:0246b22": "若以招致殃咎。苟欲榮身。其可免乎。觀其末",
    "T54n2126_002:0246b23": "代。垢重情移。奉身而已。罕聞為教而觀近國",
    "T54n2126_002:0246b24": "王大臣也。脫或唯居蘭若。不履朝門。誰強",
    "T54n2126_002:0246b25": "召呼。誰分著定。則何班位之有。然以但思獨",
    "T54n2126_002:0246b26": "善。專事杜多。則王侯何以委知。大力曷能扶",
    "T54n2126_002:0246b27": "翼。故須分其表位廁其班行。去取二情各有",
    "T54n2126_002:0246b28": "意致。昔者教之東演也。漢魏之世或曰渺茫。",
    "T54n2126_002:0246b29": "晉宋以來頗聞烜赫。若其玄玄之道老氏之",
    "T54n2126_002:0246c01": "風。於漢魏時。存亡而已。何其知邪。如馬遷",
    "T54n2126_002:0246c02": "作史。將老子與韓非共傳。可非漢代未崇重",
    "T54n2126_002:0246c03": "之乎。夫立傳同科。權其趣類相齊。則史官",
    "T54n2126_002:0246c04": "列而偶出也。是知伯陽之道前漢未光。東漢",
    "T54n2126_002:0246c05": "桓帝方遣中官。醮祀祈福。魏黃初三年。下",
    "T54n2126_002:0246c06": "勅曰。告豫州刺史。老聃賢人未宜先孔子。不",
    "T54n2126_002:0246c07": "知魯郡為孔子立廟成未。漢桓帝不師聖法。",
    "T54n2126_002:0246c08": "正以嬖臣而事老子。欲以求福。良足笑也。此",
    "T54n2126_002:0246c09": "祠之興由桓帝也。武皇帝以老子賢人不毀",
    "T54n2126_002:0246c10": "其道。朕亦以此亭當路。往來者輒往瞻視。而",
    "T54n2126_002:0246c11": "樓屋傾頓儻能壓人。故令修整。昨過視之。殊",
    "T54n2126_002:0246c12": "整頓矣。恐小人謂此為神。妄往禱祀犯乎常",
    "T54n2126_002:0246c13": "禁。宜宣告吏民咸使聞知。由是觀之。漢魏之",
    "T54n2126_002:0246c14": "間。未露鋒穎至唐有羊角之現。厥道攸興。認",
    "T54n2126_002:0246c15": "作祖宗。冊為帝號。此君謂為雄。誰敢不雄。若",
    "T54n2126_002:0246c16": "史遷在唐作傳。必改為帝紀也。以仲尼同傳",
    "T54n2126_002:0246c17": "猶謂鴻毛不敵鈞石也。豈得韓非妄參廁邪。",
    "T54n2126_002:0246c18": "漢魏之人覽馬史者。豈驚駭乎。驚駭不倫者。",
    "T54n2126_002:0246c19": "近世之情也。然則物隨黨別。事逐時移。預",
    "T54n2126_002:0246c20": "三恪者。不免舊訛。有萬邦者。豈無新意。朱梁",
    "T54n2126_002:0246c21": "革命。勅改亳州太清宮。為老子廟。蓋由帝",
    "T54n2126_002:0246c22": "代無定愛憎不同。釋氏雖西來客教。自晉宋",
    "T54n2126_002:0246c23": "齊梁陳後魏北齊後周大隋。僧班皆在黃冠",
    "T54n2126_002:0246c24": "之上。梁武捨道不齒玄門。黃冠之徒固難爭",
    "T54n2126_002:0246c25": "長。唐貞觀十一年。駕幸洛陽。道士先有與僧",
    "T54n2126_002:0246c26": "論者。聞之於太宗。乃下詔曰。今鼎祚克昌。既",
    "T54n2126_002:0246c27": "憑上德之慶。天下大定。亦賴無為之功。宜有",
    "T54n2126_002:0246c28": "解張闡茲玄化。自今以後齋供行立。至於稱",
    "T54n2126_002:0246c29": "謂。道士女冠可在僧尼之上。庶敦反本之俗。",
    "T54n2126_002:0247a01": "暢於九有。貽諸萬葉。時京邑智寶上表陳諫",
    "T54n2126_002:0247a02": "不聽。自此僧班在下矣。至十五年。帝幸弘福",
    "T54n2126_002:0247a03": "寺。賜大德五人座曰。朕宗李在先。大德大應",
    "T54n2126_002:0247a04": "恨恨。以宗先故。朕見修功德。不曾別造道觀。",
    "T54n2126_002:0247a05": "皆崇寺宇也。如此宣慰。諸僧心皆喜躍。及高",
    "T54n2126_002:0247a06": "宗朝。有直東臺舍人憑神德上表。請仍舊僧",
    "T54n2126_002:0247a07": "尼在道士前。并依前不拜父母。辭繁不錄。則",
    "T54n2126_002:0247a08": "天天授二年四月。詔令釋教在道門之上。僧",
    "T54n2126_002:0247a09": "尼處道士女冠之前。睿宗景雲元年二月。詔",
    "T54n2126_002:0247a10": "以釋典玄宗理均迹異。拯人救俗。教別功齊。",
    "T54n2126_002:0247a11": "自今每緣法事集會。僧尼道士女冠宜行並",
    "T54n2126_002:0247a12": "集(此不分前後齊行東西也)。",
    "T54n2126_002:0247a13": "論曰。周武輕棄我教。若錙銖爾。甞御正殿。量",
    "T54n2126_002:0247a14": "述三教。以儒居先。佛教居後。道教最上。由出",
    "T54n2126_002:0247a15": "於無名之前也。近見沈公著聱書云。唯聞二",
    "T54n2126_002:0247a16": "教。不聞釋氏。此皆侮聖人一言為阿鼻之種",
    "T54n2126_002:0247a17": "也。故拓跋虎入冥。具見周武受對。并寄言隋",
    "T54n2126_002:0247a18": "天子。為我拔苦。文帝乃募天下出錢。營福以",
    "T54n2126_002:0247a19": "救薦之。且如佛無我。所遭傷毀而無報復。蓋",
    "T54n2126_002:0247a20": "以將欲殘害於彼。必先燒熱於心。心為苦因。",
    "T54n2126_002:0247a21": "身嬰惡報。自作自受。可不畏乎。昔阬孝緒著",
    "T54n2126_002:0247a22": "七錄中。以佛教為外篇。一戒律。二禪定。三智",
    "T54n2126_002:0247a23": "慧。四疑似。五論記。因目佛理為方外之篇。號",
    "T54n2126_002:0247a24": "方外教。自孝緒始也。所言方外者。同莊老也。",
    "T54n2126_002:0247a25": "域中之教拘縶所不及也。請以智眼照其淺",
    "T54n2126_002:0247a26": "深。則內外上下自區別矣。如無智眼。以玉石",
    "T54n2126_002:0247a27": "俱焚。薰蕕共器。知復奈何。緬思後周摧滅遇",
    "T54n2126_002:0247a28": "隋復興。方謂熾然。尋又微矣。唐宗老氏。釋教",
    "T54n2126_002:0247a29": "逶遲。或抑拜君親。或分班上下。良以有為之",
    "T54n2126_002:0247b01": "法何免四相遷移。譬如火焉。火中寒暑乃退。",
    "T54n2126_002:0247b02": "興久必替。替極還興。興替相尋。未始有極。景",
    "T54n2126_002:0247b03": "雲中。令僧班在西。道班在東。齊行並進。朱梁",
    "T54n2126_002:0247b04": "之世。又移厥位。今大宋每當朝集。僧先道後。",
    "T54n2126_002:0247b05": "並立殿廷。僧東道西。間雜副職。若遇郊天。則",
    "T54n2126_002:0247b06": "道左僧右。未知始起也。",
    "T54n2126_002:0247b07": "內道場",
    "T54n2126_002:0247b08": "內道場起於後魏。而得名在乎隋朝何邪。煬",
    "T54n2126_002:0247b09": "帝以我為古。變革事多。改僧寺為道場。改道",
    "T54n2126_002:0247b10": "觀為方壇。若內中僧事。則謂之內道場也。今",
    "T54n2126_002:0247b11": "朝茲福等殿安佛像經藏。立剎聲鐘。呼為內寺",
    "T54n2126_002:0247b12": "是也。魏大武皇帝始光二年。立至神道場。神",
    "T54n2126_002:0247b13": "麚四年。勅州鎮悉立道場。蓋帝王生此日也",
    "T54n2126_002:0247b14": "(尋文。是生日權建法會耳)後天元大成元年春正月。詔曰。隆",
    "T54n2126_002:0247b15": "建玄風。三寶尊重。宜修闡法化。廣理可歸崇。",
    "T54n2126_002:0247b16": "其舊沙門中德行清高者七人。在政武殿西。",
    "T54n2126_002:0247b17": "安置行道。此內道場之始也。南朝或以尼在",
    "T54n2126_002:0247b18": "內中持課。又壽光殿中群僧法集。或充學士。",
    "T54n2126_002:0247b19": "或號講員。或注解經文。或敷揚禪要。凡存",
    "T54n2126_002:0247b20": "禁中並內道場也。唐則天令大德僧法處一",
    "T54n2126_002:0247b21": "慧儼行感宣政等在內道場念誦。以薜懷義",
    "T54n2126_002:0247b22": "參雜其間。則天又於洛京大內置內道場。中",
    "T54n2126_002:0247b23": "宗睿宗此制無改。代宗初喜祠祀。未重釋氏。",
    "T54n2126_002:0247b24": "而宰臣元載杜鴻漸王縉皆歸向佛僧(王縉造寶應寺)",
    "T54n2126_002:0247b25": "代宗甞問福業報應事。元載因而啟奏。由是",
    "T54n2126_002:0247b26": "信之過甚。常令僧百餘人於宮中陳佛像經",
    "T54n2126_002:0247b27": "教念誦。謂之內道場。供養甚貴。出入乘厩馬。",
    "T54n2126_002:0247b28": "度支具廩給。每西蕃入寇。必令群僧講誦仁",
    "T54n2126_002:0247b29": "王經。以攘寇虜。幸其退則加其錫賚。不空三",
    "T54n2126_002:0247c01": "藏官至卿監封國公。通籍禁中。又詔天下官",
    "T54n2126_002:0247c02": "吏。不得箠拽僧尼。又七月望日。於內道場造",
    "T54n2126_002:0247c03": "于蘭盆。飾以金翠。設高祖七廟神座。各書神",
    "T54n2126_002:0247c04": "號識之迎。出內陳於寺觀。引道繁盛。歲以為",
    "T54n2126_002:0247c05": "常。至建中中。德宗勅廣德永泰以來。聚僧於",
    "T54n2126_002:0247c06": "禁中。嚴設道場。並令徹去。遣出僧眾云。順宗",
    "T54n2126_002:0247c07": "朝以端甫掌內殿法儀。亦是此任。憲宗穆宗",
    "T54n2126_002:0247c08": "文宗並端甫掌內殿法事也。文宗大和九年",
    "T54n2126_002:0247c09": "四月二十六日。勅停內長生殿道場。武宗初",
    "T54n2126_002:0247c10": "年。以生日德陽節。却置內長生殿道場。及設",
    "T54n2126_002:0247c11": "內齋。僧道獻壽。後與道士趙歸真惑亂。切齒",
    "T54n2126_002:0247c12": "求僧之過。至會昌四年。詔停內齋及內道場。",
    "T54n2126_002:0247c13": "惡意萌于此矣。",
    "T54n2126_002:0247c14": "生日道場附",
    "T54n2126_002:0247c15": "生日為節名。自唐玄宗始也。魏太武帝始光",
    "T54n2126_002:0247c16": "二年立道場。至神麚四年。勅州鎮悉立道場。",
    "T54n2126_002:0247c17": "慶帝生日。始光中是帝自崇福之始也。神麚",
    "T54n2126_002:0247c18": "中是臣下奉祝帝壽之始也。自爾以來。臣下",
    "T54n2126_002:0247c19": "吉祝必營齋轉經。謂之生辰節道場。于今盛",
    "T54n2126_002:0247c20": "行焉。",
    "T54n2126_002:0247c21": "僧籍弛張",
    "T54n2126_002:0247c22": "夫得果之人且無限劑。出家之士豈有司存。",
    "T54n2126_002:0247c23": "既來文物之朝。須設紏繩之任。其有見優閑",
    "T54n2126_002:0247c24": "而競入懼徭役以奔來。輒爾冐名實非高士。",
    "T54n2126_002:0247c25": "僧之內律豈能御其風牛佚馬邪。故設僧局",
    "T54n2126_002:0247c26": "以綰之。立名籍以紀之。周隋之世。無得而知。",
    "T54n2126_002:0247c27": "唐來主張方聞附麗。文宗大和四年正月。祠",
    "T54n2126_002:0247c28": "部請天下僧尼冐名非正度者。具名申省。各",
    "T54n2126_002:0247c29": "給省牒。以憑入籍時入申名者。計七十萬。",
    "T54n2126_002:0248a01": "造帳入籍。自大和五年始也。若然者。前豈無",
    "T54n2126_002:0248a02": "籍帳邪。監福曹昭玄寺崇玄署。將何統斷僧",
    "T54n2126_002:0248a03": "務乎。對曰。勘造僧帳。體度不同。或逐寺總",
    "T54n2126_002:0248a04": "知。或隨州別錄。或單名轉數。或納牒改添。故",
    "T54n2126_002:0248a05": "不同也。然則出時君之好惡。乃入籍之解張。",
    "T54n2126_002:0248a06": "今大宋用周顯德條貫。三年一造。著于律令",
    "T54n2126_002:0248a07": "也。",
    "T54n2126_002:0248a08": "大宋僧史略卷中"
}