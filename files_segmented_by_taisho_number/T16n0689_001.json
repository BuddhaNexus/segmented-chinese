{
    "T16n0689_001:0782a07": "甚希有經",
    "T16n0689_001:0782a09": "大唐三藏法師玄奘奉　詔譯",
    "T16n0689_001:0782a10": "如是我聞：一時，薄伽梵在王舍城，住鷲峯山，",
    "T16n0689_001:0782a11": "與大苾芻眾千二百五十人俱，及無量菩薩",
    "T16n0689_001:0782a12": "諸天人等。爾時，尊者阿難於日初分為乞食",
    "T16n0689_001:0782a13": "故，著衣持鉢入王舍城，次第行乞。遙見一所",
    "T16n0689_001:0782a14": "有大層閣，營構初成、嚴麗綺飾，甚可愛樂。既",
    "T16n0689_001:0782a15": "見是已，內自思惟：「若有諸善男子或善女人，",
    "T16n0689_001:0782a16": "能造如是高廣層閣，嚴麗綺飾甚可愛樂，奉",
    "T16n0689_001:0782a17": "施四方大德僧眾。復有諸善男子或善女人，",
    "T16n0689_001:0782a18": "於諸如來般涅槃後，起窣堵波，其量下如阿",
    "T16n0689_001:0782a19": "摩洛果，以佛馱都如芥子許安置其中，樹以",
    "T16n0689_001:0782a20": "表剎量如大針，上安相輪如小棗葉，或造",
    "T16n0689_001:0782a21": "佛像下如穬麥。如是二種所生福聚，何者為",
    "T16n0689_001:0782a22": "多？」爾時，尊者阿難即作是念，於王舍城次",
    "T16n0689_001:0782a23": "第乞已，出還本處。飯食訖，收衣鉢洗足已，於",
    "T16n0689_001:0782a24": "食後時往如來所。到已，頂禮世尊雙足，却住",
    "T16n0689_001:0782a25": "一面，白佛言：「世尊！惟我向者於日初分，為",
    "T16n0689_001:0782a26": "乞食故著衣持鉢，入王舍城次第行乞。遙見",
    "T16n0689_001:0782a27": "一所有大層閣，營構初成、嚴麗綺飾，甚可愛",
    "T16n0689_001:0782a28": "樂，既見是已，內自思惟：『若有諸善男子或善",
    "T16n0689_001:0782a29": "女人，能造如是高廣層閣，嚴麗綺飾甚可",
    "T16n0689_001:0782b01": "愛樂，奉施四方大德僧眾；復有諸善男子或",
    "T16n0689_001:0782b02": "善女人，於諸如來般涅槃後起窣堵波，其量",
    "T16n0689_001:0782b03": "下如阿摩洛果，以佛駄都如芥子許安置其",
    "T16n0689_001:0782b04": "中，樹以表剎量如大針，上安相輪如小棗葉，",
    "T16n0689_001:0782b05": "或造佛像下如穬麥。如是二種所生福聚，何",
    "T16n0689_001:0782b06": "者為多？』故我今者請問世尊，惟願如來哀愍",
    "T16n0689_001:0782b07": "為說。」",
    "T16n0689_001:0782b08": "爾時，世尊以妙梵音告阿難曰：「善哉，善哉！汝",
    "T16n0689_001:0782b09": "今為欲利益安樂無量眾生，哀愍世間諸天",
    "T16n0689_001:0782b10": "人等，令得大義利益安樂，請問如來如是大",
    "T16n0689_001:0782b11": "義。汝今諦聽，極善思惟，吾當為汝分別解說。」",
    "T16n0689_001:0782b12": "阿難白佛：「唯然，世尊！願樂欲聞。」",
    "T16n0689_001:0782b13": "爾時，世尊告阿難曰：「即於此方南贍部洲，縱",
    "T16n0689_001:0782b14": "廣周匝七千踰繕那，北闊南狹，形如車箱，",
    "T16n0689_001:0782b15": "人面亦爾。假使於中合為一段，或甘蔗林，或",
    "T16n0689_001:0782b16": "蘆葦林，或竹林等，或復稻田、胡麻田等，側",
    "T16n0689_001:0782b17": "塞充滿無有間隙。如是假使遍贍部洲，或預",
    "T16n0689_001:0782b18": "流果、或一來果、或不還果、或阿羅漢、或諸獨",
    "T16n0689_001:0782b19": "覺，側塞充滿亦無間隙如甘蔗等。若有一家",
    "T16n0689_001:0782b20": "於彼聖眾，盡形恭敬承事供養，奉施上妙衣",
    "T16n0689_001:0782b21": "服、飲食、臥具、醫藥及諸資緣，於彼一一般涅",
    "T16n0689_001:0782b22": "槃後，如法焚身收其遺骨，起窣堵波高廣嚴",
    "T16n0689_001:0782b23": "飾，塗香、末香、熏香、花鬘，上妙幡蓋寶幢音",
    "T16n0689_001:0782b24": "樂，燈炬光明讚歎供養。汝意云何？由是因",
    "T16n0689_001:0782b25": "緣，彼所生福寧為多不？」阿難白佛：「甚多。世尊！",
    "T16n0689_001:0782b26": "甚多。善逝！」爾時，世尊復告阿難：「且置此方",
    "T16n0689_001:0782b27": "南贍部洲，於此東方毘提訶洲，縱廣周匝八",
    "T16n0689_001:0782b28": "千踰繕那，形如半月，人面亦爾。假使於中合",
    "T16n0689_001:0782b29": "為一段，或甘蔗林，或蘆葦林，或竹林等，或復",
    "T16n0689_001:0782c01": "稻田、胡麻田等，側塞充滿無有間隙。如是假",
    "T16n0689_001:0782c02": "使遍彼東方毘提訶洲，或預流果、或一來果、",
    "T16n0689_001:0782c03": "或不還果、或阿羅漢、或諸獨覺，側塞充滿亦",
    "T16n0689_001:0782c04": "無間隙如甘蔗等。若有一家於彼聖眾，盡形",
    "T16n0689_001:0782c05": "恭敬承事供養，奉施上妙衣服、飲食、臥具、醫",
    "T16n0689_001:0782c06": "藥及諸資緣，於彼一一般涅槃後，如法焚身",
    "T16n0689_001:0782c07": "收其遺骨，起窣堵波高廣嚴飾，塗香、末香、",
    "T16n0689_001:0782c08": "熏香、花鬘，上妙幡蓋寶幢音樂，燈炬光明讚",
    "T16n0689_001:0782c09": "歎供養。汝意云何？由是因緣，彼所生福寧為",
    "T16n0689_001:0782c10": "多不？」阿難白佛：「甚多。世尊！甚多。善逝！」",
    "T16n0689_001:0782c11": "爾時，世尊復告阿難：「且置東方毘提訶洲，於",
    "T16n0689_001:0782c12": "此西方瞿陀尼洲，縱廣周匝九千踰繕那，形",
    "T16n0689_001:0782c13": "如日輪人面亦爾。假使於中合成一段，或甘",
    "T16n0689_001:0782c14": "蔗林，或蘆葦林，或竹林等，或復稻田、胡麻田",
    "T16n0689_001:0782c15": "等，側塞充滿無有間隙。如是假使遍彼西方",
    "T16n0689_001:0782c16": "瞿陀尼洲，或預流果、或一來果、或不還果、或",
    "T16n0689_001:0782c17": "阿羅漢、或諸獨覺，側塞充滿亦無間隙如甘",
    "T16n0689_001:0782c18": "蔗等。若有一家於彼聖眾，盡形恭敬承事供",
    "T16n0689_001:0782c19": "養，奉施上妙衣服、飲食、臥具、醫藥及諸資緣，",
    "T16n0689_001:0782c20": "於彼一一般涅槃後，如法焚身收其遺骨，起",
    "T16n0689_001:0782c21": "窣堵波高廣嚴飾，塗香、末香、薰香、花鬘，上",
    "T16n0689_001:0782c22": "妙幡蓋寶幢音樂，燈炬光明讚歎供養。汝意",
    "T16n0689_001:0782c23": "云何？由是因緣，彼所生福寧為多不？」阿難白",
    "T16n0689_001:0782c24": "佛：「甚多。世尊！甚多。善逝！」",
    "T16n0689_001:0782c25": "爾時，世尊復告阿難：「且置西方瞿陀尼洲，於",
    "T16n0689_001:0782c26": "此北方大俱盧洲，縱廣周匝十千踰繕那，地",
    "T16n0689_001:0782c27": "形四方人面亦爾。假使於中合成一段，或甘",
    "T16n0689_001:0782c28": "蔗林，或蘆葦林，或竹林等，或復稻田、胡麻田",
    "T16n0689_001:0782c29": "等，側塞充滿無有間隙。如是假使遍彼北方",
    "T16n0689_001:0783a01": "大俱盧洲，或預流果、或一來果、或不還果、或",
    "T16n0689_001:0783a02": "阿羅漢、或諸獨覺，側塞充滿亦無間隙如甘",
    "T16n0689_001:0783a03": "蔗等。若有一家於彼聖眾，盡形恭敬承事供",
    "T16n0689_001:0783a04": "養，奉施上妙衣服、飲食、臥具、醫藥及諸資緣，",
    "T16n0689_001:0783a05": "於彼一一般涅槃後，如法焚身收其遺骨，起",
    "T16n0689_001:0783a06": "窣堵波高廣嚴飾，塗香、末香、薰香、花鬘，上妙",
    "T16n0689_001:0783a07": "幡蓋寶幢音樂，燈炬光明讚歎供養。汝意云",
    "T16n0689_001:0783a08": "何？由是因緣，彼所生福寧為多不？」阿難白佛：",
    "T16n0689_001:0783a09": "「甚多。世尊！甚多。善逝！」",
    "T16n0689_001:0783a10": "爾時，世尊復告阿難：「且置北方大俱盧洲，天",
    "T16n0689_001:0783a11": "主帝釋有大層臺，其臺依止八萬四千眾妙",
    "T16n0689_001:0783a12": "寶柱，一一寶柱，籠以種種天青琉璃、妙寶、珠",
    "T16n0689_001:0783a13": "網，布以金砂，灑以香水。此臺周匝八萬四",
    "T16n0689_001:0783a14": "千妙寶窓牖，一一窓牖，垂以種種天青琉",
    "T16n0689_001:0783a15": "璃、妙寶、珠簾，布以金砂，灑以香水。此臺復有",
    "T16n0689_001:0783a16": "八萬四千眾妙寶敵，一一寶敵覆以種種",
    "T16n0689_001:0783a17": "天青琉璃、妙寶、珠網，布以金砂，灑以香水。假",
    "T16n0689_001:0783a18": "使若有諸善男子或善女人，造妙層閣高廣",
    "T16n0689_001:0783a19": "嚴麗，似天帝釋妙寶層臺，奉施四方大德僧",
    "T16n0689_001:0783a20": "眾。汝意云何？是善男子或善女人，由此因",
    "T16n0689_001:0783a21": "緣，彼所生福寧為多不？」阿難白佛：「甚多。世尊！",
    "T16n0689_001:0783a22": "甚多。善逝！」",
    "T16n0689_001:0783a23": "爾時，世尊告阿難曰：「且置四洲及天帝釋大",
    "T16n0689_001:0783a24": "寶層臺，假使若有諸善男子或善女人，能造",
    "T16n0689_001:0783a25": "百千俱胝層閣，高廣嚴麗皆如帝釋妙寶層",
    "T16n0689_001:0783a26": "臺，奉施四方大德僧眾。復有諸善男子或善",
    "T16n0689_001:0783a27": "女人，於諸如來般涅槃後起窣堵波，其量",
    "T16n0689_001:0783a28": "下如阿摩洛果，以佛駄都如芥子許安置其",
    "T16n0689_001:0783a29": "中，樹以表剎量如大針，上安相輪如小棗葉，",
    "T16n0689_001:0783b01": "或造佛像下如穬麥。以前福聚比此福聚，於",
    "T16n0689_001:0783b02": "百分中不及其一，於千分中亦不及一，於百",
    "T16n0689_001:0783b03": "千分、數分、算分、計分、喻分，乃至鄔波尼殺曇分",
    "T16n0689_001:0783b04": "亦不及一。何以故？阿難！如前福聚其量雖多，",
    "T16n0689_001:0783b05": "然不及者，為諸如來於三大劫阿僧仚耶修",
    "T16n0689_001:0783b06": "集無量勝戒、定、慧，及以解脫、解脫知見皆圓",
    "T16n0689_001:0783b07": "滿故；如來無量慈悲喜捨，十方六趣教化神",
    "T16n0689_001:0783b08": "通皆圓滿故，如來無量布施、持戒、忍辱、精進、",
    "T16n0689_001:0783b09": "靜慮、智慧，及餘功德皆圓滿故。以是當知，造",
    "T16n0689_001:0783b10": "佛形像及窣堵波，所獲福聚不可思議不可",
    "T16n0689_001:0783b11": "比喻。」",
    "T16n0689_001:0783b12": "爾時，世尊告阿難曰：「汝當敬受如是法門。」阿",
    "T16n0689_001:0783b13": "難白佛：「我已敬受。未審如是所說法門，其",
    "T16n0689_001:0783b14": "名何等我當奉持？」佛告阿難：「今此法門名『甚",
    "T16n0689_001:0783b15": "希有』，能令眾生種植一切圓淨白法，以是名",
    "T16n0689_001:0783b16": "字汝當奉持。阿難當知，我自昔來，數數曾",
    "T16n0689_001:0783b17": "為天、龍、藥叉廣說，乃至人非人等宣說開示",
    "T16n0689_001:0783b18": "如是法門。何以故？世尊欲令如是種類諸眾",
    "T16n0689_001:0783b19": "生等，於如來所無倒恭敬種諸善根，長夜獲",
    "T16n0689_001:0783b20": "得利益安樂，速成無上佛菩提故。」",
    "T16n0689_001:0783b21": "時薄伽梵說是經已，尊者阿難、大苾芻眾、無",
    "T16n0689_001:0783b22": "量菩薩，及諸天、人、阿素洛等，聞佛所說，皆大",
    "T16n0689_001:0783b23": "歡喜，信受奉行。",
    "T16n0689_001:0783b24": "甚希有經"
}