{
    "T34n1719_07c:0287c02": "folio_7c 法華文句記卷第七下",
    "T34n1719_07c:0287c04": "唐天台沙門湛然述",
    "T34n1719_07c:0287c05": "釋藥草喻品釋藥草喻品",
    "T34n1719_07c:0287c06": "《法華論》以七譬立七對治，一顛倒功德增上",
    "T34n1719_07c:0287c07": "慢煩惱熾然，求人天果報說火宅治。聲聞",
    "T34n1719_07c:0287c08": "人與如來乘等，說窮子治。大乘上慢人謂",
    "T34n1719_07c:0287c09": "無二乘，說雲雨譬治。實無涅槃生涅槃",
    "T34n1719_07c:0287c10": "想，說化城治。不求大乘，以虛妄解脫為",
    "T34n1719_07c:0287c11": "第一義，說繫珠治。有大乘人取非大乘，",
    "T34n1719_07c:0287c12": "說髻珠治。無功德人不取第一乘，說醫師",
    "T34n1719_07c:0287c13": "治。若但依此七各有對治，則為法作譬說",
    "T34n1719_07c:0287c14": "譬領解，佛以譬述等理似不成。應知論意，",
    "T34n1719_07c:0287c15": "火宅則不指大車邊窮子，正用領付之意，",
    "T34n1719_07c:0287c16": "雲雨令開權二乘故，化城以寶所引之，餘",
    "T34n1719_07c:0287c17": "則可知。他若云今品唯出生者，全達經旨，",
    "T34n1719_07c:0287c18": "況復論文從於能潤以雨為名，經從所潤",
    "T34n1719_07c:0287c19": "故云藥草。藥草則二乘不無，一雨則述其",
    "T34n1719_07c:0287c20": "歸大。嘉祥云：「草木有二，一不知同，二不",
    "T34n1719_07c:0287c21": "知異。」若有瑞草，即能知同以喻迦葉，此則",
    "T34n1719_07c:0287c22": "但從迦葉所領可爾。若從佛述，豈可餘之",
    "T34n1719_07c:0287c23": "藥草悉云不知？又亦不知三草二木是瑞",
    "T34n1719_07c:0287c24": "非瑞，是故須云今昔方顯瑞之是非。今謂",
    "T34n1719_07c:0287c25": "至此法華，何得更有非瑞之草？應云是諸",
    "T34n1719_07c:0287c26": "草木雖元一地所生一味一澤，而不自知，忽",
    "T34n1719_07c:0287c27": "蒙開顯莫非祥瑞，乃使彈指合掌通成妙",
    "T34n1719_07c:0287c28": "因，生無生慧咸成種智。然文中四悉且從",
    "T34n1719_07c:0287c29": "迦葉領述邊說，於中先總徵起，次「土地」下別",
    "T34n1719_07c:0288a01": "釋四悉以酬向徵。初世界中二，先譬、次合。",
    "T34n1719_07c:0288a02": "譬中土地約今，草木兼昔，故云「通皆有用」，",
    "T34n1719_07c:0288a03": "藥草在今，藥之草故，名為「藥草」。「所生」等者，",
    "T34n1719_07c:0288a04": "若從如來所述義邊，無非是藥，故云「通皆",
    "T34n1719_07c:0288a05": "有用」；若從能領中草為名，則秖應云中草",
    "T34n1719_07c:0288a06": "品耳，故云「藥草用彊」。「有漏」下合，先合昔，次",
    "T34n1719_07c:0288a07": "「無漏」下合今，於中先合，次引證，三「述其」下",
    "T34n1719_07c:0288a08": "結意。初文者，問：若從佛述，應云草木及以",
    "T34n1719_07c:0288a09": "地雨，今品既是述成之文，如何但指聲聞中",
    "T34n1719_07c:0288a10": "草云四大弟子等耶？答：實如所問，言通意",
    "T34n1719_07c:0288a11": "別故云藥草，言別意通且指聲聞。佛意雖通",
    "T34n1719_07c:0288a12": "述，其得解別在迦葉，述其不及及以復宗，",
    "T34n1719_07c:0288a13": "若別若通皆成藥草；地雨復是述其領實，",
    "T34n1719_07c:0288a14": "故不別說。「佛讚」下證者，《經》「告摩訶迦葉」者，",
    "T34n1719_07c:0288a15": "迦葉居僧之首故別告之，故知信解雖具",
    "T34n1719_07c:0288a16": "列四人空生居首，然自陳之唱屬在迦葉",
    "T34n1719_07c:0288a17": "故今別告。又言「及諸大弟子」，信知得悟不專",
    "T34n1719_07c:0288a18": "四人。「述其」等者，悟必通該、領述從別，佛雙",
    "T34n1719_07c:0288a19": "述善哉及迦葉領通名藥草，並與歡喜意",
    "T34n1719_07c:0288a20": "同，及領兼述同名世界，故可從通。次文二：",
    "T34n1719_07c:0288a21": "先譬、次合。譬中云「叢育」等者，譬昔各有積",
    "T34n1719_07c:0288a22": "習，故名為「叢」。「育」養也。「日久」者，經二萬億猶",
    "T34n1719_07c:0288a23": "在方便，今始開顯故曰「一蒙雲雨」。此下次喻",
    "T34n1719_07c:0288a24": "今，「雲雨如」下釋。言「扶蔬」者，「扶」謂扶助。《爾",
    "T34n1719_07c:0288a25": "雅》云：「林有草木曰蔬。」以昔助今堪可與",
    "T34n1719_07c:0288a26": "記。言「暐曄」者，明盛貌也。一蒙雲雨使草木",
    "T34n1719_07c:0288a27": "敷榮，無始性德如地，發大乘心如種，發二",
    "T34n1719_07c:0288a28": "乘心如草木芽莖，今入初住如同成佛乘",
    "T34n1719_07c:0288a29": "芽莖等。內具十力名「力」，力有勝能為「用」，",
    "T34n1719_07c:0288b01": "對於芽莖故具名「內」，小果得記如芽豐等。",
    "T34n1719_07c:0288b02": "「譬諸」下合昔，「今得」下合今，先合、次證、後結",
    "T34n1719_07c:0288b03": "意。初文者，既開顯已自利兼物，從於自他",
    "T34n1719_07c:0288b04": "受益得名，名為為人。次對治、第一義中二",
    "T34n1719_07c:0288b05": "譬合。譬中亦初譬昔，「今蒙」下譬今。言「四大」",
    "T34n1719_07c:0288b06": "等者，世藥三品俱非藥王，下治四大、中益",
    "T34n1719_07c:0288b07": "五藏、上可還年。言「風冷」者，略標二大，昔",
    "T34n1719_07c:0288b08": "除四住病，但養五分身，還真理年、駐變易",
    "T34n1719_07c:0288b09": "色，今蔭以無緣慈雲、洒以無私法雨，使其",
    "T34n1719_07c:0288b10": "遠種獲益無偏，使無常微草乃成常住藥",
    "T34n1719_07c:0288b11": "王，自行兼人悉除三惑，故云「遍治」。當知自",
    "T34n1719_07c:0288b12": "他並成常身佛大仙也。次「譬諸無漏」四字合",
    "T34n1719_07c:0288b13": "昔，從「聞經」下合今，亦合證結意。言「嘉著」",
    "T34n1719_07c:0288b14": "等者，「嘉」善也。「著」漏也。「稱」字去聲。善始令終",
    "T34n1719_07c:0288b15": "名為「嘉著」。聞契理故曰「稱微」。且寄二乘領",
    "T34n1719_07c:0288b16": "解以說，故皆云「無漏」，此並成於佛乘。四悉",
    "T34n1719_07c:0288b17": "言是對治第一義者，從遍治邊即對治義，",
    "T34n1719_07c:0288b18": "從成仙邊即第一義。「餘約教等三不記云",
    "T34n1719_07c:0288b19": "云」者，草木即是三教，地雨即是圓教，即為約",
    "T34n1719_07c:0288b20": "教。若本迹者，本住智地曾施雲雨，迹為草",
    "T34n1719_07c:0288b21": "木引彼增長，觀心具如《玄》文利益妙後。又",
    "T34n1719_07c:0288b22": "約藥為觀者，如《止觀》第十。四藥治見備述",
    "T34n1719_07c:0288b23": "權實，思亦例然，舊師雖云述佛恩深，無十",
    "T34n1719_07c:0288b24": "恩意述亦不遍。古師亦不以教作而為探",
    "T34n1719_07c:0288b25": "領；縱立探領，此亦秖如下文南嶽所判權",
    "T34n1719_07c:0288b26": "功德耳。「師云」者，正指南嶽。二乘雖復自領",
    "T34n1719_07c:0288b27": "己界，既云善說，即是具領一代權實，今佛委",
    "T34n1719_07c:0288b28": "悉述其所領。「十三偈」下，文將古所引還破",
    "T34n1719_07c:0288b29": "古人，迦葉雖自領佛恩深，其如佛述善說",
    "T34n1719_07c:0288c01": "如來真實功德，豈獨二乘法耶？「教作譬是佛",
    "T34n1719_07c:0288c02": "權功德」者，亦斥古人述不周遍，教作人譬是",
    "T34n1719_07c:0288c03": "權法中少分而已。具如前釋。他日即是二他",
    "T34n1719_07c:0288c04": "義也。他即是權，應云此實我子，豈獨教作人",
    "T34n1719_07c:0288c05": "耶？「今言」下今師釋也。「始天性」等者，天性即指",
    "T34n1719_07c:0288c06": "大通佛所，如十恩中初恩意也。「中間」下具",
    "T34n1719_07c:0288c07": "如已下九恩意也。天性猶通、結緣從別。「自",
    "T34n1719_07c:0288c08": "微」等者，「自」從也，從小之大至第十恩，故云",
    "T34n1719_07c:0288c09": "「諸」也，豈止一代教耶？「雙述」等者，兩處謂方",
    "T34n1719_07c:0288c10": "便、火宅也。以信解中雙領兩處，今亦雙述",
    "T34n1719_07c:0288c11": "二處所領。若不爾者，徒述何益？「善說」下述",
    "T34n1719_07c:0288c12": "其具領如來權實教法，此約因緣釋也。故",
    "T34n1719_07c:0288c13": "不同他引論破無小也。「又華嚴云」去，遍述",
    "T34n1719_07c:0288c14": "所領即約教也。前釋尚總，此釋則別，總別義",
    "T34n1719_07c:0288c15": "一，本即觀心大意同前。「領所不及」者，舉迦葉",
    "T34n1719_07c:0288c16": "之不及，顯餘類之有分。又出迦葉之不及，",
    "T34n1719_07c:0288c17": "示迦葉之遍領。又示迦葉之遍領，則知一",
    "T34n1719_07c:0288c18": "攝一切。於中先列，次「所以者何」下釋。釋意",
    "T34n1719_07c:0288c19": "者，若但述二乘，秖應從中草題品，於所",
    "T34n1719_07c:0288c20": "領外更述不及，令知如向所例意也。又",
    "T34n1719_07c:0288c21": "說不能盡之言，寄之以明不盡，佛說不盡",
    "T34n1719_07c:0288c22": "況迦葉耶？此中先敘佛意，佛意既遍驗領有",
    "T34n1719_07c:0288c23": "窮。次「那忽」下責其齊教通貫諸句，「不道」下",
    "T34n1719_07c:0288c24": "正述不及。「退進」等者，以二乘位望上為進、",
    "T34n1719_07c:0288c25": "望下為退。十界各各自有因果，不由次第",
    "T34n1719_07c:0288c26": "故名為橫，一人漸起亦得為豎，今取雜起",
    "T34n1719_07c:0288c27": "及具有邊，但得為橫。又以多人次第相望",
    "T34n1719_07c:0288c28": "及法淺深亦得為豎，人人各住亦得為橫。",
    "T34n1719_07c:0288c29": "「七方便豎」者，若七人各七先後相望，七人各",
    "T34n1719_07c:0289a01": "一大小相望，七人傳入七人入實俱得名豎。",
    "T34n1719_07c:0289a02": "「又三世名亦橫亦豎」者，世世遍於十方十",
    "T34n1719_07c:0289a03": "界亦名為橫，如是品類皆從諸味八教調",
    "T34n1719_07c:0289a04": "熟，方於今日與迦葉等或同或別，未聞遍",
    "T34n1719_07c:0289a05": "領故佛示之。「夫山川」至「不及」者，此非橫非",
    "T34n1719_07c:0289a06": "豎不及，如下諸文結差無差、無差即差，差即",
    "T34n1719_07c:0289a07": "無差不當橫豎，無差即差而橫而豎，今從",
    "T34n1719_07c:0289a08": "無差名非橫豎，從而差邊如前橫等。初山",
    "T34n1719_07c:0289a09": "川下具對諸法，皆與理等同以一地而總",
    "T34n1719_07c:0289a10": "貫之。初有人以地譬賴耶常住，其理不成，",
    "T34n1719_07c:0289a11": "對五陰世間以明一實，差無差等無非實",
    "T34n1719_07c:0289a12": "相，故「總言地」。次「草木」下約五乘七善習因，",
    "T34n1719_07c:0289a13": "對於一實明差無差等。次「一雲」下至「初三",
    "T34n1719_07c:0289a14": "末一」，約五時教對今一實，明差無差等。先",
    "T34n1719_07c:0289a15": "喻，次「如來」下合。生公以雲喻法，注家以雲",
    "T34n1719_07c:0289a16": "喻應，奈何道中天真而謝俗子，篤論其理",
    "T34n1719_07c:0289a17": "何道俗哉！「如龍興」下譬佛身中能被法體。總",
    "T34n1719_07c:0289a18": "譬「是為」下總合，更無進退橫豎等也。雖具",
    "T34n1719_07c:0289a19": "橫豎及亦橫豎對於一實，任運施設論非橫",
    "T34n1719_07c:0289a20": "豎，約開顯說，結差無差則開前一切皆成",
    "T34n1719_07c:0289a21": "無差。次「不及」下明佛斥不及意，二乘初聞",
    "T34n1719_07c:0289a22": "始入初住，且自述己所入之法，佛欲委述",
    "T34n1719_07c:0289a23": "所不領者其法尚多，二乘若聞亦成遍領，",
    "T34n1719_07c:0289a24": "具如前說。言「未窮」者，極指後地豎入邊說，",
    "T34n1719_07c:0289a25": "若欲遍述未暇窮終，所以迦葉述己者是。",
    "T34n1719_07c:0289a26": "初是因緣釋。又「初悟」下約教，若迦葉領己即",
    "T34n1719_07c:0289a27": "攝一切，以圓對偏即遍領教也。迦葉所證",
    "T34n1719_07c:0289a28": "即「初阿」也。既即後荼遍領無別。「又權行」下",
    "T34n1719_07c:0289a29": "本迹，唯闕觀心，具如《玄》文釋法中說。若依",
    "T34n1719_07c:0289b01": "今領者，即空故差即無差，即假故無差即差，",
    "T34n1719_07c:0289b02": "即中故非差非不差，橫豎例知。廣述成中二",
    "T34n1719_07c:0289b03": "段，初文具述三草二木差無差等，即是廣釋",
    "T34n1719_07c:0289b04": "領所不及。既責迦葉領所不及，所以下文",
    "T34n1719_07c:0289b05": "仍歎迦葉者，明其雖復有領不及，縱領",
    "T34n1719_07c:0289b06": "諸意不出權實復接引之，故結歎云「汝等",
    "T34n1719_07c:0289b07": "能知如來功德」。勸信者，此不及等既唯如來",
    "T34n1719_07c:0289b08": "能知，故舉法王以勸迦葉所不及者彌須",
    "T34n1719_07c:0289b09": "信受，若依此領已是能知。「為下大雲譬本」者，",
    "T34n1719_07c:0289b10": "大雲普覆於一切，大雨普潤於三千，受益既",
    "T34n1719_07c:0289b11": "實能被不虛。「於一切」等者，非智無以說，非",
    "T34n1719_07c:0289b12": "教無以詮，欲知智在說觀、教而知智，今從",
    "T34n1719_07c:0289b13": "述教故先教也。若〈方便品〉初欲引五佛所",
    "T34n1719_07c:0289b14": "說，則先歎二智，既是相成前後互舉。「一切法」",
    "T34n1719_07c:0289b15": "等者，問：何故前文領不及中七方便是豎，今",
    "T34n1719_07c:0289b16": "那云橫？答：約人故豎，約法故橫。又人法各",
    "T34n1719_07c:0289b17": "有橫之與豎，具如前說，不可定判，故更以",
    "T34n1719_07c:0289b18": "橫對實亦名為豎。「若言不爾」下釋此橫豎。",
    "T34n1719_07c:0289b19": "初釋豎中云「若言一切法不是七方便以",
    "T34n1719_07c:0289b20": "對一實為豎」者，如二萬億佛所初發大心，",
    "T34n1719_07c:0289b21": "即是一切法實，中間流轉或復發心不出七",
    "T34n1719_07c:0289b22": "法，故七法是橫、對一實為豎。「又十法界」下",
    "T34n1719_07c:0289b23": "釋橫也。一人身中尚具於十，況不具七？一",
    "T34n1719_07c:0289b24": "人既爾多人亦然，一趣既爾餘趣亦然，故七",
    "T34n1719_07c:0289b25": "法是橫。如來身中若十若七，一念洞照橫豎",
    "T34n1719_07c:0289b26": "無遺。「此法雖多」等者，七攝權盡，一切逗機不",
    "T34n1719_07c:0289b27": "出七故。「為人天」等者，明佛能照，是故能說",
    "T34n1719_07c:0289b28": "此中既別列二乘，故三藏事度即菩薩，通無",
    "T34n1719_07c:0289b29": "生名通於三乘。「述其開三」者，具敘七善而",
    "T34n1719_07c:0289c01": "云三者，三從出世但開菩薩，加於人天義",
    "T34n1719_07c:0289c02": "須通七。「究竟」等者，此明諸權皆歸實相，是",
    "T34n1719_07c:0289c03": "故三教教智未會不名為一。又非明示此",
    "T34n1719_07c:0289c04": "法從於無住本立，故不得云究竟不二，今",
    "T34n1719_07c:0289c05": "言不二者始終一也。「其性」等者，廣博之一故",
    "T34n1719_07c:0289c06": "名為「切」，切字七計切，七結切並通，訓眾也。共顯不",
    "T34n1719_07c:0289c07": "二是一家之切，名一切智。「寂而常照」者，智",
    "T34n1719_07c:0289c08": "所依地能生諸智，故名「智地」。此從境說，若",
    "T34n1719_07c:0289c09": "智即地能所不二，故智亦得名無住本，是",
    "T34n1719_07c:0289c10": "故亦得名智為地，正顯能立，立亦生也。故",
    "T34n1719_07c:0289c11": "此智地能生諸法，故雙名智地為無住本。",
    "T34n1719_07c:0289c12": "「云何」等者，斥古師也。降此之外餘解不當，",
    "T34n1719_07c:0289c13": "暗而復寱迷深故也。於無明夜寱解聖言，",
    "T34n1719_07c:0289c14": "何能當理？「例大品」下引證智地，故先翻名。",
    "T34n1719_07c:0289c15": "實相是體、智即是用。若智家之地即指實相，",
    "T34n1719_07c:0289c16": "一切皆大，由智顯地由乘至極，亦是從始",
    "T34n1719_07c:0289c17": "至終依地至極，大事大乘皆須簡於莊嚴",
    "T34n1719_07c:0289c18": "白牛。「餘二」等者，但是不一皆名為二。「此約」",
    "T34n1719_07c:0289c19": "至「開權顯實也」者，以漸頓中不出七方便",
    "T34n1719_07c:0289c20": "故，故漸頓中有權咸開。「如來」下至「釋教也」",
    "T34n1719_07c:0289c21": "者，權教咸成實教者，良由以不二智而同",
    "T34n1719_07c:0289c22": "照之。「知所歸趣」至「各有歸趣」者，能有所趣",
    "T34n1719_07c:0289c23": "故，故名「所趣」。「戒善」下明七方便法皆有遠",
    "T34n1719_07c:0289c24": "近者，當位名近、趣極名遠，當位名權、趣極",
    "T34n1719_07c:0289c25": "名實，權藥所治故名權病，關中唯遠是亦",
    "T34n1719_07c:0289c26": "不然，善無自性遠近在人，於中先舉戒",
    "T34n1719_07c:0289c27": "善近在人天。言「作緣」者，從遠得名故云",
    "T34n1719_07c:0289c28": "「若作」。「念處」下言「福德」者，《大經》意也。《經》云「聲",
    "T34n1719_07c:0289c29": "聞」者，福德莊嚴有為有漏，亦由在法華後，",
    "T34n1719_07c:0290a01": "故說開相可嚴法身，念處兼於兩教二乘，",
    "T34n1719_07c:0290a02": "今且在於三藏聲聞，中越三人故云「乃至」。",
    "T34n1719_07c:0290a03": "六度通別一一善根皆有二趣，如來善知。問：",
    "T34n1719_07c:0290a04": "別趣已遠，如何亦二？答：十二品惑及以我之",
    "T34n1719_07c:0290a05": "果為他之因，豈非近耶？「又近遠」者，近從物",
    "T34n1719_07c:0290a06": "情，遠有三意：一者善體，二從本期，三從佛",
    "T34n1719_07c:0290a07": "意。佛意又二：一者順機，二者從體。唯有如",
    "T34n1719_07c:0290a08": "來善知體性，體性之語還通二途，接近令",
    "T34n1719_07c:0290a09": "遠體性俱存，此於權中取意實釋，即是今",
    "T34n1719_07c:0290a10": "經權實正意。「又戒善」下重釋者，單從藥邊釋，",
    "T34n1719_07c:0290a11": "七方便名為識藥，深心所行名為知病，能",
    "T34n1719_07c:0290a12": "知即是識藥故也。言「二種」者，所執兼細惑，",
    "T34n1719_07c:0290a13": "依正唯麁惑故。「障人天」者，且從近說，著所",
    "T34n1719_07c:0290a14": "執者以四倒等各對諸乘，然麁惑亦非全",
    "T34n1719_07c:0290a15": "不障乘，但不執理障乘義弱；著所執者",
    "T34n1719_07c:0290a16": "非無十惡失人天乘，隨其淺深皆名計",
    "T34n1719_07c:0290a17": "故，故以計等隨義對之。「一智遍照」等者，應",
    "T34n1719_07c:0290a18": "非但照一切而已，須於一藥一病見一",
    "T34n1719_07c:0290a19": "切藥一切病。下文既云「一切法者」，即是十界，",
    "T34n1719_07c:0290a20": "故一藥一病皆具十界，知諸法盡名知病者，",
    "T34n1719_07c:0290a21": "寄藥顯病。「知一切深心」等者，若無識藥不",
    "T34n1719_07c:0290a22": "知深心，寄病顯藥。「若干」者，「若」如也。如彼",
    "T34n1719_07c:0290a23": "法體法體本空，故若干無若干。「又如」下舉",
    "T34n1719_07c:0290a24": "心法塵，譬差無差。初二句明法相，約心所",
    "T34n1719_07c:0290a25": "緣法塵以辨。次「心有」下辨別，次「心不」下辨即，",
    "T34n1719_07c:0290a26": "次「無數」下辨即相，「權實」下合譬。真法本無，",
    "T34n1719_07c:0290a27": "由心有數，名法為數，全心是法、全法是心，",
    "T34n1719_07c:0290a28": "不能具合但令述之，故注「云云」。「譬如」下第",
    "T34n1719_07c:0290a29": "二譬說，文為二，初譬、後「復宗稱歎」者，準前",
    "T34n1719_07c:0290b01": "初開云，初述開顯，次結歎。於初文中自分",
    "T34n1719_07c:0290b02": "為三，謂法、譬、合。今至譬中又云「先譬次復",
    "T34n1719_07c:0290b03": "宗」者，以由汝等迦葉以下文具二義，亦名",
    "T34n1719_07c:0290b04": "結前開顯，即如前所開，亦名復宗稱歎，",
    "T34n1719_07c:0290b05": "如後所開。言「復宗」者，此中大意本述迦葉",
    "T34n1719_07c:0290b06": "於中廣歎如來二智，似如唯歎如來不關",
    "T34n1719_07c:0290b07": "述成，故後文云「汝等迦葉甚為希有」，此則更",
    "T34n1719_07c:0290b08": "復前宗以述迦葉，此中以述迦葉為宗，",
    "T34n1719_07c:0290b09": "故云復宗。以歎如來是歎迦葉，故云「稱",
    "T34n1719_07c:0290b10": "歎」。「三草二木」下述譬釋差無差，次「若觀」下",
    "T34n1719_07c:0290b11": "辨譬差無差所以，若觀草木之末派，則有",
    "T34n1719_07c:0290b12": "差別。「內合方便」下合權智，「實智」下合實智。",
    "T34n1719_07c:0290b13": "「差別」下「云云」者，皆應細說以差無差用對",
    "T34n1719_07c:0290b14": "一實及以七五，植種由如來智地，物情自",
    "T34n1719_07c:0290b15": "謂之差別，敷榮由如來法雨，法不由情而",
    "T34n1719_07c:0290b16": "能差，眾生所受亦是智地，地亦是法，但植種",
    "T34n1719_07c:0290b17": "時智地義兼眾生心地，故初心名地。釋差",
    "T34n1719_07c:0290b18": "別譬者，問：土地與下一地何別？而此中譬",
    "T34n1719_07c:0290b19": "差下譬無差。答：用譬各別，下譬實理、今譬",
    "T34n1719_07c:0290b20": "報陰，故不同也。此中先破舊者，習因、報果",
    "T34n1719_07c:0290b21": "二義不同，故知古人不應以山川等而譬",
    "T34n1719_07c:0290b22": "習因，習因必須增長故也。故此下文三草二",
    "T34n1719_07c:0290b23": "木各有增長，即習因也。今文正釋但以山川",
    "T34n1719_07c:0290b24": "等用譬眾生五陰二種世間假實不同，故",
    "T34n1719_07c:0290b25": "「今引」下二文，俱證人天等報果義也。「又更",
    "T34n1719_07c:0290b26": "下別譬」者，前通為五乘五陰作譬，今各譬",
    "T34n1719_07c:0290b27": "五乘五陰。「如山雖高峻亦有洿隆等五相」者，",
    "T34n1719_07c:0290b28": "「洿」字烏花切若依今義應作「窊」字，凹也。亦應作",
    "T34n1719_07c:0290b29": "「洼」深也。「隆」高也。謂山川谿谷土地一一相中",
    "T34n1719_07c:0290c01": "復有五相，如地雖平亦有高下似山等也。",
    "T34n1719_07c:0290c02": "「川」者穿也，水大能穿通者曰川，潘岳《關中記》",
    "T34n1719_07c:0290c03": "曰：「水有八川，謂涇、渭、灞、滻、澧、滈、澇、潏音決滈音浩。」",
    "T34n1719_07c:0290c04": "當知通水之處俱名川也。「谿」者窮瀆，源出",
    "T34n1719_07c:0290c05": "於山故云窮也。「谷」者，水注於谿；又泉之通",
    "T34n1719_07c:0290c06": "川者曰谷。何妨此等皆有五相，故以譬於",
    "T34n1719_07c:0290c07": "五乘五陰。「山川依世界」下「云云」者，細合陰入、",
    "T34n1719_07c:0290c08": "習因、法性三法展轉相依之相，應云習因開",
    "T34n1719_07c:0290c09": "為緣了，與彼陰入不即不離，陰習與正法",
    "T34n1719_07c:0290c10": "性不即不離。「六文宛然」者，責於古人不立",
    "T34n1719_07c:0290c11": "第六為習因增長義也。所言六者，一土地，",
    "T34n1719_07c:0290c12": "二草木，乃至六增長，故知初義但當山川，未",
    "T34n1719_07c:0290c13": "關種子、增長二義也。「又次第如此」至「前後",
    "T34n1719_07c:0290c14": "耶」者，古師以今家第六安置第一，是故責",
    "T34n1719_07c:0290c15": "云「抄著前後」；又以最後土地及最初三千為",
    "T34n1719_07c:0290c16": "總，而以谿谷等為別間之，故云「間糅經",
    "T34n1719_07c:0290c17": "文」。「治病力用勝」者，若分「藥」「草」二字，則以小",
    "T34n1719_07c:0290c18": "草偏受草名，餘通名藥，即指無漏，且從所",
    "T34n1719_07c:0290c19": "述二乘人說，是中草故，故稱下草治病力",
    "T34n1719_07c:0290c20": "弱，上草同凡治病亦劣，從發大心故亦名",
    "T34n1719_07c:0290c21": "藥，二木復從覆陰為功，故知通題別在中",
    "T34n1719_07c:0290c22": "草，通論皆藥，但略「木」字耳，具如品初分別",
    "T34n1719_07c:0290c23": "可見。「質幹」法體也。「覆蔭」慈悲也。「器用」利物",
    "T34n1719_07c:0290c24": "也。「喻二菩薩」者，通別菩薩望兩教二乘及三",
    "T34n1719_07c:0290c25": "藏菩薩，且云「大」耳。然通菩薩若望三藏，弘",
    "T34n1719_07c:0290c26": "誓之境雖無優劣，以通菩薩一者衍門通",
    "T34n1719_07c:0290c27": "圓、二通於別，故云「廣」也。「七善」秖是七方便",
    "T34n1719_07c:0290c28": "耳。若從修習，當體為名；方便進趣，功能立",
    "T34n1719_07c:0290c29": "稱。「密雲即三密」者，凡云三密必約應化，自",
    "T34n1719_07c:0291a01": "受用報平等法身何所論密？「覆蔭譬佛慈悲」",
    "T34n1719_07c:0291a02": "等者，蔭廣則質大、蔭狹則質微，質微則利近、",
    "T34n1719_07c:0291a03": "質大則利遠，遠密近疎赴物各異，隨其用",
    "T34n1719_07c:0291a04": "智化境不同。「不雨」下「云云」者，因將雲等以",
    "T34n1719_07c:0291a05": "譬三密，便引雲色不同、電師名異，有雷之",
    "T34n1719_07c:0291a06": "由雨緣不等。今以雲譬應身，雷譬名稱，雷",
    "T34n1719_07c:0291a07": "譬放光，雨譬說法。長行無雷電，頌中具有，",
    "T34n1719_07c:0291a08": "電必有雷，雷必有雲，雲必霔雨，今不取無",
    "T34n1719_07c:0291a09": "電無雷之雨、無雨之雲為譬，須以此意",
    "T34n1719_07c:0291a10": "合身雲等，應色非一，且汎舉五以應五乘，",
    "T34n1719_07c:0291a11": "佛為教主譬如電師，眾生機緣亦如電師，",
    "T34n1719_07c:0291a12": "感應相扣猶電師鬪，隨機有感應之以光，",
    "T34n1719_07c:0291a13": "又四大鬪亦譬機應。言「五事無雨」者，總以",
    "T34n1719_07c:0291a14": "無五乘機用釋有機，以無機故法雨不",
    "T34n1719_07c:0291a15": "降，凡引事譬皆有近遠，此中不須用《華嚴》",
    "T34n1719_07c:0291a16": "中六天四域，秖借《阿含》意為譬耳。又《雜含》",
    "T34n1719_07c:0291a17": "云：「風雲天作是念：我今欲以神力遊戲。作",
    "T34n1719_07c:0291a18": "是念時風雲即起，電天雷天晴寒熱天亦復",
    "T34n1719_07c:0291a19": "如是。」問：此六譬者本譬差別，何以密雲一",
    "T34n1719_07c:0291a20": "雨為無差別譬？答：下文雲雨秖是此中雲雨",
    "T34n1719_07c:0291a21": "譬耳。但今從所雨得差別名。若爾，與草木",
    "T34n1719_07c:0291a22": "何別？答：草木唯從草木立名，雲雨乃從所",
    "T34n1719_07c:0291a23": "顯為能，是故不同。「八音四辨」如《法界次第》，",
    "T34n1719_07c:0291a24": "應分教別，今從極說。「普洽」等者，雖說五",
    "T34n1719_07c:0291a25": "乘本被一實，豈受潤時離實地耶？「信戒」等",
    "T34n1719_07c:0291a26": "者，五乘皆藉此之四法，唯有人乘闕於定",
    "T34n1719_07c:0291a27": "慧，以心所當之。「明其草木隨分」至「兩因」者，",
    "T34n1719_07c:0291a28": "習因增長以成報因，故習因增長即報因增",
    "T34n1719_07c:0291a29": "長，具如《止觀》第八記略述諸論習報因等，",
    "T34n1719_07c:0291b01": "但彼明發相此辨修習，彼六蔽度此七方",
    "T34n1719_07c:0291b02": "便，以此為異耳。「華果敷實」至「二果」者，華如",
    "T34n1719_07c:0291b03": "習果、果如報果，此隔字為對，應言華敷果",
    "T34n1719_07c:0291b04": "實，亦有華而未敷、果而未實，亦可譬二因",
    "T34n1719_07c:0291b05": "也。今取已敷已實者也，故至果時依正明",
    "T34n1719_07c:0291b06": "了。「道前心地」至「智地」者，此道前後之名名有",
    "T34n1719_07c:0291b07": "通別，道後定在果後、道前通至凡夫，故〈方",
    "T34n1719_07c:0291b08": "便品〉中亦以等覺已前為道前，此中須以",
    "T34n1719_07c:0291b09": "博地凡夫無戒善者為道前，以五乘為道",
    "T34n1719_07c:0291b10": "中，所以道前道後真如之理等皆是地，地體",
    "T34n1719_07c:0291b11": "無別然皆能生，故知眾生道前心地奚甞不",
    "T34n1719_07c:0291b12": "有能生性耶？而不能生不能成者，必假",
    "T34n1719_07c:0291b13": "道後極果智地令生令成，發心已後究竟已",
    "T34n1719_07c:0291b14": "前皆假智地而成熟之。「開發道中」者，且以",
    "T34n1719_07c:0291b15": "初望後五乘居中，非謂五乘即有真如。「五",
    "T34n1719_07c:0291b16": "種善根」即五乘也。並約如來化意邊說，故",
    "T34n1719_07c:0291b17": "云「終是一音」。言「終是」者，終無定五故云也。",
    "T34n1719_07c:0291b18": "被物雖五化意唯一，從權宜邊須名四味。",
    "T34n1719_07c:0291b19": "合譬次第者，此中但明合中相生，準理亦應",
    "T34n1719_07c:0291b20": "明譬相生。譬相生者，由有五陰眾生，故有",
    "T34n1719_07c:0291b21": "五乘草木；有五乘種子，故密雲應世；應必",
    "T34n1719_07c:0291b22": "說法，說必有潤，潤必增長。「云云」者，應以差",
    "T34n1719_07c:0291b23": "別對潤同說差無差等。「章門」者，十號如《止",
    "T34n1719_07c:0291b24": "觀》第二記略釋。「四弘」者，肇云：「發僧那於始心，",
    "T34n1719_07c:0291b25": "終大悲以赴難」，《本業》、《瓔珞》具對四諦，然彼",
    "T34n1719_07c:0291b26": "屬別，今須在圓。「知道」等三不護者，常與智",
    "T34n1719_07c:0291b27": "俱，六種法門始自十號終至三業，諸教所",
    "T34n1719_07c:0291b28": "明一切果地神用法門，此六攝足故略舉之，",
    "T34n1719_07c:0291b29": "況此六門一一互攝。此六次第者，由具十",
    "T34n1719_07c:0291c01": "號故有四弘，故云「未度令度」等；雖用四弘，",
    "T34n1719_07c:0291c02": "若無三達照機不遍，三智具足方乃名達；",
    "T34n1719_07c:0291c03": "智必有眼，三法既以定慧為因，而獲眼智",
    "T34n1719_07c:0291c04": "兩果，故有智必有眼。如此五科無不三業",
    "T34n1719_07c:0291c05": "隨智慧行，故略舉六科以示能應，佛自稱",
    "T34n1719_07c:0291c06": "此以顯能注。「即是十法界」至「差別」者，雖通",
    "T34n1719_07c:0291c07": "十界四趣，無增長義也。「于時」者，觀機時也。",
    "T34n1719_07c:0291c08": "言「若論」者，且置華嚴故，利鈍之言通三四",
    "T34n1719_07c:0291c09": "味十界故也。「通別圓云云」者，應須此三迭明",
    "T34n1719_07c:0291c10": "利鈍，然初句云「聲聞觀生滅，菩薩觀不生",
    "T34n1719_07c:0291c11": "滅」，已是通竟，下又具列通等三者，但重舉",
    "T34n1719_07c:0291c12": "對別圓耳，即以聲聞遍收藏教。「為進」下「云",
    "T34n1719_07c:0291c13": "云」者，須約三教菩薩求佛者傅明進怠。「隨",
    "T34n1719_07c:0291c14": "其」至「無增減之失」者，稱五乘機故無增減，",
    "T34n1719_07c:0291c15": "如人機授以十善為增，天機授以五戒為",
    "T34n1719_07c:0291c16": "減，如是乃至菩薩展轉相望亦然。「報因」至",
    "T34n1719_07c:0291c17": "「習果」者，前文但云華果敷實以譬二果，今",
    "T34n1719_07c:0291c18": "合中乃以華合報果、果合習果；若不依此，",
    "T34n1719_07c:0291c19": "合即準前文，或別有意。「如說般若方等明",
    "T34n1719_07c:0291c20": "地獄」眾者，《大品》中如來放光照諸地獄，具",
    "T34n1719_07c:0291c21": "如《釋籤》所引，說方等經亦如《釋籤》。此中引",
    "T34n1719_07c:0291c22": "三惡者，經中但云善處。今取惡道者，一者",
    "T34n1719_07c:0291c23": "為欲攝十界故，二者三惡有七善機，今云",
    "T34n1719_07c:0291c24": "「亦」者取意釋耳。生身菩薩且指地前，然準",
    "T34n1719_07c:0291c25": "權教地前不可一生，故須依實教以說。「後",
    "T34n1719_07c:0291c26": "生淨滿界」者，「舍那」彼音，此指實報土為淨",
    "T34n1719_07c:0291c27": "滿界也。「菩薩乘出內無利智」者，且指三藏菩",
    "T34n1719_07c:0291c28": "薩。「問」下現文都有八重問答，意欲如問。而",
    "T34n1719_07c:0291c29": "不別云但注「云云」者，約義仍有八中初者",
    "T34n1719_07c:0292a01": "但應以出世方乃名乘，何故須列人天乘",
    "T34n1719_07c:0292a02": "耶？故廣列諸意以辨隨宜逗物之相。又「人",
    "T34n1719_07c:0292a03": "天」等者，準此亦應云菩薩亦斷亦不斷，但",
    "T34n1719_07c:0292a04": "是文略。次云「二乘亦斷亦不斷」者，二乘雖",
    "T34n1719_07c:0292a05": "斷，斷仍未盡，故云亦斷亦不斷。餘悉可見。",
    "T34n1719_07c:0292a06": "以此為例，取諸經意自在作問，乃至具歷",
    "T34n1719_07c:0292a07": "四教七方便為問，此並一家依義假說問",
    "T34n1719_07c:0292a08": "答耳。次「大論」去更引文設問，出離合之式",
    "T34n1719_07c:0292a09": "通前諸意。《大論》即於五乘為五善根，故得",
    "T34n1719_07c:0292a10": "對於藏等為問，人天下答，於五乘中合二",
    "T34n1719_07c:0292a11": "乘開佛菩薩為二也。此以五善望五乘",
    "T34n1719_07c:0292a12": "說。「四藏合凡開聖」者，將四藏以望五乘，是",
    "T34n1719_07c:0292a13": "故四藏合人天在二乘中，開二乘為兩，佛",
    "T34n1719_07c:0292a14": "菩薩為兩。若以五乘望四藏，即是俱開人",
    "T34n1719_07c:0292a15": "天二乘各二，仍合佛菩薩為一。既云為緣",
    "T34n1719_07c:0292a16": "不同，所以亦得為三乘，但是凡聖俱合耳。",
    "T34n1719_07c:0292a17": "但以名狹，攝法不周、明類不顯，故不得",
    "T34n1719_07c:0292a18": "但以二乘為攝；若直論乘，何法不得？具準",
    "T34n1719_07c:0292a19": "上意，思之可知。「雨於一切帖合六章門」者，",
    "T34n1719_07c:0292a20": "六章正出注雨相故。「一相者」至「一地也」者，",
    "T34n1719_07c:0292a21": "真如秖是一實相耳。「七相」秖是七方便，以實",
    "T34n1719_07c:0292a22": "相對七相是故云「相」，即行相也。「七教」秖是",
    "T34n1719_07c:0292a23": "七方便教，以教對教是故云「教」。「所謂」下雙",
    "T34n1719_07c:0292a24": "釋者，初雙標理教也，次「眾生」下先釋性對",
    "T34n1719_07c:0292a25": "理德之相，初總舉，「解脫」下列結。此性三德雖",
    "T34n1719_07c:0292a26": "有三相，秖是一相。「如來」下釋一味，由佛說",
    "T34n1719_07c:0292a27": "故，此性可修，性本無名具足諸名，故無說",
    "T34n1719_07c:0292a28": "而說，說即成教，依教修習，方名修三。比讀",
    "T34n1719_07c:0292a29": "此教者，不知修性，如何消釋此中疏文？敬",
    "T34n1719_07c:0292b01": "請讀者行者思之！照之！「此三相」下重指性三",
    "T34n1719_07c:0292b02": "以為修境。「緣生」下重舉修相，故名為「行」，行",
    "T34n1719_07c:0292b03": "即因也。「終則」下舉果地三，三智滿故從智為",
    "T34n1719_07c:0292b04": "名，即是智三、行三、性三，開合多少準望可知。",
    "T34n1719_07c:0292b05": "「有時」下舉分文不同。「解脫」下廣釋相味，先相、",
    "T34n1719_07c:0292b06": "次味。初釋相中性德秖是本有三道，解脫相",
    "T34n1719_07c:0292b07": "者即於業道是解脫德，離相者即於煩惱",
    "T34n1719_07c:0292b08": "是般若德。寂滅相者即於苦道是法身德。",
    "T34n1719_07c:0292b09": "「無生死」等，寄修以釋。「唯有」下結，故云「實相」。「一",
    "T34n1719_07c:0292b10": "相」下轉釋一相，即無住本立一切法，理則性",
    "T34n1719_07c:0292b11": "德緣了，事則修得三因，迷則三道流轉，悟則",
    "T34n1719_07c:0292b12": "果中勝用，如是四重並由迷中實相而立。",
    "T34n1719_07c:0292b13": "此無住本具如《釋籤》第七已釋，故無明、實相",
    "T34n1719_07c:0292b14": "俱名無住。今以無相對於差別，專指實相",
    "T34n1719_07c:0292b15": "名無住本，無住即本名無住本，隨緣不變理",
    "T34n1719_07c:0292b16": "在於斯，起住二門義準可識，染淨二類具",
    "T34n1719_07c:0292b17": "在十門。「一味」下約教釋者，上相但云無生",
    "T34n1719_07c:0292b18": "死耳，約後乃云無二死者，教在分別故",
    "T34n1719_07c:0292b19": "也。前相但云離相者無涅槃相，此教乃云",
    "T34n1719_07c:0292b20": "得中道智慧，乃至離於二邊著也。前相但",
    "T34n1719_07c:0292b21": "云無相亦無相，今教中云二邊因果滅者，",
    "T34n1719_07c:0292b22": "應云通別二惑內外二死滅也。今對中道，",
    "T34n1719_07c:0292b23": "中道從理，故此因果名離二邊，此二涅槃",
    "T34n1719_07c:0292b24": "永殊小典，小典二滅必不同時，此中二滅更",
    "T34n1719_07c:0292b25": "無前後。「句句例作差無差」者，既句句約教，",
    "T34n1719_07c:0292b26": "教亦須顯差無差等，故應具如前一相中，",
    "T34n1719_07c:0292b27": "即無住本至即是無差別文是也。故今對教",
    "T34n1719_07c:0292b28": "明差無差若不爾者，徒開浪會虛說漫行，",
    "T34n1719_07c:0292b29": "空列一乘之名，終無一乘之旨。稟權教者",
    "T34n1719_07c:0292c01": "尚須識權，對此終窮安得昧實，忽都未",
    "T34n1719_07c:0292c02": "聞性惡之名，安能信有性德之行？「究竟」等",
    "T34n1719_07c:0292c03": "者，前總釋中已略明竟，今於廣釋理教雙",
    "T34n1719_07c:0292c04": "結所歸，能詮所詮咸資果智，故究竟之言通",
    "T34n1719_07c:0292c05": "論理教。具有三法而但云「種智」者，從智",
    "T34n1719_07c:0292c06": "取境故也。「七種」等者，亦有人言，此中諸句何",
    "T34n1719_07c:0292c07": "意節節皆云五乘七善，太煩重耶？今請離此",
    "T34n1719_07c:0292c08": "釋外與今經合者，無有是處，故知不以",
    "T34n1719_07c:0292c09": "七善簡之無由顯實。「第二」等者，前六科顯",
    "T34n1719_07c:0292c10": "能知之人法，今減辨所知之人法，故舉此",
    "T34n1719_07c:0292c11": "十攝諸法盡。又前乃唯約於能、今則約能",
    "T34n1719_07c:0292c12": "論所，故種等四三慧所取，所取四法不出",
    "T34n1719_07c:0292c13": "因果，因果之體體唯實性，一一對辨他經十",
    "T34n1719_07c:0292c14": "法。「三道是三德種」者，即性種也。有生性故",
    "T34n1719_07c:0292c15": "故名為種，生時此種純變為修，修性一如無",
    "T34n1719_07c:0292c16": "復別體。言「相對」者，且從當體敵對相翻，即",
    "T34n1719_07c:0292c17": "事理因果迷悟縛脫等始終理一，故名為性。",
    "T34n1719_07c:0292c18": "波水之義準望可知，波是水種豈可不信。",
    "T34n1719_07c:0292c19": "若就類者，類謂類例，即修德也。眾生無始恒",
    "T34n1719_07c:0292c20": "居三道，於中誰無一毫種類？「夫有心者法",
    "T34n1719_07c:0292c21": "身種」者，合彼性三為一法身，對修方合、約",
    "T34n1719_07c:0292c22": "性恒開，此三從別一一各異。問：若爾，般若",
    "T34n1719_07c:0292c23": "解脫有於種類及以對論，法身類種與對論",
    "T34n1719_07c:0292c24": "種為同為異？答：理一義異。言理一者，秖",
    "T34n1719_07c:0292c25": "緣理一是故性修相對離合。言義異者，對",
    "T34n1719_07c:0292c26": "生死邊名為相對。理體本淨名為種類。又",
    "T34n1719_07c:0292c27": "聞能觀智名為了種，聞所緣理名為正種，",
    "T34n1719_07c:0292c28": "即是理淨與事淨為類。「諸種差別」等者，須",
    "T34n1719_07c:0292c29": "約諸教諸界廣說，不可具述，唯是理體一",
    "T34n1719_07c:0293a01": "三德種如來能知，若約教者，別教唯有種類",
    "T34n1719_07c:0293a02": "之種而無相對，於中法身類種仍別始終",
    "T34n1719_07c:0293a03": "常淨，唯不從覆故得種名。藏通兩教全無",
    "T34n1719_07c:0293a04": "此義，但約當教其名非無，因時三學為五",
    "T34n1719_07c:0293a05": "分種，達分即為二解脫種，念處即為般若",
    "T34n1719_07c:0293a06": "種也。隱顯並別，具如《止觀》第三記。故三教教",
    "T34n1719_07c:0293a07": "道之有差，本在圓實之無差，相體性三既通",
    "T34n1719_07c:0293a08": "始末，所以須約十界十如釋者，向釋種",
    "T34n1719_07c:0293a09": "字既以相對及種類釋，今此三法亦應例",
    "T34n1719_07c:0293a10": "之。又前種中不云十界取極下界，類中自",
    "T34n1719_07c:0293a11": "云世智等也。故此十界不出一念，如彼廣",
    "T34n1719_07c:0293a12": "釋十如中明。又前釋種不約十界者，欲",
    "T34n1719_07c:0293a13": "明三德義便故也。此相等三亦是三德，已",
    "T34n1719_07c:0293a14": "有種義不須依前，約界則便，故十界中有",
    "T34n1719_07c:0293a15": "佛與凡論差無差，或對三諦。次約「三法即",
    "T34n1719_07c:0293a16": "是三慧」，於三重中皆初云「念」者，念所取境，",
    "T34n1719_07c:0293a17": "思修亦然，境即所聞所思所修。皆言「何」者，指",
    "T34n1719_07c:0293a18": "所取境。「所念」等者，教下所詮向之四法，隨教",
    "T34n1719_07c:0293a19": "則有思修不同，對界為境多少增減，觀體",
    "T34n1719_07c:0293a20": "巧拙隨義應知，為差無差以權對實。初言",
    "T34n1719_07c:0293a21": "「用」者，有取境慧方有所取，舉事顯慧故",
    "T34n1719_07c:0293a22": "曰用也。所言「體」者，即當體也。境中舉事事",
    "T34n1719_07c:0293a23": "是所取，念等居先取所取事。今先言「云何」，",
    "T34n1719_07c:0293a24": "指能念體，思修亦然。故知即是三慧當體，此",
    "T34n1719_07c:0293a25": "體即是能聞能思能修，故云「記錄所聞等法」。",
    "T34n1719_07c:0293a26": "言「因緣」者，謂以何之言須所聞教，念等即",
    "T34n1719_07c:0293a27": "是能聞等也。不由能取令殊而為別相，乃",
    "T34n1719_07c:0293a28": "由所聞法異分五乘七善，能所和合即聞思",
    "T34n1719_07c:0293a29": "修之因緣也。言「取境聞法為因緣」者，所取能",
    "T34n1719_07c:0293b01": "取並名為因，聞法為緣生慧，即是所生法",
    "T34n1719_07c:0293b02": "也。又「取境」者，取境必須聞法為因，且先標",
    "T34n1719_07c:0293b03": "之，故三境為因、聞法為緣，即初雖有聞等，",
    "T34n1719_07c:0293b04": "更須聞法以為良緣，故云「因緣」。應知三慧",
    "T34n1719_07c:0293b05": "境體及以因緣，雖三而二。重釋因緣者，合",
    "T34n1719_07c:0293b06": "向境體，體即是智，境必從體得名，體必由",
    "T34n1719_07c:0293b07": "境立稱。重云因緣者，既加聞法防自他",
    "T34n1719_07c:0293b08": "計，及立更互因緣故也。三義具足方乃成",
    "T34n1719_07c:0293b09": "慧及成所為。「如此三乘」等者，五除人天，以",
    "T34n1719_07c:0293b10": "人天乘未名慧故。問：前云十界，此中何以",
    "T34n1719_07c:0293b11": "但云三乘？答：廣略雖殊其理一也。但種通乘",
    "T34n1719_07c:0293b12": "局，合大開小故但三乘。又種等四必遍十",
    "T34n1719_07c:0293b13": "界，於中起慧必唯三乘，三乘通於四界故",
    "T34n1719_07c:0293b14": "也。「五乘之因」等者，慧必唯三，因果通五，離七",
    "T34n1719_07c:0293b15": "準釋可以意得。不云四起者，且從升出，",
    "T34n1719_07c:0293b16": "生公具約諸度等法辨聞思修，然六度未",
    "T34n1719_07c:0293b17": "能分於三乘，六則通漫、三則攝六。「是約一",
    "T34n1719_07c:0293b18": "法」者，故四意中前三約所辨能，此約能論",
    "T34n1719_07c:0293b19": "所，所中無差即一法故，故前三意如來並有",
    "T34n1719_07c:0293b20": "一法無差，但且約所以對能知。「無差別」下",
    "T34n1719_07c:0293b21": "「云云」者，秖是如前差無差等而為分別。「一",
    "T34n1719_07c:0293b22": "中無量」者，意云是一家之無量耳。一一德中",
    "T34n1719_07c:0293b23": "皆可為緣分別無量，如云「多諸名字」等，無",
    "T34n1719_07c:0293b24": "量中一準此可知。「何者」去對小辨別。何者？",
    "T34n1719_07c:0293b25": "以二乘人亦有，二既離著入寂，名同體異",
    "T34n1719_07c:0293b26": "重對釋之。「常寂滅」等，更以無差結二乘差",
    "T34n1719_07c:0293b27": "終歸於空，準例可見。「鄭重抵掌」者，「抵」吳也，",
    "T34n1719_07c:0293b28": "吳手於掌表勤勤也。向已釋竟今復釋者，",
    "T34n1719_07c:0293b29": "此事不易故重勤勤，佛世尚然，何況末代。",
    "T34n1719_07c:0293c01": "「斥舊云」至「若佛等」者，古人以此釋下壽量，",
    "T34n1719_07c:0293c02": "失旨逾甚，今復以此釋常住教，故云「苦經」；",
    "T34n1719_07c:0293c03": "不生不滅而云夾斷，故言「苦佛」。經佛無苦，",
    "T34n1719_07c:0293c04": "加之者過，故云「苦佛」等耳。光宅有餘未足",
    "T34n1719_07c:0293c05": "辨異，然光宅諸文皆破三祇菩薩不知何",
    "T34n1719_07c:0293c06": "事，至此即以小乘有餘之名消畢竟空。「有",
    "T34n1719_07c:0293c07": "人」去，他難光宅，諸古尚有不許斯釋，何況",
    "T34n1719_07c:0293c08": "今師。「經文」下今師正解。前對二乘重釋者，良",
    "T34n1719_07c:0293c09": "有以也。「龍印」去引舊諸釋以責光宅。一往",
    "T34n1719_07c:0293c10": "且爾，然亦不知舊第一義空與小何異？「隨",
    "T34n1719_07c:0293c11": "三悉」者，亦以一實為第一義，對權為三，即",
    "T34n1719_07c:0293c12": "昔日隨欲順權機也。次復宗釋疑者，「雖未」",
    "T34n1719_07c:0293c13": "之言許為儔類，得受記已即分真佛，自鹿",
    "T34n1719_07c:0293c14": "苑後具領權實，至醍醐時領業不虛，當",
    "T34n1719_07c:0293c15": "知前歎釋迦，本欲稱歎迦葉所領。言釋疑",
    "T34n1719_07c:0293c16": "者，恐此時眾聞佛述其領所不及，不曉佛",
    "T34n1719_07c:0293c17": "旨，而謂迦葉所領不當，故述己權實以歎",
    "T34n1719_07c:0293c18": "迦葉能知如來隨宜說法，雖自領已實兼",
    "T34n1719_07c:0293c19": "一切。問：何不釋探疑耶？答：齊教顯露虛實",
    "T34n1719_07c:0293c20": "易辨，故佛且約齊教述歎。若爾，探最可疑，",
    "T34n1719_07c:0293c21": "何獨齊教？答：雖難而易，時眾聞說如來二",
    "T34n1719_07c:0293c22": "智，知佛法身恒思大小，秖恐領教未必盡",
    "T34n1719_07c:0293c23": "善，故佛以二教二智述其齊教無差謬也。",
    "T34n1719_07c:0293c24": "又齊教述尚自不虛，驗知探領亦應非謬。",
    "T34n1719_07c:0293c25": "「釋述意」者，向適斥其所領不及，豈至此中",
    "T34n1719_07c:0293c26": "即云所領甚為希有？故知前文但是如來自",
    "T34n1719_07c:0293c27": "述能知，何關迦葉？故今釋云：世尊雖即自",
    "T34n1719_07c:0293c28": "述，理當迦葉一切皆領，迦葉既其始末自領，",
    "T34n1719_07c:0293c29": "而亦經涉五時權實，義含一切，故亦堪歎",
    "T34n1719_07c:0294a01": "甚為希有。然章安重釋但作述前品一十三",
    "T34n1719_07c:0294a02": "偈歎佛恩深，即是當界能知隨宜，當界事理",
    "T34n1719_07c:0294a03": "遍收一切。問：此中述前歎佛恩深，與古人",
    "T34n1719_07c:0294a04": "何別？答：古人直云恩深，不辨恩之近遠，故",
    "T34n1719_07c:0294a05": "前以十三偈具領始末，今佛具述方名述",
    "T34n1719_07c:0294a06": "成。此是章安之助見，依大師意自成深",
    "T34n1719_07c:0294a07": "致。「豈有」等者？即指迦葉等以為一機，指此",
    "T34n1719_07c:0294a08": "娑婆以為一方，餘機不領故云「說不能盡」。",
    "T34n1719_07c:0294a09": "迦葉等四於前品未但云「如來大恩」，如來遙",
    "T34n1719_07c:0294a10": "鑑迦葉既能教探二領，豈不能知初四弘",
    "T34n1719_07c:0294a11": "恩，乃至最後令我化他，十方儀式亦不出",
    "T34n1719_07c:0294a12": "此，故今此中長行偈頌通遍述之，則三草二",
    "T34n1719_07c:0294a13": "木一地一雨盡述迦葉始末之解。「身心法財」",
    "T34n1719_07c:0294a14": "者，身得受記、心獲法財，已證第一義一實",
    "T34n1719_07c:0294a15": "空座。若依此義，佛本遍述迦葉始末，時眾",
    "T34n1719_07c:0294a16": "不解故須除疑，是故釋云「迦葉能知」。若尋",
    "T34n1719_07c:0294a17": "此意，何得以四伏難與此同言耶？若不爾",
    "T34n1719_07c:0294a18": "者，大恩之言何所主耶？述恩不周翻成背",
    "T34n1719_07c:0294a19": "義，若也出生還應自鄙，何以佛歎能信能",
    "T34n1719_07c:0294a20": "受？次頌中不頌略但頌廣者，廣攝略故。次",
    "T34n1719_07c:0294a21": "「有智」下約權智者，問：既云有智若聞，此必",
    "T34n1719_07c:0294a22": "屬機，云何屬佛？答：若非有智人說，云何能",
    "T34n1719_07c:0294a23": "令有智人信？「自此之前皆名邪」者，迦葉等四",
    "T34n1719_07c:0294a24": "未聞譬前義當邪見，見未正故，故別《大",
    "T34n1719_07c:0294a25": "經》迦葉童子自述為例，彼亦未聞《涅槃》已",
    "T34n1719_07c:0294a26": "前自稱邪見。「應身」至「含潤」者，凡說法之言",
    "T34n1719_07c:0294a27": "乃對應身，故勝劣應皆是色身口業宣辨，新",
    "T34n1719_07c:0294a28": "經乃以他受用報而為遮那，尚非自報豈",
    "T34n1719_07c:0294a29": "不說耶？若言體即，十身俱即，何獨應耶？乍",
    "T34n1719_07c:0294b01": "可云三身即一說默無殊，安棄丈六偏尊",
    "T34n1719_07c:0294b02": "相海，如空為華華外無空。「能具」等者，故知",
    "T34n1719_07c:0294b03": "說昔偏小典藉不降開顯十二部中佛性圓",
    "T34n1719_07c:0294b04": "常之雨，故雲不含潤。前二味中雖說不受",
    "T34n1719_07c:0294b05": "雖有不遍義非含潤。「須扇多佛不說法」者，",
    "T34n1719_07c:0294b06": "此以全不說為不含《大論》文也。多寶不說，",
    "T34n1719_07c:0294b07": "義如下文。九十八使，初斷見愛得真諦益。",
    "T34n1719_07c:0294b08": "而云「地上清涼」者，六根淨位亦且除之。「百",
    "T34n1719_07c:0294b09": "穀語通」至「百善也」者，五乘各以百善為本。",
    "T34n1719_07c:0294b10": "言「能生」者，從果以說，若從因說乃是百善",
    "T34n1719_07c:0294b11": "生於五乘，大小乘因豈過十善，故以十善",
    "T34n1719_07c:0294b12": "更互莊嚴。「若不能修互嚴因」者，今所不",
    "T34n1719_07c:0294b13": "論。若爾，人乘無百。答：酒防意地，通說非無。",
    "T34n1719_07c:0294b14": "「甘蔗」等者，既舉二物應有屬對，今試對之，",
    "T34n1719_07c:0294b15": "甘蔗質一可以譬定，蒲萄形多可以譬慧，",
    "T34n1719_07c:0294b16": "慧約所破、定約所緣，且分多一。「既出下三",
    "T34n1719_07c:0294b17": "行頌十號」者，文略義合，出世即無上士及佛。",
    "T34n1719_07c:0294b18": "「于」於也。為說即正遍知、明行足，世尊即第十",
    "T34n1719_07c:0294b19": "號；於天人中即調御丈夫及天人師，如來即",
    "T34n1719_07c:0294b20": "第一號；來善去善兼於善逝，又出于世即世",
    "T34n1719_07c:0294b21": "間解。「充潤」下「四弘」者，充潤眾生即初弘誓，皆",
    "T34n1719_07c:0294b22": "令離苦即第二誓，皆令離於因果苦故得安",
    "T34n1719_07c:0294b23": "隱樂即第三誓。及涅槃樂即第四誓。五乘咸",
    "T34n1719_07c:0294b24": "有世間之樂，皆令得於第一之樂。「勸聽受」",
    "T34n1719_07c:0294b25": "中又更為二，初二行先歎佛，次「為大眾」下能",
    "T34n1719_07c:0294b26": "說人尊，故所說法妙，七善無不皆歸一乘，",
    "T34n1719_07c:0294b27": "故勸聽受，此舉無差以釋於差。「佛平等說」",
    "T34n1719_07c:0294b28": "等者，有愛憎故則有彼此，不於佛機者愛、",
    "T34n1719_07c:0294b29": "餘機者憎。貴賤上下約位，持戒毀戒約行，",
    "T34n1719_07c:0294c01": "利根鈍根約習，亦須具歷五乘七善，展轉",
    "T34n1719_07c:0294c02": "說之。「有人」去次釋三草二木者，古師不同，",
    "T34n1719_07c:0294c03": "但於大草二木不定，以名合故，小中二草",
    "T34n1719_07c:0294c04": "經自結名必無違諍，仍不知有二種二乘，",
    "T34n1719_07c:0294c05": "是故初師具列五位，第二三師但列三位，",
    "T34n1719_07c:0294c06": "以二草意同三皆未稱。「然三草」下今釋，先總",
    "T34n1719_07c:0294c07": "非云「師心反佛違經」者，無稟承故即「師心」，",
    "T34n1719_07c:0294c08": "佛意不爾即「反佛」。「違經」者，經明受潤不同",
    "T34n1719_07c:0294c09": "以對五乘差別，如何三位並同在一教？「別受",
    "T34n1719_07c:0294c10": "潤中」進退兩解者，初正消經文，次以木例",
    "T34n1719_07c:0294c11": "草，準義以釋，草既有三木亦應例。人見大",
    "T34n1719_07c:0294c12": "草中云求世尊，謂義亦通後；見小樹中云",
    "T34n1719_07c:0294c13": "專心佛道，謂通初後；見大樹中云度無量",
    "T34n1719_07c:0294c14": "億，謂通前二，便作一種歷位解釋。以近代",
    "T34n1719_07c:0294c15": "來棄舊經論諸教菩薩，此為消釋之大患",
    "T34n1719_07c:0294c16": "也。故今別釋冥順經文。「上草為六度」者，既",
    "T34n1719_07c:0294c17": "云行精進定，於六度中精進為最，故《大論》",
    "T34n1719_07c:0294c18": "云：「施戒忍世間常法，欲修定慧必須精進」，",
    "T34n1719_07c:0294c19": "況復通進遍入五中，為是義故舉進攝六，",
    "T34n1719_07c:0294c20": "故不可二木唯在三秖。小樹中《經》既云常",
    "T34n1719_07c:0294c21": "行慈悲自知作佛，六度菩薩第三僧祇方乃",
    "T34n1719_07c:0294c22": "定知，故不及通，但過二地必知作佛，故與",
    "T34n1719_07c:0294c23": "前異乃從勝標。大樹中既云轉不退輪，別",
    "T34n1719_07c:0294c24": "人初地能轉法輪，是念不退，藏通至果方轉",
    "T34n1719_07c:0294c25": "法輪，豈得名為如是菩薩，故知在別。次義",
    "T34n1719_07c:0294c26": "立三木通三菩薩，令識通方故更釋之。",
    "T34n1719_07c:0294c27": "故《正法華》初例則云「三木二草」，以小草為悠",
    "T34n1719_07c:0294c28": "悠藥，以上草為上尊藥，頌文乃云「三藥二",
    "T34n1719_07c:0294c29": "木」，是故今文通別二解。釋增長中，二乘增長",
    "T34n1719_07c:0295a01": "二解不同，並今師意。前釋得小乘盡生死，",
    "T34n1719_07c:0295a02": "方名「最後」。次釋大乘中，方名「後身」。大小兩",
    "T34n1719_07c:0295a03": "種並名增長，增長皆由值佛。眾生自謂當",
    "T34n1719_07c:0295a04": "分增長，今準佛意莫非地雨，故令當分遠",
    "T34n1719_07c:0295a05": "有增長，所以至此方知合一，無後之言且",
    "T34n1719_07c:0295a06": "任小教，權名為無非永無也。若得法身等",
    "T34n1719_07c:0295a07": "覺一轉當入妙覺，乃云最後。《論》云：「羅漢發",
    "T34n1719_07c:0295a08": "心已，後邊際定力令分段身延至變易」，不",
    "T34n1719_07c:0295a09": "復改報成無上果者，此多屬通義，以通菩",
    "T34n1719_07c:0295a10": "薩過二乘地，惑潤生身或不經生而成正",
    "T34n1719_07c:0295a11": "覺，豈華王佛果而用二乘邊際定身？故應問",
    "T34n1719_07c:0295a12": "言：此定與彼首楞嚴定同耶異耶？諸論皆",
    "T34n1719_07c:0295a13": "云捨分段身而入變易，天親論主意未必",
    "T34n1719_07c:0295a14": "然，但恐論釋義不正耳。故知最後增長之言，",
    "T34n1719_07c:0295a15": "大小各別，無人有教深可為規。問：若爾，餘之",
    "T34n1719_07c:0295a16": "三位皆應兩釋，一者三位若不值佛各不",
    "T34n1719_07c:0295a17": "增長，若得值佛當位增長；二者於法華前",
    "T34n1719_07c:0295a18": "住四位身被佛調熟，若至法華得入一",
    "T34n1719_07c:0295a19": "實，方名增長。答：然五位中二乘執彊謂為",
    "T34n1719_07c:0295a20": "最後，故須二釋；餘三已有彰灼明文，上下",
    "T34n1719_07c:0295a21": "文意一切皆爾。問：二乘同云住最後身必",
    "T34n1719_07c:0295a22": "須見佛，緣覺不然者何？答：雖生佛後、元因",
    "T34n1719_07c:0295a23": "佛世，思之可見。「增長」後「云云」者，具述大小",
    "T34n1719_07c:0295a24": "今昔之意，五位雖即自謂增長，萌動之初莫",
    "T34n1719_07c:0295a25": "非地雨，說雖地雨居後、長必始在初毫，今",
    "T34n1719_07c:0295a26": "始示於地雨初後耳。亦應委說通別增長",
    "T34n1719_07c:0295a27": "之意。「問一雲一雨與一音同異」者，問意以一",
    "T34n1719_07c:0295a28": "地一雨與一音教，為同為異？答意者，今一",
    "T34n1719_07c:0295a29": "雲一雨別譬開顯，彼一音之教通於因果及",
    "T34n1719_07c:0295b01": "以偏圓，於中先分因果、次辨偏圓。先因果",
    "T34n1719_07c:0295b02": "別，別意雖爾，亦隨諸教二種雲雨以譬諸",
    "T34n1719_07c:0295b03": "教因果隨分一音，今從究竟雲雨以問，答中",
    "T34n1719_07c:0295b04": "別申二種一音。言「下地」者，或指圓教六根，",
    "T34n1719_07c:0295b05": "或指別教地前，若指初住已上等覺已前，豈",
    "T34n1719_07c:0295b06": "可全無隨類一音？次辨偏圓中先出舊非，",
    "T34n1719_07c:0295b07": "次正解中三：先圓、次偏、後明自報。先圓中",
    "T34n1719_07c:0295b08": "引《大論》者，破上三師。所言「報」者，即酬答也。",
    "T34n1719_07c:0295b09": "如此一音亦通下地，但不關六根。次「婆沙」",
    "T34n1719_07c:0295b10": "去引偏擬圓，類例欲同，然其秖是三藏教",
    "T34n1719_07c:0295b11": "佛之一音耳。若不爾者，能以《婆沙》釋《華嚴》",
    "T34n1719_07c:0295b12": "不？五百羅漢有七菩薩見解以不？瑜伽尚別，",
    "T34n1719_07c:0295b13": "同異永乖。「迦葉當知」者，開譬頌初已云汝等",
    "T34n1719_07c:0295b14": "迦葉及當知等，故頌文後不更復宗重稱歎",
    "T34n1719_07c:0295b15": "者，良由此也。隋朝笈多所譯，名「添品法華」",
    "T34n1719_07c:0295b16": "者，自餘諸文全依妙本，彼見正本偈後，更",
    "T34n1719_07c:0295b17": "有一長行偈頌，乃重譯之。添此文後，又移",
    "T34n1719_07c:0295b18": "〈囑累〉安〈勸發〉後，自餘先譯並無所改。重譯",
    "T34n1719_07c:0295b19": "言辭多似正本，其所添者，初長行中，先以",
    "T34n1719_07c:0295b20": "日月譬用歎佛智此與前文重故什師不譯。次明五趣中",
    "T34n1719_07c:0295b21": "有三乘，於三乘中而說平等亦與前文似重。次迦",
    "T34n1719_07c:0295b22": "葉問，何故施此三乘教耶？佛以瓦器譬之，",
    "T34n1719_07c:0295b23": "所盛不同非關泥異。迦葉又問，彼種種解",
    "T34n1719_07c:0295b24": "出三界外，為一為二三耶？佛答，若覺體",
    "T34n1719_07c:0295b25": "等無復二三此亦同於第一經中滅度想者也。次因此後佛",
    "T34n1719_07c:0295b26": "為迦葉說生盲喻，初不見色譬諸凡夫，次",
    "T34n1719_07c:0295b27": "以眼開譬於二乘，次天眼開譬大乘也。偈",
    "T34n1719_07c:0295b28": "重頌耳。故知無此添文，大旨無闕，若其有者",
    "T34n1719_07c:0295b29": "述成又剩，什公不譯意不煩文。南山云：「笈",
    "T34n1719_07c:0295c01": "多輒移〈囑累品〉也」，準此亦應云「移品法華」。",
    "T34n1719_07c:0295c02": "法華文句記卷第七下"
}