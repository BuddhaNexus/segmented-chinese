{
    "X83n1578_008:0475b04": "指月錄卷之八",
    "X83n1578_008:0475b06": "六祖下第三世",
    "X83n1578_008:0475b07": "▲洪州百丈山懷海禪師福州長樂人王氏子。兒時",
    "X83n1578_008:0475b08": "隨母入寺拜佛。指佛像問母曰。此為誰。母曰佛也。師",
    "X83n1578_008:0475b09": "曰。形容與人無異。我後亦當作佛。丱歲離塵。三學該",
    "X83n1578_008:0475b10": "練。參馬大師為侍者。檀越每送齋飯來。師纔揭開盤",
    "X83n1578_008:0475b11": "盖。馬大師便拈起一片胡餅示眾云。是甚麼。每每如",
    "X83n1578_008:0475b12": "此。經三年。一日侍馬祖行次。見一羣野鴨飛過。祖曰。",
    "X83n1578_008:0475b13": "是甚麼。師曰。野鴨子。祖曰。甚處去也。師曰。飛過去也。",
    "X83n1578_008:0475b14": "祖遂把師鼻扭。負痛失聲。祖曰。又道飛過去也。師於",
    "X83n1578_008:0475b15": "言下有省。(雪竇頌。野鴨子。知何許。馬祖見來相共語。話盡雲山水月情。依然不會還飛去。却把",
    "X83n1578_008:0475b16": "住。道道)却歸侍者寮。哀哀大哭。同事問曰。汝憶父母耶。",
    "X83n1578_008:0475b17": "師曰無。曰被人罵耶。師曰無。曰哭作甚麼。師曰。我鼻",
    "X83n1578_008:0475b18": "孔被大師扭得痛不徹。同事曰。有甚因緣不契。師曰。",
    "X83n1578_008:0475b19": "汝問取和尚去。同事問大師曰。海侍者有何因緣不。",
    "X83n1578_008:0475b20": "契。在寮中哭。告和尚。為某甲說。大師曰。是伊會也。汝",
    "X83n1578_008:0475b21": "自問取他。同事歸寮曰。和尚道汝會也。教我自問汝。",
    "X83n1578_008:0475b22": "師乃呵呵大笑。同事曰。適來哭。如今為甚却笑。師曰。",
    "X83n1578_008:0475b23": "適來哭。如今笑。同事罔然。次日馬祖陞座。眾纔集。師",
    "X83n1578_008:0475b24": "出卷却席。祖便下座。師隨至方丈。祖曰。我適來未曾",
    "X83n1578_008:0475c01": "說話。汝為甚便卷却席。師曰。昨日被和尚扭得鼻頭",
    "X83n1578_008:0475c02": "痛。祖曰。汝昨日向甚處留心。師曰。鼻頭今日又不痛",
    "X83n1578_008:0475c03": "也。祖曰。汝深明昨日事。師作禮而退　師再參侍立",
    "X83n1578_008:0475c04": "次。祖目視繩牀角拂子。師曰。即此用離此用。祖曰。汝",
    "X83n1578_008:0475c05": "向後開兩片皮。將何為人。師取拂子竪起。祖曰。即此",
    "X83n1578_008:0475c06": "用離此用。師挂拂子於舊處。祖振威一喝。師直得三",
    "X83n1578_008:0475c07": "日耳聾。未幾住大雄山。以所處巖巒峻極。故號百丈。",
    "X83n1578_008:0475c08": "四方學者麏至。一日謂眾曰。佛法不是小事。老僧昔",
    "X83n1578_008:0475c09": "被馬大師一喝。直得三日耳聾。黃檗聞舉。不覺吐舌。",
    "X83n1578_008:0475c10": "師曰。子已後莫承嗣馬祖去麼。檗曰不然。今日因和",
    "X83n1578_008:0475c11": "尚舉。得見馬祖大機之(應作大)用。然且不識馬祖。若嗣",
    "X83n1578_008:0475c12": "馬祖。已後喪我兒孫。師曰。如是如是。見與師齊。減師",
    "X83n1578_008:0475c13": "半德。見過於師。方堪傳授。子甚有超師之見。檗便禮",
    "X83n1578_008:0475c14": "拜。",
    "X83n1578_008:0475c15": "溈山問仰山。百丈再參馬祖因緣。此二尊宿。意旨",
    "X83n1578_008:0475c16": "如何。仰曰。此是顯大機大用。溈云。馬祖出八十四",
    "X83n1578_008:0475c17": "人善知識。幾人得大機。幾人得大用。仰云。百丈得",
    "X83n1578_008:0475c18": "大機。黃檗得大用。餘者盡是唱導之師。溈云。如是",
    "X83n1578_008:0475c19": "如是　汾州云。悟去便休。更說甚麼三日耳聾。石",
    "X83n1578_008:0475c20": "門云。若不三日耳聾。爭得悟去。汾州云。我與麼道。",
    "X83n1578_008:0475c21": "較他石門半月程　東林總云。當言不避截舌。當",
    "X83n1578_008:0475c22": "罏不避火迸。佛法豈可曲順人。東林今日向驪龍",
    "X83n1578_008:0475c23": "窟內。爭珠去也。百丈大智。不無他三日耳聾。汾州",
    "X83n1578_008:0475c24": "石門。爭免個二俱瞎漢。只這三老。還曾悟去也無。",
    "X83n1578_008:0476a01": "良久云。祖禰不了。殃及兒孫　又汾陽頌云。每因",
    "X83n1578_008:0476a02": "無事侍師前。師指繩牀角上懸。舉放却歸本位立。",
    "X83n1578_008:0476a03": "分明一喝至今傳　雪竇拈云。奇怪諸禪德。如今",
    "X83n1578_008:0476a04": "列其派者甚多。究其源者極少。總道百丈於喝下",
    "X83n1578_008:0476a05": "大悟。還端的也無。然刀刁相似。魚魯參差。若是明",
    "X83n1578_008:0476a06": "眼漢。瞞他一點不得。只如馬祖道汝向後開兩片",
    "X83n1578_008:0476a07": "皮將何為人。百丈竪起拂子。為復如蟲禦木。為復",
    "X83n1578_008:0476a08": "啐啄同時。諸人要會三日耳聾麼。大冶精金應無",
    "X83n1578_008:0476a09": "變色。圜悟勤云。雪竇道諸人要見三日耳聾麼。大",
    "X83n1578_008:0476a10": "冶精金應無變色。這語句沉却多少人了也。雪竇",
    "X83n1578_008:0476a11": "要出氣。露一機一境。千古萬古撲不破。諸人且莫",
    "X83n1578_008:0476a12": "錯會好。大慧杲。自泐潭準和尚處。將謁圜悟勤。過",
    "X83n1578_008:0476a13": "張無盡。一日無盡謂曰。余閱雪竇拈古。至百丈再",
    "X83n1578_008:0476a14": "參馬祖因緣曰。大冶精金應無變色。投卷歎曰。審",
    "X83n1578_008:0476a15": "如是。豈得有臨濟今日耶。遂作一頌曰。馬師一喝",
    "X83n1578_008:0476a16": "大雄峯。深入髑髏三日聾。黃檗聞之驚吐舌。江西",
    "X83n1578_008:0476a17": "從此立宗風。後平禪師致書云。去夏讀臨濟宗派。",
    "X83n1578_008:0476a18": "乃知居士得大機大用。且求頌本。余作頌寄之曰。",
    "X83n1578_008:0476a19": "吐舌耳聾師已曉。搥胷祇得哭蒼天。盤山會裏飜",
    "X83n1578_008:0476a20": "筋斗。到此方知普化顛。諸方往往以余聰明博記。",
    "X83n1578_008:0476a21": "少知余者。師自江西法席來。必能辨優劣。試為余",
    "X83n1578_008:0476a22": "言之。大慧曰。公見處與真淨死心合。張曰。何謂也。",
    "X83n1578_008:0476a23": "大慧舉真淨頌曰。客情步步隨人轉。有大威光不",
    "X83n1578_008:0476a24": "能現。突然一喝雙耳聾。那吒眼開黃檗面。死心拈",
    "X83n1578_008:0476b01": "云。雲巖要問雪竇。既是大冶精金應無變色。為甚",
    "X83n1578_008:0476b02": "麼却三日耳聾。諸人要知麼。從前汗馬無人識。祇",
    "X83n1578_008:0476b03": "要重論盖代功。張拊几曰。不因公語。爭見真淨死",
    "X83n1578_008:0476b04": "心用處。若非二大老。難顯雪竇馬師爾。",
    "X83n1578_008:0476b05": "住後。馬師寄三甕醬至。師集眾上堂。開書了。拈拄杖",
    "X83n1578_008:0476b06": "指甕曰。道得即不打破。道不得即打破。眾無語。師打",
    "X83n1578_008:0476b07": "破歸方丈　馬祖一日問師。甚麼處來。師曰。山後來。",
    "X83n1578_008:0476b08": "祖曰。逢著一人麼。曰不逢著。祖曰。為甚麼不逢著。曰",
    "X83n1578_008:0476b09": "若逢著。即舉似和尚。祖曰。甚麼處得這消息來。曰某",
    "X83n1578_008:0476b10": "甲罪過。祖曰。却是老僧罪過　有僧哭入法堂來。師",
    "X83n1578_008:0476b11": "曰。作麼。曰父母俱喪。請師選日。師曰。明日來一時埋",
    "X83n1578_008:0476b12": "却　溈山五峰雲巖侍立次。師問溈山。併却咽喉唇",
    "X83n1578_008:0476b13": "吻。作麼生道。山曰。却請和尚道。師曰。不辭向汝道。恐",
    "X83n1578_008:0476b14": "已後喪汝兒孫。又問五峰。峰曰。和尚也須併却。師曰。",
    "X83n1578_008:0476b15": "無人處斫額望汝。又問雲巖。巖曰。和尚有也未。師曰。",
    "X83n1578_008:0476b16": "喪我兒孫。",
    "X83n1578_008:0476b17": "雪竇頌云。却請和尚道。虎頭生角出荒草。十洲春",
    "X83n1578_008:0476b18": "盡花凋殘。珊瑚樹林日杲杲。和尚也併却。龍蛇陣",
    "X83n1578_008:0476b19": "上看謀略。令人長憶李將軍。萬里秋空飛一鶚。和",
    "X83n1578_008:0476b20": "尚有也未。金毛師子不踞地。兩兩三三舊路行。大",
    "X83n1578_008:0476b21": "雄山下空彈指。",
    "X83n1578_008:0476b22": "師每上堂。有一老人。隨眾聽法。一日眾退。唯老人不",
    "X83n1578_008:0476b23": "去。師問。汝是何人。老人曰。某非人也。於過去迦葉佛",
    "X83n1578_008:0476b24": "時。曾住此山。因學人問。大修行人還落因果也無。某",
    "X83n1578_008:0476c01": "對云。不落因果。遂五百生墮野狐身。今請和尚代一",
    "X83n1578_008:0476c02": "轉語。貴脫野狐身。師曰。汝問。老人曰。大修行人還落",
    "X83n1578_008:0476c03": "因果也無。師曰。不昧因果。老人於言下大悟。作禮曰。",
    "X83n1578_008:0476c04": "某已脫野狐身。住在山後。敢乞依亡僧。律送。師令維",
    "X83n1578_008:0476c05": "那白椎告眾。食後送亡僧。大眾聚議。大眾皆安。涅槃",
    "X83n1578_008:0476c06": "堂又無病人。何故如此。食後師領眾。至山後巖下。以",
    "X83n1578_008:0476c07": "杖挑出一死野狐。乃依法火葬。師至晚上堂舉前因",
    "X83n1578_008:0476c08": "緣。黃檗便問。古人錯祇對一轉語。墮五百生野狐身。",
    "X83n1578_008:0476c09": "轉轉不錯。合作個甚麼。師曰。近前來向汝道。檗近前",
    "X83n1578_008:0476c10": "打師一掌。師笑曰。將謂胡鬚赤。更有赤鬚胡。時溈山",
    "X83n1578_008:0476c11": "在會下作典座。司馬頭陁。舉野狐話問。典座作麼生。",
    "X83n1578_008:0476c12": "座撼門扇三下。司馬曰。太粗生。座曰。佛法不是這個",
    "X83n1578_008:0476c13": "道理。",
    "X83n1578_008:0476c14": "真淨頌云。不落藏鋒不昧分。要伊從此脫狐身。人",
    "X83n1578_008:0476c15": "人盡道休官好。林下何曾見一人　真如喆頌云。",
    "X83n1578_008:0476c16": "大冶洪罏。烹佛烹祖。規模鎔盡。識者罔措　僧問",
    "X83n1578_008:0476c17": "徑山杲云。大修行人還落因果也無。前百丈道不",
    "X83n1578_008:0476c18": "落因果。為甚麼墮野狐身。徑云。逢人但恁麼舉。僧",
    "X83n1578_008:0476c19": "曰。祇如後百丈道不昧因果。為甚麼脫野狐身。徑",
    "X83n1578_008:0476c20": "云。逢人但恁麼舉。僧云。或有人問徑山。大修行底",
    "X83n1578_008:0476c21": "人還落因果也無。未審和尚向他道甚麼。徑曰。向",
    "X83n1578_008:0476c22": "你道逢人但恁麼舉。杲復有頌云。不落不昧。石頭",
    "X83n1578_008:0476c23": "土塊。陌路相逢。銀山粉碎。拍手呵呵笑一場。明州",
    "X83n1578_008:0476c24": "有個憨布袋　雪峯道圓禪師。依積翠日。宴坐下",
    "X83n1578_008:0477a01": "板。聞二僧舉野狐話。一云不昧因果也未脫得野",
    "X83n1578_008:0477a02": "狐身。一云不落因果又何曾墮野狐來。師聞之聳",
    "X83n1578_008:0477a03": "然。因詣積翠庵。渡澗猛省。因見南公敘其事。未終",
    "X83n1578_008:0477a04": "涕交頥。南公令就侍者榻熟睡。睡覺忽起作偈曰。",
    "X83n1578_008:0477a05": "不落不昧。僧俗本無忌諱。丈夫氣宇如王。爭受囊",
    "X83n1578_008:0477a06": "藏被盖。一條楖[木*栗]甚縱橫。野狐跳入金毛隊。南公",
    "X83n1578_008:0477a07": "見為之助喜。",
    "X83n1578_008:0477a08": "問如何是奇特事。師曰。獨坐大雄峰。僧禮拜。師便打",
    "X83n1578_008:0477a09": "　普請钁地次。忽有一僧。聞鼓鳴。舉钁頭大笑便歸。",
    "X83n1578_008:0477a10": "師曰。俊哉。此是觀音入理之門。師歸院乃喚其僧問。",
    "X83n1578_008:0477a11": "適來見甚麼道理便恁麼。曰適來肚饑。聞鼓聲歸喫",
    "X83n1578_008:0477a12": "飯。師乃笑。",
    "X83n1578_008:0477a13": "鏡清云。當時溈山有此一僧。鼓山云。當時溈山無",
    "X83n1578_008:0477a14": "此一僧　圜悟勤云。這僧洪音大振。直得一千五",
    "X83n1578_008:0477a15": "百人大善知識眼目定動。及乎勘證將來。却打個",
    "X83n1578_008:0477a16": "背飜筋斗。若不是溈山。爭見汗馬功高。後來道有",
    "X83n1578_008:0477a17": "此一僧。只得一半。道無此一僧。只得一半。今日板",
    "X83n1578_008:0477a18": "聲鐘聲魚聲鼓聲齊振。或有個拍手呵呵大笑。直",
    "X83n1578_008:0477a19": "向伊道。觀世音菩薩來也　此章或列于溈山章。",
    "X83n1578_008:0477a20": "故諸師皆云溈山。此從傳燈錄。",
    "X83n1578_008:0477a21": "僧問西堂。有問有答即且置。無問無答時如何。堂曰。",
    "X83n1578_008:0477a22": "怕爛却那。師聞舉乃曰。從來疑這個老兄。曰請和尚",
    "X83n1578_008:0477a23": "道。師曰。一合相不可得　師謂眾曰。有一人長不喫",
    "X83n1578_008:0477a24": "飯不道饑。有一人終日喫飯不道飽。",
    "X83n1578_008:0477b01": "臨濟示眾云。一人在孤峯頂上無出身之路。一人",
    "X83n1578_008:0477b02": "在十字街領亦無背面。那個在前。那個在後。不作",
    "X83n1578_008:0477b03": "維摩詰。不作傅大士。珍重。又云。有一人論劫在途",
    "X83n1578_008:0477b04": "中不離家舍。有一人離家舍不在途中。阿那個合",
    "X83n1578_008:0477b05": "受人天供養。妙喜拈臨濟語云。賊身已露。",
    "X83n1578_008:0477b06": "雲巖問。每日區區為阿誰。師曰。有一人要。巖曰。因甚",
    "X83n1578_008:0477b07": "麼不教伊自作。師曰。他無家活。",
    "X83n1578_008:0477b08": "雲巖煎茶次。道吾問。煎與阿誰。巖曰。有一人要。曰",
    "X83n1578_008:0477b09": "何不教伊自煎。巖曰。幸有某甲在。又藥山問雲巖。",
    "X83n1578_008:0477b10": "作甚麼。巖曰擔屎。山曰。那個聻。巖曰在山。曰汝來",
    "X83n1578_008:0477b11": "去為誰。巖曰。替他東西。山曰。何不教並行。巖曰。和",
    "X83n1578_008:0477b12": "尚莫謗他。山曰。不合恁麼道。巖曰。如何道。山曰。還",
    "X83n1578_008:0477b13": "曾擔麼。",
    "X83n1578_008:0477b14": "師令僧去章敬處。見伊上堂說法。你便展開坐具禮",
    "X83n1578_008:0477b15": "拜。起將一隻鞋。以袖拂却上塵。倒頭覆下。其僧到章",
    "X83n1578_008:0477b16": "敬。一依師旨。章敬云。老僧罪過。",
    "X83n1578_008:0477b17": "黃龍新云。百丈逞盡神通。不如章敬道個老僧罪",
    "X83n1578_008:0477b18": "過。",
    "X83n1578_008:0477b19": "僧問。抱璞投師。請師一鑑。師曰。昨夜南山虎齩大蟲。",
    "X83n1578_008:0477b20": "曰不謬真詮。為甚麼不垂方便。師曰。掩耳偷鈴漢。曰",
    "X83n1578_008:0477b21": "不遇中郎鑑。還同野舍薪。師便打。僧曰。蒼天蒼天。師",
    "X83n1578_008:0477b22": "曰。得與麼多口。曰罕遇知音。拂袖便行。師曰。百丈今",
    "X83n1578_008:0477b23": "日輸却一半。(佛鑑云。雖得一場榮。刖却一雙足)至晚侍者問。和尚被",
    "X83n1578_008:0477b24": "這僧不肻了便休。師便打。者曰。蒼天蒼天。師曰。罕遇",
    "X83n1578_008:0477c01": "知音。者作禮。師曰。一狀領過　趙州參。師問。近離甚",
    "X83n1578_008:0477c02": "處。曰南泉。師曰。南泉近日有何言句。曰未得之人直",
    "X83n1578_008:0477c03": "須悄然。師曰。悄然一句且置。茫然一句作麼生道。州",
    "X83n1578_008:0477c04": "進前三步。師便喝。州作縮身勢。師曰。大好悄然。州便",
    "X83n1578_008:0477c05": "出去。",
    "X83n1578_008:0477c06": "或作州曰未得之人直須悄然。師便喝。州作怕勢。",
    "X83n1578_008:0477c07": "師曰大好悄然。州作舞而出。",
    "X83n1578_008:0477c08": "師有時說法竟。大眾下堂。乃召之。大眾回首。師曰。是",
    "X83n1578_008:0477c09": "甚麼。",
    "X83n1578_008:0477c10": "藥山目之為百丈下堂句。",
    "X83n1578_008:0477c11": "上堂。靈光獨耀。迥脫根塵。體露真常。不拘文字。心性",
    "X83n1578_008:0477c12": "無染。本自圓成。但離妄緣。即如如佛　問如何是大",
    "X83n1578_008:0477c13": "乘頓悟法要。師曰。汝等先歇諸緣。休息萬事。善與不",
    "X83n1578_008:0477c14": "善世出世間一切諸法。莫記憶。莫緣念。放捨身心。令",
    "X83n1578_008:0477c15": "其自在。心如木石。無所辨別。心無所行。心地若空。慧",
    "X83n1578_008:0477c16": "日自現。如雲開日出相似。但歇一切攀緣。貪嗔愛取",
    "X83n1578_008:0477c17": "垢淨情盡。對五欲八風不動。不被見聞覺知所縛。不",
    "X83n1578_008:0477c18": "被諸境所惑。自然具足神通妙用。是解脫人。對一切",
    "X83n1578_008:0477c19": "境。心無靜亂。不攝不散。透過一切聲色。無有滯礙。名",
    "X83n1578_008:0477c20": "為道人。善惡是非俱不運用。亦不愛一法。亦不捨一",
    "X83n1578_008:0477c21": "法。名為大乘人。不被一切善惡空有垢淨有為無為",
    "X83n1578_008:0477c22": "世出世間福德智慧之所拘繫。名為佛慧。是非好醜",
    "X83n1578_008:0477c23": "是理非理諸知見情。盡不能繫縛。處處自在。名為初",
    "X83n1578_008:0477c24": "發心菩薩。便登佛地　問對一切境。如何得心如木",
    "X83n1578_008:0478a01": "石去。師曰。一切諸法本不自言空。不自言色。亦不言",
    "X83n1578_008:0478a02": "是非垢淨。亦無心繫縛人。但人自虗妄計著。作若干",
    "X83n1578_008:0478a03": "種解會。起若干種知見。生若干種愛畏。但了諸法不",
    "X83n1578_008:0478a04": "自生。皆從自己一念妄想顛倒取相而有。知心與境",
    "X83n1578_008:0478a05": "本不相到。當處解脫。一一諸法當處寂滅。當處道場。",
    "X83n1578_008:0478a06": "又本有之性不可名目。本來不是凡。不是聖。不是垢",
    "X83n1578_008:0478a07": "淨。亦非空有。亦非善惡。與諸染法相應。名人天二乘",
    "X83n1578_008:0478a08": "界。若垢淨心盡。不住繫縛。不住解脫。無一切有為無",
    "X83n1578_008:0478a09": "為縛脫心量。處於生死。其心自在。畢竟不與諸妄虗",
    "X83n1578_008:0478a10": "幻塵勞蘊界生死諸入和合。迥然無寄。一切不拘。去",
    "X83n1578_008:0478a11": "留無礙。往來生死。如門開相似。夫學道人。若遇種種",
    "X83n1578_008:0478a12": "苦樂稱意不稱意事。心無退屈。不念名聞利養衣食。",
    "X83n1578_008:0478a13": "不貪功德利益。不為世間諸法之所滯礙。無親無愛。",
    "X83n1578_008:0478a14": "苦樂平懷。粗衣遮寒。糲食活命。兀兀如愚如聾。稍有",
    "X83n1578_008:0478a15": "相應分。若於心中廣學知解。求福求智。皆是生死。於",
    "X83n1578_008:0478a16": "理無益。却被知解境風之所漂溺。還歸生死海裏。佛",
    "X83n1578_008:0478a17": "是無求人。求之即乖。理是無求理。求之即失。若著無",
    "X83n1578_008:0478a18": "求。復同於有求。若著無為。復同於有為。故經云。不取",
    "X83n1578_008:0478a19": "於法。不取非法。不取非非法。又云。如來所得法。此法",
    "X83n1578_008:0478a20": "無實無虗。若能一生心如木石相似。不被陰界五欲",
    "X83n1578_008:0478a21": "八風之所漂溺。即生死因斷。去住自由。不為一切有",
    "X83n1578_008:0478a22": "為因果所縛。不被有漏所拘。他時還以無因縛為因。",
    "X83n1578_008:0478a23": "同事利益。以無著心應一切物。以無礙慧解一切縛。",
    "X83n1578_008:0478a24": "亦云應病與藥　問如今受戒。身口清淨。已具諸善。",
    "X83n1578_008:0478b01": "得解脫否。師曰。少分解脫。未得心解脫。亦未得一切",
    "X83n1578_008:0478b02": "處解脫。曰如何是心解脫及一切處解脫。師曰。不求",
    "X83n1578_008:0478b03": "佛法僧。乃至不求福智知解。垢淨情盡。亦不守此無",
    "X83n1578_008:0478b04": "求為是。亦不住盡處。亦不欣天堂畏地獄。縛脫無礙。",
    "X83n1578_008:0478b05": "即身心及一切處皆名解脫。汝莫言少分戒身口意",
    "X83n1578_008:0478b06": "淨便以為了。不知河沙戒定慧門。無漏解脫。都未涉",
    "X83n1578_008:0478b07": "一毫在。努力向前。須猛究取。莫待耳聾眼暗面皺髮",
    "X83n1578_008:0478b08": "白。老苦及身。悲愛纏綿。眼中流淚。心裏慞惶。一無所",
    "X83n1578_008:0478b09": "據。不知去處。到恁麼時節。整理手脚不得也。縱有福",
    "X83n1578_008:0478b10": "智名聞利養。都不相救。為心眼未開。唯念諸境。不知",
    "X83n1578_008:0478b11": "返照。復不見佛道。一生所有善惡業緣悉現於前。或",
    "X83n1578_008:0478b12": "欣或怖。六道五蘊俱時現前。盡敷嚴好。舍宅舟船車",
    "X83n1578_008:0478b13": "轝。光明顯赫。皆從自心貪愛所現。一切惡境。皆變成",
    "X83n1578_008:0478b14": "殊勝之境。但隨貪愛重處。業識所引。隨著受生。都無",
    "X83n1578_008:0478b15": "自由分。龍畜良賤亦總未定。問如何得自由分。師曰。",
    "X83n1578_008:0478b16": "如今得即得。或對五欲八風。情無取捨。慳嫉貪愛。我",
    "X83n1578_008:0478b17": "所情盡。垢淨俱亡。如日月在空。不緣而照。心心如木",
    "X83n1578_008:0478b18": "石。念念如救頭然。亦如香象渡河截流而過。更無疑",
    "X83n1578_008:0478b19": "滯。此人天堂地獄所不能攝也。夫讀經看教語言。皆",
    "X83n1578_008:0478b20": "須宛轉歸就自己。但是一切言教。祇明如今鑒覺自",
    "X83n1578_008:0478b21": "性。但不被一切有無諸境轉。是汝導師。能照破一切",
    "X83n1578_008:0478b22": "有無諸境。是金剛慧。即有自由獨立分。若不能恁麼",
    "X83n1578_008:0478b23": "會得。縱然誦得十二韋陀典。祇成增上慢。却是謗佛。",
    "X83n1578_008:0478b24": "不是修行。但離一切聲色。亦不住於離。亦不住於知",
    "X83n1578_008:0478c01": "解。是修行。讀經看教。若准世間是好事。若向明理人",
    "X83n1578_008:0478c02": "邊數此是壅塞人。十地之人脫不去流入生死河。但",
    "X83n1578_008:0478c03": "是三乘教。皆治貪嗔等病。祇如今念念若有貪瞋等",
    "X83n1578_008:0478c04": "病。先須治之。不用求覔義句知解。知解屬貪。貪變成",
    "X83n1578_008:0478c05": "病。祇如今但離一切有無諸法。亦離於離。透過三句",
    "X83n1578_008:0478c06": "外。自然與佛無差。既自是佛。何慮佛不解語。祇恐不",
    "X83n1578_008:0478c07": "是佛。被有無諸法縛。不得自由。以理未立。先有福智。",
    "X83n1578_008:0478c08": "被福智載去。如賤使貴。不如先立理後有福智。若要",
    "X83n1578_008:0478c09": "福智。臨時作得。撮土成金。撮金為土。變海水為酥酪。",
    "X83n1578_008:0478c10": "破須彌為微塵。攝四大海水入一毛孔。於一義作無",
    "X83n1578_008:0478c11": "量義。於無量義作一義。伏惟珍重　夫語須辨緇素。",
    "X83n1578_008:0478c12": "須識總別語。須識了義不了義教語。了義教辨清。不",
    "X83n1578_008:0478c13": "了義教辨濁。說穢法邊垢揀凡。說淨法邊垢揀聖。從",
    "X83n1578_008:0478c14": "九部教。說向前眾生無眼。須假人雕琢。若於聾俗人",
    "X83n1578_008:0478c15": "前說。直須教渠出家持戒修禪學慧。若是過量俗人。",
    "X83n1578_008:0478c16": "亦不得向伊與麼說。如維摩詰傅大士等類。若於沙",
    "X83n1578_008:0478c17": "門前說。他沙門已受白四羯磨訖。具足全是戒定慧",
    "X83n1578_008:0478c18": "力。更向他與麼說。名非時語。說不應時。亦名綺語。若",
    "X83n1578_008:0478c19": "是沙門。須說淨法邊垢。須說離有無等法。離一切修",
    "X83n1578_008:0478c20": "證。亦離於離。若於沙門中剝除習染。沙門除貪瞋病",
    "X83n1578_008:0478c21": "不去。亦名聾俗。亦須教渠修禪學慧。若是二乘僧。他",
    "X83n1578_008:0478c22": "歇得貪瞋病去盡。依住無貪將為是。是無色界。是障",
    "X83n1578_008:0478c23": "佛光明。是出佛身血。亦須教渠修禪學慧。須辨清濁",
    "X83n1578_008:0478c24": "語。濁法者貪瞋愛取等多名也。清法者菩提涅槃解",
    "X83n1578_008:0479a01": "脫等多名也。只如今鑑覺。但於清濁兩流。凡聖等法。",
    "X83n1578_008:0479a02": "色聲香味觸法。世間出世間法。都不得有纖毫愛取。",
    "X83n1578_008:0479a03": "既不愛取。依住不愛取將為是。是初善。是住調伏心。",
    "X83n1578_008:0479a04": "是聲聞人。是戀筏不捨人。是二乘道。是禪那果。既不",
    "X83n1578_008:0479a05": "愛取。亦不依住不愛取。是中善。是半字教。猶是無色",
    "X83n1578_008:0479a06": "界。免墮二乘道。免墮魔民道。猶是禪那病。是菩薩縛。",
    "X83n1578_008:0479a07": "既不依住不愛取。亦不作不依住知解。是後善。是滿",
    "X83n1578_008:0479a08": "字教。免墮無色界。免墮禪那病。免墮菩薩乘。免墮魔",
    "X83n1578_008:0479a09": "王位。為智障地障行障故。見自己佛性。如夜見色。如",
    "X83n1578_008:0479a10": "云佛地斷二愚。一微細所知愚。二極微細所知愚。故",
    "X83n1578_008:0479a11": "云有大智人破塵出經卷。若透得三句過。不被三段",
    "X83n1578_008:0479a12": "管。教家舉喻。如鹿三跳出網。喚作廛外佛。無物拘繫",
    "X83n1578_008:0479a13": "得渠。是屬然燈後佛。是最上乘。是上上智。是佛道上",
    "X83n1578_008:0479a14": "立。此人是佛。有佛性。是導師。是使得無所礙風。是無",
    "X83n1578_008:0479a15": "礙慧。於後能使得因果福智自由。是作車運載因果。",
    "X83n1578_008:0479a16": "處於生不被生之所留。處於死不被死之所礙。處於",
    "X83n1578_008:0479a17": "五陰。如門開。不被五陰礙。去住自由。出入無難。若能",
    "X83n1578_008:0479a18": "與麼。不論階梯勝劣。乃至蟻子之身。但能與麼。盡是",
    "X83n1578_008:0479a19": "淨妙國土不可思議。此猶是解縛語。彼自無瘡。勿傷",
    "X83n1578_008:0479a20": "之也。佛瘡菩薩等瘡。但說有無等法。盡是傷也。有無",
    "X83n1578_008:0479a21": "管一切法。十地是濁流河眾。作清流說。竪清相說濁",
    "X83n1578_008:0479a22": "過患。向前十大弟子。舍利弗富樓那。正信阿難邪信",
    "X83n1578_008:0479a23": "善星等。個個有榜樣。個個有則候。一一被導師說破。",
    "X83n1578_008:0479a24": "不是四禪八定。阿羅漢等。住定八萬劫。他是依執所",
    "X83n1578_008:0479b01": "行。被淨法酒醉。故聲聞人聞佛法。不能發無上道心。",
    "X83n1578_008:0479b02": "所以斷善根人無佛性。教云喚作解脫深坑可畏之",
    "X83n1578_008:0479b03": "處。一念心退。墮地獄猶如箭射。亦不得一向說退。亦",
    "X83n1578_008:0479b04": "不得一向說不退。祇如文殊觀音勢至等。却來須陁",
    "X83n1578_008:0479b05": "洹地。同類誘引。不得言他退。當與麼時。祇喚作須陁",
    "X83n1578_008:0479b06": "洹人。祇如今鑑覺。但不被一切有無諸法管。透三句",
    "X83n1578_008:0479b07": "及一切逆順境得過。聞百千萬億佛出世間。如不聞",
    "X83n1578_008:0479b08": "相似。亦不依住不聞。亦不作不依住知解。說他這個",
    "X83n1578_008:0479b09": "人退。不得量數。管他不著。是佛常住世間。而不染世",
    "X83n1578_008:0479b10": "法。說佛轉法輪退。亦是謗佛法僧。說佛不轉法輪不",
    "X83n1578_008:0479b11": "退。亦是謗佛法僧。肇公云。菩提之道不可圖度。高而",
    "X83n1578_008:0479b12": "無上。廣不可極。淵而無下。深不可測。語也垛生招箭。",
    "X83n1578_008:0479b13": "言鑑覺猶不是從濁辨清。許說如今鑑覺是。除鑑覺",
    "X83n1578_008:0479b14": "外別有。盡是魔說。若守住如今鑑覺。亦同魔說。亦名",
    "X83n1578_008:0479b15": "自然外道說。如今鑑覺是自己佛。是尺寸語。是圖度",
    "X83n1578_008:0479b16": "語。似野干鳴。猶屬黐膠門。本來不認自知自覺是自",
    "X83n1578_008:0479b17": "己佛。向外馳求覔佛。假善知識說出自知自覺作藥。",
    "X83n1578_008:0479b18": "治個向外馳求病。既不向外馳求。病瘥須除藥。若執",
    "X83n1578_008:0479b19": "住自知自覺。是禪那病。是徹底聲聞。如水成氷。全氷",
    "X83n1578_008:0479b20": "是水。救渴難望。亦云。必死之病。世醫拱手。無始不是",
    "X83n1578_008:0479b21": "佛。莫作佛解。佛是眾生邊藥。無病不要喫藥。藥病俱",
    "X83n1578_008:0479b22": "消。喻如清水。佛是甘草和水。亦如蜜和水。極是甘美。",
    "X83n1578_008:0479b23": "若同清水邊數。則不著不是。無是本有。亦云此理是",
    "X83n1578_008:0479b24": "諸人本有。諸佛菩薩喚作示珠人。從來不是個物。不",
    "X83n1578_008:0479c01": "用知渠解渠。不用是渠非渠。但割斷兩頭句。割斷有",
    "X83n1578_008:0479c02": "句不有句。割斷無句不無句。兩頭迹不現。兩頭捉汝",
    "X83n1578_008:0479c03": "不著。量數管汝不得。不是欠少。不是具足。非凡非聖。",
    "X83n1578_008:0479c04": "非明非暗。不是有知。不是無知。不是繫縛。不是解脫。",
    "X83n1578_008:0479c05": "不是一切名目。何以不是實語。若為雕琢虗空。作得",
    "X83n1578_008:0479c06": "佛相貌。若為說道虗空。是青黃赤白作得。如云法無",
    "X83n1578_008:0479c07": "有比。無可喻故。法身無為。不墮諸數。故云聖體無名",
    "X83n1578_008:0479c08": "不可說。如實理空門難湊。喻如大末蟲。處處能泊。惟",
    "X83n1578_008:0479c09": "不能泊於火燄之上。眾生心亦爾。處處能緣。惟不能",
    "X83n1578_008:0479c10": "緣於般若之上。參善知識。求覔一知一解。是善知識",
    "X83n1578_008:0479c11": "魔。生語見故。若發四弘誓願。願度一切眾生盡。然後",
    "X83n1578_008:0479c12": "我始成佛。是菩薩發智魔。誓願不相捨故。若持齋戒",
    "X83n1578_008:0479c13": "修禪學慧。是有漏善根。縱然坐道場。示現成等正覺。",
    "X83n1578_008:0479c14": "度恒沙數人。盡證辟支佛果。是善根魔。起貪著故。若",
    "X83n1578_008:0479c15": "於諸法都無貪染。神理獨存。住甚深禪定。更不昇進。",
    "X83n1578_008:0479c16": "是三昧魔。久躭玩故。至上涅槃離欲寂靜。是魔業。若",
    "X83n1578_008:0479c17": "智慧脫若干魔網不去。縱解百本韋陁經。盡是地獄",
    "X83n1578_008:0479c18": "滓。若覔如佛相似。無有是處。如今聞說不著一切善",
    "X83n1578_008:0479c19": "惡有無等法。即為墮空。不知棄本逐末。却是墮空也。",
    "X83n1578_008:0479c20": "求佛求菩提。及一切有無等法。是棄本逐末。祇如今",
    "X83n1578_008:0479c21": "粗食助命。補破遮寒。渴則掬水喫。餘外但是一切有",
    "X83n1578_008:0479c22": "無等法。都無纖毫繫念。此人漸有輕明分。善知識不",
    "X83n1578_008:0479c23": "執有有執無。脫得十句魔語。(師語錄中又云。秖如今但無十句。濁心貪心愛",
    "X83n1578_008:0479c24": "心染心瞋心執心住心依心著心取心戀心。但是一句各有三句外。個個透過三句外。但是一切照用任聽縱橫。",
    "X83n1578_008:0480a01": "但是一切舉動施為語默啼笑。盡是佛慧。未審十句濁心即十句魔語否。要當不外此意)出語不",
    "X83n1578_008:0480a02": "繫縛人。所有言說不自稱師。說如谷響。言滿天下無",
    "X83n1578_008:0480a03": "口過。堪依止。若道我能說能解說。我是和尚。汝是弟",
    "X83n1578_008:0480a04": "子。者個同於魔說。無端說道。目擊道存。是佛不是佛。",
    "X83n1578_008:0480a05": "是菩提涅槃解脫等。無端說一知一解。見舉一手竪",
    "X83n1578_008:0480a06": "一指。云是禪是道。者個語繫縛人未有住時。祇是重",
    "X83n1578_008:0480a07": "增比丘繩索。縱然不說。亦有口過。寧作心師。不師於",
    "X83n1578_008:0480a08": "心。不了義教。有人天師有導師。了義教中。不為人天",
    "X83n1578_008:0480a09": "師。不師於法。未能依得玄鑑。且依得了義教。猶有相",
    "X83n1578_008:0480a10": "親分。若是不了義教。祇合聾俗人前說。祇如今但不",
    "X83n1578_008:0480a11": "依住一切有無諸法。亦不住無依住。亦不作不依住",
    "X83n1578_008:0480a12": "知解。是名大善知識。亦云惟佛一人是大善知識。為",
    "X83n1578_008:0480a13": "無兩人。餘者盡名外道。亦名魔說。如今祇是說破兩",
    "X83n1578_008:0480a14": "頭句。一切有無境法。但莫貪染。及解縛之事。無別語",
    "X83n1578_008:0480a15": "句教人。若道別有語句教人。別有法與人者。此名外",
    "X83n1578_008:0480a16": "道。亦名魔說。須識了義教不了義教語。須識遮語不",
    "X83n1578_008:0480a17": "遮語。須識生死語。須識藥病語。須識逆順喻語。須識",
    "X83n1578_008:0480a18": "總別語。說道修行得佛。有修有證。是心是佛。即心即",
    "X83n1578_008:0480a19": "佛。是佛說。是不了義教語。是不遮語。是總語。是升合",
    "X83n1578_008:0480a20": "擔語。是揀穢法邊語。是順喻語。是死語。是凡夫前語。",
    "X83n1578_008:0480a21": "不許修行得佛。無修無證。非心非佛。亦是佛說。是了",
    "X83n1578_008:0480a22": "義教語。是遮語。是別語。是百石擔語。是三乘教外語",
    "X83n1578_008:0480a23": "是逆喻語。是揀淨法邊語。是生語。是地位人前語。從",
    "X83n1578_008:0480a24": "須陁洹向上。直至十地。但有語句。盡屬法塵垢。但有",
    "X83n1578_008:0480b01": "語句。盡屬煩惱邊收。但有語句。盡屬不了義教。了義",
    "X83n1578_008:0480b02": "教是持。不了義教是犯。佛地無持犯。了義不了義教",
    "X83n1578_008:0480b03": "盡不許也。從苗辨地。從濁辨清。祇如今鑑覺。若從清",
    "X83n1578_008:0480b04": "邊數。鑑覺亦不是清。不鑑覺亦不是(此處有脫誤)清亦不",
    "X83n1578_008:0480b05": "是。不清亦不是。聖亦不是。不聖亦不是。見水濁說水",
    "X83n1578_008:0480b06": "濁過患。水若清。都無可說。說却濁他水。若有無問之",
    "X83n1578_008:0480b07": "問。亦有無說之說。佛不為佛說法。平等真如法界。無",
    "X83n1578_008:0480b08": "佛不度眾生。佛不住佛。名真福田。須辨主客語。貪染",
    "X83n1578_008:0480b09": "一切有無境法。被一切有無境惑亂。自心是魔王。照",
    "X83n1578_008:0480b10": "用屬魔民。祇如今鑑覺。但不依住一切有無諸法世",
    "X83n1578_008:0480b11": "間出世間法。亦不作不住知解。亦不依住無知解。自",
    "X83n1578_008:0480b12": "心是佛。照用屬菩薩。心心(應衍)是主宰。照用屬客塵。如",
    "X83n1578_008:0480b13": "波說水。照萬象以無功。若能寂照不自玄旨。自然貫",
    "X83n1578_008:0480b14": "串於古今。如云神無照功。至功常存。能一切處為導",
    "X83n1578_008:0480b15": "師。眾生性識。他為未曾踏佛階梯。是黐膠性。多時黏",
    "X83n1578_008:0480b16": "著有無諸法。乍喫玄旨藥不得。乍聞格外語。他信不",
    "X83n1578_008:0480b17": "及。所以菩提樹下。四十九日。默然思惟。智慧冥朦難",
    "X83n1578_008:0480b18": "說無可比喻說眾生有佛性。亦謗佛法僧。說眾生無",
    "X83n1578_008:0480b19": "佛性。亦謗佛法僧。若言有佛性。名執著謗。若言無佛",
    "X83n1578_008:0480b20": "性。名虗妄謗。如云說佛性有。則增益謗。說佛性無。則",
    "X83n1578_008:0480b21": "損減謗。說佛性亦有亦無。則相違謗。說佛性非有非",
    "X83n1578_008:0480b22": "無。則戲論謗。始欲不說。眾生無解脫之期。始欲說之。",
    "X83n1578_008:0480b23": "眾生又隨語生解。益少損多。故云我寧不說法。疾入",
    "X83n1578_008:0480b24": "於涅槃。向後返尋過去諸佛。皆說三乘法。向後假偈",
    "X83n1578_008:0480c01": "說。假立名字。本不是佛。向渠說是佛。本不是菩提。向",
    "X83n1578_008:0480c02": "渠說是菩提。涅槃解脫等。知渠擔百石擔不起。且與",
    "X83n1578_008:0480c03": "渠一升一合擔。知渠難信了義教。且與渠說不了義",
    "X83n1578_008:0480c04": "教。且得善法流行。亦勝於惡法。善果限滿。惡果便到。",
    "X83n1578_008:0480c05": "得佛則有眾生到。得涅槃則有生死到。得明則有暗",
    "X83n1578_008:0480c06": "到。但是有漏因果飜覆。無有不相酬獻者。若欲免見",
    "X83n1578_008:0480c07": "飜覆之事。但割斷兩頭句。量數管不著。不佛不眾生。",
    "X83n1578_008:0480c08": "不親不疎。不高不下。不平不等。不去不來。但不著文",
    "X83n1578_008:0480c09": "字。隔渠兩頭。捉汝不得。免苦樂相形。免明暗相酬。實",
    "X83n1578_008:0480c10": "理真實亦不真實。虗妄亦不虗妄。不是量數物。喻如",
    "X83n1578_008:0480c11": "虗空不可修治。若心有少許作解。即被量數管著。亦",
    "X83n1578_008:0480c12": "如卦兆。被金木水火土管。亦如黐膠五處俱黏。魔王",
    "X83n1578_008:0480c13": "捉得。自在還家。夫教語皆三句相連。初中後善。初直",
    "X83n1578_008:0480c14": "須教渠發善心。中破善心。後始名好善。菩薩即非菩",
    "X83n1578_008:0480c15": "薩是名菩薩。法非法非非法。總與麼也。若祇說一句。",
    "X83n1578_008:0480c16": "令眾生入地獄。若三句一時說。渠自入地獄。不干教",
    "X83n1578_008:0480c17": "主事說到。如今鑑覺是自己佛。是初善。不守住如今",
    "X83n1578_008:0480c18": "鑑覺。是中善。亦不作不守住知解。是後善。如前屬然",
    "X83n1578_008:0480c19": "燈後佛。祇是不凡亦不聖。莫錯說佛非凡非聖。此土",
    "X83n1578_008:0480c20": "初祖云。無能無聖為佛聖。若言佛聖者亦非。九品精",
    "X83n1578_008:0480c21": "靈龍畜等類。及釋梵已來。皆能通變。上品精靈亦知",
    "X83n1578_008:0480c22": "古今百劫時事。豈得是佛。如阿修羅王身極長大。敵",
    "X83n1578_008:0480c23": "兩倍須彌山。與帝釋戰時。知力不如。領百萬兵眾。入",
    "X83n1578_008:0480c24": "藕絲孔裏藏。通變辯才不少。他且不是佛教語。節級",
    "X83n1578_008:0481a01": "奢緩升降不同。未悟未解喚作貪瞋。悟了喚作佛慧。",
    "X83n1578_008:0481a02": "故云不異舊時人。祇異舊時行履處　問斬草伐木",
    "X83n1578_008:0481a03": "掘地墾土。為有罪報相否。師云。不得定言有罪。亦不",
    "X83n1578_008:0481a04": "得定言無罪。有罪無罪。事在當人。若貪染一切有無",
    "X83n1578_008:0481a05": "等法。有取捨心在。透三句不過。此人定言有罪。若透",
    "X83n1578_008:0481a06": "三句外。心如虗空。亦莫作虗空想。此人定言無罪。又",
    "X83n1578_008:0481a07": "云。罪若作了。道不見有罪。無有是處。若不作罪。道有",
    "X83n1578_008:0481a08": "罪。亦無有是處。如律中本迷煞人。及轉相煞。尚不得",
    "X83n1578_008:0481a09": "煞罪。何況禪宗下相承。心如虗空。不停留一物。亦無",
    "X83n1578_008:0481a10": "虗空相。將罪何處安著　古若有今。今亦有古。古若",
    "X83n1578_008:0481a11": "有佛。今亦有佛。如今若得。直至未來際得。祇如今一",
    "X83n1578_008:0481a12": "念。一念不被一切有無等法管。自古自今。佛祇是人。",
    "X83n1578_008:0481a13": "人祇是佛。亦是三昧定。不用將定入定。不用將禪想",
    "X83n1578_008:0481a14": "禪。不用將佛覔佛。如云法不求法。法不得法。法不行",
    "X83n1578_008:0481a15": "法。法不見法。自然得法。不以得更得。所以菩薩應如",
    "X83n1578_008:0481a16": "是正念於法。罄然獨存。亦無知獨存之法智。性自如",
    "X83n1578_008:0481a17": "如。非因所置。亦名體結。亦名體集。不是智知。不是識",
    "X83n1578_008:0481a18": "識。絕思量處。凝寂體盡。忖度永亡。如海大流盡。波浪",
    "X83n1578_008:0481a19": "不復生。亦云如大海水無風帀帀之波。忽知帀帀之",
    "X83n1578_008:0481a20": "波。此是細中之粗。亡知於知。還如細中之細。是佛境",
    "X83n1578_008:0481a21": "界。從此初知。名三昧之頂。亦名三昧王。亦名爾焰智。",
    "X83n1578_008:0481a22": "出生一切諸三昧。灌一切諸法王子頂。於一切色聲",
    "X83n1578_008:0481a23": "香味觸法剎土。成等正覺。內外通達。悉無有閡。一色",
    "X83n1578_008:0481a24": "一塵。一佛一色。一切佛一切色。一切塵一切佛。一切",
    "X83n1578_008:0481b01": "色聲香味觸法亦復如是。一一徧滿一切剎土。此是",
    "X83n1578_008:0481b02": "細中之粗。是善境界。是一切上流知覺聞見。亦是一",
    "X83n1578_008:0481b03": "切上流出生入死。度一切有無等。是上流所說。亦是",
    "X83n1578_008:0481b04": "上流涅槃。是無上道。是無等等呪。是第一之說。於諸",
    "X83n1578_008:0481b05": "說中最為極深。無人能到。諸佛護念。猶如清波。能說",
    "X83n1578_008:0481b06": "一切水清濁深流廣大之用。諸佛護念。行住坐臥若",
    "X83n1578_008:0481b07": "能如是。我時為現清淨光明身。又云。如汝自等語等。",
    "X83n1578_008:0481b08": "我亦如然。一佛剎聲。一佛剎香。一佛剎味。一佛剎觸。",
    "X83n1578_008:0481b09": "一佛剎事。悉皆如是。從此上至蓮花藏世界。縱廣總",
    "X83n1578_008:0481b10": "皆如是。若守初知為解。名頂結。亦名墮頂結。是一切",
    "X83n1578_008:0481b11": "塵勞之根本。自生知見。無繩自縛。所知故繫。世有二",
    "X83n1578_008:0481b12": "十五。又散一切諸煩惱門。縛著於他。此初知。二乘見",
    "X83n1578_008:0481b13": "之。名為爾燄識。亦名微細煩惱。即便斷除。既得除已。",
    "X83n1578_008:0481b14": "名為回神住空窟。亦名三昧酒所醉。亦名解脫魔所",
    "X83n1578_008:0481b15": "縛。世界成壞定力所持。漏向別國土都不覺知。亦名",
    "X83n1578_008:0481b16": "解脫深坑可畏之處。菩薩悉皆遠離　為求無上菩",
    "X83n1578_008:0481b17": "提涅槃。猶是邪願。於自己五陰。被人割截。都無煩惱。",
    "X83n1578_008:0481b18": "亦無一念生彼我心。若依住無一念。將為是。此名法",
    "X83n1578_008:0481b19": "塵垢。十地之人脫不去。流入生死河。而彼心持我慢。",
    "X83n1578_008:0481b20": "識逐利名者。云我得一切無礙。祇是自誑　此土初",
    "X83n1578_008:0481b21": "祖云。心有所是。必有所非。若貴一物。則被一物惑。信",
    "X83n1578_008:0481b22": "被信惑。不信又成謗。莫貴莫不貴。莫信莫不信　問",
    "X83n1578_008:0481b23": "如何是有情無佛性。無情有佛性。師云。從人至佛。是",
    "X83n1578_008:0481b24": "聖情執。從人至地獄。是凡情執。祇如今但於凡聖二",
    "X83n1578_008:0481c01": "境。有染愛心。是名有情無佛性。祇如今但於凡聖二",
    "X83n1578_008:0481c02": "境。及一切有無諸法。都無取捨心。亦無無取捨知解。",
    "X83n1578_008:0481c03": "是名無情有佛性。祇是無其情繫。故名無情。不同木",
    "X83n1578_008:0481c04": "石太虗黃花翠竹之無情。將為有佛性。若言有者。何",
    "X83n1578_008:0481c05": "故經中不見受記而得成佛者。祇如今鑑覺。但不被",
    "X83n1578_008:0481c06": "有情改變。喻如翠竹。無不應機。無不知時。喻如黃花。",
    "X83n1578_008:0481c07": "又云。若踏佛階梯。無情有佛性。未踏佛階梯。有情無",
    "X83n1578_008:0481c08": "佛性。",
    "X83n1578_008:0481c09": "大小百丈。作小乘見解。莫是未曾見南陽。",
    "X83n1578_008:0481c10": "未悟未解時名母。悟了名子。亦無無悟解知解。是名",
    "X83n1578_008:0481c11": "母子俱喪　一切言教。祇是治病。為病不同。藥亦不",
    "X83n1578_008:0481c12": "同。所以有時說有佛。有時說無佛。實語治病。病若得",
    "X83n1578_008:0481c13": "瘥。個個是實語。治病若不瘥。個個是虗妄語。實語是",
    "X83n1578_008:0481c14": "虗妄語。生見故。虗妄是實語。斷眾生顛倒故。為病是",
    "X83n1578_008:0481c15": "虗妄。祇有虗妄藥相治　聖地習凡因。佛入眾生中。",
    "X83n1578_008:0481c16": "同類誘引。化導同渠。餓鬼肢節火然。與渠說般若波",
    "X83n1578_008:0481c17": "羅蜜。令渠發心。若一向在聖地。憑何得至彼共渠語。",
    "X83n1578_008:0481c18": "佛入諸類。與眾生作船筏。同渠受苦。無限勞極。佛入",
    "X83n1578_008:0481c19": "苦處。亦同眾生受苦。佛祇是去住自由。不同眾生。佛",
    "X83n1578_008:0481c20": "不是虗空。受苦何得不苦。若說不苦。此語違負。等閒",
    "X83n1578_008:0481c21": "莫說錯說佛神通自在不自在。且慙媿人。不敢說佛",
    "X83n1578_008:0481c22": "是有為是無為。不敢說佛自由不自由。除讚藥方外。",
    "X83n1578_008:0481c23": "不欲得露現兩頭醜陋。教云。若人安佛菩提置有所",
    "X83n1578_008:0481c24": "是邊。其人得大罪。亦云。如不識佛人前。向渠與麼說",
    "X83n1578_008:0482a01": "無過。如無漏牛乳。能治有漏病。其牛者不在高原。不",
    "X83n1578_008:0482a02": "居下隰。此牛乳堪作藥。高原喻於佛。下隰喻於眾生。",
    "X83n1578_008:0482a03": "如云如來實智法身。又無比(應作此)病。辯才無礙。升騰",
    "X83n1578_008:0482a04": "自在。不生不滅。是名(應作明)生老病死。疼痛[病-丙+習][病-丙+習]。是暗",
    "X83n1578_008:0482a05": "喫菌羹患痢疾。而終是暗為藏明頭跡。明暗都遣。莫",
    "X83n1578_008:0482a06": "取無取。亦無無取。他不明不暗。王宮生。納耶輸陁羅。",
    "X83n1578_008:0482a07": "八相成道。聲聞外道妄想所計。如云非雜食身。純陁",
    "X83n1578_008:0482a08": "云。我知如來決定不受不食。第一須具兩隻眼。照破",
    "X83n1578_008:0482a09": "兩頭事。莫祇帶一隻眼。向一邊行。即有那一邊到。功",
    "X83n1578_008:0482a10": "德天黑暗女相隨。有智主人二俱不受。祇如今心如",
    "X83n1578_008:0482a11": "虗空相似。學始有所成。西國高祖云。雪山喻大涅槃。",
    "X83n1578_008:0482a12": "此土初祖云。心心如木石。三祖云。兀爾忘緣。曹溪云。",
    "X83n1578_008:0482a13": "善惡都莫思量。先師云。如迷人不辨方所。肇公云。閉",
    "X83n1578_008:0482a14": "智塞聰獨覺冥冥者矣。文殊云。心同虗空故。敬禮無",
    "X83n1578_008:0482a15": "所觀。甚深修多羅。不聞不受持。祇如今但是一切有",
    "X83n1578_008:0482a16": "無諸法。都不見不聞。六根杜塞。若能與麼學與麼持",
    "X83n1578_008:0482a17": "經。始有修行分。者個語逆耳苦口。可中與麼作得。至",
    "X83n1578_008:0482a18": "第二第三生。能向無佛處。坐大道場。示現成等正覺。",
    "X83n1578_008:0482a19": "變惡為善。變善為惡。使惡法教化十地菩薩。使善法",
    "X83n1578_008:0482a20": "教地獄餓鬼。能向明處解明縛。能向暗處解暗縛。(又云",
    "X83n1578_008:0482a21": "從色界向上。布施是病。慳貪是藥。從色界向下。慳貪是病。布施是藥。又云。從人至佛是得。從人至地獄是失。是非亦然。三",
    "X83n1578_008:0482a22": "祖云。得失是非一時放却)撮金成土。撮土成金。百般作得。變弄自",
    "X83n1578_008:0482a23": "由。於恒沙世界外有求救者。婆伽婆即披三十二相。",
    "X83n1578_008:0482a24": "現其人前。同渠語音。與渠說法隨機感化。應物殊形。",
    "X83n1578_008:0482b01": "變現諸趣。離我我所。猶屬彼邊事。猶是小用。亦是佛",
    "X83n1578_008:0482b02": "事門中收大用者。大身隱於無形。大音匿於希聲。如",
    "X83n1578_008:0482b03": "木中之火。如鐘鼓之聲。因緣未具時。不可言其有無。",
    "X83n1578_008:0482b04": "傍報生天棄之如涕唾。菩薩六度萬行。如乘死屍過",
    "X83n1578_008:0482b05": "岸。如在牢獄廁孔得出。佛披三十二相。喚作垢膩之",
    "X83n1578_008:0482b06": "衣　無善纏。無惡纏。無佛纏。無眾生纏。量數亦然。乃",
    "X83n1578_008:0482b07": "至都無一切量數纏。故云佛是出纏過量人。貪愛知",
    "X83n1578_008:0482b08": "解義句如母愛子。惟多與兒酥喫。消與不消。都總不",
    "X83n1578_008:0482b09": "知。此語喻十地受人天尊貴煩惱。生色界無色界禪",
    "X83n1578_008:0482b10": "定福樂煩惱。不得自在神通飛騰隱顯。徧至十方諸",
    "X83n1578_008:0482b11": "佛淨土聽法之煩惱。學慈悲喜捨因緣煩惱。學空平",
    "X83n1578_008:0482b12": "等中道煩惱。學三明六通四無閡煩惱。學大乘心發",
    "X83n1578_008:0482b13": "四弘誓願煩惱。初地二地三地四地明解煩惱。五地",
    "X83n1578_008:0482b14": "六地七地諸知見煩惱。八地九地十地菩薩雙照二",
    "X83n1578_008:0482b15": "諦煩惱。乃至學佛果百萬阿僧祇諸行煩惱。惟貪義",
    "X83n1578_008:0482b16": "句知解。不知却是繫縛煩惱。故云見河能漂香象",
    "X83n1578_008:0482b17": "　若執本清淨本解脫。自是佛。自是禪道解者。即屬自",
    "X83n1578_008:0482b18": "然外道。若執因緣修成證得者。即屬因緣外道。執有",
    "X83n1578_008:0482b19": "即屬常見外道。執無即屬斷見外道。執亦有亦無。即",
    "X83n1578_008:0482b20": "屬邊見外道。執非有非無。即屬空見外道。亦云愚癡",
    "X83n1578_008:0482b21": "外道。祇如今但莫作佛見涅槃等見。都無一切有無",
    "X83n1578_008:0482b22": "等見。亦無無見。名正見。無一切聞。亦無無聞。名正聞",
    "X83n1578_008:0482b23": "　文殊是七佛祖師。亦云是娑婆世界第一主首菩",
    "X83n1578_008:0482b24": "薩。無端作見佛想聞法想。被佛威神力故。左降二鐵",
    "X83n1578_008:0482c01": "圍山。不是不解。特與諸學人作標則。令諸後學人莫",
    "X83n1578_008:0482c02": "作與麼見聞。但無一切有無等法。有無等見。一一個",
    "X83n1578_008:0482c03": "個透過三句外。是名如意寶。是名寶華承足。若作佛",
    "X83n1578_008:0482c04": "見法見。但是一切有無等見。名眼翳。見所見故。亦名",
    "X83n1578_008:0482c05": "見纏。亦名見盖。亦名見孽。祇如今念念及一切見聞",
    "X83n1578_008:0482c06": "覺知。及一切塵垢祛得盡。但是一塵一色。總是一佛。",
    "X83n1578_008:0482c07": "但起一念。總是一佛。三世五陰念念。誰知其數。是名",
    "X83n1578_008:0482c08": "佛[門@(幅-巾)]塞虗空。是名分身佛。",
    "X83n1578_008:0482c09": "師甞云。但有舉心動念。盡名破戒。此念云何名分",
    "X83n1578_008:0482c10": "身佛。天魔波旬。覔菩薩一念起處。便擬撲倒。此起",
    "X83n1578_008:0482c11": "念處可覔否。若不可覔見佛聞法底。文殊云何降",
    "X83n1578_008:0482c12": "二鐵圍山。",
    "X83n1578_008:0482c13": "信著一切法。名信不具。亦名信不圓。亦名偏信不具。",
    "X83n1578_008:0482c14": "故名一闡提。如今欲得驀直悟解。但人法俱泯。人法",
    "X83n1578_008:0482c15": "俱絕。人法俱空。透三句外。是名不墮諸數人。是信法",
    "X83n1578_008:0482c16": "者　佛是纏外人。無纖毫愛取。亦無無愛取知解。是",
    "X83n1578_008:0482c17": "名具足六度萬行。若要莊嚴具。種種皆有。如不要則",
    "X83n1578_008:0482c18": "亦不失他。使得因果。福智自由　問從上祖宗。皆有",
    "X83n1578_008:0482c19": "密語。遞相傳授如何。師曰。無有密語。如來無有秘密",
    "X83n1578_008:0482c20": "藏。祇如今鑑覺語言分明。覔形相了不可得。是密語。",
    "X83n1578_008:0482c21": "從須陀洹向上。直至十地。但有語句。盡屬法之塵垢。",
    "X83n1578_008:0482c22": "但有語句。盡屬煩惱邊收。但有語句。盡屬不了義教。",
    "X83n1578_008:0482c23": "但有語句。盡不許也。了義教俱非也。更討甚麼密語",
    "X83n1578_008:0482c24": "　供養者。淨三業。前際無煩惱可斷。中際無自性可",
    "X83n1578_008:0483a01": "守。後際無佛可成。是三際斷。是三業清淨。是三輪空。",
    "X83n1578_008:0483a02": "是三檀空。云何比丘給侍於佛。所謂不漏六根者。亦",
    "X83n1578_008:0483a03": "名莊嚴。空無諸漏。林樹莊嚴。空無諸染。花果莊嚴。空",
    "X83n1578_008:0483a04": "無佛眼　問語也垛生招箭。言既垛生。不得無患。患",
    "X83n1578_008:0483a05": "累既同。緇素奚別。師云。但却發箭。塗中相拄。如其相",
    "X83n1578_008:0483a06": "差。必有所傷。谷中尋響。累劫無形。響在口邊。得失在",
    "X83n1578_008:0483a07": "於來問。却問所歸。還被於箭　問大通智勝佛。十劫",
    "X83n1578_008:0483a08": "坐道場。佛法不現前。不得成佛道。如何。師云。劫者滯",
    "X83n1578_008:0483a09": "也。亦云住也。住一善滯於十善。西國云佛。此土云覺。",
    "X83n1578_008:0483a10": "自己鑑覺滯著於善。善根人無佛性。故云佛法不現",
    "X83n1578_008:0483a11": "前。不得成佛道。觸惡住惡。名眾生覺。觸善住善。名聲",
    "X83n1578_008:0483a12": "聞覺。不住善惡二邊。不依住將為是者。名二乘覺。亦",
    "X83n1578_008:0483a13": "名辟支佛覺。既不依住善惡二邊。亦不作不依住知",
    "X83n1578_008:0483a14": "解。名菩薩覺。既不依住。亦不作無依住知解。始得名",
    "X83n1578_008:0483a15": "為佛覺。如云佛不住佛。名真福田。若於千萬人中。忽",
    "X83n1578_008:0483a16": "有一人得者。名無價寶。能於一切處為導師。無佛處",
    "X83n1578_008:0483a17": "云是佛。無法處云是法。無僧處云是僧。名轉大法輪。",
    "X83n1578_008:0483a18": "僧問臨濟。大通智勝佛。十劫坐道場。佛法不現前。",
    "X83n1578_008:0483a19": "不得成佛道。未審此意如何。乞師指示。濟云。大通",
    "X83n1578_008:0483a20": "者。是自己於處處達其萬法無性無相。名為大通。",
    "X83n1578_008:0483a21": "智勝者。於一切處不疑。不得一法。名為智勝。佛者。",
    "X83n1578_008:0483a22": "心清淨光明透徹法界。得名為佛。十劫坐道場者。",
    "X83n1578_008:0483a23": "十波羅蜜是。佛法不現前者。佛本不生。法本不滅。",
    "X83n1578_008:0483a24": "云何更有現前。不得成佛道者。佛不應更作佛。古",
    "X83n1578_008:0483b01": "人云。佛常在世間。而不染世間法。道流。你欲得作",
    "X83n1578_008:0483b02": "佛。莫隨萬物。心生種種法生。心滅種種法滅。一心",
    "X83n1578_008:0483b03": "不生。萬法無咎。世與出世。無佛無法。亦不現前。亦",
    "X83n1578_008:0483b04": "不曾失。設有者。皆是名言章句。接引小兒。施設藥",
    "X83n1578_008:0483b05": "病。表顯名句。且名句不自名句。還是你目前昭昭",
    "X83n1578_008:0483b06": "靈靈鑒覺聞知照燭底。安一切名句　洪覺範智",
    "X83n1578_008:0483b07": "證傳曰。經盖甞言。若人散亂心。入於塔廟中。一稱",
    "X83n1578_008:0483b08": "南無佛。皆已成佛道。豈一部之經。首尾自相違戾。",
    "X83n1578_008:0483b09": "曰予論此經。盖皆象也。聖人非不欲正言。以有不",
    "X83n1578_008:0483b10": "可勝言者。惟象為能盡其意。佛意以智身不可以",
    "X83n1578_008:0483b11": "三昧處求故也。以智體無所住無所依故。若生想",
    "X83n1578_008:0483b12": "念。願樂見之。即如所應現。無有處所依止故。猶如",
    "X83n1578_008:0483b13": "空谷響。但有應物之音。若呼之即應。無有處所可",
    "X83n1578_008:0483b14": "得。故華嚴經曰。有欲見普賢身及座者。但生想念",
    "X83n1578_008:0483b15": "是也。夫於散亂心時。一念佛號。便得覺道。但生想",
    "X83n1578_008:0483b16": "念。即見普賢。而十劫在定。謂佛法不現。徧會推求。",
    "X83n1578_008:0483b17": "謂普賢不見。非鈍根所知之境也　幻寄曰。三師",
    "X83n1578_008:0483b18": "談法華。如韓嬰說詩。斷章取義。好處不無。欲見大",
    "X83n1578_008:0483b19": "通智勝。只得一邊。",
    "X83n1578_008:0483b20": "常嗟今日所依之命。饑不得食則死。寒不得衣則死。",
    "X83n1578_008:0483b21": "被四大把定。不如先達者入火不燒。入水不溺。要燒",
    "X83n1578_008:0483b22": "便燒。要溺便溺。去住自由。十地菩薩亦水不能溺。火",
    "X83n1578_008:0483b23": "不能燒。倘要燒且不可得燒。他被量數管定。佛則不",
    "X83n1578_008:0483b24": "與麼。使得四大。風水自由。",
    "X83n1578_008:0483c01": "瑯琊云。藥王十地。何以燒得。幻寄云。瑯琊未識藥",
    "X83n1578_008:0483c02": "王。",
    "X83n1578_008:0483c03": "智濁照清。慧清識濁。在佛名照慧。在菩薩名智。在二",
    "X83n1578_008:0483c04": "乘及眾生邊名識。亦名煩惱。在佛名果中說因。在眾",
    "X83n1578_008:0483c05": "生名因中說果。在佛名轉法輪。在菩薩名法輪轉。在",
    "X83n1578_008:0483c06": "菩薩名瓔珞莊嚴具。在眾生名五陰叢林。在佛名本",
    "X83n1578_008:0483c07": "地無明。是無明明。故云無明為道體。不同眾生暗蔽",
    "X83n1578_008:0483c08": "無明。彼是所。此是能。彼是所聞。此是能聞。不一不異。",
    "X83n1578_008:0483c09": "不斷不常。不來不去。是生語句。是出轍語句。不明不",
    "X83n1578_008:0483c10": "暗。不佛不眾生。總與麼也　師凡作務執勞。必先於",
    "X83n1578_008:0483c11": "眾。主者不忍。密收作具而請息之。師曰。吾無德。爭合",
    "X83n1578_008:0483c12": "勞於人。既徧求作具不獲。則亦不食。故有一日不作",
    "X83n1578_008:0483c13": "一日不食之語。流播諸方。唐元和九年正月十七日",
    "X83n1578_008:0483c14": "歸寂。諡大智禪師。",
    "X83n1578_008:0483c15": "▲池州南泉普願禪師鄭州新鄭人。姓王。依大隗山",
    "X83n1578_008:0483c16": "大慧禪師受業。嵩嶽受具。初習相部及毗尼。既遊講",
    "X83n1578_008:0483c17": "肆。歷聽楞伽華嚴。入中百門觀。精練玄義。後扣大寂",
    "X83n1578_008:0483c18": "之室。頓然忘筌。得遊戲三昧。一日為眾僧行粥次。馬",
    "X83n1578_008:0483c19": "祖問。桶裏是甚麼。師曰。這老漢。合取口。作恁麼語。祖",
    "X83n1578_008:0483c20": "便休。自是同參無敢詰問。貞元十一年。憩錫池陽。不",
    "X83n1578_008:0483c21": "下南泉三十餘載。諸方目為郢匠　南泉山下有一",
    "X83n1578_008:0483c22": "菴主。人謂曰。近日南泉和尚出世。何不去禮見。主曰。",
    "X83n1578_008:0483c23": "非但南泉出世。直饒千佛出興。我亦不去。師聞乃令",
    "X83n1578_008:0483c24": "趙州去勘。州去便設拜。主不顧。州從東過西。又從西",
    "X83n1578_008:0484a01": "過東。主亦不顧。州曰。草賊大敗。遂拽下簾子便歸。舉",
    "X83n1578_008:0484a02": "似師。師曰。我從來疑著這漢。次日師與沙彌。携茶一",
    "X83n1578_008:0484a03": "瓶盞三隻到菴。擲向地上。乃曰。昨日底昨日底。主曰。",
    "X83n1578_008:0484a04": "昨日底是甚麼。師於沙彌背上拍一下曰。賺我來賺",
    "X83n1578_008:0484a05": "我來。拂袖便回。",
    "X83n1578_008:0484a06": "雪竇顯云。大小南泉趙州。被這擔板漢勘破。",
    "X83n1578_008:0484a07": "趙州問。道非物外。物外非道。如何是物外道。師便打。",
    "X83n1578_008:0484a08": "州捉住棒云。已後莫錯打人。師曰。龍蛇易辨。衲子難",
    "X83n1578_008:0484a09": "瞞。",
    "X83n1578_008:0484a10": "雪竇顯云。趙州如龍無角。似蛇有足。當時不管盡",
    "X83n1578_008:0484a11": "法無民。直須喫棒了趁出。",
    "X83n1578_008:0484a12": "翫月次。僧問。幾時得似這個去。師曰。王老師二十年",
    "X83n1578_008:0484a13": "前亦恁麼來。曰即今作麼生。師便歸方丈　師一日",
    "X83n1578_008:0484a14": "問黃檗。黃金為世界。白銀為壁落。此是甚麼人居處。",
    "X83n1578_008:0484a15": "檗曰。是聖人居處。師曰。更有一人居何國土。檗乃叉",
    "X83n1578_008:0484a16": "手立。師曰。道不得。何不問王老師。檗却問。更有一人",
    "X83n1578_008:0484a17": "居何國土。師曰。可惜許　師問黃檗。定慧等學。明見",
    "X83n1578_008:0484a18": "佛性。此理如何。檗曰。十二時中不依倚一物。師曰。莫",
    "X83n1578_008:0484a19": "是長老見處麼。檗曰不敢。師曰。漿水錢且置。草鞋錢",
    "X83n1578_008:0484a20": "教阿誰還。",
    "X83n1578_008:0484a21": "妙喜曰。不見道。路逢劍客須呈劍。不是詩人莫獻",
    "X83n1578_008:0484a22": "詩。",
    "X83n1578_008:0484a23": "師參百丈涅槃和尚。丈問。從上諸聖還有不為人說",
    "X83n1578_008:0484a24": "底法麼。師曰有。丈曰。作麼生是不為人說底法。師曰。",
    "X83n1578_008:0484b01": "不是心不是佛不是物。丈曰。說了也。師曰。某甲只恁",
    "X83n1578_008:0484b02": "麼。和尚作麼生。丈曰。我又不是大善知識。爭知有說",
    "X83n1578_008:0484b03": "不說。師曰。某甲不會。丈曰。我忒煞為你說了也。",
    "X83n1578_008:0484b04": "雪竇顯頌云。佛祖從來不為人。衲僧今古競頭走。",
    "X83n1578_008:0484b05": "明鏡當臺列象殊。一一面南看北斗。斗柄垂。無處",
    "X83n1578_008:0484b06": "討。拈得鼻孔失却口。",
    "X83n1578_008:0484b07": "師與魯祖歸宗杉山四人。離馬祖處。各謀住菴。於中",
    "X83n1578_008:0484b08": "路相別次。師插下拄杖云。道得也被這個礙。道不得",
    "X83n1578_008:0484b09": "也被這個礙。宗拽拄杖打師一下云。也只是這個。王",
    "X83n1578_008:0484b10": "老師說甚麼礙不礙。魯云。只此一句語。大播天下。宗",
    "X83n1578_008:0484b11": "曰。還有不播者麼。魯曰有。宗曰。作麼生是不播者。魯",
    "X83n1578_008:0484b12": "作掌勢　師同魯祖杉山歸宗喫茶次。魯祖提起茶",
    "X83n1578_008:0484b13": "盞云。世界未成時。便有這個。師云。今人祇識這個。未",
    "X83n1578_008:0484b14": "識世界。宗云是。師云。師兄莫同此見麼。宗却拈起盞",
    "X83n1578_008:0484b15": "云。向世界未成時道得麼。師作掌勢。宗以面作承掌",
    "X83n1578_008:0484b16": "勢　麻谷持錫到章敬。遶禪牀三帀。振錫一下。卓然",
    "X83n1578_008:0484b17": "而立。敬云是是。(雪竇云錯)谷又到師處。亦遶禪牀三帀。振",
    "X83n1578_008:0484b18": "錫一下。卓然而立。師云。不是不是。(雪竇云錯)谷云。章敬道",
    "X83n1578_008:0484b19": "是。和尚為甚麼道不是。師云。章敬即是。是汝不是。此",
    "X83n1578_008:0484b20": "是風力所轉。終成敗壞。",
    "X83n1578_008:0484b21": "雪竇頌云。此錯彼錯。切忌拈却。四海浪平。百川潮",
    "X83n1578_008:0484b22": "落。古策風高十二門。門門有路空蕭索。非蕭索。作",
    "X83n1578_008:0484b23": "者好求無病藥。圜悟勤云。須是明取兩錯始得。雪",
    "X83n1578_008:0484b24": "竇要提活潑潑處。所以如此。若是皮下有血底漢。",
    "X83n1578_008:0484c01": "自然不向言句中作解會。有者道。雪竇代麻谷。下",
    "X83n1578_008:0484c02": "這兩錯。有甚麼交涉。殊不知。古人著語。鎖斷要關。",
    "X83n1578_008:0484c03": "這邊也是。那邊也是。畢竟不在這兩頭。慶藏主道。",
    "X83n1578_008:0484c04": "持錫遶禪牀。如是不是俱錯。其實亦不在此　溈",
    "X83n1578_008:0484c05": "山喆云。章敬道是。也落在麻谷彀中。南泉道不是。",
    "X83n1578_008:0484c06": "也落在麻谷彀中。大溈即不然。忽有人持錫遶禪",
    "X83n1578_008:0484c07": "牀三帀卓然而立。但向伊道。未到這裏。好與三十",
    "X83n1578_008:0484c08": "棒。",
    "X83n1578_008:0484c09": "鹽官謂眾曰。虗空為鼓。須彌為椎。甚麼人打得。眾無",
    "X83n1578_008:0484c10": "對。有僧舉似師。師云。王老師不打這破鼓笛。",
    "X83n1578_008:0484c11": "法眼別云。王老師不打　黃龍心云。南泉法眼。只",
    "X83n1578_008:0484c12": "知瞻前。不知顧後。且如鹽官道。虗空為鼓。須彌為",
    "X83n1578_008:0484c13": "椎。什麼處是破處。還檢點得出麼。直饒檢點得破",
    "X83n1578_008:0484c14": "處分明。我更問你覔鼓在。",
    "X83n1578_008:0484c15": "師與歸宗麻谷。同去參禮南陽國師。師於路上畫一",
    "X83n1578_008:0484c16": "圓相曰。道得即去。宗便於圓相中坐。谷便作女人拜。",
    "X83n1578_008:0484c17": "師曰。恁麼則不去也。宗曰。是什麼心行。師乃相喚便",
    "X83n1578_008:0484c18": "回。更不去禮國師。",
    "X83n1578_008:0484c19": "雪竇頌云。由基箭射猿。繞樹何太直。千個與萬個。",
    "X83n1578_008:0484c20": "是誰曾中的。相呼相喚歸去來。曹溪路上休登陟。",
    "X83n1578_008:0484c21": "復云。曹溪路坦平。為甚麼休登陟。",
    "X83n1578_008:0484c22": "有一座主辭師。師問。甚麼處去。對曰。山下去。師曰。第",
    "X83n1578_008:0484c23": "一不得謗王老師。對曰。爭敢謗和尚。師乃噴嚏曰多",
    "X83n1578_008:0484c24": "少。主便出去。",
    "X83n1578_008:0485a01": "雲居膺云。非師本意　先曹山云。賴也　石霜云。",
    "X83n1578_008:0485a02": "不為人斟酌　長慶云。請領話　雲居錫云。座主",
    "X83n1578_008:0485a03": "當時出去。是會不會。",
    "X83n1578_008:0485a04": "師一日掩方丈門。將灰圍却門外曰。若有人道得即",
    "X83n1578_008:0485a05": "開。或有祇對。多未愜師意。趙州曰蒼天。師便開門",
    "X83n1578_008:0485a06": "　陸大夫。與師見人雙陸。指骰子曰。恁麼不恁麼。正恁",
    "X83n1578_008:0485a07": "麼信彩去時如何。師拈起骰子曰。臭骨頭十八　陸",
    "X83n1578_008:0485a08": "大夫向師道。肇法師也甚奇怪。解道天地與我同根。",
    "X83n1578_008:0485a09": "萬物與我一體。師指庭前牡丹花曰。大夫。時人見此",
    "X83n1578_008:0485a10": "一株花。如夢相似。陸罔測。",
    "X83n1578_008:0485a11": "雪竇頌云。聞見覺知非一一。山河不在鏡中觀。霜",
    "X83n1578_008:0485a12": "天月落夜將半。誰共澄潭照影寒。圜悟勤云。南泉",
    "X83n1578_008:0485a13": "小睡語。雪竇大睡語。雖然作夢。却作得個好夢。前",
    "X83n1578_008:0485a14": "頭說一體。這裏說不同。聞見覺知非一一。山河不",
    "X83n1578_008:0485a15": "在鏡中觀。若道在鏡中觀。然後方曉了則不離鏡",
    "X83n1578_008:0485a16": "處。山河大地草木叢林。莫將鏡鑑。若將鏡鑑。便為",
    "X83n1578_008:0485a17": "兩段。但只可山是山。水是水。是法住法位。世間相",
    "X83n1578_008:0485a18": "常住。山河不礙眼光。且道向甚麼處觀。還會麼。到",
    "X83n1578_008:0485a19": "這裏。向霜天月落夜將半。這邊與你打併了也。那",
    "X83n1578_008:0485a20": "邊你自相度。還知雪竇以本分事為人麼。誰共澄",
    "X83n1578_008:0485a21": "潭照影寒。為復自照。為復共人照。須是絕機絕解。",
    "X83n1578_008:0485a22": "方到這境界。即今也不要澄潭。也不待霜天月落。",
    "X83n1578_008:0485a23": "即今作麼生　徑山杲云。若向理上看。非但南泉",
    "X83n1578_008:0485a24": "謾他陸亘大夫一點不得。亦未摸著他脚跟下一",
    "X83n1578_008:0485b01": "莖毛在。若向事上看。非但陸亘大夫謾他南泉一",
    "X83n1578_008:0485b02": "點不得。亦未夢見他汗臭氣在。或有出來道。大小",
    "X83n1578_008:0485b03": "徑山說事說理。只向他道。但向理事上會取。復有",
    "X83n1578_008:0485b04": "頌云。天地同根伸一問。未曾擡步已亡家。無陰陽",
    "X83n1578_008:0485b05": "地花重發。玉本無瑕却有瑕　法昌遇。一日與訥",
    "X83n1578_008:0485b06": "首座。修花壇次乃問。南泉道。時人見此一株花如",
    "X83n1578_008:0485b07": "夢相似。且道你見似個甚麼。訥云。只是一株花。遇",
    "X83n1578_008:0485b08": "云。與麼則你也在南泉窠窟裏。訥云。古人意作麼",
    "X83n1578_008:0485b09": "生。遇云。拈磚來。訥過磚了又問。遇云。古佛過去久",
    "X83n1578_008:0485b10": "矣。",
    "X83n1578_008:0485b11": "師入宣州。陸亘大夫出迎。指城門曰。人人盡喚作雍",
    "X83n1578_008:0485b12": "門。未審和尚喚作甚麼。師曰。老僧若道。恐辱大夫風",
    "X83n1578_008:0485b13": "化。曰忽然賊來作麼生。師曰。老僧罪過　陸又問。弟",
    "X83n1578_008:0485b14": "子家中有一片石。或時坐或時臥。如今擬鐫作佛得",
    "X83n1578_008:0485b15": "否。師曰得。陸曰。莫不得否。師曰。不得。",
    "X83n1578_008:0485b16": "雲巖云。坐即佛。不坐即非佛　洞山云。不坐即佛。",
    "X83n1578_008:0485b17": "坐即非佛　天童覺云。轉功就位。轉位就功。還他",
    "X83n1578_008:0485b18": "洞上父子。且道南泉意作麼生。直是針錐不入。",
    "X83n1578_008:0485b19": "問父母未生時。鼻孔在甚麼處。師曰。父母已生了。鼻",
    "X83n1578_008:0485b20": "孔在甚麼處　師問神山。何處來。神山云。打羅來。師",
    "X83n1578_008:0485b21": "曰。手打脚打。山無語。師曰。你問我。我與你道。山如問。",
    "X83n1578_008:0485b22": "師曰。分明記取。已後遇明眼人舉似他　師問座主。",
    "X83n1578_008:0485b23": "講甚麼經。座主云。彌勒下生經。師云。彌勒幾時下生。",
    "X83n1578_008:0485b24": "主云。現在天宮未來。師云。天上無彌勒。地下無彌勒。",
    "X83n1578_008:0485c01": "洞山价舉問雲居膺。居云。天上無彌勒。地下無彌",
    "X83n1578_008:0485c02": "勒。未審誰與安名。洞山被問。直得禪牀振動。乃云。",
    "X83n1578_008:0485c03": "吾在雲巖。曾問老人。直得火罏振動。今日被子問。",
    "X83n1578_008:0485c04": "直得通身汗流　大陽玄云。如今老僧舉起。也有",
    "X83n1578_008:0485c05": "解問者。致將一問來。乃云。地動也　徑山杲云。禪",
    "X83n1578_008:0485c06": "牀動火罏動地動。即不無三個老漢。要見南泉。直",
    "X83n1578_008:0485c07": "待彌勒下生始得。忽有個漢出來道。天上無彌勒。",
    "X83n1578_008:0485c08": "地下無彌勒。却教甚麼人下生。又向他作麼生祇",
    "X83n1578_008:0485c09": "對。但向他道。老僧罪過。",
    "X83n1578_008:0485c10": "師住菴時。有一僧到菴。師向伊道。我上山去作務。待",
    "X83n1578_008:0485c11": "齋時作飯。自喫了。送一分上來。少時其僧作飯自喫",
    "X83n1578_008:0485c12": "了。却一時打破家事。就牀臥。師待不見來。便歸菴見",
    "X83n1578_008:0485c13": "僧臥。師亦就伊邊臥。僧便起去。師住後曰。我往前住",
    "X83n1578_008:0485c14": "菴時。有個靈利道者。直至如今不見。",
    "X83n1578_008:0485c15": "翠巖芝云。兩個漢。前不至村。後不至店。",
    "X83n1578_008:0485c16": "問十二時中以何為境。師曰。何不問王老師。曰問了",
    "X83n1578_008:0485c17": "也。師曰。還曾與汝為境麼　僧問。師歸丈室。將何指",
    "X83n1578_008:0485c18": "南。師曰。昨夜三更失却牛。天明起來失却火　師因",
    "X83n1578_008:0485c19": "東西兩堂爭猫兒。師遇之白眾曰。道得即救取猫兒。",
    "X83n1578_008:0485c20": "道不得即斬却也。眾無對。師便斬之。趙州自外歸。師",
    "X83n1578_008:0485c21": "舉前語示之。州脫履安頭上而出。師曰。子若在。即救",
    "X83n1578_008:0485c22": "得猫兒也。",
    "X83n1578_008:0485c23": "又歸宗禪師剗草次。有講僧來參。忽有一蛇過。師",
    "X83n1578_008:0485c24": "以鉏斷之。僧曰。久嚮歸宗。原來是個粗行沙門。師",
    "X83n1578_008:0486a01": "曰。你粗我粗。曰如何是粗。師竪起鉏頭。曰如何是",
    "X83n1578_008:0486a02": "細。師作斬蛇勢。曰與麼則依而行之。師曰。依而行",
    "X83n1578_008:0486a03": "之且置。你甚處見我斬蛇。僧無對　雪峯問德山。",
    "X83n1578_008:0486a04": "南泉斬猫意如何。德山以拄杖便打趁出。復召云",
    "X83n1578_008:0486a05": "會麼。峯云不會。山云。我與麼老婆心。猶自不會",
    "X83n1578_008:0486a06": "　鹽官尚禪師問覺印。南泉斬猫意旨如何。印曰。須",
    "X83n1578_008:0486a07": "是南泉始得。印即以前語詰之。尚不能對。至僧堂",
    "X83n1578_008:0486a08": "忽大悟云。古人道。從今日去。更不疑天下老和尚",
    "X83n1578_008:0486a09": "舌頭。信有之矣。述偈呈印曰。須是南泉第一機。不",
    "X83n1578_008:0486a10": "知不覺驀頭錐。覿面若無青白眼。還如[咸*鳥][咸*鳥]守空",
    "X83n1578_008:0486a11": "池。舉未絕。印竪拳云。正當恁麼時作麼生。尚掀倒",
    "X83n1578_008:0486a12": "禪牀。印遂喝。尚云。賊過後張弓　圜悟勤云。這斬",
    "X83n1578_008:0486a13": "猫話。天下叢林商量浩浩地。有者道。提起處便是。",
    "X83n1578_008:0486a14": "有底道。在斬處且得。都沒交涉。他若不提起時。亦",
    "X83n1578_008:0486a15": "帀帀地作盡道理。殊不知。古人他有定乾坤底眼。",
    "X83n1578_008:0486a16": "有定乾坤底劍。你且道。畢竟是誰斬猫兒。只如南",
    "X83n1578_008:0486a17": "泉提起云道得即不斬。當時忽有人道得。且道南",
    "X83n1578_008:0486a18": "泉斬不斬。所以道。正令當行。十方坐斷。出頭天外",
    "X83n1578_008:0486a19": "看。誰是個中人。其實當時元不斬。此話亦不在斬",
    "X83n1578_008:0486a20": "與不斬處。此事知如此分明。不在情塵意見上討。",
    "X83n1578_008:0486a21": "若向情塵意見上討。則孤負南泉去。但向當鋒劍",
    "X83n1578_008:0486a22": "刃上看。是有也得。無也得。不有不無也得。所以古",
    "X83n1578_008:0486a23": "人道。窮則變。變則通。而今人不解變通。只管語句",
    "X83n1578_008:0486a24": "上走。南泉恁麼提起。不可教人合下得甚語。只要",
    "X83n1578_008:0486b01": "教人自薦各各自用自知。若不恁麼會。卒摸索不",
    "X83n1578_008:0486b02": "著。又云。南泉云。子若在救得猫兒。真個恁麼不恁",
    "X83n1578_008:0486b03": "麼。南泉云。道得即不斬。如擊石火。似閃電光。趙州",
    "X83n1578_008:0486b04": "頭戴草鞋出。他參活句。不參死句。日日新時時新",
    "X83n1578_008:0486b05": "千聖移易一絲毫不得。須是運出自己家珍。方見",
    "X83n1578_008:0486b06": "古人全機大用　真淨云。大眾。只如赤眼斬蛇向",
    "X83n1578_008:0486b07": "其僧道。我粗你粗。且道古人見處作麼生。遂舉拂",
    "X83n1578_008:0486b08": "子云。今日歸宗舉拂子。與當時歸宗斬蛇。是同是",
    "X83n1578_008:0486b09": "別。良久云。人人有個天真佛。妙用縱橫總不知。今",
    "X83n1578_008:0486b10": "日分明齊指出。斬蛇舉拂更由誰。又云。南泉斬猫",
    "X83n1578_008:0486b11": "兒。歸宗斬蛇。叢林中商量。還有優劣也無。優劣且",
    "X83n1578_008:0486b12": "止。只如趙州戴靸鞋出去。又作麼生。若也於此明",
    "X83n1578_008:0486b13": "得。德山訶佛罵祖。有甚麼過。於此不明。丹霞燒木",
    "X83n1578_008:0486b14": "佛。院主眉鬚落。所以禍福無門。惟人自召。喝一喝",
    "X83n1578_008:0486b15": "下座　妙喜云。歸宗斬蛇。南泉斬猫兒。學語之流。",
    "X83n1578_008:0486b16": "多謂之當機妙用。亦謂之大用現前不存軌則。殊",
    "X83n1578_008:0486b17": "不知。總不是這般道理。具超方眼。舉起便知落處。",
    "X83n1578_008:0486b18": "若大法不明。打瓦鑽龜。何時是了　雪竇顯。南泉",
    "X83n1578_008:0486b19": "斬猫頌。兩堂都是杜禪和。撥動烟塵不奈何。賴得",
    "X83n1578_008:0486b20": "南泉行正令。一刀兩段任偏頗　趙州戴鞋頌。公",
    "X83n1578_008:0486b21": "案圓來問趙州。長安城裏任閒遊。草鞋頭戴無人",
    "X83n1578_008:0486b22": "會。歸到家山即便休。",
    "X83n1578_008:0486b23": "師示眾云。喚作如如。早是變了也。如今師僧。須向異",
    "X83n1578_008:0486b24": "類中行。歸宗云。雖行畜生行。不得畜生報。師云。孟八",
    "X83n1578_008:0486c01": "郎漢又與麼去也。",
    "X83n1578_008:0486c02": "德山密云。南泉中毒也　保寧勇頌云。張公移住",
    "X83n1578_008:0486c03": "在深村。被賊潛身入後門。鍋子一時偷去了。更來",
    "X83n1578_008:0486c04": "敲瓦玩兒孫　道吾宗智禪師。離藥山見師。師問。",
    "X83n1578_008:0486c05": "闍黎名甚麼。吾曰宗智。師曰。智不到處作麼生宗。",
    "X83n1578_008:0486c06": "吾曰。切忌道著。師曰。灼然道著即頭角生。三日後。",
    "X83n1578_008:0486c07": "吾與雲巖在後架把針。師見乃問。智頭陀。前日道。",
    "X83n1578_008:0486c08": "智不到處切忌道著。道著即頭角生。合作麼生行",
    "X83n1578_008:0486c09": "履。吾便抽身入僧堂。師便歸方丈。吾又來把針。雲",
    "X83n1578_008:0486c10": "巖曰。師弟為何不祇對和尚。吾曰。你不妨靈利。巖",
    "X83n1578_008:0486c11": "不薦。却問師。智頭陀為甚不祇對和尚。師曰。他却",
    "X83n1578_008:0486c12": "向異類中行。巖曰。如何是異類中行。師曰。不見道。",
    "X83n1578_008:0486c13": "智不到處切忌道著。道著即頭角生。直須向異類",
    "X83n1578_008:0486c14": "中行。巖亦不會。吾乃與巖歸藥山。巖舉前話問山。",
    "X83n1578_008:0486c15": "山曰。子作麼生會。巖無對。山乃大笑。巖復問。如何",
    "X83n1578_008:0486c16": "是異類中行。山曰。吾今日困倦。且待別時來。巖曰。",
    "X83n1578_008:0486c17": "某甲特為此事歸來。山曰。且去。巖便出。吾在方丈。",
    "X83n1578_008:0486c18": "聞巖不薦。不覺齩得指頭血出。却下來問巖。師兄",
    "X83n1578_008:0486c19": "去問和尚那。因緣作麼生。巖曰。和尚不與某甲。說",
    "X83n1578_008:0486c20": "吾便低頭　趙州問。異即不問。如何是類。師以兩",
    "X83n1578_008:0486c21": "手拓地。州近前一踏踏倒。却向涅槃堂裏呌悔悔。",
    "X83n1578_008:0486c22": "師令侍者問曰。悔個甚麼。州曰。悔不更與兩踏。",
    "X83n1578_008:0486c23": "師云。文殊普賢。昨夜三更相打。每人與二十棒趁出",
    "X83n1578_008:0486c24": "院了也。趙州云。和尚棒教誰喫。師曰。王老師過在甚",
    "X83n1578_008:0487a01": "麼處。州乃作禮。",
    "X83n1578_008:0487a02": "石菴玿頌。是賊識賊精識精。南泉無過強惺惺。趙",
    "X83n1578_008:0487a03": "州禮拜歸堂去。前箭猶輕後箭深　徑山杲頌。南",
    "X83n1578_008:0487a04": "泉無過口能招禍。趙州禮拜草賊大敗。徑山不管",
    "X83n1578_008:0487a05": "結案據欵。文殊普賢且過一邊。",
    "X83n1578_008:0487a06": "師曰。我十八上。便解作活計。",
    "X83n1578_008:0487a07": "趙州云。我十八上。便解破家散宅。",
    "X83n1578_008:0487a08": "師示眾云。江西馬祖說。即心即佛。王老師不恁麼道。",
    "X83n1578_008:0487a09": "不是心不是佛不是物。恁麼道有過麼。趙州禮拜而",
    "X83n1578_008:0487a10": "出。時有一僧。隨問趙州曰。上座禮拜便出。意作麼生。",
    "X83n1578_008:0487a11": "州曰。汝却問取和尚。僧乃問。適來諗上座意作麼生。",
    "X83n1578_008:0487a12": "師曰。他却領得老僧意旨。",
    "X83n1578_008:0487a13": "黃龍心云。古人恁麼道。譬若管中窺豹。但見一斑。",
    "X83n1578_008:0487a14": "設使入林不動草。入水不動波。猶是騎馬向氷淩",
    "X83n1578_008:0487a15": "上行。若是射鵰手。何不向蛇頭揩癢。良久云。鴛鴦",
    "X83n1578_008:0487a16": "繡出自金針　徑山杲云。兩個老漢。雖善靴裏動",
    "X83n1578_008:0487a17": "指頭。殊不知旁觀者醜。",
    "X83n1578_008:0487a18": "師問僧云。夜來好風。僧云。夜來好風。師云。吹折門前",
    "X83n1578_008:0487a19": "一株松。僧云。吹折門前一株松。次問一僧云。夜來好",
    "X83n1578_008:0487a20": "風。僧云。是甚麼風。師云。吹折門前一株松。僧云。是甚",
    "X83n1578_008:0487a21": "麼松。師云。一得一失。",
    "X83n1578_008:0487a22": "趙州到一菴主處問。有麼有麼。主竪起拳頭。州曰",
    "X83n1578_008:0487a23": "水淺不是泊船處。便行。又到一菴主處問。有麼有",
    "X83n1578_008:0487a24": "麼。主亦竪起拳頭。州曰。能縱能奪能殺能活。便作",
    "X83n1578_008:0487b01": "禮　趙州聞沙彌喝向侍者曰。教伊去者乃教去。",
    "X83n1578_008:0487b02": "沙彌便珍重。州曰。沙彌得入門。侍者在門外　法",
    "X83n1578_008:0487b03": "眼因僧來參次。眼以手指簾。尋有二僧。齊去捲簾。",
    "X83n1578_008:0487b04": "眼云。一得一失。",
    "X83n1578_008:0487b05": "上堂。王老師。自小養一頭水牯牛。擬向溪東牧。不免",
    "X83n1578_008:0487b06": "犯他國王水草。擬向溪西牧。不免犯他國王水草。不",
    "X83n1578_008:0487b07": "如隨分納些些。總不見得。",
    "X83n1578_008:0487b08": "雲門云。且道牛內納。牛外納。直饒你說得納處分",
    "X83n1578_008:0487b09": "明。我更問你覔牛在　雲峯悅云。說甚納些子。盡",
    "X83n1578_008:0487b10": "乾坤大地色空明暗情與無情。總在翠巖這裏。放",
    "X83n1578_008:0487b11": "行則隨緣有地。把住則逃竄無門。且道放行好把",
    "X83n1578_008:0487b12": "住好。幻寄云。隨邪逐惡漢。",
    "X83n1578_008:0487b13": "上堂。王老師賣身去也。還有人買麼。一僧出曰。某甲",
    "X83n1578_008:0487b14": "買。師曰。不作貴不作賤。汝作麼生買。僧無對。",
    "X83n1578_008:0487b15": "臥龍代云。屬某甲去也　禾山代云。是何道理",
    "X83n1578_008:0487b16": "　趙州代云。明年與和尚縫一領布衫　雪竇顯云。",
    "X83n1578_008:0487b17": "雖然作家競買。要且不善輪機。且道南泉還肯麼。",
    "X83n1578_008:0487b18": "雪竇也擬酬個價。直令南泉進且無門。退亦無地。",
    "X83n1578_008:0487b19": "不作貴不作賤。作麼生買。別處容和尚不得。",
    "X83n1578_008:0487b20": "師云。三世諸佛不知有。狸奴白牯却知有。",
    "X83n1578_008:0487b21": "大溈智云。三世諸佛既不知有。狸奴白牯又何曾",
    "X83n1578_008:0487b22": "夢見。灼然須知向上有知有底人始得。且作麼生",
    "X83n1578_008:0487b23": "是知有底人。喫官酒臥官街。當處死當處埋。沙場",
    "X83n1578_008:0487b24": "無限英雄漢。堆山積嶽露屍骸　徑山杲頌。三世",
    "X83n1578_008:0487c01": "諸佛不知有。老老大大外邊走。眼皮盖盡五須彌。",
    "X83n1578_008:0487c02": "大洋海裏翻筋斗。狸奴白牯却知有。瀑布不溜青",
    "X83n1578_008:0487c03": "山走。却笑無端王老師。錯認簸箕作熨斗。",
    "X83n1578_008:0487c04": "師巡堂次。牽一頭牛入堂。首座以手拊牛背一下。師",
    "X83n1578_008:0487c05": "便休去。趙州以草二束。放在首座前　師至莊所。莊",
    "X83n1578_008:0487c06": "主預備迎奉。師曰。老僧居常出入不與人知。何得排",
    "X83n1578_008:0487c07": "辦如此。莊主曰。昨夜土地報道。和尚今日來。師曰。王",
    "X83n1578_008:0487c08": "老師修行無力。被鬼神覷見。侍者便問。和尚既是善",
    "X83n1578_008:0487c09": "知識。為甚麼被鬼神覷見。師曰。土地前更下一分飯。",
    "X83n1578_008:0487c10": "玄覺云。甚麼處是土地前更下一分飯　雲居錫",
    "X83n1578_008:0487c11": "云。是賞伊罰伊。只如土地前見。是南泉不是南泉",
    "X83n1578_008:0487c12": "　天童覺云。老僧當時若見莊主與麼道。便與捉",
    "X83n1578_008:0487c13": "住云。放汝不得。何故。不見道。來說是非者。便是是",
    "X83n1578_008:0487c14": "非人　因聖頴云。南泉被這僧一問。不免向鬼窟",
    "X83n1578_008:0487c15": "裏作活計。",
    "X83n1578_008:0487c16": "師問維那。今日普請作甚麼。對曰拽磨。師曰。磨從你",
    "X83n1578_008:0487c17": "拽。不得動著磨中心樹子。那無語。",
    "X83n1578_008:0487c18": "保福代云。比來拽磨。如今却不成　法眼代云。恁",
    "X83n1578_008:0487c19": "麼即不拽也。",
    "X83n1578_008:0487c20": "上堂。然燈佛道了也。若心諸所思。出生諸法。虗假不",
    "X83n1578_008:0487c21": "實。何以故。心尚無有。云何出生諸法。猶如形影分別",
    "X83n1578_008:0487c22": "虗空。如人取聲安置篋中。亦如吹網欲令氣滿。故老",
    "X83n1578_008:0487c23": "宿云。不是心不是佛不是物。且教你兄弟行履。據說",
    "X83n1578_008:0487c24": "十地菩薩住首楞嚴三昧。得諸佛秘密法藏。自然得",
    "X83n1578_008:0488a01": "一切禪定解脫神通妙用。至一切世界普現色身。或",
    "X83n1578_008:0488a02": "示現成等正覺。轉大法輪。入涅槃。使無量入毛孔。演",
    "X83n1578_008:0488a03": "一句經無量劫。其義不盡。教化無量億千眾生。得無",
    "X83n1578_008:0488a04": "生法忍。尚喚作所知愚。極微細所知愚。與道全乖。大",
    "X83n1578_008:0488a05": "難大難。珍重　上堂。諸子。老僧十八上解作活計。有",
    "X83n1578_008:0488a06": "解作活計者出來。共你商量。是住山人始得。良久。顧",
    "X83n1578_008:0488a07": "視大眾合掌曰。珍重無事。各自修行。大眾不去。師曰。",
    "X83n1578_008:0488a08": "如聖果大可畏。勿量大人尚不奈何。我且不是渠。渠",
    "X83n1578_008:0488a09": "且不是我。渠爭奈我何。他經論家。說法身為極則。喚",
    "X83n1578_008:0488a10": "作理盡三昧。義盡三昧。似老僧向前被人教返本還",
    "X83n1578_008:0488a11": "源去。幾恁麼會。禍事。兄弟。近日禪師太多。覓個癡鈍",
    "X83n1578_008:0488a12": "人不可得。不道全無。於中還少。若有。出來共你商量。",
    "X83n1578_008:0488a13": "如空劫時有修行人否。有無作麼不道。阿你。尋常巧",
    "X83n1578_008:0488a14": "唇薄舌。及乎問著。總皆不道。何不出來。莫論佛出世",
    "X83n1578_008:0488a15": "時事。兄弟。今時人擔佛著肩上行。聞老僧言心不是",
    "X83n1578_008:0488a16": "佛。智不是道。便聚頭擬推老僧。無你推處。你若束得",
    "X83n1578_008:0488a17": "虗空作棒。打得老僧著一任推。時有僧問。從上祖師",
    "X83n1578_008:0488a18": "至江西大師。皆云即心是佛。平常心是道。今和尚云",
    "X83n1578_008:0488a19": "心不是佛。智不是道。學人悉生疑惑。請和尚慈悲指",
    "X83n1578_008:0488a20": "示。師乃抗聲答曰。你若是佛。休更涉疑。却問老僧。何",
    "X83n1578_008:0488a21": "處有恁麼傍家疑佛來。老僧且不是佛。亦不曾見祖",
    "X83n1578_008:0488a22": "師。你恁麼道。自覓祖師去。曰和尚恁麼道。教學人如",
    "X83n1578_008:0488a23": "何扶持得。師曰。你急手托虗空著。曰。虗空無動相。云",
    "X83n1578_008:0488a24": "何托。師曰。你言無動相。早是動也。虗空何解道我無",
    "X83n1578_008:0488b01": "動相。此皆是你情見。曰虗空無動相。尚是情見。前遣",
    "X83n1578_008:0488b02": "某甲托何物。師曰。你既知。不應言托。擬何處扶持他。",
    "X83n1578_008:0488b03": "曰即心是佛既不得。是心作佛否。師曰。是心是佛。是",
    "X83n1578_008:0488b04": "心作佛。情計所有。斯皆想成。佛是智人。心是采集主。",
    "X83n1578_008:0488b05": "皆對物時。他便妙用。大德莫認心認佛。設認得。是境",
    "X83n1578_008:0488b06": "被他。喚作所知愚。故江西大師云。不是心不是佛不",
    "X83n1578_008:0488b07": "是物。且教你後人恁麼行履。今時學人。披個衣服。傍",
    "X83n1578_008:0488b08": "家疑恁麼閒事。還得否。曰既不是心不是佛不是物。",
    "X83n1578_008:0488b09": "和尚今却云心不是佛智不是道。未審若何。師曰。你",
    "X83n1578_008:0488b10": "不認心是佛。智不(此字應衍)是道。老僧勿得心來。復何處",
    "X83n1578_008:0488b11": "著。曰總既不得。何異(或作與非)太虗。師曰。既不是物。比什",
    "X83n1578_008:0488b12": "麼太虗。又教誰異不異。曰不可無他不是心不是佛",
    "X83n1578_008:0488b13": "不是物。師曰。你若認這個。還成心佛去也。曰請和尚",
    "X83n1578_008:0488b14": "說。師曰。老僧自不知。曰何故不知。師曰。教我作麼生",
    "X83n1578_008:0488b15": "說。曰可不許學人會道。師曰。會甚麼道。又作麼生會。",
    "X83n1578_008:0488b16": "曰某甲不知。師曰。不知却好。若取老僧語。喚作依通",
    "X83n1578_008:0488b17": "人。設見彌勒出世。還被他撏却頭毛。曰使後人如何。",
    "X83n1578_008:0488b18": "師曰。你且自看。莫憂他後人。曰前不許某甲會道。今",
    "X83n1578_008:0488b19": "復今。某甲自看。未審如何。師曰。冥會妙會許你。作麼",
    "X83n1578_008:0488b20": "生會。曰如何是妙會。師曰。還欲學老僧語。縱說是老",
    "X83n1578_008:0488b21": "僧說。大德如何。曰某甲若自會。即不煩和尚。乞慈悲",
    "X83n1578_008:0488b22": "指示。師曰。不可指東指西賺人。你當哆哆和和時。怎",
    "X83n1578_008:0488b23": "麼不來問老僧。今時巧黠。始道我不會。圖甚麼。你若",
    "X83n1578_008:0488b24": "此生出頭來道。我出家作禪師。如未出家時。曾作甚",
    "X83n1578_008:0488c01": "麼來。且說看共你商量。曰恁麼時某甲不知。師曰。既",
    "X83n1578_008:0488c02": "不知。即今認得可可是邪。曰認得既不是。不認是否。",
    "X83n1578_008:0488c03": "師曰。認不認是什麼語話。曰到這裏某甲轉不會也。",
    "X83n1578_008:0488c04": "師曰。你若不會。我更不會。曰某甲是學人即不會。和",
    "X83n1578_008:0488c05": "尚是善知識合會。師曰。這漢向你道不會。誰論善知",
    "X83n1578_008:0488c06": "識。莫巧黠。看他江西老宿在日。有一學士問。如水無",
    "X83n1578_008:0488c07": "筋骨。能勝萬斛舟。此理如何。老宿云。這裏無水亦無",
    "X83n1578_008:0488c08": "舟。論什麼筋骨。兄弟。他學士便休去。可不省力。所以",
    "X83n1578_008:0488c09": "數數向道佛不會道。我自修行。用知作麼。曰如何修",
    "X83n1578_008:0488c10": "行。師曰。不可思量得。向人道。恁麼修恁麼行。大難。曰",
    "X83n1578_008:0488c11": "還許學人修行否。師曰。老僧不可障得你。曰某甲如",
    "X83n1578_008:0488c12": "何修行。師曰。要行即行。不可專尋他輩。曰若不因善",
    "X83n1578_008:0488c13": "知識指示。無以得會。如和尚每言修行須解始得。若",
    "X83n1578_008:0488c14": "不解。即落他因果。無自由分。未審如何修行。即免落",
    "X83n1578_008:0488c15": "他因果。師曰。更不要商量。若論修行。何處不去得。曰",
    "X83n1578_008:0488c16": "如何去得。師曰。你不可逐背(應是輩字)尋得。曰和尚未說。",
    "X83n1578_008:0488c17": "教某甲作麼生尋。師曰。縱說何處覓去。且如你從旦",
    "X83n1578_008:0488c18": "至夜。忽東行西行。你尚不商量道去得不得。別人不",
    "X83n1578_008:0488c19": "可知得你。曰當東行西行總不思量。是否。師曰。恁麼",
    "X83n1578_008:0488c20": "時。誰道是不是。曰和尚每言我於一切處而無所行。",
    "X83n1578_008:0488c21": "他拘我不得。喚作徧行三昧。普現色身。莫是此理否。",
    "X83n1578_008:0488c22": "師曰。若論修行。何處不去。不說拘與不拘。亦不說三",
    "X83n1578_008:0488c23": "昧。曰何異有法得菩提道。師曰。不論異不異。曰和尚",
    "X83n1578_008:0488c24": "所說修行。迢然與大乘別。未審如何。師曰。不管他別",
    "X83n1578_008:0489a01": "不別。兼不曾學來。若論看教。自有經論座主。他教家",
    "X83n1578_008:0489a02": "實大可畏。你且不如聽去好。曰究竟令學人作麼生",
    "X83n1578_008:0489a03": "會。師曰。如汝所問。元只在因緣邊看。你且不奈何。緣",
    "X83n1578_008:0489a04": "是認得六門頭事。你但會佛那邊。却來我與你商量。",
    "X83n1578_008:0489a05": "兄弟。莫恁麼尋逐。不住恁麼。不取古人語行菩薩行。",
    "X83n1578_008:0489a06": "唯一人行。天魔波旬領諸眷屬。常隨菩薩後。覓心行",
    "X83n1578_008:0489a07": "起處。便擬撲倒。如是經無量劫。覓一念異處不可得。",
    "X83n1578_008:0489a08": "方與眷屬禮辭。讚歎供養。猶是進修位。中下之人便",
    "X83n1578_008:0489a09": "不奈何。況絕功用處。如文殊普賢。更不話他。兄弟。作",
    "X83n1578_008:0489a10": "麼生道行是無。覓一日行底人不可得。今時傍家從",
    "X83n1578_008:0489a11": "年至歲。只是覓究竟。作麼生空弄唇舌生解。曰當恁",
    "X83n1578_008:0489a12": "麼時。無佛名。無眾生名。使某甲作麼圖度。師曰。你言",
    "X83n1578_008:0489a13": "無佛名無眾生名。早是圖度了也。亦是記他言語。曰",
    "X83n1578_008:0489a14": "若如是。悉屬佛出世時事了。不可不言。師曰。你作麼",
    "X83n1578_008:0489a15": "生言。曰設使言。言亦不及。師曰。若道言不及是及語。",
    "X83n1578_008:0489a16": "你虗恁麼尋逐。誰與你為境。曰既無為境者。誰是那",
    "X83n1578_008:0489a17": "邊人。師曰。你若不引教來。即何處論佛。既不論佛。老",
    "X83n1578_008:0489a18": "僧與誰論這邊那邊。曰果雖不住道。而道能為因。如",
    "X83n1578_008:0489a19": "何。師曰。是他古人。如今不可不奉戒。我不是渠。渠不",
    "X83n1578_008:0489a20": "是我。作得伊如狸奴白牯行履。却快活。你若一念異。",
    "X83n1578_008:0489a21": "即難為修行。曰云何一念異難為修行。師曰。纔一念",
    "X83n1578_008:0489a22": "異。便有勝劣二根。不是情見。隨他因果。更有什麼自",
    "X83n1578_008:0489a23": "由分。曰每聞和尚說。報化非真佛。亦非說法者。未審",
    "X83n1578_008:0489a24": "如何。師曰。緣生故非。曰報化既非真佛。法身是真佛",
    "X83n1578_008:0489b01": "否。師曰。早是應身也。曰若恁麼。即法身亦非真佛。師",
    "X83n1578_008:0489b02": "曰。法身是真非真。老僧無舌。不解道。你教我道即得。",
    "X83n1578_008:0489b03": "曰離三身外。何法是真佛。師曰。這漢共八九十老人",
    "X83n1578_008:0489b04": "相罵。向你道了也。更問甚麼離不離。擬把楔釘他虗",
    "X83n1578_008:0489b05": "空。曰伏承華嚴經是法身佛說。如何。師曰。你適來道",
    "X83n1578_008:0489b06": "什麼語。其僧重道。(或作問)師顧視歎曰。若是法身說。你",
    "X83n1578_008:0489b07": "向甚麼處聽。曰某甲不會。師曰。大難大難。(傳燈至此云。好去珍",
    "X83n1578_008:0489b08": "重。遂止。而師語錄復有下文)汝看亮座主。是蜀中人。解講三十二",
    "X83n1578_008:0489b09": "本經論。於江西講次。來見開元寺老宿。宿問。見說座",
    "X83n1578_008:0489b10": "主解講經。是否。主云。不敢。宿云。將什麼講。主云。將心",
    "X83n1578_008:0489b11": "講。宿云。心如工伎兒。意如和伎者。爭解講得。主云。莫",
    "X83n1578_008:0489b12": "是虗空講得。宿云。却是虗空講得。主拂袖便行。宿召",
    "X83n1578_008:0489b13": "座主。主回首。宿云。是什麼。主便開悟。兄弟。看他快利。",
    "X83n1578_008:0489b14": "麼。僧云。據和尚說。即法身說法。師云。若如是會。早是",
    "X83n1578_008:0489b15": "應身了也。僧云。既是應身。豈無說法者。師云。我不知。",
    "X83n1578_008:0489b16": "云某不會。師云。不會却好。免與他分疎。問教中道。法",
    "X83n1578_008:0489b17": "身大士會處。即見法身佛。地位菩薩。即見報身佛。二",
    "X83n1578_008:0489b18": "乘唯見化身佛。莫是此理否。師曰。我眼不曾看教。兼",
    "X83n1578_008:0489b19": "無耳孔不曾聽。你自看取。若如是憶持。即已後始不",
    "X83n1578_008:0489b20": "奈何。如似弄珠說珠光徧。有金盤在即得。忽被拈却",
    "X83n1578_008:0489b21": "金盤去。何處弄珠。向什麼處尋他光徧與不徧。學人",
    "X83n1578_008:0489b22": "禮拜。和尚笑云。大難大難。古人罵你喚作田獵漁捕。",
    "X83n1578_008:0489b23": "喚作搬糞人。好去珍重　示眾。真理一如。潛行密用。",
    "X83n1578_008:0489b24": "無人覺知。呼為(應有無字)滲智。亦云無滲不可思議等。空",
    "X83n1578_008:0489c01": "不動性。非生死流。道是大道。無礙涅槃。妙用自足。始",
    "X83n1578_008:0489c02": "與一切行處而得自在。故云於諸行處無所而行。亦",
    "X83n1578_008:0489c03": "云徧行三昧。普現色身。只為無人知他用處。無蹤跡。",
    "X83n1578_008:0489c04": "不屬見聞覺知。真理自通。妙用自足。大道無形。真理",
    "X83n1578_008:0489c05": "無對。所以不屬見聞覺知。無麤細想。如云不聞聞是",
    "X83n1578_008:0489c06": "大涅槃道。這個物不是聞不聞。僧問。大道不屬見聞",
    "X83n1578_008:0489c07": "覺知。未審如何契會。師云。須會冥契自通。亦云了因。",
    "X83n1578_008:0489c08": "非從見聞覺知有。見知屬緣。對物始有。者個靈妙不",
    "X83n1578_008:0489c09": "可思議。不是有對。故云妙用自通。不依傍物。所以道",
    "X83n1578_008:0489c10": "通。不是依通。事須假物方始得見。所以道。非明暗法。",
    "X83n1578_008:0489c11": "離有離無。潛理幽通。無人覺知。亦云冥會真理。非見",
    "X83n1578_008:0489c12": "聞覺知。故云息心達本源。故號如如佛。畢竟無依自",
    "X83n1578_008:0489c13": "在人。亦云本果。不從生因之所生。文殊云。惟從了因",
    "X83n1578_008:0489c14": "之所了。不從生因之所生。從上已來。只教人會道。更",
    "X83n1578_008:0489c15": "不別求。若思量作得道理。盡屬句義。三乘五性義理。",
    "X83n1578_008:0489c16": "無不喚作行履。處處受用具足即得。若論道即不是。",
    "X83n1578_008:0489c17": "一向躭著。被他識拘。亦云世間智。教云一向躭著三",
    "X83n1578_008:0489c18": "藏學者。為田獵漁捕。為利養故煞害大乘。亦云貪欲",
    "X83n1578_008:0489c19": "成性。所以云。佛不會道。我自修行。我自有妙用。亦云",
    "X83n1578_008:0489c20": "正因。了六波羅蜜空。即物拘我不得。所以祖師西來。",
    "X83n1578_008:0489c21": "恐你諸人迷著因果地位。故來傳法救迷情。頓悟花",
    "X83n1578_008:0489c22": "情已。性是花種性。亦云菩提花。故江西老宿云。不是",
    "X83n1578_008:0489c23": "心不是佛不是物。先祖雖說即心即佛。是一時間語。",
    "X83n1578_008:0489c24": "空拳黃葉止啼之說。如今多有人。喚心作佛。喚智為",
    "X83n1578_008:0490a01": "道。見聞覺知皆是道。若如是會者。何如(應作殊)演若達",
    "X83n1578_008:0490a02": "多迷頭認影。設使認得。亦不是汝本來頭。故大士訶",
    "X83n1578_008:0490a03": "迦旃延。以生滅心。說實相法。皆是情見。若言即心即",
    "X83n1578_008:0490a04": "佛者。如兔馬有角。非心非佛。牛羊無角。汝心若是佛。",
    "X83n1578_008:0490a05": "亦何用非他有無形相。以何是道。所以教中不許。寧",
    "X83n1578_008:0490a06": "作心師。不師於心。心如工伎兒。意如和伎者。故云佛",
    "X83n1578_008:0490a07": "有道。心(此處有脫誤原錄如是姑因之)不離見聞覺知。皆屬因緣而",
    "X83n1578_008:0490a08": "有。皆是照物而有。不可常照。所以心智俱不是道。且",
    "X83n1578_008:0490a09": "大道非明暗法。雖(應作離)有無數。數不能及。如空劫時。",
    "X83n1578_008:0490a10": "無佛名。無眾生名。與麼時正是道。只是無人覺知見",
    "X83n1578_008:0490a11": "他。數不及他。喚作無名大道。早屬名句了也。所以真",
    "X83n1578_008:0490a12": "理一如。更無思想。纔有思想。即被陰拘。便有眾生名。",
    "X83n1578_008:0490a13": "有佛名。佛出世來。喚作三界智人。只如未出世時。喚",
    "X83n1578_008:0490a14": "作什麼。如云不得而得有無而興大慈。佛出世。只令",
    "X83n1578_008:0490a15": "人會道體非凡聖。喚作還源歸本。體解大道。今日既",
    "X83n1578_008:0490a16": "如是會道。即無量劫來六道四生。皆有去來。是暫時",
    "X83n1578_008:0490a17": "行履處。先聖本行集云。我無所不行。一切眾生。雖在",
    "X83n1578_008:0490a18": "如是行處。為無了因故生貪欲。名為在纏。不得自在。",
    "X83n1578_008:0490a19": "暫時岐路。雲駛月運。舟行岸移。眾生妄想。物無不住。",
    "X83n1578_008:0490a20": "豈況理能遷變。今既如是會。却向裏許行履。不同前",
    "X83n1578_008:0490a21": "時。為了因。會本果故。了陰界空。六波羅蜜空。所以得",
    "X83n1578_008:0490a22": "其自在。若不向裏許行履。如何摧剉得五種貪。二種",
    "X83n1578_008:0490a23": "欲。不守住聲聞。隨於劫數。所以諸佛菩薩。具福智二",
    "X83n1578_008:0490a24": "嚴。為了因。了六波羅蜜空。體者個受用。所以不存知",
    "X83n1578_008:0490b01": "見。始得自在。若有知見。即屬地位。便有分劑心量。被",
    "X83n1578_008:0490b02": "因果隔。喚作酬因答果佛。不得自在。所以大聖訶他。",
    "X83n1578_008:0490b03": "為內見外見情量不盡二障二愚。所以見河能漂香",
    "X83n1578_008:0490b04": "象。真理無形。如何知見。大道無形。理絕思量。今日行",
    "X83n1578_008:0490b05": "六波羅蜜。先用了因。會本果故。了此物是方便受用。",
    "X83n1578_008:0490b06": "始得自由。去住自在無障礙。亦云方便勤莊嚴。亦云",
    "X83n1578_008:0490b07": "微妙淨法身。具相三十二。只是不許分劑心量。若無",
    "X83n1578_008:0490b08": "如是心。一切行處乃至彈指合掌。皆是正因。萬善皆",
    "X83n1578_008:0490b09": "同無終。(此字應是作字)始得自在。所以天魔外道求我不得。",
    "X83n1578_008:0490b10": "喚作無住心。亦云無滲智。不思議妙用自在。菩提涅",
    "X83n1578_008:0490b11": "槃。皆是修行人境界。皆屬明句。若會本來非凡物。即",
    "X83n1578_008:0490b12": "水不能洗水。何以故。本來無物故。經云我王庫中實",
    "X83n1578_008:0490b13": "無如是刀。又云功德天黑暗女。有智主人二俱不受。",
    "X83n1578_008:0490b14": "所以道非明暗。故云性海不是覺海。覺海涉緣。即須",
    "X83n1578_008:0490b15": "對物。他便妙用。無人覺知。喚作極微細透金色水塵。",
    "X83n1578_008:0490b16": "菩薩所因。喚作受用具。若水不洗水。即體不是明暗。",
    "X83n1578_008:0490b17": "亦云無滲智。又云無礙智。若如是即一切處拘我不",
    "X83n1578_008:0490b18": "得。如今更別求建立義句。覓勝負知解語言。言眾生",
    "X83n1578_008:0490b19": "劣有佛聖救眾生。求佛菩提。皆屬貪欲。亦云破戒比",
    "X83n1578_008:0490b20": "丘。與道懸隔。大道無明。未曾有暗。非三界攝。非去來",
    "X83n1578_008:0490b21": "今。如來藏實不覆藏。師子何曾在窟。五陰本空。何曾",
    "X83n1578_008:0490b22": "有處所。且法身無為。不墮諸數。法無動搖。不依六塵。",
    "X83n1578_008:0490b23": "故經云。佛性是常。心是無常。所以智不是道。心不是",
    "X83n1578_008:0490b24": "佛。如今且莫喚心作佛。莫作見聞覺知會。者個物。且",
    "X83n1578_008:0490c01": "本來無許多名字。妙用自通。數量管他不得。是大解",
    "X83n1578_008:0490c02": "脫。所以道人心無住處。蹤跡不可尋。故云無滲智。不",
    "X83n1578_008:0490c03": "思議智。看他池州崔使君。問五祖大師云。徒眾五百。",
    "X83n1578_008:0490c04": "何以能大師獨受衣傳信。餘人為甚麼不得。五祖云。",
    "X83n1578_008:0490c05": "四百九十九人。盡會佛法。惟有能大師。是過量人。(是過",
    "X83n1578_008:0490c06": "量人。或作不會佛法)所以傳衣信。崔云。故知道非愚智。便告大",
    "X83n1578_008:0490c07": "眾。總須記取。師云。記得屬第六識。不堪無事珍重",
    "X83n1578_008:0490c08": "　又云。暫時披垢膩之衣來。為人說破。不是凡聖物。他",
    "X83n1578_008:0490c09": "家早晚與人為因。亦不曾與人為果。若與人為因。即",
    "X83n1578_008:0490c10": "不自在。被因果所拘。不得自由。佛未出世時。無人會",
    "X83n1578_008:0490c11": "得。若出世邊論。還許少分會。但以冥理自通。無師自",
    "X83n1578_008:0490c12": "爾。本自無物。由是見聞覺知。即是報化。所以三十二",
    "X83n1578_008:0490c13": "相異體。故若離彼。即同如來。報化佛總打却。何處存",
    "X83n1578_008:0490c14": "立。不是不許。只如彌勒又作凡夫。他熾然行六波羅",
    "X83n1578_008:0490c15": "蜜。他家觸處去得。因什麼便不許他。他不曾滯著凡",
    "X83n1578_008:0490c16": "聖。所以那邊會了。却來這邊行履。始得自由分。今時",
    "X83n1578_008:0490c17": "學人。多分出家。不肯入家。好處即認。惡處即不認。爭",
    "X83n1578_008:0490c18": "得。所以菩薩行於非道。是為通達佛道。他家去住得",
    "X83n1578_008:0490c19": "自由。且如何。若知即被知處所拘。若不恁麼。爭得不",
    "X83n1578_008:0490c20": "許他。他者個定不曾變異。若不定。即屬造化也。他那",
    "X83n1578_008:0490c21": "個早晚曾變動。所以十二分教。決定不是我。我即向",
    "X83n1578_008:0490c22": "十二分教中行履得。若十二分教是我。即受變也",
    "X83n1578_008:0490c23": "　又云。大道一如。無師自爾。若能如如不變。故不曾迷。",
    "X83n1578_008:0490c24": "報化非真佛。莫認法身。凡聖果報皆是影。若認著。即",
    "X83n1578_008:0491a01": "屬無常生滅也。粗細而論。纖毫不立。窮理盡性。一切",
    "X83n1578_008:0491a02": "全無。如世界未成時。洞然空廓。無佛名無眾生名。始",
    "X83n1578_008:0491a03": "有少分相應。直向那邊會了。却來這裏行履。不證凡",
    "X83n1578_008:0491a04": "聖果位。據本而論。實無少法可得。豈況三乘五性差",
    "X83n1578_008:0491a05": "別名數。但是有因有果。盡屬無常生滅也　又云。心",
    "X83n1578_008:0491a06": "如枯木。始有少許相應　又云。但會取無量劫來性",
    "X83n1578_008:0491a07": "不變異。即是修行。妙用而不住。便是菩薩行。達諸法",
    "X83n1578_008:0491a08": "空。妙用自在。色身三昧。熾然行六波羅蜜空。處處無",
    "X83n1578_008:0491a09": "礙。遊於地獄。猶如變觀。(准法華。變當作園)不可道伊不得作",
    "X83n1578_008:0491a10": "用。眾生無量劫來。迷於本性。不自了體。雲塵暫翳。著",
    "X83n1578_008:0491a11": "諸惡欲。雲駛月運。舟行岸移。暫時岐路不得自在。種",
    "X83n1578_008:0491a12": "種受苦。不自覺知。乃至今日會取從來性。與今日不",
    "X83n1578_008:0491a13": "別　師將順世。第一座問。和尚百年後。向甚麼處去。",
    "X83n1578_008:0491a14": "師曰。山下作一頭水牯牛去。座曰。某甲隨和尚去。還",
    "X83n1578_008:0491a15": "得也無。師曰。汝若隨我。即須銜取一莖草來。師乃示",
    "X83n1578_008:0491a16": "疾。大和八年甲寅十二月二十五日凌晨。告門人曰。",
    "X83n1578_008:0491a17": "星翳燈幻亦久矣。勿謂吾有去來也。言訖而逝。世壽",
    "X83n1578_008:0491a18": "八十七。臘五十八。",
    "X83n1578_008:0491a20": "指月錄卷之八"
}