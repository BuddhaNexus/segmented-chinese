{
    "T16n0704_001:0811b10": "No. 704",
    "T16n0704_001:0811b11": "佛說樓閣正法甘露鼓經",
    "T16n0704_001:0811b13": "西天中印度惹爛馱囉國密林寺",
    "T16n0704_001:0811b14": "三藏明教大師賜紫沙門臣天息災",
    "T16n0704_001:0811b15": "奉　詔譯",
    "T16n0704_001:0811b16": "如是我聞：一時，世尊在舍衛國祇樹給孤獨",
    "T16n0704_001:0811b17": "園。爾時尊者阿難陀發誠諦心，詣世尊所。到",
    "T16n0704_001:0811b18": "佛所已，用彼頭頂禮世尊足。修敬畢已，住立",
    "T16n0704_001:0811b19": "一面。爾時，尊者阿難陀白世尊言：「云何種於",
    "T16n0704_001:0811b20": "清淨善根？云何作曼拏羅？云何歸依受持學",
    "T16n0704_001:0811b21": "處？云何合十指掌，恭敬如來，成何善業？世尊！",
    "T16n0704_001:0811b22": "云何輪迴善根不滅？云何業盡獲得涅盤？作",
    "T16n0704_001:0811b23": "如來像云何功德？」世尊告言：「阿難陀！當於五",
    "T16n0704_001:0811b24": "德而淨修持。又說以何等語發於自心，發於",
    "T16n0704_001:0811b25": "他心，復令賢聖得心歡喜，善業巍巍，所求皆",
    "T16n0704_001:0811b26": "得，身謝命終，生善逝天。阿難陀！若有發心為",
    "T16n0704_001:0811b27": "於佛故，伸乎供養，作四方曼拏羅，我說彼人",
    "T16n0704_001:0811b28": "當來之世，於北俱盧洲為富貴主，身歿之後",
    "T16n0704_001:0811b29": "生忉利天。阿難陀！若有發心為於佛故，伸乎",
    "T16n0704_001:0811c01": "供養，如半月形作曼拏羅，我說彼人當來之",
    "T16n0704_001:0811c02": "世，於東勝身洲為富貴主，身歿之後生夜摩",
    "T16n0704_001:0811c03": "天。阿難陀！若有發心為於佛故，伸乎供養，作",
    "T16n0704_001:0811c04": "圓曼拏羅，我說彼人當來之世，於西牛貨洲",
    "T16n0704_001:0811c05": "為富貴主，身歿之後生兜率天。阿難陀！若",
    "T16n0704_001:0811c06": "有發心為於佛故，伸乎供養，如彼車形作曼",
    "T16n0704_001:0811c07": "拏羅，我說彼人當來之世，於南閻浮洲為富",
    "T16n0704_001:0811c08": "貴主，身歿之後生化樂天。阿難陀！若有歸依",
    "T16n0704_001:0811c09": "於佛及以法、僧，護持淨戒，我說彼善根福無",
    "T16n0704_001:0811c10": "量無邊，一切聲聞及與緣覺盡涅盤際無能",
    "T16n0704_001:0811c11": "較量。」",
    "T16n0704_001:0811c12": "爾時，世尊告尊者阿難陀：「隨汝意知，彼紅蓮",
    "T16n0704_001:0811c13": "花柔軟無垢、無憂樹葉銅色微妙，我舌如彼，",
    "T16n0704_001:0811c14": "舒覆面門乃至髮際，如汝所見。阿難陀！誰以",
    "T16n0704_001:0811c15": "妄語、綺語、惡口、兩舌而能有此？如來、應、正等",
    "T16n0704_001:0811c16": "覺語唯真實，舌乃如是。阿難陀！若有歸命、合",
    "T16n0704_001:0811c17": "掌頂禮於彼世尊、如來、應、正等覺，作此歸依",
    "T16n0704_001:0811c18": "者，彼之有情為我救度。何以故？阿難陀！如來",
    "T16n0704_001:0811c19": "法界而決定故，若有誠心決定，合掌禮拜及",
    "T16n0704_001:0811c20": "以布施。「阿難陀！又復有人如洗其手及滌諸",
    "T16n0704_001:0811c21": "器，同此少時發利生心，願彼所有一切眾生",
    "T16n0704_001:0811c22": "悉得安樂，阿難陀！我說此人開於福門，閉",
    "T16n0704_001:0811c23": "於惡趣，得免三劫。云何三劫？謂刀兵劫、疫病",
    "T16n0704_001:0811c24": "劫、飢饉劫。阿難陀！又若有人一日持此遠離",
    "T16n0704_001:0811c25": "殺生之戒，彼人不生刀兵劫中；若以一訶梨",
    "T16n0704_001:0811c26": "勒布施眾僧，彼人不生疫病之劫；若以一盂",
    "T16n0704_001:0811c27": "飲食施於眾僧，彼人當得不生飢饉之劫。「阿",
    "T16n0704_001:0811c28": "難陀！有三善根無盡無邊，處輪迴中亦不滅",
    "T16n0704_001:0811c29": "盡，當趣涅盤。阿難陀！何等為三？謂於如來",
    "T16n0704_001:0812a01": "而種善根無盡無邊，處輪迴中亦不滅盡，終",
    "T16n0704_001:0812a02": "趣涅盤；於法、於僧而種善根亦無盡無邊，處",
    "T16n0704_001:0812a03": "輪迴中亦不滅盡，當來必得趣於涅盤。」",
    "T16n0704_001:0812a04": "爾時世尊以如來功德謂阿難陀言：「而汝見",
    "T16n0704_001:0812a05": "彼南閻浮洲？」阿難陀白世尊言：「唯然，已見！」「阿",
    "T16n0704_001:0812a06": "難陀！若有族姓男、族姓女，以七寶作南閻浮",
    "T16n0704_001:0812a07": "洲，如車相形，縱廣正等七千由旬，而用布施",
    "T16n0704_001:0812a08": "供養四方眾僧，及預流、一來、不還、阿羅漢乃",
    "T16n0704_001:0812a09": "至緣覺等；若有如來、應、正等覺般涅盤後，用",
    "T16n0704_001:0812a10": "彼泥團作窣堵波，大如阿摩勒菓——上安相",
    "T16n0704_001:0812a11": "輪，大小如針；覆以傘蓋，由如棗葉；中安佛",
    "T16n0704_001:0812a12": "像，同彼麥粒；下葬舍利，如白芥子——我說此福",
    "T16n0704_001:0812a13": "廣大而勝於彼。",
    "T16n0704_001:0812a14": "「阿難陀！南閻浮洲而汝且止。阿難陀！若有",
    "T16n0704_001:0812a15": "族姓男、族姓女，以七寶作東勝身洲，四面周",
    "T16n0704_001:0812a16": "匝如半月形，縱廣正等八千由旬，布施供養",
    "T16n0704_001:0812a17": "四方眾僧，及預流、一來、不還、阿羅漢乃至緣",
    "T16n0704_001:0812a18": "覺等；若有如來、應、正等覺般涅盤後，用彼",
    "T16n0704_001:0812a19": "泥團作窣堵波，如阿摩勒菓——上安相輪，大",
    "T16n0704_001:0812a20": "小如針；覆以傘蓋，由如棗葉；中安佛像，同彼",
    "T16n0704_001:0812a21": "麥粒；下葬舍利，如白芥子。——我說此福廣大而",
    "T16n0704_001:0812a22": "勝於彼。",
    "T16n0704_001:0812a23": "「阿難陀！彼南閻浮洲、東勝身洲而汝且止。阿",
    "T16n0704_001:0812a24": "難陀！若有信心族姓男、族姓女，以七寶作西",
    "T16n0704_001:0812a25": "牛貨洲，如圓滿月，縱廣正等九千由旬，以此",
    "T16n0704_001:0812a26": "布施供養四方眾僧，及預流、一來、不還、阿羅",
    "T16n0704_001:0812a27": "漢乃至緣覺；若有如來、應、正等覺般涅盤後，",
    "T16n0704_001:0812a28": "用彼泥團作窣堵波，如阿摩勒菓——相輪如",
    "T16n0704_001:0812a29": "針，傘蓋如葉；中安佛像，同彼麥粒；下葬",
    "T16n0704_001:0812b01": "舍利，如白芥子——我說此福而勝於彼。",
    "T16n0704_001:0812b02": "「阿難陀！彼南閻浮洲、東勝身洲、西牛貨洲",
    "T16n0704_001:0812b03": "而汝且止。阿難陀！若有族姓男、族姓女，以",
    "T16n0704_001:0812b04": "七寶作北俱盧洲，四面方等各十千由旬，以",
    "T16n0704_001:0812b05": "此供養四方眾僧，及預流、一來、不還、阿羅漢",
    "T16n0704_001:0812b06": "乃至緣覺；若有如來、應、正等覺般涅盤後，用",
    "T16n0704_001:0812b07": "彼泥團作窣堵波，如阿摩勒菓——相輪如針，",
    "T16n0704_001:0812b08": "傘蓋如葉；中安佛像，同彼麥粒；下葬舍利，",
    "T16n0704_001:0812b09": "如白芥子——我說此福廣大而勝於彼。",
    "T16n0704_001:0812b10": "「阿難陀！彼四大洲而汝且止。若有族姓男、族",
    "T16n0704_001:0812b11": "姓女，以七寶作帝釋天主善法之堂，布施供",
    "T16n0704_001:0812b12": "養四方眾僧，及於預流、一來、不還、阿羅漢乃",
    "T16n0704_001:0812b13": "至緣覺；若有如來、應、正等覺般涅盤後，用",
    "T16n0704_001:0812b14": "彼泥團作窣堵波，如阿摩勒菓——種種莊嚴",
    "T16n0704_001:0812b15": "相輪傘蓋，作佛形像及葬舍利，同前無異——我",
    "T16n0704_001:0812b16": "說此福廣大而勝於彼。",
    "T16n0704_001:0812b17": "「阿難陀！彼之四洲及善法堂而汝且止。阿難",
    "T16n0704_001:0812b18": "陀！若有信心族姓男、族姓女，乃至以彼七寶",
    "T16n0704_001:0812b19": "作三千大千世界，布施供養四方眾僧，及於",
    "T16n0704_001:0812b20": "四果乃至緣覺；若有如來、應、正等覺般涅盤",
    "T16n0704_001:0812b21": "後，用彼泥團作窣堵波，如阿摩勒菓——種種",
    "T16n0704_001:0812b22": "莊嚴相輪傘蓋，安佛形像及葬舍利，同前無",
    "T16n0704_001:0812b23": "異——我說此福廣大而勝於彼。何以故？阿難",
    "T16n0704_001:0812b24": "陀！如來施、戒、忍辱、精進、靜慮及一切智無量",
    "T16n0704_001:0812b25": "無邊，乃至十力、四智、三不共法及四念處，乃",
    "T16n0704_001:0812b26": "至大悲亦無量無邊，蓋以如來有如是功德",
    "T16n0704_001:0812b27": "故！",
    "T16n0704_001:0812b28": "「阿難陀！如來、應、正等覺說是法時，三千大千",
    "T16n0704_001:0812b29": "世界周遍振動。」爾時，尊者阿難陀白佛言：「世",
    "T16n0704_001:0812c01": "尊！今此正法當云何名？云何受持？」佛告阿難",
    "T16n0704_001:0812c02": "陀：「此經名『正法甘露鼓』，亦名『未曾有正法』。如",
    "T16n0704_001:0812c03": "是受持！」爾時，尊者阿難陀以希有心，承佛聖",
    "T16n0704_001:0812c04": "旨，信受奉持，頂禮而退。",
    "T16n0704_001:0812c05": "佛說樓閣正法甘露鼓經"
}