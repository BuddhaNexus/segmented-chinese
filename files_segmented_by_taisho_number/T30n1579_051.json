{
    "T30n1579_051:0579a03": "瑜伽師地論卷第五十一",
    "T30n1579_051:0579a05": "彌勒菩薩說",
    "T30n1579_051:0579a06": "三藏法師玄奘奉　詔譯",
    "T30n1579_051:0579a07": "攝決擇分中五識身相應地意地之一",
    "T30n1579_051:0579a08": "如是已說本地。次說諸地決擇善巧。由此",
    "T30n1579_051:0579a09": "決擇善巧為依。於一切地善能問答。今當",
    "T30n1579_051:0579a10": "先說五識身地意地決擇。",
    "T30n1579_051:0579a11": "阿賴耶識。而未說有有之因緣廣分別義。",
    "T30n1579_051:0579a12": "何故不說。何緣知有廣分別義。云何應知。",
    "T30n1579_051:0579a13": "答由此建立是佛世尊最深密記。是故不",
    "T30n1579_051:0579a14": "說。如世尊言。",
    "T30n1579_051:0579a15": "阿陀那識甚深細　　一切種子如瀑流",
    "T30n1579_051:0579a16": "我於凡愚不開演　　恐彼分別執為我",
    "T30n1579_051:0579a17": "復次嗢拕南曰。",
    "T30n1579_051:0579a18": "執受初明了　　種子業身受",
    "T30n1579_051:0579a19": "無心定命終　　無皆不應理",
    "T30n1579_051:0579a20": "由八種相。證阿賴耶識決定是有。謂若離",
    "T30n1579_051:0579a21": "阿賴耶識依止執受不應道理。最初生起不",
    "T30n1579_051:0579a22": "應道理。有明了性不應道理。有種子性",
    "T30n1579_051:0579a23": "不應道理。業用差別不應道理。身受差別",
    "T30n1579_051:0579a24": "不應道理。處無心定不應道理。命終時識",
    "T30n1579_051:0579a25": "不應道理。何故若無阿賴耶識依止執受",
    "T30n1579_051:0579a26": "不應道理。由五因故。何等為五。謂阿賴耶",
    "T30n1579_051:0579a27": "識先世所造業行為因。眼等轉識於現在",
    "T30n1579_051:0579a28": "世眾緣為因。如說根及境界。作意力故諸",
    "T30n1579_051:0579a29": "轉識生。乃至廣說是名初因。又六識身有善",
    "T30n1579_051:0579b01": "不善等性可得。是第二因。又六識身無覆無",
    "T30n1579_051:0579b02": "記異熟所攝類不可得。是第三因。又六識身",
    "T30n1579_051:0579b03": "各別依轉。於彼彼依彼彼識轉。即彼所依",
    "T30n1579_051:0579b04": "應有執受。餘無執受不應道理。設許執",
    "T30n1579_051:0579b05": "受亦不應理。識遠離故。是第四因。又所依",
    "T30n1579_051:0579b06": "止應成數數執受過失。所以者何。由彼眼",
    "T30n1579_051:0579b07": "識於一時轉一時不轉。餘識亦爾。是第五",
    "T30n1579_051:0579b08": "因。如是先業及現在緣以為因故。善不善等",
    "T30n1579_051:0579b09": "性可得故。異熟種類不可得故。各別所依",
    "T30n1579_051:0579b10": "諸識轉故。數數執受依止過故。不應道理。",
    "T30n1579_051:0579b11": "何故若無阿賴耶識。最初生起不應道理。",
    "T30n1579_051:0579b12": "謂有難言。若決定有阿賴耶識。應有二識",
    "T30n1579_051:0579b13": "俱時生起。應告彼言。汝於無過妄生過想。",
    "T30n1579_051:0579b14": "何以故。容有二識俱時轉故。所以者何。且",
    "T30n1579_051:0579b15": "如有一俱時欲見。乃至欲知。隨有一識最",
    "T30n1579_051:0579b16": "初生起。不應道理由彼爾時作意無別。根",
    "T30n1579_051:0579b17": "境亦爾。以何因緣識不俱轉。",
    "T30n1579_051:0579b18": "何故若無諸識俱轉。與眼等識同行意識。",
    "T30n1579_051:0579b19": "明了體性不可得耶。謂或有時憶念過去曾",
    "T30n1579_051:0579b20": "所受境。爾時意識行不明了。非於現境意",
    "T30n1579_051:0579b21": "現行時得有如是不明了相。是故應許諸",
    "T30n1579_051:0579b22": "識俱轉或許意識無明了性。",
    "T30n1579_051:0579b23": "何故若無阿賴耶識。有種子性不應道理。",
    "T30n1579_051:0579b24": "謂六識身展轉異故。所以者何。從善無間。不",
    "T30n1579_051:0579b25": "善性生。不善無間復善性生。從二無間無記",
    "T30n1579_051:0579b26": "性生。劣界無間中界生。中界無間妙界生。如",
    "T30n1579_051:0579b27": "是妙界無間乃至劣界生。有漏無間無漏生。",
    "T30n1579_051:0579b28": "無漏無間有漏生。世間無間出世生。出世無",
    "T30n1579_051:0579b29": "間世間生。非如是相有種子性應正道理。",
    "T30n1579_051:0579c01": "又彼諸識長時間斷。不應相續長時流轉。是",
    "T30n1579_051:0579c02": "故此亦不應道理。何故若無諸識俱轉。業",
    "T30n1579_051:0579c03": "用差別不應道理。謂若略說有四種業。一",
    "T30n1579_051:0579c04": "了別器業。二了別依業。三了別我業。四了別",
    "T30n1579_051:0579c05": "境業。此諸了別剎那剎那俱轉可得。是故一",
    "T30n1579_051:0579c06": "識於一剎那。有如是等業用差別不應道",
    "T30n1579_051:0579c07": "理。",
    "T30n1579_051:0579c08": "何故若無阿賴耶識。身受差別不應道理。",
    "T30n1579_051:0579c09": "謂如有一或如理思或不如理。或無思慮",
    "T30n1579_051:0579c10": "或隨尋伺。或處定心或不在定。爾時於身",
    "T30n1579_051:0579c11": "諸領受。起非一眾多種種差別。彼應無有",
    "T30n1579_051:0579c12": "然現可得。是故定有阿賴耶識。",
    "T30n1579_051:0579c13": "何故若無阿賴耶識。處無心定不應道理。",
    "T30n1579_051:0579c14": "謂入無想定或滅盡定。應如捨命識離於",
    "T30n1579_051:0579c15": "身。非不離身。如世尊說當於爾時識不",
    "T30n1579_051:0579c16": "離身故。",
    "T30n1579_051:0579c17": "何故若無阿賴耶識。命終時識不應道理。",
    "T30n1579_051:0579c18": "謂臨終時或從上身分。識漸捨離冷觸漸起。",
    "T30n1579_051:0579c19": "或從下身分。非彼意識有時不轉。故知唯",
    "T30n1579_051:0579c20": "有阿賴耶識能執持身。此若捨離。即於身",
    "T30n1579_051:0579c21": "分冷觸可得。身無覺受。意識不爾。是故若",
    "T30n1579_051:0579c22": "無阿賴耶識不應道理。",
    "T30n1579_051:0579c23": "復次嗢拕南曰。",
    "T30n1579_051:0579c24": "所緣若相應　　更互為緣性",
    "T30n1579_051:0579c25": "與識等俱轉　　雜染污還滅",
    "T30n1579_051:0579c26": "若略說阿賴耶識。由四種相建立流轉。由",
    "T30n1579_051:0579c27": "一種相建立還滅。云何四相建立流轉。當",
    "T30n1579_051:0579c28": "知建立所緣轉故。建立相應轉故。建立互",
    "T30n1579_051:0579c29": "為緣性轉故。建立識等俱轉轉故。云何一",
    "T30n1579_051:0580a01": "相建立還滅。謂由建立雜染轉故。及由建",
    "T30n1579_051:0580a02": "立彼還滅故。云何建立所緣轉相。謂若略說",
    "T30n1579_051:0580a03": "阿賴耶識。由於二種所緣境轉。一由了別",
    "T30n1579_051:0580a04": "內執受故。二由了別外無分別器相故。了",
    "T30n1579_051:0580a05": "別內執受者。謂能了別遍計所執自性妄執",
    "T30n1579_051:0580a06": "習氣。及諸色根根所依處。此於有色界。若在",
    "T30n1579_051:0580a07": "無色。唯有習氣執受了別。了別外無分別器",
    "T30n1579_051:0580a08": "相者。謂能了別依止。緣內執受阿賴耶識",
    "T30n1579_051:0580a09": "故。於一切時無有間斷。器世間相譬如",
    "T30n1579_051:0580a10": "燈焰生時內執膏炷外發光明。如是阿賴",
    "T30n1579_051:0580a11": "耶識緣內執受緣外器相。生起道理應知",
    "T30n1579_051:0580a12": "亦爾。",
    "T30n1579_051:0580a13": "復次阿賴耶識緣境微細。世聰慧者亦難了",
    "T30n1579_051:0580a14": "故。",
    "T30n1579_051:0580a15": "復次阿賴耶識緣境。無廢時無變易。從初",
    "T30n1579_051:0580a16": "執受剎那乃至命終。一味了別而轉故",
    "T30n1579_051:0580a17": "復次阿賴耶識於所緣境念念生滅。當知剎",
    "T30n1579_051:0580a18": "那相續流轉非一非常。復次阿賴耶識。當",
    "T30n1579_051:0580a19": "言於欲界中緣狹小執受境。於色界中",
    "T30n1579_051:0580a20": "緣廣大執受境。於無色界空無邊處識無邊",
    "T30n1579_051:0580a21": "處緣無量執受境。於無所有處緣微細",
    "T30n1579_051:0580a22": "執受境。於非想非非想處緣極微細執受",
    "T30n1579_051:0580a23": "境。如是了別二種所緣故。於所緣境微細",
    "T30n1579_051:0580a24": "了別故。相似了別故。剎那了別故。了別狹",
    "T30n1579_051:0580a25": "小執受所緣故。了別廣大執受所緣故。",
    "T30n1579_051:0580a26": "了別無量執受所緣故。了別微細執受所",
    "T30n1579_051:0580a27": "緣故。了別極微細執受所緣故。應知建",
    "T30n1579_051:0580a28": "立阿賴耶識所緣轉相。",
    "T30n1579_051:0580a29": "云何建立相應轉相。謂阿賴耶識。與五遍行",
    "T30n1579_051:0580b01": "心相應所恒共相應。謂作意觸受想思。如",
    "T30n1579_051:0580b02": "是五法。亦唯異熟所攝最極微細。世聰慧者",
    "T30n1579_051:0580b03": "亦難了故。亦常一類緣境而轉。又阿賴耶識",
    "T30n1579_051:0580b04": "相應受。一向不苦不樂無記性攝。當知餘心",
    "T30n1579_051:0580b05": "法行相亦爾。如是遍行心所相應故。異熟",
    "T30n1579_051:0580b06": "一類相應故。極微細轉相應故。恒常一類緣",
    "T30n1579_051:0580b07": "境而轉相應故。不苦不樂相應故。一向無記",
    "T30n1579_051:0580b08": "相應故。應知建立阿賴耶識相應轉相。",
    "T30n1579_051:0580b09": "云何建立互為緣性轉相。謂阿賴耶識。與諸",
    "T30n1579_051:0580b10": "轉識作二緣性。一為彼種子故。二為彼所",
    "T30n1579_051:0580b11": "依故。為種子者。謂所有善不善無記轉識",
    "T30n1579_051:0580b12": "轉時。一切皆用阿賴耶識為種子故。為所",
    "T30n1579_051:0580b13": "依者。謂由阿賴耶識執受色根。五種識身",
    "T30n1579_051:0580b14": "依之而轉。非無執受。又由有阿賴耶識故",
    "T30n1579_051:0580b15": "得有末那。由此末那為依止故意識得",
    "T30n1579_051:0580b16": "轉。譬如依止眼等五根五識身轉。非無五",
    "T30n1579_051:0580b17": "根。意識亦爾非無意根。復次諸轉識。與阿",
    "T30n1579_051:0580b18": "賴耶識作二緣性。一於現法中。能長養彼",
    "T30n1579_051:0580b19": "種子故。二於後法中。為彼得生攝殖彼",
    "T30n1579_051:0580b20": "種子故。於現法中長養彼種子者。謂如",
    "T30n1579_051:0580b21": "依止阿賴耶識善不善無記轉識轉時。如是",
    "T30n1579_051:0580b22": "如是於一依止同生同滅。熏習阿賴耶識。",
    "T30n1579_051:0580b23": "由此因緣後後轉識善不善無記性轉。更增",
    "T30n1579_051:0580b24": "長轉更熾盛轉更明了而轉。於後法中為彼",
    "T30n1579_051:0580b25": "得生攝殖彼種子者。謂彼熏習種類。能引",
    "T30n1579_051:0580b26": "攝當來異熟無記。阿賴耶識如是為彼種子",
    "T30n1579_051:0580b27": "故。為彼所依故。長養種子故。攝殖種子",
    "T30n1579_051:0580b28": "故。應知建立阿賴耶識與諸轉識互為緣",
    "T30n1579_051:0580b29": "性轉相。云何建立阿賴耶識與轉識等俱",
    "T30n1579_051:0580c01": "轉轉相。謂阿賴耶識。或於一時唯與一種",
    "T30n1579_051:0580c02": "轉識俱轉。所謂末那。何以故。由此末那。我",
    "T30n1579_051:0580c03": "見慢等恒共相應思量行相。若有心位若無",
    "T30n1579_051:0580c04": "心位。常與阿賴耶識一時俱轉。緣阿賴耶",
    "T30n1579_051:0580c05": "識以為境界。執我起慢思量行相。或於一",
    "T30n1579_051:0580c06": "時與二俱轉。謂末那及意識。或於一時與",
    "T30n1579_051:0580c07": "三俱轉。謂五識身隨一轉時。或於一時與",
    "T30n1579_051:0580c08": "四俱轉。謂五識身隨二轉時。或時乃至與七",
    "T30n1579_051:0580c09": "俱轉。謂五識身和合轉時。又復意識染污末",
    "T30n1579_051:0580c10": "那以為依止。彼未滅時相了別縛不得解",
    "T30n1579_051:0580c11": "脫。末那滅已相縛解脫。又復意識能緣他境",
    "T30n1579_051:0580c12": "及緣自境。緣他境者。謂緣五識身所緣境",
    "T30n1579_051:0580c13": "界或頓不頓緣自境者。謂緣法境。",
    "T30n1579_051:0580c14": "復次阿賴耶識。或於一時與苦受樂受不苦",
    "T30n1579_051:0580c15": "不樂受俱時而轉。此受與轉識相應依彼",
    "T30n1579_051:0580c16": "而起。謂於人中若欲界天。若於一分鬼傍",
    "T30n1579_051:0580c17": "生中。俱生不苦不樂受與轉識相應。苦受",
    "T30n1579_051:0580c18": "樂受不苦不樂受相雜俱轉。若那落迦等中",
    "T30n1579_051:0580c19": "他所映奪。不苦不樂受與純苦。無雜受俱",
    "T30n1579_051:0580c20": "時而轉。當知此受被映奪故難可了知。如",
    "T30n1579_051:0580c21": "那落迦等中一向苦受俱轉。如是於下三靜",
    "T30n1579_051:0580c22": "慮地。一向樂受俱轉。於第四靜慮地乃至有",
    "T30n1579_051:0580c23": "頂。一向不苦不樂受俱轉。",
    "T30n1579_051:0580c24": "復次阿賴耶識。或於一時與轉識相應善不",
    "T30n1579_051:0580c25": "善無記諸心所俱時而轉。",
    "T30n1579_051:0580c26": "如是阿賴耶識。雖與轉識俱時而轉。亦與",
    "T30n1579_051:0580c27": "客受客善不善無記心所俱時而轉。然不",
    "T30n1579_051:0580c28": "應說與彼相應。何以故。由不與彼同緣",
    "T30n1579_051:0580c29": "轉故。如眼識雖與眼根俱轉然不相應。",
    "T30n1579_051:0581a01": "此亦如是。應知此中依少分相似道理故",
    "T30n1579_051:0581a02": "得為喻。又如諸心所雖心所性無有差",
    "T30n1579_051:0581a03": "別。然相異故於一身中一時俱轉互不相",
    "T30n1579_051:0581a04": "違。如是阿賴耶識與諸轉識。於一身中一",
    "T30n1579_051:0581a05": "時俱轉。當知更互亦不相違。又如於一瀑",
    "T30n1579_051:0581a06": "流有多波浪一時而轉互不相違。又如於",
    "T30n1579_051:0581a07": "一清淨鏡面有多影像一時而轉互不相",
    "T30n1579_051:0581a08": "違。如是於一阿賴耶識。有多轉識一時俱",
    "T30n1579_051:0581a09": "轉。當知更互亦不相違。又如一眼識於一",
    "T30n1579_051:0581a10": "時間於一事境。唯取一類無異色相。或",
    "T30n1579_051:0581a11": "於一時頓取非一種種色相。如眼識於眾",
    "T30n1579_051:0581a12": "色。如是耳識於眾聲。鼻識於眾香。舌識於",
    "T30n1579_051:0581a13": "眾味亦爾。又如身識或於一時於一事境",
    "T30n1579_051:0581a14": "唯取一類無異觸相。或於一時頓取非一",
    "T30n1579_051:0581a15": "種種觸相。如是分別意識。於一時間或取",
    "T30n1579_051:0581a16": "一境相。或取非一種種境相。當知道理亦",
    "T30n1579_051:0581a17": "不相違。又前說末那恒與阿賴耶識俱轉",
    "T30n1579_051:0581a18": "乃至未斷。當知常與俱生任運四種煩惱",
    "T30n1579_051:0581a19": "一時相應。謂薩迦耶見。我慢。我愛。及與無",
    "T30n1579_051:0581a20": "明。此四煩惱。若在定地若不定地。當知恒",
    "T30n1579_051:0581a21": "行不與善等相違。是有覆無記性。如是阿",
    "T30n1579_051:0581a22": "賴耶識。與轉識俱轉故。與諸受俱轉故。與",
    "T30n1579_051:0581a23": "善等俱轉故。應知建立阿賴耶識俱轉轉",
    "T30n1579_051:0581a24": "相。",
    "T30n1579_051:0581a25": "云何建立阿賴耶識雜染還滅相。謂略說阿",
    "T30n1579_051:0581a26": "賴耶識是一切雜染根本。所以者何。由此識",
    "T30n1579_051:0581a27": "是有情世間生起根本。能生諸根根所依處",
    "T30n1579_051:0581a28": "及轉識等故。亦是器世間生起根本。由能",
    "T30n1579_051:0581a29": "生起器世間故。亦是有情互起根本。一切有",
    "T30n1579_051:0581b01": "情相望互為增上緣故。所以者何。無有有",
    "T30n1579_051:0581b02": "情與餘有情互相見等時。不生苦樂等更",
    "T30n1579_051:0581b03": "相受用。由此道理當知有情界互為增上",
    "T30n1579_051:0581b04": "緣。又即此阿賴耶識。能持一切法種子故。",
    "T30n1579_051:0581b05": "於現在世是苦諦體。亦是未來苦諦生因。又",
    "T30n1579_051:0581b06": "是現在集諦生因。如是能生有情世間故。",
    "T30n1579_051:0581b07": "能生器世間故。是苦諦體故。能生未來苦",
    "T30n1579_051:0581b08": "諦故。能生現在集諦故。當知阿賴耶識是",
    "T30n1579_051:0581b09": "一切雜染根本。",
    "T30n1579_051:0581b10": "復次阿賴耶識所攝持順解脫分。及順決擇",
    "T30n1579_051:0581b11": "分等善法種子。此非集諦因。由順解脫分等",
    "T30n1579_051:0581b12": "善根與流轉相違故。所餘世間所有善根。",
    "T30n1579_051:0581b13": "因此生故轉更明盛。由此因緣彼所攝受",
    "T30n1579_051:0581b14": "自類種子。轉有功能轉有勢力。增長種子",
    "T30n1579_051:0581b15": "速得成立。復由此種子故彼諸善法轉明盛",
    "T30n1579_051:0581b16": "生。又復能感當來轉增轉勝可愛可樂諸異",
    "T30n1579_051:0581b17": "熟果。復次依此一切種子阿賴耶識故。薄伽",
    "T30n1579_051:0581b18": "梵說。有眼界色界眼識界。乃至有意界法界",
    "T30n1579_051:0581b19": "意識界。由於阿賴耶識中有種種界故。又",
    "T30n1579_051:0581b20": "如經說惡叉聚喻。由於阿賴耶識中有多",
    "T30n1579_051:0581b21": "界故。",
    "T30n1579_051:0581b22": "復次此雜染根本阿賴耶識。修善法故方得",
    "T30n1579_051:0581b23": "轉滅。此修善法若諸異生。以緣轉識為境",
    "T30n1579_051:0581b24": "作意方便住心。能入最初聖諦現觀。非未",
    "T30n1579_051:0581b25": "見諦者於諸諦中。未得法眼。便能通達一",
    "T30n1579_051:0581b26": "切種子阿賴耶識。此未見諦者修如是行",
    "T30n1579_051:0581b27": "已。或入聲聞正性離生。或入菩薩正性離",
    "T30n1579_051:0581b28": "生。達一切法真法界已。亦能通達阿賴耶",
    "T30n1579_051:0581b29": "識。當於爾時能總觀察自內所有一切雜",
    "T30n1579_051:0581c01": "染。亦能了知自身外為相縛所縛。內為麁",
    "T30n1579_051:0581c02": "重縛所縛。",
    "T30n1579_051:0581c03": "復次修觀行者。以阿賴耶識是一切戲論所",
    "T30n1579_051:0581c04": "攝諸行界故。略彼諸行。於阿賴耶識中總",
    "T30n1579_051:0581c05": "為一團一積一聚。為一聚已由緣真如境",
    "T30n1579_051:0581c06": "智。修習多修習故而得轉依。轉依無間當",
    "T30n1579_051:0581c07": "言已斷阿賴耶識。由此斷故當言已斷",
    "T30n1579_051:0581c08": "一切雜染。當知轉依由相違故。能永對治",
    "T30n1579_051:0581c09": "阿賴耶識。又阿賴耶識體是無常。有取受性。",
    "T30n1579_051:0581c10": "轉依是常。無取受性。緣真如境聖道方能",
    "T30n1579_051:0581c11": "轉依故。又阿賴耶識。恒為一切麁重所隨。",
    "T30n1579_051:0581c12": "轉依究竟遠離一切所有麁重。又阿賴耶識。",
    "T30n1579_051:0581c13": "是煩惱轉因。聖道不轉因。轉依是煩惱不轉",
    "T30n1579_051:0581c14": "因。聖道轉因。應知但是建立因性。非生因",
    "T30n1579_051:0581c15": "性。又阿賴耶識。令於善淨無記法中不得",
    "T30n1579_051:0581c16": "自在。轉依令於一切善淨無記法中得大",
    "T30n1579_051:0581c17": "自在。又阿賴耶識斷滅相者。謂由此識正斷",
    "T30n1579_051:0581c18": "滅故捨二種取。其身雖住猶如變化。所以",
    "T30n1579_051:0581c19": "者何。當來後有苦因斷故。便捨當來後有之",
    "T30n1579_051:0581c20": "取。於現法中一切煩惱因永斷故。便捨現",
    "T30n1579_051:0581c21": "法一切雜染所依之取。一切麁重永遠離故。",
    "T30n1579_051:0581c22": "唯有命緣暫時得住。由有此故契經中言。",
    "T30n1579_051:0581c23": "爾時但受身邊際受命邊際受。廣說乃至即",
    "T30n1579_051:0581c24": "於現法一切所受究竟滅盡。",
    "T30n1579_051:0581c25": "如是建立雜染根本故。趣入通達修習作意",
    "T30n1579_051:0581c26": "故。建立轉依故。當知建立阿賴耶識雜染",
    "T30n1579_051:0581c27": "還滅相。",
    "T30n1579_051:0581c28": "如是已依勝義道理。建立心意識名義差",
    "T30n1579_051:0581c29": "別。由此道理。於三界等諸心意識一切雜染",
    "T30n1579_051:0582a01": "清淨道理。應隨決了。餘處所顯心意識理。",
    "T30n1579_051:0582a02": "但隨所化有情差別。為嬰兒慧所化。權說",
    "T30n1579_051:0582a03": "方便令彼易得入故。",
    "T30n1579_051:0582a04": "問若成就阿賴耶識亦成就轉識耶。設成",
    "T30n1579_051:0582a05": "就轉識亦成就阿賴耶識耶。答應作四句。",
    "T30n1579_051:0582a06": "或有成就阿賴耶識非轉識。謂無心睡眠",
    "T30n1579_051:0582a07": "無心悶絕。入無想定入滅盡定生無想天。",
    "T30n1579_051:0582a08": "或有成就轉識非阿賴耶識。謂阿羅漢若",
    "T30n1579_051:0582a09": "諸獨覺。不退菩薩及諸如來住有心位。或有",
    "T30n1579_051:0582a10": "俱成就。謂餘有情住有心位。或有俱不成",
    "T30n1579_051:0582a11": "就。謂阿羅漢若諸獨覺不退菩薩及諸如來。",
    "T30n1579_051:0582a12": "入滅盡定處無餘依般涅槃界。",
    "T30n1579_051:0582a13": "問內外諸法自性各別各住自相。何因緣故",
    "T30n1579_051:0582a14": "十八界中唯六識界自性建立。所餘諸界為",
    "T30n1579_051:0582a15": "彼所依所緣助伴而建立耶。答由六識界於",
    "T30n1579_051:0582a16": "彼彼念。瞬息須臾日夜等位速疾轉變。託",
    "T30n1579_051:0582a17": "彼彼緣依眼等根緣色等境。用諸心所以",
    "T30n1579_051:0582a18": "為助伴。非一眾多種種生起。由彼彼依之",
    "T30n1579_051:0582a19": "所生故得彼彼名。如火依附彼彼緣故而",
    "T30n1579_051:0582a20": "得燒然爾時便得彼彼名數。由諸草木牛",
    "T30n1579_051:0582a21": "糞糠札等為緣故。火方得然。爾時便數名",
    "T30n1579_051:0582a22": "為草火乃至札火。如是眼色以為緣故眼識",
    "T30n1579_051:0582a23": "得生數名眼識。如是乃至數名意識。廣說",
    "T30n1579_051:0582a24": "應知。餘眼等界若彼自性從初生已。即彼自",
    "T30n1579_051:0582a25": "性相似生起。展轉相續究竟隨轉。又一識類",
    "T30n1579_051:0582a26": "藉彼彼緣種種差別自性生起。是故識界自",
    "T30n1579_051:0582a27": "性建立。所餘諸界為彼所依所緣助伴而得",
    "T30n1579_051:0582a28": "建立。",
    "T30n1579_051:0582a29": "復次當辯識身遍知。問心清淨行苾芻。由",
    "T30n1579_051:0582b01": "幾種相遍知其心。答若略說由三種相。一",
    "T30n1579_051:0582b02": "雜染愛樂相。二雜染過患相。三雜染還滅方",
    "T30n1579_051:0582b03": "便善巧相。",
    "T30n1579_051:0582b04": "云何心清淨行苾芻遍知自心雜染愛樂相。",
    "T30n1579_051:0582b05": "謂心清淨行苾芻作如是念。今我此心於諸",
    "T30n1579_051:0582b06": "雜染長夜愛樂。自知愛樂諸雜染已。便從",
    "T30n1579_051:0582b07": "有貪性出。於離貪性安止其心。爾時其心",
    "T30n1579_051:0582b08": "於離貪性。不能安住亦不愛樂。更無異緣",
    "T30n1579_051:0582b09": "唯有速疾還來趣入流散馳騁有貪性中。",
    "T30n1579_051:0582b10": "如從有貪性如是。從有瞋有癡下劣掉舉",
    "T30n1579_051:0582b11": "不寂靜散亂性出。廣說乃至從放逸愛樂住",
    "T30n1579_051:0582b12": "性出。於常勤修習諸善法中安止其心。爾",
    "T30n1579_051:0582b13": "時其心於常勤修習諸善法中。不能安住",
    "T30n1579_051:0582b14": "亦不愛樂。更無異緣唯有速疾還來趣入",
    "T30n1579_051:0582b15": "流散馳騁乃至放逸愛樂性中。如是名為心",
    "T30n1579_051:0582b16": "清淨行苾芻遍知自心雜染愛樂相。",
    "T30n1579_051:0582b17": "知自心雜染愛樂相已。此心清淨行苾芻。復",
    "T30n1579_051:0582b18": "能遍知自心雜染過患相。謂作是念。今我",
    "T30n1579_051:0582b19": "此有貪心。能為自害能為他害能為俱害",
    "T30n1579_051:0582b20": "能生現法罪能生後法罪能生現法後法",
    "T30n1579_051:0582b21": "罪。又能為緣生彼所生身心憂苦。如於有",
    "T30n1579_051:0582b22": "貪性如是。乃至於放逸愛樂性。當知亦爾。",
    "T30n1579_051:0582b23": "復作是念。此有貪心乃至放逸愛樂心。有",
    "T30n1579_051:0582b24": "過患故有疫有橫有災有惱。",
    "T30n1579_051:0582b25": "心雜染過患相已。復能遍知自心雜染還滅",
    "T30n1579_051:0582b26": "方便善巧相。謂我今不應隨自雜染有諸",
    "T30n1579_051:0582b27": "過患有疫有橫有災有惱。心自在轉。必令",
    "T30n1579_051:0582b28": "自心隨我勢力自在而轉。彼既如是了知。",
    "T30n1579_051:0582b29": "我今不應隨順自心而轉。當令自心隨",
    "T30n1579_051:0582c01": "我轉。已數數思擇。令有貪心捨有貪性。無",
    "T30n1579_051:0582c02": "貪性中安住愛樂。又復於彼見勝功德。如",
    "T30n1579_051:0582c03": "是乃至令捨放逸愛樂住性。乃至於常勤",
    "T30n1579_051:0582c04": "修習諸善法中安住愛樂。又復於彼見勝功",
    "T30n1579_051:0582c05": "德彼多安住。如是行已爾時其心不由思",
    "T30n1579_051:0582c06": "擇。於常懃修習諸善法中自然安住愛樂。",
    "T30n1579_051:0582c07": "於前雜染愛樂性中深生厭責。由此因緣",
    "T30n1579_051:0582c08": "心清淨行苾芻。如實了知自心雜染愛樂。速",
    "T30n1579_051:0582c09": "疾迴轉無譬喻性。又能善知如是雜染心",
    "T30n1579_051:0582c10": "有過患性。又能善知如是雜染心還滅方",
    "T30n1579_051:0582c11": "便。由如是故心清淨行苾芻。速能證得無",
    "T30n1579_051:0582c12": "上心清淨性。所謂諸漏永盡。",
    "T30n1579_051:0582c13": "巧差別及心轉善巧差別。謂依遍計所執自",
    "T30n1579_051:0582c14": "性。當知心善巧差別。依依他起自性。當",
    "T30n1579_051:0582c15": "知心轉善巧差別。",
    "T30n1579_051:0582c16": "復次若能善巧熏修心者得二勝利。一於",
    "T30n1579_051:0582c17": "果時觸證安樂。二於因時自在而轉",
    "T30n1579_051:0582c18": "復次心混濁者有三過失。一不如理作意過",
    "T30n1579_051:0582c19": "失。二隨眠過失。三起纏過失。",
    "T30n1579_051:0582c20": "唯當於心深善勇猛如理觀察。念住中說。",
    "T30n1579_051:0582c21": "要當於身住身循觀乃至於法住法循",
    "T30n1579_051:0582c22": "觀。此何密意。答為顯四念住唯觀察心故。",
    "T30n1579_051:0582c23": "謂觀心執受觀心領納觀心了別觀心染",
    "T30n1579_051:0582c24": "淨。唯為觀察心所執受心所領納心了別",
    "T30n1579_051:0582c25": "境心染淨故。說四念住。",
    "T30n1579_051:0582c26": "復次有諸苾芻。住三種住行六正行。於大",
    "T30n1579_051:0582c27": "師教多有所作。謂住解脫住。住解脫門住。",
    "T30n1579_051:0582c28": "及住能引解脫門法住。行無間行。行善受",
    "T30n1579_051:0582c29": "思惟行。行修所引善根生起行。行離諸愛味",
    "T30n1579_051:0583a01": "簡擇諦行。行即於此無增上慢行。行正清",
    "T30n1579_051:0583a02": "淨受用行。復次有二種捨施。一受者捨施。",
    "T30n1579_051:0583a03": "二施者捨施。施果亦有二種。一得大財富。二",
    "T30n1579_051:0583a04": "得此等流受用勝解。",
    "T30n1579_051:0583a05": "復次當辨證成道理。問依何道理。應知",
    "T30n1579_051:0583a06": "宣說唯從未來非實非有諸行相生。答若",
    "T30n1579_051:0583a07": "未來法行相實有而得生者。此法為轉而說",
    "T30n1579_051:0583a08": "生耶。謂從未來世處轉向現在世處。為死",
    "T30n1579_051:0583a09": "生耶。謂未來世死生現在世。為彼為緣而",
    "T30n1579_051:0583a10": "得生耶。謂於未來法住不變用彼為緣",
    "T30n1579_051:0583a11": "於現在世有餘法生。為有業用而說生",
    "T30n1579_051:0583a12": "耶。謂於未來本無業用至現在世方有",
    "T30n1579_051:0583a13": "業用。為圓滿相而說生耶。謂於未來相",
    "T30n1579_051:0583a14": "未圓滿至現在世相乃圓滿。為由異相而",
    "T30n1579_051:0583a15": "說生耶。謂於未來有未來分及有因分。",
    "T30n1579_051:0583a16": "由此二種其相有異。來至現在有現在分",
    "T30n1579_051:0583a17": "及有果分。由此二種其相有異。如是六",
    "T30n1579_051:0583a18": "種諸法生起皆不應理。何以故。非無方無",
    "T30n1579_051:0583a19": "處。法有從異方轉趣異方義。亦非未生",
    "T30n1579_051:0583a20": "未已生法而有死義。若彼為緣而得生者。",
    "T30n1579_051:0583a21": "便異法生非未來生。此於未來便為未有。",
    "T30n1579_051:0583a22": "又一切法第一義中無作用故。業用離相異",
    "T30n1579_051:0583a23": "不可得。唯即於相而假建立。設有異者。未",
    "T30n1579_051:0583a24": "來現在同實有相。唯說現在獨有業用。理",
    "T30n1579_051:0583a25": "不可得。又此業用。便應本無而今得生。又",
    "T30n1579_051:0583a26": "與世尊微妙言說即成相違。如說諸行非",
    "T30n1579_051:0583a27": "常非恒汝顯諸行業用無常。由此義故行",
    "T30n1579_051:0583a28": "應是常又等於一相。若相異分得是有",
    "T30n1579_051:0583a29": "者。相之異分何故不有。又相異分本無今有。",
    "T30n1579_051:0583b01": "相之異分何故不成本無今有。又離色等一",
    "T30n1579_051:0583b02": "切行相。餘未來分必不可得。又應未來無",
    "T30n1579_051:0583b03": "有果相現在方有果相生起。如是已",
    "T30n1579_051:0583b04": "辨證成道理。依此道理應知。宣說未來",
    "T30n1579_051:0583b05": "諸法一切行相非實非有本無今有。如於未",
    "T30n1579_051:0583b06": "來如是。過去隨其所應。由此道理當知。",
    "T30n1579_051:0583b07": "宣說非實非有。復次過去行云何。謂相已",
    "T30n1579_051:0583b08": "滅沒自性已捨。現在行云何。謂相未滅沒自",
    "T30n1579_051:0583b09": "性未捨生時暫住。未來行云何。謂因現有",
    "T30n1579_051:0583b10": "自相未生未得自性。問若彼諸行未來本無",
    "T30n1579_051:0583b11": "而得生者。空華兔角石女兒等何故不生。",
    "T30n1579_051:0583b12": "答由空華等無生因故。一切諸行各各差別",
    "T30n1579_051:0583b13": "定有生因。問若一切行各各差別有生因",
    "T30n1579_051:0583b14": "者。何因緣故諸行俱時不頓生耶。答諸行",
    "T30n1579_051:0583b15": "雖有各別生因。然必待緣方得生起。若彼",
    "T30n1579_051:0583b16": "彼行生緣現前。彼彼行因生彼彼行。是故諸",
    "T30n1579_051:0583b17": "行雖現有因。然無俱時頓生起過。",
    "T30n1579_051:0583b18": "復次此中云何名諸行因。何等名緣。謂薄伽",
    "T30n1579_051:0583b19": "梵說。諸行生緣略有四種。一因緣。二等無間",
    "T30n1579_051:0583b20": "緣。三所緣緣。四增上緣。因緣一種亦因亦緣。",
    "T30n1579_051:0583b21": "餘之三種唯緣非因。云何因緣。謂諸色根根",
    "T30n1579_051:0583b22": "依及識。此二略說。能持一切諸法種子。隨",
    "T30n1579_051:0583b23": "逐色根有諸色根種子及餘色法種子一切",
    "T30n1579_051:0583b24": "心心所等種子。若隨逐識有一切識種子",
    "T30n1579_051:0583b25": "及餘無色法種子諸色根種子。所餘色法種",
    "T30n1579_051:0583b26": "子。當知所餘色法自性。唯自種子之所隨",
    "T30n1579_051:0583b27": "逐。除大種色。由大種色二種種子所隨逐",
    "T30n1579_051:0583b28": "故。謂大種種子及造色種子。即此所立隨逐",
    "T30n1579_051:0583b29": "差別種子相續。隨其所應望所生法。是",
    "T30n1579_051:0583c01": "名因緣。",
    "T30n1579_051:0583c02": "復次若諸色根及自大種。非心心所種子",
    "T30n1579_051:0583c03": "所隨逐者。入滅盡定入無想定生無想",
    "T30n1579_051:0583c04": "天。後時不應識等更生。然必更生。是故當",
    "T30n1579_051:0583c05": "知心心所種子隨逐色根。以此為緣彼得",
    "T30n1579_051:0583c06": "更生。",
    "T30n1579_051:0583c07": "復次若諸識非色種子所隨逐者。生無色",
    "T30n1579_051:0583c08": "界異生。從彼壽盡業盡沒已還生下時。色",
    "T30n1579_051:0583c09": "無種子應不更生。然必更生。是故當知諸",
    "T30n1579_051:0583c10": "色種子隨逐於識。以此為緣色法更生",
    "T30n1579_051:0583c11": "復次若諸異生由世間道入初靜慮。若得",
    "T30n1579_051:0583c12": "生彼爾時欲界諸染污法。及餘欲界諸法種",
    "T30n1579_051:0583c13": "子。但被損伏不能永害。何以故。由此異生",
    "T30n1579_051:0583c14": "從彼定退欲界染法復現前故。從初靜慮",
    "T30n1579_051:0583c15": "沒已。復還生欲界故。",
    "T30n1579_051:0583c16": "復次損伏略有三種。一遠離損伏。二厭患損",
    "T30n1579_051:0583c17": "伏。三奢摩他損伏。云何遠離損伏。謂如有",
    "T30n1579_051:0583c18": "一棄捨家法趣於非家。遠離種種受用欲",
    "T30n1579_051:0583c19": "具。受持禁戒。於所受持遠離禁戒。親近修",
    "T30n1579_051:0583c20": "習若多修習。由親近修習多修習相續不斷",
    "T30n1579_051:0583c21": "故。於諸欲具心不趣入。心不流散。心不安",
    "T30n1579_051:0583c22": "住。心不愛樂。亦不發起彼增上力緣彼境",
    "T30n1579_051:0583c23": "界所起煩惱。如是名為遠離損伏。云何厭",
    "T30n1579_051:0583c24": "患損伏。謂如有一或由過患想。或由不淨",
    "T30n1579_051:0583c25": "想。或由青瘀等想。或由隨一如理作意。如",
    "T30n1579_051:0583c26": "是如是厭患諸欲。雖未離欲然於諸欲",
    "T30n1579_051:0583c27": "修厭逆故。心不趣入乃至廣說。如是名為",
    "T30n1579_051:0583c28": "厭患損伏。云何奢摩他損伏。謂如有一由",
    "T30n1579_051:0583c29": "世間道。得離欲界欲或離色界欲。彼由奢",
    "T30n1579_051:0584a01": "摩他任持心相續故。於欲色中心不趣入。",
    "T30n1579_051:0584a02": "乃至廣說。如是名為奢摩他損伏。若聖弟子",
    "T30n1579_051:0584a03": "由出世道離欲界欲。乃至具得離三界欲。",
    "T30n1579_051:0584a04": "爾時一切三界染污諸法種子皆悉永害。何",
    "T30n1579_051:0584a05": "以故。由聖弟子於現法中不復堪任從離",
    "T30n1579_051:0584a06": "欲退更起下地煩惱現前。或生上地。亦不",
    "T30n1579_051:0584a07": "堪任從彼沒已還生下地。如穀麥等諸外",
    "T30n1579_051:0584a08": "種子安置空逈或於乾器。雖不生芽非",
    "T30n1579_051:0584a09": "不種子。若火所損爾時畢竟不成種子。內",
    "T30n1579_051:0584a10": "法種子損伏永害道理亦爾。若聖弟子將入",
    "T30n1579_051:0584a11": "無餘涅槃界時。所有一切善及無記諸法種",
    "T30n1579_051:0584a12": "子皆被損害。由染污法種子滅故。不復能",
    "T30n1579_051:0584a13": "感當來異熟果。亦不復能生自類果。當知",
    "T30n1579_051:0584a14": "是名第四損伏。所謂永害助伴損伏。",
    "T30n1579_051:0584a15": "復次具縛者所有心起。若樂俱行或苦俱行。",
    "T30n1579_051:0584a16": "或不苦不樂俱行。此一切心。皆樂種子。苦種",
    "T30n1579_051:0584a17": "子。不苦不樂種子之所隨逐。若起善心或染",
    "T30n1579_051:0584a18": "污心或無記心。此一切心。皆善種子染污種",
    "T30n1579_051:0584a19": "子無記種子之所隨逐。又諸有學不具縛",
    "T30n1579_051:0584a20": "者所有心生。若世間善心或出世心。或染污",
    "T30n1579_051:0584a21": "心或無記心。此一切心。皆為一切修道所",
    "T30n1579_051:0584a22": "斷煩惱種子之所隨逐。由未斷故有時得",
    "T30n1579_051:0584a23": "生。亦為所餘諸法種子之所隨逐。又諸無",
    "T30n1579_051:0584a24": "學一切煩惱已永斷者所有心生。若世間善",
    "T30n1579_051:0584a25": "心。若出世心。若無記心。此一切心。皆已永",
    "T30n1579_051:0584a26": "離染法種子。但為一切善無記法種子隨逐",
    "T30n1579_051:0584a27": "相續而生。復次此所建立種子道理。當知",
    "T30n1579_051:0584a28": "且依未建立阿賴耶識聖教而說。若已建",
    "T30n1579_051:0584a29": "立阿賴耶識。當知略說諸法種子。一切皆依",
    "T30n1579_051:0584b01": "阿賴耶識。又彼諸法若未永斷。若非所斷。",
    "T30n1579_051:0584b02": "隨其所應所有種子隨逐應知。",
    "T30n1579_051:0584b03": "問如世尊言。我說阿羅漢苾芻於四種增上",
    "T30n1579_051:0584b04": "心法現法安樂住中隨一而退。若彼一切染",
    "T30n1579_051:0584b05": "污種子皆已永害。云何復起下地煩惱。若不",
    "T30n1579_051:0584b06": "復起彼云何退。答退有二種。一者斷退。二",
    "T30n1579_051:0584b07": "者住退。言斷退者唯是異生。言住退者。是",
    "T30n1579_051:0584b08": "諸聖者亦是異生。若世間道斷諸煩惱復",
    "T30n1579_051:0584b09": "起現前。當知爾時斷退故退。亦是住退。若出",
    "T30n1579_051:0584b10": "世道斷煩惱已心營世務。不專修習如理",
    "T30n1579_051:0584b11": "作意。由此不能於其中間。現法樂住數起",
    "T30n1579_051:0584b12": "現前如先所得後亦如是。然其下地已斷煩",
    "T30n1579_051:0584b13": "惱不復現前。如是名為住退故退。非是斷",
    "T30n1579_051:0584b14": "退。又若已斷一切煩惱成阿羅漢。而彼一",
    "T30n1579_051:0584b15": "切染法種子未永害者。云何名為心善解脫",
    "T30n1579_051:0584b16": "阿羅漢果諸漏永盡。若已永害。於相續中永",
    "T30n1579_051:0584b17": "無一切染法種子。尚不應起不正思惟。況",
    "T30n1579_051:0584b18": "諸煩惱。是故當知由出世道斷煩惱者。定",
    "T30n1579_051:0584b19": "無有退。",
    "T30n1579_051:0584b20": "瑜伽師地論卷第五十一"
}