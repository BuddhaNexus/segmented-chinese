{
    "T39n1799_002:0843b17": "首楞嚴義疏注經卷第二(之一)",
    "T39n1799_002:0843b19": "長水沙門子璿集",
    "T39n1799_002:0843b20": "二就破顛倒漸明真見二。一且對匿王破",
    "T39n1799_002:0843b21": "其斷見二。一述阿難所壞願辨真妄。",
    "T39n1799_002:0843b22": "爾時阿難及諸大眾。聞佛示誨身心泰然。念",
    "T39n1799_002:0843b23": "無始來失却本心妄認緣塵分別影事。今日",
    "T39n1799_002:0843b24": "開悟。如失乳兒忽遇慈母　悟知緣塵之心",
    "T39n1799_002:0843b25": "是影事。又識對境之見是不動。翻思往日。認",
    "T39n1799_002:0843b26": "妄失真。流浪既深。[日*昏]惑難曉。幸逢嘉會。遭",
    "T39n1799_002:0843b27": "此良時。法乳既滋。如子遇母。不亦快哉。",
    "T39n1799_002:0843b28": "合掌禮佛。願聞如來顯出身心真妄虛實現",
    "T39n1799_002:0843b29": "前生滅與不生滅。二發明性　前文叱責此",
    "T39n1799_002:0843c01": "非汝心。蓋令識妄。仍指諸法唯心所現。此又",
    "T39n1799_002:0843c02": "令了所現之妄本無自性元是一真。一真未",
    "T39n1799_002:0843c03": "甞動搖。諸法何曾生滅。佛意欲其即妄見真。",
    "T39n1799_002:0843c04": "遂印對境之見元來無動。廣責認物為己性",
    "T39n1799_002:0843c05": "心失真。阿難罔測佛之深旨。將謂真妄二體",
    "T39n1799_002:0843c06": "全殊生滅之外有不生滅。若如是者。唯心之",
    "T39n1799_002:0843c07": "言虛設。妄法之語徒施。逐語迷旨。終成顛倒。",
    "T39n1799_002:0843c08": "雖懷疑念未敢形言。故云合掌禮佛願聞等",
    "T39n1799_002:0843c09": "也　二明匿王引外請證不生四。一引外敘",
    "T39n1799_002:0843c10": "疑。",
    "T39n1799_002:0843c11": "時波斯匿王起立白佛。我昔未承諸佛誨勅。",
    "T39n1799_002:0843c12": "見迦旃延毘羅胝子。咸言此身死後斷滅名",
    "T39n1799_002:0843c13": "為涅槃　迦旃延姓也。名迦羅鳩馱。此外道",
    "T39n1799_002:0843c14": "執一切法亦有亦無。刪闍夜是名。毘羅胝母",
    "T39n1799_002:0843c15": "號。此外道起自然見。外計雖多不離斷常二",
    "T39n1799_002:0843c16": "見。此二皆斷見類故云。咸言斷滅。此人異計。",
    "T39n1799_002:0843c17": "不知業種相生。妄謂死後即是涅槃。",
    "T39n1799_002:0843c18": "我雖值佛。今猶狐疑。云何發揮證知此心不",
    "T39n1799_002:0843c19": "生滅地。今此大眾諸有漏者咸皆願聞　狐",
    "T39n1799_002:0843c20": "性多疑。凡遇氷處。聽水無聲然後方行。昔聞",
    "T39n1799_002:0843c21": "死後斷滅。今聞不滅不生。孰是孰非。猶豫不",
    "T39n1799_002:0843c22": "決。故云狐疑。匿王深體阿難所懷。知於生滅",
    "T39n1799_002:0843c23": "之外求不生滅。心雖密請。口不形言。故引外",
    "T39n1799_002:0843c24": "宗冀佛開示。近破外道斷見令知死後續生。",
    "T39n1799_002:0843c25": "深引阿難悟真不離生滅妄識。故云證知此心",
    "T39n1799_002:0843c26": "不生滅地　二述身遷改四。一問答身常不常。",
    "T39n1799_002:0843c27": "佛告大王。汝身現在。今復問汝。汝此肉身為",
    "T39n1799_002:0843c28": "同金剛常住不朽。為復變壞。世尊。我今此身",
    "T39n1799_002:0843c29": "終從變滅　佛舉此問。欲顯生滅中有不生",
    "T39n1799_002:0844a01": "滅。如前頭自搖動見無所動　二問答未滅",
    "T39n1799_002:0844a02": "知滅。",
    "T39n1799_002:0844a03": "佛言。大王。汝未曾滅。云何知滅。世尊。我此",
    "T39n1799_002:0844a04": "無常變壤之身雖未曾滅。我觀現前念念遷",
    "T39n1799_002:0844a05": "謝新新不住。如火成灰漸漸銷殞殞亡不息。",
    "T39n1799_002:0844a06": "決知此身當從滅盡　前念滅後念生。剎那",
    "T39n1799_002:0844a07": "變異。如火燒薪必歸磨滅。俱舍云以諸有為",
    "T39n1799_002:0844a08": "法有剎那盡故　三問答老幼何貌。",
    "T39n1799_002:0844a09": "佛言如是。大王。汝今生齡已從衰老。顏貌何",
    "T39n1799_002:0844a10": "如童子之時　王述無常念念遷謝。其理必",
    "T39n1799_002:0844a11": "然。故印如是。欲其更敘遷謝之相。以老少相",
    "T39n1799_002:0844a12": "比為問。十五曰童。未巾冠也。齡年也。",
    "T39n1799_002:0844a13": "世尊。我昔孩孺膚腠潤澤。年至長成血氣充",
    "T39n1799_002:0844a14": "滿。而今頹齡。迫於衰耄。形色枯悴。精神昏",
    "T39n1799_002:0844a15": "昧。髮白面皺逮將不久。如何見比充盛之時",
    "T39n1799_002:0844a16": "　始生曰孩。始行曰孺。孺濡也。言濡弱也。膚",
    "T39n1799_002:0844a17": "布也。布在表也。文理光美曰腠。此皆童子時",
    "T39n1799_002:0844a18": "相。長成謂成人之時。此從二十已上至強壯",
    "T39n1799_002:0844a19": "時。故云血氣充滿。頹齡即今六十有二。年齡",
    "T39n1799_002:0844a20": "頹朽近於七十。故云迫於衰耄。老少相異。云",
    "T39n1799_002:0844a21": "何世尊見此相比　四問答頓漸流年。",
    "T39n1799_002:0844a22": "佛言。大王。汝之形容應不頓朽　前敘相變。",
    "T39n1799_002:0844a23": "今問年變。由年變故令其相變。不頓朽言。要",
    "T39n1799_002:0844a24": "敘漸老念念遷移。",
    "T39n1799_002:0844a25": "王言。世尊。變化密移我誠不覺。寒暑遷流漸",
    "T39n1799_002:0844a26": "至於此。何以故。我年二十。雖號年少。顏貌已",
    "T39n1799_002:0844a27": "老初十歲時。三十之年又衰二十。于今六十",
    "T39n1799_002:0844a28": "又過于二。觀五十時。宛然強壯。世尊。我見",
    "T39n1799_002:0844a29": "密移。雖此殂落。其間流易且限十年　十年",
    "T39n1799_002:0844b01": "為限。麁相而觀。殂往也。落猶不住也。少壯不",
    "T39n1799_002:0844b02": "住往而不遷也。故云殂落。流變易改也。",
    "T39n1799_002:0844b03": "若復令我微細思惟。其變寧唯一紀二紀。實",
    "T39n1799_002:0844b04": "為年變　此以一年為限。年年變改何啻十",
    "T39n1799_002:0844b05": "年。十二年曰紀也。",
    "T39n1799_002:0844b06": "豈唯年變。亦兼月化　此以一月為限。月月",
    "T39n1799_002:0844b07": "不同。不唯約年也。",
    "T39n1799_002:0844b08": "何直月化。兼又日遷　何直猶不但也。此以",
    "T39n1799_002:0844b09": "一日為限。日日更訛。不但約月。已上從寬",
    "T39n1799_002:0844b10": "至狹。四限觀察。無常之相。猶是麁浮未為微",
    "T39n1799_002:0844b11": "細。",
    "T39n1799_002:0844b12": "沈思諦觀。剎那剎那念念之間不得停住。故",
    "T39n1799_002:0844b13": "知我身終從變滅　此至細而觀也。若以沈靜",
    "T39n1799_002:0844b14": "其思審諦觀察。即剎那不停念念流變。此即",
    "T39n1799_002:0844b15": "微細四相遷流不息。凡夫心麁。殊不知覺。古",
    "T39n1799_002:0844b16": "德偈云。如以一睫毛置掌人不覺。若置眼睛",
    "T39n1799_002:0844b17": "上違害極不安。愚人如手掌。不覺行苦遷。智",
    "T39n1799_002:0844b18": "者如眼睛違。極生厭患。言剎那者時之極少",
    "T39n1799_002:0844b19": "也。俱舍論說。時之極少名曰剎那。時之極長",
    "T39n1799_002:0844b20": "名之為劫。乃至年之與月俱是時之分劑。又",
    "T39n1799_002:0844b21": "云。百二十剎那為一怛剎那。六十怛剎那。為",
    "T39n1799_002:0844b22": "一臘縛。三十臘縛為一須臾。三十須臾為一",
    "T39n1799_002:0844b23": "晝夜。三十晝夜為一月。十二月為一年。十二",
    "T39n1799_002:0844b24": "年為一紀。前約十年為限。是約一紀舉全數",
    "T39n1799_002:0844b25": "爾　三示性不滅三。一佛問不滅王答不知。",
    "T39n1799_002:0844b26": "佛告大王。汝見變化遷改不停。悟知汝滅。亦",
    "T39n1799_002:0844b27": "於滅時汝知身中有不滅耶。波斯匿王合掌",
    "T39n1799_002:0844b28": "白佛。我實不知　生滅麁相如前可知。不生",
    "T39n1799_002:0844b29": "滅性亦在汝身。汝知之否。匿王舉外敘疑。俾",
    "T39n1799_002:0844c01": "欲世尊明示。今蒙佛問。故答不知　二許示",
    "T39n1799_002:0844c02": "無生廣辨無改。此下約王自小至長見河不",
    "T39n1799_002:0844c03": "變。以明見性。意顯只於生滅了不生滅。相雖",
    "T39n1799_002:0844c04": "麁近。旨甚深微。一令匿王驗麁相而悟捨生",
    "T39n1799_002:0844c05": "趣生。一使慶喜發深解而知滅元不滅。即相",
    "T39n1799_002:0844c06": "顯性。在此密談。頭自搖動見無所動是此意",
    "T39n1799_002:0844c07": "也。維摩云。如自觀身實相觀佛亦然。肇公以",
    "T39n1799_002:0844c08": "萬物即不遷。何但於見。下文佛答文殊。及會",
    "T39n1799_002:0844c09": "三科文首。分明顯會。始現其意。文二。一許示",
    "T39n1799_002:0844c10": "無生。",
    "T39n1799_002:0844c11": "佛言。我今示汝不生滅性　許於正生滅時",
    "T39n1799_002:0844c12": "示無生理也　二徵詰廣辨三。一問答見河",
    "T39n1799_002:0844c13": "之初。",
    "T39n1799_002:0844c14": "大王。汝年幾時見恒河水。王言。我生三歲。慈",
    "T39n1799_002:0844c15": "母携我謁耆婆天經過此流。爾時即知是恒",
    "T39n1799_002:0844c16": "河水　耆婆此云命。西國風俗。皆事長命天",
    "T39n1799_002:0844c17": "神。子生三歲。即謁彼廟。謝求得也。此以年問",
    "T39n1799_002:0844c18": "見者。意明年變見不變也　二問答見河同",
    "T39n1799_002:0844c19": "異。",
    "T39n1799_002:0844c20": "佛言。大王。如汝所說。二十之時衰於十歲。乃",
    "T39n1799_002:0844c21": "至六十。日月歲時念念遷變。則汝三歲見此",
    "T39n1799_002:0844c22": "河時。至年十三。其水云何。王言。如三歲時宛",
    "T39n1799_002:0844c23": "然無異。乃至于今年六十二亦無有異　無",
    "T39n1799_002:0844c24": "異之語甚好思量。一往麁浮。再思有旨　三",
    "T39n1799_002:0844c25": "問答見有童耄。",
    "T39n1799_002:0844c26": "佛言。汝今自傷髮白面皺。其面必定皺於童",
    "T39n1799_002:0844c27": "年。則汝今時觀此恒河。與昔童時觀河之",
    "T39n1799_002:0844c28": "見。有童耄不。王言不也世尊　色身麁相童",
    "T39n1799_002:0844c29": "耄易知。見性不遷誠難覺了。對此辨異。令",
    "T39n1799_002:0845a01": "悟無生也　三克指常性斥彼置疑。",
    "T39n1799_002:0845a02": "佛言。大王。汝面雖皺。而此見精性未曾皺。皺",
    "T39n1799_002:0845a03": "者為變。不皺非變。變者受滅。彼不變者元無",
    "T39n1799_002:0845a04": "生滅。云何於中受汝生死　克指常性也。生",
    "T39n1799_002:0845a05": "滅但遷有為。無為不受生死。若知不變即見",
    "T39n1799_002:0845a06": "無生。",
    "T39n1799_002:0845a07": "而猶引彼末伽梨等。都言此身死後全滅",
    "T39n1799_002:0845a08": "　斥彼置疑也。末伽梨是字。母名俱奢梨。此指",
    "T39n1799_002:0845a09": "與匿王所引異者。俱是外道趣爾指也。色身",
    "T39n1799_002:0845a10": "變異可說無常。見性不遷理非斷滅　四信",
    "T39n1799_002:0845a11": "悟續生。",
    "T39n1799_002:0845a12": "王聞是言。信知身後捨生趣生。與諸大眾。踊",
    "T39n1799_002:0845a13": "躍歡喜得未曾有　敘其淺悟。但云捨生趣",
    "T39n1799_002:0845a14": "生。鞠彼深意。必知滅元不滅。隨宜領解。主伴",
    "T39n1799_002:0845a15": "同致。未即顯言也　二正對阿難破其常見",
    "T39n1799_002:0845a16": "二。一阿難乘違發問。",
    "T39n1799_002:0845a17": "阿難即從座起。禮佛合掌。長跪白佛。世尊。若",
    "T39n1799_002:0845a18": "此見聞必不生滅。云何世尊名我等輩遺失",
    "T39n1799_002:0845a19": "真性顛倒行事。願興慈悲洗我塵垢　據此",
    "T39n1799_002:0845a20": "見河之見與我見聞無殊。於王即云不滅不",
    "T39n1799_002:0845a21": "生。於我即云遺失真性。王之與我孰親孰疎。",
    "T39n1799_002:0845a22": "苟或殊途。如何分辨。然此問意由來久矣。始",
    "T39n1799_002:0845a23": "因手自開合見無開合。頭自動搖見無搖",
    "T39n1799_002:0845a24": "動。一一佛印皆言如是。此則如來令於妄見",
    "T39n1799_002:0845a25": "即辨真見。無離生滅有不生滅。阿難罔知佛",
    "T39n1799_002:0845a26": "旨。猶謂生滅與不生滅別。遂合掌禮佛。願聞",
    "T39n1799_002:0845a27": "如來顯出身心真妄虛實現前生滅與不生滅",
    "T39n1799_002:0845a28": "二發明性。匿王知其懷抱。又不發問伸誠。於",
    "T39n1799_002:0845a29": "是引外六師執身死後斷滅。所冀佛親開示。",
    "T39n1799_002:0845b01": "即妄見真。責引阿難。無執二別。阿難古佛。豈",
    "T39n1799_002:0845b02": "茲不了。蓋為今日惑重情深。須示瞢然確陳",
    "T39n1799_002:0845b03": "拒諍。故茲問也　二如來驗破執情三。一驗",
    "T39n1799_002:0845b04": "出倒情二。一垂手以問引出常情四。一問。",
    "T39n1799_002:0845b05": "即時如來垂金色臂。輪手下指。示阿難言。汝",
    "T39n1799_002:0845b06": "今見我母陀羅手。為正為倒　下指。指下也。",
    "T39n1799_002:0845b07": "母陀羅此云印。此意欲明見手不同有正有",
    "T39n1799_002:0845b08": "倒。以況其見亦有正倒　二答。",
    "T39n1799_002:0845b09": "阿難言。世間眾生以此為倒。而我不知誰正",
    "T39n1799_002:0845b10": "誰倒　此推世人以此為倒。而我不知云何",
    "T39n1799_002:0845b11": "　三徵。",
    "T39n1799_002:0845b12": "佛告阿難。若世間人以此為倒。即世間人將",
    "T39n1799_002:0845b13": "何為正　若以垂手為倒。復將何者為正",
    "T39n1799_002:0845b14": "　四釋。",
    "T39n1799_002:0845b15": "阿難言。如來竪臂兜羅綿手上指於空。則名",
    "T39n1799_002:0845b16": "為正　竪手為倒。却以為正。以不順身故。此",
    "T39n1799_002:0845b17": "為倒阿難不辨真妄。執妄失真。故如來責",
    "T39n1799_002:0845b18": "顛倒行事。既了妄本無體。合知真自寂然。遂",
    "T39n1799_002:0845b19": "許對頭動之見觀河之性即是性真。無別真",
    "T39n1799_002:0845b20": "也。慶喜依前不了。將謂妄外有真。遂不甘我",
    "T39n1799_002:0845b21": "為顛倒之人。王是無生之性。阿難既陳諍問。",
    "T39n1799_002:0845b22": "如來就事以驗。逆順之境不辨。顛倒之情難",
    "T39n1799_002:0845b23": "脫。下文即破　二竪臂以示比出倒見。",
    "T39n1799_002:0845b24": "佛即竪臂告阿難言。若此顛倒首尾相換。諸",
    "T39n1799_002:0845b25": "世間人一倍瞻視　既云竪臂為正。佛便竪",
    "T39n1799_002:0845b26": "臂隨而責之。此即正是顛倒也。指本垂下。今",
    "T39n1799_002:0845b27": "却逆上。故云首尾相換。世人不依本分以正",
    "T39n1799_002:0845b28": "為正。而別生異見以倒為正。故云一倍瞻視。",
    "T39n1799_002:0845b29": "則知汝身與諸如來清淨法身比類發明。如",
    "T39n1799_002:0845c01": "來之身名正遍知。汝等之身號性顛倒　若",
    "T39n1799_002:0845c02": "以此驗之。則知汝身與如來身比竝類例顯",
    "T39n1799_002:0845c03": "發彰明。佛身是正。汝身應倒。亦可。若以佛之",
    "T39n1799_002:0845c04": "見手類顯佛身。明知佛身名正遍知。若以汝",
    "T39n1799_002:0845c05": "之見手比竝汝身。明知汝身號性顛倒。汝胡",
    "T39n1799_002:0845c06": "非是顛倒行事。正遍知者。離倒名正。窮盡法",
    "T39n1799_002:0845c07": "界名遍知。凡夫二乘無此號者。皆顛倒故",
    "T39n1799_002:0845c08": "　二徵其倒處二。一徵倒所在。",
    "T39n1799_002:0845c09": "隨汝諦觀。汝身佛身稱顛倒者。名字何處。號",
    "T39n1799_002:0845c10": "為顛倒　隨者猶任從也。任汝心中諦審觀",
    "T39n1799_002:0845c11": "察。佛若是倒。汝名佛身何處是倒。汝若是倒。",
    "T39n1799_002:0845c12": "汝名自身何處名倒。此則令其識顛倒處也。",
    "T39n1799_002:0845c13": "名(去聲)字猶詺目也。古人於此作泯相解。遂令",
    "T39n1799_002:0845c14": "下經正辨顛倒血脈不貫。便成孤起。既絕正",
    "T39n1799_002:0845c15": "倒。如來何故却說顛倒。學者請詳。無見榮古",
    "T39n1799_002:0845c16": "　二敘其罔知。",
    "T39n1799_002:0845c17": "于時阿難與諸大眾。瞪瞢瞻佛。目睛不瞬。不",
    "T39n1799_002:0845c18": "知身心顛倒所在　瞪直視貌。瞢昏悶不了",
    "T39n1799_002:0845c19": "也。聞徵倒處瞢然不了。既不措其一辭。但知",
    "T39n1799_002:0845c20": "向佛直視　三廣示倒相二。一興悲告語敘",
    "T39n1799_002:0845c21": "其常說。",
    "T39n1799_002:0845c22": "佛興慈悲。哀愍阿難及諸大眾。發海潮音遍",
    "T39n1799_002:0845c23": "告同會。諸善男子。我常說言。色心諸緣及心",
    "T39n1799_002:0845c24": "所使諸所緣法。唯心所現　天鼓無思。隨人",
    "T39n1799_002:0845c25": "發響。海潮無念。要不失時。此表無緣慈悲應",
    "T39n1799_002:0845c26": "機而說不待請也。色謂十一種色。心謂八識",
    "T39n1799_002:0845c27": "心王。諸緣即總指色心。或可別指不相應行。",
    "T39n1799_002:0845c28": "心所即五十一心所。諸所緣法謂六無為也。",
    "T39n1799_002:0845c29": "此上五位一百法攝諸法盡。皆是真心之所",
    "T39n1799_002:0846a01": "現起。如鏡現像不離於鏡無體可得。問前",
    "T39n1799_002:0846a02": "五無為名體俱假。可同前法無體如影。真",
    "T39n1799_002:0846a03": "如無為。名假體實。為諸法性。何言無體如影",
    "T39n1799_002:0846a04": "像耶。答此宗所說真如猶是對妄而立。既因",
    "T39n1799_002:0846a05": "對待還成妄法。如下經云。言妄顯諸真。妄真",
    "T39n1799_002:0846a06": "同二妄。又云。無為無起滅。不實如空華。圓覺",
    "T39n1799_002:0846a07": "云。圓覺流出一切清淨真如菩提涅槃等。由",
    "T39n1799_002:0846a08": "是五位諸法唯心所現。皆同影像也　二顯",
    "T39n1799_002:0846a09": "真示妄斥其倒情二。一就法辨釋迷情五。一",
    "T39n1799_002:0846a10": "標指。",
    "T39n1799_002:0846a11": "汝身汝心。皆是妙明真精妙心中所現物",
    "T39n1799_002:0846a12": "　心現身心。如鏡現物。物不是鏡。物體虛故。鏡",
    "T39n1799_002:0846a13": "不是物。鏡體實故。虛實既辨。由是顛倒於",
    "T39n1799_002:0846a14": "茲可識　二責失。",
    "T39n1799_002:0846a15": "云何汝等。遺失本妙圓妙明心寶明妙性。認",
    "T39n1799_002:0846a16": "悟中迷　心即是性。體遍故圓。無昧故明。",
    "T39n1799_002:0846a17": "具法可重故名為寶。元來自爾非適今也。故",
    "T39n1799_002:0846a18": "云本。言語道斷心行處滅。故稱妙。再三歎美。",
    "T39n1799_002:0846a19": "故疊言之。悟即是覺。圓明性也。迷即不覺。妄",
    "T39n1799_002:0846a20": "身心也。不覺處覺。如像處鏡。虛實可辨。今",
    "T39n1799_002:0846a21": "棄如鏡之本性。執似像之身心。不辨虛實。",
    "T39n1799_002:0846a22": "斯為大失。故云認悟中迷。前云名字何處號",
    "T39n1799_002:0846a23": "為顛倒。今正指此顛倒處也　三敘妄。",
    "T39n1799_002:0846a24": "晦昧為空。空晦暗中結暗為色。色雜妄想。",
    "T39n1799_002:0846a25": "想相為身。聚緣內搖。趣外奔逸　無明體暗。",
    "T39n1799_002:0846a26": "故云晦昧。內有無明外現空相。故云為空。此",
    "T39n1799_002:0846a27": "則最初劫濁也。下文云。迷妄有虛空。又云。汝",
    "T39n1799_002:0846a28": "見虛空遍十方界。空見不分。有空無體。有見",
    "T39n1799_002:0846a29": "無覺。相織妄成。是第一重名為劫濁。此三細",
    "T39n1799_002:0846b01": "中業轉二相。亦云同異。亦云動靜。由此動靜",
    "T39n1799_002:0846b02": "互相待故。於此二相暗中結成形色。即根身",
    "T39n1799_002:0846b03": "器界也。形色既現。想處其中。色想相雜。有知",
    "T39n1799_002:0846b04": "覺處成於根身。想澄凝處即是器界。此則第",
    "T39n1799_002:0846b05": "三現相也。以有境界緣故。牽起麁識。念念分",
    "T39n1799_002:0846b06": "別相續不斷。故云聚緣內搖。此前二麁也。由",
    "T39n1799_002:0846b07": "念相續熏習不斷。遂成分離。取六塵相流趣",
    "T39n1799_002:0846b08": "不息。故云趣外奔逸。此後二麁分離識也。從",
    "T39n1799_002:0846b09": "微至著。三細四麁為煩惱道。畢於此矣　四",
    "T39n1799_002:0846b10": "顯執。",
    "T39n1799_002:0846b11": "昏擾擾相以為心性。一迷為心。決定惑為色",
    "T39n1799_002:0846b12": "身之內　世人不知元是無明展轉麁動。將",
    "T39n1799_002:0846b13": "此昏迷擾擾之相。便為真實心性。一從迷執",
    "T39n1799_002:0846b14": "決定不改。謂言我心在色身內。遂起有情無",
    "T39n1799_002:0846b15": "情之異有性無性之殊。認妄心為佛心。一何",
    "T39n1799_002:0846b16": "鄙見　五結迷。",
    "T39n1799_002:0846b17": "不知色身外洎山河虛空大地咸是妙明真心",
    "T39n1799_002:0846b18": "中物　根身種子屬內。緣而執受。山河大地",
    "T39n1799_002:0846b19": "屬外。但緣非執受。此之三境皆是賴耶相分。",
    "T39n1799_002:0846b20": "又此空界從迷妄生。識所變故。能變之識全",
    "T39n1799_002:0846b21": "是無明。迷真而起。亦無自體。能變所變皆是",
    "T39n1799_002:0846b22": "鏡心所現影像。故前文云。汝身汝心皆是真",
    "T39n1799_002:0846b23": "心中所現物。不知此理。却執我心在色身內。",
    "T39n1799_002:0846b24": "故此結示　二約喻結指倒相。",
    "T39n1799_002:0846b25": "譬如澄清百千大海棄之唯認一浮漚體目為",
    "T39n1799_002:0846b26": "全潮窮盡瀛渤　如來藏有四義。故以海喻。",
    "T39n1799_002:0846b27": "永絕百非如海甚深。包含萬有如海廣大。無",
    "T39n1799_002:0846b28": "德不備如海珍寶。無法不現如海現影。其體",
    "T39n1799_002:0846b29": "湛寂不與妄染相應。故云澄清。即前甚深義",
    "T39n1799_002:0846c01": "也。百千者即前廣大義也。不識是元清淨體。",
    "T39n1799_002:0846c02": "故云棄之。只取昏擾擾相以為心性。故云唯",
    "T39n1799_002:0846c03": "認等。全潮大瀛渤澥。皆海之異名也。",
    "T39n1799_002:0846c04": "汝等即是迷中倍人。如我垂手等無差別。如",
    "T39n1799_002:0846c05": "來說為可憐慜者　例前結指也。棄之大",
    "T39n1799_002:0846c06": "海是一迷也。認漚為海是倍迷也。垂手是正。",
    "T39n1799_002:0846c07": "執為倒。一迷也。竪手是倒認為正。倍迷也。前",
    "T39n1799_002:0846c08": "舉事以驗。後引喻以況。中間以法進退相例。",
    "T39n1799_002:0846c09": "正指倒相。皎然明白如何謂言是泯相耶。有",
    "T39n1799_002:0846c10": "智請詳　三廣約緣塵正顯真見。以前文中。",
    "T39n1799_002:0846c11": "約對手觀河。示見無生。相淺意深。猶成隱密。",
    "T39n1799_002:0846c12": "未為顯了。不名正顯。故科云麁論漸明也。今",
    "T39n1799_002:0846c13": "此已下。廣對緣塵。破除名相。顯此見性不落",
    "T39n1799_002:0846c14": "戲論。然後逐段會通。令知諸法虛妄本無所",
    "T39n1799_002:0846c15": "有。唯一菩提妙淨明體。分明顯會。故云正顯",
    "T39n1799_002:0846c16": "真見也。文四。一顯緣心非性二。一阿難述悟",
    "T39n1799_002:0846c17": "彰疑二。一述悟。",
    "T39n1799_002:0846c18": "阿難承佛悲救深誨。垂泣叉手。而白佛言。我",
    "T39n1799_002:0846c19": "雖承佛如是妙音。悟妙明心元所圓滿常住",
    "T39n1799_002:0846c20": "心地　因佛廣示顛倒顯出真心。於能詮言",
    "T39n1799_002:0846c21": "音。悟所詮心地　二彰疑。",
    "T39n1799_002:0846c22": "而我悟佛現說法音。現以緣心。允所瞻仰。",
    "T39n1799_002:0846c23": "徒獲此心。未敢認為本元心地。願佛哀愍。宣",
    "T39n1799_002:0846c24": "示圓音。拔我疑根歸無上道　佛以言音詮",
    "T39n1799_002:0846c25": "此真性。今我領解復是緣心。所悟真性。能悟",
    "T39n1799_002:0846c26": "緣心。還同如來前所責言。如汝今者承聽我",
    "T39n1799_002:0846c27": "法。此則因聲而有分別。有何別耶。由是未敢",
    "T39n1799_002:0846c28": "認為心地。心有能生可依止義。喻之地也。",
    "T39n1799_002:0846c29": "言圓音者。以佛一一語言。遍窮生界。而其音",
    "T39n1799_002:0847a01": "韻常不雜亂。如起信疏解　二如來約喻顯",
    "T39n1799_002:0847a02": "釋二。一指定其非。",
    "T39n1799_002:0847a03": "佛告阿難。汝等尚以緣心聽法。此法亦緣。非",
    "T39n1799_002:0847a04": "得法性　因聲而有分別。此分別性即是生",
    "T39n1799_002:0847a05": "滅。維摩云無以生滅心行說實相法。說既不",
    "T39n1799_002:0847a06": "可。聽豈可耶。緣心者但緣語言文字。故云非",
    "T39n1799_002:0847a07": "得法性。若能忘懷合道。離能所相。一念不生。",
    "T39n1799_002:0847a08": "前後際斷。斯可名為真得法性　二喻顯其",
    "T39n1799_002:0847a09": "失二。一執指亡月斥認能詮二。一喻二。一指",
    "T39n1799_002:0847a10": "月雙迷。",
    "T39n1799_002:0847a11": "如人以手指月示人。彼人因指當應看月。若",
    "T39n1799_002:0847a12": "復觀指以為月體。此人豈唯亡失月輪。亦亡",
    "T39n1799_002:0847a13": "其指。何以故。以所標指為明月故　指喻能",
    "T39n1799_002:0847a14": "詮言教。月喻所詮真理。若欲見月。須亡指以",
    "T39n1799_002:0847a15": "觀之。若欲見性。須亡言而體之。不能亡言豈",
    "T39n1799_002:0847a16": "能見性。不能遺指豈識月輪。圓覺云。修多羅",
    "T39n1799_002:0847a17": "教如標月指。若復見月。了知所標畢竟非月。",
    "T39n1799_002:0847a18": "一切如來種種言說開示菩薩亦復如是。指",
    "T39n1799_002:0847a19": "月俱迷。詮旨兩失。在文可見　二明暗俱失。",
    "T39n1799_002:0847a20": "豈唯亡指。亦復不識明之與暗。何以故。即以",
    "T39n1799_002:0847a21": "指體為月明性。明暗二性無所了故　言教",
    "T39n1799_002:0847a22": "屬有為。無記故暗。真理屬無為。性善故明。能",
    "T39n1799_002:0847a23": "喻可解　二合。",
    "T39n1799_002:0847a24": "汝亦如是　以法合喻如上所辨一客去",
    "T39n1799_002:0847a25": "主留責滯緣想二。一約法喻順推有體三。一",
    "T39n1799_002:0847a26": "法。",
    "T39n1799_002:0847a27": "若以分別我說法音為汝心者。此心自應離",
    "T39n1799_002:0847a28": "分別音有分別性　若因佛說法生分別心。",
    "T39n1799_002:0847a29": "此分別心本無自性。故屬緣塵。隨塵有無。非",
    "T39n1799_002:0847b01": "是常住。但如其客　二喻。",
    "T39n1799_002:0847b02": "譬如有客。寄宿旅亭。暫止便去。終不常住。而",
    "T39n1799_002:0847b03": "掌亭人都無所去。名為亭主　此明緣心隨",
    "T39n1799_002:0847b04": "境往來。真心湛然常住。以客喻妄。以主喻真",
    "T39n1799_002:0847b05": "　三合。",
    "T39n1799_002:0847b06": "此亦如是。若真汝心則無所去　如下經云。",
    "T39n1799_002:0847b07": "聲無既無滅。聲有亦非生。生滅二圓離。是則",
    "T39n1799_002:0847b08": "常真實　二約緣塵反責無性三。一例成無",
    "T39n1799_002:0847b09": "性。",
    "T39n1799_002:0847b10": "云何離聲無分別性。斯則豈唯聲分別心。分",
    "T39n1799_002:0847b11": "別我容。離諸色相無分別性　緣心若是真",
    "T39n1799_002:0847b12": "性。應如其主。何得隨聲來去。以離聲時無分",
    "T39n1799_002:0847b13": "別故。豈同真心周遍法界湛然常住。隨聲之",
    "T39n1799_002:0847b14": "心既然。隨色之心亦爾。故云豈唯等　二指",
    "T39n1799_002:0847b15": "同外宗。",
    "T39n1799_002:0847b16": "如是乃至分別都無　前舉色聲顯心無體。",
    "T39n1799_002:0847b17": "亦合遍歷香味觸法。今此超過。故云乃至分",
    "T39n1799_002:0847b18": "別都無。",
    "T39n1799_002:0847b19": "非色非空。拘舍離等昧為冥諦　不可見故",
    "T39n1799_002:0847b20": "非色。緣會有故非空。言冥諦者。或云冥性或",
    "T39n1799_002:0847b21": "云自性。梵云僧伽奢薩咀羅。此云數論。立二",
    "T39n1799_002:0847b22": "十五諦。最初一諦名為冥性。計以為常。第二",
    "T39n1799_002:0847b23": "十五名為神我。亦計為常。我思勝境。冥性即",
    "T39n1799_002:0847b24": "變二十三諦為我受用。我既受用。為境纏縛",
    "T39n1799_002:0847b25": "不得解脫。我若不思冥諦不變。既無纏縛我",
    "T39n1799_002:0847b26": "即解脫。名為涅槃。如別處說。拘舍梨者。非即",
    "T39n1799_002:0847b27": "數論。是彼類耳。趣爾舉也　三結責非主。",
    "T39n1799_002:0847b28": "離諸法緣無分別性。則汝心性各有所還。云",
    "T39n1799_002:0847b29": "何為主　真心如主。妄想如客。客有來去。主",
    "T39n1799_002:0847c01": "無移動。若離法緣無分別性。顯汝心性隨塵",
    "T39n1799_002:0847c02": "各還。是則為客。云何名主　二示見性無還",
    "T39n1799_002:0847c03": "二。一阿難承前敘難。",
    "T39n1799_002:0847c04": "阿難言。若我心性各有所還。則如來說妙明",
    "T39n1799_002:0847c05": "元心云何無還。唯垂哀愍為我宣說　心性",
    "T39n1799_002:0847c06": "之言通於真妄。阿難執者是妄。如來示者為",
    "T39n1799_002:0847c07": "真。今以所執之生滅。疑於所示之妙明。故云",
    "T39n1799_002:0847c08": "則如來說云何無還。還猶滅也　二如來約",
    "T39n1799_002:0847c09": "相對辨三。一約權標指以許說。",
    "T39n1799_002:0847c10": "佛告阿難。且汝見我。見精明元　且者權宜",
    "T39n1799_002:0847c11": "之辭。權指阿難能見之心。為明元也。",
    "T39n1799_002:0847c12": "此見雖非妙精明心。如第二月非是月影。汝",
    "T39n1799_002:0847c13": "應諦聽。今當示汝無所還地　此之明元非",
    "T39n1799_002:0847c14": "本真性。其猶捏目所見之月。本無所有。非月",
    "T39n1799_002:0847c15": "影者非水中之影也。水中月影從真月降。可",
    "T39n1799_002:0847c16": "喻妙應感而遂通。捏目所觀全體虛妄。從病",
    "T39n1799_002:0847c17": "眼生。堪喻妄見本不可得。只就此見權示無",
    "T39n1799_002:0847c18": "還也　二約境可還以明辨二。一明境有還",
    "T39n1799_002:0847c19": "二。一列八境。",
    "T39n1799_002:0847c20": "阿難。此大講堂。洞開東方。日輪升天則有明",
    "T39n1799_002:0847c21": "曜。中夜黑月雲霧晦瞑則復昏暗。戶牖之隙",
    "T39n1799_002:0847c22": "則復見通。牆宇之間則復觀壅。分別之處則",
    "T39n1799_002:0847c23": "復見緣。頑虛之中遍是空性。欝[土*孛]之像則紆",
    "T39n1799_002:0847c24": "昏塵。澄霽斂氛又觀清淨　舉此明暗通塞",
    "T39n1799_002:0847c25": "空有染淨八種之相。皆仗因托緣以立其象",
    "T39n1799_002:0847c26": "也　二明各還。",
    "T39n1799_002:0847c27": "阿難。汝咸看此諸變化相。吾今各還本所因",
    "T39n1799_002:0847c28": "處。云何本因。阿難。此諸變化。明還日輪。何",
    "T39n1799_002:0847c29": "以故。無日不明。明因屬日。是故還日。暗還黑",
    "T39n1799_002:0848a01": "月。通還戶牖。壅還牆宇。緣還分別。頑虛還",
    "T39n1799_002:0848a02": "空。欝[土*孛]還塵。清明還霽。則諸世間一切所有",
    "T39n1799_002:0848a03": "不出斯類　此之八境既從緣有。還從緣無。",
    "T39n1799_002:0848a04": "有去有來。非同真見　二示見無還三。一標。",
    "T39n1799_002:0848a05": "汝見八種。見精明性當欲誰還　能觀八種",
    "T39n1799_002:0848a06": "之見。名為見精明性。既非緣生。當還何所。豈",
    "T39n1799_002:0848a07": "同八境各有所歸　二釋。",
    "T39n1799_002:0848a08": "何以故。若還於明。則不明時無復見暗。雖明",
    "T39n1799_002:0848a09": "暗等種種差別。見無差別　真見離緣。緣還",
    "T39n1799_002:0848a10": "見在。若隨境去。後更誰觀。境自有差。見且無",
    "T39n1799_002:0848a11": "別　三結。",
    "T39n1799_002:0848a12": "諸可還者自然非汝。不汝還者非汝而誰",
    "T39n1799_002:0848a13": "　八境可還。自非汝見。汝不還性正是汝真此",
    "T39n1799_002:0848a14": "若非真。孰為真耶　三就實彰迷以結責。",
    "T39n1799_002:0848a15": "則知汝心本妙明淨。汝自迷悶。喪本受輪。於",
    "T39n1799_002:0848a16": "生死中常被漂溺。是故如來名可憐慜　前",
    "T39n1799_002:0848a17": "將八境。以對妄見權示無還。由是則知。本妙",
    "T39n1799_002:0848a18": "明心未嘗生滅。本有真性迷而不知。却執緣",
    "T39n1799_002:0848a19": "塵自取流浪。如前文云。由汝無始至于今生",
    "T39n1799_002:0848a20": "認賊為子。失汝元常。故受輪轉。然雖權指。意",
    "T39n1799_002:0848a21": "顯即是。以末不離本故　三約體用重明二。",
    "T39n1799_002:0848a22": "一伸問。",
    "T39n1799_002:0848a23": "阿難言。我雖識此見性無還。云何得知是我",
    "T39n1799_002:0848a24": "真性　阿難問意。前對八境。權指妄見有無",
    "T39n1799_002:0848a25": "還義。因是得識本真元性不生不滅。為復只",
    "T39n1799_002:0848a26": "此表知性常。為更有義。別得真妄。故云云何",
    "T39n1799_002:0848a27": "得知等　向下。更約用有優劣體無差異。用",
    "T39n1799_002:0848a28": "約人辨。體對物論。斯則前後三義以辨真",
    "T39n1799_002:0848a29": "也。一顯無生滅。二明有勝用。三示無差別。故",
    "T39n1799_002:0848b01": "此答釋分為二科。一約用優劣以略明。",
    "T39n1799_002:0848b02": "佛告阿難。吾今問汝。今汝未得無漏清淨。承",
    "T39n1799_002:0848b03": "佛神力。見於初禪得無障礙　得初果證。方",
    "T39n1799_002:0848b04": "斷分別。故云未得無漏。自無定力。假他而見。",
    "T39n1799_002:0848b05": "故云承佛神力。借通令見者。意欲阿難信知",
    "T39n1799_002:0848b06": "自己見之真用有若是也。色界之首梵眾梵",
    "T39n1799_002:0848b07": "輔大梵俱名初禪。",
    "T39n1799_002:0848b08": "而阿那律。見閻浮提。如觀掌中菴摩羅果",
    "T39n1799_002:0848b09": "　阿那律此云如意。亦云無貧。過去以食施辟",
    "T39n1799_002:0848b10": "支佛。九十一劫天上人中受如意樂無所劣",
    "T39n1799_002:0848b11": "少。未入道時。為性多睡。為佛所呵。因是不",
    "T39n1799_002:0848b12": "寐。遂失明耳。佛教修天眼用見世事。因是",
    "T39n1799_002:0848b13": "修得。見三千界如觀掌果。大論所明。大阿羅",
    "T39n1799_002:0848b14": "漢見小千界。大辟支見百佛界。諸佛見一",
    "T39n1799_002:0848b15": "切佛土。那律獨見大千者。以彼遍修作意數",
    "T39n1799_002:0848b16": "故。於諸聲聞天眼第一。今言閻浮者。以大千",
    "T39n1799_002:0848b17": "皆有閻浮。以別顯總。亦不相違。",
    "T39n1799_002:0848b18": "諸菩薩等見百千界　初地見百佛土。二地",
    "T39n1799_002:0848b19": "見千世界。乃至十地見無量不可說佛剎微",
    "T39n1799_002:0848b20": "塵數世界也。",
    "T39n1799_002:0848b21": "十方如來。窮盡微塵清淨國土無所不矚",
    "T39n1799_002:0848b22": "　佛具五眼三智。所見窮盡法界。已上四位。階",
    "T39n1799_002:0848b23": "級所見。淺深不同。蓋真見之用。隨證所得。漸",
    "T39n1799_002:0848b24": "明漸遠也。",
    "T39n1799_002:0848b25": "眾生洞視不過分寸　隔紙瞙不見外物。隔",
    "T39n1799_002:0848b26": "皮膚不見五藏。豈同前聖真見之用。斯則真",
    "T39n1799_002:0848b27": "見妄見前後五重。條然可辨。而云云何得知",
    "T39n1799_002:0848b28": "是我真往。胡不察焉　二約體非物以廣",
    "T39n1799_002:0848b29": "辨二。一正辨見體非物三。一標塵。",
    "T39n1799_002:0848c01": "阿難。且吾與汝。觀四天王所住宮殿。中間遍",
    "T39n1799_002:0848c02": "覽水陸空行。雖有昏明種種形像。無非前塵",
    "T39n1799_002:0848c03": "分別留礙　分別者差別也。或可前塵留礙",
    "T39n1799_002:0848c04": "即是所分別之境　二勅揀。",
    "T39n1799_002:0848c05": "汝應於此分別自他　此標勸也。汝應於此",
    "T39n1799_002:0848c06": "所緣境中。試分自他令其差別。自即見性。他",
    "T39n1799_002:0848c07": "即物像。",
    "T39n1799_002:0848c08": "吾今將汝。擇於見中。誰是我體。誰為物像",
    "T39n1799_002:0848c09": "　將請也。誰何也。我今請汝。於所見中詳而",
    "T39n1799_002:0848c10": "擇之。何者是汝見體。何者是其物像。此正",
    "T39n1799_002:0848c11": "勸令揀　三正辨二。一明非見之物是前",
    "T39n1799_002:0848c12": "塵。",
    "T39n1799_002:0848c13": "阿難。極汝見源。從日月宮是物非汝。至七金",
    "T39n1799_002:0848c14": "山周遍諦觀。雖種種光亦物非汝。漸漸更觀。",
    "T39n1799_002:0848c15": "雲騰鳥飛風動塵起樹木山川草芥人畜。咸",
    "T39n1799_002:0848c16": "物非汝　極窮也。研窮汝之見性。自遠至近。",
    "T39n1799_002:0848c17": "所見無非物像。非是汝之見性。芥小草也",
    "T39n1799_002:0848c18": "　二明非物之見是真性。",
    "T39n1799_002:0848c19": "阿難。是諸近遠諸有物性雖復差殊。同汝見",
    "T39n1799_002:0848c20": "精清淨所囑。則諸物類自有差別。見性無殊。",
    "T39n1799_002:0848c21": "此精妙明誠汝見性　物類雖殊。見性常一。",
    "T39n1799_002:0848c22": "不隨境異。即是汝真。此顯真見平等無差。汝",
    "T39n1799_002:0848c23": "前問云。云何得知是我真性。今明。境自差別。",
    "T39n1799_002:0848c24": "見性無殊。由是得知是汝真性　二廣破展",
    "T39n1799_002:0848c25": "轉執情二。一師資能見互緣破三。一正破。",
    "T39n1799_002:0848c26": "若見是物。則汝亦可見吾之見　汝若執言。",
    "T39n1799_002:0848c27": "汝能見心同所見物亦有差別。斯則見即是",
    "T39n1799_002:0848c28": "物。佛之見性亦合是物。應被汝見　二轉破。",
    "T39n1799_002:0848c29": "若同見者名為見吾。吾不見時。何不見吾不",
    "T39n1799_002:0849a01": "見之處　汝若執言。我與世尊同緣物時。世",
    "T39n1799_002:0849a02": "尊之見既著彼物。我見物時便是見佛之見。",
    "T39n1799_002:0849a03": "經文省略。但云見吾。此牒所計也。即便破云。",
    "T39n1799_002:0849a04": "吾不見時何不見吾不見之處。意云。我若不",
    "T39n1799_002:0849a05": "緣彼物之時名為不見。此不見體汝應合見。",
    "T39n1799_002:0849a06": "為何不見也。",
    "T39n1799_002:0849a07": "若見不見。自然非彼不見之相　此破轉計",
    "T39n1799_002:0849a08": "也。汝若執言。我亦見佛不見之體復有何失。",
    "T39n1799_002:0849a09": "故云若見不見。即便破云。自然非彼不見之",
    "T39n1799_002:0849a10": "相。意云。不見之體既被汝見。此則何成不見",
    "T39n1799_002:0849a11": "之相。不見之體已被見故　三結破。",
    "T39n1799_002:0849a12": "若不見吾不見之地。自然非物。云何非汝",
    "T39n1799_002:0849a13": "　此文之意。展轉結歸都有五重。以顯阿難見",
    "T39n1799_002:0849a14": "性。經文存三。而隱二意。若具論者。合云。若",
    "T39n1799_002:0849a15": "不見吾不見之處。亦不見吾見處。既不見吾",
    "T39n1799_002:0849a16": "見處。吾見自然非物。吾見若非是物。汝見亦",
    "T39n1799_002:0849a17": "非是物。汝見既非是物。云何非汝真見　二",
    "T39n1799_002:0849a18": "心境更觀雜亂破三。一正破　又則汝今見",
    "T39n1799_002:0849a19": "物之時。汝既見物。物亦見汝。體性紛雜。則汝",
    "T39n1799_002:0849a20": "與我并諸世間不成安立　又若汝執見性是",
    "T39n1799_002:0849a21": "物。亦應彼物即是於見。如是則應汝見物時。",
    "T39n1799_002:0849a22": "物亦見汝。斯則人物如何分辨。物體見性自",
    "T39n1799_002:0849a23": "然雜亂。物即是汝。汝即是物。世間一切俱不",
    "T39n1799_002:0849a24": "成立。如何名為安立諦耶　二顯是。",
    "T39n1799_002:0849a25": "阿難。若汝見時是汝非我。見性周遍。非汝而",
    "T39n1799_002:0849a26": "誰　若汝現見物時。宛然分辨。阿難非佛。",
    "T39n1799_002:0849a27": "佛非阿難。此則世間顯然安立。皆汝見性周",
    "T39n1799_002:0849a28": "遍了知。此周遍性若非汝真。復是何耶。故結",
    "T39n1799_002:0849a29": "云非汝而誰　三斥疑。",
    "T39n1799_002:0849b01": "云何自疑汝之真性性汝不真。取我求實",
    "T39n1799_002:0849b02": "　責其不認也。此是汝之真性能性於汝。謂性",
    "T39n1799_002:0849b03": "一切心也。前云。汝身汝心皆是妙明真精妙",
    "T39n1799_002:0849b04": "心中所現物。而不自識。却從他求。豈不迷倒。",
    "T39n1799_002:0849b05": "此之大意。明真見離緣周遍法界。湛然常住",
    "T39n1799_002:0849b06": "妙用無邊。平等清淨體非差別。用釋前文云",
    "T39n1799_002:0849b07": "何得知是我真性　四就疑難廣釋四。一見",
    "T39n1799_002:0849b08": "性縮斷疑三。一伸疑。",
    "T39n1799_002:0849b09": "阿難白佛言。世尊。若此見性必我非餘。我與",
    "T39n1799_002:0849b10": "如來。觀四天王勝藏寶殿。居日月宮。此見周",
    "T39n1799_002:0849b11": "圓遍娑婆國。退歸精舍秖見伽藍。清心戶堂",
    "T39n1799_002:0849b12": "但瞻簷廡　敘見近遠也。因前開示雖了是",
    "T39n1799_002:0849b13": "真。洎觀遠近不無疑悔。四天宮殿與日月齊。",
    "T39n1799_002:0849b14": "同四萬由旬。娑婆此云堪忍。大千界之都名。",
    "T39n1799_002:0849b15": "今舉總顯別也。僧伽藍摩此云眾園。廡堂下",
    "T39n1799_002:0849b16": "也。",
    "T39n1799_002:0849b17": "世尊。此見如是。其體本來周遍一界。今在室",
    "T39n1799_002:0849b18": "中唯滿一室。為復此是縮大為小。為當牆宇",
    "T39n1799_002:0849b19": "夾令斷絕。我今不知斯義所在。願垂弘慈。為",
    "T39n1799_002:0849b20": "我敷演　一界初天也。一室講堂也。借力見",
    "T39n1799_002:0849b21": "寬。自力見狹。寬狹既著。縮斷堪疑。猶豫在",
    "T39n1799_002:0849b22": "懷。故云不知斯義所在。以阿難未證真如。未",
    "T39n1799_002:0849b23": "發真用。佛隨外相對物辨真。既未親證。故",
    "T39n1799_002:0849b24": "難領會。此之疑意。亦約外相以明縮斷。乘前",
    "T39n1799_002:0849b25": "起難以洗物情　二正破三。一總斥其非。",
    "T39n1799_002:0849b26": "佛告阿難。一切世間大小內外諸所事業各",
    "T39n1799_002:0849b27": "屬前塵。不應說言見有舒縮　大小內外對",
    "T39n1799_002:0849b28": "待假立。俱屬前塵。能見真心何舒何卷。故",
    "T39n1799_002:0849b29": "此總責令知其非　二舉喻釋義四。一雙問。",
    "T39n1799_002:0849c01": "譬如方器中見方空。吾復問汝。此方器中所",
    "T39n1799_002:0849c02": "見方空。為復定方。為不定方　器喻前塵。空",
    "T39n1799_002:0849c03": "喻見性。空之方圓喻疑見舒縮　二雙破。",
    "T39n1799_002:0849c04": "若定方者。別安圓器空應不圓。若不定者。在",
    "T39n1799_002:0849c05": "方器中應無方空　方器中空若定方者。除",
    "T39n1799_002:0849c06": "去方器別著圓器。此處虛空應無圓相。若言",
    "T39n1799_002:0849c07": "虛空不定方者。顯是方器無方虛空　三合",
    "T39n1799_002:0849c08": "顯。",
    "T39n1799_002:0849c09": "汝言不知斯義所在。義性如是。云何為在",
    "T39n1799_002:0849c10": "　汝疑見性縮斷。要在一義決定。見性之義猶",
    "T39n1799_002:0849c11": "如虛空。虛空豈有方圓而可在耶。此明真見",
    "T39n1799_002:0849c12": "周遍無有方所如彼虛空。故涅槃云。有常之",
    "T39n1799_002:0849c13": "法遍一切處。虛空常故無處不遍。如來亦爾。",
    "T39n1799_002:0849c14": "遍一切處。是故為常。無常之法此有彼無。如",
    "T39n1799_002:0849c15": "來不爾。是故為常　四會釋。",
    "T39n1799_002:0849c16": "阿難。若復欲令入無方圓。但除器方。空體無",
    "T39n1799_002:0849c17": "方。不應說言更除虛空方相所在　入達解",
    "T39n1799_002:0849c18": "也。若欲達解無方圓義。但去器之方圓不可",
    "T39n1799_002:0849c19": "更除虛空方相。若欲達解無大小義。但去塵",
    "T39n1799_002:0849c20": "境大小。不可說言見性寬狹　三就疑難破",
    "T39n1799_002:0849c21": "二。一以延破縮疑。",
    "T39n1799_002:0849c22": "若如汝問。入室之時縮見令小。仰觀日時汝",
    "T39n1799_002:0849c23": "豈挽見齊於日面　若汝執言縮見成小。應",
    "T39n1799_002:0849c24": "可引見令伸等到日邊挽引齊等。面猶邊也",
    "T39n1799_002:0849c25": "　二以續破斷疑。",
    "T39n1799_002:0849c26": "若築牆宇能夾見斷。穿為小竇。寧無續迹。是",
    "T39n1799_002:0849c27": "義不然　竇孔穴也。若執夾令見斷。應可接",
    "T39n1799_002:0849c28": "之令見相續。若相接者應有續跡　三會通",
    "T39n1799_002:0849c29": "二。一迷心執境。",
    "T39n1799_002:0850a01": "一切眾生從無始來迷己為物。失於本心為",
    "T39n1799_002:0850a02": "物所轉。故於是中。觀大觀小　迷真性之已。",
    "T39n1799_002:0850a03": "成色心之物。色心既成。真性即隱。故云失於",
    "T39n1799_002:0850a04": "本心。前文云能生諸緣緣所遣者。境從心變。",
    "T39n1799_002:0850a05": "心隨境轉。故見大小之異內外之殊不能離",
    "T39n1799_002:0850a06": "緣觀性。但知隨境生執。故有前來種種疑倒",
    "T39n1799_002:0850a07": "　二悟物同真。",
    "T39n1799_002:0850a08": "若能轉物則同如來。身心圓明不動道場。於",
    "T39n1799_002:0850a09": "一毛端。遍能含受十方國土　若了色心。因",
    "T39n1799_002:0850a10": "緣和合虛妄有生。因緣別離虛妄名滅。生滅",
    "T39n1799_002:0850a11": "去來本如來藏。性真常中求於去來迷悟生",
    "T39n1799_002:0850a12": "死。了無所得。斯則了妄唯真無物可轉為真",
    "T39n1799_002:0850a13": "轉物。背塵合覺同諸佛矣。身心圓明者。身圓",
    "T39n1799_002:0850a14": "明則毛端現土。心圓明則遍照法界。此乃悟",
    "T39n1799_002:0850a15": "物咸真。即成妙用。故下文云。我以不生不滅",
    "T39n1799_002:0850a16": "合如來藏。而如來藏唯妙覺明圓照法界。是",
    "T39n1799_002:0850a17": "故於中一為無量。乃至坐微塵裏轉大法輪",
    "T39n1799_002:0850a18": "等。然上諸文。俱約對境辨見顯不生滅。如",
    "T39n1799_002:0850a19": "對手之開合。身之遷變。境之可還。物之差別。",
    "T39n1799_002:0850a20": "麁相而辨。密示生滅即不生滅。尚見外境是",
    "T39n1799_002:0850a21": "生滅法。今此會通。令了心之與境皆是迷己",
    "T39n1799_002:0850a22": "所成。無心外法可以相對。則法法皆如。塵",
    "T39n1799_002:0850a23": "塵咸遍。分明顯示令悟本真同如來耳。下文",
    "T39n1799_002:0850a24": "縱有破諸疑難。一一隨文。會通皆此意也",
    "T39n1799_002:0850a25": "　二破見性離身疑。此疑。因前佛令轉物則同",
    "T39n1799_002:0850a26": "如來身心圓明。不了會通萬法之旨。便謂如",
    "T39n1799_002:0850a27": "來令轉前物成我真見。物若是見。此則見性",
    "T39n1799_002:0850a28": "離身而。有故成此疑。文三。一伸疑三。一疑。",
    "T39n1799_002:0850a29": "阿難白佛言。世尊。若此見精必我妙性。今此",
    "T39n1799_002:0850b01": "妙性現在我前。見必我真。我今身心復是何",
    "T39n1799_002:0850b02": "物　若此物處見精。定是我之真性。顯是此",
    "T39n1799_002:0850b03": "性在我眼前已離我體。此眼前見既是真我。",
    "T39n1799_002:0850b04": "現今身心須不是我。復是何物　二難。",
    "T39n1799_002:0850b05": "而今身心分別有實。彼見無別分辨我身。若",
    "T39n1799_002:0850b06": "實我心。令我見。見性實我。而身非我　若以",
    "T39n1799_002:0850b07": "現理而推。今此身心實有分別。緣於境界。彼",
    "T39n1799_002:0850b08": "在前見。且無別(彼列反)識分辨我身。彼若實我",
    "T39n1799_002:0850b09": "真心令我見者。彼既真我。我應非我　三結。",
    "T39n1799_002:0850b10": "何殊如來先所難言物能見我。唯垂大慈。開",
    "T39n1799_002:0850b11": "發未悟　設使彼見能有分辨。何殊前難汝",
    "T39n1799_002:0850b12": "既見物物亦見汝則諸世間不成安立　二廣",
    "T39n1799_002:0850b13": "破三。一如來破其疑三。一標指其非。",
    "T39n1799_002:0850b14": "佛告阿難。今汝所言見在汝前。是義非實",
    "T39n1799_002:0850b15": "　前顯諸法唯心。故云若能轉物。不了斯旨。妄",
    "T39n1799_002:0850b16": "謂見在眼前。雖形其言。實無斯理　二牒疑",
    "T39n1799_002:0850b17": "立理。",
    "T39n1799_002:0850b18": "若實汝前汝實見者。則此見精既有方所。非",
    "T39n1799_002:0850b19": "無指示　設若眼前可見。應有處所可指。豈",
    "T39n1799_002:0850b20": "成真見離名絕相　三依理正破二。一約離",
    "T39n1799_002:0850b21": "物以推是見三。一推徵其體四。一令觀物",
    "T39n1799_002:0850b22": "象。",
    "T39n1799_002:0850b23": "且今與汝坐祇陀林。遍觀林渠及與殿堂。上",
    "T39n1799_002:0850b24": "至日月。前對恒河。汝今於我師子座前。舉手",
    "T39n1799_002:0850b25": "指陳是種種相。陰者是林。明者是日。礙者是",
    "T39n1799_002:0850b26": "壁。通者是空。如是乃至草樹纖毫。大小雖殊。",
    "T39n1799_002:0850b27": "但可有形無不指著　物象差異。巨細雖殊。",
    "T39n1799_002:0850b28": "形相既分。必歸指示　二勸指見精。",
    "T39n1799_002:0850b29": "若必其見現在汝前。汝應以手確實指陳。何",
    "T39n1799_002:0850c01": "者是見　見性若在汝前。便同物像。可指見",
    "T39n1799_002:0850c02": "性如何　三以理推徵。",
    "T39n1799_002:0850c03": "阿難當知。若空見是。既已成見。何者是空。若",
    "T39n1799_002:0850c04": "物是見。既已是見。何者為物　諸像雖差。",
    "T39n1799_002:0850c05": "不離空有。故將二事。以辨是見也",
    "T39n1799_002:0850c06": "　四使其明示。",
    "T39n1799_002:0850c07": "汝可微細披剝萬像。析出精明淨妙見元。指",
    "T39n1799_002:0850c08": "陳示我。同彼諸物。分明無惑　披開。剝折。析",
    "T39n1799_002:0850c09": "辨也。物像現前纖洪咸見。應於此處開析",
    "T39n1799_002:0850c10": "分辨。令此見精分明出現。如諸物像更無",
    "T39n1799_002:0850c11": "迷亂　二答釋不能二。一述已不能。",
    "T39n1799_002:0850c12": "阿難言。我今於此重閣講堂。遠洎恒河。上觀",
    "T39n1799_002:0850c13": "日月。舉手所指。縱目所觀。指皆是物。無是見",
    "T39n1799_002:0850c14": "者　目觀手指但見緣塵。於諸物中不辨是",
    "T39n1799_002:0850c15": "見　二引他況已。",
    "T39n1799_002:0850c16": "世尊。如佛所說。況我有漏初學聲聞。乃至菩",
    "T39n1799_002:0850c17": "薩亦不能於萬物像前。剖出精見。離一切",
    "T39n1799_002:0850c18": "物。別有自性　若如佛說。令指見精。分明無",
    "T39n1799_002:0850c19": "惑。至於證真大菩薩等。亦不能於諸物之中",
    "T39n1799_002:0850c20": "分出其見。況我聲聞初學者乎　三印成難",
    "T39n1799_002:0850c21": "辨。",
    "T39n1799_002:0850c22": "佛言。如是如是　印其不能分出見性　二",
    "T39n1799_002:0850c23": "約即物以推非見四。一牒前無是。",
    "T39n1799_002:0850c24": "佛復告阿難。如汝所言。無有精見離一切物",
    "T39n1799_002:0850c25": "別有自性。則汝所指是物之中無是見者",
    "T39n1799_002:0850c26": "　既不能於物中辨出見性。斯則所指咸物無",
    "T39n1799_002:0850c27": "於是見。既無是見應即非見。故下徵之　二",
    "T39n1799_002:0850c28": "徵此有非。",
    "T39n1799_002:0850c29": "今復告汝。汝與如來坐祇陀林。更觀林苑乃",
    "T39n1799_002:0851a01": "至日月種種像殊。必無見精受汝所指。汝又",
    "T39n1799_002:0851a02": "發明。此諸物中何者非見　所指物像既不",
    "T39n1799_002:0851a03": "是見。反應非見。若了唯真。更無是見非見。以",
    "T39n1799_002:0851a04": "不了故隨語生執。洎乎徵詰。罔知所從。向下",
    "T39n1799_002:0851a05": "會通皎然可見　三答釋不知。",
    "T39n1799_002:0851a06": "阿難言。我實遍見此祇陀林。不知是中何者",
    "T39n1799_002:0851a07": "非見。何以故。若樹非見云何見樹。若樹即見",
    "T39n1799_002:0851a08": "復云何樹。如是乃至。若空非見云何見空。若",
    "T39n1799_002:0851a09": "空即見復云何空。我又思惟。是萬像中微",
    "T39n1799_002:0851a10": "細發明無非見者　先答不知也。何以下釋",
    "T39n1799_002:0851a11": "不知所以。若也樹不是見。應離能見之外見",
    "T39n1799_002:0851a12": "所不及。云何現今復見於樹。又若此樹即是",
    "T39n1799_002:0851a13": "於見。云何更名此以為樹。空例此釋。離之既",
    "T39n1799_002:0851a14": "不可。即之又難明。進退研之。未知所適　四",
    "T39n1799_002:0851a15": "印成難曉。",
    "T39n1799_002:0851a16": "佛言。如是如是　如汝所辨。無非見者無乃",
    "T39n1799_002:0851a17": "是乎。故云如是　二大眾失其守。",
    "T39n1799_002:0851a18": "於是大眾非無學者。聞佛此言。茫然不知是",
    "T39n1799_002:0851a19": "義終始。一時惶悚失其所守　茫然者暝昧",
    "T39n1799_002:0851a20": "不明也。是見義既失。非見理復乖。終始難明。",
    "T39n1799_002:0851a21": "守歸何所。而不知能見所緣俱為勞相。是非",
    "T39n1799_002:0851a22": "即離。咸是緣塵。既法空之慧未開。智障之",
    "T39n1799_002:0851a23": "惑難破由是非無學者。一時惶悚　三法王",
    "T39n1799_002:0851a24": "安其意。",
    "T39n1799_002:0851a25": "如來知其魂慮變慴。心生憐愍。安慰阿難及",
    "T39n1799_002:0851a26": "諸大眾。諸善男子。無上法王是真實語。如所",
    "T39n1799_002:0851a27": "如說不誑不妄。非末伽梨四種不死矯亂論",
    "T39n1799_002:0851a28": "議。汝諦思惟。無忝哀慕　變動。慴懼也。世間",
    "T39n1799_002:0851a29": "王者尚無二語。何況法王親證而說。故云如",
    "T39n1799_002:0851b01": "所如說。佛有五語。謂真語。實語。如語。不誑",
    "T39n1799_002:0851b02": "語。不異語。無偽曰真。稱理曰實。不變曰如。心",
    "T39n1799_002:0851b03": "境相應曰不誑。懸見未然曰不異也。知時知",
    "T39n1799_002:0851b04": "機應根而說。豈同外道不死矯亂。四種矯亂。",
    "T39n1799_002:0851b05": "至下當辨。此意所明。是非雙離。心境俱融。",
    "T39n1799_002:0851b06": "顯真妙體無戲論相。故令諦而思惟。不須心",
    "T39n1799_002:0851b07": "辱哀慕◎三會通二。一文殊旁為請問三。一",
    "T39n1799_002:0851b08": "敘其不悟。",
    "T39n1799_002:0851b09": "是時。文殊師利法王子愍諸四眾。在大眾中。",
    "T39n1799_002:0851b10": "即從座起。頂禮佛足。合掌恭敬。而白佛言。世",
    "T39n1799_002:0851b11": "尊。此諸大眾。不悟如來發明二種精見色空",
    "T39n1799_002:0851b12": "是非是義　大眾茫然不知所措。雖聞安慰",
    "T39n1799_002:0851b13": "令諦思惟。智慧不明。罔解所問。文殊智德旁",
    "T39n1799_002:0851b14": "為發機。先敘不悟。後方請示。言二種者。謂於",
    "T39n1799_002:0851b15": "色空之上。辨於精見是與非是之二義也",
    "T39n1799_002:0851b16": "　二出其因由。",
    "T39n1799_002:0851b17": "世尊。若此前緣色空等像若是見者應有所",
    "T39n1799_002:0851b18": "指。若非見者應無所矚。而今不知是義所歸。",
    "T39n1799_002:0851b19": "故有驚怖。非是疇昔善根輕尠　自是是非",
    "T39n1799_002:0851b20": "難明。非謂善根尠少故此惶悚。疇昔往日也",
    "T39n1799_002:0851b21": "　三為其請問。",
    "T39n1799_002:0851b22": "唯願如來。大慈發明。此諸物像與此見精。元",
    "T39n1799_002:0851b23": "是何物。於其中間無是非是　阿難前云無",
    "T39n1799_002:0851b24": "是見者無非見者。如來一一印許。意令於真",
    "T39n1799_002:0851b25": "法界達無是非。及至魂慮變慴。又囑汝諦思",
    "T39n1799_002:0851b26": "惟。深欲令了法界一相。文殊愍眾。請佛明示。",
    "T39n1799_002:0851b27": "此見與緣元是何物。無是非相　二如來正",
    "T39n1799_002:0851b28": "與會通三。一顯諸法唯真是非雙絕。",
    "T39n1799_002:0851b29": "佛告文殊及諸大眾。十方如來及大菩薩。於",
    "T39n1799_002:0851c01": "其自住三摩地中　自住之定即首楞嚴三昧",
    "T39n1799_002:0851c02": "也。諸法如幻法界一相。起信云。諸佛已離業",
    "T39n1799_002:0851c03": "識。無自他相見。登地已上分證此法。亦如佛",
    "T39n1799_002:0851c04": "見也。",
    "T39n1799_002:0851c05": "見與見緣并所想相　見謂識體。見緣即根。",
    "T39n1799_002:0851c06": "是增上緣。能生識故。所想相即境也。是所緣",
    "T39n1799_002:0851c07": "緣。牽生識故。下文云。想相為塵識情為垢。或",
    "T39n1799_002:0851c08": "可見即是根見緣即境。所想相即識。此根境",
    "T39n1799_002:0851c09": "識即十八界。攝一切盡。即龍樹四句中因緣",
    "T39n1799_002:0851c10": "所生法也。",
    "T39n1799_002:0851c11": "如虛空華。本無所有　此根境識。從妄心有。",
    "T39n1799_002:0851c12": "其體元無。如空中華翳病故見。下文云。見聞",
    "T39n1799_002:0851c13": "如幻翳。三界故空華。此則我說即是空。",
    "T39n1799_002:0851c14": "此見及緣　雖如幻華本無其體。世俗諦中",
    "T39n1799_002:0851c15": "說名根境。即亦名為假名。",
    "T39n1799_002:0851c16": "元是菩提妙淨明體。云何於中有是非是",
    "T39n1799_002:0851c17": "　諸法無體。不覺故有。不覺即覺。元是菩提。起",
    "T39n1799_002:0851c18": "信云。念無自相。不離本覺。若離覺性則無不",
    "T39n1799_002:0851c19": "覺。下經亦云。見與見緣似現前境。元我覺明。",
    "T39n1799_002:0851c20": "即亦是中道義也。文殊前問。此諸物像及此",
    "T39n1799_002:0851c21": "見精元是何物等。故佛答云。元是菩提妙淨",
    "T39n1799_002:0851c22": "明體。此則顯一真法界離性離相。圓收諸法",
    "T39n1799_002:0851c23": "無不是如。云何更說是見非見。即洗滌前來",
    "T39n1799_002:0851c24": "緣塵辨見。或見或塵是非之相。若不以三昧",
    "T39n1799_002:0851c25": "遣蕩。何能契此一如。故淨名息言。意在於此",
    "T39n1799_002:0851c26": "　二引文殊為例二相元無三。一引例二。一",
    "T39n1799_002:0851c27": "問。",
    "T39n1799_002:0851c28": "文殊。吾今問汝。如汝文殊。更有文殊是文殊",
    "T39n1799_002:0851c29": "者。為無文殊　佛意問云。如汝文殊。是一體",
    "T39n1799_002:0852a01": "性。吾欲於此更立是名為是文殊。復欲於此",
    "T39n1799_002:0852a02": "立一無名為無文殊。為得已否。意顯一真體",
    "T39n1799_002:0852a03": "上不立是名不立無相。是即對非以立。無即",
    "T39n1799_002:0852a04": "待有而稱。是非有無戲論之見。豈會一真。前",
    "T39n1799_002:0852a05": "約觀門無是非相。唯證乃知。若不指事以明。",
    "T39n1799_002:0852a06": "未證如何領解。故託文殊以明一相　二答。",
    "T39n1799_002:0852a07": "如是世尊。我真文殊。無是文殊。何以故。若有",
    "T39n1799_002:0852a08": "是者則二文殊。然我今日非無文殊。於中實",
    "T39n1799_002:0852a09": "無是非二相　先答無是。若立是者。即須對",
    "T39n1799_002:0852a10": "非便有二相。故云則二文殊。次答無無。若立",
    "T39n1799_002:0852a11": "無者即成斷滅。將何名為真文殊體。但於真",
    "T39n1799_002:0852a12": "體無是非相。亦不可說真體全無。見之與緣",
    "T39n1799_002:0852a13": "亦復如是。同是一真故無二相也　二合顯。",
    "T39n1799_002:0852a14": "佛言。此見妙明與諸空塵亦復如是。本是妙",
    "T39n1799_002:0852a15": "明無上菩提淨圓真心。妄為色空及與聞見",
    "T39n1799_002:0852a16": "　此見及緣皆是妄心分別故有。說何為是",
    "T39n1799_002:0852a17": "而更立非。若了法界一相咸是一如。即同文",
    "T39n1799_002:0852a18": "殊無是非相。故云亦復如是　三重喻。",
    "T39n1799_002:0852a19": "如第二月。誰為是月又誰非月。文殊。但一月",
    "T39n1799_002:0852a20": "真。中間自無是月非月　本唯一月。未曾有",
    "T39n1799_002:0852a21": "二。病眼不了。二相俄生。既知第二無體。更欲",
    "T39n1799_002:0852a22": "名誰為是月非月　三指妄顯真結成得失。",
    "T39n1799_002:0852a23": "是以。汝今觀見與塵種種發明名為妄想。不",
    "T39n1799_002:0852a24": "能於中出是非是。由是精真妙覺明性。故能",
    "T39n1799_002:0852a25": "令汝出指非指　妄想若存。心境難脫。故不",
    "T39n1799_002:0852a26": "能出是非是相。若一念不生。前後際斷。唯",
    "T39n1799_002:0852a27": "一妙覺湛然周遍。於中更無是相非相。指即",
    "T39n1799_002:0852a28": "是見也。非指即非見也。但文變耳。然文字",
    "T39n1799_002:0852a29": "法師。困於章句。竟不能通一相一味者。莫不",
    "T39n1799_002:0852b01": "競執空華爭馳二月攻乎異端。彼我天隔。苟",
    "T39n1799_002:0852b02": "能居一切時不起妄念。於諸妄心亦不息滅。",
    "T39n1799_002:0852b03": "住妄想境不加了知。於無了知不辨真實。",
    "T39n1799_002:0852b04": "斯則隨順覺性。云何更容是非是相於其間",
    "T39n1799_002:0852b05": "哉。",
    "T39n1799_002:0852b06": "首楞嚴義疏注經卷第二(之一)",
    "T39n1799_002:0852b09": "首楞嚴義疏注經卷第二(之二)",
    "T39n1799_002:0852b11": "長水沙門子璿集",
    "T39n1799_002:0852b12": "◎三破因緣自然疑二。一破自然二。一伸難",
    "T39n1799_002:0852b13": "三。一外計同真難。",
    "T39n1799_002:0852b14": "阿難白佛言。世尊。誠如法王所說。覺緣遍十",
    "T39n1799_002:0852b15": "方界。湛然常住。性非生滅　覺之緣由行相",
    "T39n1799_002:0852b16": "也。周遍無生即是其緣。",
    "T39n1799_002:0852b17": "與先梵志娑毘迦羅所談冥諦。及投灰等諸",
    "T39n1799_002:0852b18": "外道種。說有真我遍滿十方。有何差別　婆",
    "T39n1799_002:0852b19": "羅門此云梵志。或淨志。投灰等即苦行外道。",
    "T39n1799_002:0852b20": "裸形披髮。鞭纏棘刺。五熱炙身也。我遍十",
    "T39n1799_002:0852b21": "方者。此外道不知阿賴耶識為界趣生本含",
    "T39n1799_002:0852b22": "藏種子惑潤受生。遂計身中有一神我常在",
    "T39n1799_002:0852b23": "不滅處處受生遍十方界。彼之所說計我行",
    "T39n1799_002:0852b24": "相。似濫真覺。故云有何差別　二自語相違",
    "T39n1799_002:0852b25": "難。",
    "T39n1799_002:0852b26": "世尊。亦曾於楞伽山為大慧等敷演斯義。彼",
    "T39n1799_002:0852b27": "外道等常說自然。我說因緣非彼境界　毘",
    "T39n1799_002:0852b28": "楞伽此云能種種現。佛於彼山。為大惠菩薩",
    "T39n1799_002:0852b29": "說楞伽經。明諸因緣。破彼外道執自然見。因",
    "T39n1799_002:0852c01": "緣之義非是外道所知境故　三雙結請開示。",
    "T39n1799_002:0852c02": "我今觀此覺性自然。非生非滅。遠離一切虛",
    "T39n1799_002:0852c03": "妄顛倒。似非因緣與彼自然。云何開示不入",
    "T39n1799_002:0852c04": "群邪獲真實心妙覺明性　今觀覺性。本是",
    "T39n1799_002:0852c05": "無生。離諸虛妄。有似不同楞伽所說。與彼外",
    "T39n1799_002:0852c06": "道自然執見如何分辨。此不知如來隨宜說",
    "T39n1799_002:0852c07": "法。在楞伽時。為破外道不了業種熏習感外",
    "T39n1799_002:0852c08": "增上。遂即妄計烏自然黑鶴自然白等。故佛",
    "T39n1799_002:0852c09": "說有因緣。約世間相緣起道理。今此直明一",
    "T39n1799_002:0852c10": "真法性。豈同因緣隨他意語耶　二正破二。",
    "T39n1799_002:0852c11": "一牒疑審定。",
    "T39n1799_002:0852c12": "佛告阿難。我今如是開示方便真實告汝。汝",
    "T39n1799_002:0852c13": "猶未悟。惑為自然。阿難。若必自然。自須甄明",
    "T39n1799_002:0852c14": "有自然體　示方便者。約理約事。就喻就境。",
    "T39n1799_002:0852c15": "一一無非顯真實性。尚此不了。迷作自然。若",
    "T39n1799_002:0852c16": "是自然必須有體。如何甄別　二就緣推破",
    "T39n1799_002:0852c17": "二。一徵。",
    "T39n1799_002:0852c18": "汝且觀此妙明見中以何為自。此見為復以",
    "T39n1799_002:0852c19": "明為自。以暗為自。以空為自。以塞為自　自",
    "T39n1799_002:0852c20": "然之體為何所在。故約四境。以問顯體無得",
    "T39n1799_002:0852c21": "　二破。",
    "T39n1799_002:0852c22": "阿難。若明為自。應不見暗。若復以空為自體",
    "T39n1799_002:0852c23": "者。應不見塞。如是乃至諸暗等相以為自者。",
    "T39n1799_002:0852c24": "則於明時見性斷滅。云何見明　若四境即",
    "T39n1799_002:0852c25": "是見之自體。則互相乖反。為自不成。隨屬一",
    "T39n1799_002:0852c26": "境即不見三。今汝不然。云何妄執　二破因",
    "T39n1799_002:0852c27": "緣二。一翻前為難三。一伸難。",
    "T39n1799_002:0852c28": "阿難言。必此妙見性非自然。我今發明是因",
    "T39n1799_002:0852c29": "緣生。心猶未明。諮詢如來。是義云何合因緣",
    "T39n1799_002:0853a01": "性　既非自然。必是因緣。因緣之義無常生",
    "T39n1799_002:0853a02": "滅。此有彼無。體非周遍。豈同覺性湛然常住",
    "T39n1799_002:0853a03": "圓滿十方。行相相違。故云云何合因緣性",
    "T39n1799_002:0853a04": "　二正破二。一破因義二。一徵。",
    "T39n1799_002:0853a05": "佛言。汝言因緣。吾復問汝。汝今因見見性現",
    "T39n1799_002:0853a06": "前。此見為復因明有見。因暗有見。因空有見。",
    "T39n1799_002:0853a07": "因塞有見　以境為因有此見性。故云因見。",
    "T39n1799_002:0853a08": "還以四境徵其見因　二破。",
    "T39n1799_002:0853a09": "阿難。若因明有。應不見暗。如因暗有。應不見",
    "T39n1799_002:0853a10": "明。如是乃至因空因塞同於明暗　四境相",
    "T39n1799_002:0853a11": "違。一三互闕。為因不成　二破緣二。一徵。",
    "T39n1799_002:0853a12": "復次阿難。此見又復緣明有見。緣暗有見。緣",
    "T39n1799_002:0853a13": "空有見。緣塞有見　因親緣疎。分為二門。互",
    "T39n1799_002:0853a14": "相違破。四義徵訖　二破。",
    "T39n1799_002:0853a15": "阿難。若緣空有應不見塞。若緣塞有。應不見",
    "T39n1799_002:0853a16": "空。如是乃至緣明緣暗。同於空塞　如文",
    "T39n1799_002:0853a17": "　三會通二。一亡相顯法。",
    "T39n1799_002:0853a18": "當知如是精覺妙明。非因非緣。亦非自然。非",
    "T39n1799_002:0853a19": "不自然。無非不非。無是非是。離一切相　所",
    "T39n1799_002:0853a20": "亡之相通有八句。謂因緣也。自然也。是也非",
    "T39n1799_002:0853a21": "也。此四是病。非因緣非自然非是非非。此四",
    "T39n1799_002:0853a22": "是藥。經文從非因緣下三句。雙亡因緣自然",
    "T39n1799_002:0853a23": "之藥病。謂非因緣非自然非不因緣非不自",
    "T39n1799_002:0853a24": "然。不因緣義在自然中也。無非下二句。雙亡",
    "T39n1799_002:0853a25": "是非之藥病。謂無非無不非。無是無不是。藥",
    "T39n1799_002:0853a26": "病俱亡。無跡可滯。心行處滅。言語道斷。故云",
    "T39n1799_002:0853a27": "離一切相。以前諸相皆是虛妄遍計執故。",
    "T39n1799_002:0853a28": "即一切法　精覺妙明。非別有體。但於諸法",
    "T39n1799_002:0853a29": "遠離前來虛妄遍執。即是圓成妙覺明性。故",
    "T39n1799_002:0853b01": "起信云。是故一切法從本已來。離言說相。離",
    "T39n1799_002:0853b02": "名字相。離心緣相。乃至唯是一心。故名真如。",
    "T39n1799_002:0853b03": "唯識亦云。此諸法勝義。亦即是真如。常如其",
    "T39n1799_002:0853b04": "性故。即唯識實性。又云。圓成實於彼常遠離",
    "T39n1799_002:0853b05": "前性。下經廣辨。須預此知　二結責滯情。",
    "T39n1799_002:0853b06": "汝今云何於中措心。以諸世間戲論名相而",
    "T39n1799_002:0853b07": "得分別。如以手掌撮摩虛空。秖益自勞。虛空",
    "T39n1799_002:0853b08": "云何隨汝執捉　因緣自然等皆是世間戲論",
    "T39n1799_002:0853b09": "名相。如何以此於真覺中舉心分別。如下文",
    "T39n1799_002:0853b10": "云。汝暫舉心塵勞先起。名相手掌摩真覺",
    "T39n1799_002:0853b11": "空。勞黷自為。一無所益　二引經為難三。一",
    "T39n1799_002:0853b12": "伸難。",
    "T39n1799_002:0853b13": "阿難白佛言。世尊。必妙覺性非因非緣。世尊",
    "T39n1799_002:0853b14": "云何常與比丘宣說見性具四種緣。所謂因",
    "T39n1799_002:0853b15": "空因明因心因眼。是義云何　此依俗諦具",
    "T39n1799_002:0853b16": "緣能見為難。唯識說九緣。此唯出四。約小乘",
    "T39n1799_002:0853b17": "義。減大五緣。心即分別緣也　二正破三。一",
    "T39n1799_002:0853b18": "總示雙徵。",
    "T39n1799_002:0853b19": "佛言。阿難。我說世間諸因緣相。非第一義",
    "T39n1799_002:0853b20": "　說第一義。故非諸相。今以世諦因緣為難。如",
    "T39n1799_002:0853b21": "說鏡體明淨以像差別為難。於理如何。",
    "T39n1799_002:0853b22": "阿難。吾復問汝。諸世間人說我能見。云何名",
    "T39n1799_002:0853b23": "見。云何不見　徵問世諦見與不見之由",
    "T39n1799_002:0853b24": "　二別答雙難二。一答。",
    "T39n1799_002:0853b25": "阿難言。世人因於日月燈光見種種相。名之",
    "T39n1799_002:0853b26": "為見。若復無此三種光明。則不能見　此舉",
    "T39n1799_002:0853b27": "由一明緣。以答見種種相。世間之法假因託",
    "T39n1799_002:0853b28": "緣方始名見。非是離相湛然之見。如下文云。",
    "T39n1799_002:0853b29": "緣見因明。暗成無見。不明自發。則諸暗相。永",
    "T39n1799_002:0853c01": "不能昏　三難二。一正難。",
    "T39n1799_002:0853c02": "阿難。若無明時名不見者。應不見暗。若必見",
    "T39n1799_002:0853c03": "暗。此但無明。云何無見　若無明相名不見",
    "T39n1799_002:0853c04": "者。暗時無明應不見暗。若實見暗。只可說無",
    "T39n1799_002:0853c05": "明相。不可說為無見也　二反難。",
    "T39n1799_002:0853c06": "阿難。若在暗時。不見明故名為不見。今在明",
    "T39n1799_002:0853c07": "時。不見暗相還名不見。如是二相俱名不見",
    "T39n1799_002:0853c08": "　若汝執言。雖然見暗只名不見。以不見明",
    "T39n1799_002:0853c09": "故。此牒計也。次即破云。今雖見明。亦合名為",
    "T39n1799_002:0853c10": "不見。以不見暗故。若立見明為見。見暗亦合",
    "T39n1799_002:0853c11": "名見。若立見暗為不見。見明亦合名不見。故",
    "T39n1799_002:0853c12": "云俱名不見也　三結成俱見。",
    "T39n1799_002:0853c13": "若復二相自相陵奪。非汝見性於中暫無。如",
    "T39n1799_002:0853c14": "是則知。二俱名見。云何不見　明暗自有相",
    "T39n1799_002:0853c15": "陵。見性未曾移動。斯則見相見暗。俱名為見。",
    "T39n1799_002:0853c16": "不可說言見暗之時名為不見　三會通二。",
    "T39n1799_002:0853c17": "一結顯會通三。一會前見性非他所成。",
    "T39n1799_002:0853c18": "是故阿難。汝今當知。見明之時見非是明。見",
    "T39n1799_002:0853c19": "暗之時見非是暗。見空之時見非是空。見塞",
    "T39n1799_002:0853c20": "之時見非是塞。四義成就時　明等四境自",
    "T39n1799_002:0853c21": "屬前塵。見性未曾生滅。雖見四境。而非四境",
    "T39n1799_002:0853c22": "成就於見。譯人巧略。故別列而總結也。若欲",
    "T39n1799_002:0853c23": "經文當句中具者。應云。見明之時。見非是",
    "T39n1799_002:0853c24": "明成就。乃至見非是塞成就。此之四見古今",
    "T39n1799_002:0853c25": "多解。不看前文及此非字。但見成就之語。便",
    "T39n1799_002:0853c26": "別作意度解釋。文無連貫。旨非起盡。孤然作",
    "T39n1799_002:0853c27": "解。豈稱佛心。然此經意。明真見不假明暗等",
    "T39n1799_002:0853c28": "緣。而體常照。故下經云。不由前塵所起知見。",
    "T39n1799_002:0853c29": "明不循根。寄根明發。則諸暗相。永不能昏等。",
    "T39n1799_002:0854a01": "見性既然。聞性亦爾。故下文云。聲無既無滅。",
    "T39n1799_002:0854a02": "聲有亦非生。生滅二圓離。是則常真實。豈得",
    "T39n1799_002:0854a03": "復言因空因明因心因眼耶　二克爾見體",
    "T39n1799_002:0854a04": "離自見相。",
    "T39n1799_002:0854a05": "汝復應知。見見之時。見非是見　前約信解",
    "T39n1799_002:0854a06": "行位明此真見。不逐緣生。不因境起。仍留真",
    "T39n1799_002:0854a07": "見不亡自相。今此所明。約見道已去直至極",
    "T39n1799_002:0854a08": "果。真用顯發。照真體時。體之與用俱非見相。",
    "T39n1799_002:0854a09": "若以上見為用下見為體。用照體時。理智[泳-永+曶]",
    "T39n1799_002:0854a10": "然。無體可得。用相亦亡。故云見非是見。若以",
    "T39n1799_002:0854a11": "上見為體下見為用。體發用時。無法可照。亦",
    "T39n1799_002:0854a12": "不名見。若以上見為真下見為妄。真覺妄時。",
    "T39n1799_002:0854a13": "無妄可得。亦不名見。唯一法界無二相故。斯",
    "T39n1799_002:0854a14": "則由無相境發無緣智。以無緣智緣無相境。",
    "T39n1799_002:0854a15": "境智冥合。如水投水。不可分別說名為見。唯",
    "T39n1799_002:0854a16": "識云。若時於所緣。智都無所得。爾時住唯",
    "T39n1799_002:0854a17": "識。離二取相故。",
    "T39n1799_002:0854a18": "見猶離見。見不能及　真見自體尚離見相。",
    "T39n1799_002:0854a19": "無體可得。豈令見用照所及乎。又見體尚無",
    "T39n1799_002:0854a20": "體。豈及有見用。又所覺之妄。尚無有體。能覺",
    "T39n1799_002:0854a21": "之見豈能及乎。",
    "T39n1799_002:0854a22": "云何復說因緣自然及和合相　此則結責。",
    "T39n1799_002:0854a23": "以世間戲論名相。分別真見也。或可從見猶",
    "T39n1799_002:0854a24": "離見下。名結真離妄。意云。真見自體。離自見",
    "T39n1799_002:0854a25": "相。尚不可以見之名字之所能及。云何更說",
    "T39n1799_002:0854a26": "屬乎因緣及自然等耶　三責小無識勸進",
    "T39n1799_002:0854a27": "大途。",
    "T39n1799_002:0854a28": "汝等聲聞狹劣無識。不能通達清淨實相。吾",
    "T39n1799_002:0854a29": "今誨汝。當善思惟。無得疲怠妙菩提路　實",
    "T39n1799_002:0854b01": "相無相。即見無見。識劣智昧。無法空慧。如何",
    "T39n1799_002:0854b02": "通達。故勸善思不怠。大行可庶幾矣　二酬",
    "T39n1799_002:0854b03": "請廣釋三。一承前置請。",
    "T39n1799_002:0854b04": "阿難白佛言。世尊。如佛世尊。為我等輩。宣說",
    "T39n1799_002:0854b05": "因緣及與自然　指已聞也。已知真見。非是",
    "T39n1799_002:0854b06": "因緣及自然相。",
    "T39n1799_002:0854b07": "諸和合相。與不和合。心猶未開　述未悟也。",
    "T39n1799_002:0854b08": "心中猶疑此見和合與不和合。未得開解。是",
    "T39n1799_002:0854b09": "一迷悶。",
    "T39n1799_002:0854b10": "而今更聞見見非見。重增迷悶　和合等義。",
    "T39n1799_002:0854b11": "尚未明白。何堪更聞見非是見。斯則醉更洪",
    "T39n1799_002:0854b12": "飲。孰能醒悟。故云重增迷悶。",
    "T39n1799_002:0854b13": "伏願弘慈。施大惠目。開示我等覺心明淨。作",
    "T39n1799_002:0854b14": "是語已悲淚頂禮承受聖旨　求法空智。名",
    "T39n1799_002:0854b15": "施大惠目。見實相理。名覺心明淨。此明真見",
    "T39n1799_002:0854b16": "離緣絕相言思不及。非二乘境界。故增迷悶。",
    "T39n1799_002:0854b17": "不承決擇孰能通曉。故垂淚禮請也　二總",
    "T39n1799_002:0854b18": "告許宣。",
    "T39n1799_002:0854b19": "爾時世尊。憐愍阿難及諸大眾。將欲敷演大",
    "T39n1799_002:0854b20": "陀羅尼諸三摩提妙修行路　陀羅尼此云總",
    "T39n1799_002:0854b21": "持。然有一字多字無字之異。若指下文神呪。",
    "T39n1799_002:0854b22": "即多字也。若顯實相妙理。即無字也。今此所",
    "T39n1799_002:0854b23": "明真覺妙心。是諸三昧妙修行門之基址。故",
    "T39n1799_002:0854b24": "若不通達而修行者。皆為邪僻。故指此法為",
    "T39n1799_002:0854b25": "通衢耳。",
    "T39n1799_002:0854b26": "告阿難言。汝雖強記。但益多聞。於奢摩他微",
    "T39n1799_002:0854b27": "密觀照。心猶未了。汝今諦聽。吾當為汝分別",
    "T39n1799_002:0854b28": "開示。亦令將來諸有漏者獲菩提果　此之",
    "T39n1799_002:0854b29": "妙心。若欲眾生生信解者。故可詮辯種種開",
    "T39n1799_002:0854c01": "示。若欲明證親顯此境。應以微密觀照奢摩",
    "T39n1799_002:0854c02": "他中現量所得。離諸分別。方為親證。故起",
    "T39n1799_002:0854c03": "信中說。離言真如是觀智境。依言真如是生",
    "T39n1799_002:0854c04": "信境。今斥多聞強記不修理觀。故於此境心",
    "T39n1799_002:0854c05": "猶未了。故般若云。以無所得故得阿耨菩提",
    "T39n1799_002:0854c06": "　三舉事開曉三。一雙標二見。",
    "T39n1799_002:0854c07": "阿難。一切眾生輪迴世間。由二顛倒分別見",
    "T39n1799_002:0854c08": "妄。當處發生。當業輪轉。云何二見。一者眾生",
    "T39n1799_002:0854c09": "別業妄見。二者眾生同分妄見　一念心動。",
    "T39n1799_002:0854c10": "名為分別。動故有見。俱無實體。故云見妄。此",
    "T39n1799_002:0854c11": "一念動無別所依。只迷一真忽然而起。故名",
    "T39n1799_002:0854c12": "當處發生。此即無明無始義也。起信云。以不",
    "T39n1799_002:0854c13": "達一法界故。忽然念起。名為無明。即此無明",
    "T39n1799_002:0854c14": "動心。名之為業。動即有苦。果不離因。故云當",
    "T39n1799_002:0854c15": "業輪轉。此顯無始根本無明亦名為業亦名見",
    "T39n1799_002:0854c16": "妄。如下文云。汝見虛空遍十方界。空見不分。",
    "T39n1799_002:0854c17": "有空無體。有見無覺。名為劫濁也。妄見是一。",
    "T39n1799_002:0854c18": "約人分二。故有同別之名。眾生望佛。見無見",
    "T39n1799_002:0854c19": "殊。又眾生妄識。緣境有異。故名別業。如下文",
    "T39n1799_002:0854c20": "云。見我及汝并諸世間皆即見眚。性非眚者。",
    "T39n1799_002:0854c21": "故不名見。起信云。若離業識則無見相。應知",
    "T39n1799_002:0854c22": "未離業識。則皆有見。無見即真。有見皆妄。故",
    "T39n1799_002:0854c23": "云妄見。此之妄見。約眾生界。彼彼皆然。故云",
    "T39n1799_002:0854c24": "同分。是知。妄見是一。約人名異。故不可將常",
    "T39n1799_002:0854c25": "途二業而得相配。恐失經旨。下文即云。一病",
    "T39n1799_002:0854c26": "目人同彼一國。彼見圓影。眚妄所生。此眾同",
    "T39n1799_002:0854c27": "分所現不祥同見業中瘴惡所起。俱是無始",
    "T39n1799_002:0854c28": "見妄所生。問阿難此疑見見非見。故請開示。",
    "T39n1799_002:0854c29": "如來何故不便直答。而却廣明二種妄見耶。",
    "T39n1799_002:0855a01": "答若不廣示妄見有見。不能顯於真見無見。",
    "T39n1799_002:0855a02": "若據阿難所疑。既名真見。合須有見。如何却",
    "T39n1799_002:0855a03": "云見見非見。若見無見。應不名為見精明元。",
    "T39n1799_002:0855a04": "而不知寂而常照故名真見。照而常寂故非",
    "T39n1799_002:0855a05": "是見。故佛廣約一人多人。對辯真妄見無見",
    "T39n1799_002:0855a06": "異。應知。未離無明眚病。俱名有見。眚病若",
    "T39n1799_002:0855a07": "亡。彼見精真。故不名見。如下細辯　二雙釋",
    "T39n1799_002:0855a08": "能喻二。一別業三。一別徵略示。",
    "T39n1799_002:0855a09": "云何名為別業妄見。阿難。如世間人。目有赤",
    "T39n1799_002:0855a10": "眚。夜見燈光。別有圓影五色重疊　目喻真",
    "T39n1799_002:0855a11": "見。眚喻業相。眚因熱氣逼成。業因無明所動。",
    "T39n1799_002:0855a12": "燈喻法性。夜見喻妄見。圓影喻五蘊。斯則由",
    "T39n1799_002:0855a13": "不如實知真如法一故不覺心動。說名為業。",
    "T39n1799_002:0855a14": "以依動故能見。依能見故境界妄現。以有境",
    "T39n1799_002:0855a15": "界緣故起心分別等　二廣破即離二。一別",
    "T39n1799_002:0855a16": "破二。一破即燈即見。",
    "T39n1799_002:0855a17": "於意云何。此夜燈明所現圓光。為是燈色。為",
    "T39n1799_002:0855a18": "當見色。阿難。此若燈色。則非眚人何不同見。",
    "T39n1799_002:0855a19": "而此圓影唯眚之觀　若此圓影是燈上現。",
    "T39n1799_002:0855a20": "無眚之人應合俱見。何以獨有眚人自觀。餘",
    "T39n1799_002:0855a21": "無見者。",
    "T39n1799_002:0855a22": "若是見色見已成色。則彼眚人見圓影者名",
    "T39n1799_002:0855a23": "為何等　影若從彼眚者見發。其見爾時已",
    "T39n1799_002:0855a24": "成於影。不合名見。見圓影者復是何物。色即",
    "T39n1799_002:0855a25": "影也　二破離燈離見。",
    "T39n1799_002:0855a26": "復次阿難。若此圓影。離燈別有。則合旁觀屏",
    "T39n1799_002:0855a27": "帳几筵有圓影出。離見別有應非眼矚。云何",
    "T39n1799_002:0855a28": "眚人目見圓影　若離燈外別有圓影。旁見",
    "T39n1799_002:0855a29": "餘物何無影出。色若離見別有體者。不合眚",
    "T39n1799_002:0855b01": "眼見於圓影。几案屬。筵席也　二總結。",
    "T39n1799_002:0855b02": "是故當知。色實在燈。見病為影。影見俱眚",
    "T39n1799_002:0855b03": "　色燈光也。燈實有光。不曾有影。今見影者乃",
    "T39n1799_002:0855b04": "是眚病使之然也。以此而推。所見之影能見",
    "T39n1799_002:0855b05": "之見俱為眚病。",
    "T39n1799_002:0855b06": "見眚非病。終不應言是燈是見。於是中有非",
    "T39n1799_002:0855b07": "燈非見　見無眚病之人。自然無影可緣。說",
    "T39n1799_002:0855b08": "誰是燈是見非燈非見。亦可見是了知義。了",
    "T39n1799_002:0855b09": "知五影是眚所成。則無執影之病。終不說影",
    "T39n1799_002:0855b10": "有生處也。下文云。然見眚者終無見咎　三",
    "T39n1799_002:0855b11": "重以喻顯二。一喻。",
    "T39n1799_002:0855b12": "如第二月非體非影。何以故。第二之觀捏所",
    "T39n1799_002:0855b13": "成故　非是真月之體。又非水中之影。但是",
    "T39n1799_002:0855b14": "捺目根識參差。故見二相。其實無體。如彼圓",
    "T39n1799_002:0855b15": "影目眚所成無體可得。",
    "T39n1799_002:0855b16": "諸有智者。不應說言此捏根元是形非形離",
    "T39n1799_002:0855b17": "見非見　捏猶月也。非形見也。非見形也。智",
    "T39n1799_002:0855b18": "人不言此月生處是形是見離形離見。譯人",
    "T39n1799_002:0855b19": "用巧。變其文耳　二合。",
    "T39n1799_002:0855b20": "此亦如是。目眚所成。今欲名誰是燈是見。何",
    "T39n1799_002:0855b21": "況分別非燈非見　以喻顯喻合前可見　二",
    "T39n1799_002:0855b22": "同分二。一通列外報。",
    "T39n1799_002:0855b23": "云何名為同分妄見。阿難。此閻浮提。除大海",
    "T39n1799_002:0855b24": "水。中間平陸有三千洲。正中大洲。東西括量。",
    "T39n1799_002:0855b25": "大國凡有二千三百。其餘小洲在諸海中。其",
    "T39n1799_002:0855b26": "間或有三兩百國。或一或二至于三十四十",
    "T39n1799_002:0855b27": "五十　水中可居曰洲。三千總號。閻浮中而",
    "T39n1799_002:0855b28": "復大者是此五天也。括結。量數也。國域也。有",
    "T39n1799_002:0855b29": "限域也　二別示業緣。",
    "T39n1799_002:0855c01": "阿難。若復此中有一小洲秖有兩國。唯一國",
    "T39n1799_002:0855c02": "人同感惡緣。則彼小洲當土眾生。覩諸一切",
    "T39n1799_002:0855c03": "不祥境界。或見二日。或見兩月。其中乃至暈",
    "T39n1799_002:0855c04": "適　兩國二土也。眾生穢土以有漏識為體。",
    "T39n1799_002:0855c05": "煩惱造業所共感故。諸佛淨土以無漏智為",
    "T39n1799_002:0855c06": "體。真如淨用之所現故。暈適謂日月之暈。適",
    "T39n1799_002:0855c07": "近也。近日月也。",
    "T39n1799_002:0855c08": "珮玦　玉器也。妖氣近日月。如珮玦之形。人",
    "T39n1799_002:0855c09": "之所佩或環或琨或玦。今氣如之也。",
    "T39n1799_002:0855c10": "彗孛飛流　此皆妖星。其光似箒。孛孛然",
    "T39n1799_002:0855c11": "起。絕跡而去曰飛。光跡相連曰流。",
    "T39n1799_002:0855c12": "負耳虹蜺　氣負日邊。如耳之有珥也。雄曰",
    "T39n1799_002:0855c13": "虹。雌曰蜺。即陰陽之精也。",
    "T39n1799_002:0855c14": "種種惡相。但此國見。彼國眾生本所不見。亦",
    "T39n1799_002:0855c15": "復不聞　所現不一。故云種種。皆是災惡所",
    "T39n1799_002:0855c16": "表前相。凡夫五濁同業共感。如惡相國。諸佛",
    "T39n1799_002:0855c17": "淨土唯一清淨。如不見國　三雙例所喻二。",
    "T39n1799_002:0855c18": "一總標。",
    "T39n1799_002:0855c19": "阿難。吾今為汝。以此二事。進退合明　進例",
    "T39n1799_002:0855c20": "於法。退例於喻。互相合顯。以明見與無見也",
    "T39n1799_002:0855c21": "　二別例二。一例合別業二。一舉喻例法二。",
    "T39n1799_002:0855c22": "一能喻燈眚二。一示妄。",
    "T39n1799_002:0855c23": "阿難。如彼眾生別業妄見。矚燈光中所現圓",
    "T39n1799_002:0855c24": "影。雖現似境。終彼見者目眚所成。眚即見",
    "T39n1799_002:0855c25": "勞。非色所造　妄心變起。似有不真。眚病所",
    "T39n1799_002:0855c26": "生。故非色造　二顯真。",
    "T39n1799_002:0855c27": "然見眚者終無見咎　若知五影因眚故見。",
    "T39n1799_002:0855c28": "終不執影是實有體。既無所見。能見何立。故",
    "T39n1799_002:0855c29": "無見咎。此約喻釋見無見也　二所喻心境",
    "T39n1799_002:0856a01": "二。一示妄。",
    "T39n1799_002:0856a02": "例汝今日以目觀見。山河國土及諸眾生。皆",
    "T39n1799_002:0856a03": "是無始見病所成　國土眾生依正二報。皆",
    "T39n1799_002:0856a04": "是妄念分別故有。若離於念。則無一切境界",
    "T39n1799_002:0856a05": "之相。華嚴云。眾生妄分別有佛有世界。若了",
    "T39n1799_002:0856a06": "真法性。無佛無世界　二顯真。",
    "T39n1799_002:0856a07": "見與見緣似現前境。元我覺明　見之與境",
    "T39n1799_002:0856a08": "皆如空華本無所有。故云似現前境。此見及",
    "T39n1799_002:0856a09": "緣元是菩提妙淨明體。故云元我覺明　二",
    "T39n1799_002:0856a10": "重釋結酬二。一寄喻重釋。",
    "T39n1799_002:0856a11": "見所緣眚。覺見即眚　覺猶見也。若見實有",
    "T39n1799_002:0856a12": "所緣之境及能緣見皆是眚病。以能所緣如",
    "T39n1799_002:0856a13": "空華故。或可見與所緣已俱是眚。若起覺智",
    "T39n1799_002:0856a14": "覺此二空。此能覺者亦是眚也。圓覺亦云。依",
    "T39n1799_002:0856a15": "幻說覺亦名為幻。",
    "T39n1799_002:0856a16": "本覺明心覺緣非眚　此顯真覺妙明非生非",
    "T39n1799_002:0856a17": "滅。遠離一切虛妄顛倒湛然常住。故非眚也。",
    "T39n1799_002:0856a18": "言覺緣者。覺之緣由行相也。如前文云。誠如",
    "T39n1799_002:0856a19": "法王所說。覺緣遍十方界等。",
    "T39n1799_002:0856a20": "覺所覺眚。覺非眚中　此雙結真妄也。若起",
    "T39n1799_002:0856a21": "能覺。覺於所覺俱是眚病。真覺之體非能所",
    "T39n1799_002:0856a22": "中。故云覺非眚中。",
    "T39n1799_002:0856a23": "此實見見。云何復名覺聞知見　此無能所。",
    "T39n1799_002:0856a24": "本覺明心名為見見。以寂而常照照而常寂",
    "T39n1799_002:0856a25": "故。於此豈名見聞知等。然一切眾生。自無始",
    "T39n1799_002:0856a26": "來。由見聞知以為病本。分能立所。顛倒從生。",
    "T39n1799_002:0856a27": "今聞非見。碩乖先志。於是迷悶。由此廣示",
    "T39n1799_002:0856a28": "妄故有見真元無見。是故指云。此實見見。云",
    "T39n1799_002:0856a29": "何可立覺聞知見。圓覺經中無知覺明。正同",
    "T39n1799_002:0856b01": "此也　二寄喻結詶。",
    "T39n1799_002:0856b02": "是故汝今見我及汝并諸世間十類眾生。皆",
    "T39n1799_002:0856b03": "即見眚。非見眚者彼見真精。性非眚者。故",
    "T39n1799_002:0856b04": "不名見　分別彼此生佛依正。皆屬見妄。無",
    "T39n1799_002:0856b05": "見妄者說名真精。故此真精無境可見。故不",
    "T39n1799_002:0856b06": "名見。如前觀燈有圓影者皆屬於眚。見若無",
    "T39n1799_002:0856b07": "眚。說名淨眼。此真淨眼無影可見。故不名見。",
    "T39n1799_002:0856b08": "此則結詶前問見非是見也　二例合同分二。",
    "T39n1799_002:0856b09": "一舉喻例法二。一能喻一多理齊。",
    "T39n1799_002:0856b10": "阿難。若彼眾生同分妄見。例彼妄見別業一",
    "T39n1799_002:0856b11": "人。一病目人同彼一國。彼見圓影眚妄所生。",
    "T39n1799_002:0856b12": "此眾同分所現不祥同見業中瘴惡所起　一",
    "T39n1799_002:0856b13": "人所見與多人同。由眚病故見圓影出。由瘴",
    "T39n1799_002:0856b14": "惡故感災祥起。瘴即病也。將有惡病預見此",
    "T39n1799_002:0856b15": "事。",
    "T39n1799_002:0856b16": "俱是無始妄見所生　約法雙結。汝及眾生。",
    "T39n1799_002:0856b17": "一多雖殊。分別世間業果眾生。更無有異。斯",
    "T39n1799_002:0856b18": "則俱是無始無明分別見妄。反顯真心本非",
    "T39n1799_002:0856b19": "見也　二所喻心境俱妄。",
    "T39n1799_002:0856b20": "例閻浮提三千洲中。兼四大海。娑婆世界。并",
    "T39n1799_002:0856b21": "洎十方諸有漏國。及諸眾生。同是覺明無漏",
    "T39n1799_002:0856b22": "妙心。見聞覺知虛妄病緣。和合妄生。和合妄",
    "T39n1799_002:0856b23": "死　從一眾生。至十方眾生。以少及多。若",
    "T39n1799_002:0856b24": "依若正。皆由不了一法界相。於無漏心忽起",
    "T39n1799_002:0856b25": "見妄。而分見聞覺知。以為虛妄病緣。遂見一",
    "T39n1799_002:0856b26": "切差別境界。生之與死俱不離妄。故云和合。",
    "T39n1799_002:0856b27": "和合者不相離義也。故下文云。見聞如幻翳。",
    "T39n1799_002:0856b28": "三界若空華。起信亦云。三界虛偽唯心所作。",
    "T39n1799_002:0856b29": "離心則無六塵境界　二息妄歸真。",
    "T39n1799_002:0856c01": "若能遠離諸和合緣及不和合。則復滅除諸",
    "T39n1799_002:0856c02": "生死因。圓滿菩提不生滅性。清淨本心。本覺",
    "T39n1799_002:0856c03": "常住　三相應染名為和合。三不相應名不",
    "T39n1799_002:0856c04": "和合。此是麁細妄念。起信名為染心。是生死",
    "T39n1799_002:0856c05": "本。輪迴之因。若能遠離即滅生滅。生滅既滅",
    "T39n1799_002:0856c06": "寂滅現前。菩提涅槃二轉依果於斯成就。故",
    "T39n1799_002:0856c07": "云圓滿。即同起信遠離微細念故得見心性",
    "T39n1799_002:0856c08": "心即常住名究竟覺　四破和合非合疑二。",
    "T39n1799_002:0856c09": "一牒前未曉。",
    "T39n1799_002:0856c10": "阿難。汝雖先悟本覺妙明性非因緣非自然",
    "T39n1799_002:0856c11": "性。而猶未明如是覺元非和合生及不和合",
    "T39n1799_002:0856c12": "　前文敘云。諸和合相及不和合。心猶未開。故",
    "T39n1799_002:0856c13": "今牒也。然因緣。自然。和合。非和合。義雖無",
    "T39n1799_002:0856c14": "別。詮言有殊。故隨其門一一遍破。以世間人",
    "T39n1799_002:0856c15": "說能證智是菩提心。假因仗緣和合而生。其",
    "T39n1799_002:0856c16": "所證理名為涅槃。不從因緣但了因所了。一",
    "T39n1799_002:0856c17": "向偏執有為無為二性全別。不知如來常依",
    "T39n1799_002:0856c18": "二諦說法。遂成戲論。皆障一真法界。能所宛",
    "T39n1799_002:0856c19": "然。微細法執。故今破之　二別破疑情二。一",
    "T39n1799_002:0856c20": "破和合疑二。一指出疑情。",
    "T39n1799_002:0856c21": "阿難。吾今復以前塵問汝。汝今猶以一切世",
    "T39n1799_002:0856c22": "間妄想和合諸因緣性。而自疑惑證菩提心",
    "T39n1799_002:0856c23": "和合起者　執方便教依安立說。遂疑勝義",
    "T39n1799_002:0856c24": "一真菩提從和合有。生住異滅是無常性。即",
    "T39n1799_002:0856c25": "違淨名寂滅是菩提滅諸相故。乃至無為是",
    "T39n1799_002:0856c26": "菩提無生住異滅故　二正破和合二。一破",
    "T39n1799_002:0856c27": "和二。一總徵。",
    "T39n1799_002:0856c28": "則汝今者妙淨見精。為與明和。為與暗和。為",
    "T39n1799_002:0856c29": "與通和。為與塞和　見若是和。和必從境。故",
    "T39n1799_002:0857a01": "舉此四境。總而徵之　二別破二。一就明推",
    "T39n1799_002:0857a02": "破四。一明見相雜何形。",
    "T39n1799_002:0857a03": "若明和者。且汝觀明。當明現前。何處雜見。見",
    "T39n1799_002:0857a04": "相可辯。雜何形像　明屬前境。見屬內心。齊",
    "T39n1799_002:0857a05": "何處所而論其雜。見之與相。目擊可辯。若其",
    "T39n1799_002:0857a06": "相雜。作何形像　二若見不見非理。",
    "T39n1799_002:0857a07": "若非見者云何見明。若即見者。云何見見",
    "T39n1799_002:0857a08": "　若此雜相不可見者。應亦不見明相。云何現",
    "T39n1799_002:0857a09": "見於明。若此雜相即可見者。雜中有見。應合",
    "T39n1799_002:0857a10": "見見　三互遍失其和義。",
    "T39n1799_002:0857a11": "必見圓滿。何處和明。若明圓滿。不合見和",
    "T39n1799_002:0857a12": "　若一切處遍是於見。則無明相可和。若一切",
    "T39n1799_002:0857a13": "處總是於明。則無有見可雜　四俱亡立理",
    "T39n1799_002:0857a14": "不成。",
    "T39n1799_002:0857a15": "見必異明。雜則失彼性明名字。雜失明性。和",
    "T39n1799_002:0857a16": "明非義　心境不同。能所殊體。故云必異。明",
    "T39n1799_002:0857a17": "見若雜。各失其義。明則非明。見亦非見。二義",
    "T39n1799_002:0857a18": "既失名字亦亡。猶如微塵與水相和。但名泥",
    "T39n1799_002:0857a19": "團。不名塵水。明見既失將何名和。故云非義",
    "T39n1799_002:0857a20": "也　二略例餘塵。",
    "T39n1799_002:0857a21": "彼暗與通及諸群塞。亦復如是　明相既爾",
    "T39n1799_002:0857a22": "餘境亦然　二破合二。一總徵。",
    "T39n1799_002:0857a23": "復次阿難。又汝今者妙淨見精。為與明合。為",
    "T39n1799_002:0857a24": "與暗合。為與通合。為與塞合　和則如水雜",
    "T39n1799_002:0857a25": "塵。合則如函與蓋。故成二門　二別破二。一",
    "T39n1799_002:0857a26": "就明推破二。一正推破。",
    "T39n1799_002:0857a27": "若明合者。至於暗時明相已滅。此見即不與",
    "T39n1799_002:0857a28": "諸暗合。云何見暗　見與明合。暗相現時明",
    "T39n1799_002:0857a29": "相必滅。既與明合。應隨明滅。不應見暗。設使",
    "T39n1799_002:0857b01": "不滅亦不見暗。以此不與諸暗合故。合即有",
    "T39n1799_002:0857b02": "見。不合無見。如鼻聞香　二破轉救。",
    "T39n1799_002:0857b03": "若見暗時不與暗合。與明合者應非見明。既",
    "T39n1799_002:0857b04": "不見明云何明合。了明非暗　彼若救云。我",
    "T39n1799_002:0857b05": "此見性雖不與暗合。無妨見暗。斯有何失。故",
    "T39n1799_002:0857b06": "此牒云。若見暗時不與暗合。隨即破云與明",
    "T39n1799_002:0857b07": "合者應非見明。若許不合有見。即應合必無",
    "T39n1799_002:0857b08": "見。復云何言見與明合了明非暗。故知。見明",
    "T39n1799_002:0857b09": "而無合義。和合見性既而不成。菩提證心因",
    "T39n1799_002:0857b10": "和合有。從茲破矣　二略例餘塵。",
    "T39n1799_002:0857b11": "彼暗與通及諸群塞。亦復如是　如文　二",
    "T39n1799_002:0857b12": "破非和合疑二。一述所解。",
    "T39n1799_002:0857b13": "阿難白佛言。世尊。如我思惟。此妙覺元。與諸",
    "T39n1799_002:0857b14": "緣塵及心念慮。非和合耶　由前破菩提心",
    "T39n1799_002:0857b15": "不從因緣和合而得。便計離緣別有體性。執",
    "T39n1799_002:0857b16": "菩提心有別異相從分別生。還成法執障一",
    "T39n1799_002:0857b17": "真性。故今破之。淨名云。當令此諸天子捨於",
    "T39n1799_002:0857b18": "分別菩提之見　二破所計二。一破非和三。",
    "T39n1799_002:0857b19": "一牒計總徵。",
    "T39n1799_002:0857b20": "佛言。汝今又言覺非和合。吾復問汝。此妙見",
    "T39n1799_002:0857b21": "精非和合者。為非明和。為非暗和。為非通和。",
    "T39n1799_002:0857b22": "為非塞和　此總牒別徵如文可解　二就明",
    "T39n1799_002:0857b23": "推破二。一非和宛成其畔。",
    "T39n1799_002:0857b24": "若非明和。則見與明必有邊畔。汝且諦觀。何",
    "T39n1799_002:0857b25": "處是明。何處是見。在見在明。自何為畔　若",
    "T39n1799_002:0857b26": "見明時明見不和。明之與見應分邊際。汝今",
    "T39n1799_002:0857b27": "細審。於見於明。齊何處所而論邊畔　二不",
    "T39n1799_002:0857b28": "及畔義全乖。",
    "T39n1799_002:0857b29": "阿難。若明際中必無見者。則不相及。自不知",
    "T39n1799_002:0857c01": "其明相所在。畔云何成　如或定不相和。見",
    "T39n1799_002:0857c02": "應緣明不及。尚自不知明相。約何以分畔",
    "T39n1799_002:0857c03": "義　三略例餘塵。",
    "T39n1799_002:0857c04": "彼暗與通及諸群塞。亦復如是　如文二",
    "T39n1799_002:0857c05": "破非合三。一總徵。",
    "T39n1799_002:0857c06": "又妙見精非和合者。為非明合。為非暗合。為",
    "T39n1799_002:0857c07": "非通合。為非塞合　四義徵訖　二別破。",
    "T39n1799_002:0857c08": "若非明合。則見與明性相乖角。如耳與明了",
    "T39n1799_002:0857c09": "不相觸。見且不知。明相所在。云何甄明合非",
    "T39n1799_002:0857c10": "合理　若見明時不與明合。明見二性應相",
    "T39n1799_002:0857c11": "乖異。如牛之角。敵對各立。曾不相應。亦如",
    "T39n1799_002:0857c12": "耳根對於明緣。何曾相觸。耳但聞聲。不緣明",
    "T39n1799_002:0857c13": "故。若以此例見。須不知明相所在。若無明相",
    "T39n1799_002:0857c14": "亦不顯見。明見既無。如何分別合與非合二",
    "T39n1799_002:0857c15": "種義耶　三例餘。",
    "T39n1799_002:0857c16": "彼暗與通及諸群塞。亦復如是　已上破妄",
    "T39n1799_002:0857c17": "顯真。唯約心見二門。歷緣對境以辨。雖有會",
    "T39n1799_002:0857c18": "通。止就一門而顯。次下備約三科七大一切",
    "T39n1799_002:0857c19": "法上。即妄顯真。即相顯性。廣斥世間虛妄分",
    "T39n1799_002:0857c20": "別。說有因緣及自然性。而不知生滅去來本",
    "T39n1799_002:0857c21": "如來藏。豈唯心見是藏性耶。故次前段有此",
    "T39n1799_002:0857c22": "文來。文五。一正就三科顯性二。一會緣入",
    "T39n1799_002:0857c23": "實以總標四。一總指咸真。",
    "T39n1799_002:0857c24": "阿難。汝猶未明一切浮塵諸幻化相　總指",
    "T39n1799_002:0857c25": "諸相。前文雖就眼之一門。顯真見體離緣絕",
    "T39n1799_002:0857c26": "相非生非滅。略會見之與緣。元是菩提妙淨",
    "T39n1799_002:0857c27": "明體。而未明三科諸法皆如幻化。故此指也。",
    "T39n1799_002:0857c28": "虛假不實污染真性。故曰浮塵。假託虛偽妄",
    "T39n1799_002:0857c29": "設情。名稱幻。無而忽有畢竟無體。稱之曰",
    "T39n1799_002:0858a01": "化。",
    "T39n1799_002:0858a02": "當處出生。隨處滅盡。幻妄稱相。其性真為妙",
    "T39n1799_002:0858a03": "覺明體　此諸幻相本無所依。但是迷真忽然",
    "T39n1799_002:0858a04": "而起。故云當處出生。生即無生。本自寂滅。故",
    "T39n1799_002:0858a05": "云隨處滅盡。楞伽經云。一切法不生。我說剎",
    "T39n1799_002:0858a06": "那義。初生即有滅。不為愚者說。中論云。諸法",
    "T39n1799_002:0858a07": "不自生。亦不從他生。不共不無因。是故知無",
    "T39n1799_002:0858a08": "生。彼之無生即此滅盡也。以妄見取似有浮",
    "T39n1799_002:0858a09": "相。畢竟無體猶如幻事。故云幻妄稱相。無體",
    "T39n1799_002:0858a10": "之處。元是菩提妙覺明性。故云其性真為妙",
    "T39n1799_002:0858a11": "覺明體。問幻相不實畢竟無體。何得復云其",
    "T39n1799_002:0858a12": "性真為妙覺明體。答譬如空華。由依翳病觀",
    "T39n1799_002:0858a13": "空故有。離空無別華相。空華雖無自性。然以",
    "T39n1799_002:0858a14": "虛空為所依體。若翳病差。華相雖滅。空性不",
    "T39n1799_002:0858a15": "滅。諸法性相亦復如是。幻相雖滅。真性不動。",
    "T39n1799_002:0858a16": "問若如是者。斯則真如即萬法。萬法即真如。",
    "T39n1799_002:0858a17": "何得一體立真立妄。答亦如空華翳者妄見。",
    "T39n1799_002:0858a18": "若無翳目。唯見晴空而無華相。故知萬法雖",
    "T39n1799_002:0858a19": "真。唯證乃知。非是識心之所能見。以凡夫人。",
    "T39n1799_002:0858a20": "心識麁動。唯見世間麁動之相。執此麁相。為",
    "T39n1799_002:0858a21": "相所礙不見真性。故前文云。迷己為物。故於",
    "T39n1799_002:0858a22": "是中觀大觀小。故今廣破。執喪空明。因茲悟",
    "T39n1799_002:0858a23": "入佛之知見。故華嚴云。一切法無生。一切法",
    "T39n1799_002:0858a24": "無滅。若能如是解。諸佛常現前。前文亦云。若",
    "T39n1799_002:0858a25": "能轉物即同如來。皆斯義也　二別列諸妄。",
    "T39n1799_002:0858a26": "如是乃至五陰六入。從十二處至十八界。因",
    "T39n1799_002:0858a27": "緣和合虛妄有生。因緣別離虛妄名滅　諸",
    "T39n1799_002:0858a28": "法名數不能盡言。但舉三科。自攝一切。故云",
    "T39n1799_002:0858a29": "乃至。三科者。謂蘊處界。今於處中別出六根。",
    "T39n1799_002:0858b01": "故有六入。此之三科乃是世間虛妄分別。幻",
    "T39n1799_002:0858b02": "因緣合假名為生。幻因緣離假名為滅。實無",
    "T39n1799_002:0858b03": "有體可生可滅　三斥迷圓實。",
    "T39n1799_002:0858b04": "殊不能知。生滅去來本如來藏。常住妙明。不",
    "T39n1799_002:0858b05": "動周圓。妙真如性　殊不知者。斥其異乎能",
    "T39n1799_002:0858b06": "知也。一切諸法本自不生今則無滅。非三世",
    "T39n1799_002:0858b07": "法。故無去來。生滅去來既不可得。如來藏性",
    "T39n1799_002:0858b08": "元自常住本不曾動。周遍湛寂。眾生迷倒為",
    "T39n1799_002:0858b09": "物所轉。殊不覺知。是迷圓實也　四結顯超",
    "T39n1799_002:0858b10": "情。",
    "T39n1799_002:0858b11": "性真常中。求於去來迷悟生死。了無所得",
    "T39n1799_002:0858b12": "　了畢竟也。迷悟生佛也。亦真妄也。生佛真妄",
    "T39n1799_002:0858b13": "去來生死。一切對待。情謂故有。一真如性尚",
    "T39n1799_002:0858b14": "無此名。況有諸法對待相耶。情忘體現。畢竟",
    "T39n1799_002:0858b15": "無得　二破執顯真以別釋。四一破五陰二。",
    "T39n1799_002:0858b16": "一總徵。",
    "T39n1799_002:0858b17": "阿難。云何五陰本如來藏妙真如性　梵云",
    "T39n1799_002:0858b18": "塞健陀。此云蘊。古翻為陰。蘊是積聚。陰是蓋",
    "T39n1799_002:0858b19": "覆。積聚有為。蓋覆真性。此陰有五。攝有為",
    "T39n1799_002:0858b20": "盡。前文總標乃至五陰等皆如來藏。今此別",
    "T39n1799_002:0858b21": "徵。逐科推檢。令知虛妄本非因緣及自然有。",
    "T39n1799_002:0858b22": "元是藏體妙真如性　二別破五。一色陰三。",
    "T39n1799_002:0858b23": "一寄喻總標。",
    "T39n1799_002:0858b24": "阿難。譬如有人。以清淨目。觀晴明空。唯一晴",
    "T39n1799_002:0858b25": "虛逈無所有　喻真性本空也。目喻智。空喻",
    "T39n1799_002:0858b26": "理。以果海無別色聲。唯如如理及如如智獨",
    "T39n1799_002:0858b27": "存。",
    "T39n1799_002:0858b28": "其人無故。不動目睛。瞪以發勞。則於虛空別",
    "T39n1799_002:0858b29": "見狂華。復有一切狂亂非相。色陰當知亦復",
    "T39n1799_002:0858c01": "如是　喻迷真起妄也。故事也。瞪直視貌。不",
    "T39n1799_002:0858c02": "由別事。只因自不動目直視於空。目睛勞倦",
    "T39n1799_002:0858c03": "遂見華相。或見毛輪第二月等。故云一切。色",
    "T39n1799_002:0858c04": "陰亦爾。以不如實知真如法一故。不覺動念。",
    "T39n1799_002:0858c05": "現六塵境。即色陰起也　二約喻廣破二。一",
    "T39n1799_002:0858c06": "標無生。",
    "T39n1799_002:0858c07": "阿難。是諸狂華。非從空來。非從目出　空元",
    "T39n1799_002:0858c08": "無華。妄見生起。說誰出來。真元無色。妄分質",
    "T39n1799_002:0858c09": "礙。復何從所　二破生處。",
    "T39n1799_002:0858c10": "如是阿難。若空來者。既從空來。還從空入。若",
    "T39n1799_002:0858c11": "有出入即非虛空。空若非空。自不容其華相",
    "T39n1799_002:0858c12": "起滅。如阿難體不容阿難　破空生也。見華",
    "T39n1799_002:0858c13": "既從空生。不見應從空入。空無內外。何出入",
    "T39n1799_002:0858c14": "之有。設有出入即是實色。不合名空。既非虛",
    "T39n1799_002:0858c15": "空。云何華出。見實物時無華生故。如阿難體",
    "T39n1799_002:0858c16": "是其實色。見汝體時。豈更容有阿難出耶。",
    "T39n1799_002:0858c17": "若目出者。既從目出。還從目入。即此華性從",
    "T39n1799_002:0858c18": "目出故當合有見。若有見者。去既華空。旋合",
    "T39n1799_002:0858c19": "見眼。若無見者。出既翳空。旋當翳眼。又見華",
    "T39n1799_002:0858c20": "時目應無翳。云何晴空號清明眼　此不破",
    "T39n1799_002:0858c21": "目出。如人從屋出必有入。目既有見能出於",
    "T39n1799_002:0858c22": "華。華應有見。從目出去能華於空。自空歸目",
    "T39n1799_002:0858c23": "合見於眼。若此華性雖從目出。而無有見。斯",
    "T39n1799_002:0858c24": "但為翳既從目出去翳虛空。歸目之時應合",
    "T39n1799_002:0858c25": "翳眼。若汝執言實不成翳無妨見華。既無翳",
    "T39n1799_002:0858c26": "目。而能見華。見晴明空應是翳眼。云何見空",
    "T39n1799_002:0858c27": "號清明眼　三結成虛妄。",
    "T39n1799_002:0858c28": "是故當知。色陰虛妄本非因緣非自然性",
    "T39n1799_002:0858c29": "　華無所出。色陰不生。本妙真常。何曾起滅。而",
    "T39n1799_002:0859a01": "有說為因緣自然者真為虛妄　二受陰三。",
    "T39n1799_002:0859a02": "一寄喻總標。",
    "T39n1799_002:0859a03": "阿難。譬如有人。手足宴安。百骸調適。忽如忘",
    "T39n1799_002:0859a04": "生。性無違順　喻一真也。宴靜。調和。適悅",
    "T39n1799_002:0859a05": "也。骸體也。忘生忘形也。身肢安靜。恬然暢",
    "T39n1799_002:0859a06": "適。而無苦樂二境相逼。忽然如其無形一般。",
    "T39n1799_002:0859a07": "斯蓋但以捨受相應。不覺此形之有生也。李",
    "T39n1799_002:0859a08": "陵云。每一念至忽如忘生。法中可知。",
    "T39n1799_002:0859a09": "其人無故。以二手掌於空相摩。於二手中妄",
    "T39n1799_002:0859a10": "生澁滑冷熟諸相。受陰當知亦復如是　喻",
    "T39n1799_002:0859a11": "起妄也。妄本無因故云無故。真妄和合如二",
    "T39n1799_002:0859a12": "手相摩。阿賴耶識變起世間。故云生澁滑等。",
    "T39n1799_002:0859a13": "或可二手及空喻根境識。根境識三和合生",
    "T39n1799_002:0859a14": "觸。觸是受因。從此領納。故知受陰無明妄念。",
    "T39n1799_002:0859a15": "迷真和合假託而生。故下破之　二約喻廣",
    "T39n1799_002:0859a16": "破二。一標無生。",
    "T39n1799_002:0859a17": "阿難。是諸幻觸。不從空來。不從掌出　冷煖",
    "T39n1799_002:0859a18": "本無。手合故有。故云幻觸。受陰不實。妄緣假",
    "T39n1799_002:0859a19": "生。故無來處　二破生處。",
    "T39n1799_002:0859a20": "如是阿難。若空來者。既能觸掌。何不觸身。不",
    "T39n1799_002:0859a21": "應虛空選擇來觸　破空生也。虛空平等無所",
    "T39n1799_002:0859a22": "不在。豈能選擇不觸乎身而觸於掌。",
    "T39n1799_002:0859a23": "若從掌出。應非待合　已下破掌出。若此澁",
    "T39n1799_002:0859a24": "滑從掌而出。掌未合時何無澁滑。",
    "T39n1799_002:0859a25": "又掌出故。合則掌知。離即觸入。臂脫骨髓",
    "T39n1799_002:0859a26": "應亦覺知入時蹤跡。必有覺心知出知入。自",
    "T39n1799_002:0859a27": "有一物身中往來。何待合知要名為觸　若",
    "T39n1799_002:0859a28": "汝執言。掌雖生觸。須待合時此觸方出。若爾",
    "T39n1799_002:0859a29": "合既觸出。離應觸入。若觸入時。所經之處應",
    "T39n1799_002:0859b01": "亦覺知觸入蹤跡。若實覺知。觸常在體。應須",
    "T39n1799_002:0859b02": "常知。何待合知　三結成虛妄。",
    "T39n1799_002:0859b03": "是故當知。受陰虛妄本非因緣非自然性",
    "T39n1799_002:0859b04": "　既知幻觸能生於受。推其觸性都無。故知受",
    "T39n1799_002:0859b05": "陰虛妄也　三想陰三。一寄喻總標。",
    "T39n1799_002:0859b06": "阿難。譬如有人。談說酢梅口中水出。思蹋懸",
    "T39n1799_002:0859b07": "崖足心酸澁。想陰當知亦復如是　想謂取",
    "T39n1799_002:0859b08": "像。想像不實。從虛妄有。故以說酢水生思",
    "T39n1799_002:0859b09": "崖酸起為喻。因說想酸。因思想峻。故有水",
    "T39n1799_002:0859b10": "酸。以想喻想。近取譬耳　酢音醋　二約喻",
    "T39n1799_002:0859b11": "廣破三。一標無生。",
    "T39n1799_002:0859b12": "阿難。如是酢說。不從梅生。非從口入　以水",
    "T39n1799_002:0859b13": "喻想。今推酢說。說既不有。水從何生　二破",
    "T39n1799_002:0859b14": "生處。",
    "T39n1799_002:0859b15": "如是阿難。若梅生者。梅合自談。何待人說。若",
    "T39n1799_002:0859b16": "從口入。自合口聞。何須待耳。若獨耳聞。此水",
    "T39n1799_002:0859b17": "何不耳中而出　因人說梅。梅何有說。故非",
    "T39n1799_002:0859b18": "梅生。若因人說水便口流。口既流水。應合聞",
    "T39n1799_002:0859b19": "說。何用耳聞。口若不聞唯耳聞者。耳既聞",
    "T39n1799_002:0859b20": "說。亦合流水。故云此水何不耳中流出。說不",
    "T39n1799_002:0859b21": "得梅。梅不至口。耳自聞說。水却口流。說梅與",
    "T39n1799_002:0859b22": "水二俱叵得　三類思崖。",
    "T39n1799_002:0859b23": "想蹋懸崖。與說相類　類說應云。如是崖想。",
    "T39n1799_002:0859b24": "不從崖生。不從足入。若崖生者。崖合自思。何",
    "T39n1799_002:0859b25": "待人想。若從足入。足應有思。何須心想。若獨",
    "T39n1799_002:0859b26": "心思。此酸只應心中自有。何以足心却有酸",
    "T39n1799_002:0859b27": "澁　三結成虛妄。",
    "T39n1799_002:0859b28": "是故當知。想陰虛妄本非因緣非自然性",
    "T39n1799_002:0859b29": "　說酢思崖。水酸形體。想像虛偽。能所俱空。元",
    "T39n1799_002:0859c01": "是菩提妙覺明性。何因緣自然之有耶　四",
    "T39n1799_002:0859c02": "行陰三。一寄喻總標。",
    "T39n1799_002:0859c03": "阿難。譬如瀑流。波浪相續。前際後際不相",
    "T39n1799_002:0859c04": "踰越。行陰當知亦復如是　行以遷流造作",
    "T39n1799_002:0859c05": "為義。剎那無常念念遷謝。生死死生如旋火",
    "T39n1799_002:0859c06": "輪無有休息。故以瀑流波浪相續無踰越義",
    "T39n1799_002:0859c07": "以為喻也　二約喻廣破二。一標無生。",
    "T39n1799_002:0859c08": "阿難。如是流性。不因空生不因水有。亦非水",
    "T39n1799_002:0859c09": "性。非離空水　即空即水。離空離水。求瀑流",
    "T39n1799_002:0859c10": "體俱不可得。行陰亦爾。本無生處　二破生",
    "T39n1799_002:0859c11": "處。",
    "T39n1799_002:0859c12": "如是阿難。若因空生。則諸十方無盡虛空成",
    "T39n1799_002:0859c13": "無盡流。世界自然俱受淪溺　破空生流也。",
    "T39n1799_002:0859c14": "流從空生。空體常在流應常生。虛空性遍流",
    "T39n1799_002:0859c15": "亦應遍。斯則俱見瀑流。應無世界。又如何",
    "T39n1799_002:0859c16": "分水陸空行耶。",
    "T39n1799_002:0859c17": "若因水有。則此瀑流性應非水。有所有相。",
    "T39n1799_002:0859c18": "今應現在　破水生流也。流從水生。水與瀑",
    "T39n1799_002:0859c19": "流兩體應異。水為能生。流為所生。如樹生果。",
    "T39n1799_002:0859c20": "果不是樹。二俱現在。今且不然。如何因水耶。",
    "T39n1799_002:0859c21": "若即水性。則澄清時應非水體　破流即水",
    "T39n1799_002:0859c22": "也。流相漂動。水相澄清。若此漂動便是水相",
    "T39n1799_002:0859c23": "者。至澄清時應非是水。暴流漂動已是水故",
    "T39n1799_002:0859c24": "若離空水。空非有外。水外無流　破離空離",
    "T39n1799_002:0859c25": "水也。離空有流。空且無外。何離之有。若離水",
    "T39n1799_002:0859c26": "有。水外求波。故應非理。流既無生。行陰元寂",
    "T39n1799_002:0859c27": "　三結成虛妄。",
    "T39n1799_002:0859c28": "是故當知。行陰虛妄本非因緣非自然性",
    "T39n1799_002:0859c29": "　如前可解　五識陰三。一寄喻總標。",
    "T39n1799_002:0860a01": "阿難。譬如有人。取頻伽瓶。塞其兩孔。滿中擎",
    "T39n1799_002:0860a02": "空千里遠行。用餉他國。識陰當知亦復如是",
    "T39n1799_002:0860a03": "　頻伽好聲鳥也。瓶形似彼。識陰無形。在有情",
    "T39n1799_002:0860a04": "身。如瓶盛空。遠餉他國者。阿賴耶識為業所",
    "T39n1799_002:0860a05": "使隨處受生。此陰若滅彼陰續生。如人擎空",
    "T39n1799_002:0860a06": "遠餉千里。死有至時。諸根不通。如塞兩孔",
    "T39n1799_002:0860a07": "　二約喻廣破二。一標無生。",
    "T39n1799_002:0860a08": "阿難。如是虛空非彼方來。非此方入　虛空",
    "T39n1799_002:0860a09": "非出入。喻識無往來。既無往來。將何為識",
    "T39n1799_002:0860a10": "而了別耶　二破生處。",
    "T39n1799_002:0860a11": "如是阿難。若彼方來。則本瓶中既貯空去。於",
    "T39n1799_002:0860a12": "本瓶地應少虛空。若此方入。開孔倒瓶應見",
    "T39n1799_002:0860a13": "空出　彼方瓶來方也。名本瓶地。空若彼方",
    "T39n1799_002:0860a14": "來於此方。本瓶來處應少虛空。本處既無所",
    "T39n1799_002:0860a15": "少。應知非彼方來。瓶倒之地名為此方。若此",
    "T39n1799_002:0860a16": "方空入於瓶內。先合見空從瓶而出方知空",
    "T39n1799_002:0860a17": "入。出空既無。入空何有。空既無出入。識何曾",
    "T39n1799_002:0860a18": "往來。又此方入者入此方也。其文易解　三",
    "T39n1799_002:0860a19": "結成虛空　是故當知。識陰虛妄本非因緣",
    "T39n1799_002:0860a20": "非自然性　可解。",
    "T39n1799_002:0860a21": "首楞嚴義疏注經卷第二(之二)"
}