{
    "T39n1788_02a:0192b02": "folio_2a 金光明最勝王經疏卷第二本",
    "T39n1788_02a:0192b04": "翻經沙門慧沼撰",
    "T39n1788_02a:0192b05": "2 如來壽量品(二本)如來壽量品第二",
    "T39n1788_02a:0192b06": "〈如來壽量品〉，略以三門分別：一來意、二釋名、",
    "T39n1788_02a:0192b07": "三解難。言來意者，略且有五：一令生正解、二",
    "T39n1788_02a:0192b08": "令得菩提、三令得涅槃、四令起妙行、五為機",
    "T39n1788_02a:0192b09": "感。言生正解者，從此品已下至〈依空滿願品〉",
    "T39n1788_02a:0192b10": "來九品，明經正宗，初二品明果、次五品明行、",
    "T39n1788_02a:0192b11": "後二品明境。又解：初二品總別明果令其欣",
    "T39n1788_02a:0192b12": "樂。次〈夢懺悔品〉已下欲令修行，修行之本無",
    "T39n1788_02a:0192b13": "過斷惡修善，〈懺悔〉、〈滅障〉二品斷惡，已下修善。",
    "T39n1788_02a:0192b14": "修善之中，初淨修諸地，次〈蓮華喻讚〉除疑說",
    "T39n1788_02a:0192b15": "因，〈金勝陀羅尼〉令見諸佛使行不退，〈重顯空",
    "T39n1788_02a:0192b16": "性〉欲令行契於真，〈依空滿願〉證理行圓。今此",
    "T39n1788_02a:0192b17": "一品即是總明菩提涅槃，竝別明涅槃。眾若",
    "T39n1788_02a:0192b18": "不聞如來為說菩提涅槃則不能正解。既不",
    "T39n1788_02a:0192b19": "正知，何能求習菩提涅槃無上勝果？故此先",
    "T39n1788_02a:0192b20": "果令生解悟。故下文云「為欲利益此諸異生",
    "T39n1788_02a:0192b21": "及眾外道如是等類，令生正解。」二、令得菩提",
    "T39n1788_02a:0192b22": "者，諸佛出世本欲令生獲菩提果，果不虛得",
    "T39n1788_02a:0192b23": "必藉行因，因託境生行方得立。若不先明其",
    "T39n1788_02a:0192b24": "果不能令起忻心，忻心既生即願修行，既令",
    "T39n1788_02a:0192b25": "修行次明其境。前既陳其由致，眾各希渴聞",
    "T39n1788_02a:0192b26": "經，世尊正為陳宗，先說〈如來壽量〉，欲令聞者",
    "T39n1788_02a:0192b27": "證得菩提。故次下云「為欲利益此諸異生及",
    "T39n1788_02a:0192b28": "眾外道如是等類，令生正解，速得成就無上",
    "T39n1788_02a:0192b29": "菩提。」故〈序品〉後有此品生。三、為得涅槃者，下",
    "T39n1788_02a:0192c01": "云「然彼如來欲令眾生見涅槃已，生難遭想」",
    "T39n1788_02a:0192c02": "等。又《攝大乘論》云「佛為見如來常不樂涅槃",
    "T39n1788_02a:0192c03": "者故，現涅槃令樂圓寂。」故〈序品後〉明〈如來壽",
    "T39n1788_02a:0192c04": "量〉。四、令起妙行者，下文云「於佛世尊所說經",
    "T39n1788_02a:0192c05": "教，速當受持、讀誦通利、為人解說，不生謗毀。」",
    "T39n1788_02a:0192c06": "是故如來現斯短壽即令起行，故此品生。五、",
    "T39n1788_02a:0192c07": "為機感者，三萬二千天子聞說〈壽量〉，皆發菩",
    "T39n1788_02a:0192c08": "提心。為機感應聞，聞即獲益。餘益準知。言釋",
    "T39n1788_02a:0192c09": "名者，三身諸佛俱號如來。壽即是命。量謂限",
    "T39n1788_02a:0192c10": "量，或謂量度。即量度貶量佛壽之限齊，即如",
    "T39n1788_02a:0192c11": "來之壽量，或如來壽之量，皆依主釋。即任法",
    "T39n1788_02a:0192c12": "性而凝然，隨願緣而相續，應物機而無斷，壽",
    "T39n1788_02a:0192c13": "德難測。即依法性持功德相決定凝湛，是法",
    "T39n1788_02a:0192c14": "身命根。如佛及土性相有異，此亦應爾。或即",
    "T39n1788_02a:0192c15": "功德相自凝然能持自體，名為壽量。依鏡智",
    "T39n1788_02a:0192c16": "種，由大願種力，令四智品決定相續，盡眾生",
    "T39n1788_02a:0192c17": "界，是報身壽。由大悲種力，隨生感緣，現色蘊",
    "T39n1788_02a:0192c18": "身決定分限，是他受變化二身壽。體許假立，",
    "T39n1788_02a:0192c19": "故思亦願收，不違《唯識》由業所引。三、解妨難",
    "T39n1788_02a:0192c20": "者，問：佛有三身，今明何身壽命？答：具明三",
    "T39n1788_02a:0192c21": "身。故陳如領解云「法身性常住，修行無差別，",
    "T39n1788_02a:0192c22": "諸佛體皆同，所說法亦爾。」法身也。諸佛無作",
    "T39n1788_02a:0192c23": "者，亦復本無生，解云：諸無作者，非業煩惱作。",
    "T39n1788_02a:0192c24": "亦復本無生，不有煩惱生故。天親《般若論》明",
    "T39n1788_02a:0192c25": "受樂報佛云「遠離於諸漏，及有為法故。」遠離",
    "T39n1788_02a:0192c26": "諸漏，即此本無生。及有為法故，即此無作者。",
    "T39n1788_02a:0192c27": "或可非有漏業作，非煩惱生。又云「諸佛金剛",
    "T39n1788_02a:0192c28": "體，權現於化身」，即化身也。故通三佛。問：應化",
    "T39n1788_02a:0192c29": "行法由二因感，見可生疑。自性非因生，自",
    "T39n1788_02a:0193a01": "受用身非餘見境，不於彼疑，何須說壽？答：自",
    "T39n1788_02a:0193a02": "性雖非因生，然由因證。自受雖非餘見說二，",
    "T39n1788_02a:0193a03": "欲令欣求，妙幢假化生疑，佛因具說三壽。",
    "T39n1788_02a:0193a04": "問：何故釋迦現居此界，不自說壽，令他說耶？",
    "T39n1788_02a:0193a05": "答：生宜聞故、彰四德故、除疑勝故。若唯自說，",
    "T39n1788_02a:0193a06": "他非決故。問：四佛說壽，妙幢解生，何假釋迦",
    "T39n1788_02a:0193a07": "重復陳說？答：菩提涅槃無上妙果，若不三說，",
    "T39n1788_02a:0193a08": "餘不能解，故四佛創談、釋迦重說，陳如覆問",
    "T39n1788_02a:0193a09": "喜見更彰。四佛即顯四德，三說即為三身，由",
    "T39n1788_02a:0193a10": "此多因不唯一說。問：準文驗理但說菩提，如",
    "T39n1788_02a:0193a11": "何今言亦明圓寂？答：準此經文，下聞壽量時",
    "T39n1788_02a:0193a12": "眾得益。又妙幢云親於佛前及四如來并二",
    "T39n1788_02a:0193a13": "大士諸天子所，聞說釋迦牟尼如來壽量事",
    "T39n1788_02a:0193a14": "已，復從坐起白言：「世尊！若實如是不般涅槃、",
    "T39n1788_02a:0193a15": "無舍利者，云何經中說有涅槃及佛舍利？」此",
    "T39n1788_02a:0193a16": "既時眾得益，復云說已，即明佛前聞壽已了，",
    "T39n1788_02a:0193a17": "今更請問說有涅槃。佛復答云：「如是應知有",
    "T39n1788_02a:0193a18": "其十法，能解如來、應、正等覺真實理趣，說有",
    "T39n1788_02a:0193a19": "究竟大般涅槃。」又準天親菩薩《法華經論》釋",
    "T39n1788_02a:0193a20": "〈壽量品〉文，初說壽量明菩提無上，說醫師喻",
    "T39n1788_02a:0193a21": "明涅槃無上。今此經中，初說壽長明菩提也，",
    "T39n1788_02a:0193a22": "後說父母多財等喻明涅槃也。問：若爾，何故",
    "T39n1788_02a:0193a23": "二喻不同？答：彼據除惡故喻醫王，此喻生善",
    "T39n1788_02a:0193a24": "故喻父母。又復醫王父母二雖不同，不滅示",
    "T39n1788_02a:0193a25": "現令生慕仰，義意相似。問：四佛如來妙幢室",
    "T39n1788_02a:0193a26": "說，爾時慶喜在鷲峯山，如何結集云我聞等？",
    "T39n1788_02a:0193a27": "答：準下文云「妙幢菩薩與無量大眾詣鷲峯",
    "T39n1788_02a:0193a28": "山頂禮佛足，以如上事具白世尊。」是故得云",
    "T39n1788_02a:0193a29": "我聞如是。問：文中既有總別不同，涅槃何故",
    "T39n1788_02a:0193b01": "不如三身別品？答：以文少故、事相同故，合為",
    "T39n1788_02a:0193b02": "一品。",
    "T39n1788_02a:0193b03": "經　爾時王舍｀大城有一菩薩摩訶薩＇名曰妙",
    "T39n1788_02a:0193b04": "幢。贊曰：就此品中，大文分二：初總說菩提",
    "T39n1788_02a:0193b05": "涅槃、二「爾時妙幢菩薩親於佛前」已下別明涅",
    "T39n1788_02a:0193b06": "槃。初文有五：一妙幢疑佛壽促、二他佛說命",
    "T39n1788_02a:0193b07": "無窮、三釋迦自陳常安、四喜見重成不滅、五",
    "T39n1788_02a:0193b08": "時眾領解獲益結成。初文有三：一舉念請",
    "T39n1788_02a:0193b09": "人、二明所疑境、三述疑所因。初文又三：一明",
    "T39n1788_02a:0193b10": "住處、二列其名、三略歎德。此初二文，勝智逈",
    "T39n1788_02a:0193b11": "秀獨超群表，假喻立稱，名曰妙幢。梵云鴝嚧",
    "T39n1788_02a:0193b12": "只囉，此云妙鷄頭。云幢，彗星名幢，舊云信相。",
    "T39n1788_02a:0193b13": "相者，梵云耶瑟致。今既云鴝嚧只囉，鷄頭故",
    "T39n1788_02a:0193b14": "名妙幢。信性是淨，妙義相似。幢者高顯，故謬",
    "T39n1788_02a:0193b15": "云相。",
    "T39n1788_02a:0193b16": "經　已於過去｀無量俱胝那庾多百千佛所承",
    "T39n1788_02a:0193b17": "事供養植諸＇善根。贊曰：歎德。俱胝者，準《俱",
    "T39n1788_02a:0193b18": "舍論》十億為一俱胝。準《華嚴經．心王菩薩問",
    "T39n1788_02a:0193b19": "僧祇品》萬萬為億，億億為一𤘽梨，𤘽梨者",
    "T39n1788_02a:0193b20": "是俱胝，音少訛耳。無量者，是數名。以無量",
    "T39n1788_02a:0193b21": "數數俱胝那庾多，準十千為一萬，百千當十",
    "T39n1788_02a:0193b22": "萬，即無量箇俱胝那庾多。十萬諸佛，當《俱舍",
    "T39n1788_02a:0193b23": "論》十萬為一億，《大智度論》以千萬為億，《華嚴",
    "T39n1788_02a:0193b24": "經》以萬萬為億。此數有三，謂小、中、大。《俱舍》、",
    "T39n1788_02a:0193b25": "《智論》、《華嚴》如次依小中大數，今此不定。承事，",
    "T39n1788_02a:0193b26": "即親近。供養，修十供養。善根，即福智。殖，謂",
    "T39n1788_02a:0193b27": "種也。",
    "T39n1788_02a:0193b28": "經　是時妙｀幢菩薩獨於靜處作是思惟：「以何",
    "T39n1788_02a:0193b29": "因緣，釋迦牟尼如來壽命短促唯＇八十年？」",
    "T39n1788_02a:0193c01": "贊曰：所疑境。",
    "T39n1788_02a:0193c02": "經　復作｀是念：「如佛所說，有二因緣得壽＇命長。」",
    "T39n1788_02a:0193c03": "贊曰：述疑所因，有三：初牒所疑因、二假為",
    "T39n1788_02a:0193c04": "徵釋、三成前疑意。此即初。",
    "T39n1788_02a:0193c05": "經　「云何｀為二？一者不害生命、二者施他＇飲食。」",
    "T39n1788_02a:0193c06": "贊曰：假為徵釋。",
    "T39n1788_02a:0193c07": "經　「然釋迦牟｀尼如來，曾於無量百千萬億無",
    "T39n1788_02a:0193c08": "數大劫，不害生命、行十善道，常以飲食惠施一",
    "T39n1788_02a:0193c09": "切餓餓眾生，乃至己身血肉骨髓亦持施與",
    "T39n1788_02a:0193c10": "令得飽滿＇，況餘飲食。」贊曰：此成前疑意。準",
    "T39n1788_02a:0193c11": "此經文及《涅槃》第三，長壽因緣，萬行皆是，得",
    "T39n1788_02a:0193c12": "三身故。但舉施食及不殺生，此通有情壽命",
    "T39n1788_02a:0193c13": "因緣，故偏舉問。恐生見佛壽八十年，便疑不",
    "T39n1788_02a:0193c14": "殺及布施食非感長壽。欲令依身長道接物，",
    "T39n1788_02a:0193c15": "便宜故也。",
    "T39n1788_02a:0193c16": "經　時彼菩薩｀於世尊所＇作是念時。贊曰：第",
    "T39n1788_02a:0193c17": "二、他佛說壽無窮，有六：一他佛現身、二妙幢",
    "T39n1788_02a:0193c18": "喜問、三彼佛為答、四妙幢重問、五佛更為陳、",
    "T39n1788_02a:0193c19": "六說已不現。此即第一他佛現身，文分為八：",
    "T39n1788_02a:0193c20": "一應時節現、二變土淨方、三寶座莊嚴、四",
    "T39n1788_02a:0193c21": "佛身垂降、五放光照境、六光現嘉祥、七光",
    "T39n1788_02a:0193c22": "利群生、八略指總結。此即初也。以佛說法無",
    "T39n1788_02a:0193c23": "罪故，所以應於菩薩念時現故。",
    "T39n1788_02a:0193c24": "經　以佛威力，｀其室忽然廣博嚴淨，帝青瑠璃",
    "T39n1788_02a:0193c25": "種種眾寶雜彩閒飾如佛淨土，有妙香氣，過諸",
    "T39n1788_02a:0193c26": "天香芬馥＇充滿。贊曰：變土淨方，有四：一舉",
    "T39n1788_02a:0193c27": "能變人、二明變土量、三所變土相、四明香薰。",
    "T39n1788_02a:0193c28": "問：此何佛變？答：一解是釋迦變，如《法華經》，",
    "T39n1788_02a:0193c29": "化佛欲集，釋迦變故。一解是四佛變，亦如妙",
    "T39n1788_02a:0194a01": "音將至此土預現華座等。二解此正。何以故？",
    "T39n1788_02a:0194a02": "下放光現瑞令生愛樂皆四如來，故知淨土",
    "T39n1788_02a:0194a03": "亦四佛變。言帝青瑠璃者，是天帝釋青琉璃",
    "T39n1788_02a:0194a04": "寶，寶中勝故，故偏舉之。有漏情局、無漏心通，",
    "T39n1788_02a:0194a05": "故廣博淨。由無分別智，故有帝青。雖妙幢舍",
    "T39n1788_02a:0194a06": "淨如佛土，具五分香，釋文可知。",
    "T39n1788_02a:0194a07": "經　於其｀四面各有上妙師子之座，四寶所成，以",
    "T39n1788_02a:0194a08": "天寶衣而敷其上。復於此座有妙蓮華，種種珍",
    "T39n1788_02a:0194a09": "寶以為嚴飾，量等如來，自然＇顯現。贊曰：三、",
    "T39n1788_02a:0194a10": "變寶座，有四：一座體，座四者，表四生類皆得",
    "T39n1788_02a:0194a11": "成佛，故以四寶成，如師子王之所處故。言四",
    "T39n1788_02a:0194a12": "寶者，一金、二銀、三吠琉璃、四頗胝迦，表四",
    "T39n1788_02a:0194a13": "無畏故。以天寶衣等者，二明敷設，表其淨命。",
    "T39n1788_02a:0194a14": "復於此座等三莊嚴，表出生死，得七覺華。珍",
    "T39n1788_02a:0194a15": "寶為飾，亦七聖財之所嚴故。四坐量，寶座稱",
    "T39n1788_02a:0194a16": "身，故量等如來。不由妙幢之力，故云自然顯",
    "T39n1788_02a:0194a17": "現。",
    "T39n1788_02a:0194a18": "經　於蓮華上｀有四如來，東方不動、南方寶相、",
    "T39n1788_02a:0194a19": "西無量壽、北天鼓音。是四如來，各於其座加",
    "T39n1788_02a:0194a20": "趺＇而坐。贊曰：四如來垂降華坐喻法身，四",
    "T39n1788_02a:0194a21": "佛表四德。何故四方各現一佛表四德耶？答：",
    "T39n1788_02a:0194a22": "如經中說，四方喻於生住異滅，此有為相；四",
    "T39n1788_02a:0194a23": "德翻彼，不生住異滅，故四方現。問：四威儀中",
    "T39n1788_02a:0194a24": "皆得說法，何故要現結加趺坐？答。隨彼機宜",
    "T39n1788_02a:0194a25": "所樂現故。準《瑜伽論》第三十說五因緣故：一",
    "T39n1788_02a:0194a26": "由身攝歛速發輕安、二由宴坐能經久住、三",
    "T39n1788_02a:0194a27": "由此宴坐是不共法、四由此宴坐形相端嚴、",
    "T39n1788_02a:0194a28": "五由此宴坐佛及弟子共所許故。準《智度論》，",
    "T39n1788_02a:0194a29": "為降魔故。彼論云「見畫結跏坐，魔王自驚",
    "T39n1788_02a:0194b01": "怖。何況入道人，端坐不傾動。」無著《般若論》云",
    "T39n1788_02a:0194b02": "「唯寂靜坐者能覺說諸法故。此住定儀坐相",
    "T39n1788_02a:0194b03": "順故。為示能覺諸法、能說諸法要由得定，得",
    "T39n1788_02a:0194b04": "定由坐。」",
    "T39n1788_02a:0194b05": "經　放大光明，｀周遍照曜王舍大城及此三千",
    "T39n1788_02a:0194b06": "大千世界，乃至十方恒河沙等＇諸佛國土。贊",
    "T39n1788_02a:0194b07": "曰：五、放光照境。準《伽耶山頂經論》，放光有七",
    "T39n1788_02a:0194b08": "義：一令生淨信，知是勝人；二者破闇愚癡",
    "T39n1788_02a:0194b09": "屏蕩。具如本《法華疏》述。光有三節：一王舍、",
    "T39n1788_02a:0194b10": "二大千、三十方，欲顯三身故現三等。又明得",
    "T39n1788_02a:0194b11": "見三身前後，故初見化、次見應、後覩法。舉恒",
    "T39n1788_02a:0194b12": "河沙，有其五意，亦如《法華疏》。大千界境數量",
    "T39n1788_02a:0194b13": "不定，檢《瑜伽鈔》。",
    "T39n1788_02a:0194b14": "經　雨諸天華，奏諸天樂。贊曰：六、光現嘉",
    "T39n1788_02a:0194b15": "祥。雨華五義，如《法華疏》。奏樂，表得聞法嘉樂。",
    "T39n1788_02a:0194b16": "經　爾時於此｀瞻部洲中及三千大千世界所",
    "T39n1788_02a:0194b17": "有眾生，以佛威力受勝妙樂，無＇有乏少。贊",
    "T39n1788_02a:0194b18": "曰：七、光利群生，有二：初得樂、後離苦。此初也。",
    "T39n1788_02a:0194b19": "問：光燿此界，此界覩光得益；亦至十方，十方",
    "T39n1788_02a:0194b20": "何不蒙益？答：準應俱益，但略不論。",
    "T39n1788_02a:0194b21": "經　若身不具｀皆蒙具足，盲者能視、聾者得聞、",
    "T39n1788_02a:0194b22": "瘂者能言、愚者得智，若心亂者得本心，若無衣",
    "T39n1788_02a:0194b23": "者得衣服，被惡賤者人所敬，有垢穢者＇身清",
    "T39n1788_02a:0194b24": "潔。贊曰：離苦。雖離苦時翻彼得樂，且說離",
    "T39n1788_02a:0194b25": "苦。此離九苦，準文可知。準《瑜伽論》，諸佛如來",
    "T39n1788_02a:0194b26": "俱生威力，能令有情見得是益。若身不具，謂",
    "T39n1788_02a:0194b27": "闕手足、黃門、二形等，此等惡果報因可知。然",
    "T39n1788_02a:0194b28": "《智度論》第八及業報差別等，皆悉廣說。",
    "T39n1788_02a:0194b29": "經　於此｀世間所有利益未曾有事，悉皆＇顯現。",
    "T39n1788_02a:0194c01": "贊曰：略指總結。",
    "T39n1788_02a:0194c02": "經　爾時｀妙幢菩薩見四如來及希有事，歡喜",
    "T39n1788_02a:0194c03": "踊躍，合掌一心瞻仰諸佛殊勝＇之相。贊曰：",
    "T39n1788_02a:0194c04": "第二妙幢喜問。於中有二：初、覩佛情欣；二、",
    "T39n1788_02a:0194c05": "請除疑惑。此初也。現淨坐華放光益物竝希",
    "T39n1788_02a:0194c06": "有事，觀四如來大人之相，云殊勝相。",
    "T39n1788_02a:0194c07": "經　亦復｀思惟釋迦牟尼如來無量功德，唯於",
    "T39n1788_02a:0194c08": "壽命生疑惑心：云何如來功德無量，壽命短",
    "T39n1788_02a:0194c09": "促＇唯八十年？贊曰：請除疑惑，有二：初心疑、",
    "T39n1788_02a:0194c10": "後言請。相好等同諸佛，情不生疑。壽命異彌",
    "T39n1788_02a:0194c11": "陀等，故言唯於壽命生疑。",
    "T39n1788_02a:0194c12": "經　爾時四佛｀告妙幢菩薩言：「善男子！汝今不",
    "T39n1788_02a:0194c13": "應思忖如來壽命長短。何以故？善男子！我等不",
    "T39n1788_02a:0194c14": "見諸天世間梵魔沙門婆羅門等人及非人，有",
    "T39n1788_02a:0194c15": "能算知佛之壽量，知其＇齊限。」贊曰：第三、彼",
    "T39n1788_02a:0194c16": "佛為答，有三：初略舉難思、次集眾為釋、後結",
    "T39n1788_02a:0194c17": "成因果勸勿生疑頌後三頌。是此初也，有二：",
    "T39n1788_02a:0194c18": "初餘不能測、後唯佛能知。初中有三：一止非、",
    "T39n1788_02a:0194c19": "二却結、三為釋。",
    "T39n1788_02a:0194c20": "經　「唯除無上正遍知者。」贊曰：唯佛能知。",
    "T39n1788_02a:0194c21": "經　時四｀如來欲說釋迦牟尼佛所有壽量，以",
    "T39n1788_02a:0194c22": "佛威力，欲色界天、諸龍鬼神、健闥婆、阿蘇羅、揭",
    "T39n1788_02a:0194c23": "路茶、緊那羅、莫呼洛伽，及無量百千億那庾多",
    "T39n1788_02a:0194c24": "菩薩摩訶薩悉來集會，入妙幢菩薩淨＇妙室",
    "T39n1788_02a:0194c25": "中。贊曰：集眾為釋，初集眾、後為辨。此集眾。",
    "T39n1788_02a:0194c26": "前雖列有八部之眾，然有來不來；今因佛放光",
    "T39n1788_02a:0194c27": "威力加召，始能俱集。問：餘經放光，眾覩即",
    "T39n1788_02a:0194c28": "集。何故此眾蒙光不來？答：熟有先後。雖蒙光",
    "T39n1788_02a:0194c29": "明，初未能來，因佛更加方始能赴。或佛威",
    "T39n1788_02a:0195a01": "力即是光召。",
    "T39n1788_02a:0195a02": "經　爾時四佛｀於大眾中欲顯釋迦牟尼如來",
    "T39n1788_02a:0195a03": "所有壽量＇，而說頌曰：贊曰：為釋有二，初結",
    "T39n1788_02a:0195a04": "集敘、後佛為說。此初也。",
    "T39n1788_02a:0195a05": "經　「一切｀諸海水，可知其滴數，無有能數知，釋",
    "T39n1788_02a:0195a06": "迦之壽量。析諸妙高山，如芥可知數，無有能數",
    "T39n1788_02a:0195a07": "知，釋迦之壽量。一切大地土，可知其塵數，無有",
    "T39n1788_02a:0195a08": "能算知，釋迦之壽量。假使量虛空，可得盡邊際，",
    "T39n1788_02a:0195a09": "無有能數知，釋＇迦之壽量。」贊曰：為說也。分",
    "T39n1788_02a:0195a10": "二：初四行過喻分、第五一行過算分。喻四",
    "T39n1788_02a:0195a11": "行中，相傳兩釋。一云：四行如次顯淨我樂常",
    "T39n1788_02a:0195a12": "四德，如次能除不信、著我、畏苦、捨心四障。",
    "T39n1788_02a:0195a13": "一云：約佛四身以顯壽量，謂化、應、亦應亦化、",
    "T39n1788_02a:0195a14": "非應非化，如次為喻。化身此沒彼現，故以水",
    "T39n1788_02a:0195a15": "喻。化依應現，如水出山，故以山為喻。俱句自",
    "T39n1788_02a:0195a16": "受用如地，為山水二依。第四喻法，以無形相",
    "T39n1788_02a:0195a17": "故。",
    "T39n1788_02a:0195a18": "經　「若人｀住億劫，盡力常算數，亦復不能知，世",
    "T39n1788_02a:0195a19": "尊＇之壽量。」贊曰：過算分故。",
    "T39n1788_02a:0195a20": "經　「不害｀眾生命，及施於飲食，由斯二種因，得",
    "T39n1788_02a:0195a21": "壽命長遠。是故大覺尊，壽命難知數，如劫無邊",
    "T39n1788_02a:0195a22": "際，壽量＇亦如是。」贊曰：結成因果，勸勿生疑。",
    "T39n1788_02a:0195a23": "此二頌，結成二因感長壽果。",
    "T39n1788_02a:0195a24": "經　「妙幢｀汝當知，不應起疑惑，最勝壽無量，莫",
    "T39n1788_02a:0195a25": "能＇知數者。」贊曰：勸勿生疑。",
    "T39n1788_02a:0195a26": "經　爾時妙幢｀菩薩聞四如來說釋迦牟尼佛",
    "T39n1788_02a:0195a27": "壽量無限，白言：「世尊！云何如來示現如是＇短",
    "T39n1788_02a:0195a28": "促壽量？」贊曰：第四妙幢重請。佛實壽長，我",
    "T39n1788_02a:0195a29": "已略解。有何所以，現斯短促？前但答長，未",
    "T39n1788_02a:0195b01": "釋促壽所以，故今重問。準《瑜伽》八十一云「釋",
    "T39n1788_02a:0195b02": "難者，若自若他，難皆應釋。當知此難略由五",
    "T39n1788_02a:0195b03": "相：一者為未了義得顯了故，如言此文有何",
    "T39n1788_02a:0195b04": "義耶？二者語相違故，言何故先所說異？三者",
    "T39n1788_02a:0195b05": "道理相違故，如有顯示與四道理相違之義。",
    "T39n1788_02a:0195b06": "四者不決定顯示故，如言何故於一種義種",
    "T39n1788_02a:0195b07": "種異門差別顯示？五者究竟非理現見故，如",
    "T39n1788_02a:0195b08": "言內我有何體性、有何色相而言常恒等？於",
    "T39n1788_02a:0195b09": "此五難，隨次應釋。謂於不了義難方便顯了，",
    "T39n1788_02a:0195b10": "於語相違難顯示意趣隨順會通，如是於不",
    "T39n1788_02a:0195b11": "決定顯示難、於究竟非現見難，當知亦爾。於",
    "T39n1788_02a:0195b12": "道理相違難，或以黑教而決判。此意不了，依",
    "T39n1788_02a:0195b13": "小乘說名為黑教。或依道理、或為增果、或",
    "T39n1788_02a:0195b14": "為增因，此意或隨轉、或方便，為斷惡修善，所",
    "T39n1788_02a:0195b15": "有因果說有乖返，理實不違。」然難雖有五，準",
    "T39n1788_02a:0195b16": "《瑜伽》釋於一一難各有五意：一者為不解、二",
    "T39n1788_02a:0195b17": "為疑惑、三為試驗、四為輕觸、五為利樂。今五",
    "T39n1788_02a:0195b18": "難中是語相違難，釋迦說短、四佛說長。有此",
    "T39n1788_02a:0195b19": "相違，故舉為難。五意之中，是為利益意故問。",
    "T39n1788_02a:0195b20": "經　時四世尊｀告妙幢菩薩言：「善男子！彼釋迦",
    "T39n1788_02a:0195b21": "牟尼佛於五濁世＇出現之時。」贊曰：第五、彼",
    "T39n1788_02a:0195b22": "佛廣陳。文分為三：一標、二釋、三成。「善男子",
    "T39n1788_02a:0195b23": "是諸如來」下，是就初標，中有三：一標現短",
    "T39n1788_02a:0195b24": "壽時、二標現促所以、三結標短壽。此標",
    "T39n1788_02a:0195b25": "時也。五濁之義，如《法華疏》辨。亦即總標五",
    "T39n1788_02a:0195b26": "濁。",
    "T39n1788_02a:0195b27": "經　「人壽百年，｀稟性下劣，善根微薄＇，復無信解。」",
    "T39n1788_02a:0195b28": "贊曰：標現促所以。所以有二：一為滅惡，",
    "T39n1788_02a:0195b29": "即捨生死；二為生善，即令得菩提。此為滅惡。",
    "T39n1788_02a:0195c01": "亦別釋五濁。濁有五種，此中舉四：一命濁，謂",
    "T39n1788_02a:0195c02": "人壽百年。二有情濁，有情濁中有三：一喜意",
    "T39n1788_02a:0195c03": "不弘，謂稟性下劣；二宿無福慧，謂善根微",
    "T39n1788_02a:0195c04": "薄；三多有迷愚，謂無信解。",
    "T39n1788_02a:0195c05": "經　「此諸｀眾生多有我見、人見、眾生、壽者、養育",
    "T39n1788_02a:0195c06": "邪見、我我所見＇、斷常見等。」贊曰：此見濁也。",
    "T39n1788_02a:0195c07": "諸經論中所說我見有多不同，如《成唯識義",
    "T39n1788_02a:0195c08": "燈》廣說，今但依文略解。言我見者，《瑜伽》八十",
    "T39n1788_02a:0195c09": "三總有八種，此但舉五：一我見，論云「依五取",
    "T39n1788_02a:0195c10": "蘊，我我所見現前行故。」今者此文既別說我",
    "T39n1788_02a:0195c11": "我所見，即總別異，瑜伽據總、此通總別。此言",
    "T39n1788_02a:0195c12": "我見，即無我我所。人見，即有情見，謂諸賢聖",
    "T39n1788_02a:0195c13": "如實了知唯有此法更無餘故。又復有愛著",
    "T39n1788_02a:0195c14": "故。眾生見，即數取趣見，謂能數數往取諸趣，",
    "T39n1788_02a:0195c15": "無厭足故。此三依羅什譯，云「我、人、眾生」。壽者",
    "T39n1788_02a:0195c16": "見，即《瑜伽》云命者，謂即壽和合，現存活故，名",
    "T39n1788_02a:0195c17": "為命者。依天親菩薩《般若論》云「我、眾生、命者」。",
    "T39n1788_02a:0195c18": "解云：見五蘊差別，一一陰是我。如是妄取，是",
    "T39n1788_02a:0195c19": "名我見。此意總計三世五蘊差別為我見，身",
    "T39n1788_02a:0195c20": "相續不斷是名眾生。此計五蘊從前際來相",
    "T39n1788_02a:0195c21": "續不斷，故名眾生。一報命根不斷住故是命",
    "T39n1788_02a:0195c22": "者，此計現在現有命故。命根斷已後生六道，",
    "T39n1788_02a:0195c23": "是名壽者，此見未來生壽更起故。此依五蘊",
    "T39n1788_02a:0195c24": "總別異故。養育者，即養育現在，能作士夫用",
    "T39n1788_02a:0195c25": "故。又能增長後有業故。邪見者，即五見中邪",
    "T39n1788_02a:0195c26": "見。我我所見，謂依五蘊起十五見等。斷常見",
    "T39n1788_02a:0195c27": "者，即是邊見，斷謂七斷滅，常謂四遍常等。復",
    "T39n1788_02a:0195c28": "言等者，等取見惑取見及隨煩惱。略無劫濁，",
    "T39n1788_02a:0195c29": "以其外境非所化故、非惡體故，略不舉之。",
    "T39n1788_02a:0196a01": "經　「為欲利｀益此諸異生及諸外道如是等類，",
    "T39n1788_02a:0196a02": "令生正解，速得成就無＇上菩提。」贊曰：欲令",
    "T39n1788_02a:0196a03": "生善得菩提故。異生外道，即所為人，簡諸入",
    "T39n1788_02a:0196a04": "地大菩薩眾。初地已上更見長故，非不現滅。",
    "T39n1788_02a:0196a05": "經　「是故釋｀迦牟尼如來示現如是短促＇壽命。」",
    "T39n1788_02a:0196a06": "贊曰：結標短壽。",
    "T39n1788_02a:0196a07": "經　「善男｀子！然彼如來欲命眾生見涅槃已，生",
    "T39n1788_02a:0196a08": "難遭想＇、憂苦等想。」贊曰：下第二為釋。文分",
    "T39n1788_02a:0196a09": "為三：一法說、二喻合、三結說。初法說中復分",
    "T39n1788_02a:0196a10": "為五：一解釋、二假徵、三為通、四却詰、五解",
    "T39n1788_02a:0196a11": "難。此釋有三：一令於佛起希慕心、二令於",
    "T39n1788_02a:0196a12": "法生修習意、三者曲結。此即初。故《法華經》云",
    "T39n1788_02a:0196a13": "「若我久住，眾生不能生難遭想、起渴仰心」等，",
    "T39n1788_02a:0196a14": "意與此同。然現涅槃，準《大般若．最勝天王會》",
    "T39n1788_02a:0196a15": "有一因，為諸有情樂聞圓寂，故現涅槃。《法華",
    "T39n1788_02a:0196a16": "論》云「為對除於大乘不集善根起增上慢，為",
    "T39n1788_02a:0196a17": "對治此，說醫師喻，示現如來般涅槃量。」無性",
    "T39n1788_02a:0196a18": "《攝論》有六因故，如來化身不究竟住，具如彼",
    "T39n1788_02a:0196a19": "辨。依《華嚴經》云「究竟佛事已，有十種義示現",
    "T39n1788_02a:0196a20": "大涅槃：一明一切行悉無常故；二明一切有",
    "T39n1788_02a:0196a21": "為非安穩故；三明涅槃趣最安穩故；四明涅",
    "T39n1788_02a:0196a22": "槃遠離一切諸怖畏故；五以諸人天樂著色",
    "T39n1788_02a:0196a23": "身，明色身無常是磨滅法，令彼求淨法身",
    "T39n1788_02a:0196a24": "故。」此當攝論第二義也。「六明無常力強不可",
    "T39n1788_02a:0196a25": "轉故；七明有為法不自在故；八明三界法悉",
    "T39n1788_02a:0196a26": "如坏器無堅牢故；九明般涅槃最為真實不",
    "T39n1788_02a:0196a27": "可壞故；十明般涅槃遠離生死非起滅故。以",
    "T39n1788_02a:0196a28": "此十義示現涅槃。」今此經文總有六義：一令",
    "T39n1788_02a:0196a29": "生正解故。二速得成就無上菩提故。三令見",
    "T39n1788_02a:0196b01": "滅已於諸佛所起難遭想故。四令於佛教速",
    "T39n1788_02a:0196b02": "修行故，即前標文及此釋文具有此四，亦是",
    "T39n1788_02a:0196b03": "為令種諸善根起修信解斷除邪見。五者為",
    "T39n1788_02a:0196b04": "留骨身舍利令生供養獲諸福故，即下陳如",
    "T39n1788_02a:0196b05": "請佛舍利，乃至經末佛答妙幢云：「或時見有",
    "T39n1788_02a:0196b06": "般涅槃者，是權方便。及留舍利，令諸有情恭",
    "T39n1788_02a:0196b07": "敬供養。若供養者，於未來世遠離八難，逢事",
    "T39n1788_02a:0196b08": "諸佛遇善知識，不失善心福報無邊。」六為令",
    "T39n1788_02a:0196b09": "有情得證圓寂，即末下云：「速當出離，不為生",
    "T39n1788_02a:0196b10": "死之所纏縛。」此準《攝大乘》，亦為樂常不希圓",
    "T39n1788_02a:0196b11": "寂者示涅槃故。",
    "T39n1788_02a:0196b12": "經　「於佛世尊｀所說經教，速當受持，讀誦通利，",
    "T39n1788_02a:0196b13": "為人解說＇，不生謗毀。」贊曰：二、令於法起修",
    "T39n1788_02a:0196b14": "習意。有十法行，此略舉四：一受持、二披讀、三",
    "T39n1788_02a:0196b15": "諷誦、四解說。初三自利行、後一利他行，影顯",
    "T39n1788_02a:0196b16": "餘行。於十法行各各有四，謂自作等。今言不",
    "T39n1788_02a:0196b17": "謗毀者，即生隨喜，於佛所說生隨喜心。顯於",
    "T39n1788_02a:0196b18": "持人亦生隨喜而不謗毀，且舉易行。",
    "T39n1788_02a:0196b19": "經　「是故如來現斯短壽。」贊曰：曲結。",
    "T39n1788_02a:0196b20": "經　「何以故？」贊曰：假徵也。何以故見佛涅槃",
    "T39n1788_02a:0196b21": "生難遭想起持法等心？",
    "T39n1788_02a:0196b22": "經　「彼諸｀眾生若見如來不般涅槃，不生恭敬",
    "T39n1788_02a:0196b23": "難遭＇之想。」贊曰：三、為通。此生難遭想。",
    "T39n1788_02a:0196b24": "經　「如來所說｀甚深經典，亦不受持讀誦通利",
    "T39n1788_02a:0196b25": "為人＇宣說。」贊曰：此通起持法心。",
    "T39n1788_02a:0196b26": "經　「所以者何？」贊曰：四、却詰。若見如來不般",
    "T39n1788_02a:0196b27": "涅槃，不起難遭及持法之意。所以者何，謂",
    "T39n1788_02a:0196b28": "也。",
    "T39n1788_02a:0196b29": "經　「以常見佛，不尊重故。」贊曰：釋難。若見佛",
    "T39n1788_02a:0196c01": "滅，恐更不逢，生難遭想。既見久住，便謂常在，",
    "T39n1788_02a:0196c02": "不生希有難見之想欲供養心，故不尊重於佛。",
    "T39n1788_02a:0196c03": "既不尊重，於所說法亦不謂為希得聞，故不",
    "T39n1788_02a:0196c04": "修行。",
    "T39n1788_02a:0196c05": "經　「善男子！｀譬如有人見其父母多有財產，珍",
    "T39n1788_02a:0196c06": "寶豐盈，便於財物不生希有＇難遭之想。」贊",
    "T39n1788_02a:0196c07": "曰：二、喻合，有二，初久住不欣喻、後見滅受",
    "T39n1788_02a:0196c08": "敬喻。初中有二：初喻、後合。初喻中有三：初",
    "T39n1788_02a:0196c09": "喻、次徵、後釋解。有人，喻異生外道。父母，喻",
    "T39n1788_02a:0196c10": "佛，以能生長福智身故。多有財產等者。喻佛",
    "T39n1788_02a:0196c11": "久住法財豐盈，故不能生難遭之想。準文但",
    "T39n1788_02a:0196c12": "於法不能生難遭之想，實影顯佛，故下合中",
    "T39n1788_02a:0196c13": "即偏合佛，釋中通二。",
    "T39n1788_02a:0196c14": "經　「所以者何？」贊曰：徵。",
    "T39n1788_02a:0196c15": "經　「於父財物生常想故。」贊曰：釋也。應云於",
    "T39n1788_02a:0196c16": "父生常想故、於父財物生常想故，二義合明。",
    "T39n1788_02a:0196c17": "或由前喻但喻於財，不生難遭想，故今亦但",
    "T39n1788_02a:0196c18": "徵釋於財。",
    "T39n1788_02a:0196c19": "經　「善男子！｀彼諸眾生亦復如是。若見如來不",
    "T39n1788_02a:0196c20": "入涅槃，不生希有難遭之想。所以者何？由＇常",
    "T39n1788_02a:0196c21": "見故。」贊曰：合也。文亦有三：初合、次徵、後釋，",
    "T39n1788_02a:0196c22": "三文別故。",
    "T39n1788_02a:0196c23": "經　「善男子！｀譬如有人，父母貧窮，資財＇乏少。」",
    "T39n1788_02a:0196c24": "贊曰：見滅愛敬喻，文二，如前。喻文有五：初佛",
    "T39n1788_02a:0196c25": "為示滅喻、二敬佛難遭喻、三愛法求學喻、四",
    "T39n1788_02a:0196c26": "徵、五釋。此初也。",
    "T39n1788_02a:0196c27": "經　「然彼｀貧人，或詣王家或大臣舍，見其倉庫",
    "T39n1788_02a:0196c28": "種種珍財悉皆盈滿，生希有心、難遭＇之想。」",
    "T39n1788_02a:0196c29": "贊曰：無是救護，故起愛求。此即敬佛難逢喻。",
    "T39n1788_02a:0197a01": "言然彼貧人者，喻異生外道，其心下劣、善根",
    "T39n1788_02a:0197a02": "薄少。或詣王家者，喻其覺悟，方於世尊起難",
    "T39n1788_02a:0197a03": "逢見想，故如國王。或大臣者，如大菩薩。壽命",
    "T39n1788_02a:0197a04": "亦長，為生現促，因亦覺悟。",
    "T39n1788_02a:0197a05": "經　「時彼｀貧人為欲求財，廣設方便策勤＇無怠。」",
    "T39n1788_02a:0197a06": "贊曰：愛法求學喻。",
    "T39n1788_02a:0197a07": "經　「所以｀者何？為捨貧窮，受＇安樂故。」贊曰：徵",
    "T39n1788_02a:0197a08": "釋，可知。",
    "T39n1788_02a:0197a09": "經　「善男子！｀彼諸眾生亦復如是。若見如來入",
    "T39n1788_02a:0197a10": "於涅槃，生難遭想乃至憂＇苦等想。」贊曰：合",
    "T39n1788_02a:0197a11": "也。此合佛為示滅喻。",
    "T39n1788_02a:0197a12": "經　「復作是｀念：『於無量劫諸佛如來出現於世，",
    "T39n1788_02a:0197a13": "如烏曇跋華時乃一現。』彼諸眾生發希有心、起",
    "T39n1788_02a:0197a14": "難遭想，若遇如來，心生＇敬信。」贊曰：合敬佛",
    "T39n1788_02a:0197a15": "難逢喻。文有其三，謂法、喻、合。",
    "T39n1788_02a:0197a16": "經　「聞說正法，｀生實語想，所有經典悉皆受持，",
    "T39n1788_02a:0197a17": "不生＇毀謗。」贊曰：合愛法求學喻。",
    "T39n1788_02a:0197a18": "經　「善男子！｀以是因緣，彼佛世尊不久住世，速＇",
    "T39n1788_02a:0197a19": "入涅槃。」贊曰：結喻也。",
    "T39n1788_02a:0197a20": "經　「善男子！｀是諸如來以如是等善巧方便＇成",
    "T39n1788_02a:0197a21": "就眾生。」贊曰：總成也。",
    "T39n1788_02a:0197a22": "經。爾時｀四佛說是語已，忽然＇不現。贊曰：第",
    "T39n1788_02a:0197a23": "六、說已不現。已上總是他佛說命無窮。",
    "T39n1788_02a:0197a24": "經　爾時｀妙幢菩薩摩訶薩與無量百千菩薩，",
    "T39n1788_02a:0197a25": "及無量億那庾多百千眾生俱，共往詣鷲峯山",
    "T39n1788_02a:0197a26": "中釋迦牟尼如來、正遍知所，頂禮佛足，在＇一",
    "T39n1788_02a:0197a27": "面立。贊曰：釋迦自陳常安。文段有四：一妙",
    "T39n1788_02a:0197a28": "幢來至、二啟白所聞、三四佛請陳、四釋迦為",
    "T39n1788_02a:0197a29": "說。此初也。",
    "T39n1788_02a:0197b01": "經　時妙幢｀菩薩以如上事＇具白世尊。贊曰：",
    "T39n1788_02a:0197b02": "啟白所聞。",
    "T39n1788_02a:0197b03": "經　時四如來｀亦詣鷲峯至釋迦牟尼佛所，各",
    "T39n1788_02a:0197b04": "隨本方就座＇而坐。贊曰：四佛請陳。文分為",
    "T39n1788_02a:0197b05": "三：初四佛俱來、次遣使陳請、後使者傳命。",
    "T39n1788_02a:0197b06": "此即初也。問：四佛將往妙幢，其室忽然變座；",
    "T39n1788_02a:0197b07": "詣山不言變座，四佛如何以安？答：此中應是",
    "T39n1788_02a:0197b08": "釋迦變座，文略不言。問：何故至妙幢室四佛",
    "T39n1788_02a:0197b09": "自變，來詣靈山即釋迦變？答：下人不測上",
    "T39n1788_02a:0197b10": "來，所以四佛自變；釋迦能知佛至，故變座安。",
    "T39n1788_02a:0197b11": "經　告侍者｀菩薩言：「善男子！汝今可詣釋迦牟",
    "T39n1788_02a:0197b12": "尼佛所，為我致問：少病少惱，起居輕利，安樂＇",
    "T39n1788_02a:0197b13": "行不？」贊曰：二、遣使陳請，有三：初通問、次陳",
    "T39n1788_02a:0197b14": "請、後隨喜。初也。",
    "T39n1788_02a:0197b15": "經　復作是言：「｀善哉善哉！釋迦牟尼如來今可",
    "T39n1788_02a:0197b16": "演說《金光明經》甚深法要，為欲饒益一切眾生，",
    "T39n1788_02a:0197b17": "除去饑饉令得安樂＇。我當隨喜。」贊曰：陳請",
    "T39n1788_02a:0197b18": "隨喜也。",
    "T39n1788_02a:0197b19": "經　時彼｀侍者各詣釋迦牟尼佛所，頂禮雙足，",
    "T39n1788_02a:0197b20": "却住一面，俱白佛言：「彼天人師致問無量：少病",
    "T39n1788_02a:0197b21": "少惱，起居輕利，安樂行不？復作是言：『善哉善哉！",
    "T39n1788_02a:0197b22": "釋迦牟尼如來今可演說《金光明經》甚深法要，",
    "T39n1788_02a:0197b23": "為欲利益一切眾生，除去饑饉＇令得安樂。』」贊",
    "T39n1788_02a:0197b24": "曰：使者傳命。",
    "T39n1788_02a:0197b25": "經。爾時｀釋迦牟尼如來、應正等覺告彼侍者",
    "T39n1788_02a:0197b26": "諸菩薩言：「善哉善哉！彼四如來乃能為諸眾生",
    "T39n1788_02a:0197b27": "饒益安樂，勸請於我＇宣揚正法。」贊曰：釋迦",
    "T39n1788_02a:0197b28": "為說。文分為二：初贊、後陳。此讚也。",
    "T39n1788_02a:0197b29": "經　爾時｀世尊而說頌曰：「我常在鷲山，宣說此",
    "T39n1788_02a:0197c01": "經寶，成就眾生故，示現般＇涅槃。」贊曰：後陳",
    "T39n1788_02a:0197c02": "也。分文為三：上二句顯法報常。以報顯法，",
    "T39n1788_02a:0197c03": "靈山報法土中無約處而顯。下二句顯化滅。",
    "T39n1788_02a:0197c04": "經　「凡夫｀起邪見，不信我所說；為成就彼故，示",
    "T39n1788_02a:0197c05": "現＇般涅槃。」贊曰：後一行重成化滅。所為眾",
    "T39n1788_02a:0197c06": "生，簡大菩薩。",
    "T39n1788_02a:0197c07": "經　時大會中｀有婆羅門姓憍陳如，名曰法師",
    "T39n1788_02a:0197c08": "授記，與無量百千婆羅門眾＇供養佛已。贊",
    "T39n1788_02a:0197c09": "曰：第四、喜見重成不滅。文分為八：一陳如寄",
    "T39n1788_02a:0197c10": "迹求願、二如來方便默然、三佛加喜見令徵、",
    "T39n1788_02a:0197c11": "四陳如答請舍利、五喜見別示修福、六陳如",
    "T39n1788_02a:0197c12": "更復固求、七喜見答不可得、八陳如領知常",
    "T39n1788_02a:0197c13": "住。此中問答人及所說法，與《大方等無相大",
    "T39n1788_02a:0197c14": "雲經》第四說同。彼能請人名善德，能答之者",
    "T39n1788_02a:0197c15": "名一切眾生樂見，并說宿緣、來生見會、今古",
    "T39n1788_02a:0197c16": "名字。故彼經云「爾時善德請願，世尊不答。時",
    "T39n1788_02a:0197c17": "眾中有梨車子，名曰一切眾生樂見，語善德",
    "T39n1788_02a:0197c18": "云：『如來默然，已不相許。我今當答，隨疑致問。』",
    "T39n1788_02a:0197c19": "問言：『若能供養如來舍利如芥子許，福報應",
    "T39n1788_02a:0197c20": "得忉利天主。』梨車為說如來曾偈有十二行，",
    "T39n1788_02a:0197c21": "少此瞻部樹能生多羅菓及法合兩行。餘言",
    "T39n1788_02a:0197c22": "『毛作僧伽梨，冬日能消氷，鼠緣兔角梯，在上",
    "T39n1788_02a:0197c23": "而食月。假使蠅能飲，鍾石淳好酒，迷荒而耽",
    "T39n1788_02a:0197c24": "醉。假使棘刺葉，周遍覆三千。假使小舟船，能",
    "T39n1788_02a:0197c25": "載須彌山，渡於大海水。』爾時眾中有天女名",
    "T39n1788_02a:0197c26": "曰淨光，問世尊云：『如是二賢從何處來？唯願",
    "T39n1788_02a:0197c27": "演說。』佛言：『過去無量阿僧祇劫，爾時有佛號",
    "T39n1788_02a:0197c28": "同性燈。其地廣博，縱廣六萬八千由旬，有七",
    "T39n1788_02a:0197c29": "萬八千大城。爾時大城名曰寶聚，即是今之",
    "T39n1788_02a:0198a01": "王舍城也。時同性燈佛說《大雲經》，時彼城中",
    "T39n1788_02a:0198a02": "有王名大精進龍王，王有夫人名曰護法。有",
    "T39n1788_02a:0198a03": "一大臣名法林樹大臣，白佛：「如來舍利為可",
    "T39n1788_02a:0198a04": "得不？」世尊不答。爾時大王為正法故，與共大",
    "T39n1788_02a:0198a05": "臣論講舍利。佛有弟子名摩訶男，心生歡",
    "T39n1788_02a:0198a06": "喜，世尊讚歎。王聞讚已，歡喜發願：「願於當來",
    "T39n1788_02a:0198a07": "釋迦正法滅時，於中出家，為正法故不惜身",
    "T39n1788_02a:0198a08": "命。」大臣亦願：「釋迦法中作大國王，持如來法。」",
    "T39n1788_02a:0198a09": "夫人亦願：「釋迦法中能伏邪見。」時摩訶男願：",
    "T39n1788_02a:0198a10": "「如為彼佛作大弟子。」』佛告天女：『如是四人，今",
    "T39n1788_02a:0198a11": "於我世為法重任，不但今日，方於未來復當",
    "T39n1788_02a:0198a12": "護持我之正法。天女！爾時大臣，今善德婆羅",
    "T39n1788_02a:0198a13": "門是。是婆羅門，我滅度後百二十年，王閻浮",
    "T39n1788_02a:0198a14": "提，字阿叔迦，住婆梨弗羅城中，姓無耶氏，得",
    "T39n1788_02a:0198a15": "轉輪王所有福德二分之一。時王夫人，即汝",
    "T39n1788_02a:0198a16": "天女是。汝得暫聞，今得值我。捨是天形，即以",
    "T39n1788_02a:0198a17": "女身當王國土，得轉輪王所王領處四分之",
    "T39n1788_02a:0198a18": "一，教化所屬受持五戒，護正法、摧外道。爾時",
    "T39n1788_02a:0198a19": "王者，今一切眾生喜見梨車子是。深達正法，",
    "T39n1788_02a:0198a20": "能開妙義，護法無損。時摩訶男，即今大雲密",
    "T39n1788_02a:0198a21": "藏菩薩是，得我真身二分之一，知恩報恩，護",
    "T39n1788_02a:0198a22": "持正法，深義無滯。』」初文分三：一陳如詣佛供",
    "T39n1788_02a:0198a23": "養、二聞佛入滅悲哀、三者舉佛功德為求願",
    "T39n1788_02a:0198a24": "之所以。此初文，有四：一標時處、二明姓名、",
    "T39n1788_02a:0198a25": "三明同類、四陳供養。言法師授記者，法師是",
    "T39n1788_02a:0198a26": "佛，與其授記彰德位勝，故立此名。在第十",
    "T39n1788_02a:0198a27": "迴向，於此位中得法師授記。故此住靈山既",
    "T39n1788_02a:0198a28": "是化佛，對機能請故在地前。又解：是入十地",
    "T39n1788_02a:0198a29": "故。真諦本云「佛身如是，如如來說如是之義，",
    "T39n1788_02a:0198b01": "我已聞知，為請如來廣開分別真實之義，故",
    "T39n1788_02a:0198b02": "求舍利開方便門。」既云我已聞知，明是已悟，",
    "T39n1788_02a:0198b03": "但為利樂故居斯。請供養者，《大莊嚴論》發十",
    "T39n1788_02a:0198b04": "大願，一切供養一切諸佛。供養有三：一一切",
    "T39n1788_02a:0198b05": "佛無餘、二供養無餘、三恭敬無餘。供養有三：",
    "T39n1788_02a:0198b06": "一利供養，謂衣服等；二敬供養，謂香華；三修",
    "T39n1788_02a:0198b07": "行供養，謂修信戒等。又《瑜伽．菩薩地》有十供",
    "T39n1788_02a:0198b08": "養，此三攝盡。敬供養無餘，亦三：一給侍恭敬、",
    "T39n1788_02a:0198b09": "二迎送恭敬、三修行恭敬。此言供養，即具前",
    "T39n1788_02a:0198b10": "三義，一佛即一切佛故。",
    "T39n1788_02a:0198b11": "經　聞世尊｀說入般涅槃，涕淚＇交流。贊曰：聞",
    "T39n1788_02a:0198b12": "佛入滅悲哀。此即聞前示現般涅槃亦示相。",
    "T39n1788_02a:0198b13": "謂佛欲般涅槃，故現流淚。如《涅槃經》第一卷",
    "T39n1788_02a:0198b14": "說悲苦等相。鼻所流為涕，目所出為淚，兩相",
    "T39n1788_02a:0198b15": "雜落為交流。",
    "T39n1788_02a:0198b16": "經　前禮｀佛足，白言：「世尊！若實如來於諸眾生",
    "T39n1788_02a:0198b17": "有大慈悲，憐愍利益令得安樂，猶如父母＇餘",
    "T39n1788_02a:0198b18": "無等者。」贊曰：三、舉佛功德為求願所以。於",
    "T39n1788_02a:0198b19": "中分三：初歸誠敬禮、次陳佛有能為請願由、",
    "T39n1788_02a:0198b20": "後正求心願。前禮佛足，即歸誠敬禮。「若實如",
    "T39n1788_02a:0198b21": "來」下，陳佛有能，為請法由。中有二：一明世尊",
    "T39n1788_02a:0198b22": "慈憐利益、二明世尊三德俱備所以陳請。初",
    "T39n1788_02a:0198b23": "文有二：一法、二喻。由大慈故，憐之與樂。由大",
    "T39n1788_02a:0198b24": "悲故，愍拔其苦。準《瑜伽》四十七，哀愍依處明",
    "T39n1788_02a:0198b25": "有五種：一有苦有情、二惡行有情、三放逸有",
    "T39n1788_02a:0198b26": "情、四邪行有情、五煩惱隨眠有情。八難等有",
    "T39n1788_02a:0198b27": "苦，不律儀為惡行，耽染境界為放逸，依諸妄",
    "T39n1788_02a:0198b28": "見惡說法中出家等為邪行，煩惱可知。言大",
    "T39n1788_02a:0198b29": "慈悲者，無性《攝論》第九云「此言大者，福智資糧",
    "T39n1788_02a:0198c01": "圓滿證故。令脫三苦，為行相故、二界有情為",
    "T39n1788_02a:0198c02": "所緣故、於諸有情心平等故、決定無有勝此",
    "T39n1788_02a:0198c03": "者故，由此令得利益安樂。」利益安樂，即世出",
    "T39n1788_02a:0198c04": "世果，福之與智隨其所應配之無爽。或利即",
    "T39n1788_02a:0198c05": "十利，樂謂五樂。又憐愍有七種，一無畏、二",
    "T39n1788_02a:0198c06": "如理、三無倦、四無求、五無染、六廣大、七平",
    "T39n1788_02a:0198c07": "等，不為畏彼而憐愍。依正法教為如理，恒起",
    "T39n1788_02a:0198c08": "饒益為無倦，不待彼求而為憐愍名無求，無",
    "T39n1788_02a:0198c09": "愛染心亦不希報為無染。為利有情寧棄身",
    "T39n1788_02a:0198c10": "命，不以惡加，名廣大。於有情界無有分限，名",
    "T39n1788_02a:0198c11": "平等憐愍。猶如父母者，喻。《莊嚴論》第十二，菩",
    "T39n1788_02a:0198c12": "薩有七似饒益：一似母、二似父、三似善友、四",
    "T39n1788_02a:0198c13": "似同侶、五似健奴、六似闍梨、七似和上。譬如",
    "T39n1788_02a:0198c14": "慈母於子作五饒益業：一懷胎、二出生、三長",
    "T39n1788_02a:0198c15": "養、四防害、五教語。菩薩饒益眾生五業亦爾，",
    "T39n1788_02a:0198c16": "一等心向眾生、二生之於聖地、三長養諸善",
    "T39n1788_02a:0198c17": "根、四防護諸惡作、五教習以多聞。譬如慈父",
    "T39n1788_02a:0198c18": "於子作五饒益：一下種子、二教工巧、三為娉",
    "T39n1788_02a:0198c19": "室、四付善友、五為絕債不令後償。菩薩五業",
    "T39n1788_02a:0198c20": "亦爾，一令起信以為聖體種子、二令學增上",
    "T39n1788_02a:0198c21": "戒定以為工巧、三令得解脫喜樂以為娉室、",
    "T39n1788_02a:0198c22": "法喜為妻也、四勸請諸佛以為善友、五為遮",
    "T39n1788_02a:0198c23": "諸障以為絕債。由此等義故，餘無有能與等",
    "T39n1788_02a:0198c24": "者。",
    "T39n1788_02a:0198c25": "經　「能與世間｀作歸依處＇，如淨滿月。」贊曰：此",
    "T39n1788_02a:0198c26": "明三德備，此即斷德。如《涅槃經》月愛三昧能",
    "T39n1788_02a:0198c27": "作清涼。又復尸羅，此云清涼，清涼即涅槃。由",
    "T39n1788_02a:0198c28": "戒能為清涼涅槃因故，名為清涼，故以月喻涅",
    "T39n1788_02a:0198c29": "槃斷德。故經頌云「法歸分別，聖歸涅槃。」《十地",
    "T39n1788_02a:0199a01": "論》云「如眾蜂依蜜」故。與世間作歸依處，即是",
    "T39n1788_02a:0199a02": "涅槃，涅槃即斷德。",
    "T39n1788_02a:0199a03": "經　「以大｀智慧能為照明＇，如日初出。」贊曰：顯",
    "T39n1788_02a:0199a04": "智德。智能破闇，如初日出。",
    "T39n1788_02a:0199a05": "經　「普觀｀眾生，愛無偏黨如羅＇怙羅。」贊曰：顯",
    "T39n1788_02a:0199a06": "恩德也。",
    "T39n1788_02a:0199a07": "經　「惟願世尊施我一願。」贊曰：求佛心願。佛",
    "T39n1788_02a:0199a08": "有慈悲復具三德能滿我願，故今求願。",
    "T39n1788_02a:0199a09": "經　爾時｀世尊默然＇而止。贊曰：方便默然。默",
    "T39n1788_02a:0199a10": "然有五意：一為除譏，恐得稱讚即與他願。二",
    "T39n1788_02a:0199a11": "為宜聞。三避相違。前言入涅槃，今復云常不",
    "T39n1788_02a:0199a12": "入涅槃，與前相違。四顯佛德高，弟子尚能答",
    "T39n1788_02a:0199a13": "問，況如來也。五他除疑，勝他說為證故。",
    "T39n1788_02a:0199a14": "經　佛威力｀故，於此眾中有梨車毘童子名一",
    "T39n1788_02a:0199a15": "切眾生＇喜見。贊曰：三、佛加喜見徵問。文中",
    "T39n1788_02a:0199a16": "分五：初舉處、二明族類、三列其名、四喜見問",
    "T39n1788_02a:0199a17": "知願、五喜見等能。此初三也。",
    "T39n1788_02a:0199a18": "經　語婆羅｀門憍陳如言：「大婆羅門！汝今從佛",
    "T39n1788_02a:0199a19": "欲乞何願？我＇能與汝。」贊曰：後二也。",
    "T39n1788_02a:0199a20": "經　婆羅門｀言：「童子！我欲供養無上世尊，今從",
    "T39n1788_02a:0199a21": "如來求請舍利＇如芥子許。」贊曰：四、陳如答",
    "T39n1788_02a:0199a22": "求舍利。冀欲顯常，希求舍利。初文分為三：",
    "T39n1788_02a:0199a23": "初陳如答願、次假設外徵、後答願所以。初",
    "T39n1788_02a:0199a24": "也。",
    "T39n1788_02a:0199a25": "經　「何以故？｀我曾聞說：若善男子善女人得佛",
    "T39n1788_02a:0199a26": "舍利如芥子許，恭敬供養，是人當生三十三天",
    "T39n1788_02a:0199a27": "而為＇帝釋。」贊曰：後二文也。假近麁事欲望",
    "T39n1788_02a:0199a28": "喜見，為顯常因當得常果。如《菩薩處胎經》、《無",
    "T39n1788_02a:0199a29": "上依》、《密迹力士》、《西域傳》等，皆說舍利多少供",
    "T39n1788_02a:0199b01": "養及功德等。",
    "T39n1788_02a:0199b02": "經　是時｀童子語婆羅門曰：「若欲願生三十三",
    "T39n1788_02a:0199b03": "天受勝報者，應當至心聽是《金光明＇最勝王",
    "T39n1788_02a:0199b04": "經》。」贊曰：喜見別示福門、即為顯常因。長行",
    "T39n1788_02a:0199b05": "答詮、頌中答理。長行有其三：一令聽此經、二",
    "T39n1788_02a:0199b06": "明其所以、三者結略。此即初也。",
    "T39n1788_02a:0199b07": "經　「於諸經｀中最為殊勝難解難入，聲聞獨覺＇",
    "T39n1788_02a:0199b08": "所不能知。」贊曰：明其所以，有二：初示二乘",
    "T39n1788_02a:0199b09": "不知、二能為勝因。此不能知，以聽此經能為",
    "T39n1788_02a:0199b10": "報法生了二因，如天親菩薩等《般若論》說「於",
    "T39n1788_02a:0199b11": "法為了因，亦為餘生因。報是法餘，有為始起，",
    "T39n1788_02a:0199b12": "故為生因。」此能詮顯理行果故，依詮起行，能",
    "T39n1788_02a:0199b13": "證法身，故為二因。",
    "T39n1788_02a:0199b14": "經　「此經｀能生無量無邊福德果報，乃至成辦＇",
    "T39n1788_02a:0199b15": "無上菩提。」贊曰：能為勝因能生果報者為",
    "T39n1788_02a:0199b16": "十王因，成辦菩提為三身因。真勝果報，意令",
    "T39n1788_02a:0199b17": "彼求。",
    "T39n1788_02a:0199b18": "經　「我今為汝略說其事」。贊曰：結略。",
    "T39n1788_02a:0199b19": "經　婆羅門言：「｀善哉童子！此《金光明》甚深最上、",
    "T39n1788_02a:0199b20": "難解難入，聲聞獨覺＇尚不能知。」贊曰：陳如",
    "T39n1788_02a:0199b21": "方便更復固求。分文為三：初歎經深妙勝者",
    "T39n1788_02a:0199b22": "不知、次我等智微不能依習、後殷求舍利。",
    "T39n1788_02a:0199b23": "此初也。明菩提涅槃二空理故甚深，除二障",
    "T39n1788_02a:0199b24": "盡故無上。凡夫比智難解、現智難入，二乘定",
    "T39n1788_02a:0199b25": "姓不能趣悟，故不能知。",
    "T39n1788_02a:0199b26": "經　「何況｀我等邊鄙之人，智慧微淺而能＇解了？」",
    "T39n1788_02a:0199b27": "贊曰：我等智微，不能依習。",
    "T39n1788_02a:0199b28": "經　「是故｀我今求佛舍利如芥子許，持還本處",
    "T39n1788_02a:0199b29": "置寶函中恭敬供養，命終之後得為帝釋，常＇",
    "T39n1788_02a:0199c01": "受安樂。」贊曰：後、慇求舍利，分二：初述意所",
    "T39n1788_02a:0199c02": "求、後徵云何不為我乞。此述意所求，望答常",
    "T39n1788_02a:0199c03": "住真無舍利。",
    "T39n1788_02a:0199c04": "經　「云何｀汝今不能為我從明行足求斯一願？」",
    "T39n1788_02a:0199c05": "作是＇語已。贊曰：此徵云何不為我乞佛身",
    "T39n1788_02a:0199c06": "舍利，令我供養得常樂果。",
    "T39n1788_02a:0199c07": "經　爾時｀童子即為婆羅門而說頌曰：「恒河駛",
    "T39n1788_02a:0199c08": "流水＇，可生白蓮華。」贊曰：喜見答不可得。此",
    "T39n1788_02a:0199c09": "文大意，或約因緣、唯識無相真如四種觀門",
    "T39n1788_02a:0199c10": "云無舍利、或約三無性觀云無舍利、或依三",
    "T39n1788_02a:0199c11": "性云無舍利、或總約三身明無、或但約法應",
    "T39n1788_02a:0199c12": "知無。意為除八倒及以四障，明菩提涅槃具",
    "T39n1788_02a:0199c13": "有四德，故三身壽皆無分限。以陳如假以執",
    "T39n1788_02a:0199c14": "佛從於有漏因生，猶如世報死留身骨，應是",
    "T39n1788_02a:0199c15": "無常。今答云無，據前道理令餘悟解，知佛常",
    "T39n1788_02a:0199c16": "住是真安樂，稱理而修，是此中本意。有十四",
    "T39n1788_02a:0199c17": "頌，分之為四：初三行明離有漏之三相，故無",
    "T39n1788_02a:0199c18": "舍利。次三行明具涅槃之三德，故無舍利。次",
    "T39n1788_02a:0199c19": "四行明四人有障、不得真實，故無舍利。後四",
    "T39n1788_02a:0199c20": "行明真實身具足四德，故無舍利。此初也。半",
    "T39n1788_02a:0199c21": "行明法身無生相。恒河，喻真理故。《涅槃經》及",
    "T39n1788_02a:0199c22": "《寶性論》皆以河水喻於真如。駛流者，喻如。自",
    "T39n1788_02a:0199c23": "性無有垢染，自性解脫、自性智慧，非同有為",
    "T39n1788_02a:0199c24": "能生諸法，故無舍利，猶如駛流不生蓮華。或",
    "T39n1788_02a:0199c25": "自受用身，大悲般若信定所成，猶如駛流盡",
    "T39n1788_02a:0199c26": "未來際剎那相續，故無舍利。不同有漏惑業",
    "T39n1788_02a:0199c27": "所成生滅彼生可留身骨。此約依他，無自然",
    "T39n1788_02a:0199c28": "生，要假眾緣。此無漏身非有漏因，故不得有",
    "T39n1788_02a:0199c29": "血肉等身。白蓮華者，梵云奔荼利迦，故新舊",
    "T39n1788_02a:0200a01": "經皆云優鉢羅華、𤘽物頭華、婆頭摩華、",
    "T39n1788_02a:0200a02": "奔陀利華，如次四色青、黃、赤、白。然舊本云",
    "T39n1788_02a:0200a03": "𤘽物，此云白蓮華。以駛水中俱不生故，隨舉",
    "T39n1788_02a:0200a04": "於一，取文言便。見水應生物，駛流尚不得生，",
    "T39n1788_02a:0200a05": "無為非生、無漏非染，與染法違，故無舍利。",
    "T39n1788_02a:0200a06": "經　「黃鳥｀作白形，黑烏變＇為赤。」贊曰：明無變",
    "T39n1788_02a:0200a07": "異相，故無舍利。黃鳥者，舊本云𤘽枳羅，此云",
    "T39n1788_02a:0200a08": "黃鳥，應是此間黃戾婁鳥。又解：無正相翻，",
    "T39n1788_02a:0200a09": "西方有此鳥形如鴝鴿，黃鳥形小。喻色蘊老",
    "T39n1788_02a:0200a10": "不遍三界，分段老不遍無漏地。烏形稍大，喻",
    "T39n1788_02a:0200a11": "四蘊老。遍三界故，喻變易老，遍無漏地故。今",
    "T39n1788_02a:0200a12": "此法報二老俱無，故無舍利。",
    "T39n1788_02a:0200a13": "經　「假使｀贍部樹，可生多羅果；朅樹羅枝中，能",
    "T39n1788_02a:0200a14": "出菴＇羅葉。」贊曰：明法身等無滅相，故無舍",
    "T39n1788_02a:0200a15": "利。贍部樹者，此洲北臨大海，多有此樹。樹子",
    "T39n1788_02a:0200a16": "極大，亦復堪食。樹下海內多有好金，舊云閻",
    "T39n1788_02a:0200a17": "浮檀金者訛。《瑜伽論》云「無熱池側有大贍部",
    "T39n1788_02a:0200a18": "樹，此洲因樹而以立名。」多羅樹者，傳云：形大",
    "T39n1788_02a:0200a19": "葉狹長，即貝多羅葉，西國書此樹葉。朅樹羅",
    "T39n1788_02a:0200a20": "者，此亦無翻。舊云佉受羅樹子，如漢苽，內有",
    "T39n1788_02a:0200a21": "小子，子大如蒜，食之甘美。傳西國說：摩",
    "T39n1788_02a:0200a22": "揭提國著子，餘處不多著子。菴羅傳云：此云甘子，子小。如",
    "T39n1788_02a:0200a23": "是異類雖有生滅，尚無此類果等滅已而生",
    "T39n1788_02a:0200a24": "彼等，云何無為法得有前滅而留舍利？若據",
    "T39n1788_02a:0200a25": "自性法身，《般若論》云「三相異體故，離彼是如",
    "T39n1788_02a:0200a26": "來。」",
    "T39n1788_02a:0200a27": "經　「斯等希｀有物，或容可轉變；世尊之舍利，畢",
    "T39n1788_02a:0200a28": "竟＇不可得。」贊曰：法合。彼等有為，設可轉變，",
    "T39n1788_02a:0200a29": "故云或容，容彼不定。如來法身，必無生滅留",
    "T39n1788_02a:0200b01": "骨舍利。若報化身，義準可知。",
    "T39n1788_02a:0200b02": "經　「假使用龜毛，｀織成上妙服，寒時可披著＇，方",
    "T39n1788_02a:0200b03": "求佛舍利。」贊曰：此下三行明具三德故無",
    "T39n1788_02a:0200b04": "舍利。初一行明般若真實，離虛妄故。龜毛本",
    "T39n1788_02a:0200b05": "無，喻實性般若無有骨分。織成妙服，喻因舍",
    "T39n1788_02a:0200b06": "利而修勝行。寒時可披著，喻望當得常果。若",
    "T39n1788_02a:0200b07": "妄計心，謂佛真身實有骨等有漏身分如毛，",
    "T39n1788_02a:0200b08": "執我能依修得實果如衣，是遍計妄，妄等即",
    "T39n1788_02a:0200b09": "無。故自性般若，據實無舍利。或可計用血肉",
    "T39n1788_02a:0200b10": "筋骨集成法身，如以龜毛集成衣服用以",
    "T39n1788_02a:0200b11": "禦寒。此事既無，故無舍利，離前生相。",
    "T39n1788_02a:0200b12": "經　「假使蚊｀蚋足，可使成樓觀，堅固不搖動，方",
    "T39n1788_02a:0200b13": "求＇佛舍利。」贊曰：喻法身真實微細之法，不",
    "T39n1788_02a:0200b14": "可轉異成有為麁血肉舍利，離前異相。",
    "T39n1788_02a:0200b15": "經　「假使水｀蛭蟲，口中生白齒，長大利如鋒，方",
    "T39n1788_02a:0200b16": "求佛＇舍利。」贊曰：喻解脫自性不可得有有",
    "T39n1788_02a:0200b17": "漏血肉繫縛之法，如蛭生齒而為縛礙。既不",
    "T39n1788_02a:0200b18": "有生，故定無滅，離前滅相。或復初喻地前",
    "T39n1788_02a:0200b19": "真如，非客塵染故不生，故經云「不生不滅」。十",
    "T39n1788_02a:0200b20": "地真如雖分澄淨，非轉染成故不異，故經云",
    "T39n1788_02a:0200b21": "「不增不減」，非隨功德生增、非隨煩惱滅減。後",
    "T39n1788_02a:0200b22": "喻道後解脫之身已離縛故，故無舍利。又解：",
    "T39n1788_02a:0200b23": "前三行喻生無自性性、次三行喻相無自性",
    "T39n1788_02a:0200b24": "性、後八行喻勝義無自性性，如次即於依他、",
    "T39n1788_02a:0200b25": "遍計、圓成三性令修觀行。",
    "T39n1788_02a:0200b26": "經　「假使持｀兔角，用成於梯磴，可升上天宮，方",
    "T39n1788_02a:0200b27": "求佛＇舍利。」贊曰：下四行明四人有障，不得",
    "T39n1788_02a:0200b28": "四德，此意即明法身是常樂等。今此中以兔",
    "T39n1788_02a:0200b29": "喻法身，常作無常想如依兔求角。為梯天宮",
    "T39n1788_02a:0200c01": "者，喻涅槃常德。以無常想梯，悕得入涅槃宮，",
    "T39n1788_02a:0200c02": "無有是處。由此故知，無有舍利。準此即明，欲",
    "T39n1788_02a:0200c03": "求法身舍利，畢竟不得。此初即除緣覺捨心，",
    "T39n1788_02a:0200c04": "由此世尊作無常想，故欲捨心入大涅槃，必",
    "T39n1788_02a:0200c05": "定不得，故知法身必無無常。為無常觀如依",
    "T39n1788_02a:0200c06": "於兔求角作梯望昇天宮，必定不得。故二乘",
    "T39n1788_02a:0200c07": "云得者，是方便說。如《勝鬘經》云「去涅槃界近，",
    "T39n1788_02a:0200c08": "言得涅槃，實不得也。」今使觀常修大悲故，除",
    "T39n1788_02a:0200c09": "捨心障，能為常因，證佛常德。又依法身觀有",
    "T39n1788_02a:0200c10": "無常骨肉舍利，望求供養為法身因，亦必不",
    "T39n1788_02a:0200c11": "得。如依於兔求角成梯磴以昇天，故不可",
    "T39n1788_02a:0200c12": "得。上約倒觀障自不得法身常德，此約邪觀",
    "T39n1788_02a:0200c13": "求佛舍利不得。既無舍利，依何修行能為",
    "T39n1788_02a:0200c14": "常因？",
    "T39n1788_02a:0200c15": "經　「鼠緣｀此梯上，除去阿蘇羅，能障空中月，方",
    "T39n1788_02a:0200c16": "求佛＇舍利。」贊曰：除聲聞畏苦障。聲聞之人",
    "T39n1788_02a:0200c17": "觀佛法身有漏苦想，如似於鼠。依法身樂德",
    "T39n1788_02a:0200c18": "上無，如兔角為梯。計此苦想能除諸障、能降",
    "T39n1788_02a:0200c19": "諸魔、得大涅槃，如鼠緣兔角上天除怨，必定",
    "T39n1788_02a:0200c20": "不得。或鼠喻聲聞，兔角梯喻於樂德作真苦",
    "T39n1788_02a:0200c21": "想。實無苦故計為有苦，有苦故即有無常，謂",
    "T39n1788_02a:0200c22": "有骨肉舍利，故今求之。即用此因希得樂德，",
    "T39n1788_02a:0200c23": "如緣兔角梯除阿修羅不令障月，月喻涅槃。",
    "T39n1788_02a:0200c24": "既不稱實，明定不得。令修大定，為能證得大",
    "T39n1788_02a:0200c25": "樂德因。",
    "T39n1788_02a:0200c26": "經　「若蠅｀飲酒醉，周行村邑中，廣造於舍宅，方",
    "T39n1788_02a:0200c27": "求佛＇舍利。」贊曰：除外道著我障。由除世尊",
    "T39n1788_02a:0200c28": "於餘有漏觀有我樂，以顛倒故，如蠅飲醉當",
    "T39n1788_02a:0200c29": "處便臥，不能飛歷村邑造於窟宅。因中十地",
    "T39n1788_02a:0201a01": "法如城，擇滅如村邑，涅槃樂德如舍宅故。《智",
    "T39n1788_02a:0201a02": "度論》引有一外道為舍利子說一頌云：「我飲",
    "T39n1788_02a:0201a03": "粳米酒，竊持一瓶來，山地諸草木，視之如金",
    "T39n1788_02a:0201a04": "色。」此喻外道於有漏法作不空有相有願。今",
    "T39n1788_02a:0201a05": "據無為，不得云造作舍宅，但云造詣，或依了",
    "T39n1788_02a:0201a06": "因假喻造舍者。今除妄執倒故，修於般若智",
    "T39n1788_02a:0201a07": "慧明覺，能得如來涅槃大我。或如外道雖計",
    "T39n1788_02a:0201a08": "我常，然有捨身受身之義，故謂世尊常我之",
    "T39n1788_02a:0201a09": "身有其舍利。既是顛倒，故無舍利。",
    "T39n1788_02a:0201a10": "經　「若使驢｀脣色，赤如頻婆果，善作於歌舞，方",
    "T39n1788_02a:0201a11": "求佛＇舍利。」贊曰：除闡提不信障。由癡不信",
    "T39n1788_02a:0201a12": "法身四德，以愚闇故，喻驢脣黑。以不信故，不",
    "T39n1788_02a:0201a13": "得如來涅槃大淨。如驢黑脣，不可令赤如頻",
    "T39n1788_02a:0201a14": "波果。闡提不信，不可得於法身之上謂有舍",
    "T39n1788_02a:0201a15": "利，故令修信，能為淨德因證得大淨。此之四",
    "T39n1788_02a:0201a16": "德，各據增障增因而說。準修行位，此逆次第；",
    "T39n1788_02a:0201a17": "據四德次故，先說捨心等。善作於歌舞者，歌",
    "T39n1788_02a:0201a18": "喻說法，即利他行。舞喻自利行。準此經文，似",
    "T39n1788_02a:0201a19": "總喻第四。據真諦本，「即善作」下通結前四。故",
    "T39n1788_02a:0201a20": "彼經云「凡夫及二無能說及能行自他，無是",
    "T39n1788_02a:0201a21": "處故，總不能說如來四德及修四因。」然此文",
    "T39n1788_02a:0201a22": "意，或暫不能說及修行，或據定性二乘及無",
    "T39n1788_02a:0201a23": "性闡提外道。然可得云為不定姓及有種姓",
    "T39n1788_02a:0201a24": "以令除障，修四德因證四德故。或可定姓不",
    "T39n1788_02a:0201a25": "愚法者，亦得為說令知故，少化他故。或可此",
    "T39n1788_02a:0201a26": "文但喻結第四，影前三人。",
    "T39n1788_02a:0201a27": "經　「烏與｀鵂鶹鳥，同共一處遊，彼此相順從，方",
    "T39n1788_02a:0201a28": "求佛＇舍利。」贊曰：明真實法身具足四德，故",
    "T39n1788_02a:0201a29": "無舍利。亦分為四：此初，明常實德不與無常",
    "T39n1788_02a:0201b01": "虛妄同處，故無舍利。又無常觀不得常德，設",
    "T39n1788_02a:0201b02": "若得者可求舍利，既不可得故不可求。",
    "T39n1788_02a:0201b03": "經　「假使｀波羅葉，可成於傘蓋，能遮於大雨，方",
    "T39n1788_02a:0201b04": "求佛＇舍利。」贊曰：明大樂德。若謂為苦如",
    "T39n1788_02a:0201b05": "波羅葉。波羅葉，傳云：各分三道，不可為蓋而",
    "T39n1788_02a:0201b06": "遮大雨。大雨，喻變易苦。聲聞謂苦，故不能破",
    "T39n1788_02a:0201b07": "變易四魔大雨之苦。二乘作無常及苦觀，不",
    "T39n1788_02a:0201b08": "能得常樂。",
    "T39n1788_02a:0201b09": "經　「假使｀大船舶，盛滿諸財寶，能令陸地行，方",
    "T39n1788_02a:0201b10": "求佛＇舍利。」贊曰：明大我德。以法身我如大",
    "T39n1788_02a:0201b11": "船舶，具恒沙德如滿財寶。令陸地行，喻外道",
    "T39n1788_02a:0201b12": "我見。外道我見心，不能見真我。真我如舟，不",
    "T39n1788_02a:0201b13": "於外道我見陸地心行。",
    "T39n1788_02a:0201b14": "經　「假使｀鷦鷯鳥，以嘴銜香山，隨處任遊行，方",
    "T39n1788_02a:0201b15": "求佛＇舍利。」贊曰：明大淨德。外道不信涅槃",
    "T39n1788_02a:0201b16": "淨德，妄計餘淨能得涅槃之真淨德，如鷦鷯",
    "T39n1788_02a:0201b17": "鳥不能銜香山遊。香山，喻大涅槃淨德。鳥，喻",
    "T39n1788_02a:0201b18": "外道。不信佛說，依自見行謂得真淨，決定不",
    "T39n1788_02a:0201b19": "得。既真法身不無常苦、無我不淨，明知舍利",
    "T39n1788_02a:0201b20": "決不可得。故求舍利依供養故，為安樂因",
    "T39n1788_02a:0201b21": "成本願者，必不可得。故應觀佛離三相、成三",
    "T39n1788_02a:0201b22": "德，除四障、修四因，定得願滿。",
    "T39n1788_02a:0201b23": "經　爾時｀法師授記婆羅門聞此頌已，亦以伽",
    "T39n1788_02a:0201b24": "他答一切眾生喜見＇童子曰：贊曰：第八、陳",
    "T39n1788_02a:0201b25": "如領解常住。文有二別：初經家標、後正領",
    "T39n1788_02a:0201b26": "解。初也。",
    "T39n1788_02a:0201b27": "經　「善哉｀大童子，此眾中吉祥，善巧方便心，得",
    "T39n1788_02a:0201b28": "佛＇無上記。」贊曰：正陳領解。七頌分三：初二",
    "T39n1788_02a:0201b29": "行歎德將陳、次四行正明所解、後一行結佛",
    "T39n1788_02a:0201c01": "身常。初文分三：初一行歎喜見德、次半行",
    "T39n1788_02a:0201c02": "標佛所成、次半行告聽將說。此即歎喜見，初",
    "T39n1788_02a:0201c03": "通讚、次別讚。通讚讚前說法及讚內德，以前",
    "T39n1788_02a:0201c04": "所說依無染智說佛四德，今生除障，修因當",
    "T39n1788_02a:0201c05": "證，故讚善哉。讚內德者，即下所歎諸功德是。",
    "T39n1788_02a:0201c06": "有六勝德：一相應勝德、二生位勝德、三發願",
    "T39n1788_02a:0201c07": "勝、四善巧勝、五方便勝、六攝受勝。言大童子，",
    "T39n1788_02a:0201c08": "由與七大性相應故。如無著菩薩《般若論》云",
    "T39n1788_02a:0201c09": "「此菩薩與七大性相應，故名為大。」此義同彼。",
    "T39n1788_02a:0201c10": "言童子，顯生位勝，以登初地生如來家名為",
    "T39n1788_02a:0201c11": "童子，即真佛子義。此復有四：一種子勝，信大",
    "T39n1788_02a:0201c12": "法為種子；二生母勝，以般若為生母；三胎藏",
    "T39n1788_02a:0201c13": "勝，以禪定為胎藏；四乳母勝，以大悲長養為",
    "T39n1788_02a:0201c14": "乳母。眾中吉祥，即大願勝，謂發十大願或四",
    "T39n1788_02a:0201c15": "弘願。言善巧者，即善巧勝，得進上地方便故。",
    "T39n1788_02a:0201c16": "言方便心者，即方便勝。依二利生：一知自近",
    "T39n1788_02a:0201c17": "菩提、二知利他方便故。言得佛記者，攝受勝，",
    "T39n1788_02a:0201c18": "蒙諸如來攝受記分故。",
    "T39n1788_02a:0201c19": "經　「如來｀大威德，能救護世間。仁可至心聽，我",
    "T39n1788_02a:0201c20": "今＇次第說。」贊曰：上二句歎佛智悲。大威德",
    "T39n1788_02a:0201c21": "是智德，具諸神通等；能救護是悲德，利益世",
    "T39n1788_02a:0201c22": "間故。我今次第說者，陳當所說。當所說者，即",
    "T39n1788_02a:0201c23": "佛三身。無性《攝論》彼〈果智分〉云「應知法身略",
    "T39n1788_02a:0201c24": "有五相：一轉依相、二白法所成相、三無二為",
    "T39n1788_02a:0201c25": "相、四常住相、五不可思議為相。」此之五義，我",
    "T39n1788_02a:0201c26": "當次說。",
    "T39n1788_02a:0201c27": "經　「諸佛｀境難思，世間無與等，法身性常住，修",
    "T39n1788_02a:0201c28": "行＇無差別。」贊曰：下四行正明所解，初二行",
    "T39n1788_02a:0201c29": "解常住、後二行解無舍利。初解常住，即是彼",
    "T39n1788_02a:0202a01": "果智分。彼果智分略有五相，諸佛境難思是",
    "T39n1788_02a:0202a02": "不可思議相，世間無與等是轉依相，法身性",
    "T39n1788_02a:0202a03": "常住是常住相，修行無差別是白法所成相，",
    "T39n1788_02a:0202a04": "諸佛體皆同一行是無二為相。此意以如是",
    "T39n1788_02a:0202a05": "諸法本為迷悟依，故先明不思議相。既知本",
    "T39n1788_02a:0202a06": "已，次辨轉依相。既轉依已即得法身，次辨法",
    "T39n1788_02a:0202a07": "身常住相。身由因證，次辨白法所成相。既白",
    "T39n1788_02a:0202a08": "法所成，不知同異，次辨無二為相。彼論以能",
    "T39n1788_02a:0202a09": "依所依為次，故次第別言。諸佛境界難思議，",
    "T39n1788_02a:0202a10": "即彼第五相。彼論云「謂真如清淨，自內證故。",
    "T39n1788_02a:0202a11": "非諸尋思所行境故。」諸尋思者唯應信解，不",
    "T39n1788_02a:0202a12": "應思議，云難思議。世間無與等者，即彼第一",
    "T39n1788_02a:0202a13": "轉依為相。謂轉滅一切障雜染分依他起性",
    "T39n1788_02a:0202a14": "故，轉得解脫一切障於法自在轉現前清淨",
    "T39n1788_02a:0202a15": "分依他起性故。此意轉依既滿，世間無等。法",
    "T39n1788_02a:0202a16": "身性常住者，即彼第四常住為相。彼論云「謂",
    "T39n1788_02a:0202a17": "真如清淨相故，本願所引故，所應作事無竟",
    "T39n1788_02a:0202a18": "期故。」無性釋云「此顯真如性常無變，顯成佛",
    "T39n1788_02a:0202a19": "果，說為法身。性若變易即非真如，是故常住，",
    "T39n1788_02a:0202a20": "本願引故。作事無竟期故，顯餘應化佛。」修行",
    "T39n1788_02a:0202a21": "無差別者，即彼第二白法所成為相。謂六波",
    "T39n1788_02a:0202a22": "羅蜜多圓滿，得十自在故。此十自在義，至",
    "T39n1788_02a:0202a23": "下當釋。",
    "T39n1788_02a:0202a24": "經　「諸佛體皆同，｀所說法亦爾，諸佛無作者＇，亦",
    "T39n1788_02a:0202a25": "復本無生。」贊曰：即彼第三無二為相。有三",
    "T39n1788_02a:0202a26": "無二：一、有無無二；二、為無為無二；三、一切佛",
    "T39n1788_02a:0202a27": "無二。此言同者，即無二義。諸佛體皆同，即是",
    "T39n1788_02a:0202a28": "總句，亦是有無無二。諸佛無二之別句，謂有",
    "T39n1788_02a:0202a29": "無無二為相，由一切法無所有故。釋意：於法",
    "T39n1788_02a:0202b01": "身上遍計無，故非有相；以空所顯自性，故非",
    "T39n1788_02a:0202b02": "無相。「諸佛無作者」下，顯為無為無二。亦復本",
    "T39n1788_02a:0202b03": "無生者，顯應化身有為無為無二相。故論云",
    "T39n1788_02a:0202b04": "「由業煩惱非所為故，名無作者。既非煩惱作，",
    "T39n1788_02a:0202b05": "亦非惑業生，故云無生。亦顯自性法身，體自",
    "T39n1788_02a:0202b06": "本有，非新生作。」所說法亦爾者，因釋說法亦",
    "T39n1788_02a:0202b07": "復無差，諸佛如來同事業故。又解：此文釋",
    "T39n1788_02a:0202b08": "前能救護世間。若非說法，何能救護？故此經",
    "T39n1788_02a:0202b09": "下多云「此經流布於世間中有多利益」。",
    "T39n1788_02a:0202b10": "經　「世尊｀金剛體，權現於化身，是故佛舍利，無",
    "T39n1788_02a:0202b11": "如芥子許。佛非血肉身＇，云何有舍利？」贊曰：",
    "T39n1788_02a:0202b12": "下二行解無舍利，初一行半領解、後半行解",
    "T39n1788_02a:0202b13": "示有。此初也。有三義故無有舍利：一堅固難",
    "T39n1788_02a:0202b14": "壞，以金剛體難破壞故。二是權化身，諸化生",
    "T39n1788_02a:0202b15": "者尚無餘骸，佛權現身故無舍利如芥子許。",
    "T39n1788_02a:0202b16": "三非血肉身，何得有舍利。問：若言權現，云何",
    "T39n1788_02a:0202b17": "調達出身血耶？答：準《大方等無相大雲經》第",
    "T39n1788_02a:0202b18": "四、善德為問、世尊答云：「如來身血實無有出，",
    "T39n1788_02a:0202b19": "提婆達多亦不能出。若言樹影有出血者，無",
    "T39n1788_02a:0202b20": "有是處。如來之身亦復如是，若言出血，當知",
    "T39n1788_02a:0202b21": "即是善權方便不可思議。」",
    "T39n1788_02a:0202b22": "經　「方便｀留身骨，為益諸＇眾生。」贊曰：解示。以",
    "T39n1788_02a:0202b23": "神通智力善巧方便，現留舍利利益眾生。",
    "T39n1788_02a:0202b24": "經　「法身｀是正覺，法界即如來，此是佛真身，亦",
    "T39n1788_02a:0202b25": "說＇如是法。」贊曰：第三結佛身常。功德所依",
    "T39n1788_02a:0202b26": "及以積聚，名為法身。通三身故，覺性覺相俱",
    "T39n1788_02a:0202b27": "名正覺。是諸法因，是諸法依，故名法界。此是",
    "T39n1788_02a:0202b28": "真身者，有二義：一對舍利，三身俱真；二望所",
    "T39n1788_02a:0202b29": "變，應化非真。身既如是，佛說亦然。以顯證說，",
    "T39n1788_02a:0202c01": "二皆同故。",
    "T39n1788_02a:0202c02": "經　爾時｀會中三萬二千天子，聞說如來壽命",
    "T39n1788_02a:0202c03": "長遠，皆發阿耨多羅三藐三菩提心，歡喜踊",
    "T39n1788_02a:0202c04": "躍＇，得未曾有。贊曰：時眾領解獲益。分文為",
    "T39n1788_02a:0202c05": "二：初長行，聞法獲益；次偈頌，陳其領解。初文",
    "T39n1788_02a:0202c06": "有四：一舉獲益數，三萬二千天子；二陳所聞，",
    "T39n1788_02a:0202c07": "聞說如來壽量；三得勝益，謂發菩提心；四心",
    "T39n1788_02a:0202c08": "歡喜，發菩提心。經論所說廣略不同，今略七",
    "T39n1788_02a:0202c09": "門分別：一發心因緣、二發心分位、三發心儀",
    "T39n1788_02a:0202c10": "軌、四發心勝劣、五發心差別、六發心勝利、七",
    "T39n1788_02a:0202c11": "發心譬喻。言因緣者，復有三種：一由四因、二",
    "T39n1788_02a:0202c12": "由四緣、三由四力，具如《瑜伽》三十五說。發心",
    "T39n1788_02a:0202c13": "分位者，《大莊嚴論》第二及《顯揚》第二俱云：一",
    "T39n1788_02a:0202c14": "世俗發心、二勝義發心。依《瑜伽》七十二，有十",
    "T39n1788_02a:0202c15": "發心，謂世俗受發心、得法性發心、不決定發",
    "T39n1788_02a:0202c16": "心、決定發心、不清淨發心、清淨發心、羸劣發",
    "T39n1788_02a:0202c17": "心、強盛發心、未成果發心、已成果發心。此",
    "T39n1788_02a:0202c18": "中五對：一地前地上對、二退與不退對、三有",
    "T39n1788_02a:0202c19": "染無染對、四被蔽不蔽對、五因果位別對。退",
    "T39n1788_02a:0202c20": "與不退，約四位明，謂信不退等。染不染對，約",
    "T39n1788_02a:0202c21": "住不退前。住不退前，有為隨他、或被他逼、或",
    "T39n1788_02a:0202c22": "怖或誑、或求世利而以發心名染，與此相違",
    "T39n1788_02a:0202c23": "名不染。煗頂位前，貪等蔽伏名劣，在忍第一",
    "T39n1788_02a:0202c24": "位不為彼蔽名勝。十地名未成果，佛地名已",
    "T39n1788_02a:0202c25": "成果。言儀軌者，《瑜伽》但云「發如是心，說如是",
    "T39n1788_02a:0202c26": "言：『願我決定當證無上正等菩提。』」不說儀軌，",
    "T39n1788_02a:0202c27": "但辨行相故。依《顯揚論》第二云「謂如是一，隨",
    "T39n1788_02a:0202c28": "智者前恭敬而住，起增上意發誓願言：『長老",
    "T39n1788_02a:0202c29": "憶念。或言聖者憶念，或云鄔波柁耶。我如",
    "T39n1788_02a:0203a01": "是名，從今日始發阿耨菩提心，為欲饒益諸",
    "T39n1788_02a:0203a02": "有情故。從今日以往，願我所修六波羅蜜一",
    "T39n1788_02a:0203a03": "切萬行，皆為證得無上菩提故。我今與諸菩",
    "T39n1788_02a:0203a04": "薩摩訶薩和合出家，願世尊證知我是菩",
    "T39n1788_02a:0203a05": "薩。』第二第三亦復如是。」此說世俗發心儀軌，",
    "T39n1788_02a:0203a06": "不見出世發心儀軌。四發心勝劣者，《莊嚴論》",
    "T39n1788_02a:0203a07": "云「第一義發心有三種勝：一教授勝，親近正",
    "T39n1788_02a:0203a08": "遍知故；二隨修勝，善集福智故；三得果勝，生",
    "T39n1788_02a:0203a09": "無分別智故。復有六勝：一生位、二願、三勇",
    "T39n1788_02a:0203a10": "猛、四淨依、五餘巧、六餘出。生勝有四：一種",
    "T39n1788_02a:0203a11": "子勝，信大法為種子故；二生母勝，般若為生",
    "T39n1788_02a:0203a12": "母故；三胎藏勝，大禪定樂為胎藏故；四乳母",
    "T39n1788_02a:0203a13": "勝，大悲長養為乳母故。」願即十大願等，皆廣",
    "T39n1788_02a:0203a14": "如彼明。五發心差別者，準《金剛般若經》說有",
    "T39n1788_02a:0203a15": "三種，謂云何住即欲願、云何修行即為願故修行、云何",
    "T39n1788_02a:0203a16": "降伏其心即為修行故斷障。故彼經云「應當發起如是",
    "T39n1788_02a:0203a17": "之心」。《瑜伽》三十五說有五種：一自性、二行",
    "T39n1788_02a:0203a18": "相、三所緣、四功德、五最勝。即以正願為自",
    "T39n1788_02a:0203a19": "性，於菩提涅槃定自希求，及求能作有情義",
    "T39n1788_02a:0203a20": "利故，希求為行相，以大菩提及諸有情為所",
    "T39n1788_02a:0203a21": "緣境，最初發心能攝一切菩提分法殊勝善",
    "T39n1788_02a:0203a22": "根，為上首等功德相應最初正願，於餘希求",
    "T39n1788_02a:0203a23": "世出世間妙善正願最為第一。《大莊嚴論》第",
    "T39n1788_02a:0203a24": "二云「菩薩發。心以何為根本。乃至以何為究",
    "T39n1788_02a:0203a25": "竟？總有十一：以大悲為根本，以利物為依止，",
    "T39n1788_02a:0203a26": "以大乘法為所信，以種智為所緣，為求彼故",
    "T39n1788_02a:0203a27": "以勝欲為所乘，欲無上乘故以大護為所住，",
    "T39n1788_02a:0203a28": "住菩薩戒故以受為障難，起異乘心故以增",
    "T39n1788_02a:0203a29": "善為功德，以福智為自性，以習度為出離，以",
    "T39n1788_02a:0203b01": "地滿為究竟，由地地勤方便與彼彼相應故。」",
    "T39n1788_02a:0203b02": "準《文殊問菩提心經》有十種發：一身發；二口",
    "T39n1788_02a:0203b03": "發；三意發，令三業清淨故；四內發，以不虛分",
    "T39n1788_02a:0203b04": "別一切眾生故；五外發，於一切生平等行故；",
    "T39n1788_02a:0203b05": "六智發，以具足佛智清淨故；七清淨國土發，",
    "T39n1788_02a:0203b06": "以示一切諸佛國土莊嚴故；八教化眾生發，",
    "T39n1788_02a:0203b07": "以知一切煩惱病藥故，此識對除法；九者實",
    "T39n1788_02a:0203b08": "發，以成就定聚故，此隨根說法；十無為智滿",
    "T39n1788_02a:0203b09": "足心發，以不著三界故。依《發菩提心論》有四",
    "T39n1788_02a:0203b10": "發心：一思惟諸佛發菩提心、二觀身過患、三",
    "T39n1788_02a:0203b11": "慈愍眾生、四求最勝果。四各有五，皆廣如彼",
    "T39n1788_02a:0203b12": "二論所明。勝利、譬喻此之二門，廣如《大莊嚴",
    "T39n1788_02a:0203b13": "經論》及《發菩提心經論》所明。今此發心，四緣",
    "T39n1788_02a:0203b14": "之中是第一緣，見聞佛菩薩神通功德故。四",
    "T39n1788_02a:0203b15": "因之中是初二因，具種性故、佛菩薩善友攝",
    "T39n1788_02a:0203b16": "故。四力之中可具四力，由自種子功能勢力",
    "T39n1788_02a:0203b17": "故、宿習大乘故、由聞他說力故、親近善友",
    "T39n1788_02a:0203b18": "故。歡喜踊躍者，準《文殊所問經論》云「三種義",
    "T39n1788_02a:0203b19": "故歡喜奉行：一說者清淨，以於諸法得自在",
    "T39n1788_02a:0203b20": "故；二所說清淨，以如實知清淨法體故，又",
    "T39n1788_02a:0203b21": "與初中後等十種淨勝相應故；三依所說法",
    "T39n1788_02a:0203b22": "得果清淨，以得妙境界故。」此意依教證理得",
    "T39n1788_02a:0203b23": "果故。",
    "T39n1788_02a:0203b24": "經　異口｀同音而說頌曰：「佛不般涅槃，正法亦",
    "T39n1788_02a:0203b25": "不滅，為利眾生故，示現有滅盡。世尊不思議，妙",
    "T39n1788_02a:0203b26": "體無異相，為利眾生故＇，現種種莊嚴。」贊曰：",
    "T39n1788_02a:0203b27": "申陳解，一行領常住、一行領現諸相。",
    "T39n1788_02a:0203b28": "經　爾時妙幢｀菩薩親於佛前，及四如來并二",
    "T39n1788_02a:0203b29": "大士、諸天子所，聞說釋迦牟尼如來壽量＇事",
    "T39n1788_02a:0203c01": "已。贊曰：自下大段第二別明涅槃。文分為",
    "T39n1788_02a:0203c02": "三：一陳疑啟請、二佛為解釋、三領悟得益。初",
    "T39n1788_02a:0203c03": "文有二：初結前所聞、後正疑請。此初也。",
    "T39n1788_02a:0203c04": "經　復從｀座起，合掌恭敬白佛言：「世尊！若實如",
    "T39n1788_02a:0203c05": "是，諸佛如來不般涅槃、無＇舍利者。」贊曰：正",
    "T39n1788_02a:0203c06": "請有五，一請法儀、二牒所聞、三舉違難、四結",
    "T39n1788_02a:0203c07": "疑意、五請為決。此初二。",
    "T39n1788_02a:0203c08": "經　「云何｀經中說有涅槃及佛舍利，令諸人天",
    "T39n1788_02a:0203c09": "恭敬供養；過去諸佛現有身骨流布於世，人天",
    "T39n1788_02a:0203c10": "供養得福＇無邊？」贊曰：舉違難。有三意：一云",
    "T39n1788_02a:0203c11": "何名涅槃？二云何不入？三既不入，云何復言",
    "T39n1788_02a:0203c12": "留身舍利？此舉二違，一違教、二違世間。世間，",
    "T39n1788_02a:0203c13": "即過去諸佛現有舍利是。",
    "T39n1788_02a:0203c14": "經　「今復｀言無，致生疑惑。惟願世尊哀愍我等，",
    "T39n1788_02a:0203c15": "廣為＇分別。」贊曰：結疑請決二段文也。",
    "T39n1788_02a:0203c16": "經　爾時｀佛告妙幢菩薩及諸大眾：「汝等當知，",
    "T39n1788_02a:0203c17": "云般涅槃有舍利者，是密意說。如是之義，當＇",
    "T39n1788_02a:0203c18": "一心聽。」贊曰：佛為解釋。文分為三：初牒疑",
    "T39n1788_02a:0203c19": "情勅聽、二正為解釋、三「如是妙行汝等勤修」",
    "T39n1788_02a:0203c20": "下，結勸令學。此初也。言有舍利是密意說者，",
    "T39n1788_02a:0203c21": "《雜集論》第十二說祕密有四：一令入、二相、三",
    "T39n1788_02a:0203c22": "對治、四轉變。對治有八：一輕佛障、二輕法",
    "T39n1788_02a:0203c23": "障、三懈怠障、四於少善根生喜足障、五貪行",
    "T39n1788_02a:0203c24": "障、六慢行障、七惡行障、八不定性障。今此",
    "T39n1788_02a:0203c25": "為除輕佛、懈怠二種障故，說般涅槃留身舍",
    "T39n1788_02a:0203c26": "利，名為密意。一心聽者，勅聽，耹音囑耳，掃",
    "T39n1788_02a:0203c27": "滌攝持，生三慧故。",
    "T39n1788_02a:0203c28": "經　「善男子！｀菩薩摩訶薩如是應知有其十法，",
    "T39n1788_02a:0203c29": "能解如來、應、正等覺真實理趣，說有究竟大",
    "T39n1788_02a:0204a01": "般＇涅槃。」贊曰：正為解釋，有三：初解涅槃體；",
    "T39n1788_02a:0204a02": "次明其相，即顯不入；後釋言入涅槃及留舍",
    "T39n1788_02a:0204a03": "利所以。此初也。問：何故前明涅槃體，後明涅",
    "T39n1788_02a:0204a04": "槃相？答：明體即顯依三事等說有涅槃不同，",
    "T39n1788_02a:0204a05": "二乘身智滅處名為涅槃。明相即彰有大悲智",
    "T39n1788_02a:0204a06": "不同，二乘入於永滅故行希有。明體，三番釋：",
    "T39n1788_02a:0204a07": "初一約三事四涅槃當體等釋、次依展轉證",
    "T39n1788_02a:0204a08": "得釋、後約因圓能證釋。涅槃之義，略以五門",
    "T39n1788_02a:0204a09": "分別：一列釋名、二者出體、三辨得人、四辨得",
    "T39n1788_02a:0204a10": "時、五問答。初列釋名者，初列、次釋。列中，初總、",
    "T39n1788_02a:0204a11": "後別。總者，《泥洹經》等名為泥洹，有稱泥曰，皆",
    "T39n1788_02a:0204a12": "梵語訛。正云波利抳縛南，唐言圓寂。亦云波",
    "T39n1788_02a:0204a13": "利涅婆南，又亦云滅度，亦云清淨，亦云彼岸。",
    "T39n1788_02a:0204a14": "《涅槃經》中亦云無生無出、無作無為、歸依窟宅、",
    "T39n1788_02a:0204a15": "解脫轉依等多名。列別名者，有唯依不共，《攝",
    "T39n1788_02a:0204a16": "論．斷果分》中但說無住，《涅槃經》及此中說大",
    "T39n1788_02a:0204a17": "涅槃。有依小大能證人別者，《涅槃經》中說有",
    "T39n1788_02a:0204a18": "二種：一小、二大。二乘所得名小涅槃，大乘所",
    "T39n1788_02a:0204a19": "得名大涅槃。有依總別相對，《十地論》中說有",
    "T39n1788_02a:0204a20": "二種：一名同相、二名別相。別相，即餘三涅槃。",
    "T39n1788_02a:0204a21": "有約三乘同斷煩惱因果說二，《勝鬘經》中但",
    "T39n1788_02a:0204a22": "說二種，謂有餘依及無餘依。復有依由證不",
    "T39n1788_02a:0204a23": "證別但說二種，即梁《攝論》云「一自性淨，四中",
    "T39n1788_02a:0204a24": "初一；二方便淨，四中後三。」有依共不共說有",
    "T39n1788_02a:0204a25": "三，即此經三種，謂有無餘及無住處。有依證",
    "T39n1788_02a:0204a26": "不證三乘通別盡理說四，即梁《攝論》、《成唯識",
    "T39n1788_02a:0204a27": "論》等，一自性清淨、二有餘依、三無餘依、四無",
    "T39n1788_02a:0204a28": "住處。釋名者，正云波利抳縛南，或涅波南，正",
    "T39n1788_02a:0204a29": "翻云圓寂。圓謂圓滿，諸功德滿，所證理圓，能",
    "T39n1788_02a:0204b01": "所證圓。寂謂寂靜，自體澄湛，離染囂動，亦",
    "T39n1788_02a:0204b02": "通能所證。然從增勝功德稱圓，果位滿故理",
    "T39n1788_02a:0204b03": "體稱寂，本凝然故。由圓眾德，方證理寂，故名",
    "T39n1788_02a:0204b04": "圓寂。若俱圓寂，即亦圓亦寂名為圓寂，是持",
    "T39n1788_02a:0204b05": "業釋。若由圓能證圓之寂名圓寂，即依主釋。",
    "T39n1788_02a:0204b06": "又若功德能圓能寂，若所依如所圓所寂，俱",
    "T39n1788_02a:0204b07": "竝釋持業。若依《唯識》，唯真如理為涅槃體，",
    "T39n1788_02a:0204b08": "或圓之寂、或所圓所寂。若依《涅槃經》三事說",
    "T39n1788_02a:0204b09": "名大涅槃，即智、如、解脫俱圓寂，竝得持業。以",
    "T39n1788_02a:0204b10": "彼經中說如伊字不一不異故，通假實性相",
    "T39n1788_02a:0204b11": "之法俱名圓寂，竝持業名。解脫是假義，般若",
    "T39n1788_02a:0204b12": "是相，法身是性，若依義三名為三事，即般若",
    "T39n1788_02a:0204b13": "依主，餘皆持業。然名涅槃，是持業釋。言滅度",
    "T39n1788_02a:0204b14": "者，度即是到，二義解之：一謂真如本來清淨，",
    "T39n1788_02a:0204b15": "性是彼岸，名為到也。故《維摩經》云「一切眾生",
    "T39n1788_02a:0204b16": "即涅槃相，不復更滅。」二謂滅是所到、度是能",
    "T39n1788_02a:0204b17": "到，即度之滅，依主釋也。又能滅能度、所滅所",
    "T39n1788_02a:0204b18": "度，度者到也，故通能所。能滅能度，即涅槃相。",
    "T39n1788_02a:0204b19": "所滅所度，即涅槃性，同大涅槃三事而成。《涅",
    "T39n1788_02a:0204b20": "槃經》云「無因緣故名無生，以無為故名無出，",
    "T39n1788_02a:0204b21": "無造業故名無作。」餘名準知。釋別名者，不由",
    "T39n1788_02a:0204b22": "慧擇，本體無染，名自性清淨涅槃。同前自性",
    "T39n1788_02a:0204b23": "清淨即涅槃，持業釋也。餘謂苦諦是集之餘。",
    "T39n1788_02a:0204b24": "有謂不無，依謂所依。有二所依：一現身，猶是",
    "T39n1788_02a:0204b25": "餘行苦依；二名有餘依，明涅槃猶有餘苦之",
    "T39n1788_02a:0204b26": "所依故，即有餘苦之所依。涅槃，俱依主釋。苦",
    "T39n1788_02a:0204b27": "集俱盡，名為無餘，無餘苦依。無者非也，非有",
    "T39n1788_02a:0204b28": "苦依。四智亦是，名無餘依，即無餘苦之所依。",
    "T39n1788_02a:0204b29": "涅槃亦俱依主釋，因詮顯故。又解：有餘、無",
    "T39n1788_02a:0204c01": "餘能證，故舉彼顯此。正取所依名為涅槃，謂",
    "T39n1788_02a:0204c02": "有餘苦所依即涅槃，無餘苦所依即涅槃，竝",
    "T39n1788_02a:0204c03": "持業釋。依二乘者，無餘依不能詮。若大乘四",
    "T39n1788_02a:0204c04": "智是無苦依，亦能證也，可得依主，此釋為",
    "T39n1788_02a:0204c05": "正。由悲不住涅槃、由智不住生死，以其能證",
    "T39n1788_02a:0204c06": "如所通達，俱不住故謂無住，所依即涅槃。或",
    "T39n1788_02a:0204c07": "從真如處生死而無滯，在涅槃而無著，涅槃",
    "T39n1788_02a:0204c08": "是相、真如是性，猶如自性法身與其真如相",
    "T39n1788_02a:0204c09": "性別故。即相屬性，無住之涅槃，依主釋。又即",
    "T39n1788_02a:0204c10": "此相，亦俱無住，亦得云無住即涅槃。然《唯識",
    "T39n1788_02a:0204c11": "論》說四涅槃竝如為體，即攝義歸性，竝持業",
    "T39n1788_02a:0204c12": "釋。第二出體者，先敘古、次陳今。敘古者，蜀地",
    "T39n1788_02a:0204c13": "基法師云：「曇無讖法師及河西道朗法師等，",
    "T39n1788_02a:0204c14": "蓋涅槃者常樂我淨為宗義之林，開究竟玄",
    "T39n1788_02a:0204c15": "致為涅槃之本。」此釋得義，非正明體。真諦三",
    "T39n1788_02a:0204c16": "藏云：「涅槃有四，三是道果、一非道果。為成菩",
    "T39n1788_02a:0204c17": "薩般若大悲涅槃而為道果故，從初地已上",
    "T39n1788_02a:0204c18": "無分別智為涅槃體。」亦有云：悲智為體，此但",
    "T39n1788_02a:0204c19": "是相，此為能證，非正。《涅槃經》云「涅槃了因",
    "T39n1788_02a:0204c20": "之所得，非生因得故。若智為涅槃，即應生因",
    "T39n1788_02a:0204c21": "得。」故鄴城河朔諸師，或說涅槃具四種體：一",
    "T39n1788_02a:0204c22": "者理滅，謂真如法界；二者事滅，謂離三障數",
    "T39n1788_02a:0204c23": "滅之滅；三者德滅，謂功德寂滅；四者應滅，謂",
    "T39n1788_02a:0204c24": "在雙林示同眾生無常之滅。初三可爾，《成唯",
    "T39n1788_02a:0204c25": "識》云「皆如為體」，即是理滅。又云「中二擇滅攝」，",
    "T39n1788_02a:0204c26": "即數滅之滅。然古人意，擇滅是事識之所變，",
    "T39n1788_02a:0204c27": "即非涅槃。大般涅槃，古人多以如是般若性",
    "T39n1788_02a:0204c28": "說如為般若，與理無別，不勞別說。若約三事",
    "T39n1788_02a:0204c29": "名大涅槃，般若即德滅。然不說所以違了因",
    "T39n1788_02a:0205a01": "得，說非究竟。今正出體，有其四門：一性相別",
    "T39n1788_02a:0205a02": "論體、二性相合論體、三攝假從實體、四假實",
    "T39n1788_02a:0205a03": "合論體。性相別論體者，《成唯識論》云「四涅槃",
    "T39n1788_02a:0205a04": "皆以真如為體，有為德非。又體義分，自性無",
    "T39n1788_02a:0205a05": "住即真如體，中二皆擇滅。又斷智障許得擇",
    "T39n1788_02a:0205a06": "滅，即無住處亦擇滅收。雖是其假，對依他相，",
    "T39n1788_02a:0205a07": "俱得名性，俱了因得，體義俱常。」故三事大般",
    "T39n1788_02a:0205a08": "皆取義三，竝如為體。二、性相合論體，即般若",
    "T39n1788_02a:0205a09": "解脫及以真如竝涅槃體，即《涅槃經》三事名",
    "T39n1788_02a:0205a10": "大般，言如伊字亦如三目。若唯說如唯一非",
    "T39n1788_02a:0205a11": "異，故《雜集論》云「滅諦相者，謂真如聖道，煩惱",
    "T39n1788_02a:0205a12": "不生。若滅依、若能滅、若滅性是滅諦相。相謂",
    "T39n1788_02a:0205a13": "體相，能滅、所滅、滅依俱名滅諦。能滅即般若，",
    "T39n1788_02a:0205a14": "滅性即解脫擇滅，滅依即真如。」然彼論復云",
    "T39n1788_02a:0205a15": "「謂真如境上有漏不生名為滅諦者，即剋性說。",
    "T39n1788_02a:0205a16": "前據相從，相性合說。」三、攝假從實體者，即《唯",
    "T39n1788_02a:0205a17": "識論》云「此依真如離障施設故，體即是清淨",
    "T39n1788_02a:0205a18": "法界故，四涅槃皆如為體。」四、假實合論體者，",
    "T39n1788_02a:0205a19": "即《唯識論》說「四涅槃中，初後即真如。據實體，",
    "T39n1788_02a:0205a20": "中二擇滅攝。擇滅是假，或無住處說是擇滅，",
    "T39n1788_02a:0205a21": "即三假一實竝涅槃體。」又準《成唯識》第二卷說",
    "T39n1788_02a:0205a22": "無為有二：一依識變、二依真如。四種涅槃亦",
    "T39n1788_02a:0205a23": "既許後三是無為攝，亦通識變。又六無為俱",
    "T39n1788_02a:0205a24": "許識變，自性清淨體即真如，應同擇等亦許",
    "T39n1788_02a:0205a25": "識變。又解：《深密經》云「諸識所緣，唯識所現故，",
    "T39n1788_02a:0205a26": "可通許識變。」涅槃以非真故、非了因得故，諸",
    "T39n1788_02a:0205a27": "經論不說涅槃亦是滅變。然有無餘雖俱擇",
    "T39n1788_02a:0205a28": "滅，望義有別，分為二種，而有五對：一、煩惱因",
    "T39n1788_02a:0205a29": "果對，煩惱因盡名有餘、煩惱果盡名無餘。二、",
    "T39n1788_02a:0205b01": "小大對，小乘所得名有餘、大乘所得名無餘。",
    "T39n1788_02a:0205b02": "《勝鬘經》「阿羅漢人斷有餘集、證有餘滅。」三、二",
    "T39n1788_02a:0205b03": "死對。分段滅名有餘，變易滅名無餘，即前",
    "T39n1788_02a:0205b04": "小大對。四滿不滿對，菩薩所得名有餘，如來",
    "T39n1788_02a:0205b05": "所得名無餘。《勝鬘經》云「後身菩薩無明所覆，",
    "T39n1788_02a:0205b06": "斷有餘集、證有餘滅，名小分涅槃。」小分，即有",
    "T39n1788_02a:0205b07": "餘也。五、三身相對。此經所言應化二身名有",
    "T39n1788_02a:0205b08": "餘，法身名無餘。諸經論中多說初對為二涅",
    "T39n1788_02a:0205b09": "槃。所餘門義，如《本法華》及《唯識疏》辨。今此文",
    "T39n1788_02a:0205b10": "中，多約無住名大涅槃，《攝論》辨彼果斷亦爾。",
    "T39n1788_02a:0205b11": "準《法集經》第一，無所發菩薩答奮迅慧菩薩，",
    "T39n1788_02a:0205b12": "有十法知如來常，十法知如來實，十法知如",
    "T39n1788_02a:0205b13": "來涅槃。有三復次，正與此同但少廣。亦有二",
    "T39n1788_02a:0205b14": "復次，十法知如來行。初番文略，第二番文大",
    "T39n1788_02a:0205b15": "同此經，但文稍廣。三復次明涅槃中，第一復",
    "T39n1788_02a:0205b16": "次文稍廣，唯第四行彼云「不息」、此云「休息」。三",
    "T39n1788_02a:0205b17": "藏覆撿，亦云是「不知」，餘者皆同。又有十法知",
    "T39n1788_02a:0205b18": "空，十法知譬喻相等。然四復次，文各有四：一",
    "T39n1788_02a:0205b19": "標、二徵、三釋、四結。標中，初對機、次開、後簡。",
    "T39n1788_02a:0205b20": "言菩薩者，對機，為二乘者說假涅槃，為大乘",
    "T39n1788_02a:0205b21": "者說大涅槃故。十法，即開章說有究竟大般",
    "T39n1788_02a:0205b22": "涅槃，簡異小乘所得涅槃，稱為大般。文言十",
    "T39n1788_02a:0205b23": "法者，應云十義名涅槃。能如是知，即能解如",
    "T39n1788_02a:0205b24": "來所記涅槃。此中大意，涅槃性相俱名涅槃，",
    "T39n1788_02a:0205b25": "如似菩提、菩提斷俱名菩提。《涅槃經》中三事",
    "T39n1788_02a:0205b26": "俱涅槃。若《成唯識》等，四涅槃俱真如理。四智",
    "T39n1788_02a:0205b27": "心品名菩提者，是性相別論門。十法即為十",
    "T39n1788_02a:0205b28": "段，諸復次皆準知。",
    "T39n1788_02a:0205b29": "經　「云何為十？」贊曰：徵也。",
    "T39n1788_02a:0205c01": "經　「一者｀諸佛如來究竟斷盡諸煩惱障、所知",
    "T39n1788_02a:0205c02": "障故，名為涅槃。二者諸佛如來善能解了有情",
    "T39n1788_02a:0205c03": "無性及法無性故，名為涅槃。三者能轉身依及",
    "T39n1788_02a:0205c04": "法依故，名為涅槃。四者於諸有情任運休息化",
    "T39n1788_02a:0205c05": "因緣故，名為涅槃。五者證得真實無差別相平",
    "T39n1788_02a:0205c06": "等法身故，名為涅槃。六者了知生死及以涅槃",
    "T39n1788_02a:0205c07": "無二性故，名為涅槃。七者於一切法了其根本",
    "T39n1788_02a:0205c08": "證清淨故，名為涅槃。八者於一切法無生無滅",
    "T39n1788_02a:0205c09": "善修行故，名為涅槃。九者真如法界實際平等",
    "T39n1788_02a:0205c10": "得正智故，名為涅槃。十者於諸法性及涅槃性",
    "T39n1788_02a:0205c11": "得無差別故，名為涅槃＇。是謂十法說有涅槃。」",
    "T39n1788_02a:0205c12": "贊曰：初三約三事解。究竟斷盡煩惱所知",
    "T39n1788_02a:0205c13": "即解脫，解了有情及法無性即般若，能轉身",
    "T39n1788_02a:0205c14": "依及法依故是法身，三事非一異，名大般涅",
    "T39n1788_02a:0205c15": "槃。身即第八流轉還滅依，法即真如即迷悟",
    "T39n1788_02a:0205c16": "依。由此藏識持諸障種，彰法身勝，故轉第八",
    "T39n1788_02a:0205c17": "與如合明。次三約四涅槃。第四示現無餘化",
    "T39n1788_02a:0205c18": "事休息，即八相身示入無餘。準《法集經》云「化",
    "T39n1788_02a:0205c19": "生無休息」，即有餘涅槃。第五即無餘，云證得",
    "T39n1788_02a:0205c20": "故。或第四亦同《法集經》說，第五或是《辨中邊》",
    "T39n1788_02a:0205c21": "云「二實相，真實自性清淨涅槃無差別相相。」",
    "T39n1788_02a:0205c22": "即《唯識論》云「相真如理，在凡夫等不能證得，",
    "T39n1788_02a:0205c23": "諸佛證故。」第六無住涅槃，了知生死反以",
    "T39n1788_02a:0205c24": "涅槃無二性。性即真如，性無別故，二亦不別，",
    "T39n1788_02a:0205c25": "由此不住生死涅槃。第七已下四義，依於三性",
    "T39n1788_02a:0205c26": "總別而明。云「於一切法了其根本證清淨故」，是",
    "T39n1788_02a:0205c27": "總故。《辨中邊》云「此中云何根本真實？謂三自",
    "T39n1788_02a:0205c28": "性後得能證遍計、依他清淨，本智能證圓成",
    "T39n1788_02a:0205c29": "清淨。」第八依遍計顯，云一切法無生無滅。《解",
    "T39n1788_02a:0206a01": "深密經》云「於一切法無生無滅等，以顯了相",
    "T39n1788_02a:0206a02": "轉正法輪。依遍計說了達彼無，能正修行。」第",
    "T39n1788_02a:0206a03": "九取能證如等無漏正智，依依他起性淨分",
    "T39n1788_02a:0206a04": "說涅槃相故，名為涅槃。染非能證，故非涅槃。",
    "T39n1788_02a:0206a05": "第十於其二性得無差別者，意取所得。得是",
    "T39n1788_02a:0206a06": "證得無差別理，證圓成實性。是謂等者，結有",
    "T39n1788_02a:0206a07": "涅槃。",
    "T39n1788_02a:0206a08": "經　「復次｀善男子！菩薩摩訶薩如是應知，復有",
    "T39n1788_02a:0206a09": "十法能解如來、應、正等覺真實理趣，說有究",
    "T39n1788_02a:0206a10": "竟＇大般涅槃。」贊曰：第二復次，依展轉釋。",
    "T39n1788_02a:0206a11": "文段如前。",
    "T39n1788_02a:0206a12": "經　「云何為十？」贊曰：徵也。",
    "T39n1788_02a:0206a13": "經　「一者｀一切煩惱以樂欲為本、從樂欲生，諸",
    "T39n1788_02a:0206a14": "佛世尊斷樂欲故名為涅槃。二者以諸如來斷",
    "T39n1788_02a:0206a15": "諸樂欲不取一法，以不取故無去無來，無所取",
    "T39n1788_02a:0206a16": "故名為涅槃。三者以無去來及無所取，是則法",
    "T39n1788_02a:0206a17": "身不生不滅，無生滅故名為涅槃。四者此無生",
    "T39n1788_02a:0206a18": "滅非言所宣，言語斷故名為涅槃。五者無有我",
    "T39n1788_02a:0206a19": "人、唯法生滅，得轉依故名為涅槃。六者煩惱隨",
    "T39n1788_02a:0206a20": "惑皆是客塵，法性是主無來無去，佛了知故名",
    "T39n1788_02a:0206a21": "為涅槃。七者真如是實餘皆虛妄，實性體者即",
    "T39n1788_02a:0206a22": "是真如，真如性者即是如來，名為涅槃。八者實",
    "T39n1788_02a:0206a23": "際之性無有戲論，唯獨如來證實際法、戲論永",
    "T39n1788_02a:0206a24": "斷，名為涅槃。九者無生是實、生是虛妄，愚癡之",
    "T39n1788_02a:0206a25": "人漂溺生死，如來體實無有虛妄，名為涅槃。十",
    "T39n1788_02a:0206a26": "者不實之法是從緣生，真實之法不從緣起，如",
    "T39n1788_02a:0206a27": "來法身體是真實，名為涅槃。善男子！是謂十法",
    "T39n1788_02a:0206a28": "說有＇涅槃。」贊曰：釋。一切煩惱樂欲為本者，",
    "T39n1788_02a:0206a29": "如《涅槃經》「染淨等法皆欲為本，如入善法欲",
    "T39n1788_02a:0206b01": "為根本。」起諸染法亦同淨說，應撿彼文。以佛",
    "T39n1788_02a:0206b02": "能斷、證所顯理，名為涅槃。言不取法者，即由",
    "T39n1788_02a:0206b03": "無欲，於一切境不生愛著。既不愛著，故更不",
    "T39n1788_02a:0206b04": "生，故不往彼趣生去、不還此趣生來。所取即",
    "T39n1788_02a:0206b05": "五蘊，前約因亡、此約果滅，所顯之理名為涅",
    "T39n1788_02a:0206b06": "槃。三依有漏滅盡所顯真如是功德依，名為",
    "T39n1788_02a:0206b07": "法身。故《勝鬘經》云「在纏名如來藏，出纏名法",
    "T39n1788_02a:0206b08": "身。」無去來，約無有為相說。無所取，據色蘊等",
    "T39n1788_02a:0206b09": "體說。此無所顯，正是涅槃。四約涅槃體離言",
    "T39n1788_02a:0206b10": "詮性，名為涅槃。五離言詮者，即是轉依二無",
    "T39n1788_02a:0206b11": "我理。無我人者，無有生執。唯法生滅者，即悟",
    "T39n1788_02a:0206b12": "法無我。所以者何？無著《般若論》釋云「若法執",
    "T39n1788_02a:0206b13": "隨，即有我執。」故由悟此理論得轉依，名為涅",
    "T39n1788_02a:0206b14": "槃。此麁重轉依。六由二執惑塵是客，有生滅",
    "T39n1788_02a:0206b15": "去來故。真如是主，以體常住，無生滅去來故。",
    "T39n1788_02a:0206b16": "今佛了知證得轉依，此心轉依。七者惑顛倒",
    "T39n1788_02a:0206b17": "生稱虛妄，如非倒生故稱實，實常不倒稱真",
    "T39n1788_02a:0206b18": "如，真如體性即是法身如來。亦心轉依，但轉",
    "T39n1788_02a:0206b19": "釋異耳。八真如法身即是實際，離倒妄顯故",
    "T39n1788_02a:0206b20": "無戲論。佛證實際故戲論斷，名為涅槃。即道",
    "T39n1788_02a:0206b21": "轉依。九由佛永斷妄戲論故得此無生，無生",
    "T39n1788_02a:0206b22": "是實。愚夫未斷，生虛妄故，漂溺生死。如來無",
    "T39n1788_02a:0206b23": "此，名為涅槃。即廣大轉。十者有為不實是從",
    "T39n1788_02a:0206b24": "緣生，法身實體不從緣生，故名涅槃。歸圓",
    "T39n1788_02a:0206b25": "成實是一切法所歸趣故。",
    "T39n1788_02a:0206b26": "經　「復次，｀善男子！菩薩摩訶薩如是應知，復有",
    "T39n1788_02a:0206b27": "十法能解如來、應、正等覺真實理趣，說有究竟",
    "T39n1788_02a:0206b28": "大般涅槃。云何為十？一者如來善知施及施果",
    "T39n1788_02a:0206b29": "無我我所，此施及果不正分別永除滅故，名為",
    "T39n1788_02a:0206c01": "涅槃。二者如來善知戒及戒果無我我所，此戒",
    "T39n1788_02a:0206c02": "及果不正分別永除滅故，名為涅槃。三者如來",
    "T39n1788_02a:0206c03": "善知忍及忍果無我我所，此忍及果不正分別",
    "T39n1788_02a:0206c04": "永除滅故，名為涅槃。四者如來善知勤及勤果",
    "T39n1788_02a:0206c05": "無我我所，此勤及果不正分別永除滅故，名為",
    "T39n1788_02a:0206c06": "涅槃。五者如來善知定及定果無我我所，此定",
    "T39n1788_02a:0206c07": "及果不正分別永除滅故，名為涅槃。六者如來",
    "T39n1788_02a:0206c08": "善知慧及慧果無我我所，此慧及果不正分別",
    "T39n1788_02a:0206c09": "永除滅故，名為涅槃。七者諸佛如來善能了知",
    "T39n1788_02a:0206c10": "一切有情非有情一切諸法皆無性，不正分別",
    "T39n1788_02a:0206c11": "永除滅故，名為涅槃。八者若自愛者便起追求，",
    "T39n1788_02a:0206c12": "由追求故受眾苦惱，諸佛如來除自愛故永絕",
    "T39n1788_02a:0206c13": "追求，無追求故名為涅槃。九者有為之法皆有",
    "T39n1788_02a:0206c14": "數量，無為法者數量皆除，佛離有為證無為法，",
    "T39n1788_02a:0206c15": "無數量故名為涅槃。十者如來了知有情及法",
    "T39n1788_02a:0206c16": "體性皆空、離空非有空性，即是真法身故，名為",
    "T39n1788_02a:0206c17": "涅槃。善男子！是謂十法說有＇涅槃。」贊曰：第",
    "T39n1788_02a:0206c18": "三復次，文四如前。依因圓能證釋，即修十度",
    "T39n1788_02a:0206c19": "因滿，能證大般涅槃。初六即前六度，修行施",
    "T39n1788_02a:0206c20": "等為七最勝所攝成度，今此經中且舉巧便",
    "T39n1788_02a:0206c21": "一箇最勝，三輪清淨趣涅槃勝，以顯於餘。若",
    "T39n1788_02a:0206c22": "修不圓，不證涅槃故。施即見有能施、施物、所",
    "T39n1788_02a:0206c23": "施。果即見有果，謂希報恩及等流、異熟、士用、",
    "T39n1788_02a:0206c24": "離繫之果。此我法執，名不正分別。見能所施",
    "T39n1788_02a:0206c25": "謂我執，見有施物即我所。此等永除所顯之",
    "T39n1788_02a:0206c26": "理，或即六度涅槃之相，竝名涅槃。餘準此釋。",
    "T39n1788_02a:0206c27": "第七由拔濟方便，知諸有情及一切法皆無實",
    "T39n1788_02a:0206c28": "故、三輪清淨、故無分別無染拔濟。八若見自",
    "T39n1788_02a:0206c29": "身為求菩提，是愛未亡起追求者即是染願，",
    "T39n1788_02a:0207a01": "不亡相故受諸苦惱。既三輪空，無自身愛，無",
    "T39n1788_02a:0207a02": "染追求即正願滿。九由思擇力知有為法有",
    "T39n1788_02a:0207a03": "其數量，以有生滅形段數量故。無為不爾，即",
    "T39n1788_02a:0207a04": "稱於如，無能所思擇故，云證無為法無數量",
    "T39n1788_02a:0207a05": "故。十由能了知有情空，成熟有情智；了知法",
    "T39n1788_02a:0207a06": "空，成熟佛法智。俱亡相故皆空，離空非有空",
    "T39n1788_02a:0207a07": "性。此所證理即是法身，名為涅槃。",
    "T39n1788_02a:0207a08": "經　「復次，｀善男子！豈唯如來不般涅槃是為希",
    "T39n1788_02a:0207a09": "有？復有十種希有之法是如來行。云何＇為十？」",
    "T39n1788_02a:0207a10": "贊曰：明涅槃相，答不涅槃。文亦分四：一",
    "T39n1788_02a:0207a11": "標、二徵、三釋、四結。初標不入涅槃。次「復有",
    "T39n1788_02a:0207a12": "十種」下，標不入所以。徵文可知。",
    "T39n1788_02a:0207a13": "經　「一者｀生死過失、涅槃寂靜，由於生死及以",
    "T39n1788_02a:0207a14": "涅槃證平等故，不處流轉、不住涅槃，於諸有情",
    "T39n1788_02a:0207a15": "不生厭背，＇是如來行。」贊曰：下釋第一不住",
    "T39n1788_02a:0207a16": "二邊行，有三：初明證生死涅槃平等；次「不處",
    "T39n1788_02a:0207a17": "流轉」下，明不住二邊；後「於諸有情」下，明不捨",
    "T39n1788_02a:0207a18": "有情。若二乘人見生死過失、見涅槃寂靜，便",
    "T39n1788_02a:0207a19": "有厭捨，入於涅槃。",
    "T39n1788_02a:0207a20": "經　「二者｀佛於眾生不作是念：『此諸愚夫行顛",
    "T39n1788_02a:0207a21": "倒見，為諸煩惱之所纏迫，我今開悟令得＇解",
    "T39n1788_02a:0207a22": "脫。』」贊曰：恒度有情行。初觀空、後觀有。即",
    "T39n1788_02a:0207a23": "空方便，發起有行。此初也。同《般若經》「而無有",
    "T39n1788_02a:0207a24": "情得滅度者」。",
    "T39n1788_02a:0207a25": "經　「然由｀往昔慈善根力，於彼有情隨其根性",
    "T39n1788_02a:0207a26": "意樂勝解，不起分別任運濟度，示教利喜盡未",
    "T39n1788_02a:0207a27": "來際無有窮盡，是＇如來行。」贊曰：觀有。由昔",
    "T39n1788_02a:0207a28": "利他願力滿故，如變化人現種種事業、如如",
    "T39n1788_02a:0207a29": "意珠出種種物，隨根勝劣智力、性種種界智",
    "T39n1788_02a:0207b01": "力、意樂遍趣行智力，或意樂勝解總是勝解",
    "T39n1788_02a:0207b02": "智力，而無分別示教利喜者，如《顯揚論》十二、",
    "T39n1788_02a:0207b03": "《瑜伽》八十一說，有五：一令離欲，即是呵欲一",
    "T39n1788_02a:0207b04": "切過失；二示，即示現四種道理；三教，謂教誡",
    "T39n1788_02a:0207b05": "令學；四利，即見退勸勵利益；五喜，即見進而",
    "T39n1788_02a:0207b06": "生慶喜。盡未來等，是常度也。",
    "T39n1788_02a:0207b07": "經　「三者｀佛無是念：『我今演說十二分教利益＇",
    "T39n1788_02a:0207b08": "有情。』」贊曰：不見所說行。初、勸空也。",
    "T39n1788_02a:0207b09": "經　「然由｀往昔慈善根力，於彼有情廣說，乃至",
    "T39n1788_02a:0207b10": "盡未來際無有窮盡，是＇如來行。」贊曰：觀有。",
    "T39n1788_02a:0207b11": "猶如天鼓出種種聲。云廣說乃至者，應云「於",
    "T39n1788_02a:0207b12": "彼有情隨其根性意樂勝解，不起分別任運濟",
    "T39n1788_02a:0207b13": "拔，示教利喜盡未來際。」",
    "T39n1788_02a:0207b14": "經　「四者｀佛無是念：『我今往彼城邑聚落王及",
    "T39n1788_02a:0207b15": "大臣、婆羅門、剎帝利、薜舍戍、達羅等舍，從其",
    "T39n1788_02a:0207b16": "乞＇食。』」贊曰：不念乞食行。初、觀空行。",
    "T39n1788_02a:0207b17": "經　「然由｀往昔身語意行慣習力故，任運詣彼，",
    "T39n1788_02a:0207b18": "為利益事而行乞食，是＇如來行。」贊曰：觀有。",
    "T39n1788_02a:0207b19": "《瑜伽》八十六，由十因緣如來乞食：一者為顯",
    "T39n1788_02a:0207b20": "杜多功德故。二者為顯引彼一分令入乞食",
    "T39n1788_02a:0207b21": "故。三者為欲以因事行攝彼一分故。四者為",
    "T39n1788_02a:0207b22": "與未來眾生作大明等故。五為欲引彼麁弊",
    "T39n1788_02a:0207b23": "勝解諸外道故。六者為彼承聲教起謗故，現",
    "T39n1788_02a:0207b24": "妙色寂靜威儀，令其驚歎心生迴向故。七者",
    "T39n1788_02a:0207b25": "為彼處中眾生，以其少功而樹多福故。八者",
    "T39n1788_02a:0207b26": "為令壞信放逸深生恥愧，雖用小功獲大福",
    "T39n1788_02a:0207b27": "等故。九為彼盲聾等眾生種種災患皆令靜",
    "T39n1788_02a:0207b28": "息故，即是入城見者獲益，如《瑜伽．威力品》明。",
    "T39n1788_02a:0207b29": "十為令無量無邊廣大威德諸天龍等，隨從",
    "T39n1788_02a:0207c01": "如來至所入家，深生羨仰，勤加儐衛不為",
    "T39n1788_02a:0207c02": "惱故。",
    "T39n1788_02a:0207c03": "經　「五者｀如來之身無有饑渴，亦無便利羸憊",
    "T39n1788_02a:0207c04": "之相，雖行乞取而無所食亦＇無分別。」贊曰：",
    "T39n1788_02a:0207c05": "不念資身行。文二如前，此空行也。憊敗音虛。",
    "T39n1788_02a:0207c06": "經　「然為｀任運利益有情示有食相，是＇如來行。」",
    "T39n1788_02a:0207c07": "贊曰：觀有也。《攝大乘論》食有四種，此示現",
    "T39n1788_02a:0207c08": "依止住食。",
    "T39n1788_02a:0207c09": "經　「六者｀佛無是念：『此諸眾生有上中下，隨彼",
    "T39n1788_02a:0207c10": "機性而為＇說法。』」贊曰：不念說法行。前不見",
    "T39n1788_02a:0207c11": "所說，此不念所度。文二如前，此觀空也。",
    "T39n1788_02a:0207c12": "經　「然佛｀世尊無有分別，隨其器量善應機緣",
    "T39n1788_02a:0207c13": "為彼說法，是＇如來行。」贊曰：觀有。",
    "T39n1788_02a:0207c14": "經　「七者｀佛無是念：『此類有情不恭敬我，常於",
    "T39n1788_02a:0207c15": "我所出訶罵言，不能與彼共為言論；彼類有情",
    "T39n1788_02a:0207c16": "恭敬於我，常於我所共相讚歎，我當與彼共",
    "T39n1788_02a:0207c17": "為＇言說。』」贊曰：不念善惡行。文二如前，此觀",
    "T39n1788_02a:0207c18": "空也。",
    "T39n1788_02a:0207c19": "經　「然｀而如來起慈悲心平等無二，是＇如來",
    "T39n1788_02a:0207c20": "行。」贊曰：觀有。此三念處。",
    "T39n1788_02a:0207c21": "經　「八者諸佛如來無有愛憎、憍慢貪惜及諸",
    "T39n1788_02a:0207c22": "煩惱，然而如來常樂寂靜，讚歎少欲離諸諠鬧，",
    "T39n1788_02a:0207c23": "是如來行。」八、無染杜多行。",
    "T39n1788_02a:0207c24": "經　「九者如來無有一法不知、不善通達，於一",
    "T39n1788_02a:0207c25": "切處境智現前無有分別，然而如來見彼有情",
    "T39n1788_02a:0207c26": "所作事業，隨彼意轉方便誘引令得出離，是如",
    "T39n1788_02a:0207c27": "來行。」九、任運利益行。無一法不知，智所緣。",
    "T39n1788_02a:0207c28": "無一法不通達，智所了境。任運頓能知達，",
    "T39n1788_02a:0208a01": "然隨意轉、根性意樂、熟有前後，方便引誘令",
    "T39n1788_02a:0208a02": "出生死。",
    "T39n1788_02a:0208a03": "經　「十者如來若見一分有情得富盛時不生",
    "T39n1788_02a:0208a04": "歡喜，見其衰損不起憂慼，然而如來見彼有情",
    "T39n1788_02a:0208a05": "修習正行，無礙大慈自然救攝；若見有情修習",
    "T39n1788_02a:0208a06": "邪行，無礙大悲自然救攝，是如來行。」十、與樂",
    "T39n1788_02a:0208a07": "拔苦行。引文皆有二，準前可知。",
    "T39n1788_02a:0208a08": "經　「善男子！｀如是當知，如來、應、正等覺說有如",
    "T39n1788_02a:0208a09": "是無邊正行，汝等當知，是謂涅槃真實＇之相。」",
    "T39n1788_02a:0208a10": "贊曰：結也。",
    "T39n1788_02a:0208a11": "經　「或時見｀有般涅槃者，是權方便及＇留舍利。」",
    "T39n1788_02a:0208a12": "贊曰：此釋示滅留舍利疑。初牒示滅及留",
    "T39n1788_02a:0208a13": "舍利，後釋所以。初也。不言或時佛現涅槃",
    "T39n1788_02a:0208a14": "及留舍利而言見者，欲顯佛常實無舍利，但",
    "T39n1788_02a:0208a15": "眾生心自所感現。如起遠質以臨臺，睇影顏",
    "T39n1788_02a:0208a16": "而俯己；乘駛舟而東還，矚凝沼已西流。",
    "T39n1788_02a:0208a17": "經　「令諸｀有情恭敬供養，皆是如來慈善＇根力。」",
    "T39n1788_02a:0208a18": "贊曰：釋所以。初所為、後得益也。",
    "T39n1788_02a:0208a19": "經　「若供｀養者，於未來世遠離八難，逢值諸佛、",
    "T39n1788_02a:0208a20": "遇善知識，不失善心、福報無邊，速當出離，不為",
    "T39n1788_02a:0208a21": "生死之所＇纏縛。」贊曰：得益。得益有七：一離",
    "T39n1788_02a:0208a22": "八難、二逢事佛、三遇善友、四不失善心、五獲",
    "T39n1788_02a:0208a23": "世福報、六證涅槃、七得解脫。",
    "T39n1788_02a:0208a24": "經　「如是｀妙行，汝等勤修，勿為＇放逸。」贊曰：結",
    "T39n1788_02a:0208a25": "勸修學。",
    "T39n1788_02a:0208a26": "經　爾時｀妙幢菩薩聞佛親說不般涅槃及甚",
    "T39n1788_02a:0208a27": "深行，合掌恭敬白言：「我今始知如來大師不般",
    "T39n1788_02a:0208a28": "涅槃及留舍利普益眾生。」身心踊悅，歎＇未曾",
    "T39n1788_02a:0208a29": "有。贊曰：第三段領悟得益。初、領悟也。",
    "T39n1788_02a:0208b01": "經　說是｀〈如來壽量品〉時，無量無數無邊眾生",
    "T39n1788_02a:0208b02": "皆發無等等阿耨多羅三藐三＇菩提心。贊",
    "T39n1788_02a:0208b03": "曰：得益也。",
    "T39n1788_02a:0208b04": "經　時四｀如來忽然不現。妙幢菩薩禮佛足已，",
    "T39n1788_02a:0208b05": "從座而起還其＇本處。贊曰：品第四大段聞",
    "T39n1788_02a:0208b06": "已散席。但言四佛不現、妙幢還室，不論餘眾",
    "T39n1788_02a:0208b07": "者，有二解：一舉其上首影顯於餘故。二舊本",
    "T39n1788_02a:0208b08": "云是本會中唯釋迦在，一唯四如來及妙",
    "T39n1788_02a:0208b09": "幢還，餘者猶在。何以故？說未周故。下說三身",
    "T39n1788_02a:0208b10": "不更集眾，如何得云「虛空藏在大眾中從座",
    "T39n1788_02a:0208b11": "而起」。問：云何妙幢菩薩獨還，說未了故。答：",
    "T39n1788_02a:0208b12": "為欲發起懺悔行故。若不歸家寢睡，如何夢",
    "T39n1788_02a:0208b13": "見金鼓？問：何不直請，要待夢耶？蓋行之難，",
    "T39n1788_02a:0208b14": "故夢為先兆。又機緣爾故。",
    "T39n1788_02a:0208b15": "金光明最勝王經疏卷第二本"
}