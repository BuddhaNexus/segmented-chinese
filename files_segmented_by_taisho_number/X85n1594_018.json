{
    "X85n1594_018:0580c10": "佛祖綱目卷第十八(來字號)",
    "X85n1594_018:0580c12": "甲子(漢宣帝五鳳元年起)戊辰(改元甘露)壬申(改元黃龍)癸酉(元帝初元元年)",
    "X85n1594_018:0580c13": "戊寅(改元永光)癸未(改元建昭)戊子(改元景寧)己丑(成帝建始元年)癸巳",
    "X85n1594_018:0580c14": "(改元河平)丁酉(改元陽朔)辛丑(改元鴻嘉)乙巳(改元永始)己酉(改元元延)癸",
    "X85n1594_018:0580c15": "丑(改元綏和)乙卯(哀帝建平元年)己未(改元元壽)辛酉(平帝元始元年)癸亥",
    "X85n1594_018:0580c16": "(漢平帝元始三年止)",
    "X85n1594_018:0580c17": "壬寅。鴻嘉二年。光祿大夫劉向。撰神仙傳云。黃",
    "X85n1594_018:0580c18": "帝以下。迄今。得仙道者。百四十九人。其七十四",
    "X85n1594_018:0580c19": "人。已見佛經矣。又言。博觀典籍。往往見有佛經。",
    "X85n1594_018:0580c20": "己未。元壽元年。景憲使大月氏國。還得浮圖經。",
    "X85n1594_018:0580c21": "時莫有識者。",
    "X85n1594_018:0580c22": "(戊申)十八祖伽耶舍多傳法鳩摩羅多",
    "X85n1594_018:0580c23": "伽耶舍多。摩提國人也。姓鬱頭藍。父天蓋。母方聖。甞",
    "X85n1594_018:0580c24": "夢大神持鑑。因而有娠。凡七日而誕。肌體瑩如琉璃。",
    "X85n1594_018:0581a01": "未甞洗沐。自然香潔。幼好閑靜。語非常。童持鑑出遊。",
    "X85n1594_018:0581a02": "遇僧伽難提尊者。付法後。領徒至大月氏國。見一婆",
    "X85n1594_018:0581a03": "羅門舍有異氣。舍多將入彼舍。舍主鳩摩羅多問曰。",
    "X85n1594_018:0581a04": "是何徒眾。舍多曰。是佛弟子。彼聞佛號。心神竦然。即",
    "X85n1594_018:0581a05": "時閉戶。舍多良久。扣其門。羅多曰。此舍無人。舍多曰。",
    "X85n1594_018:0581a06": "答無者誰。羅多聞語。知是異人。遽開門延接。舍多指",
    "X85n1594_018:0581a07": "其舍簷之下犬宿之處。謂羅多曰。汝父埋金於此。今",
    "X85n1594_018:0581a08": "為犬以守之。遂掘地。果得金。復謂羅多曰。昔世尊記",
    "X85n1594_018:0581a09": "曰。吾滅後一千年。有大士。出現於月氏國。紹隆玄化。",
    "X85n1594_018:0581a10": "今汝值吾。應斯嘉運。於是羅多發宿命智。投誠出家。",
    "X85n1594_018:0581a11": "舍多度之。授具已。付法眼。偈曰。有種有心地。因緣能",
    "X85n1594_018:0581a12": "發明。於緣不相礙。當生生不生。伽耶舍多既付法已。",
    "X85n1594_018:0581a13": "踴身虗空。現十八變化。火光三昧。自焚其身。眾以舍",
    "X85n1594_018:0581a14": "利建塔。當此土漢成帝二十年戊申歲也。",
    "X85n1594_018:0581a16": "佛祖綱目卷第十八"
}