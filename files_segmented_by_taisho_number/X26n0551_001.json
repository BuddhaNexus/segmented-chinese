{
    "X26n0551_001:0859c02": "般若波羅蜜多心經發隱序",
    "X26n0551_001:0859c05": "般若之為教也廣博充虗周窮萬物種種法門該詮",
    "X26n0551_001:0859c06": "此也種種行因該修此也括十界依正之森羅收色",
    "X26n0551_001:0859c07": "心之二字開無量方便之多途照五蘊之一空蕩人",
    "X26n0551_001:0859c08": "心之多執遣六道之昏迷曰境曰心俱融不異是凡",
    "X26n0551_001:0859c09": "是聖咸共一如正謂諸法從本來常自寂滅相豈可",
    "X26n0551_001:0859c10": "語言文字跂及者哉昔日世尊陞座默然良久文殊",
    "X26n0551_001:0859c11": "白眾云諦觀法王法法王法如是此如來無說海眾",
    "X26n0551_001:0859c12": "無聞斯乃真說般若之時也奈何鈍淺之流更煩世",
    "X26n0551_001:0859c13": "尊搖唇皷舌無風起浪觀小大機說漸頓教由是開",
    "X26n0551_001:0859c14": "演五時之異咸會一乘設施九界之別同臻佛界然",
    "X26n0551_001:0859c15": "此經者文最約而義最廣難盡其奧說者染指而已",
    "X26n0551_001:0859c16": "釋其名如人百體四肢惟心最靈故曰心經又則般",
    "X26n0551_001:0859c17": "若是眾生本有之靈心向被五蘊覆積多劫說此照",
    "X26n0551_001:0859c18": "見之方開示悟入意登彼岸故曰心經然此經者自",
    "X26n0551_001:0859c19": "古及今遞代以來註述甚多或泛然而混融或畫蛇",
    "X26n0551_001:0859c20": "而添足今之饒舌多附臆說是中既以人法各四派",
    "X26n0551_001:0859c21": "分演義名曰發隱而於足上又添足焉敢露一班覽",
    "X26n0551_001:0859c22": "者哂叱。旹",
    "X26n0551_001:0859c23": "崇禎八年歲在乙亥五月下澣比丘正相體如識",
    "X26n0551_001:0860a02": "般若波羅蜜多心經發隱",
    "X26n0551_001:0860a05": "繩天台教後學比丘　正相　解",
    "X26n0551_001:0860a06": "△初釋經題。山家大師凡釋經題先立五重玄",
    "X26n0551_001:0860a07": "義一釋名二辨體三明宗四論用五判教相夫如",
    "X26n0551_001:0860a08": "來說法法必有名名必顯體體顯由宗宗成有用",
    "X26n0551_001:0860a09": "以判教相有此五重如網得綱如衣得領一經之",
    "X26n0551_001:0860a10": "旨灼然在目今經以單法為名實相為體大乘因",
    "X26n0551_001:0860a11": "果為宗度苦為用熟酥為教相。○一釋名者而有",
    "X26n0551_001:0860a12": "通別通者十二分教總名曰經別則有七或單或",
    "X26n0551_001:0860a13": "複或具足三而立名也今經以單法為名也梵語",
    "X26n0551_001:0860a14": "般若華言智慧又云淨慧智慧者以照了為義通",
    "X26n0551_001:0860a15": "乎凡聖淨慧者出纏為義直照理故此慧破諸妄",
    "X26n0551_001:0860a16": "念稱理圓極無分而分三種名別一實相般若所",
    "X26n0551_001:0860a17": "觀理體是也二觀照般若能觀妙慧是也三文字",
    "X26n0551_001:0860a18": "般若即所詮顯密句義是也分而不分唯是一體",
    "X26n0551_001:0860a19": "用有三名非三非一而三而一宛然有此二義故",
    "X26n0551_001:0860a20": "不飜也又般若者果上證得極理甚深不同因中",
    "X26n0551_001:0860a21": "輕薄係尊重不飜也波羅蜜多者華言到彼岸對",
    "X26n0551_001:0860a22": "此而言彼也此般若聖凡一體物我同根彌滿清",
    "X26n0551_001:0860a23": "淨本無彼此即以清淨心中照而不寂一念妄動",
    "X26n0551_001:0860a24": "而生人我起乎煩惱依煩惱而長生死立生死為",
    "X26n0551_001:0860b01": "此岸煩惱為中流涅槃為彼岸四教四門各論彼",
    "X26n0551_001:0860b02": "此抱長迷而不覺居眾苦而自甘者凡夫此岸也",
    "X26n0551_001:0860b03": "解三空而自脫修諦緣而取證者聲聞與緣覺也",
    "X26n0551_001:0860b04": "雖脫分段由居變易此岸而為塵沙界斷依智照",
    "X26n0551_001:0860b05": "理分破無明分證三德者菩薩也仍居變易岸頭",
    "X26n0551_001:0860b06": "至等覺已仍曰到而未極此通前三教而論彼此",
    "X26n0551_001:0860b07": "若從圓教勝說生死即涅槃無滅可證此則無到",
    "X26n0551_001:0860b08": "而到却而觀之生死涅槃俱為幻夢所謂圓滿菩",
    "X26n0551_001:0860b09": "提歸無所得也心者即所辨之體也而有三別一",
    "X26n0551_001:0860b10": "曰肉團心二曰緣慮心三曰靈知心肉團心者父",
    "X26n0551_001:0860b11": "母血氣所生今現在五臟中者是為二心之附托",
    "X26n0551_001:0860b12": "而已緣慮心者今對六塵境上緣而分別者是靈",
    "X26n0551_001:0860b13": "知心者混千差而不濫亘萬古以長今竪窮三際",
    "X26n0551_001:0860b14": "而無來無去橫徧十虗而無欠無餘在聖不增處",
    "X26n0551_001:0860b15": "凡不減為前二心之所混者為之迷識此三心而",
    "X26n0551_001:0860b16": "不雜者為之悟融二心為一體者為之證凡夫認",
    "X26n0551_001:0860b17": "肉團心為心尚迷緣慮而況靈知外道以緣慮心",
    "X26n0551_001:0860b18": "為靈知以昏擾擾相以為心性一迷為心決定惑",
    "X26n0551_001:0860b19": "為色身之內而不知外洎虗空山河大地咸是妙",
    "X26n0551_001:0860b20": "明心中之所現物眾生在湛湛靈知之中抂受生",
    "X26n0551_001:0860b21": "滅之苦如來在區區生滅之中恒居涅槃所以詮",
    "X26n0551_001:0860b22": "種種法門莫非為此心也經者一代之總名梵語",
    "X26n0551_001:0860b23": "修多羅飜為契經契理契機故也又經者訓法訓",
    "X26n0551_001:0860b24": "常十界同軌之謂法三世不易之謂常又金口所",
    "X26n0551_001:0860c01": "宣之聖訓故云經。○二辨體者即一經所詮之理",
    "X26n0551_001:0860c02": "體經云是諸法空相空即無也無相之相名為實",
    "X26n0551_001:0860c03": "相三般若中實相般若是也後之宗歸極於此用",
    "X26n0551_001:0860c04": "則起發於此六度之源首諸法之正印故實相此",
    "X26n0551_001:0860c05": "經之體也。○三明宗者即觀照之智為能到之因",
    "X26n0551_001:0860c06": "究竟涅槃為所到之果全性起修宗即體家之宗",
    "X26n0551_001:0860c07": "全修在性體即宗家之體行始為因行終為果行",
    "X26n0551_001:0860c08": "始則照蘊空為因行終即究竟涅槃為果故大乘",
    "X26n0551_001:0860c09": "因果為此經之宗也。○四論用者即文字般若因",
    "X26n0551_001:0860c10": "文顯理因理發行超二死越中流度一切苦厄得",
    "X26n0551_001:0860c11": "究竟涅槃皆由此經所以度苦厄為此經之力用",
    "X26n0551_001:0860c12": "也。○五判教相者教者聖人被下之言也相者分",
    "X26n0551_001:0860c13": "別同異也而有五時之異華嚴兼阿含但方等對",
    "X26n0551_001:0860c14": "般若帶法華涅槃純一無雜今經屬第四時通具",
    "X26n0551_001:0860c15": "衍門三教而正意在圓題竟。",
    "X26n0551_001:0860c16": "△二釋經文三初科段。諸經常儀三科分經謂",
    "X26n0551_001:0860c17": "序正流通今經文略義廣始不見序分終不見流",
    "X26n0551_001:0860c18": "通今欲解釋擬分三段大約如遺教經之例也。",
    "X26n0551_001:0860c19": "初序分此經無通序但有別序或者通序在大部",
    "X26n0551_001:0860c20": "譯師略也別序從觀自在下至度一切苦厄別序",
    "X26n0551_001:0860c21": "也且賢首孤山二疏之中一云略標綱要一云據",
    "X26n0551_001:0860c22": "行標起其意均此。二從舍利子色不異空至是",
    "X26n0551_001:0860c23": "無等等呪是正宗能除一切苦呪盡為流通也此",
    "X26n0551_001:0860c24": "經說處一云甚深祕藏中說如圓覺之類也一云",
    "X26n0551_001:0861a01": "王城鷲嶺若約大部般若當在鷲山。△二譯師。",
    "X26n0551_001:0861a02": "唐三藏法師玄奘奉　詔譯。",
    "X26n0551_001:0861a03": "此七佛譯經之師也相傳謂旃檀佛之化身但未",
    "X26n0551_001:0861a04": "考的大師俗姓陳氏頴川人仲弓之後裔生而知",
    "X26n0551_001:0861a05": "之過目不忘幼學儒典壯討竺墳尋論一十七周",
    "X26n0551_001:0861a06": "經歷百有餘載貞觀十九年松稍東向法眾迎歸",
    "X26n0551_001:0861a07": "勅命弘福寺飜譯具如傳載凡經五譯一羅什譯",
    "X26n0551_001:0861a08": "名摩訶般若波羅蜜大明呪經二奘師即此是也",
    "X26n0551_001:0861a09": "三般若利言譯名與奘師同四法月譯名普徧智",
    "X26n0551_001:0861a10": "藏般若波羅蜜多經五施護譯名佛說聖母般若",
    "X26n0551_001:0861a11": "波羅蜜多心經今所釋者俱照奘師譯本有二意",
    "X26n0551_001:0861a12": "故何者一奘師西竺去來途中以此經為濯障之",
    "X26n0551_001:0861a13": "資二世間傳持者俱依此本彼國經歷具載本傳",
    "X26n0551_001:0861a14": "此不繁引。△三正釋經文初序分三初出能修之",
    "X26n0551_001:0861a15": "人。",
    "X26n0551_001:0861a16": "觀自在菩薩。",
    "X26n0551_001:0861a17": "此經家序先能修之人有因有果有通有別觀自",
    "X26n0551_001:0861a18": "在者修因美號也三智一心中發三諦一心中照",
    "X26n0551_001:0861a19": "在空不離假中在假不別空中在中雙照空假圓",
    "X26n0551_001:0861a20": "融無礙俱非作意故云自在自在即真我真我無",
    "X26n0551_001:0861a21": "我而無所不我即是實相故云自在此釋因也又",
    "X26n0551_001:0861a22": "觀世音者觀即能觀之智從實相體發中道智以",
    "X26n0551_001:0861a23": "中道智照法界理故云觀音者所觀之境即十界",
    "X26n0551_001:0861a24": "之機類音殊唱應以何身而得度者即現何身而",
    "X26n0551_001:0861b01": "為說法三十四聖容非前非後一時普現如一月",
    "X26n0551_001:0861b02": "在天影臨萬水故云觀世音此釋果號也通者凡",
    "X26n0551_001:0861b03": "修般若之人念念照常理心心息幻塵境觀一如",
    "X26n0551_001:0861b04": "而無差忒故云自在別者菩薩已修已證遺龜鑑",
    "X26n0551_001:0861b05": "於像季使後人當修當證繩摸範於末世也。△二",
    "X26n0551_001:0861b06": "約所修法。",
    "X26n0551_001:0861b07": "行深般若波羅蜜多時。",
    "X26n0551_001:0861b08": "行者修行也修是止善自利行是行善化他此示",
    "X26n0551_001:0861b09": "修證之法也此般若非淺識凡夫乃至二乘人之",
    "X26n0551_001:0861b10": "所能解謂之深時者機理契會之時也若約教釋",
    "X26n0551_001:0861b11": "者般若有二共不共之別也此般若迭論淺深前",
    "X26n0551_001:0861b12": "前為淺後後為深大意唯在圓教徹法底源圓修",
    "X26n0551_001:0861b13": "圓斷圓證故云深圓覺經云知幻即離不假方便",
    "X26n0551_001:0861b14": "離幻即覺亦無漸次是也。△三示正修四初照見",
    "X26n0551_001:0861b15": "二五蘊三皆空四度苦厄。初照見。",
    "X26n0551_001:0861b16": "照見五蘊皆空度一切苦厄。",
    "X26n0551_001:0861b17": "照者能照之智見即所照之境以四智照之一道",
    "X26n0551_001:0861b18": "慧智見道實性破諸色相開佛知見故二道種智",
    "X26n0551_001:0861b19": "知十法界諸道種別解惑之相蕩十法界依正之",
    "X26n0551_001:0861b20": "色示佛知見故三一切智知一切法一切寂滅離",
    "X26n0551_001:0861b21": "諸動相悟佛知見故四一切種智知一相法一相",
    "X26n0551_001:0861b22": "寂滅平等無二離差別相入佛知見故前前為粗",
    "X26n0551_001:0861b23": "後後為細。五蘊者色受想行識是智所照境蘊",
    "X26n0551_001:0861b24": "以積聚為義慧性空寂五蘊聚積使窄塞故陰以",
    "X26n0551_001:0861c01": "覆蓋為義般若靈明五陰覆蓋使昏迷故色者依",
    "X26n0551_001:0861c02": "正二報凡可著眼謂之色領色影響入心謂之受",
    "X26n0551_001:0861c03": "逐一思念謂之想欲生取著謂之行分別妍媸謂",
    "X26n0551_001:0861c04": "之識初陰屬身餘四屬心合而觀之但有名色二",
    "X26n0551_001:0861c05": "字佛為迷心重者開心為四受想行識也迷色重",
    "X26n0551_001:0861c06": "者開色為六即六根也色心俱迷者開十八界所",
    "X26n0551_001:0861c07": "以論云一切世間中但有名與色若欲如實觀但",
    "X26n0551_001:0861c08": "當觀名色。皆空者即照見也五蘊生起如水成",
    "X26n0551_001:0861c09": "氷照見皆空如湯消氷其氷消已無別能消惟是",
    "X26n0551_001:0861c10": "一水故云皆空。度一切苦厄者一切眾生為五",
    "X26n0551_001:0861c11": "蘊覆閉慧性以昏擾擾相而為心性匍匐三界沒",
    "X26n0551_001:0861c12": "二死海枉受諸苦雖終日行而不自覺今觀五蘊",
    "X26n0551_001:0861c13": "皆空般若內熏發本明耀卓然爍破生死涅槃俱",
    "X26n0551_001:0861c14": "為幻夢非到而到非度而度何苦厄之實有也此",
    "X26n0551_001:0861c15": "經家敘下正宗正示照見之方法也。",
    "X26n0551_001:0861c16": "△二正宗分八初召當機二正示方規三總例四",
    "X26n0551_001:0861c17": "蘊四直顯性空五空無五蘊六為鈍根開色別照",
    "X26n0551_001:0861c18": "七印證八四呪牒結。初召當機。",
    "X26n0551_001:0861c19": "舍利子。",
    "X26n0551_001:0861c20": "舍利此云鷲子即唐言此華梵雙舉即對告之人",
    "X26n0551_001:0861c21": "也一云身子以母身形得名二云珠子以母美目",
    "X26n0551_001:0861c22": "得名此經正化菩薩旁兼二乘今身子眾中智慧",
    "X26n0551_001:0861c23": "第一呼而告之正顯深般若非智莫授而況下凡",
    "X26n0551_001:0861c24": "也。△二正示方規四初貼文二約人三約教四三",
    "X26n0551_001:0862a01": "觀釋。",
    "X26n0551_001:0862a02": "色不異空空不異色色即是空空即是色。",
    "X26n0551_001:0862a03": "此照見五蘊皆空之文也法有四句人有四種根",
    "X26n0551_001:0862a04": "有利鈍智有淺深障有厚薄力不及處階級自分",
    "X26n0551_001:0862a05": "色者依正之幻色空者般若之性空色是空之相",
    "X26n0551_001:0862a06": "空謂相之性相從性起相得性融故照之皆空也。",
    "X26n0551_001:0862a07": "△二約人三初凡夫二二乘三菩薩。",
    "X26n0551_001:0862a08": "色不異空者照見凡夫五蘊皆空也如來之法藥",
    "X26n0551_001:0862a09": "應眾生之執病迷於色者示之以空味於空者還",
    "X26n0551_001:0862a10": "以色破使乎情塵盡蕩法執俱忘般若真心於茲",
    "X26n0551_001:0862a11": "獨露矣且凡夫自有識神已來執幻色為真體不",
    "X26n0551_001:0862a12": "但迷真空亦不識幻色何者執幻為真故而示之",
    "X26n0551_001:0862a13": "曰色不異空使觀色空不異與法相應迷情自遣",
    "X26n0551_001:0862a14": "度同居土分段生死之苦厄也。",
    "X26n0551_001:0862a15": "空不異色者照見二乘五蘊皆空也然色不可著",
    "X26n0551_001:0862a16": "空亦不可著體色明空無色可棄若厭色趣空居",
    "X26n0551_001:0862a17": "然執為兩楹不知性具矣而示之曰空不異色令",
    "X26n0551_001:0862a18": "觀諦緣中空色不異法執銷忘與法相應度有餘",
    "X26n0551_001:0862a19": "土變易生死之苦厄也。",
    "X26n0551_001:0862a20": "色即是空空即是色者照見菩薩五蘊皆空也前",
    "X26n0551_001:0862a21": "云不異空今云即是空者進趣真理異乎凡夫色",
    "X26n0551_001:0862a22": "空相即異乎二乘燠然本智爍破群昏苟非三觀",
    "X26n0551_001:0862a23": "圓融焉能即粗而妙而示之曰色即是空境即心",
    "X26n0551_001:0862a24": "也空即是色心即境也色空互即心境皆空雙忘",
    "X26n0551_001:0862b01": "人法事盡理圓度實報土變易生死之苦厄也。",
    "X26n0551_001:0862b02": "三約教者色不異空者藏教析色明空小乘中鈍",
    "X26n0551_001:0862b03": "根聲聞也空不異色者通教體色入空也色即是",
    "X26n0551_001:0862b04": "空者別教次第入中也空即是色者圓教雙照真",
    "X26n0551_001:0862b05": "俗而入中也。",
    "X26n0551_001:0862b06": "四約三觀色不異空者從假入空也空不異色者",
    "X26n0551_001:0862b07": "從空出假也後二相即圓妙中道也今經衍門境",
    "X26n0551_001:0862b08": "智絕待始終不二三觀一心說有次第對境修觀",
    "X26n0551_001:0862b09": "三一圓融敵破小乘及偏菩薩使其心意通泰入",
    "X26n0551_001:0862b10": "後法華也。△三總例四蘊。",
    "X26n0551_001:0862b11": "受想行識亦復如是。",
    "X26n0551_001:0862b12": "此四蘊屬心依前色蘊次第而生凡有十六句今",
    "X26n0551_001:0862b13": "云亦復如是而略之也。△四直顯性空。",
    "X26n0551_001:0862b14": "舍利子是諸法空相不生不滅不垢不淨不增不減。",
    "X26n0551_001:0862b15": "上文明照見五蘊竟今示皆空二字故重告當機",
    "X26n0551_001:0862b16": "言諸法空相者所示真空實相也諸法者十界依",
    "X26n0551_001:0862b17": "正之法也空相即無相無生滅垢淨增減等相其",
    "X26n0551_001:0862b18": "體常住故無生滅其體虗融故無垢淨其體周圓",
    "X26n0551_001:0862b19": "故無增減又則前五陰等乃般若之相所謂青青",
    "X26n0551_001:0862b20": "翠竹盡是真如鬱鬱黃華無非般若又云諸法從",
    "X26n0551_001:0862b21": "本來常自寂滅相是以不異而異而見諸法異而",
    "X26n0551_001:0862b22": "不異世間相常。△五顯空無蘊。",
    "X26n0551_001:0862b23": "是故空中無色無受想行識。",
    "X26n0551_001:0862b24": "謂空無五蘊也幻相既空體性自顯一色一香無",
    "X26n0551_001:0862c01": "非中道一動一靜直露本真也。△六為鈍根開色",
    "X26n0551_001:0862c02": "別照九初六根。",
    "X26n0551_001:0862c03": "無眼耳鼻舌身意。",
    "X26n0551_001:0862c04": "照見六根皆空也楞嚴經云元依一精明分成六",
    "X26n0551_001:0862c05": "和合今則稱體而觀由性成修因根顯性如氷是",
    "X26n0551_001:0862c06": "水無非般若故無六根。△二六塵。",
    "X26n0551_001:0862c07": "無色聲香味觸法。",
    "X26n0551_001:0862c08": "照見六塵皆空也根塵遞相涉入為十二入又名",
    "X26n0551_001:0862c09": "十二處十處半屬色謂五根五塵及法半分一處",
    "X26n0551_001:0862c10": "半屬心謂意處全法處一分是也此塵元是澄湛",
    "X26n0551_001:0862c11": "海中粘湛發見等而起今則稱體而觀惟一般若",
    "X26n0551_001:0862c12": "故無六塵也。△三六識。",
    "X26n0551_001:0862c13": "無眼界乃至無意識界。",
    "X26n0551_001:0862c14": "照見十八界皆空也界者種族義又界別義為色",
    "X26n0551_001:0862c15": "心俱迷者開十八也本是一識隨根成異前根塵",
    "X26n0551_001:0862c16": "既空識亦成智故無六識此三科照見凡夫五蘊",
    "X26n0551_001:0862c17": "皆空承上色不異空之句也。△四十二因緣。",
    "X26n0551_001:0862c18": "無無明亦無無明盡乃至無老死亦無老死盡。",
    "X26n0551_001:0862c19": "照見十二因緣皆空也因緣者展轉感果為因互",
    "X26n0551_001:0862c20": "相由藉為緣始從無無明至無老死十二因緣生",
    "X26n0551_001:0862c21": "相無明盡至無老死盡十二因緣滅相了此生滅",
    "X26n0551_001:0862c22": "之法當體即是不生不滅故云無也。△五四諦。",
    "X26n0551_001:0862c23": "無苦集滅道。",
    "X26n0551_001:0862c24": "照見四諦皆空也苦則三相遷移謂生異滅集則",
    "X26n0551_001:0863a01": "四心流動謂貪嗔癡等分滅則滅有還無道則對",
    "X26n0551_001:0863a02": "治易奪苦集是世間因果道滅是出世因果此係",
    "X26n0551_001:0863a03": "藏教生滅四諦也更有無生無量今就圓教無作",
    "X26n0551_001:0863a04": "四諦結業即解脫無苦可厭塵勞本清淨無集可",
    "X26n0551_001:0863a05": "斷煩惱即菩提無道可修生死即涅槃無滅可證",
    "X26n0551_001:0863a06": "故云無也此則照見二乘諦緣皆空承上空不異",
    "X26n0551_001:0863a07": "色之句也。△六六度。",
    "X26n0551_001:0863a08": "無智亦無得。",
    "X26n0551_001:0863a09": "照見六度皆空也六度以智為體智度既空五度",
    "X26n0551_001:0863a10": "亦空故云無又智者觀智三智圓融為一切種智",
    "X26n0551_001:0863a11": "得謂三諦理體周徧能所俱泯故云無承上色即",
    "X26n0551_001:0863a12": "是空空即是色之句也。△七結前生後。",
    "X26n0551_001:0863a13": "以無所得故。",
    "X26n0551_001:0863a14": "以由也無所得三字結前故之一字起後文也前",
    "X26n0551_001:0863a15": "文言空或言無或言不今無所得結之。△八修證",
    "X26n0551_001:0863a16": "人法。",
    "X26n0551_001:0863a17": "菩提薩埵依般若波羅蜜多故。",
    "X26n0551_001:0863a18": "菩提薩埵梵語具稱今稱菩薩者略去提埵二字",
    "X26n0551_001:0863a19": "華言大道成眾生自證般若復以教人故此在焉",
    "X26n0551_001:0863a20": "斯能修人也般若等所依法也菩薩冠於三教巧",
    "X26n0551_001:0863a21": "拙不同今就圓教而顯。△九障除果圓。",
    "X26n0551_001:0863a22": "心無罣礙無罣礙故無有恐怖遠離顛倒夢想究竟",
    "X26n0551_001:0863a23": "涅槃。",
    "X26n0551_001:0863a24": "此度一切苦厄也若以有所得心為本修因如穿",
    "X26n0551_001:0863b01": "破絮於荊棘中行觸處罣礙以無所得心照圓融",
    "X26n0551_001:0863b02": "諦理似清風遊於大虗縱橫自在無罣礙而成解",
    "X26n0551_001:0863b03": "脫德無恐怖而成法身德離顛倒夢想成般若德",
    "X26n0551_001:0863b04": "三道非離而離三德非證而證一一無著方離顛",
    "X26n0551_001:0863b05": "倒故云究竟涅槃也。△七印證。",
    "X26n0551_001:0863b06": "三世諸佛依般若波羅蜜多故得阿耨多羅三藐三",
    "X26n0551_001:0863b07": "菩提。",
    "X26n0551_001:0863b08": "顯此般若不惟一佛二佛三四五佛而修證之十",
    "X26n0551_001:0863b09": "方三世諸佛莫不依之而修證梵語阿耨多羅此",
    "X26n0551_001:0863b10": "云無上三藐三菩提此云正等正覺福慧圓極故",
    "X26n0551_001:0863b11": "言無上揀偏小而不離偏小故云正等三諦並照",
    "X26n0551_001:0863b12": "故云正覺。△八四呪牒結。",
    "X26n0551_001:0863b13": "故知般若波羅蜜多是大神呪是大明呪是無上呪",
    "X26n0551_001:0863b14": "是無等等呪。",
    "X26n0551_001:0863b15": "結上五蘊皆空之實効也凡夫被五蘊繫縛如蠶",
    "X26n0551_001:0863b16": "自蠒不得其神今稱般若照見色不異空心無罣",
    "X26n0551_001:0863b17": "礙如鳥出籠可謂神矣故云是大神呪獲破惡益",
    "X26n0551_001:0863b18": "對治悉檀也大明呪者結二乘五蘊皆空之實効",
    "X26n0551_001:0863b19": "也二乘雖破見思伏乎塵沙出乎三界由其無明",
    "X26n0551_001:0863b20": "全在故如長夜今稱般若照見空不異色無明將",
    "X26n0551_001:0863b21": "破涅槃性天稍有曙色可謂明矣故云是大明呪",
    "X26n0551_001:0863b22": "獲歡喜益世界悉檀也是無上呪者結上通別二",
    "X26n0551_001:0863b23": "教菩薩五蘊皆空之實効也菩薩所修色即是空",
    "X26n0551_001:0863b24": "等望前為勝故云無上比圓為劣所顯三德殊勝",
    "X26n0551_001:0863c01": "獲生善益為人悉檀也無等等呪者結六度皆空",
    "X26n0551_001:0863c02": "之實効也等覺無明未盡如十四夜月菩薩涅槃",
    "X26n0551_001:0863c03": "證未圓極今稱般若無明頓空三德圓顯世出世",
    "X26n0551_001:0863c04": "間無物與等故云無等而能出等與萬物故云是",
    "X26n0551_001:0863c05": "無等等呪獲入理益第一義悉檀也。△三舉周勸",
    "X26n0551_001:0863c06": "流通二初舉用。",
    "X26n0551_001:0863c07": "能除一切苦真實不虗故說般若波羅蜜多呪。",
    "X26n0551_001:0863c08": "中道觀智照破三惑即成三德除九法界之苦故",
    "X26n0551_001:0863c09": "將實語以訂之如來有五語舉三隱二故云真實",
    "X26n0551_001:0863c10": "不虗正謂日可令冷月可令暖如來所說無有異",
    "X26n0551_001:0863c11": "也欲令眾生誠信而入真實而修勿使疑惑也又",
    "X26n0551_001:0863c12": "恐惡世弘經魔強法弱說呪護之令前四種實効",
    "X26n0551_001:0863c13": "智慧無所損減是故說呪。△二說呪。",
    "X26n0551_001:0863c14": "即說呪曰。揭諦揭諦波羅揭諦波羅僧揭諦菩提薩",
    "X26n0551_001:0863c15": "婆訶",
    "X26n0551_001:0863c16": "此五不飜中祕蜜不飜也又呪者祝也如來祝願",
    "X26n0551_001:0863c17": "一切眾生欲使人人契會個個圓修不使錯悞也",
    "X26n0551_001:0863c18": "又呪者如軍中密號唱號相應無所訶問不相應",
    "X26n0551_001:0863c19": "者執以訶戮般若之法亦復如是相應者咸是菩",
    "X26n0551_001:0863c20": "提不相應者即是魔外又則前是顯說般若此是",
    "X26n0551_001:0863c21": "密說般若顯密兩說者何機有不同故宜顯則顯",
    "X26n0551_001:0863c22": "說宜密則密說無非令他獲益耳且如顯說中獲",
    "X26n0551_001:0863c23": "益者一向著文字語言名相不除想心不絕處於",
    "X26n0551_001:0863c24": "是非場中何日了期是謂不相應處茲聞密說無",
    "X26n0551_001:0864a01": "所湊泊離名字相離言說相言語道斷思慮寂滅",
    "X26n0551_001:0864a02": "斯合般若無說無聞之旨密說中獲益者如禪家",
    "X26n0551_001:0864a03": "單參一句無意味語如銀墻鉄壁使人頓斷心路",
    "X26n0551_001:0864a04": "擬議思量如栗棘蓬使人吞不得如金剛圈使人",
    "X26n0551_001:0864a05": "透不得但如此參去直待識窮疑盡豁然如桶底",
    "X26n0551_001:0864a06": "脫落所謂推門落桕不勞他力到這裏敲鑼擂鼓",
    "X26n0551_001:0864a07": "共演真常打戶搥門同歸般若方可隨緣放曠任",
    "X26n0551_001:0864a08": "意逍遙與前明頭入者各路同居方得照見五蘊",
    "X26n0551_001:0864a09": "皆空度一切苦厄也。",
    "X26n0551_001:0864a11": "般若波羅蜜多心經發隱(終)"
}