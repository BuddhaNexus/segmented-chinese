{
    "T24n1462_002:0682a02": "善見律毘婆沙卷第二",
    "T24n1462_002:0682a04": "蕭齊外國三藏僧伽跋陀羅譯",
    "T24n1462_002:0682a05": "「眾僧已受，即推目揵連子帝須為和尚；",
    "T24n1462_002:0682a06": "摩呵提婆為阿闍梨，授十戒；大德末闡提",
    "T24n1462_002:0682a07": "為阿闍梨，與具足戒。是時摩哂陀年滿二",
    "T24n1462_002:0682a08": "十，即受具足戒，於戒壇中得三達智，具",
    "T24n1462_002:0682a09": "六神通漏盡羅漢。僧伽蜜多，阿闍梨名阿",
    "T24n1462_002:0682a10": "由波羅，和尚名曇摩波羅。是時僧伽蜜多",
    "T24n1462_002:0682a11": "年十八歲，度令出家，於戒壇中即與六",
    "T24n1462_002:0682a12": "法。王登位以來，已經六年，二子出家。於是",
    "T24n1462_002:0682a13": "摩哂陀於師受經及毘尼藏，摩哂陀於三",
    "T24n1462_002:0682a14": "藏中，一切佛法皆悉總持，同學一千，摩哂陀",
    "T24n1462_002:0682a15": "最大。「爾時阿育王登位九年，有比丘拘多",
    "T24n1462_002:0682a16": "子，名帝須，病困劇，持鉢乞藥得酥一撮，",
    "T24n1462_002:0682a17": "其病增長命將欲斷，向諸比丘言：『三界中",
    "T24n1462_002:0682a18": "慎勿懈怠。』語已飛騰虛空，於虛空中而坐，",
    "T24n1462_002:0682a19": "即化作火自焚燒身，入於涅盤。是時，阿育",
    "T24n1462_002:0682a20": "王聞人宣傳，為作供養，王念言：『我國中比",
    "T24n1462_002:0682a21": "丘，求藥而不能得。』王於四城門邊起作",
    "T24n1462_002:0682a22": "藥藏，付藥滿藏中。時，波咤利弗國四方城",
    "T24n1462_002:0682a23": "門邊，有四千客堂，堂日得錢五千，以供王",
    "T24n1462_002:0682a24": "用。爾時，王以錢一千供大德泥瞿陀，一千",
    "T24n1462_002:0682a25": "供養塔像華香直，取一千供給法堂，一千",
    "T24n1462_002:0682a26": "供諸律師，一千供眾僧。四城門邊藥藏，日",
    "T24n1462_002:0682a27": "一萬以用買藥直。「爾時，佛法興隆，諸外道等",
    "T24n1462_002:0682a28": "衰殄失供養利，周遍乞食都無所得，為飢",
    "T24n1462_002:0682a29": "渴所逼，託入佛法而作沙門，猶自執本法，",
    "T24n1462_002:0682b01": "教化人民，此是律、此是法。既不用佛法律",
    "T24n1462_002:0682b02": "威儀進止，悉不得法，來入寺住，至布薩",
    "T24n1462_002:0682b03": "日來入僧中，諸善比丘不與其同。爾時，目",
    "T24n1462_002:0682b04": "揵連子帝須自念言：『諍法起已，不久當盛，",
    "T24n1462_002:0682b05": "我若住僧眾，諍法不滅。』即以弟子付摩哂",
    "T24n1462_002:0682b06": "陀已，目揵連子帝須入阿烋河山中，隱",
    "T24n1462_002:0682b07": "靜獨住。「諸外道比丘，欲以己典，雜亂佛法，",
    "T24n1462_002:0682b08": "遂成垢濁。外道猶行己法，或事火者，或五",
    "T24n1462_002:0682b09": "熱炙身，或大寒入水，或破壞佛法者，是故",
    "T24n1462_002:0682b10": "諸善比丘不與同布薩、自恣及諸僧事。如",
    "T24n1462_002:0682b11": "是展轉，乃至七年不得說戒。「阿育王知已，",
    "T24n1462_002:0682b12": "遣一大臣，來入阿育僧伽藍，白眾僧，教",
    "T24n1462_002:0682b13": "滅鬪諍，和合說戒。大臣受王勅已入寺，以",
    "T24n1462_002:0682b14": "王命白眾僧，都無應對者。臣便還，更諮傍",
    "T24n1462_002:0682b15": "臣：『王有勅令，眾僧滅諍，而不順從。卿意云",
    "T24n1462_002:0682b16": "何？』傍臣答言：『我見大王往伏諸國，有不順",
    "T24n1462_002:0682b17": "從，王即斬殺，此法亦應如此。』傍臣語已，使",
    "T24n1462_002:0682b18": "臣往至寺中，白上座言：『王有勅令，眾僧和",
    "T24n1462_002:0682b19": "合說戒，而不順從。』上座答言：『諸善比丘不",
    "T24n1462_002:0682b20": "與外道比丘共布薩，非不順從。』於是，臣從",
    "T24n1462_002:0682b21": "上座次第斬殺，次及王弟帝須而止。帝須見",
    "T24n1462_002:0682b22": "殺諸比丘，即自念言：『此臣受取王勅，辟故",
    "T24n1462_002:0682b23": "殺諸眾僧也。』」問曰：「帝須是誰？」答曰：「是王弟",
    "T24n1462_002:0682b24": "同生。爾時，阿育王登位，立弟為太子，太子一",
    "T24n1462_002:0682b25": "日入林遊戲，見諸群鹿陰陽和合。太子作",
    "T24n1462_002:0682b26": "是念：『此諸群鹿噉草飲水，尚復如此，豈況",
    "T24n1462_002:0682b27": "比丘在寺房舍，床褥細軟飲食適口，當無",
    "T24n1462_002:0682b28": "是事！』太子遊還到王所，白王言：『我向出遊，",
    "T24n1462_002:0682b29": "見諸群鹿陰陽和合，畜生噉草飲水，尚有",
    "T24n1462_002:0682c01": "此事，諸比丘僧在寺房舍供養備足，豈無",
    "T24n1462_002:0682c02": "此事？』王聞語已，即自念言：『非狐疑處而生",
    "T24n1462_002:0682c03": "狐疑。』一日太子帝須，觸忤王意，王忿而語",
    "T24n1462_002:0682c04": "太子帝須：『我今以王位別汝，七日作王訖",
    "T24n1462_002:0682c05": "已，我當殺汝。』是時太子帝須，雖受王位，七",
    "T24n1462_002:0682c06": "日之中，日夜妓樂、飲食種種供養，心不染著，",
    "T24n1462_002:0682c07": "形體羸瘦，憂惱轉劇。所以爾者，猶畏死故。七",
    "T24n1462_002:0682c08": "日已滿，王喚帝須問：『何意羸瘦，飲食、妓樂",
    "T24n1462_002:0682c09": "不稱意耶？』帝須答言：『死法逼迫，心不甘樂。』",
    "T24n1462_002:0682c10": "王聞語已，語帝須言：『汝已知命七日當死，",
    "T24n1462_002:0682c11": "猶尚惶怖，況諸比丘出息入息，恒懼無常，心",
    "T24n1462_002:0682c12": "有何染著？』王語已，帝須於佛法中即生信",
    "T24n1462_002:0682c13": "心。「又復一日，太子帝須出遊行獵，漸漸前行",
    "T24n1462_002:0682c14": "至阿練若處。見一比丘坐，名曇無德，有",
    "T24n1462_002:0682c15": "一象，折取木枝遙拂比丘。太子見已，心發",
    "T24n1462_002:0682c16": "歡喜，而作願言：『我何時得如彼比丘？』曇",
    "T24n1462_002:0682c17": "無德比丘自逆知帝須心願，比丘即以神",
    "T24n1462_002:0682c18": "力飛騰虛空，於虛空中而坐，令帝須得",
    "T24n1462_002:0682c19": "見，從虛空飛往阿育僧伽藍大池中，於",
    "T24n1462_002:0682c20": "水上而坐立，脫僧伽梨欝多羅僧置虛空",
    "T24n1462_002:0682c21": "中，入池洗浴。是時太子帝須，見大德有如",
    "T24n1462_002:0682c22": "是神力，心大歡喜而言：『今日我當出家！』即",
    "T24n1462_002:0682c23": "還宮中白王言：『我欲出家，王必哀念，聽我",
    "T24n1462_002:0682c24": "出家！』王聞帝須求出家，心大驚怪，答言：『宮",
    "T24n1462_002:0682c25": "中妓女，百味餚饍娛樂快樂，何以出家？』王",
    "T24n1462_002:0682c26": "種種方便令其心止。志意堅固，永不肯住，而",
    "T24n1462_002:0682c27": "答王言：『宮中婇女歡樂暫有，會當別離。』大",
    "T24n1462_002:0682c28": "王嘆言：『善哉！』即遣諸臣，使平治道路，掃灑",
    "T24n1462_002:0682c29": "清淨，竪立幢幡，種種莊嚴。莊嚴竟已，臣白王",
    "T24n1462_002:0683a01": "言：『裝束已辦。』王取太子公服天冠瓔珞，莊",
    "T24n1462_002:0683a02": "嚴太子，千乘萬騎圍遶，奉送往至寺中。「眾僧",
    "T24n1462_002:0683a03": "見太子帝須出家，心大歡喜，有辦僧伽梨",
    "T24n1462_002:0683a04": "者、欝多羅僧者、安陀會者、鉢盂者，擬待",
    "T24n1462_002:0683a05": "太子，即出家已。是時太子往到禪房，至曇",
    "T24n1462_002:0683a06": "無德比丘所，求欲出家。國中豪貴諸長者兒",
    "T24n1462_002:0683a07": "一千童子，隨太子出家。國中人民見太子出",
    "T24n1462_002:0683a08": "家，各自念言：『太子如此尊貴，尚捨王位出",
    "T24n1462_002:0683a09": "家修道。我等貧窮，何所戀慕？』念已，無數人眾，",
    "T24n1462_002:0683a10": "悉隨出家。阿育王登位四年，太子出家。復有",
    "T24n1462_002:0683a11": "王外甥阿嗜婆羅門，是僧伽蜜多知已，",
    "T24n1462_002:0683a12": "有一男兒阿嗜，聞太子出家，心中驚喜，往",
    "T24n1462_002:0683a13": "至王所，即白王言：『我今欲隨太子出家，",
    "T24n1462_002:0683a14": "願王聽許。』王答：『善哉！』即與太子俱日出家。",
    "T24n1462_002:0683a15": "如是於佛法中，多有剎利出家，佛法興隆。",
    "T24n1462_002:0683a16": "「時，帝須言：『當知此臣僻取王意，殺諸比丘。』",
    "T24n1462_002:0683a17": "臣殺未已，帝須比丘便前遮護。臣不得殺，",
    "T24n1462_002:0683a18": "臣即置刀，往白王言：『我受王勅，令諸比丘",
    "T24n1462_002:0683a19": "和合說戒，而不順從，我已依罪，次第斬殺。",
    "T24n1462_002:0683a20": "殺猶未盡，帝須比丘即便遮護，不能得殺。』",
    "T24n1462_002:0683a21": "臣白王言：『帝須比丘為殺以不？』王聞臣言",
    "T24n1462_002:0683a22": "殺諸比丘，即大驚愕，心中懊惱，悶絕躄地，",
    "T24n1462_002:0683a23": "以冷水灑面，良久乃穌，即語臣言：『咄咄！我",
    "T24n1462_002:0683a24": "遣汝入寺，欲令眾僧和合說戒，何以專輒",
    "T24n1462_002:0683a25": "而殺眾僧？』「王往寺中白諸眾僧：『我前遣一",
    "T24n1462_002:0683a26": "臣教令和合說戒，不使殺諸比丘；此臣專",
    "T24n1462_002:0683a27": "輒，枉殺眾僧。不審此事，誰獲罪耶？』有比丘",
    "T24n1462_002:0683a28": "答言：『由王故殺，此是王罪。』或有比丘言：『兩",
    "T24n1462_002:0683a29": "俱得罪。』有一比丘即問王言：『王心云何，有",
    "T24n1462_002:0683b01": "殺心不？』王答言：『我本以功德意遣，無殺心",
    "T24n1462_002:0683b02": "也。』『若王如此，王自無罪，殺者得罪。』王聞如",
    "T24n1462_002:0683b03": "是言已，心生狐疑，問諸比丘：『有能斷我",
    "T24n1462_002:0683b04": "狐疑者不？若能斷我狐疑心者，我當更竪",
    "T24n1462_002:0683b05": "立佛法。』諸比丘答言：『有目揵連子帝須，能",
    "T24n1462_002:0683b06": "斷狐疑竪立佛法。』於是即遣法師四人，",
    "T24n1462_002:0683b07": "人各有比丘一千侍從而去；復遣大臣四",
    "T24n1462_002:0683b08": "人，人各有一千人將從，往迎大德目揵連",
    "T24n1462_002:0683b09": "子帝須，須得而歸。「是時二部眾，往至阿烋",
    "T24n1462_002:0683b10": "河山中，迎取目揵連子帝須，到已而言：『王",
    "T24n1462_002:0683b11": "喚帝須！』帝須不去。王復更遣法師八人，人",
    "T24n1462_002:0683b12": "各有比丘一千侍從；大臣八人，人各一千",
    "T24n1462_002:0683b13": "侍從。到已復言：『王喚帝須！』帝須不去。王遲",
    "T24n1462_002:0683b14": "望二使，經久未反，王心狐疑。王復問諸大",
    "T24n1462_002:0683b15": "德：『大德！我已遣二使，往迎目揵連子帝須，",
    "T24n1462_002:0683b16": "使已經久而不見至？』眾僧答言：『恐迎者僻",
    "T24n1462_002:0683b17": "宣王意，言喚帝須！是故不來。』王復問言：『云",
    "T24n1462_002:0683b18": "何作請語而得來耶？』眾僧答王，當作是",
    "T24n1462_002:0683b19": "言：『「佛法已沒，願屈大德來，更共竪立。」乃可",
    "T24n1462_002:0683b20": "得來。』「王聞是言，更遣法師十六人，人各比",
    "T24n1462_002:0683b21": "丘一千侍從；大臣十六人，人各將一千人。王",
    "T24n1462_002:0683b22": "復問：『彼法師為老為少？』眾僧答言：『老。』『若",
    "T24n1462_002:0683b23": "其老者，當用輿迎。』眾僧答言：『不得乘輿。』",
    "T24n1462_002:0683b24": "王復問言：『彼大德者住在何處？』答言：『阿烋河",
    "T24n1462_002:0683b25": "山中。』『若爾，當遣舫乘往迎。』勅使者言：『汝",
    "T24n1462_002:0683b26": "若到已，當請大德住大舫中，可使四邊",
    "T24n1462_002:0683b27": "帶仗防護。』「是時大眾、使者發去，到阿烋河山",
    "T24n1462_002:0683b28": "中，即以王命白大德言：『今佛法已沒，仰屈",
    "T24n1462_002:0683b29": "大德來共竪立。』於是大德聞使語已，言：『我",
    "T24n1462_002:0683c01": "出家正為佛法，今時至矣！』即取坐具而起。",
    "T24n1462_002:0683c02": "帝須自念言：『明當至波咤利弗國。』是時阿",
    "T24n1462_002:0683c03": "育王，夜夢見如是相貌，有一白象而來，",
    "T24n1462_002:0683c04": "以鼻摩娑王頭捉王右手。明旦王召相",
    "T24n1462_002:0683c05": "師曰：『我夜夢如是相貌，為吉為凶？』有一",
    "T24n1462_002:0683c06": "相師，即答王言：『捉王手者是沙門像也。』大",
    "T24n1462_002:0683c07": "王聞相師語已，即得信來白王：『大德帝須",
    "T24n1462_002:0683c08": "今日已至。』王聞至已，即出往迎。王自入水",
    "T24n1462_002:0683c09": "至膝，大德帝須欲上，王以右手捧接大德，",
    "T24n1462_002:0683c10": "大德帝須便捉王手。左右拔劍，欲斫大德",
    "T24n1462_002:0683c11": "帝須。何以故？阿育王法，若人捉王頭及手，",
    "T24n1462_002:0683c12": "即便斫頭，是故拔劍欲斫。爾時，王見水中",
    "T24n1462_002:0683c13": "拔劍影，王迴顧言：『咄咄！我昔勅臣，往至寺",
    "T24n1462_002:0683c14": "中令眾僧和合說戒，而僻取我意，殺諸比",
    "T24n1462_002:0683c15": "丘，而汝今者復欲殺耶？止止！莫作我罪。』」法",
    "T24n1462_002:0683c16": "師問曰：「比丘不得捉白衣手，云何得捉？」答",
    "T24n1462_002:0683c17": "曰：「王為欲聞法，故往請來。王即是大德弟子，",
    "T24n1462_002:0683c18": "故得捉手。於是王將大德，往園林中住，",
    "T24n1462_002:0683c19": "三重防衛。王自為大德洗脚，以油磨之，",
    "T24n1462_002:0683c20": "磨竟於一邊而坐。王自念言：『此大德能斷",
    "T24n1462_002:0683c21": "我疑不？若能斷我疑者，亦能斷諍法，然後",
    "T24n1462_002:0683c22": "佛法竪立。』王念：『我且當試大德。』『我欲見",
    "T24n1462_002:0683c23": "大德神通力，願為示現。』帝須答言：『汝今樂",
    "T24n1462_002:0683c24": "見何等神力？』王言：『我欲見大地震動。』帝須",
    "T24n1462_002:0683c25": "問曰：『為欲使一邊動？一切動耶？』王復問言：",
    "T24n1462_002:0683c26": "『於此二種何者為難？』帝須答言：『譬如銅盤",
    "T24n1462_002:0683c27": "盛滿中水，有人動盤水悉動難？半動、半不",
    "T24n1462_002:0683c28": "動難？』王言：『半動半不動甚難。』帝須答言：『如",
    "T24n1462_002:0683c29": "是，大王！』王言：『欲見半動半不動。』帝須語王：",
    "T24n1462_002:0684a01": "『周迴四方四由旬，彈繩作界，東方安車，南",
    "T24n1462_002:0684a02": "方安馬，西方安人，北方安銅盤水，使各騎",
    "T24n1462_002:0684a03": "界上，一脚在內一脚在外，銅盤水當安界",
    "T24n1462_002:0684a04": "上，半入界內半在界外。』王即隨教作",
    "T24n1462_002:0684a05": "已。於是帝須即入第四禪，從禪定起，而向",
    "T24n1462_002:0684a06": "王言：『善見，大王！』大德帝須即以神力，能使",
    "T24n1462_002:0684a07": "四方四由旬外悉大震動，界內不動；車馬",
    "T24n1462_002:0684a08": "及人外脚悉動，內脚不動；水半動、半不動。於",
    "T24n1462_002:0684a09": "是大王，見大德神力如此，即大歡喜：『我先",
    "T24n1462_002:0684a10": "所疑今得斷也，於佛法中惡法得滅。』「王即",
    "T24n1462_002:0684a11": "問大德帝須：『我先遣一臣到寺，令僧和合",
    "T24n1462_002:0684a12": "說戒；而臣專輒殺諸比丘。此罪誰得耶？』帝須",
    "T24n1462_002:0684a13": "答言：『大王！有殺心不？』王即答言：『我無殺心。』",
    "T24n1462_002:0684a14": "『若無殺心，王無罪也。』即便為王說《本生經》：",
    "T24n1462_002:0684a15": "『佛語諸比丘：「先籌量心然後作業，一切作業",
    "T24n1462_002:0684a16": "皆由心也。」』帝須欲演《本生經》：『大王！往昔有",
    "T24n1462_002:0684a17": "一鷓鴣鳥，為人籠繫在地，愁怖便大鳴喚。",
    "T24n1462_002:0684a18": "同類雲集，為人所殺。鷓鴣問道士：「我有罪",
    "T24n1462_002:0684a19": "不？」道士答言：「汝鳴聲時有殺心不？」鷓鴣鳥",
    "T24n1462_002:0684a20": "言：「我鳴伴來，無殺心也。」道士即答：「若無殺",
    "T24n1462_002:0684a21": "心，汝無罪也。」而說偈言：",
    "T24n1462_002:0684a22": "「『不因業而觸，　　必因心而起，",
    "T24n1462_002:0684a23": "　　善人攝心住，　　罪不橫加汝。』",
    "T24n1462_002:0684a24": "「如是大德帝須，方便令王知已，七日在園",
    "T24n1462_002:0684a25": "林中，帝須教王，是律、是非律，是法、是非法，",
    "T24n1462_002:0684a26": "是佛說、是非佛說。七日竟，王勅：『以步障作",
    "T24n1462_002:0684a27": "隔，所見同者集一隔中，不同見者各集異",
    "T24n1462_002:0684a28": "隔。』處處隔中，出一比丘，王自問言：『大德！佛",
    "T24n1462_002:0684a29": "法云何？』有比丘答言常，或言斷，或言",
    "T24n1462_002:0684b01": "非想，或言非想非非想，或言世間涅槃。",
    "T24n1462_002:0684b02": "王聞諸比丘言已，『此非比丘，即是外道也。』",
    "T24n1462_002:0684b03": "王既知已，王即以白衣服與諸外道，驅令",
    "T24n1462_002:0684b04": "罷道。其餘隔中六萬比丘，王復更問：『大德！",
    "T24n1462_002:0684b05": "佛法云何？』答言：『佛分別說也。』諸比丘如是",
    "T24n1462_002:0684b06": "說已，王更問大德帝須：『佛分別說不？』答言：",
    "T24n1462_002:0684b07": "『如是，大王！』知佛法淨已，王白：『諸大德！願大",
    "T24n1462_002:0684b08": "德布薩說戒。』王遣人防衛眾僧，王還入城。",
    "T24n1462_002:0684b09": "「王去之後，眾僧即集眾六萬比丘。於集眾",
    "T24n1462_002:0684b10": "中，目揵連子帝須為上座，能破外道邪見徒",
    "T24n1462_002:0684b11": "眾。眾中選擇知三藏、得三達智者一千比",
    "T24n1462_002:0684b12": "丘，如昔第一大德迦葉集眾，亦如第二",
    "T24n1462_002:0684b13": "須那拘集眾，出毘尼藏無異，一切佛法中",
    "T24n1462_002:0684b14": "清淨無垢。第三集法藏九月日竟，大地六種",
    "T24n1462_002:0684b15": "震動，所以一千比丘說，名為第三集也。」法",
    "T24n1462_002:0684b16": "師問曰：「三集眾誰為律師？」「於閻浮利地，我",
    "T24n1462_002:0684b17": "當次第說名字：第一、優波離，第二、馱寫拘，",
    "T24n1462_002:0684b18": "第三、須那拘，第四、悉伽婆，第五、目揵連子",
    "T24n1462_002:0684b19": "帝須。此五法師於閻浮利地，以律藏次第",
    "T24n1462_002:0684b20": "相付不令斷絕，乃至第三集律藏。從第三",
    "T24n1462_002:0684b21": "之後，目揵連子帝須臨涅槃，付弟子摩哂",
    "T24n1462_002:0684b22": "陀，摩哂陀是阿育王兒也，持律藏至師子",
    "T24n1462_002:0684b23": "國。摩哂陀臨涅槃，付弟子阿栗咤。從爾已",
    "T24n1462_002:0684b24": "來，更相傳授至于今日，應當知之。我今說",
    "T24n1462_002:0684b25": "往昔師名，從閻浮利地五人持律藏至師",
    "T24n1462_002:0684b26": "子國：第一、名摩哂陀，第二、名一地臾，第三、",
    "T24n1462_002:0684b27": "名欝帝臾，第四、名參婆樓，第五、名拔陀",
    "T24n1462_002:0684b28": "沙。此五法師智慧無比，神通無礙得三達智，",
    "T24n1462_002:0684b29": "於師子國各教授弟子。「摩哂陀臨涅槃，",
    "T24n1462_002:0684c01": "付弟子阿栗咤，阿栗咤付弟子帝須達多，",
    "T24n1462_002:0684c02": "帝須達多付弟子伽羅須末那，伽羅須末那",
    "T24n1462_002:0684c03": "付弟子地伽那，地伽那付須末那，須末那",
    "T24n1462_002:0684c04": "付伽羅須末那，伽羅須末那付曇無德，曇",
    "T24n1462_002:0684c05": "無德付帝須，帝須付提婆，提婆付須末",
    "T24n1462_002:0684c06": "那，須末那付專那伽，專那伽付曇無婆",
    "T24n1462_002:0684c07": "離，曇無婆離付企摩，企摩付優波帝",
    "T24n1462_002:0684c08": "須，優波帝須付法叵，法叵付阿婆耶，阿婆",
    "T24n1462_002:0684c09": "耶付提婆，提婆付私婆。如此諸律師，智",
    "T24n1462_002:0684c10": "慧第一，神通無礙，得三達智，愛盡羅漢，如",
    "T24n1462_002:0684c11": "是師師相承至今不絕。」法師曰：「我今更說",
    "T24n1462_002:0684c12": "根本因緣。爾時，於波咤利弗國，集第三毘",
    "T24n1462_002:0684c13": "尼藏竟。往昔目揵連子帝須，作如是念：『當",
    "T24n1462_002:0684c14": "來佛法何處久住？』即以神通力觀看閻浮利",
    "T24n1462_002:0684c15": "地，當於邊地中興。於是目揵連子帝須，集",
    "T24n1462_002:0684c16": "諸眾僧，語諸長老：『汝等各持佛法，至邊地",
    "T24n1462_002:0684c17": "中竪立。』諸比丘答言：『善哉！』即遣大德：『末闡",
    "T24n1462_002:0684c18": "提！汝至罽賓、揵陀羅咤國中。摩呵提婆！",
    "T24n1462_002:0684c19": "至摩醯婆末陀羅國。勒棄多！至婆那婆",
    "T24n1462_002:0684c20": "私國。曇無德！至阿波蘭多迦國。摩訶曇",
    "T24n1462_002:0685a01": "無德！至摩訶勒咤國。摩呵勒棄多！至臾",
    "T24n1462_002:0685a02": "那世界國(是漢地也)。末示摩！至雪山邊國。須",
    "T24n1462_002:0685a03": "那迦欝多羅！至金地國。摩哂陀、欝帝夜參",
    "T24n1462_002:0685a04": "婆樓拔陀！至師子國。各竪立佛法。』於是諸",
    "T24n1462_002:0685a05": "大德各各眷屬五人，而往諸國竪立佛法。「爾",
    "T24n1462_002:0685a06": "時，罽賓國中有龍王，名阿羅婆樓，國中種",
    "T24n1462_002:0685a07": "禾稻，始欲結秀，而龍王注大洪雨，禾稻沒",
    "T24n1462_002:0685a08": "死流入海中。爾時大德末闡提比丘等五人，",
    "T24n1462_002:0685a09": "從波咤利弗國飛騰虛空，至雪山邊阿羅",
    "T24n1462_002:0685a10": "婆樓池中下，即於水上行住坐臥。龍王眷屬",
    "T24n1462_002:0685a11": "童子入白龍王言：『不知何人，身著赤衣",
    "T24n1462_002:0685a12": "居在水上，侵犯我等。』龍王聞已即大瞋忿，",
    "T24n1462_002:0685a13": "從宮中出，見大德末闡提，龍王忿心轉更",
    "T24n1462_002:0685a14": "增盛，於虛空中作諸神力，種種非一，令末",
    "T24n1462_002:0685a15": "闡提比丘恐怖，復作暴風疾雨、雷電霹靂，",
    "T24n1462_002:0685a16": "山巖崩倒、樹木摧折，猶如虛空崩敗。龍王眷",
    "T24n1462_002:0685a17": "屬童子，復集一切諸龍童子，身出烟竟，起",
    "T24n1462_002:0685a18": "大猛火、雨大礫石，欲令大德末闡提恐怖。",
    "T24n1462_002:0685a19": "既不恐怖，而便罵言：『禿頭人，君為是誰，身",
    "T24n1462_002:0685a20": "著赤衣？』如是罵詈，大德顏色不異，龍王復",
    "T24n1462_002:0685a21": "更作是罵言：『捉取打殺！』語已更喚兵眾，現",
    "T24n1462_002:0685a22": "種種神變，猶不能伏。「大德末闡提以神通",
    "T24n1462_002:0685a23": "力蔽龍王神力，向龍王說：『若汝能令諸天",
    "T24n1462_002:0685a24": "世人一切悉來恐怖，我者一毛不動；汝今更",
    "T24n1462_002:0685a25": "取須彌山王及諸小山擲置我上，亦不能",
    "T24n1462_002:0685a26": "至。』大德作是語已，龍王思念：『我作神力便",
    "T24n1462_002:0685a27": "已疲倦，無所至到。』心含忿怒而便停住。是",
    "T24n1462_002:0685a28": "時大德知龍王心，以甘露法味教化示之，",
    "T24n1462_002:0685a29": "令其歡喜歸伏。龍王受甘露法已，即受三",
    "T24n1462_002:0685b01": "歸五戒，與其眷屬八萬四千俱受五戒。復",
    "T24n1462_002:0685b02": "有雪山鬼、夜叉、揵撻婆、鳩盤茶鬼等，聞大",
    "T24n1462_002:0685b03": "德末闡提說法已，即受三歸五戒。復有夜",
    "T24n1462_002:0685b04": "叉五人，與眷屬俱，呵梨帝耶夜叉尼有五",
    "T24n1462_002:0685b05": "百子，得須陀洹道。「於是大德末闡提，喚一",
    "T24n1462_002:0685b06": "切夜叉及龍王，從今以後莫生瞋恚，莫",
    "T24n1462_002:0685b07": "殘害人民禾稻，於諸眾生生慈悲心，令",
    "T24n1462_002:0685b08": "得安樂。一切諸龍鬼等答言：『善哉！如大德",
    "T24n1462_002:0685b09": "教，即當順從。』即日龍王作大供養，龍王遣",
    "T24n1462_002:0685b10": "取己七寶床與末闡提，末闡提坐於床上，",
    "T24n1462_002:0685b11": "龍王立近末闡提邊，以扇扇末闡提。是",
    "T24n1462_002:0685b12": "時，罽賓揵陀勒叉國人民，常以節日集，往",
    "T24n1462_002:0685b13": "祠會龍王。到已，見大德末闡提，各相謂言：",
    "T24n1462_002:0685b14": "『此比丘神力乃勝龍王。』於是人民悉禮末闡",
    "T24n1462_002:0685b15": "提，禮已而坐。末闡提為諸人民說讀《譬",
    "T24n1462_002:0685b16": "喻經》，說已，八萬眾生即得道果，千人出家。」",
    "T24n1462_002:0685b17": "法師言：「從昔至今，罽賓國皆著袈裟，光飾",
    "T24n1462_002:0685b18": "其境。」而說偈言：",
    "T24n1462_002:0685b19": "「罽賓揵陀國，　　爾時末闡提，",
    "T24n1462_002:0685b20": "　瞋恚大龍王，　　教化令受法。",
    "T24n1462_002:0685b21": "　復有餘大眾，　　從繫縛得解，",
    "T24n1462_002:0685b22": "　八萬得天眼，　　出家一千眾。",
    "T24n1462_002:0685b23": "「大德摩訶提婆，往至摩醯娑慢陀羅國。至",
    "T24n1462_002:0685b24": "已，為說《天使經》，說竟，四萬人得道果，皆悉",
    "T24n1462_002:0685b25": "隨出家。」而說偈言：",
    "T24n1462_002:0685b26": "「摩訶提婆，　　有大神力，　　得三達智，",
    "T24n1462_002:0685b27": "　到摩醯娑。",
    "T24n1462_002:0685b28": "　為說《天使經》，　　度脫諸眾生，",
    "T24n1462_002:0685b29": "　四萬得天眼，　　皆悉隨出家。",
    "T24n1462_002:0685c01": "「大德勒棄多，往婆那婆私國，於虛空中而",
    "T24n1462_002:0685c02": "坐。坐已，為說《無始經》。說已，六萬人得天",
    "T24n1462_002:0685c03": "眼，七千人出家，即起五百寺。」而說偈言：",
    "T24n1462_002:0685c04": "「大德勒棄多，　　有大神通力，",
    "T24n1462_002:0685c05": "　到婆那婆私，　　於虛空中坐。",
    "T24n1462_002:0685c06": "　為說《無始經》，　　眾生得天眼，",
    "T24n1462_002:0685c07": "　出家七千人，　　五百僧伽藍。",
    "T24n1462_002:0685c08": "「大德曇無德，往阿波蘭多國。到已，為諸人",
    "T24n1462_002:0685c09": "民說《火聚譬經》。說已，令人歡喜，三萬人得",
    "T24n1462_002:0685c10": "天眼，令服甘露法，從剎利種男女，各一",
    "T24n1462_002:0685c11": "千人出家，如是佛法流布。」而說偈言：",
    "T24n1462_002:0685c12": "「大德曇無德，　　有大神通力，",
    "T24n1462_002:0685c13": "　往阿婆蘭多，　　說《火聚經》法。",
    "T24n1462_002:0685c14": "　令服甘露法，　　眾生得天眼，",
    "T24n1462_002:0685c15": "　一千比丘僧，　　比丘尼如是。",
    "T24n1462_002:0685c16": "「大德摩訶曇無德，往至摩訶勒咤國。到已，為",
    "T24n1462_002:0685c17": "說《摩訶那羅陀迦葉本生經》。說已，八萬四千",
    "T24n1462_002:0685c18": "人得道，三千人出家，如是佛法流通。」而說",
    "T24n1462_002:0685c19": "偈言：",
    "T24n1462_002:0685c20": "「大德摩訶曇，　　有大神通力，",
    "T24n1462_002:0685c21": "　往摩訶勒咤，　　說《迦葉本經》，",
    "T24n1462_002:0685c22": "　眾生得道果，　　出家三千人。",
    "T24n1462_002:0685c23": "「大德摩訶勒棄多，往臾那世界國。到已，為說",
    "T24n1462_002:0685c24": "《迦羅羅摩經》。說已，臾那世界國七萬三千人",
    "T24n1462_002:0685c25": "得道果，千人出家，臾那世界佛法通流。」而",
    "T24n1462_002:0686a01": "說偈言：",
    "T24n1462_002:0686a02": "「摩訶勒棄多，　　有大神通力，",
    "T24n1462_002:0686a03": "　往臾那世界。　　說《摩迦羅經》，",
    "T24n1462_002:0686a04": "　眾生得道果，　　出家一千人。",
    "T24n1462_002:0686a05": "「大德末示摩、大德迦葉、大德提婆純毘帝",
    "T24n1462_002:0686a06": "須，復大德提婆，往雪山邊。到已，說《初轉法",
    "T24n1462_002:0686a07": "輪經》。說法已，八億人得道。大德五人，各到",
    "T24n1462_002:0686a08": "一國教化，五千人出家，如是佛法流通雪",
    "T24n1462_002:0686a09": "山邊。」而說偈言：",
    "T24n1462_002:0686a10": "「大德末示摩，　　有大神通力，",
    "T24n1462_002:0686a11": "　往到雪山邊，　　說《初法輪經》，",
    "T24n1462_002:0686a12": "　眾生得道果，　　出家五千人。",
    "T24n1462_002:0686a13": "「大德須那迦那欝多羅，往至金地國。到已，",
    "T24n1462_002:0686a14": "於金地中，有一夜叉尼，從海中出，往到王",
    "T24n1462_002:0686a15": "宮中，夫人若生兒已，夜叉即奪取而食。爾",
    "T24n1462_002:0686a16": "時，王夫人生一男兒，見大德須那迦來，即大",
    "T24n1462_002:0686a17": "恐怖，而作念言：『此是夜叉尼伴也。』即取器",
    "T24n1462_002:0686a18": "仗往欲殺須那迦。須那迦問言：『何以持器",
    "T24n1462_002:0686a19": "仗而來？』諸人答言：『王宮中生兒，而夜叉尼",
    "T24n1462_002:0686a20": "伴奪取而食。君將非其伴耶？』須那迦答言：",
    "T24n1462_002:0686a21": "『我非夜叉尼伴，我等名為沙門，斷殺生法，",
    "T24n1462_002:0686a22": "護持十善勇猛精進，我有善法。』「是時夜叉",
    "T24n1462_002:0686a23": "尼聞王宮生兒，相與圍遶從海中出，作",
    "T24n1462_002:0686a24": "如是言：『今王生兒，我當往取食。』王宮中國",
    "T24n1462_002:0686a25": "人，見夜叉眾來，皆大驚怖，往白大德。是時",
    "T24n1462_002:0686a26": "須那迦，即化作夜叉大眾，倍於彼眾而圍",
    "T24n1462_002:0686a27": "遶之。夜叉尼等見化夜叉，而作念言：『彼夜",
    "T24n1462_002:0686a28": "叉者當已得國，今將欲來害食我等。』作是",
    "T24n1462_002:0686a29": "念已，即各走去不得迴顧。於是化夜叉眾，",
    "T24n1462_002:0686b01": "隨後而逐，不見而止。大德須那迦，即誦呪",
    "T24n1462_002:0686b02": "防護國土，使諸夜叉斷不得入，即為國人",
    "T24n1462_002:0686b03": "民說《梵網經》，說已，六萬人皆得道果，復",
    "T24n1462_002:0686b04": "有受三歸五戒者，三千五百人為比丘僧，",
    "T24n1462_002:0686b05": "一千五百人為比丘尼，於是佛法流通。」法師",
    "T24n1462_002:0686b06": "言：「從昔至今，王若生兒，悉皆取名名須欝",
    "T24n1462_002:0686b07": "多羅。」而說偈言：",
    "T24n1462_002:0686b08": "「大德須那迦，　　欝多羅比丘，",
    "T24n1462_002:0686b09": "　有大神通力，　　往到金地國，",
    "T24n1462_002:0686b10": "　為說《梵網經》，　　眾生得道果，",
    "T24n1462_002:0686b11": "　三千五百僧，　　一千五百尼。」",
    "T24n1462_002:0686b12": "「大德目揵連子帝須，與眾僧遣摩哂陀往",
    "T24n1462_002:0686b13": "師子洲。摩哂陀即作是念：『此時可去以不？』",
    "T24n1462_002:0686b14": "摩哂陀即入定觀。『師子阿[少/兔]羅陀國王，名",
    "T24n1462_002:0686b15": "聞茶私婆，年已老耄，不堪受化，若往化者，",
    "T24n1462_002:0686b16": "佛法亦不久住。我今且止，去時未至。若王",
    "T24n1462_002:0686b17": "命終，太子代位，我當共往建立佛法。我今",
    "T24n1462_002:0686b18": "且往外家，欲問訊母。』復更自念：『到母國已，",
    "T24n1462_002:0686b19": "當還此不？仍往師子洲也。』摩哂陀往師所，",
    "T24n1462_002:0686b20": "頭面禮足及比丘僧，從阿育王僧伽藍",
    "T24n1462_002:0686b21": "出，摩哂陀為上座，僧伽蜜多兒沙彌，須末",
    "T24n1462_002:0686b22": "那等六人，及一優婆塞，名盤頭迦，與共俱",
    "T24n1462_002:0686b23": "去，過王舍城至南山村，從此次第而去",
    "T24n1462_002:0686b24": "至母國也。」法師曰：「何以故？昔阿育王封欝",
    "T24n1462_002:0686b25": "支國，初往至國次第而去，即到南山，山下",
    "T24n1462_002:0686b26": "有村，名卑提寫。大富長者以女與阿育王",
    "T24n1462_002:0686b27": "為婦，到國而生一男兒，名摩哂陀。摩哂陀",
    "T24n1462_002:0686b28": "年已十四，後阿育王便登王位，留婦置欝",
    "T24n1462_002:0686b29": "支國，在卑提寫村住。是以經文注言：『摩哂",
    "T24n1462_002:0686c01": "陀經六月日而至母所。』「爾時摩哂陀，次第",
    "T24n1462_002:0686c02": "到母國已，母出頭面作禮，作禮已竟，為設",
    "T24n1462_002:0686c03": "中食，即立大寺，名卑地寫。時摩哂陀少時",
    "T24n1462_002:0686c04": "住寺，而作是念：『此間所作已訖，時可去不？』",
    "T24n1462_002:0686c05": "摩哂陀復自思念：『我今且當待阿育王遣使",
    "T24n1462_002:0686c06": "往師子洲，授太子天愛帝須為王竟，然",
    "T24n1462_002:0686c07": "後我往。使彼太子若登位者，得阿育王拜",
    "T24n1462_002:0686c08": "授為王，并聞如來功德，必大歡喜。我伺其",
    "T24n1462_002:0686c09": "出遊眉沙迦山，是時我與相見。過一月已，",
    "T24n1462_002:0686c10": "當往到彼。』四月十五日眾僧集布薩時，便共",
    "T24n1462_002:0686c11": "籌量，於是眾僧各各答言：『時可去矣。』」法師",
    "T24n1462_002:0686c12": "曰：「往昔說偈讚言：",
    "T24n1462_002:0686c13": "「上座摩哂陀，　　大德欝地臾，",
    "T24n1462_002:0686c14": "　大德欝帝臾，　　大德跋陀多，",
    "T24n1462_002:0686c15": "　大德參婆樓，　　沙彌脩摩那，",
    "T24n1462_002:0686c16": "　皆得三達智；　　婆塞槃頭迦，",
    "T24n1462_002:0686c17": "　已得見道跡，　　此諸大士等。」",
    "T24n1462_002:0686c18": "「爾時天帝釋，知聞茶私婆王便已終沒，即",
    "T24n1462_002:0686c19": "下白摩哂陀言：『師子阿[少/兔]羅陀國王命已壽",
    "T24n1462_002:0686c20": "終，今太子天愛帝須已登為王。我念往昔佛",
    "T24n1462_002:0686c21": "在世時，已記摩哂陀比丘當在師子土中，",
    "T24n1462_002:0686c22": "興隆佛法。是故大德！今應當去，我亦侍從，",
    "T24n1462_002:0686c23": "俱往至彼。』天帝釋即作是言：『爾時佛在菩",
    "T24n1462_002:0686c24": "提樹下，以天眼遍觀世間，即見師子洲中，",
    "T24n1462_002:0686c25": "佛法興盛，勅語我言：「可與大德摩哂陀，俱",
    "T24n1462_002:0686c26": "往師子洲中，竪立佛法。」是故我今作如是",
    "T24n1462_002:0686c27": "言。』大德摩哂陀，已受天帝釋語已，即從卑",
    "T24n1462_002:0686c28": "地象山，與大眾俱飛騰虛空，到師子阿[少/兔]",
    "T24n1462_002:0686c29": "羅陀國，往至東方眉沙迦山下，是故從古",
    "T24n1462_002:0687a01": "至今，名為象山。」法師曰：「今說往昔偈",
    "T24n1462_002:0687a02": "言：",
    "T24n1462_002:0687a03": "「住卑地寫村，　　已經三十日，",
    "T24n1462_002:0687a04": "　時至宜應去，　　往到師子洲。",
    "T24n1462_002:0687a05": "　從閻浮利地，　　次第飛騰往，",
    "T24n1462_002:0687a06": "　譬如虛空雁，　　羅列不失次。",
    "T24n1462_002:0687a07": "　如是諸大德，　　根本因緣起，",
    "T24n1462_002:0687a08": "　國東眉沙山，　　靉靆如黑雲，",
    "T24n1462_002:0687a09": "　即到山頂上，　　徘徊而來下。」",
    "T24n1462_002:0687a10": "「爾時諸大德，到師子洲中已，摩哂陀為上",
    "T24n1462_002:0687a11": "座。於時佛涅槃已，二百三十六歲，佛法通",
    "T24n1462_002:0687a12": "流至師子洲中，應當知之。爾時阿闍世王，",
    "T24n1462_002:0687a13": "登王位八年佛涅槃，此年師子童子，而於",
    "T24n1462_002:0687a14": "彼洲初立作王。又有童子，名毘闍耶，往",
    "T24n1462_002:0687a15": "師子洲中，安立人民，住止處竟。爾時閻浮地",
    "T24n1462_002:0687a16": "王，名欝陀耶跋陀羅，登王位已十四年，此",
    "T24n1462_002:0687a17": "毘闍耶，於師子洲中命終，欝陀耶跋陀羅已",
    "T24n1462_002:0687a18": "十五年，半頭婆脩提婆，於師子洲登王位。",
    "T24n1462_002:0687a19": "爾時閻浮利地，若那迦逐寫迦，登王位二",
    "T24n1462_002:0687a20": "十年，半頭婆脩提婆王，於彼命終，阿婆耶",
    "T24n1462_002:0687a21": "即代為王。閻浮利地王，名脩脩佛那迦，",
    "T24n1462_002:0687a22": "作王十七年，阿婆耶王二十年，有波君茶",
    "T24n1462_002:0687a23": "迦婆耶，起兵伐阿婆耶王得，仍即立代為",
    "T24n1462_002:0687a24": "王。閻浮利地王，名迦羅育，在位已十六年，",
    "T24n1462_002:0687a25": "波君茶迦婆耶已十八年。閻浮利地王，名",
    "T24n1462_002:0687a26": "栴陀掘多，作已十四年，波君茶迦婆耶命",
    "T24n1462_002:0687a27": "終，聞茶私婆代。閻浮利地王，名阿育，已在",
    "T24n1462_002:0687a28": "位十七年，聞茶私婆命終，天愛帝須代。爾",
    "T24n1462_002:0687a29": "時佛涅槃後，阿[少/兔]樓陀王閔蹰王，在位各",
    "T24n1462_002:0687b01": "八年，那迦逮婆迦作王十四年，脩脩佛",
    "T24n1462_002:0687b02": "那迦作王十八年，其兒代，名阿育，作王二",
    "T24n1462_002:0687b03": "十八年。阿育王有十兒，並登為王二十二",
    "T24n1462_002:0687b04": "年。次玫難陀代，作王二十二年。復有栴陀",
    "T24n1462_002:0687b05": "掘多，作王二十四年。賓頭沙羅王代，在位",
    "T24n1462_002:0687b06": "二十八年，阿育王代位已十八年，摩哂陀到",
    "T24n1462_002:0687b07": "師子洲中，即是王種次第，應當知。「是時天愛",
    "T24n1462_002:0687b08": "帝須王，有星宿惡忌避出，使臣打鼓，宣令",
    "T24n1462_002:0687b09": "王當出。使臣打鼓，宣令王當出避，與四萬",
    "T24n1462_002:0687b10": "眾圍遶出城，到眉沙迦山，王欲行獵。爾時",
    "T24n1462_002:0687b11": "山中有一樹神，欲令王得見大德摩哂陀，",
    "T24n1462_002:0687b12": "樹神化作一鹿，去王不遠，示現噉草而便",
    "T24n1462_002:0687b13": "徐行。王見化鹿，即張弓捻箭引弓欲射。",
    "T24n1462_002:0687b14": "王復念言：『我當諦射此鹿。』鹿仍迴向闍婆",
    "T24n1462_002:0687b15": "陀羅路而走。王即逐後，到闍婆陀羅。化鹿",
    "T24n1462_002:0687b16": "知去摩哂陀不遠而滅。「於是摩哂陀見王",
    "T24n1462_002:0687b17": "已近，而作是念：『今以神力，令王正見我一",
    "T24n1462_002:0687b18": "人，不見餘人。』大德摩哂陀，即喚：『帝須！帝須！",
    "T24n1462_002:0687b19": "汝當善來。』王聞喚已，而便念言：『今此國中",
    "T24n1462_002:0687b20": "誰敢喚我名者？此何等人，著赤衣服割截",
    "T24n1462_002:0687b21": "而成，喚我名字？』生狐疑心：『此是何等？為是",
    "T24n1462_002:0687b22": "人乎？為是神鬼耶？』於是大德摩哂陀，即",
    "T24n1462_002:0687b23": "答言：『我等沙門，釋種法王之子，為哀愍大王，",
    "T24n1462_002:0687b24": "從閻浮利地故來到此。』「爾時天愛帝須王，",
    "T24n1462_002:0687b25": "與阿育王以有書信，遙作知識。是時天愛",
    "T24n1462_002:0687b26": "帝須王，功德瑞相，有山名車多迦，山邊生",
    "T24n1462_002:0687b27": "一竹林，林中有三竹，大如轅，一名藤杖，二",
    "T24n1462_002:0687b28": "名華杖，三名鳥杖。藤杖者，其色白如銀，金",
    "T24n1462_002:0687b29": "藤遶纏。華杖者，黃碧絳黑白華，種種雜華",
    "T24n1462_002:0687c01": "瓔珞華杖。鳥杖者，鷹鷂耆婆鳥，耆毘迦",
    "T24n1462_002:0687c02": "鳥，如是種種眾鳥。復有四足眾生，如生氣",
    "T24n1462_002:0687c03": "無異。」法師曰：「今說往昔偈讚：",
    "T24n1462_002:0687c04": "「車多迦山邊，　　忽生一竹林，",
    "T24n1462_002:0687c05": "　林中有三竹，　　其色白如銀，",
    "T24n1462_002:0687c06": "　黃白絳碧黑，　　金藤圍遶纏，",
    "T24n1462_002:0687c07": "　眾鳥及四足，　　種種雜華照。」",
    "T24n1462_002:0687c08": "「海中復出珊瑚真珠摩尼金銀種種雜寶，復",
    "T24n1462_002:0687c09": "有八種真珠：馬珠、象珠、車珠、婆羅迦珠、婆羅",
    "T24n1462_002:0687c10": "耶珠、纏指珠、迦鳩陀婆羅珠、世間珠。如是天",
    "T24n1462_002:0687c11": "愛帝須王，遣信齎上三竹及眾寶物并八",
    "T24n1462_002:0687c12": "真珠，獻阿育王。到已，阿育王見大歡喜，即答",
    "T24n1462_002:0687c13": "餉以五種服飾、傘、拂、劍、天冠、七寶革屣及眾",
    "T24n1462_002:0687c14": "寶物，不可計數。何謂為眾物？檀陀迦蝝",
    "T24n1462_002:0687c15": "及常滿河水、騰沙迦華，頻伽色髮衣一",
    "T24n1462_002:0687c16": "雙、手巾、青栴檀，有土如平旦時色、阿",
    "T24n1462_002:0687c17": "羅勒果、阿摩勒果王女。」法師曰：「今說往",
    "T24n1462_002:0687c18": "昔偈言：",
    "T24n1462_002:0687c19": "「天冠拂傘劍，　　七寶裝革屣，",
    "T24n1462_002:0687c20": "　頻伽檀陀蝝，　　色髮衣一雙，",
    "T24n1462_002:0688a01": "　金鉢儀一具，　　阿耨達池水，",
    "T24n1462_002:0688a02": "　鮮白貴手巾，　　無價青栴檀，",
    "T24n1462_002:0688a03": "　平旦色白土，　　龍王名眼藥，",
    "T24n1462_002:0688a04": "　菴摩阿梨勒，　　無上甘露藥，",
    "T24n1462_002:0688a05": "　鸚鵡所獻米，　　其數五百擔，",
    "T24n1462_002:0688a06": "　此諸眾妙物，　　阿育王功德。」",
    "T24n1462_002:0688a07": "「如是諸妙物，是世間餉也。復有三寶餉，",
    "T24n1462_002:0688a08": "阿育王言：『我已歸依佛、歸依法、歸依僧，作",
    "T24n1462_002:0688a09": "優婆塞，此是釋種子法，於三寶中，汝當至",
    "T24n1462_002:0688a10": "心，信受佛法。』阿育王遣信，答天愛帝須王",
    "T24n1462_002:0688a11": "餉，并授王位。天愛帝須王，以三月十五日",
    "T24n1462_002:0688a12": "受拜王位。經一月日，摩哂陀等來到。復聞",
    "T24n1462_002:0688a13": "摩哂陀說：『我是釋種子。』天愛帝須王，於獵場",
    "T24n1462_002:0688a14": "中即復思憶阿育王書，言有釋種子，即投",
    "T24n1462_002:0688a15": "弓放箭，却坐一面，各相問訊。」法師曰：「今說",
    "T24n1462_002:0688a16": "往昔偈讚言：",
    "T24n1462_002:0688a17": "「投弓放箭，　　却坐一面。　　大王坐已，",
    "T24n1462_002:0688a18": "　問訊大德，　　句次有義。　　時四萬人，",
    "T24n1462_002:0688a19": "　往到王所，　　各自圍遶。」",
    "T24n1462_002:0688a20": "「是時軍眾到已，大德摩哂陀即現六人。王時",
    "T24n1462_002:0688a21": "見已而問：『大德！此六人者何時來也？』答言：『與",
    "T24n1462_002:0688a22": "我俱來。』王復問：『於閻浮利地，有餘如此沙",
    "T24n1462_002:0688a23": "門不？』答言：『彼國土者沙門眾多，袈裟之服",
    "T24n1462_002:0688a24": "晃曜國內，皆三達智神通無礙，懸知人心，",
    "T24n1462_002:0688a25": "漏盡羅漢，佛弟子聲聞眾多。』王復問言：『諸大",
    "T24n1462_002:0688a26": "德等乘何來此？』答言：『我等不用水陸而來。』",
    "T24n1462_002:0688a27": "王自念言：『當從虛空來也。』摩哂陀復作是",
    "T24n1462_002:0688a28": "念：『王有智慧？無智慧耶？我當試之。』有一",
    "T24n1462_002:0688a29": "菴羅樹，王坐近樹。摩哂陀因樹而問：『大王！",
    "T24n1462_002:0688b01": "此是菴羅樹耶？』王即答言：『是菴羅樹。』『置此菴",
    "T24n1462_002:0688b02": "羅樹，更有樹無？』答言：『更有。』『復置此樹，更有",
    "T24n1462_002:0688b03": "樹無？』答言：『更有。』『復置此樹，更有餘樹無？』",
    "T24n1462_002:0688b04": "即答言：『有。』復問：『置餘樹更有樹無？』答：『此是",
    "T24n1462_002:0688b05": "菴羅樹耶？』摩哂陀答：『善哉，大王！有大智慧。』摩",
    "T24n1462_002:0688b06": "哂陀言：『王有宗親無？』答：『甚多。大德！』『置王宗",
    "T24n1462_002:0688b07": "親，餘人有宗親無？』答言：『極多。』『置王宗親，置",
    "T24n1462_002:0688b08": "餘人宗親，更有餘人無？』王便答言：『我即是",
    "T24n1462_002:0688b09": "也。』摩哂陀答：『善哉，善哉！大王聰明！自知己",
    "T24n1462_002:0688b10": "身非親、非餘人親。』「於是大德摩哂陀言：『此",
    "T24n1462_002:0688b11": "王智慧能竪立佛法。』即為說《呪羅訶象譬",
    "T24n1462_002:0688b12": "經》。說已，王與四萬大眾，一時俱受三歸。是",
    "T24n1462_002:0688b13": "時王聽法已，遣信還國，欲取飲食。王復念",
    "T24n1462_002:0688b14": "言：『即今非時，非沙門食也。』飲食到已，王自",
    "T24n1462_002:0688b15": "欲獨食，意復疑而問：『諸大德！大德食不？』答",
    "T24n1462_002:0688b16": "言：『此非我等沙門食時。』王問：『何時得淨也？』",
    "T24n1462_002:0688b17": "答曰：『從旦至中得應淨法。』王曰：『諸大德！今",
    "T24n1462_002:0688b18": "可共還國？』答言：『不隨，我等住此。』『若諸大德",
    "T24n1462_002:0688b19": "住此，請童子隨去？』答言：『此童子者已得道",
    "T24n1462_002:0688b20": "果，通知佛法，今欲出家。』王言：『若爾者，我",
    "T24n1462_002:0688b21": "明當遣車來奉迎。』語已，即頭頂禮足而便還",
    "T24n1462_002:0688b22": "去。「王去不久，摩哂陀喚沙彌脩摩那：『今應",
    "T24n1462_002:0688b23": "說法，時汝可唱轉法輪。』脩摩那白師言：『我",
    "T24n1462_002:0688b24": "今唱，令聲至何處？』答言：『使聲滿師子國。』脩",
    "T24n1462_002:0688b25": "摩那答言：『善哉大德！』即入第四禪已，從禪",
    "T24n1462_002:0688b26": "定起，自勅心已，令師子國一切人民俱聞",
    "T24n1462_002:0688b27": "我聲，仍便三唱，三唱已竟。王聞此聲，即遣人",
    "T24n1462_002:0688b28": "往到諸大德所，問：『有何等觸犯諸大德，令",
    "T24n1462_002:0688b29": "聲驚大乃至如是？』大德答言：『無所驚動，此",
    "T24n1462_002:0688c01": "是唱聲，欲演佛法。』是時地神聞沙彌聲，即",
    "T24n1462_002:0688c02": "大叫歡喜，聲徹虛空中，虛空諸神展轉相",
    "T24n1462_002:0688c03": "承，聲至于梵天，梵天聞已一切來集。是時",
    "T24n1462_002:0688c04": "摩哂陀，即說《平等心經》。說已，諸天無數皆",
    "T24n1462_002:0688c05": "得道跡；摩睺羅伽、迦樓羅等，皆受三歸。如",
    "T24n1462_002:0688c06": "昔大德舍利弗說《平等經》，無數人得道，摩哂",
    "T24n1462_002:0688c07": "陀今說亦復如是。「過夜至明旦，王遣車來",
    "T24n1462_002:0688c08": "迎。到已，使者白諸大德：『今車已至，願屈而",
    "T24n1462_002:0688c09": "去。』答使者言：『我等不乘車也。汝但先還，今",
    "T24n1462_002:0688c10": "當隨後。』作是答已，即飛騰虛空，往阿[少/兔]羅",
    "T24n1462_002:0688c11": "國城東而住——是往昔諸佛住處而下，摩哂陀",
    "T24n1462_002:0688c12": "等既初下此處，即名初住處。「王遣使者",
    "T24n1462_002:0688c13": "迎諸大德，即召諸臣共料理屋舍。諸臣",
    "T24n1462_002:0688c14": "聞王語已，心中歡喜。王復念言：『昨所說法，",
    "T24n1462_002:0688c15": "沙門法者，不得高廣大床。』王籌量未竟，迎",
    "T24n1462_002:0688c16": "使者還已到城門。使者見諸大德，已先在",
    "T24n1462_002:0688c17": "城東，衣服儼然。心大驚喜，入白王言：『大德",
    "T24n1462_002:0688c18": "已至。』王問使者：『諸大德為乘車不？』使者答",
    "T24n1462_002:0688c19": "言：『不肯乘車。』使者復言：『我在前還，諸大德",
    "T24n1462_002:0688c20": "在後來，今已先至住在城門。』王聞使者語",
    "T24n1462_002:0688c21": "已，勅言：『不須安高廣床。』王教諸臣，令敷",
    "T24n1462_002:0688c22": "地敷上安茵褥。教已，王即出迎諸大德，諸",
    "T24n1462_002:0688c23": "臣即取氍氀重敷褥上。國中相師見王以",
    "T24n1462_002:0688c24": "席敷地，而自念：『此諸沙門便令此地永不",
    "T24n1462_002:0688c25": "移轉。』「王迎諸大德到已，頭頂禮足，以種",
    "T24n1462_002:0688c26": "種供養迎入國內。於是大德摩哂陀等，見",
    "T24n1462_002:0688c27": "席敷地，各自念言：『我等輩法，於此地中不",
    "T24n1462_002:0688c28": "復移轉，而各就坐。』王以餚饍飲食種種甘味，",
    "T24n1462_002:0688c29": "自手斟酌供設備足，王遣信喚宮中大夫人，",
    "T24n1462_002:0689a01": "名阿[少/兔]羅，與五百夫人，使各齎華香供",
    "T24n1462_002:0689a02": "養王，仍却坐一面。於是大德摩哂陀，即為",
    "T24n1462_002:0689a03": "大眾雨大法雨，說《餓鬼本生經》、《宮殿本經》，",
    "T24n1462_002:0689a04": "開演四諦。說已，五百夫人皆得道果。「國中人",
    "T24n1462_002:0689a05": "民，先隨王到眉沙迦山中者，各相宣傳，",
    "T24n1462_002:0689a06": "稱嘆諸大德巍巍功德，一切國中遠近悉來，",
    "T24n1462_002:0689a07": "到國眾數填塞，不得看諸大德，作大叫聲。",
    "T24n1462_002:0689a08": "王問何物叫聲？答言：『國中民人，不得見諸",
    "T24n1462_002:0689a09": "大德比丘，故大叫耳。』王自念言：『此中迮狹",
    "T24n1462_002:0689a10": "不得悉入。』王語諸臣：『可更料理大象屋",
    "T24n1462_002:0689a11": "中，以白沙覆地，五色華散上，懸施帳幔，",
    "T24n1462_002:0689a12": "諸大德等在象王處坐。』諸臣敷施已竟，入",
    "T24n1462_002:0689a13": "白王言。於是諸比丘，往象屋中。到已各坐，",
    "T24n1462_002:0689a14": "為說《天使經》，說已，千人得道。「於象屋中人",
    "T24n1462_002:0689a15": "眾轉多，復移於城南門外，園林名難陀，於",
    "T24n1462_002:0689a16": "中敷施薦席，諸大德比丘往到，為眾說",
    "T24n1462_002:0689a17": "《讀譬經》，千人得道。從初日到第三日說",
    "T24n1462_002:0689a18": "法，二千五百人皆得道跡。「諸大德住難陀",
    "T24n1462_002:0689a19": "園，國中長者婦女來到。到已，作禮問訊，從",
    "T24n1462_002:0689a20": "旦至冥。諸比丘即從坐而起，諸臣驚怪而",
    "T24n1462_002:0689a21": "問：『諸大德！今欲何去？』答言：『我等欲還所住。』",
    "T24n1462_002:0689a22": "臣即白大王：『諸法師欲去，大王許不？』王即",
    "T24n1462_002:0689a23": "白言：『大德！今日已冥，云何得去？』且停住",
    "T24n1462_002:0689a24": "此。時諸比丘答言：『不住。』王復請言：『我父王",
    "T24n1462_002:0689a25": "有園，名曰眉伽，去此不遠不近，可在中",
    "T24n1462_002:0689a26": "住，往來便易。』於是諸大德隨王請住。明旦，",
    "T24n1462_002:0689a27": "大王復往問訊。到已，作禮而便白言：『夜來",
    "T24n1462_002:0689a28": "得安眠不？起居何如？此園可住以不？』諸大",
    "T24n1462_002:0689b01": "德答言：『可住。』仍說脩多羅偈，佛言：『我聽",
    "T24n1462_002:0689b02": "諸比丘園林中住。』王聞說已，心大歡喜，即以",
    "T24n1462_002:0689b03": "金瓶水授摩哂陀手，水下著手。是時國土",
    "T24n1462_002:0689b04": "地大震動，王即驚怖，白大德言：『大德！何以",
    "T24n1462_002:0689b05": "如此地皆大動？』摩哂陀答：『大王！勿有恐懼，",
    "T24n1462_002:0689b06": "此國土者十力法興，欲造大寺在此園地，",
    "T24n1462_002:0689b07": "是故地為先瑞，故現此耳。』王聞語已，倍增",
    "T24n1462_002:0689b08": "踊躍。於是摩哂陀，明日與眾俱，往王宮中",
    "T24n1462_002:0689b09": "食，食訖還住難陀園中。",
    "T24n1462_002:0689b10": "善見律毘婆沙卷第二"
}