{
    "T08n0221_017:0117b04": "放光般若經卷第十七",
    "T08n0221_017:0117b06": "西晉于闐國三藏無羅叉",
    "T08n0221_017:0117b07": "奉　詔譯",
    "T08n0221_017:0117b08": "摩訶般若波羅蜜教化眾生品第七十四",
    "T08n0221_017:0117b09": "「復次，須菩提！菩薩摩訶薩以薩云然念，從初",
    "T08n0221_017:0117b10": "發意不離薩云若念行尸波羅蜜，意初不墮",
    "T08n0221_017:0117b11": "婬怒癡，亦不念婬怒癡，亦不為所纏裹。諸",
    "T08n0221_017:0117b12": "不入道撿事，嫉妬惡戒恚意、懈怠亂意、愚癡",
    "T08n0221_017:0117b13": "項佷，自用著於吾我，及二地意悉無。何以",
    "T08n0221_017:0117b14": "故？皆知諸法相空，皆知諸法無所有、無所成，",
    "T08n0221_017:0117b15": "觀見諸法皆無轉還，皆解諸法相，度諸世事，",
    "T08n0221_017:0117b16": "處於無為，具足漚惒拘舍羅增益功德，為行",
    "T08n0221_017:0117b17": "尸波羅蜜教化眾生、淨佛國土，亦不於世受",
    "T08n0221_017:0117b18": "尸波羅蜜之報。至般若波羅蜜，但欲益於一",
    "T08n0221_017:0117b19": "切，教化眾生。「復次，須菩提！菩薩行四禪、四等、",
    "T08n0221_017:0117b20": "四無形禪。雖行諸禪，不受禪福。何以故？以",
    "T08n0221_017:0117b21": "漚惒拘舍羅，知諸禪相皆空，亦知動還者。「復",
    "T08n0221_017:0117b22": "次，須菩提！菩薩行般若波羅蜜，從初發意行",
    "T08n0221_017:0117b23": "漚惒拘舍羅，行觀行淨，亦不趣須陀洹、不取",
    "T08n0221_017:0117b24": "須陀洹果，至阿羅漢亦不取其果。何以故？知",
    "T08n0221_017:0117b25": "諸法相空，及知不轉還法，亦行三十七品過",
    "T08n0221_017:0117b26": "於二地。須菩提！是為菩薩摩訶薩無所從生",
    "T08n0221_017:0117b27": "法忍。菩薩行般若波羅蜜，行八惟無禪及九",
    "T08n0221_017:0117b28": "次第，亦不取須陀洹道。何以故？悉知諸法",
    "T08n0221_017:0117b29": "相空，知不動還。「復次，須菩提！菩薩行佛十力",
    "T08n0221_017:0117c01": "業及四無所畏、四無礙慧、佛十八法、大慈大",
    "T08n0221_017:0117c02": "悲，淨佛國土、教化眾生，然後乃逮薩云若。菩",
    "T08n0221_017:0117c03": "薩當作是行般若波羅蜜。」須菩提白佛言：「世",
    "T08n0221_017:0117c04": "尊！菩薩摩訶薩其智甚廣大，乃行是深法，然",
    "T08n0221_017:0117c05": "不受其報。」佛言：「如是，如是！須菩提！所以者",
    "T08n0221_017:0117c06": "何？菩薩於所有處不動不轉。」「世尊！何等為",
    "T08n0221_017:0117c07": "於所有處不動不轉？」佛言：「於無所有而不",
    "T08n0221_017:0117c08": "動轉，於五陰所有不轉，於六波羅蜜所有不",
    "T08n0221_017:0117c09": "動，於諸禪、四等所有不轉，於三十七品所有",
    "T08n0221_017:0117c10": "不轉，於三脫門所有不轉，於大慈大悲所有",
    "T08n0221_017:0117c11": "不轉，於十力、十八法所有不轉。所以者何？",
    "T08n0221_017:0117c12": "是諸法所有皆無所有故。須菩提！不可以無",
    "T08n0221_017:0117c13": "所有逮覺所有。」須菩提言：「世尊！寧可持所",
    "T08n0221_017:0117c14": "有逮覺所有不？」佛言：「不也。」須菩提言：「世尊！",
    "T08n0221_017:0117c15": "寧可持無所有逮覺無所有不？」佛言：「不也。」「如",
    "T08n0221_017:0117c16": "是，世尊！將無所逮無所覺耶？」佛言：「有逮覺，",
    "T08n0221_017:0117c17": "不以是四句。」「世尊！是逮覺當云何？」佛言：「諸",
    "T08n0221_017:0117c18": "逮覺者，亦非所有、亦非無所有。逮覺者，亦非",
    "T08n0221_017:0117c19": "戲言、亦非不戲言。」須菩提言：「世尊！何等是",
    "T08n0221_017:0117c20": "菩薩戲言？」佛言：「言：『五陰有常無常』，是菩薩",
    "T08n0221_017:0117c21": "戲言。『五陰苦樂』者，是菩薩戲言。『五陰是我所",
    "T08n0221_017:0117c22": "非我所』，是菩薩戲言。『五陰淨不淨』者，是菩薩",
    "T08n0221_017:0117c23": "戲言。『分別知五陰』者，是菩薩戲言。『知四諦』者，",
    "T08n0221_017:0117c24": "是菩薩戲言。念『四禪、四等及四無形禪、三十",
    "T08n0221_017:0117c25": "七品、總三脫門、八惟無、九次第禪』，是菩薩戲",
    "T08n0221_017:0117c26": "言。『我得須陀洹道至阿羅漢、辟支佛道』，是菩",
    "T08n0221_017:0117c27": "薩戲言。『我具足菩薩十住』，是菩薩戲言。『我淨",
    "T08n0221_017:0117c28": "佛國土、教化眾生』，是菩薩戲言。『我具十力、四",
    "T08n0221_017:0117c29": "無所畏、四無礙慧、佛十八法』，是菩薩戲言。『我",
    "T08n0221_017:0118a01": "逮薩云若』，是菩薩戲言。『我盡諸習緒』，是菩薩",
    "T08n0221_017:0118a02": "戲言。菩薩行般若波羅蜜，五陰有常無常，亦",
    "T08n0221_017:0118a03": "不戲亦不不戲，乃至薩云若有常無常，亦不",
    "T08n0221_017:0118a04": "戲亦不不戲。所以者何？於所有亦不戲所有，",
    "T08n0221_017:0118a05": "於無所有亦不戲無所有，於所有無所有中",
    "T08n0221_017:0118a06": "亦不戲無不戲。是故，須菩提！五陰及薩云若",
    "T08n0221_017:0118a07": "為非戲也。菩薩於般若波羅蜜，行亦不以戲。」",
    "T08n0221_017:0118a08": "須菩提言：「云何五陰不戲乃至薩云若不戲？」",
    "T08n0221_017:0118a09": "佛告須菩提：「五陰無所有乃至薩云若亦無",
    "T08n0221_017:0118a10": "所有，諸可無所有者皆非戲。以是故，五陰及",
    "T08n0221_017:0118a11": "薩云若皆無有戲。須菩提！菩薩作是學般若",
    "T08n0221_017:0118a12": "波羅蜜者，得上菩薩位。」須菩提言：「世尊！諸法",
    "T08n0221_017:0118a13": "所有尚不可得，云何得菩薩位？為用二地？為",
    "T08n0221_017:0118a14": "用佛道乎？持何等得位？」佛言：「菩薩亦不以",
    "T08n0221_017:0118a15": "二道，亦不以佛道也。遍學諸道，乃上菩薩位。",
    "T08n0221_017:0118a16": "如第八賢聖遍學諸道，雖在乎地，未受果",
    "T08n0221_017:0118a17": "證。菩薩亦如是，皆行諸道得菩薩位，未及薩",
    "T08n0221_017:0118a18": "云若，未得金剛三昧。得功德時，乃具足逮薩",
    "T08n0221_017:0118a19": "云若。」須菩提言：「世尊！若菩薩遍學諸道爾乃",
    "T08n0221_017:0118a20": "上位者，菩薩為復在第八地取須陀洹道耶？",
    "T08n0221_017:0118a21": "在斯陀含地得斯陀含道，在阿那含地得阿",
    "T08n0221_017:0118a22": "那含道，在阿羅漢地得阿羅漢道，在辟支佛",
    "T08n0221_017:0118a23": "地得辟支佛道，在佛地得佛道耶？此諸道各",
    "T08n0221_017:0118a24": "自異。世尊！云何菩薩皆當遍學諸道上菩薩",
    "T08n0221_017:0118a25": "位耶？若菩薩於是八地受八道者，是終不然。",
    "T08n0221_017:0118a26": "在菩薩位便逮薩云然者，亦復不然。若菩薩",
    "T08n0221_017:0118a27": "得聲聞、辟支佛道至薩云然者，亦復不然。世",
    "T08n0221_017:0118a28": "尊！我當云何知菩薩遍入諸道上菩薩位？」佛",
    "T08n0221_017:0118a29": "告須菩提：「如汝所言，菩薩終不於八地得須",
    "T08n0221_017:0118b01": "陀洹及羅漢、辟支佛道以逮薩云若。須菩提！",
    "T08n0221_017:0118b02": "菩薩從初發意常行六波羅蜜，以慧見八地。",
    "T08n0221_017:0118b03": "何等八？淨地、性地、四賢聖八地、觀地、薄地、無",
    "T08n0221_017:0118b04": "垢地、已辦地、辟支佛地。以慧觀過於八地，以",
    "T08n0221_017:0118b05": "道慧過菩薩位。過位已，以薩云若慧捨諸習",
    "T08n0221_017:0118b06": "緒。須菩提！第八地者是菩薩之忍。須陀洹、斯",
    "T08n0221_017:0118b07": "陀含、阿那含慧及習緒除，亦是羅漢慧觀，亦",
    "T08n0221_017:0118b08": "是菩薩辟支佛慧，亦是菩薩忍。具足聲聞、辟",
    "T08n0221_017:0118b09": "支佛道，以道慧上菩薩位，以薩云若慧除諸",
    "T08n0221_017:0118b10": "習緒。以是故，須菩提！菩薩當遍具足諸道，爾",
    "T08n0221_017:0118b11": "乃成阿耨多羅三耶三菩阿惟三佛。成阿惟",
    "T08n0221_017:0118b12": "三佛已，為眾生作道地。」須菩提白佛言：「世",
    "T08n0221_017:0118b13": "尊！所說三乘：聲聞、辟支佛、佛道；何等為道慧",
    "T08n0221_017:0118b14": "之道？」佛言：「當起諸道淨於諸道，遍觀眾生及",
    "T08n0221_017:0118b15": "相貌像，盡覺盡知。皆遍知已，當教一切分流",
    "T08n0221_017:0118b16": "廣化，遍採音聲令得大聲，遍三千大千剎土，",
    "T08n0221_017:0118b17": "當如響相。以是故，菩薩當遍具足諸道。當知",
    "T08n0221_017:0118b18": "道慧，悉知眾生之意，亦當知泥犁，復知泥犁",
    "T08n0221_017:0118b19": "之趣，亦當知眾生罪報。當斷泥犁緣作罪之",
    "T08n0221_017:0118b20": "報，薜荔、畜生亦當知之。薜荔、畜生緣作報應，",
    "T08n0221_017:0118b21": "悉當斷之。當知真陀羅、摩睺勒、諸龍、閱叉，當",
    "T08n0221_017:0118b22": "知人之因緣、人道果報，亦當知天，從四天王",
    "T08n0221_017:0118b23": "上至三十三天，亦當知天人因緣、天人果報。",
    "T08n0221_017:0118b24": "當知三十七品法、三脫門法，亦當知十力，亦",
    "T08n0221_017:0118b25": "當知四禪、四等及四空定、大慈大悲、佛十八",
    "T08n0221_017:0118b26": "法。盡知是已，立諸眾生於三乘之道。須菩",
    "T08n0221_017:0118b27": "提！是為菩薩具足道慧。菩薩學是已，皆知眾",
    "T08n0221_017:0118b28": "生意之所願。已知所願，如應說法初不斷絕。",
    "T08n0221_017:0118b29": "所以者何？普知眾生根、生死之趣。菩薩當作",
    "T08n0221_017:0118c01": "是行般若波羅蜜。菩薩所可應行法，三十七",
    "T08n0221_017:0118c02": "品所行，二地所行，盡入般若波羅蜜中故。」須",
    "T08n0221_017:0118c03": "菩提白佛言：「世尊！諸法及三十七品及道法，",
    "T08n0221_017:0118c04": "是諸法亦不合亦不散，亦無有形，亦不見見，",
    "T08n0221_017:0118c05": "一相，一相者則無相。云何能致道？是法亦",
    "T08n0221_017:0118c06": "不見，亦無有形，一相，一相者則無相。云何能",
    "T08n0221_017:0118c07": "致道？世尊！譬如虛空，亦無所沒、亦無所致。」佛",
    "T08n0221_017:0118c08": "言：「如是，如是！須菩提！是空法亦無所致、亦",
    "T08n0221_017:0118c09": "無所趣，以眾生不知法相無所有故，佛為說",
    "T08n0221_017:0118c10": "三十七品，及諸法有所致、有所辦。雖爾，須菩",
    "T08n0221_017:0118c11": "提！所有五陰、六波羅蜜、內空、外空及有無空，",
    "T08n0221_017:0118c12": "三十七品、四禪、四等及四空定，四無礙慧、四",
    "T08n0221_017:0118c13": "無所畏、佛十力、十八不共、大慈大悲，至薩云",
    "T08n0221_017:0118c14": "若，於賢聖法律亦不合亦不散，亦無有形亦",
    "T08n0221_017:0118c15": "不可見，亦無有對，一相無相。如來以是故，欲",
    "T08n0221_017:0118c16": "度脫眾生，以世俗因緣而說是教，非第一最",
    "T08n0221_017:0118c17": "義。是故菩薩當遍學諸道，以慧觀隨習俗，於",
    "T08n0221_017:0118c18": "法中有應用者、不應用者。何等是菩薩應用？",
    "T08n0221_017:0118c19": "何等是菩薩所不應用？羅漢、辟支佛道以慧",
    "T08n0221_017:0118c20": "觀學而所不用，以薩云若慧當用諸法。菩薩",
    "T08n0221_017:0118c21": "如是於賢聖法律，當學般若波羅蜜。」須菩提",
    "T08n0221_017:0118c22": "白佛言：「世尊！所說賢聖律，賢聖律者為何",
    "T08n0221_017:0118c23": "謂？」佛告須菩提：「聲聞、辟支佛、菩薩摩訶薩、如",
    "T08n0221_017:0118c24": "來、無所著、等正覺，亦不與婬怒癡合亦不不",
    "T08n0221_017:0118c25": "合，是我所非我所亦不合亦不散，亦不狐疑",
    "T08n0221_017:0118c26": "亦不不狐疑，於戒行亦不合亦不散，於欲、於",
    "T08n0221_017:0118c27": "色、於無色界亦不合亦不散，於不黠及頑佷",
    "T08n0221_017:0118c28": "亦不合非不合，凶暴亦不合非不合，於四禪、",
    "T08n0221_017:0118c29": "四等及四空定，三十七品、大慈大悲及有為無",
    "T08n0221_017:0119a01": "為性，亦不合亦不散。何以故？以諸法無有形、",
    "T08n0221_017:0119a02": "不可見、無有對，一相無相。無色不與無色合",
    "T08n0221_017:0119a03": "亦不散，不可見不與不可見合亦不散，無有",
    "T08n0221_017:0119a04": "對不與無對合亦不散，一相不與一相合亦",
    "T08n0221_017:0119a05": "不散，無相不與無相合亦不散。須菩提！是",
    "T08n0221_017:0119a06": "名為賢聖律。亦無形、不可得見，亦無對，一相",
    "T08n0221_017:0119a07": "無相，是菩薩無相度，菩薩當作是學。作是",
    "T08n0221_017:0119a08": "學已，當得諸法無相。」須菩提白佛言：「世尊！為",
    "T08n0221_017:0119a09": "不學色聲香味細滑識法相耶？不學地水火",
    "T08n0221_017:0119a10": "風空識相耶？不學六波羅蜜相耶？不學有無",
    "T08n0221_017:0119a11": "空相耶？不學四禪、四等及四空定，三十七品、",
    "T08n0221_017:0119a12": "三脫門相，十力、四無所畏、四無礙慧、佛十八法、",
    "T08n0221_017:0119a13": "大慈大悲、四諦相、賢聖相？不學逆順十二因",
    "T08n0221_017:0119a14": "緣相耶？不學有為無為性相耶？於是諸法無",
    "T08n0221_017:0119a15": "相亦不學，所作相亦不學，菩薩當云何過於",
    "T08n0221_017:0119a16": "二地上菩薩位？上菩薩位已，云何逮薩云若？",
    "T08n0221_017:0119a17": "逮薩云若已，云何轉法輪？轉法輪已，云何以",
    "T08n0221_017:0119a18": "三乘法度脫眾生？」佛告須菩提：「若諸法有相",
    "T08n0221_017:0119a19": "者，菩薩當學諸法相。諸法無形，亦不可見亦",
    "T08n0221_017:0119a20": "無有對，一相，一相者則無相，是故菩薩亦不",
    "T08n0221_017:0119a21": "學相亦不學無相。云何作是問？」佛言：「若前",
    "T08n0221_017:0119a22": "有相，後便有相；以前法無相故，後亦無相。是",
    "T08n0221_017:0119a23": "故菩薩亦不學相亦不學無相。所以者何？有",
    "T08n0221_017:0119a24": "佛無佛一相性常住如故。」須菩提白佛言：「世",
    "T08n0221_017:0119a25": "尊！若諸法非相非無相，云何為念般若波羅",
    "T08n0221_017:0119a26": "蜜？菩薩若不念般若波羅蜜者，不能過於二",
    "T08n0221_017:0119a27": "地。不過二地者，不能過菩薩位。不能過菩薩",
    "T08n0221_017:0119a28": "位者，不得無所從生。不得無所從生者，不得",
    "T08n0221_017:0119a29": "菩薩神通。不得神通者，不能淨佛土、教化眾",
    "T08n0221_017:0119b01": "生。不淨佛土、教化眾生者，不能逮薩云若。未",
    "T08n0221_017:0119b02": "逮薩云若者，不能轉法輪。不能轉法輪者，不",
    "T08n0221_017:0119b03": "能安立眾生於三乘法，亦不能安立眾生於",
    "T08n0221_017:0119b04": "三福地：一者、施，二者、戒，三者、念諸善法。」佛",
    "T08n0221_017:0119b05": "言：「如是，如是！須菩提！諸法亦非無相亦非一",
    "T08n0221_017:0119b06": "相。無相之法當云何念般若波羅蜜？須菩提！",
    "T08n0221_017:0119b07": "般若波羅蜜者非菩薩之念，菩薩以無念是",
    "T08n0221_017:0119b08": "為般若波羅蜜相。」須菩提言：「世尊！云何無",
    "T08n0221_017:0119b09": "念是般若波羅蜜相？」佛言：「於諸法無所念，是",
    "T08n0221_017:0119b10": "為般若波羅蜜相。」「云何於諸法無所念？」佛言：",
    "T08n0221_017:0119b11": "「不念五陰、六情，是為般若波羅蜜念。不念色",
    "T08n0221_017:0119b12": "聲香味細滑識法，是般若波羅蜜念。不念不",
    "T08n0221_017:0119b13": "淨，是般若波羅蜜念。不念四禪、四等及四空",
    "T08n0221_017:0119b14": "定，是般若波羅蜜念。不念三尊、不念三福，",
    "T08n0221_017:0119b15": "是般若波羅蜜念。不念滅盡、不念安般守意，",
    "T08n0221_017:0119b16": "是般若波羅蜜念。不念無常相、苦相、非我相，",
    "T08n0221_017:0119b17": "不念四顛倒、十二因緣，不念吾我、壽命及知",
    "T08n0221_017:0119b18": "見相，是般若波羅蜜念。不念三脫門，不念",
    "T08n0221_017:0119b19": "三十七品法，是般若波羅蜜念。不念八惟無、",
    "T08n0221_017:0119b20": "九次第禪，不念四禪，是般若波羅蜜念。不",
    "T08n0221_017:0119b21": "念十慧，不念六波羅蜜，不念內外空及有無",
    "T08n0221_017:0119b22": "空，是般若波羅蜜念。不念十力，不念四無所",
    "T08n0221_017:0119b23": "畏，四無礙慧，佛十八法，不念大慈大悲，是般",
    "T08n0221_017:0119b24": "若波羅蜜念。不念須陀洹及羅漢、辟支佛，是",
    "T08n0221_017:0119b25": "般若波羅蜜念。不念薩云若，是般若波羅蜜",
    "T08n0221_017:0119b26": "念。不念斷諸習緒，是般若波羅蜜念。」須菩",
    "T08n0221_017:0119b27": "提白佛言：「世尊！云何不念五陰，乃至斷諸",
    "T08n0221_017:0119b28": "習緒復不念，是般若波羅蜜念？」佛言：「菩薩",
    "T08n0221_017:0119b29": "行般若波羅蜜，亦不念五陰無所有。何以故？",
    "T08n0221_017:0119c01": "須菩提！諸有相者，無有般若波羅蜜念。不念",
    "T08n0221_017:0119c02": "婬怒癡所有，不念無道之處所有。何以故？諸",
    "T08n0221_017:0119c03": "有想者，為無般若波羅蜜念。諸有相者，為無",
    "T08n0221_017:0119c04": "六波羅蜜。何以故？諸有貪者亦無有六波羅",
    "T08n0221_017:0119c05": "蜜，是名為著諸有。縛著者，無有度脫。須菩",
    "T08n0221_017:0119c06": "提！著有者，無有三十七道品念，亦無三脫",
    "T08n0221_017:0119c07": "門念，乃至薩云若亦無念。何以故？縛著於",
    "T08n0221_017:0119c08": "有故。」須菩提白佛言：「何等為有？何等為無有？」",
    "T08n0221_017:0119c09": "佛言：「有二者為有。」「世尊！何等為二？」佛言：",
    "T08n0221_017:0119c10": "「五陰相者為二，十二衰相者為二，有佛相者",
    "T08n0221_017:0119c11": "為二，有道相、有為無為相者是則為二。須菩",
    "T08n0221_017:0119c12": "提！一切相乃至無有相，是皆為二。適有二，",
    "T08n0221_017:0119c13": "便有。已有，便有世間眾生，不得離生老病死",
    "T08n0221_017:0119c14": "憂悲勤苦。以是故，須菩提！當知有二者無有",
    "T08n0221_017:0119c15": "六波羅蜜，亦無有道，亦無所逮，亦無所覺，何",
    "T08n0221_017:0119c16": "況能捨五陰及薩云若者？」佛告須菩提：「尚無",
    "T08n0221_017:0119c17": "道念，那得須陀洹至羅漢、辟支佛道？那得離",
    "T08n0221_017:0119c18": "諸習緒？」",
    "T08n0221_017:0119c19": "摩訶般若波羅蜜無堅要品第七十五",
    "T08n0221_017:0119c20": "爾時須菩提白佛言：「世尊！假令有相者不得",
    "T08n0221_017:0119c21": "順忍、不得逮覺；若無相者當得順忍不？當及",
    "T08n0221_017:0119c22": "聲聞八地不？當及辟支佛地不？當及菩薩地",
    "T08n0221_017:0119c23": "不？可得度脫不？能得道念不？能令羅漢、辟",
    "T08n0221_017:0119c24": "支佛習緒除不？能使菩薩得上菩薩位不？上",
    "T08n0221_017:0119c25": "菩薩位已能得薩云若不？得薩云若已能滅",
    "T08n0221_017:0119c26": "諸習緒不？世尊！若無意，若不生意、不起是法",
    "T08n0221_017:0119c27": "相，可逮薩云若不？」佛告須菩提：「如是，如是！",
    "T08n0221_017:0119c28": "無有相者亦無有順忍，亦不能除諸習緒。」復",
    "T08n0221_017:0119c29": "問：「世尊！菩薩行般若波羅蜜，有相意耶？於五",
    "T08n0221_017:0120a01": "陰有相耶？乃至薩云若有相耶？有婬怒癡相、",
    "T08n0221_017:0120a02": "無有婬怒癡相耶？有六衰、有六衰盡相耶？有",
    "T08n0221_017:0120a03": "近、有近盡相耶？有覺、有覺盡相耶？有愛、有愛",
    "T08n0221_017:0120a04": "盡相耶？有受、有受盡相耶？有有、有有盡相耶？",
    "T08n0221_017:0120a05": "有生、有生盡相耶？有死、有死盡相耶？有憂悲",
    "T08n0221_017:0120a06": "勤苦？有憂悲勤苦盡相耶？有苦、有苦盡相耶？",
    "T08n0221_017:0120a07": "有四諦、有四諦盡相耶、有薩云若、有薩云若",
    "T08n0221_017:0120a08": "盡相耶？有習緒、有習緒盡相耶？」佛言：「不也。須",
    "T08n0221_017:0120a09": "菩提！菩薩行般若波羅蜜，亦無有相亦無無",
    "T08n0221_017:0120a10": "相。須菩提！菩薩順忍者則無相，是菩薩無有",
    "T08n0221_017:0120a11": "相則為念道。無有有相、無有無相，則是菩薩",
    "T08n0221_017:0120a12": "之果報。」佛言：「有相則是菩薩道，無相則逮",
    "T08n0221_017:0120a13": "覺。是故，須菩提！當知諸法所有皆無所有。」須",
    "T08n0221_017:0120a14": "菩提白佛言：「世尊！若無所有，云何於無所有",
    "T08n0221_017:0120a15": "中得逮覺，而於諸法得自在？」佛告須菩提：「我",
    "T08n0221_017:0120a16": "本為菩薩行六波羅蜜，從第一禪至第四禪，",
    "T08n0221_017:0120a17": "觀禪性不念貢高，亦不倚禪、亦不味禪，於",
    "T08n0221_017:0120a18": "四禪事寂淨無所悕望。已安足於禪，便處於",
    "T08n0221_017:0120a19": "神通。天眼徹視，天耳徹聽，意知他人宿命所",
    "T08n0221_017:0120a20": "從來，自識宿命便飛行。雖爾，不以是神通貢",
    "T08n0221_017:0120a21": "高，不味不倚於六通，無所分別。須菩提！我",
    "T08n0221_017:0120a22": "以應一合相智成阿耨多羅三耶三菩，便覺",
    "T08n0221_017:0120a23": "四諦，具足如來十力、四無所畏、四無礙慧、佛",
    "T08n0221_017:0120a24": "十八法，處眾生於三乘。」須菩提白佛言：「世",
    "T08n0221_017:0120a25": "尊！如來云何於無所有中起四禪？六通無所",
    "T08n0221_017:0120a26": "有？眾生為無所有？如來云何安立眾生於三",
    "T08n0221_017:0120a27": "乘？」佛告須菩提：「若婬怒癡及餘諸非法之事，",
    "T08n0221_017:0120a28": "若有所有、無所有者，我為菩薩時不於有無",
    "T08n0221_017:0120a29": "中起四禪。是故，須菩提！亦不有所有、亦不無",
    "T08n0221_017:0120b01": "所有，是故我初發意行菩薩道時行四禪。」佛",
    "T08n0221_017:0120b02": "告須菩提：「若神通中當有所有、無所有者，我",
    "T08n0221_017:0120b03": "終不於神通中覺所有無所有而成阿耨多",
    "T08n0221_017:0120b04": "羅三耶三菩。以於神通知所有無所有故，成",
    "T08n0221_017:0120b05": "阿耨多羅三耶三菩。」須菩提白佛言：「若菩",
    "T08n0221_017:0120b06": "薩於諸法所有無所有，於禪五通成阿耨多",
    "T08n0221_017:0120b07": "羅三耶三菩，云何菩薩於無所有法中，未曾",
    "T08n0221_017:0120b08": "所知能知、未曾所學得學，從是中成阿耨多",
    "T08n0221_017:0120b09": "羅三耶三菩？」佛告須菩提：「菩薩已從過去諸",
    "T08n0221_017:0120b10": "佛所供養若干佛菩薩，所從諸佛聞無所",
    "T08n0221_017:0120b11": "有中無有佛、無有辟支佛，無所有中無有羅",
    "T08n0221_017:0120b12": "漢，無所有中無有眾賢聖，從無所有中無有",
    "T08n0221_017:0120b13": "毛髮許所有。菩薩作是念言：『無所有中亦無",
    "T08n0221_017:0120b14": "有須陀洹乃至佛，皆無所有。以諸法無所有",
    "T08n0221_017:0120b15": "故，我或成阿耨多羅三耶三菩，我或不成阿",
    "T08n0221_017:0120b16": "耨多羅三耶三菩。假令我當成阿耨多羅三",
    "T08n0221_017:0120b17": "耶三菩者，諸可有行相眾生，我當立著無相",
    "T08n0221_017:0120b18": "地。』須菩提！諸有菩薩成阿耨多羅三耶三菩",
    "T08n0221_017:0120b19": "者，欲度脫眾生故，便習未曾習者，未曾學",
    "T08n0221_017:0120b20": "者、未曾受者，便學、便受。於諸過去諸佛所",
    "T08n0221_017:0120b21": "學，先學六波羅蜜，勸人令行六波羅蜜，見人",
    "T08n0221_017:0120b22": "行者代其歡喜。以布施無貪垢故，便得大富。",
    "T08n0221_017:0120b23": "以布施故便守戒，便得天上、人中尊。以布施",
    "T08n0221_017:0120b24": "故便得三昧。以布施、持戒、忍辱、精進、禪故，便",
    "T08n0221_017:0120b25": "得智慧品、解脫品、見解脫慧品。持是諸品及",
    "T08n0221_017:0120b26": "六波羅蜜，得過二地，上菩薩位。已上位已，便",
    "T08n0221_017:0120b27": "淨佛土、化眾生，便逮薩云若，轉法輪，以三乘",
    "T08n0221_017:0120b28": "度眾生。須菩提！菩薩以是先當從檀波羅蜜",
    "T08n0221_017:0120b29": "起，次得諸慧；是亦不可得。何以故？無有實",
    "T08n0221_017:0120c01": "故。「復次，須菩提！菩薩從初發意以來，自持戒",
    "T08n0221_017:0120c02": "勸人持戒，見人持戒代其歡喜，以持戒得天",
    "T08n0221_017:0120c03": "上、人中之豪。貧者以財施之，復以戒、三昧、智",
    "T08n0221_017:0120c04": "慧、解脫、見解脫慧而立之，以五品之德過出",
    "T08n0221_017:0120c05": "二地，上菩薩位，度脫眾生，便逮未曾所知所",
    "T08n0221_017:0120c06": "學所習，皆學知習之。何以故？欲習無所有",
    "T08n0221_017:0120c07": "故。「復次，須菩提！菩薩行忍，勸人使行，見人",
    "T08n0221_017:0120c08": "行忍代其歡喜。飽足眾生以財安立，或以",
    "T08n0221_017:0120c09": "五品之德過於二地，上菩薩位。何以故？所施",
    "T08n0221_017:0120c10": "與亦無有要故。「復次，須菩提！菩薩自行精進",
    "T08n0221_017:0120c11": "於善，勸人精進，見人精進代其歡喜。復以財",
    "T08n0221_017:0120c12": "物給足眾生，以戒、忍辱五品之德過出二地，",
    "T08n0221_017:0120c13": "上菩薩位。何以故？所施亦無有要故。「復次，",
    "T08n0221_017:0120c14": "須菩提！菩薩行四禪、四等、四無形定，勸人令",
    "T08n0221_017:0120c15": "行，見人行者代其歡喜。以位於禪布施",
    "T08n0221_017:0120c16": "窮乏，教令智慧、解脫見慧，過出二地，上菩",
    "T08n0221_017:0120c17": "薩位。何以故？所有者無有要故。「復次，須菩",
    "T08n0221_017:0120c18": "提！菩薩從發意以來，行般若波羅蜜，以財",
    "T08n0221_017:0120c19": "給足眾生，立以於戒、三昧、智慧、解脫見慧，自",
    "T08n0221_017:0120c20": "行六度，勸人令行，見人行者代其歡喜。以漚",
    "T08n0221_017:0120c21": "惒拘舍羅過於二地，上菩薩位，成阿耨多羅",
    "T08n0221_017:0120c22": "三耶三菩。何以故？無有形故。須菩提！菩薩從",
    "T08n0221_017:0120c23": "是便得本所不學、本所不知、本所不應，皆學",
    "T08n0221_017:0120c24": "皆知皆得所應。「復次，須菩提！菩薩學諸未曾",
    "T08n0221_017:0120c25": "學者，從初發意以來，常有薩云若念，解諸有",
    "T08n0221_017:0120c26": "無之事，便念三尊行：常念天行、戒念、施念。」佛",
    "T08n0221_017:0120c27": "問須菩提：「云何為念佛？念佛者不以色痛想",
    "T08n0221_017:0120c28": "行識念。何以故？五陰無有堅要故。無堅要",
    "T08n0221_017:0120c29": "者為無所有，佛念者為無念。「復次，須菩提！",
    "T08n0221_017:0121a01": "如來、無所著、等正覺不當以三十二相、八十",
    "T08n0221_017:0121a02": "種好念，不當以金色光明念。何以故？佛形",
    "T08n0221_017:0121a03": "無有堅要故。無堅要者為無所有，念佛者",
    "T08n0221_017:0121a04": "為無念。「復次，須菩提！如來、無所著、等正覺",
    "T08n0221_017:0121a05": "不當戒性、智慧品、三昧品、解脫品、見解脫品。",
    "T08n0221_017:0121a06": "不當以是五品念如來。何以故？以是無有堅",
    "T08n0221_017:0121a07": "實故。無有堅者為無所有，念佛者為無念。",
    "T08n0221_017:0121a08": "「復次，須菩提！念如來不以十力念，不以四無",
    "T08n0221_017:0121a09": "所畏念，四等、大慈大悲、佛十八法、四無礙慧，",
    "T08n0221_017:0121a10": "不以是念如來。何以故？無有堅實故。不堅實",
    "T08n0221_017:0121a11": "者無所有，念佛者為無念。「復次，須菩提！念",
    "T08n0221_017:0121a12": "如來者不以十二因緣念。何以故？無有堅要。",
    "T08n0221_017:0121a13": "無堅要者為無所有。念佛者為無念。須菩提。",
    "T08n0221_017:0121a14": "菩薩行般若波羅蜜者當作佛念，以是故知",
    "T08n0221_017:0121a15": "次第學，未曾學者習，未曾應者具足，悉應順",
    "T08n0221_017:0121a16": "至諸道，應作是學，具足三十七品及三三昧，",
    "T08n0221_017:0121a17": "便具足薩云若慧，便應所有無所有。覺不堅",
    "T08n0221_017:0121a18": "固要，便得所有無所有處。「須菩提！云何為法",
    "T08n0221_017:0121a19": "念？菩薩行般若波羅蜜，亦不當念善惡法，亦",
    "T08n0221_017:0121a20": "不念當受莂不受莂，亦不當念俗法道法，亦",
    "T08n0221_017:0121a21": "不念有漏無漏法，亦不念賢法愚法，亦不念",
    "T08n0221_017:0121a22": "三界法，亦不念有為無為性法。何以故？諸法",
    "T08n0221_017:0121a23": "無有堅要。無有堅要者為無所有，念法為無",
    "T08n0221_017:0121a24": "所念。學法念以應所有無所有，便逮薩云若，",
    "T08n0221_017:0121a25": "便逮所有無所有處。須菩提！菩薩當念法",
    "T08n0221_017:0121a26": "念。「須菩提！菩薩當云何念僧？菩薩從初發意",
    "T08n0221_017:0121a27": "至薩云若，常念僧，為無念。如是，須菩提！菩薩",
    "T08n0221_017:0121a28": "當作僧念。「須菩提！菩薩云何念戒？行般若波",
    "T08n0221_017:0121a29": "羅蜜，從初發意以來不缺於戒，不差於戒，善",
    "T08n0221_017:0121b01": "攝於戒，當念有無。如是念者，為順所應，便逮",
    "T08n0221_017:0121b02": "薩云若無有有無之處。須菩提！云何菩薩念",
    "T08n0221_017:0121b03": "施？所有無所有應施，所可物施及以法施，於",
    "T08n0221_017:0121b04": "中不起亂意，亦不念有所施、無所施。雖持身",
    "T08n0221_017:0121b05": "命支節布施，於中亦不起亂意。何以故？無",
    "T08n0221_017:0121b06": "有堅要故。無堅要者則無所有。常念於施，至",
    "T08n0221_017:0121b07": "成阿耨多羅三耶三菩。「須菩提！菩薩云何當",
    "T08n0221_017:0121b08": "作天念？諸須陀洹生四天上者至于六天，諸",
    "T08n0221_017:0121b09": "生天者無有堅要。無堅要者為無所有。須菩",
    "T08n0221_017:0121b10": "提！當順是念至成薩云若。須菩提！諸阿那",
    "T08n0221_017:0121b11": "含生於色天及無色天，亦無堅要。無堅要者",
    "T08n0221_017:0121b12": "為無所有。菩薩當順是念，至成阿耨多羅三",
    "T08n0221_017:0121b13": "耶三菩。須菩提！菩薩常念六念順其所應。「復",
    "T08n0221_017:0121b14": "次，須菩提！菩薩行般若波羅蜜，欲學所順所",
    "T08n0221_017:0121b15": "習，欲成諸功德，當學內外空及有無空，當學",
    "T08n0221_017:0121b16": "三十七品、大慈大悲，當學菩薩道行，皆逮有",
    "T08n0221_017:0121b17": "無之要。尚無毛髮之相，何況有薩云若相？須",
    "T08n0221_017:0121b18": "菩提！是為菩薩行般若波羅蜜得隨次第應。」",
    "T08n0221_017:0121b19": "須菩提白佛言：「世尊！若諸法所有皆無所有，",
    "T08n0221_017:0121b20": "乃至五陰、六衰無所有，諸性無所有，三十七品",
    "T08n0221_017:0121b21": "無所有，薩云若慧亦當無所有。亦無佛、無法、",
    "T08n0221_017:0121b22": "無比丘僧，亦無有道，亦無果報，亦無著斷，亦",
    "T08n0221_017:0121b23": "無逮覺，諸法亦皆無所有。」佛告須菩提：「諸",
    "T08n0221_017:0121b24": "法有所有、無所有可得見不？」須菩提言：「不",
    "T08n0221_017:0121b25": "可得。世尊。」「須菩提！云何言諸法所有皆無",
    "T08n0221_017:0121b26": "所有，五陰及逮覺耶？」須菩提白佛言：「世尊！",
    "T08n0221_017:0121b27": "我於是法無有狐疑，但為當來之世三乘道",
    "T08n0221_017:0121b28": "家，恐或言若諸法所有無所有，何誰著者？",
    "T08n0221_017:0121b29": "何誰斷者？不知著斷之事，便能敗戒毀戒",
    "T08n0221_017:0121c01": "不知所趣，如是敗戒行者，各各趣三惡處。世",
    "T08n0221_017:0121c02": "尊！我不敢有狐疑，我畏當來之世，是故問",
    "T08n0221_017:0121c03": "如來耳。」",
    "T08n0221_017:0121c04": "摩訶般若波羅蜜無倚相品第七十六",
    "T08n0221_017:0121c05": "於時須菩提白佛言：「世尊！菩薩摩訶薩若諸",
    "T08n0221_017:0121c06": "所有者皆無所有，菩薩為見何等，為眾生發",
    "T08n0221_017:0121c07": "阿耨多羅三耶三菩？」佛告須菩提：「菩薩以所",
    "T08n0221_017:0121c08": "有皆無所有故，能發阿耨多羅三耶三菩。何",
    "T08n0221_017:0121c09": "以故，諸有倚著者難得解脫，有倚相者不得",
    "T08n0221_017:0121c10": "逮覺，亦不能成阿耨多羅三耶三菩。」須菩提",
    "T08n0221_017:0121c11": "白佛言：「世尊！無倚相者，為有逮覺成阿耨多",
    "T08n0221_017:0121c12": "羅三耶三菩耶？」佛言：「逮覺已阿耨多羅三耶",
    "T08n0221_017:0121c13": "三菩，則是無所倚，以不別法性故。欲得無所",
    "T08n0221_017:0121c14": "倚逮覺阿耨多羅三耶三菩者，則為欲示一",
    "T08n0221_017:0121c15": "切法性。」「世尊！若無所倚者無有逮覺，則無有",
    "T08n0221_017:0121c16": "阿耨多羅三耶三菩。何緣菩薩從第一住至",
    "T08n0221_017:0121c17": "十住耶？何因緣得無所從生法忍？何因有五",
    "T08n0221_017:0121c18": "通及六波羅蜜之德，而受諸法之德，攝取佛",
    "T08n0221_017:0121c19": "國、教化眾生、供養諸佛，一切有至般泥洹？」佛",
    "T08n0221_017:0121c20": "言：「無所倚者，與五通之報等，與十住等，與",
    "T08n0221_017:0121c21": "六波羅蜜等，及供養諸佛功德等。以是故，至",
    "T08n0221_017:0121c22": "般泥洹供養不斷。」須菩提言：「世尊！無所倚",
    "T08n0221_017:0121c23": "及五通、六波羅蜜，有何差別？」佛言：「無有差別，",
    "T08n0221_017:0121c24": "說有差別。」「世尊！云何三事有差別？」佛言：「菩",
    "T08n0221_017:0121c25": "薩行般若波羅蜜，亦不倚所施，亦不自倚，亦",
    "T08n0221_017:0121c26": "不倚受者。至般若波羅蜜亦無所倚，行神通",
    "T08n0221_017:0121c27": "亦無所倚，行三十七品亦無所倚，行三三昧",
    "T08n0221_017:0121c28": "亦無所倚，教化眾生、淨佛國土亦無所倚，逮",
    "T08n0221_017:0121c29": "覺諸佛法亦無所倚。須菩提！是為菩薩行般",
    "T08n0221_017:0122a01": "若波羅蜜為無所倚。菩薩摩訶薩如是行者，",
    "T08n0221_017:0122a02": "諸魔魔天無能壞者。」須菩提言：「世尊！云何",
    "T08n0221_017:0122a03": "菩薩行般若波羅蜜，一意受持六波羅蜜，受",
    "T08n0221_017:0122a04": "四禪、四等、大慈大悲及四空定，四無礙慧、四",
    "T08n0221_017:0122a05": "無所畏、三十七品、總三脫門、佛十種力、佛十",
    "T08n0221_017:0122a06": "八法，云何受持八十種好？」佛言：「菩薩行般",
    "T08n0221_017:0122a07": "若波羅蜜，所作施、戒、忍辱、精進及諸禪事，皆",
    "T08n0221_017:0122a08": "以般若波羅蜜行；及三脫門、四等、大慈及三",
    "T08n0221_017:0122a09": "十七品，所作所念皆不離般若波羅蜜；及三",
    "T08n0221_017:0122a10": "三昧、佛十種力、四無所畏、四無礙慧、佛十八",
    "T08n0221_017:0122a11": "法、八十種好、皆不離般若波羅蜜。」須菩提言：",
    "T08n0221_017:0122a12": "「世尊！云何菩薩一意行般若波羅蜜，受持六",
    "T08n0221_017:0122a13": "波羅蜜乃至八十種好？」「須菩提！菩薩行般",
    "T08n0221_017:0122a14": "若波羅蜜，行六波羅蜜初無二相；乃至八十",
    "T08n0221_017:0122a15": "種好亦無二相。」「世尊！云何行六波羅蜜至八",
    "T08n0221_017:0122a16": "十種好不以二相？」佛言：「菩薩行般若波羅",
    "T08n0221_017:0122a17": "蜜，皆悉具足總持諸波羅蜜及三十七品而",
    "T08n0221_017:0122a18": "行布施。」須菩提言：「世尊！是事云何？」佛言：「菩",
    "T08n0221_017:0122a19": "薩行般若波羅蜜時不以漏意，行檀波羅蜜",
    "T08n0221_017:0122a20": "於無漏，作念言：『我為是誰？所施何物？受者為",
    "T08n0221_017:0122a21": "誰？』於是三事無相受念，爾時亦不見意及所",
    "T08n0221_017:0122a22": "施受者，至十八法亦復如是。「復次，須菩提！菩",
    "T08n0221_017:0122a23": "薩行般若波羅蜜，乃至般若波羅蜜亦無有",
    "T08n0221_017:0122a24": "相，亦不見六波羅蜜。菩薩行般若波羅蜜",
    "T08n0221_017:0122a25": "乃至八十種好，亦無有相、亦無所見。」須菩提",
    "T08n0221_017:0122a26": "言：「世尊！以無相、無所作法，云何得具足六波",
    "T08n0221_017:0122a27": "羅蜜，云何具足三十七品，云何具足三空及十",
    "T08n0221_017:0122a28": "種力，云何具足四無所畏、佛十八法？」佛言：「菩",
    "T08n0221_017:0122a29": "薩行般若波羅蜜，以無相施隨眾生所欲，或",
    "T08n0221_017:0122b01": "索肌肉妻子國城珍寶，所有財穀皆不逆人。",
    "T08n0221_017:0122b02": "作是施時，或有人來問菩薩言：『用是無相布",
    "T08n0221_017:0122b03": "施為作。』雖有是言，我續布施不可斷絕，持是",
    "T08n0221_017:0122b04": "布施與眾生共，為阿耨多羅三耶三菩；亦無",
    "T08n0221_017:0122b05": "相念，亦無施意，亦無物意，亦無受者意，亦不",
    "T08n0221_017:0122b06": "見阿耨多羅三耶三菩意。何以故？所見一切",
    "T08n0221_017:0122b07": "皆悉空故。如是，誰為阿耨多羅三耶三菩者？",
    "T08n0221_017:0122b08": "如是作為則是真作，則能淨佛國土、教化眾",
    "T08n0221_017:0122b09": "生，則為行六波羅蜜，則為具足三十七品及",
    "T08n0221_017:0122b10": "三脫門，則為具足佛十八法。如是行者，則為",
    "T08n0221_017:0122b11": "不受布施之報，譬如第六天王有所欲者，但念",
    "T08n0221_017:0122b12": "即至。菩薩如是，但意念諸法，皆具足至。以布",
    "T08n0221_017:0122b13": "施之德能供養諸佛，悉能飽滿諸天及人。以",
    "T08n0221_017:0122b14": "漚惒拘舍羅行檀波羅蜜，安立眾生於三乘",
    "T08n0221_017:0122b15": "法，是為菩薩行般若波羅蜜具足檀波羅蜜。」◎",
    "T08n0221_017:0122b16": "須菩提言：「世尊！云何菩薩行般若波羅蜜具",
    "T08n0221_017:0122b17": "足尸波羅蜜？」佛言：「菩薩悉知賢聖無漏道法",
    "T08n0221_017:0122b18": "之戒，不毀不亂，奉賢聖戒。於諸法無所[打-丁+此]，亦",
    "T08n0221_017:0122b19": "不[打-丁+此]五陰，亦不[打-丁+此]三十二相，亦不[打-丁+此]四性，亦",
    "T08n0221_017:0122b20": "不[打-丁+此]四天王至三十三天，不[打-丁+此]須陀洹至",
    "T08n0221_017:0122b21": "羅漢、辟支佛，亦不[打-丁+此]轉輪聖王。所作功德但",
    "T08n0221_017:0122b22": "欲與眾生共，為薩云若；不相不倚亦不以二。",
    "T08n0221_017:0122b23": "但為世事，非最要義。具足戒已，以漚惒拘舍羅",
    "T08n0221_017:0122b24": "起四禪，不以貪受天眼。以天眼觀十方諸佛，",
    "T08n0221_017:0122b25": "至成阿耨多羅三耶三菩初不離天眼。以天",
    "T08n0221_017:0122b26": "耳淨盡聞諸佛所說經法，不失所聞。至得自",
    "T08n0221_017:0122b27": "辯，悉知諸佛之意。知諸佛意已，便能饒益一",
    "T08n0221_017:0122b28": "切眾生。持識宿命之慧，覺諸所作不失本行，",
    "T08n0221_017:0122b29": "以無漏之法立眾生於三乘，隨眾生所欲而",
    "T08n0221_017:0122c01": "悉授之。須菩提！是為無相具足尸波羅蜜。」佛",
    "T08n0221_017:0122c02": "言：「菩薩云何具足於忍？從發意至坐道場，若",
    "T08n0221_017:0122c03": "眾生來以刀杖捶加於菩薩，菩薩終不起意。",
    "T08n0221_017:0122c04": "當起二忍：一者、忍辱，二者、無所從生法忍。起",
    "T08n0221_017:0122c05": "意念言：『以刀捶杖加我者為誰？受者為誰？』",
    "T08n0221_017:0122c06": "當觀法相，觀法相者亦無所有、亦無所觀。無",
    "T08n0221_017:0122c07": "所觀者，便得無所從生法忍。住二忍已，便具",
    "T08n0221_017:0122c08": "足四禪、四等及四空定，便具足三十七品及",
    "T08n0221_017:0122c09": "三脫門，便具足十力，四無所畏，四無礙慧。菩",
    "T08n0221_017:0122c10": "薩已住是法，便得神通，非是二地所能及者。",
    "T08n0221_017:0122c11": "具足神通已，便具足六波羅蜜。以天眼慧見",
    "T08n0221_017:0122c12": "十方佛，至阿耨多羅三耶三菩不忘佛念。復",
    "T08n0221_017:0122c13": "以天耳慧聞十方佛所說教法，悉知諸佛，諸",
    "T08n0221_017:0122c14": "佛所念悉復逮。知眾生之意，如應說法。自知",
    "T08n0221_017:0122c15": "宿命，以慧皆識眾生功德，持諸善本功德勸",
    "T08n0221_017:0122c16": "勉眾生，以漏盡之慧立眾生於三乘。菩薩摩",
    "T08n0221_017:0122c17": "訶薩行般若波羅蜜，以漚惒拘舍羅行，教化",
    "T08n0221_017:0122c18": "眾生、淨佛國土，具足薩云若慧，逮得阿耨多",
    "T08n0221_017:0122c19": "羅三耶三菩，轉於法輪。是為菩薩行般若波",
    "T08n0221_017:0122c20": "羅蜜具足羼波羅蜜。」佛言：「云何菩薩行般若",
    "T08n0221_017:0122c21": "波羅蜜具足惟逮波羅蜜？須菩提？菩薩行般",
    "T08n0221_017:0122c22": "若波羅蜜，身意精進具足四禪。於四禪起，便",
    "T08n0221_017:0122c23": "得無數神通，變化來往、手捫摸日月。持是精",
    "T08n0221_017:0122c24": "進，遍至十方無數剎土，供養諸佛一切所有供",
    "T08n0221_017:0122c25": "養之具，至阿耨多羅三耶三菩。諸天、世人皆",
    "T08n0221_017:0122c26": "當恭敬。是菩薩至般泥洹，以神足到十方聽",
    "T08n0221_017:0122c27": "受諸佛法言，所聞法至成阿耨多羅三耶三",
    "T08n0221_017:0122c28": "菩終不忘，淨佛國土、教化眾生，具足薩云若。",
    "T08n0221_017:0122c29": "是為行般若波羅蜜具足惟逮波羅蜜。「復次，",
    "T08n0221_017:0123a01": "須菩提！以無漏道法具足意精進，口不言",
    "T08n0221_017:0123a02": "惡、身不行惡、意不念惡，亦不[打-丁+此]苦樂、有常無",
    "T08n0221_017:0123a03": "常，不[打-丁+此]有我無我，不[打-丁+此]有為無為，不[打-丁+此]三界，",
    "T08n0221_017:0123a04": "不[打-丁+此]四禪及四空定、四等、三脫門、三十七品，",
    "T08n0221_017:0123a05": "至十八法亦無所[打-丁+此]。亦不[打-丁+此]聲聞、辟支佛，不",
    "T08n0221_017:0123a06": "[打-丁+此]聲聞、辟支佛道，亦不[打-丁+此]菩薩，亦不[打-丁+此]菩薩",
    "T08n0221_017:0123a07": "地，亦不[打-丁+此]五趣，亦不分別是天、是人、是畜",
    "T08n0221_017:0123a08": "生、是泥犁、是薜荔，亦不分別是須陀洹道、是",
    "T08n0221_017:0123a09": "羅漢道、是辟支佛道，亦不分別是菩薩道，亦",
    "T08n0221_017:0123a10": "不分別是薩云若，亦不[打-丁+此]諸法，諸道亦不分",
    "T08n0221_017:0123a11": "別。所以者何？是諸法者，皆無有要、無可[打-丁+此]者，",
    "T08n0221_017:0123a12": "亦無可分別者。以具足意精進，便救一切魔",
    "T08n0221_017:0123a13": "怨眾生。救眾生已，亦不見眾生。具足精進已，",
    "T08n0221_017:0123a14": "亦不見精進。具足佛法已，亦不見佛法。淨佛",
    "T08n0221_017:0123a15": "國土亦不見不得，具足精進便受諸善法，亦",
    "T08n0221_017:0123a16": "不於是善法中生念。遍遊諸國救益眾生，所",
    "T08n0221_017:0123a17": "作變化自恣無礙。或雨諸華或散諸香，或以",
    "T08n0221_017:0123a18": "伎樂鼓樂絃歌事，或震動事或以光明，或以",
    "T08n0221_017:0123a19": "國土七寶示現，或以博弈，或現水火隨道而",
    "T08n0221_017:0123a20": "入，與為因緣使行十善。或以施戒而攝取之，",
    "T08n0221_017:0123a21": "或以支解身體妻子國土，或以自身隨眾生",
    "T08n0221_017:0123a22": "意而攝取之。須菩提！菩薩以漚惒拘舍羅無",
    "T08n0221_017:0123a23": "相行惟逮波羅蜜。」佛言：「菩薩行般若波羅",
    "T08n0221_017:0123a24": "蜜，住於無相之法行禪。菩薩行般若波羅蜜，",
    "T08n0221_017:0123a25": "除如來三昧，一切餘三昧皆當具足。具足四",
    "T08n0221_017:0123a26": "禪，具足四等及四空定，皆當逆順行八惟無",
    "T08n0221_017:0123a27": "及九次第禪，行空，無相，無願三昧，電光三昧，",
    "T08n0221_017:0123a28": "金剛三昧，直治三昧，住是禪波羅蜜便得三",
    "T08n0221_017:0123a29": "十七品，住於三昧具足道慧，諸三昧門皆來",
    "T08n0221_017:0123b01": "入是，具足道慧，具足十住地作行，至薩云若",
    "T08n0221_017:0123b02": "終不中道取證。於三昧中住，遊諸佛剎供養",
    "T08n0221_017:0123b03": "諸佛，於諸佛所殖諸德本，淨佛國土、遊諸",
    "T08n0221_017:0123b04": "四域教化眾生，廣立眾生於六波羅蜜。或立",
    "T08n0221_017:0123b05": "於須陀洹、斯陀含、阿那含、阿羅漢、辟支佛，隨",
    "T08n0221_017:0123b06": "其所欲而滿其願。於是禪波羅蜜者，悉總持",
    "T08n0221_017:0123b07": "諸陀隣尼門，便得四無礙慧，便受神通，終不",
    "T08n0221_017:0123b08": "墮女人胞胎。不受色欲無生不生，雖生不著",
    "T08n0221_017:0123b09": "於生。何以故？善觀於幻法，知所有如幻，救濟",
    "T08n0221_017:0123b10": "眾生便得無眾生之相，以無所得法立眾生",
    "T08n0221_017:0123b11": "於無所得法，以世俗數不以最上要。以禪波",
    "T08n0221_017:0123b12": "羅蜜遍入諸禪及解脫禪，不得阿耨多羅三",
    "T08n0221_017:0123b13": "耶三菩，終不捨禪波羅蜜。行道慧入薩云若",
    "T08n0221_017:0123b14": "慧，便盡習緒為以自救當復救餘。救他人已，",
    "T08n0221_017:0123b15": "為諸天及人及阿須倫而作福田。如是，須菩",
    "T08n0221_017:0123b16": "提！菩薩行般若波羅蜜，是為具足無相三昧。」",
    "T08n0221_017:0123b17": "「云何菩薩行般若波羅蜜，於無相法具足般",
    "T08n0221_017:0123b18": "若波羅蜜念？」佛言：「菩薩不見法有實成者，亦",
    "T08n0221_017:0123b19": "不見五陰實成者，亦不見五陰生，亦不見五",
    "T08n0221_017:0123b20": "陰來生處；乃至須陀洹道，亦不見所生，亦不",
    "T08n0221_017:0123b21": "見來住處。以虛空故，其實不可得，亦不見須",
    "T08n0221_017:0123b22": "陀洹漏盡法。行般若波羅蜜以解有要無要",
    "T08n0221_017:0123b23": "之法，如是解者便解內外及有無空，於諸法",
    "T08n0221_017:0123b24": "無所入，亦不入於五陰，乃至于道亦無所入。",
    "T08n0221_017:0123b25": "學無所有般若波羅蜜，便具足菩薩道。何等",
    "T08n0221_017:0123b26": "為菩薩道？則六波羅蜜是。三十七品、十力、四",
    "T08n0221_017:0123b27": "無所畏、四無礙慧、佛十八法、三十二相、八十種",
    "T08n0221_017:0123b28": "好，於無所有成佛道，具足六波羅蜜，具足",
    "T08n0221_017:0123b29": "三十七品及五神通，隨眾生所欲，於六度中",
    "T08n0221_017:0123c01": "有貪嫉者，以檀波羅蜜授之；有惡戒者，以道",
    "T08n0221_017:0123c02": "戒授之；有瞋恚者，以忍授之；有懈怠者，以精",
    "T08n0221_017:0123c03": "進勸之；有亂意者，以禪救之；有愚癡者，以慧",
    "T08n0221_017:0123c04": "授之，至解脫品、解脫見品皆以授之；有聲聞",
    "T08n0221_017:0123c05": "道意者，隨其本應，以須陀洹、斯陀含、阿那含、",
    "T08n0221_017:0123c06": "阿羅漢、辟支佛道，隨本授之；有大乘者，以佛",
    "T08n0221_017:0123c07": "道授之。以是方便，能作無央數變化，乃至恒",
    "T08n0221_017:0123c08": "邊沙諸佛國土，隨人所欲，則能變其剎土之",
    "T08n0221_017:0123c09": "好，滿諸眾生之願。從一佛國至一佛國，所欲",
    "T08n0221_017:0123c10": "取國土隨其願。譬如第六天人，所有衣食伎",
    "T08n0221_017:0123c11": "樂隨意即至。菩薩以六波羅蜜行菩薩道，隨",
    "T08n0221_017:0123c12": "意所願盡皆具足，逮薩云若。於五陰無所受，",
    "T08n0221_017:0123c13": "於一切諸法，道法俗法、善法惡法，皆悉具足",
    "T08n0221_017:0123c14": "無所受。後成阿耨多羅三耶三菩阿惟三佛",
    "T08n0221_017:0123c15": "時，國土所有皆悉隨意即得，無有持來者亦",
    "T08n0221_017:0123c16": "無有持往者，亦如第六天上。何以故？諸法",
    "T08n0221_017:0123c17": "無所恃亦無所倚。須菩提！菩薩行般若波羅",
    "T08n0221_017:0123c18": "蜜，以無所有相，是為具足般若波羅蜜。」",
    "T08n0221_017:0123c19": "摩訶般若波羅蜜無有相品第七十七",
    "T08n0221_017:0123c20": "爾時須菩提白佛言：「世尊！菩薩摩訶薩云何",
    "T08n0221_017:0123c21": "於無所破壞法、無相法、無所有法中，能具足",
    "T08n0221_017:0123c22": "六波羅蜜念？云何於是無形法而知差別入",
    "T08n0221_017:0123c23": "般若波羅蜜中？云何於無相法以一相而逮",
    "T08n0221_017:0123c24": "正覺？」佛告須菩提言：「菩薩摩訶薩行般若波",
    "T08n0221_017:0123c25": "羅蜜，五陰如幻、如響、如夢、如影、如熱時焰、如",
    "T08n0221_017:0123c26": "化。持是五陰行六波羅蜜，五陰無相，如幻、如",
    "T08n0221_017:0123c27": "響、如夢、如影、如熱時焰。何以故？夢幻之法無",
    "T08n0221_017:0123c28": "所有故。無所有者則一相，一相者則無有相。",
    "T08n0221_017:0123c29": "以是故，須菩提！當知檀波羅蜜無有相，所布",
    "T08n0221_017:0124a01": "施及主受者皆無有相。作是知者，則為具足",
    "T08n0221_017:0124a02": "檀波羅蜜。作是具足檀波羅蜜已，終不於六",
    "T08n0221_017:0124a03": "波羅蜜轉還，便於六波羅蜜中具足四禪、四",
    "T08n0221_017:0124a04": "等、四空定，悉具足三十七品，具足內外空及",
    "T08n0221_017:0124a05": "有無空，便具足三脫門，具足八惟無、九次第",
    "T08n0221_017:0124a06": "禪，具足五通，具足諸陀隣尼門，具足四無",
    "T08n0221_017:0124a07": "礙慧、四無所畏、十種力，悉具足佛十八法。」佛",
    "T08n0221_017:0124a08": "語須菩提：「菩薩以住於賢聖無漏法，便能飛",
    "T08n0221_017:0124a09": "行供養諸佛，隨其所安救濟眾生。或以布施",
    "T08n0221_017:0124a10": "攝取眾生，或以戒、或以忍、或以精進攝取眾",
    "T08n0221_017:0124a11": "生，或以禪、或以智慧攝取眾生，隨其所善而",
    "T08n0221_017:0124a12": "教之。為眾生故受生死法，不與同歸，亦不受",
    "T08n0221_017:0124a13": "生死勤苦。為眾生故種天上、人中之福，欲以",
    "T08n0221_017:0124a14": "攝取眾生故。知諸法無有相，便學須陀洹道",
    "T08n0221_017:0124a15": "法，亦不於中住；及學羅漢、辟支佛道法，亦不",
    "T08n0221_017:0124a16": "於中住。何以故；悉知諸法已，當逮薩云若慧",
    "T08n0221_017:0124a17": "故，非羅漢、辟支佛之所知。」佛語須菩提：「如是，",
    "T08n0221_017:0124a18": "如是！諸法無有相。知六波羅蜜無有相，乃至",
    "T08n0221_017:0124a19": "諸佛法亦知無有相。「復次，須菩提！菩薩摩訶",
    "T08n0221_017:0124a20": "薩行般若波羅蜜，於五陰如夢、如幻、如響、如",
    "T08n0221_017:0124a21": "影、如熱時焰、如化。行尸波羅蜜，知五陰如夢、",
    "T08n0221_017:0124a22": "如幻化，便以無相具足尸波羅蜜。持戒不犯",
    "T08n0221_017:0124a23": "不毀，善持戒不犯不毀，善持不亂，習智慧",
    "T08n0221_017:0124a24": "賢聖業，遍護諸戒以法義，戒身口意以等於",
    "T08n0221_017:0124a25": "諸戒。不以戒[打-丁+此]四性及遮迦越王，亦不言：『我",
    "T08n0221_017:0124a26": "持是戒當生四天及第六天上。』亦不念言：『持",
    "T08n0221_017:0124a27": "是戒得須陀洹道乃至羅漢、辟支佛道。』何以",
    "T08n0221_017:0124a28": "故？諸法一相，為無有相故。無相之法終不逮",
    "T08n0221_017:0124a29": "無相法，有相之法亦不逮有相法，有相之法",
    "T08n0221_017:0124b01": "亦不逮無相之法。須菩提！是為菩薩摩訶薩",
    "T08n0221_017:0124b02": "行般若波羅蜜，以無相法具足尸波羅蜜，上",
    "T08n0221_017:0124b03": "菩薩位。已上菩薩位，便逮得無所從生法忍，",
    "T08n0221_017:0124b04": "便行道慧，具足神通，住於諸陀隣尼門，便得",
    "T08n0221_017:0124b05": "四無礙慧。從一佛國遊一佛國，供養諸佛如",
    "T08n0221_017:0124b06": "來，攝取眾生，淨佛國土、教化眾生。生五趣之",
    "T08n0221_017:0124b07": "世，不著於生死行。譬如彌遮加越王，坐起行",
    "T08n0221_017:0124b08": "來無有知者，育養眾生不仰臣下、不嬈人民。",
    "T08n0221_017:0124b09": "譬如須延頭(須延頭者晉言甚淨)如來轉法輪，於三乘無",
    "T08n0221_017:0124b10": "有菩薩可教發阿耨多羅三耶三菩者，便般",
    "T08n0221_017:0124b11": "泥洹，後令化佛教授眾生一劫。須菩提！菩薩",
    "T08n0221_017:0124b12": "行般若波羅蜜具足尸波羅蜜，諸法便隨從",
    "T08n0221_017:0124b13": "之。「復次，須菩提！菩薩行般若波羅蜜，於五",
    "T08n0221_017:0124b14": "陰如幻、如夢、如響，以無相法具足羼波羅蜜。",
    "T08n0221_017:0124b15": "須菩提！菩薩以二忍事具足羼波羅蜜。何等",
    "T08n0221_017:0124b16": "為二？從初發意至于道場，於其中間，若有眾",
    "T08n0221_017:0124b17": "生持刀杖捶來撾打割刺。菩薩欲具足羼波",
    "T08n0221_017:0124b18": "羅蜜者，意不起亂，當計念言：『誰有罵者？誰有",
    "T08n0221_017:0124b19": "割者？誰有撾者？何以故？以諸法無有相。』如是",
    "T08n0221_017:0124b20": "觀者，便具足羼波羅蜜。以具足是忍，便得無",
    "T08n0221_017:0124b21": "所從生法忍。」須菩提白佛言：「世尊！無所從",
    "T08n0221_017:0124b22": "生法忍，為是滅？為是智耶？」佛言：「於忍不起毛",
    "T08n0221_017:0124b23": "髮惡意者是為智，以是智得無所從生法忍。」",
    "T08n0221_017:0124b24": "須菩提言：「世尊！聲聞、辟支佛無所從生法忍，",
    "T08n0221_017:0124b25": "及菩薩摩訶薩無所從生法忍，有何差別？」佛",
    "T08n0221_017:0124b26": "言：「須陀洹智及滅，至羅漢辟支佛智及滅，是",
    "T08n0221_017:0124b27": "菩薩摩訶薩之忍。須菩提！是為聲聞、辟支佛",
    "T08n0221_017:0124b28": "之差別。菩薩摩訶薩有是忍者，過出二地上。",
    "T08n0221_017:0124b29": "以住無所從生法忍者，便行菩薩道，便具足",
    "T08n0221_017:0124c01": "道慧，不離三十七品，不離三脫門，不離神",
    "T08n0221_017:0124c02": "通，教化眾生，淨佛國土，逮薩云若。須菩提！菩",
    "T08n0221_017:0124c03": "薩以無相法具足羼波羅蜜。「復次，須菩提！菩",
    "T08n0221_017:0124c04": "薩住於五陰如幻、如夢、如響、如野馬、如熱時",
    "T08n0221_017:0124c05": "之焰，於是無相法便行身意精進，便辦神通，",
    "T08n0221_017:0124c06": "遊諸佛剎供養諸佛，以身精進教授眾生，立",
    "T08n0221_017:0124c07": "眾生於三乘。是為菩薩行般若波羅蜜，以無",
    "T08n0221_017:0124c08": "相法具足惟逮波羅蜜。意精進者，以意精進",
    "T08n0221_017:0124c09": "於聖賢無漏之法，具足諸善本法、三十七品",
    "T08n0221_017:0124c10": "法，具足三脫門，具足四禪、四等及四空定，具",
    "T08n0221_017:0124c11": "足十力、四無所畏、佛十八法。菩薩於中學已，",
    "T08n0221_017:0124c12": "當具足薩云若慧，消諸習緒具足成相，得普",
    "T08n0221_017:0124c13": "遍光明，三倒十二法輪轉，能令三千大千剎",
    "T08n0221_017:0124c14": "土六反震動，能以光明照遍三千大千剎土，",
    "T08n0221_017:0124c15": "能出音聲遍三千大千剎土，諸眾生聞音者",
    "T08n0221_017:0124c16": "必至三乘之道。須菩提！菩薩精進所有饒益",
    "T08n0221_017:0124c17": "弘大如是。菩薩住精進，盡具足諸佛法，逮薩",
    "T08n0221_017:0124c18": "云若慧。「復次，須菩提！菩薩行般若波羅蜜，",
    "T08n0221_017:0124c19": "於五陰如夢、如幻，具足於禪波羅蜜。行四禪、",
    "T08n0221_017:0124c20": "四等、四無形禪及三脫門，電光三昧、金剛三昧、",
    "T08n0221_017:0124c21": "真禪三昧——除佛三昧，諸餘無央數三昧意",
    "T08n0221_017:0124c22": "皆遍至——亦不味諸三昧，亦不受其果報。何",
    "T08n0221_017:0124c23": "以故？以菩薩盡知諸三昧相法空，所有者",
    "T08n0221_017:0124c24": "皆無所有，無相不味無相，無所有不味無",
    "T08n0221_017:0124c25": "所有。以不味故，不隨禪生至形無形處。",
    "T08n0221_017:0124c26": "何以故？不見其形故。亦不見三昧，亦不見三",
    "T08n0221_017:0124c27": "昧相，亦無所見故，便具足無相三昧。持",
    "T08n0221_017:0124c28": "是三昧，過出二地上。」須菩提白佛言：「世",
    "T08n0221_017:0124c29": "尊！菩薩云何以禪波羅蜜出過羅漢、辟支",
    "T08n0221_017:0125a01": "佛道上？」佛告須菩提：「菩薩以禪學內外空及",
    "T08n0221_017:0125a02": "有無空，於空法不見有住處。聲聞、辟支佛法",
    "T08n0221_017:0125a03": "及薩云若法皆空，以是空故，上菩薩位。」「世尊！",
    "T08n0221_017:0125a04": "云何是菩薩位？云何非菩薩位？」佛言：「諸有倚",
    "T08n0221_017:0125a05": "著非菩薩位，無所倚著是菩薩位。」「世尊！云何",
    "T08n0221_017:0125a06": "為倚？云何不倚？」佛言：「五陰、十二衰是菩薩倚，",
    "T08n0221_017:0125a07": "乃至薩云若亦是菩薩倚位者。須菩提！都不",
    "T08n0221_017:0125a08": "見諸法，亦無有名字，盡無所倚，是菩薩位。何",
    "T08n0221_017:0125a09": "以故？五陰所有事、薩云若所有事，亦非行、亦",
    "T08n0221_017:0125a10": "非說、亦非見。須菩提！是為菩薩受，是為菩薩",
    "T08n0221_017:0125a11": "位。菩薩以是上位，便具足諸三昧，尚不隨禪",
    "T08n0221_017:0125a12": "生，何況隨婬怒癡生而有所作？是事不然。但",
    "T08n0221_017:0125a13": "以幻法饒益眾生，不見眾生亦不見幻。於無",
    "T08n0221_017:0125a14": "所得法中攝取佛土、教授眾生，是為菩薩行般",
    "T08n0221_017:0125a15": "若波羅蜜具足禪波羅蜜，轉無倚法輪。「復次，",
    "T08n0221_017:0125a16": "須菩提！菩薩行般若波羅蜜，知諸法如幻、如",
    "T08n0221_017:0125a17": "夢、諸法如響、如化、如光影、如熱時焰。」須菩提",
    "T08n0221_017:0125a18": "言：「世尊！云何菩薩知諸法如幻、如焰？」佛言：",
    "T08n0221_017:0125a19": "「菩薩行般若波羅蜜，亦不見持夢幻示人，",
    "T08n0221_017:0125a20": "亦不見響亦不見持響示人，亦不見光影、幻、",
    "T08n0221_017:0125a21": "化、熱時焰亦不見持此示人。何以故？諸凡愚",
    "T08n0221_017:0125a22": "夫於夢幻諸法皆著顛倒；諸羅漢、辟支佛，諸",
    "T08n0221_017:0125a23": "菩薩，諸如來、無所著、等正覺，於夢幻法亦不",
    "T08n0221_017:0125a24": "見有，亦不見可持示人者。所以者何？諸法",
    "T08n0221_017:0125a25": "所有者皆無所有，亦無所成亦無所有。菩薩",
    "T08n0221_017:0125a26": "行般若波羅蜜終無貪相，亦不成就相，亦不",
    "T08n0221_017:0125a27": "生相。是事不然。何以故？般若波羅蜜亦不",
    "T08n0221_017:0125a28": "念法有生者有成者。菩薩如是行者，亦不生",
    "T08n0221_017:0125a29": "五陰，亦不生三界，亦不生諸禪，亦不生於",
    "T08n0221_017:0125b01": "解脫禪，亦不生三十七品，亦不生三脫門，亦",
    "T08n0221_017:0125b02": "不生六波羅蜜，當具足於第一地至十住，不",
    "T08n0221_017:0125b03": "於中生欲。何以故？是處不可得亦不可見，況",
    "T08n0221_017:0125b04": "當於中生欲意？雖行般若波羅蜜，亦不見般",
    "T08n0221_017:0125b05": "若波羅蜜，於不見中盡見諸法皆來入般若",
    "T08n0221_017:0125b06": "波羅蜜，亦不見諸法。何以故？諸法及般若波",
    "T08n0221_017:0125b07": "羅蜜，一無有二，亦非二事。何以故？為如如教、",
    "T08n0221_017:0125b08": "如法性教、如真際教，是諸法無有別。」須菩提",
    "T08n0221_017:0125b09": "白佛言：「假令諸法無有別、無有散，云何有善",
    "T08n0221_017:0125b10": "惡之教言、有漏無漏教言、道法俗法、有為無",
    "T08n0221_017:0125b11": "為之法教？」佛言：「於須菩提意云何，如諸法",
    "T08n0221_017:0125b12": "之法，頗有善惡、有漏無漏、若道若俗、有為法",
    "T08n0221_017:0125b13": "無為法不？頗見有須陀洹及羅漢、辟支佛法",
    "T08n0221_017:0125b14": "不？頗見有佛道不？」須菩提言：「不見也。世尊！」",
    "T08n0221_017:0125b15": "「是故，須菩提！諸法無有別、無有相、無所生、無",
    "T08n0221_017:0125b16": "所有。須菩提、我本為菩薩，初不見諸法有要",
    "T08n0221_017:0125b17": "者，亦不見五陰，亦不見有為無為，從須陀",
    "T08n0221_017:0125b18": "洹至佛道亦無所見、亦無所得。須菩提！菩薩",
    "T08n0221_017:0125b19": "欲學般若波羅蜜，從初發意至成阿耨多羅",
    "T08n0221_017:0125b20": "三耶三菩阿惟三佛，當善於所有無所有。菩",
    "T08n0221_017:0125b21": "薩善於無所有者，則能具足道慧，教授眾生、",
    "T08n0221_017:0125b22": "攝取佛國，成阿耨多羅三耶三菩，降諸眾生，",
    "T08n0221_017:0125b23": "不見於三界。須菩提！菩薩摩訶薩當作是行",
    "T08n0221_017:0125b24": "般若波羅蜜，應無所有。」◎",
    "T08n0221_017:0125b25": "放光般若經卷第十七"
}
