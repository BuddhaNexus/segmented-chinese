{
    "T21n1341_009:0794b08": "大威德陀羅尼經卷第九",
    "T21n1341_009:0794b10": "隋北印度三藏闍那崛多譯",
    "T21n1341_009:0794b11": "阿難。於中何者是五入。入地獄入畜生入閻",
    "T21n1341_009:0794b12": "羅世入天入人。是名五種入。於中所有地獄",
    "T21n1341_009:0794b13": "畜生閻羅世入。是惡行眾生入。若言天人等",
    "T21n1341_009:0794b14": "入。是善行眾生入。何故名入耶。彼受諸生",
    "T21n1341_009:0794b15": "流轉故言入。身惡行具足。口惡行具足。意惡",
    "T21n1341_009:0794b16": "行具足。以彼具足故。當入地獄畜生閻羅世。",
    "T21n1341_009:0794b17": "是故名入。以善行業果報信已當受未生。是",
    "T21n1341_009:0794b18": "故名入。是名五入。",
    "T21n1341_009:0794b19": "於中何者是五趣。地獄畜生閻羅世天人等。",
    "T21n1341_009:0794b20": "是為五趣。於彼之中。何者是五陰聚。色受想",
    "T21n1341_009:0794b21": "行識。是為五陰聚。復有五陰聚。地聚水聚火",
    "T21n1341_009:0794b22": "聚風聚識聚。是為五陰聚。復有五陰聚。戒",
    "T21n1341_009:0794b23": "聚三昧聚智聚解脫聚解脫知見聚。是名五",
    "T21n1341_009:0794b24": "陰聚。復有五陰聚。力精進聚離生聚離三有",
    "T21n1341_009:0794b25": "聚離貪著聚無畏毘婆舍那聚。是名五陰聚。",
    "T21n1341_009:0794b26": "復有五陰聚。聲聞智生聚。辟支佛智生聚。三",
    "T21n1341_009:0794b27": "藐三佛陀智生聚。眾生發力聚。滅諸縛聚。是",
    "T21n1341_009:0794b28": "名五陰聚。此等五種說中一所說未證當有",
    "T21n1341_009:0794b29": "疑。謂何者所說未證當有疑。謂名滅諸縛",
    "T21n1341_009:0794c01": "聚。於中彼善男子等應如是出。如來曾已說",
    "T21n1341_009:0794c02": "涅槃界。涅槃有何界。有為涅槃界。無為涅槃",
    "T21n1341_009:0794c03": "界也。汝等於此修多羅句中。應當宣說義業。",
    "T21n1341_009:0794c04": "莫作障礙。是為五陰聚。",
    "T21n1341_009:0794c05": "於中何者是五病。謂欲病恚病癡病損心病",
    "T21n1341_009:0794c06": "助魔病。若諸善法不能廣說。是名五病。復有",
    "T21n1341_009:0794c07": "五病。聲聞乘人不順聞故病。欲諸法者障諸",
    "T21n1341_009:0794c08": "法故病。住菩薩乘諸眾生輩俱致百千事中。",
    "T21n1341_009:0794c09": "不聞三輪清淨故病。復有菩薩魔障礙故病。",
    "T21n1341_009:0794c10": "如來說生色。亦說似生色。有如來說法。亦說",
    "T21n1341_009:0794c11": "似法。於中所說似法者。彼於行聲聞乘若行",
    "T21n1341_009:0794c12": "菩薩乘者。見於世間說障礙。彼若住於菩薩",
    "T21n1341_009:0794c13": "乘者。魔作障礙。不為行聲聞乘者。於中如來",
    "T21n1341_009:0794c14": "為諸菩薩說諸波羅蜜。於未來世是魔波旬",
    "T21n1341_009:0794c15": "於此閻浮提中。當說似波羅蜜諸修多羅。彼",
    "T21n1341_009:0794c16": "等諸修多羅多有諸人當受持者。阿難。而爾",
    "T21n1341_009:0794c17": "時說彼相似語言似波羅蜜者。住菩薩乘諸",
    "T21n1341_009:0794c18": "眾生輩。於諸法中當棄捨遠離。此是菩薩相",
    "T21n1341_009:0794c19": "似之法聞故當病。猶如聲聞乘行人顛倒教",
    "T21n1341_009:0794c20": "授。當知菩薩聞似波羅蜜者。亦復如是。阿難。",
    "T21n1341_009:0794c21": "是故如來見諸菩薩於未來世有如此障礙",
    "T21n1341_009:0794c22": "故。以言辭辯說諸波羅蜜。但有言音此是波",
    "T21n1341_009:0794c23": "羅蜜。此波羅蜜家修多羅也。復次如來有成",
    "T21n1341_009:0794c24": "就滿足。為諸菩薩說成就滿足勝淨法輪。菩",
    "T21n1341_009:0794c25": "薩篋藏菩薩學處。彼如是等以不聞故。住菩",
    "T21n1341_009:0794c26": "薩病處。於諸佛法而得損減。阿難。是故若有",
    "T21n1341_009:0794c27": "淨信諸善男子及善女人。欲求阿耨多羅三",
    "T21n1341_009:0794c28": "藐三菩提。當成就諸佛法。於二種修多羅中",
    "T21n1341_009:0794c29": "應勤求修學。何等為二。普發菩薩篋藏及陀",
    "T21n1341_009:0795a01": "羅尼修多羅中。何以故。如來有如是智。知彼",
    "T21n1341_009:0795a02": "過去有諸如來阿羅呵三藐三佛陀。彼等諸",
    "T21n1341_009:0795a03": "佛世尊入此事已。說此一切法優陀那菩薩",
    "T21n1341_009:0795a04": "篋藏已。於彼等諸波羅蜜。當得諸佛真實智",
    "T21n1341_009:0795a05": "慧皆入是中。於未來世。有諸如來阿羅呵三",
    "T21n1341_009:0795a06": "藐三佛陀。彼等諸佛世尊。亦當說此一切法",
    "T21n1341_009:0795a07": "優陀那菩薩篋藏法本。及現在世有諸如來",
    "T21n1341_009:0795a08": "阿羅呵三藐三佛陀。現世住者。及我現在如",
    "T21n1341_009:0795a09": "來阿羅呵三藐三佛陀。亦如是說。是故我今",
    "T21n1341_009:0795a10": "亦說此一切法優陀那菩薩篋藏法本。我所",
    "T21n1341_009:0795a11": "說法於此修多羅句中。無有法不能滿足佛",
    "T21n1341_009:0795a12": "菩提者。皆悉攝入無不說者。阿難。是故若有",
    "T21n1341_009:0795a13": "善男子善女人。欲取利益者。欲隨我學者。欲",
    "T21n1341_009:0795a14": "成就諸佛法者。欲領比丘僧者。應求如是等",
    "T21n1341_009:0795a15": "修多羅。如此修多羅中所示現法應如是住。",
    "T21n1341_009:0795a16": "何以故。如來為諸菩薩說淨三輪法已。菩薩",
    "T21n1341_009:0795a17": "篋藏純直名為速疾淨菩薩地。篋藏名為住",
    "T21n1341_009:0795a18": "持戒處一切諸義相續和合智地。為行諸菩",
    "T21n1341_009:0795a19": "薩乘諸眾生輩初作業力者。彼於菩薩篋藏",
    "T21n1341_009:0795a20": "中。今已說訖。阿難。於菩薩篋藏法本中。已",
    "T21n1341_009:0795a21": "如是次第說百俱致無所作地。為住菩薩乘",
    "T21n1341_009:0795a22": "諸眾生輩法無所減。阿難。若有欲成阿耨多",
    "T21n1341_009:0795a23": "羅三藐三菩提者。彼諸如來於此脩多羅中",
    "T21n1341_009:0795a24": "已共作耶。若有於此能隨學者。彼等當能清",
    "T21n1341_009:0795a25": "淨彼智。彼等以智淨故。亦當於大眾中能說",
    "T21n1341_009:0795a26": "法如我今也。阿難。是故我隨因住和合因緣。",
    "T21n1341_009:0795a27": "如來如是說法是菩薩道場。諸菩薩輩。當自",
    "T21n1341_009:0795a28": "齊集應善受持。阿難。若復有人於如是等一",
    "T21n1341_009:0795a29": "切相具足。勝妙菩薩篋藏陀羅尼中。正念正",
    "T21n1341_009:0795b01": "行正得處能增廣智慧處。總攝諸善根處。心",
    "T21n1341_009:0795b02": "不順入不生淨信而不受持。或不讀誦亦不",
    "T21n1341_009:0795b03": "溫習。亦不欲當成阿耨多羅三藐三菩提。我",
    "T21n1341_009:0795b04": "即說彼住魔事業。阿難。我念過去無量時。有",
    "T21n1341_009:0795b05": "佛名曰燈明如來阿羅呵三藐三佛陀。我時",
    "T21n1341_009:0795b06": "於彼燈明佛教中。為此菩薩篋藏修多羅。六",
    "T21n1341_009:0795b07": "萬歲中隨一比丘承事供養。我時於彼比丘",
    "T21n1341_009:0795b08": "之所。以一切樂具。若干年歲供養承事。而不",
    "T21n1341_009:0795b09": "與我此修多羅。隨於何處復三月安居。我於",
    "T21n1341_009:0795b10": "彼比丘所發三輪清淨心中。如諸菩薩有清",
    "T21n1341_009:0795b11": "淨心。如彼如來所說。如是彼三月中時彼比",
    "T21n1341_009:0795b12": "丘直教我聽。亦不教讀。我於彼時不生異心。",
    "T21n1341_009:0795b13": "而我於彼聞已。過彼三月即便命終。以我淨",
    "T21n1341_009:0795b14": "彼地故。當速淨般若。以是故。燈明世尊速",
    "T21n1341_009:0795b15": "授我記。汝於來世當得作佛多陀阿伽多阿",
    "T21n1341_009:0795b16": "羅呵三藐三佛陀。阿難。我今若見彼比丘今",
    "T21n1341_009:0795b17": "生在地獄中者。阿難。乃至如來阿羅呵三藐",
    "T21n1341_009:0795b18": "三佛陀知報恩故。能為彼比丘於大地獄中。",
    "T21n1341_009:0795b19": "經恒沙等劫受大苦惱。若於此比丘眾中。現",
    "T21n1341_009:0795b20": "前有者。當以金色二手取已若一月若半月",
    "T21n1341_009:0795b21": "荷負而行。以一切安樂具。當承事供養。念",
    "T21n1341_009:0795b22": "彼往昔報恩德故。而我雖作如是事。時於彼",
    "T21n1341_009:0795b23": "比丘猶亦不能具報彼少恩。阿難。於汝意云",
    "T21n1341_009:0795b24": "何。如來是知恩者報恩者不。阿難言。如是世",
    "T21n1341_009:0795b25": "尊。佛復告阿難言。阿難。於當來世有諸比丘",
    "T21n1341_009:0795b26": "比丘尼優婆塞優婆夷。若聞如是諸波羅蜜",
    "T21n1341_009:0795b27": "聲。當度險岸。阿難。如來知此未來恐怖已。彼",
    "T21n1341_009:0795b28": "及諸處於此修多羅句中已說。亦不作語言",
    "T21n1341_009:0795b29": "名字中說。阿難。是故聞如是法已應住如如。",
    "T21n1341_009:0795c01": "阿難。如來已說此病。住魔業者。是諸法中當",
    "T21n1341_009:0795c02": "不生實想。雖生實想不勤讀誦。何以故。阿",
    "T21n1341_009:0795c03": "難。於白法中多有障礙故。阿難。若於彼時於",
    "T21n1341_009:0795c04": "如是諸修多羅。聞已能受持讀誦溫習之者。",
    "T21n1341_009:0795c05": "如來以佛智慧。知彼丈夫故。曾於往昔供養",
    "T21n1341_009:0795c06": "諸佛。彼魔波旬不能作礙。阿難。如來今者",
    "T21n1341_009:0795c07": "但如是說。阿難。若彼等眾生今在現前者。如",
    "T21n1341_009:0795c08": "來為彼示現此修多羅。我今應當親執其手",
    "T21n1341_009:0795c09": "勸請彼輩。為有慢者安慰心故。於未來勸受",
    "T21n1341_009:0795c10": "持故。為是諸法不斷滅故。所以者何。彼人得",
    "T21n1341_009:0795c11": "自利故。亦供養我故。我所勸請不虛假故。彼",
    "T21n1341_009:0795c12": "等若能善受正法。彼等所說皆悉不虛。所有",
    "T21n1341_009:0795c13": "眾生請說法者。為彼等故。當於實智慧中住。",
    "T21n1341_009:0795c14": "若是法中能善住者。彼至道場應作是念。我",
    "T21n1341_009:0795c15": "等已曾為釋迦如來阿羅呵三藐三佛陀之所",
    "T21n1341_009:0795c16": "勸請。如是次第應脫彼病。",
    "T21n1341_009:0795c17": "阿難。何者是五患耶。謂生身患。心患。受業果",
    "T21n1341_009:0795c18": "報患。被他呪詛患。無智患。所謂身患者。彼以",
    "T21n1341_009:0795c19": "種種緣起各相諍鬪。遠相繫縛連續不斷。",
    "T21n1341_009:0795c20": "假使無病以惡人居故。即便病生。或食不消",
    "T21n1341_009:0795c21": "故霍亂。或被強壓捺而生濕瘡。或頭痛腦",
    "T21n1341_009:0795c22": "痛額痛口痛。舌痛齒痛眼痛耳痛。咽喉痛出",
    "T21n1341_009:0795c23": "入息膞痛。背痛脇痛腹痛心痛。或依彼等而",
    "T21n1341_009:0795c24": "起風痛。或不正住臍下絞痛。因大小便塞而",
    "T21n1341_009:0795c25": "致痛也。髀痛膝痛脛痛踝痛。脚痛諸節疼痛。",
    "T21n1341_009:0795c26": "此等麁痛何因而起。一切以不謹慎故起。住",
    "T21n1341_009:0795c27": "惡處故起。不善將衛故起。以生冷故起。何者",
    "T21n1341_009:0795c28": "是生冷也。以多食脂膩是故生冷。以彼冷故",
    "T21n1341_009:0795c29": "所以冷生。以冷生故故令增廣。以增廣故",
    "T21n1341_009:0796a01": "即生氣上。即自唱言。我不正臥。我食不知足。",
    "T21n1341_009:0796a02": "我飲不知足。所以風起所以黃起。痰陰冷陰",
    "T21n1341_009:0796a03": "眼暗。或因得物貪是故病起。最大病者謂貪",
    "T21n1341_009:0796a04": "諸欲。其餘諸病在世間醫師容可能治。此惡",
    "T21n1341_009:0796a05": "貪欲一切眾生終不能治。唯除諸佛如來阿",
    "T21n1341_009:0796a06": "羅呵三藐三佛陀。而此貪欲顛倒妄生。以妄",
    "T21n1341_009:0796a07": "生故住於顛倒。而懷信樂。既懷信樂。於佛法",
    "T21n1341_009:0796a08": "僧邊捨於信樂。於佛法僧邊捨信樂者。彼即",
    "T21n1341_009:0796a09": "無有乘行。彼於何處捨信樂。謂於佛邊法邊",
    "T21n1341_009:0796a10": "僧邊。乃至於天上亦無信樂。彼人何處信樂",
    "T21n1341_009:0796a11": "執著。於肉血中信樂執著。如是次第相續於",
    "T21n1341_009:0796a12": "骨髓中生信生樂。如是如是。次第相續腸肚",
    "T21n1341_009:0796a13": "之中。及以隱處而生信樂。",
    "T21n1341_009:0796a14": "爾時眾中有一長者名曰選擇。在彼會坐。然",
    "T21n1341_009:0796a15": "彼選擇長者。有妻名曰光勝立世主。時彼光",
    "T21n1341_009:0796a16": "勝婦女為世間最勝色。端正殊特眾人樂見。",
    "T21n1341_009:0796a17": "身體光澤最為第一。爾時選擇長者。從座而",
    "T21n1341_009:0796a18": "起白佛言。世尊。莫作如是言。所有丈夫執",
    "T21n1341_009:0796a19": "著欲者。彼即執著大小便處。何以故。世尊。我",
    "T21n1341_009:0796a20": "等增長世主者。少年盛壯名曰光勝。世尊。然",
    "T21n1341_009:0796a21": "我寧捨一切財物頭目。終不能暫捨光勝。世",
    "T21n1341_009:0796a22": "尊。猶如婆梨師迦花。如是如是。我於彼邊恒",
    "T21n1341_009:0796a23": "作是想。世尊。譬如有一丈夫取金鬘已而不",
    "T21n1341_009:0796a24": "羞慚置己頭上。世尊。如是如是。我彼光勝足",
    "T21n1341_009:0796a25": "下所有塵土。我時即取置己頭上。然我因彼",
    "T21n1341_009:0796a26": "無有慚悔。爾時世尊現神通力現神通已。即",
    "T21n1341_009:0796a27": "於坐處去眾不遠。化作光勝所居屋宅。於屋",
    "T21n1341_009:0796a28": "宅中見化光勝。爾時彼長者知己妻已速起",
    "T21n1341_009:0796a29": "愛著。於世尊前從座速起。詣向彼處化婦女",
    "T21n1341_009:0796b01": "邊。爾時所化婦女見彼長者。即起走避。爾時",
    "T21n1341_009:0796b02": "長者更審知彼實是己妻。而作是言。謂增長",
    "T21n1341_009:0796b03": "世主。如在己家所作諸事。如是如是。共相語",
    "T21n1341_009:0796b04": "論。爾時世尊復作如是變化神通。令化女在",
    "T21n1341_009:0796b05": "長者前。取彼衣角敷地而坐。時彼化女於衣",
    "T21n1341_009:0796b06": "角上放惡糞穢。如是世尊彼三摩耶復作神",
    "T21n1341_009:0796b07": "通。令彼糞穢出無量百千諸虫。爾時大眾聞",
    "T21n1341_009:0796b08": "此糞臭時各各捻鼻。爾時長者亦不能忍。四",
    "T21n1341_009:0796b09": "方觀看何處有此如是臭穢。爾時座中有一",
    "T21n1341_009:0796b10": "釋種子。名曰婆難陀。爾時彼長者觀彼婆難",
    "T21n1341_009:0796b11": "陀釋種子。觀已各相瞻面。爾時彼長者觀婆",
    "T21n1341_009:0796b12": "難陀釋種子已。告婆難陀釋種子言。尊者婆",
    "T21n1341_009:0796b13": "難陀。何處有此糞氣而大臭穢。爾時世尊作",
    "T21n1341_009:0796b14": "是神通。然彼婆難陀釋種之子。見彼長者衣",
    "T21n1341_009:0796b15": "角之處有是糞穢。告長者言。希有乃至鈍癡",
    "T21n1341_009:0796b16": "長者。既是爾增長世主光勝。於衣角中出是",
    "T21n1341_009:0796b17": "糞穢而不見也。復觀他面更作是言。大有糞",
    "T21n1341_009:0796b18": "穢氣甚臭惡。然此長者。愛增長世主光勝故。",
    "T21n1341_009:0796b19": "猶不能捨可惡糞穢故。彼即報言。尊者婆難",
    "T21n1341_009:0796b20": "陀。我此增長世主無有糞穢。即報彼言。長者。",
    "T21n1341_009:0796b21": "汝今起看衣角中所有糞穢。彼復報言。有誰",
    "T21n1341_009:0796b22": "疑我妻有是糞穢之惡。可令彼起。爾時婆難",
    "T21n1341_009:0796b23": "陀釋種之子告彼長者言。長者。若爾汝今應",
    "T21n1341_009:0796b24": "自觀衣角。彼亦不觀。爾時婆難陀釋種子起",
    "T21n1341_009:0796b25": "瞋恚心。忽然從座而起。即告彼言。癡鈍長者。",
    "T21n1341_009:0796b26": "汝豈不知如來世尊在我前坐。不應以此糞",
    "T21n1341_009:0796b27": "囊而來此處。時婆難陀釋種之子。即以右手",
    "T21n1341_009:0796b28": "捺長者頂。令就衣角糞穢之中。時彼長者即",
    "T21n1341_009:0796b29": "便叫喚。時婆難陀釋種之子以左手抱持。復",
    "T21n1341_009:0796c01": "以右手捉彼長者。從彼眾內擎持將出擲置",
    "T21n1341_009:0796c02": "遠處。此非長者。誰作此名是長者也。當知",
    "T21n1341_009:0796c03": "此是糞穢長者。爾時彼長者尋大羞慚。告化",
    "T21n1341_009:0796c04": "婦言。汝今何故來在眾中令我羞恥。彼即報",
    "T21n1341_009:0796c05": "言。長者。若汝愛著是糞穢坑。其中沈沒生樂",
    "T21n1341_009:0796c06": "想者。汝於往先應可慚愧。時彼長者生厭離",
    "T21n1341_009:0796c07": "意念欲捨衣。以羞愧故不能棄捨。如汝長者",
    "T21n1341_009:0796c08": "彼糞穢衣不受不取。而己自羞為彼糞穢污",
    "T21n1341_009:0796c09": "染是身。爾時婆難陀釋種之子告彼長者言。",
    "T21n1341_009:0796c10": "長者。汝增長世主有屎尿不。彼即報言。如",
    "T21n1341_009:0796c11": "是。尊者婆難陀有。然我今者。不能出氣欲取",
    "T21n1341_009:0796c12": "命終。爾時婆難陀釋種之子告彼長者言。長",
    "T21n1341_009:0796c13": "者。汝應如是以不出氣當取命終。是則順理。",
    "T21n1341_009:0796c14": "若我等以他糞故不能出氣而取命終。是則",
    "T21n1341_009:0796c15": "不順。今汝長者。此地方中宜可速去。我等亦",
    "T21n1341_009:0796c16": "以汝增長世主臭穢惡氣。作是苦惱。長者言。",
    "T21n1341_009:0796c17": "尊者婆難陀。頗有方便令使我等於無智中",
    "T21n1341_009:0796c18": "當得解脫。彼即報言。有是方便。若我等眼",
    "T21n1341_009:0796c19": "前不見汝者。可得解脫。爾時彼長者語婆難",
    "T21n1341_009:0796c20": "陀釋種子言。希有婆難陀釋種之子。乃能出",
    "T21n1341_009:0796c21": "是麁澁語言。爾時婆難陀釋種之子告彼長",
    "T21n1341_009:0796c22": "者言。希有此長者乃至有如是癡鈍。爾時彼",
    "T21n1341_009:0796c23": "長者復言。尊者婆難陀。汝莫於此大會眾現",
    "T21n1341_009:0796c24": "前罵辱於我。時彼化女如服轉藥在彼地方。",
    "T21n1341_009:0796c25": "爾時長者告彼增長世主言。汝於今者有是",
    "T21n1341_009:0796c26": "事耶。令我於大眾前受大羞恥。即報彼言。汝",
    "T21n1341_009:0796c27": "應當羞汝愛著糞屎囊故。爾時四大天王在",
    "T21n1341_009:0796c28": "上空中住已。告彼長者言。希有乃至有是癡",
    "T21n1341_009:0796c29": "鈍長者。乃能如是。諸天眾前見自己婦沒糞",
    "T21n1341_009:0797a01": "聚中。爾時彼長者告婆難陀釋種之子言。尊",
    "T21n1341_009:0797a02": "者婆難陀。我今已知自婦諸過患。尊者婆難",
    "T21n1341_009:0797a03": "陀。願我於如來所離家出家。彼即報言。若汝",
    "T21n1341_009:0797a04": "俱致百千歲。以一切香塗薰己身滅糞氣故。",
    "T21n1341_009:0797a05": "若如是者。汝方當得於如來邊離家出家。彼",
    "T21n1341_009:0797a06": "復報言。尊者。我出家已當住空閑阿蘭若處。",
    "T21n1341_009:0797a07": "不在於此比丘眾中。尊者。誰能知命或死或",
    "T21n1341_009:0797a08": "生。爾時世尊展金色臂。告彼長者言。汝長者",
    "T21n1341_009:0797a09": "能盡命清淨行梵行不。彼即答言。我為一切",
    "T21n1341_009:0797a10": "眾生而行梵行我尚能行。況復自利而不能",
    "T21n1341_009:0797a11": "行。以是因緣。世尊以柔軟語。告彼長者。善來",
    "T21n1341_009:0797a12": "汝比丘行於梵行。作是語已。時彼長者即成",
    "T21n1341_009:0797a13": "剃髮。身著袈裟即持應鉢。彼即應時成就出",
    "T21n1341_009:0797a14": "家得具足戒。",
    "T21n1341_009:0797a15": "爾時婆難陀釋種之子告彼長者言。來汝長",
    "T21n1341_009:0797a16": "者今可取衣。彼即報言。尊者婆難陀。我非長",
    "T21n1341_009:0797a17": "者。我是比丘。彼復告言。不但剃髮名為比丘。",
    "T21n1341_009:0797a18": "彼即問言。云何名為比丘也。尊者婆難陀即",
    "T21n1341_009:0797a19": "以偈告言。",
    "T21n1341_009:0797a20": "若斷欲悕望　　復斷諸漏已",
    "T21n1341_009:0797a21": "諸法無悕望　　不可說有法",
    "T21n1341_009:0797a22": "隨順向涅槃　　隨順趣厭離",
    "T21n1341_009:0797a23": "入信到彼岸　　彼成為比丘",
    "T21n1341_009:0797a24": "若順於毘尼　　入於境界處",
    "T21n1341_009:0797a25": "能住戒聚中　　當得脫諸縛",
    "T21n1341_009:0797a26": "爾時世尊為彼長者比丘。廣說苦聖諦令得",
    "T21n1341_009:0797a27": "安住。開示顯揚分別廣演言教。正說苦諦苦",
    "T21n1341_009:0797a28": "集苦滅苦滅道聖諦。向說名字令得安住。開",
    "T21n1341_009:0797a29": "示分別宣揚顯說。爾時彼比丘聞說勝法已。",
    "T21n1341_009:0797b01": "即於彼地方生無漏法心得解脫。爾時彼比",
    "T21n1341_009:0797b02": "丘從坐而起。作如是言。我於今者於欲糞穢",
    "T21n1341_009:0797b03": "而得解脫。世尊。是諸毛道梵云婆羅隋云毛道凡夫輩。",
    "T21n1341_009:0797b04": "當何所作以惡信故。爾時彼比丘過彼夜已",
    "T21n1341_009:0797b05": "日在東方。彼三摩耶身著衣服入舍婆提城",
    "T21n1341_009:0797b06": "巡行乞食。時增長世主於路遇見告言。長者",
    "T21n1341_009:0797b07": "汝出家也。此處捨我棄我離我厭我。別我及",
    "T21n1341_009:0797b08": "捨家已。彼時答言。我已出家最為第一聖中",
    "T21n1341_009:0797b09": "出家。汝於我所已作利益。然汝於我大眾之",
    "T21n1341_009:0797b10": "前。用彼糞穢污染衣角。女告彼言。長者。汝謗",
    "T21n1341_009:0797b11": "我也。彼告女言。我不謗汝。如來世尊是我",
    "T21n1341_009:0797b12": "證明及婆難陀釋種之子。於大眾中捉我及",
    "T21n1341_009:0797b13": "汝。擒捉抱持擲著遠處。爾時惡魔波旬在上",
    "T21n1341_009:0797b14": "虛空作如是言。此非是彼。彼是所化如來如",
    "T21n1341_009:0797b15": "是多種化已。而令眾生得出家耶。爾時彼",
    "T21n1341_009:0797b16": "比丘告彼魔波旬言。波旬如是如是。汝及婦",
    "T21n1341_009:0797b17": "女及彼所化一切如化。一切諸法猶如陽焰。",
    "T21n1341_009:0797b18": "一切諸法猶如幻也。爾時彼女聞空法已。如",
    "T21n1341_009:0797b19": "實於彼地方之處思惟此義。彼思惟時遠塵",
    "T21n1341_009:0797b20": "離垢。於諸法中生法眼淨。爾時彼女已見諸",
    "T21n1341_009:0797b21": "法得入諸法。證入諸法無復有疑知教師法。",
    "T21n1341_009:0797b22": "爾時彼女告彼比丘言。汝已作善最有所作。",
    "T21n1341_009:0797b23": "比丘。若汝離家不用家法而出家者。而我今",
    "T21n1341_009:0797b24": "者亦隨出家。爾時婦女捨家離家出家學道。",
    "T21n1341_009:0797b25": "復作是念。彼諸空法思惟是已。即得作證阿",
    "T21n1341_009:0797b26": "羅漢道最勝上果。",
    "T21n1341_009:0797b27": "世尊相續隨時說法。知法相續故。其修多羅",
    "T21n1341_009:0797b28": "文句不斷壞故。即告長老阿難言。阿難。如來",
    "T21n1341_009:0797b29": "所說法為滅順眠煩惱故。是最病者。所謂於",
    "T21n1341_009:0797c01": "欲順眠此中執著廣起諸苦。所言苦者。是五",
    "T21n1341_009:0797c02": "道流轉生死所起。受者彼名為苦。何者是受。",
    "T21n1341_009:0797c03": "所言受者謂墮落。何者色墮落謂染著。以誰",
    "T21n1341_009:0797c04": "為染著謂有顛倒。誰為顛倒謂妄語。何者妄",
    "T21n1341_009:0797c05": "語謂無實。何者無實謂無事分別。何者無事",
    "T21n1341_009:0797c06": "分別。所謂諸空法而作我想。彼名無實。如是",
    "T21n1341_009:0797c07": "次第於不實中而生起色。名順眠處。是名病",
    "T21n1341_009:0797c08": "患悕望處耶。所言苦者所謂五聚陰。若有染",
    "T21n1341_009:0797c09": "著。五聚陰中受諸聚陰。是為無智。如是次",
    "T21n1341_009:0797c10": "第苦及五聚。若於五聚中無智彼為大患。何",
    "T21n1341_009:0797c11": "故言患。順向地獄畜生閻摩羅世。於地獄中。",
    "T21n1341_009:0797c12": "於畜生中。於閻摩羅世中。一切三界中住。不",
    "T21n1341_009:0797c13": "能分別身惡行口惡行意惡行。故名為患。此",
    "T21n1341_009:0797c14": "為五患。",
    "T21n1341_009:0797c15": "於中何者是五根。謂信根精進根念根三昧",
    "T21n1341_009:0797c16": "根般若根。是為五根。復有五根。何者五根。謂",
    "T21n1341_009:0797c17": "眼根耳根鼻根舌根身根。於中意根者。彼是",
    "T21n1341_009:0797c18": "內根彼二處和合而行。於法入中說名為入。",
    "T21n1341_009:0797c19": "是為五根。復有五根。何者為五根。謂婦女根",
    "T21n1341_009:0797c20": "丈夫根順忍根心轉根。有心滅已故即生女",
    "T21n1341_009:0797c21": "根。又有一根。須臾時即生女根。於須臾時",
    "T21n1341_009:0797c22": "生丈夫根。此等為五根。復有五根。何等為五",
    "T21n1341_009:0797c23": "根。謂地獄根畜生根閻摩羅世中根人中根",
    "T21n1341_009:0797c24": "天中根。是為五根。於中應知根之勝處。若從",
    "T21n1341_009:0797c25": "阿毘脂大地獄中滅已。出生者有二種根。一",
    "T21n1341_009:0797c26": "名普熱惱根。二名撲得根。如是色如是形相。",
    "T21n1341_009:0797c27": "譬如殊提華。於合會大地獄中滅已。出生者",
    "T21n1341_009:0797c28": "有二根相。一名左行根。二名轉果根。如是",
    "T21n1341_009:0797c29": "色如是形相。譬如甄首迦華。從叫喚大地獄",
    "T21n1341_009:0798a01": "中滅已。出生者有二根相。一名多五根。二名",
    "T21n1341_009:0798a02": "常超越根。有如是色如是形相。譬如毘離那",
    "T21n1341_009:0798a03": "迦華。活大地獄中滅已。出生者有二種根相。",
    "T21n1341_009:0798a04": "一名墮落眼根。二名事境界根。如是色如是",
    "T21n1341_009:0798a05": "形相。譬如目真隣陀華孔雀華。或如孔雀色。",
    "T21n1341_009:0798a06": "從黑繩大地獄中滅已。出生者有二種根相。",
    "T21n1341_009:0798a07": "一名有憂愁根。二名尼私多波帝陀炎隋云出生。",
    "T21n1341_009:0798a08": "如是色如是形相。譬如薝波迦華。此為五根",
    "T21n1341_009:0798a09": "相。大地獄中滅已。出生者又何故言根。以境",
    "T21n1341_009:0798a10": "界故。諸根生故。若於此處言根者。彼處處",
    "T21n1341_009:0798a11": "依國或名伊梨耶提。亦名胡求摩帝。亦名",
    "T21n1341_009:0798a12": "多寐帝也。亦名尼西毘多也。亦名作處也。亦",
    "T21n1341_009:0798a13": "名作相也。亦名般若林也。亦名想林也。亦名",
    "T21n1341_009:0798a14": "生也。亦名勝也。亦名稠勝也。亦名盧脂耶。亦",
    "T21n1341_009:0798a15": "名阿波荼婆娑那。阿難。是等諸根名者。如來",
    "T21n1341_009:0798a16": "所知種種言辭應分別演說。",
    "T21n1341_009:0798a17": "大威德陀羅尼經卷第九"
}