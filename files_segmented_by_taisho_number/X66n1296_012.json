{
    "X66n1296_012:0068a03": "宗門拈古彚集卷第十二",
    "X66n1296_012:0068a05": "古杭白巖嗣祖沙門　淨符　彚集",
    "X66n1296_012:0068a06": "　　△南二",
    "X66n1296_012:0068a07": "池州杉山智堅禪師(南二馬祖一嗣)因普請擇蕨次。南泉拈",
    "X66n1296_012:0068a08": "起一莖曰。者個大好供養。山曰。非但者個。百味珍羞",
    "X66n1296_012:0068a09": "他亦不顧。泉曰。雖然如是。個個須甞過始得。",
    "X66n1296_012:0068a10": "報慈遂徵云。且道是相見語不是相見語。",
    "X66n1296_012:0068a11": "翠巖芝徵云。只如杉山與麼道。還免得無過麼。若",
    "X66n1296_012:0068a12": "免得去。未具眼在。若免不得。又違前話。",
    "X66n1296_012:0068a13": "白巖符云。者兩個漢被一莖菜喪盡生平。",
    "X66n1296_012:0068a14": "撫州石鞏慧藏禪師(南二馬祖一嗣)本以戈獵為務。因趁鹿",
    "X66n1296_012:0068a15": "從馬祖菴前過。乃問還見鹿過否。祖曰汝是何人。曰",
    "X66n1296_012:0068a16": "獵者。祖曰汝解射麼。曰解射。祖曰汝一箭射幾個。曰",
    "X66n1296_012:0068a17": "一箭射一個。祖曰汝不解射。曰和尚解射否。祖曰解",
    "X66n1296_012:0068a18": "射。曰一箭射幾個。祖曰吾一箭射一羣。曰。彼此生命。",
    "X66n1296_012:0068a19": "何得射他一羣。祖曰。汝既知如是。何不自射。曰。若教",
    "X66n1296_012:0068a20": "某甲自射。直是無下手處。祖曰者漢曠劫無明煩惱",
    "X66n1296_012:0068a21": "今日頓息。鞏遂擲下弓箭投祖出家。",
    "X66n1296_012:0068a22": "清凉欽云。且作麼生是一箭射一羣底道理。直是",
    "X66n1296_012:0068a23": "三千大千世界生命也不消一箭。",
    "X66n1296_012:0068a24": "雪竇顯云。馬師一箭一羣。信彩射得有甚用處。不",
    "X66n1296_012:0068b01": "如石鞏一箭一個。却是好手。雪竇今日效古人之",
    "X66n1296_012:0068b02": "作擬放一箭。高聲喝云。看箭。又云中也。",
    "X66n1296_012:0068b03": "翠巖芝云。馬祖一箭射一羣猶未善在。山僧一箭",
    "X66n1296_012:0068b04": "射無數。盡大地蠢動含靈無不中者。雖然如是。祇",
    "X66n1296_012:0068b05": "道得一半。更有一半留與諸上座道。",
    "X66n1296_012:0068b06": "石鞏凡見僧來皆張弓架箭示之。一日三平至。鞏曰",
    "X66n1296_012:0068b07": "看箭。平乃撥開胸曰。此是殺人箭。活人箭又作麼生。",
    "X66n1296_012:0068b08": "鞏乃彈弓弦三下。平乃作禮。鞏曰。三十年張弓架箭。",
    "X66n1296_012:0068b09": "只射得半個聖人。遂抝折弓箭。平後參大顛舉前話。",
    "X66n1296_012:0068b10": "顛曰。既是活人箭。為什麼向弓弦上辨。平無對。顛曰",
    "X66n1296_012:0068b11": "三十年後要人舉此話也大難得。",
    "X66n1296_012:0068b12": "雲門偃問。長慶作麼生免得他道半個聖人。長慶",
    "X66n1296_012:0068b13": "云若不還價怎辨真偽。門云入水見長人。",
    "X66n1296_012:0068b14": "雪竇顯云。要先抝折不難。怎奈三平中的了也。然",
    "X66n1296_012:0068b15": "則老宿要活三平。且未免張弓架箭。首山念云。人",
    "X66n1296_012:0068b16": "人盡道三平中的。莫屈他也無。良久云。機關不是",
    "X66n1296_012:0068b17": "韓光作。莫把胸襟當等閒。",
    "X66n1296_012:0068b18": "支提愛云。射虎不真。徒勞沒羽。",
    "X66n1296_012:0068b19": "天童覺云。石鞏習氣不除。三平相席打令。却云三",
    "X66n1296_012:0068b20": "十年張弓架箭祇射得半個聖人。豈不是以己方",
    "X66n1296_012:0068b21": "人。大都不入驚人浪。到底難尋稱意魚。",
    "X66n1296_012:0068b22": "高峰妙云。石鞏張弓旁若無人。三平承箭弄巧成",
    "X66n1296_012:0068b23": "拙。然雖如是。半個聖人又作麼生。落花有意隨流",
    "X66n1296_012:0068b24": "水。流水無心戀落花。",
    "X66n1296_012:0068c01": "中峰本云。穿百步楊。透九重鼓。固是眼親手便。其",
    "X66n1296_012:0068c02": "如半個聖人有隱身之術。石鞏之技窮矣。",
    "X66n1296_012:0068c03": "鼓山賢云。披胷當箭宛有大人之作。然只忍得殺",
    "X66n1296_012:0068c04": "人箭。再問活人箭。蹉過多少時也。鞏為作死馬醫。",
    "X66n1296_012:0068c05": "雖然救得。也只是半個了也。",
    "X66n1296_012:0068c06": "石鞏問西堂藏。你還解捉虗空麼。曰捉得。鞏曰作麼",
    "X66n1296_012:0068c07": "生捉。堂以手撮虗空一下。鞏曰你不解捉。堂却問師",
    "X66n1296_012:0068c08": "兄作麼生捉。鞏把堂鼻孔拽。堂作忍痛聲曰。太煞拽",
    "X66n1296_012:0068c09": "人鼻孔直欲脫去。鞏曰。直須恁麼。捉虗空始得。",
    "X66n1296_012:0068c10": "寶壽方云。這般做處何異弄泥團者。極盡心思終",
    "X66n1296_012:0068c11": "無濟事。雖知祖師門下別有長處。當時待道你還",
    "X66n1296_012:0068c12": "解捉虗空麼。亦曰捉得。作麼生捉。直把石鞏一脚",
    "X66n1296_012:0068c13": "踏倒。",
    "X66n1296_012:0068c14": "白巖符云。施乾轉坤不無石鞏。當時被西堂近前",
    "X66n1296_012:0068c15": "劈面便掌。又作麼生。",
    "X66n1296_012:0068c16": "唐州紫玉山道通禪師(南二馬祖一嗣)因于頔相公問如何",
    "X66n1296_012:0068c17": "是佛。玉喚相公。公應諾。玉曰更莫別求。藥山聞曰。噫。",
    "X66n1296_012:0068c18": "可惜于家漢生埋向紫玉山中。公聞乃謁見藥山。山",
    "X66n1296_012:0068c19": "問曰。聞相公在紫玉山中大作佛事是否。公曰不敢。",
    "X66n1296_012:0068c20": "乃曰承聞有語相救。今日特來。山曰有疑但問。公曰",
    "X66n1296_012:0068c21": "如何是佛。山乃召于頔。公應諾。山曰是什麼。公豁然",
    "X66n1296_012:0068c22": "有省。",
    "X66n1296_012:0068c23": "羅山閒云。當時賴遇是于頔。可中草窠裏撥著個",
    "X66n1296_012:0068c24": "焦尾大蟲。何處有藥山。",
    "X66n1296_012:0069a01": "大溈智云。于頔當時若會見藥山喚云是什麼。只",
    "X66n1296_012:0069a02": "向道和尚賺我來。拂袖便去。不惟作個慷慨丈夫。",
    "X66n1296_012:0069a03": "亦乃不鈍置紫玉。",
    "X66n1296_012:0069a04": "大溈泰云。抉驪龍額上珠。取輪王髻中寶。如鐘待",
    "X66n1296_012:0069a05": "扣。似谷傳聲。八面玲瓏更無回互。諸人要見于頔",
    "X66n1296_012:0069a06": "悟處麼。真金已出鑛。鍛煉轉光輝。",
    "X66n1296_012:0069a07": "烏石道云。可惜于頔者漢脫得紫玉醬缸。又醃在",
    "X66n1296_012:0069a08": "藥山虀甕。雖然如是。仔細檢點將來。紫玉藥山脚",
    "X66n1296_012:0069a09": "跟總未點地在。烏石則不然。或有人問如何是佛。",
    "X66n1296_012:0069a10": "即向他道。大小石頭親見了。寶山端的不空回。",
    "X66n1296_012:0069a11": "毗陵芙蓉太毓禪師(南二馬祖一嗣)一日因行食到龐公前。",
    "X66n1296_012:0069a12": "公擬接毓乃縮手曰。生心受食。淨名所呵。去此一機。",
    "X66n1296_012:0069a13": "居士還甘否。公曰當時善現豈不作家。毓曰非關他",
    "X66n1296_012:0069a14": "事。公曰食到口邊被人奪却。毓乃行食。公曰不消一",
    "X66n1296_012:0069a15": "句。",
    "X66n1296_012:0069a16": "昭覺勤云。善現作家。芙蓉奇特。盡被龐老子一時",
    "X66n1296_012:0069a17": "領過了也。只如道不消一句。且道是那一句。端坐",
    "X66n1296_012:0069a18": "受供養。施主常安樂。",
    "X66n1296_012:0069a19": "芙蓉因龐公問。馬祖著實為人處。還分付吾師否。蓉",
    "X66n1296_012:0069a20": "曰。某甲尚未見他。作麼生知他著實處。公曰祇此見",
    "X66n1296_012:0069a21": "知也無討處。蓉曰居士也不得一向言說。公曰。一向",
    "X66n1296_012:0069a22": "言說師又失宗。若作兩向三向。師還開得口麼。蓉曰。",
    "X66n1296_012:0069a23": "直是開口不得。可謂實也。公撫掌而出。",
    "X66n1296_012:0069a24": "昭覺勤云。芙蓉何不道分付與我。待問如何是著",
    "X66n1296_012:0069b01": "實處。便好與一掌。待他眼目定動。更與一掌。何故。",
    "X66n1296_012:0069b02": "且要打斷許多葛藤。",
    "X66n1296_012:0069b03": "雲居莊云。芙蓉無端惹起許多葛藤。若約徑山見",
    "X66n1296_012:0069b04": "處。便與攔胷一踏。直饒龐公知有馬大師著實處。",
    "X66n1296_012:0069b05": "也做手脚不及。",
    "X66n1296_012:0069b06": "佛川宗云。者兩個撮驢糞漢也甚奇怪。雖然暗地",
    "X66n1296_012:0069b07": "拋竿。要且瞞埜山不得。",
    "X66n1296_012:0069b08": "信州鵞湖大義禪師(南二馬祖一嗣)唐憲宗詔入內。於麟德",
    "X66n1296_012:0069b09": "殿論義。湖問諸碩德曰。行住坐臥畢竟以何為道。有",
    "X66n1296_012:0069b10": "對知者是道。湖曰。不可以智知。不可以識識。安得知",
    "X66n1296_012:0069b11": "者是乎。有對無分別是道。湖曰。善能分別諸法相。於",
    "X66n1296_012:0069b12": "第一義而不動。安得無分別是乎。有對四禪八定是",
    "X66n1296_012:0069b13": "道。湖曰。佛身無為。不墮諸數。安得四禪八定是乎。眾",
    "X66n1296_012:0069b14": "皆杜口。",
    "X66n1296_012:0069b15": "徑山杲云。相罵饒你接嘴。相唾饒你潑水。",
    "X66n1296_012:0069b16": "天寧琦云。僧投寺裏宿。賊打不防家。",
    "X66n1296_012:0069b17": "瑞鹿信云。鵞湖長老辨似懸河。未免旁觀者哂。行",
    "X66n1296_012:0069b18": "住坐臥畢竟以何為道。貪觀天上月。失却手中橈。",
    "X66n1296_012:0069b19": "鵞湖舉順宗帝問尸利禪師曰。大地眾生如何得見",
    "X66n1296_012:0069b20": "性成佛。利曰。佛性如水中月。可見不可取。謂憲宗帝",
    "X66n1296_012:0069b21": "曰。佛性非見必見。水中月如何攫取。帝乃問何者是",
    "X66n1296_012:0069b22": "佛性。湖對曰不離陛下所問。帝默契之。",
    "X66n1296_012:0069b23": "灜山誾云。若道不離陛下所問即是佛性。鵞湖眉",
    "X66n1296_012:0069b24": "毛亦須倒豎。何故。祇曉眼橫。不知鼻直。",
    "X66n1296_012:0069c01": "五臺山隱峰禪師(南二馬祖一嗣)俗姓鄧。在襄州破威儀堂",
    "X66n1296_012:0069c02": "只著襯衣於砧椎邊拈起椎曰。道得即不打。于時大",
    "X66n1296_012:0069c03": "眾默然。峰便打。",
    "X66n1296_012:0069c04": "法眼益云。鄧隱峰奇怪甚奇怪。要且打不著。又云。",
    "X66n1296_012:0069c05": "其時一眾出自偶然。",
    "X66n1296_012:0069c06": "翠巖芝云。此語有勘破處。且道勘破阿誰。雪竇顯",
    "X66n1296_012:0069c07": "云。果然果然。",
    "X66n1296_012:0069c08": "東禪觀云。彼時堂中是有人耶無人耶。若有人。可",
    "X66n1296_012:0069c09": "容得伊。若無人。爭容得伊。又云。笑殺旁觀。",
    "X66n1296_012:0069c10": "城山洽云。當時若有人奪椎子却打云。看破了也。",
    "X66n1296_012:0069c11": "看者漢作何合殺。",
    "X66n1296_012:0069c12": "汾州無業大達禪師(南二馬祖一嗣)示眾。若有一毫頭聖凡",
    "X66n1296_012:0069c13": "情念未盡。不免入驢胎馬腹裏去。",
    "X66n1296_012:0069c14": "白雲端云。直使一毫頭聖凡情念淨盡。亦未免入",
    "X66n1296_012:0069c15": "驢胎馬腹裏去。",
    "X66n1296_012:0069c16": "磬山修云。未盡淨盡。山僧今日一齊拈却。諸人還",
    "X66n1296_012:0069c17": "見一毫頭麼。喝一喝云。切忌鑽龜打瓦。",
    "X66n1296_012:0069c18": "無業因僧問如何是佛。業曰莫妄想。又僧問如何是",
    "X66n1296_012:0069c19": "佛。業曰即心是佛。",
    "X66n1296_012:0069c20": "雪竇顯於莫妄想處著語云。塞却鼻孔。於即心是",
    "X66n1296_012:0069c21": "佛處著語云。拄却舌頭。",
    "X66n1296_012:0069c22": "昭覺勤云。正當恁麼時。舌頭又拄却。鼻孔又塞却。",
    "X66n1296_012:0069c23": "還有轉身吐氣處也無。便打。",
    "X66n1296_012:0069c24": "古南門云。一轉語無繩自縛。一轉語金鍮不辨。一",
    "X66n1296_012:0070a01": "轉語堆山積嶽。更有一轉語。三十年後。",
    "X66n1296_012:0070a02": "南嶽西園曇藏禪師(南二馬祖一嗣)一日自燒浴。僧問和尚",
    "X66n1296_012:0070a03": "何不使沙彌童行。園乃撫掌三下。",
    "X66n1296_012:0070a04": "曹山寂云。一等是拍手撫掌。就中西園奇怪。俱胝",
    "X66n1296_012:0070a05": "一指頭禪葢為承當處不諦當。僧却問西園撫掌",
    "X66n1296_012:0070a06": "豈不是奴兒婢子邊事。山曰是。曰向上更有事也",
    "X66n1296_012:0070a07": "無。山曰有。曰如何是向上事。山叱曰者奴兒婢子。",
    "X66n1296_012:0070a08": "天童覺云。識尊卑。知貴賤。西園是作家。分玉石。辨",
    "X66n1296_012:0070a09": "金鍮。曹山不出世。者僧雖解切磋琢磨。也祇向奴",
    "X66n1296_012:0070a10": "兒婢子邊著倒。還知麼。放曠淋漓兩不傷。猶是夜",
    "X66n1296_012:0070a11": "明簾外客。",
    "X66n1296_012:0070a12": "愚菴盂云。諸禪德。曹山與麼批判。為復是一期壓",
    "X66n1296_012:0070a13": "捺。為復是別有道理。有者道古人提唱總不可作",
    "X66n1296_012:0070a14": "實法會。理固如此。也須要頭腦清白。西園撫掌是",
    "X66n1296_012:0070a15": "甚時節。俱胝豎指是何節目。者裏緇素得出。許你",
    "X66n1296_012:0070a16": "親見西園。否則在人家屋簷下坐著。驢年去在。",
    "X66n1296_012:0070a17": "鎮州金牛和尚(南二馬祖一嗣)每自做飯供養眾僧。至齋時",
    "X66n1296_012:0070a18": "舁飯桶到堂前作舞。呵呵大笑曰。菩薩子喫飯來。",
    "X66n1296_012:0070a19": "長慶稜云。金牛大似因齋慶讚。",
    "X66n1296_012:0070a20": "大光誨因僧問。長慶道因齋慶讚意旨如何。光乃",
    "X66n1296_012:0070a21": "作舞。僧便禮拜。光云見甚道理便禮拜。僧却作舞。",
    "X66n1296_012:0070a22": "光云者野狐精。",
    "X66n1296_012:0070a23": "東禪齊云。祇如長慶大光。是明古人意。別為他分",
    "X66n1296_012:0070a24": "柝。諸人每日喫飯過堂。為當與古人一般。為當別",
    "X66n1296_012:0070b01": "有道理。若道別。且作麼生得別來。若道一般。恰到",
    "X66n1296_012:0070b02": "他舞又被喚作野狐精。還會麼。若不會。行脚眼在",
    "X66n1296_012:0070b03": "甚麼處。",
    "X66n1296_012:0070b04": "雪竇顯云。雖然如是。金牛不是好心。",
    "X66n1296_012:0070b05": "瑞巖慍云。金牛露出醜舉止。殘羮餿飯阿誰肯喫。",
    "X66n1296_012:0070b06": "金牛因臨濟來乃橫按拄杖當門踞坐。濟遂撫掌三",
    "X66n1296_012:0070b07": "下歸客堂。牛却下。看人事了乃問。夫賓主相見各有",
    "X66n1296_012:0070b08": "軌儀。上座何得無禮。濟曰老和尚道什麼。牛擬開口。",
    "X66n1296_012:0070b09": "濟便打一坐具。牛作倒勢。濟又打一坐具。牛曰今日",
    "X66n1296_012:0070b10": "不著便。遂歸方丈。",
    "X66n1296_012:0070b11": "溈山祐問仰山。此二尊宿還有勝劣也無。仰云勝",
    "X66n1296_012:0070b12": "即總勝。劣則總劣。",
    "X66n1296_012:0070b13": "溈山果云。一人焦磚打著連底凍。一人得便宜是",
    "X66n1296_012:0070b14": "落便宜。具眼者辨取。",
    "X66n1296_012:0070b15": "靈隱禮云。驅耕夫牛。奪饑人食。不無臨濟。若是毒",
    "X66n1296_012:0070b16": "蛇頭上揩癢。猛虎口裏橫身。須讓金牛始得。只如",
    "X66n1296_012:0070b17": "勝劣不分。直提向上又作麼生。橫按鏌鎁全正令。",
    "X66n1296_012:0070b18": "西遯超云。二大老一則居勝。一則退敗。是將栗棘",
    "X66n1296_012:0070b19": "蓬擉瞎天下人眼睛。是將爛汙泥塗却天下人眼",
    "X66n1296_012:0070b20": "睛。今之學其宗者。打必打到勝。喝必喝到勝。以為",
    "X66n1296_012:0070b21": "多打得幾下。多喝得幾喝。便為大機大用。噫。殊不",
    "X66n1296_012:0070b22": "知八百年前早為金牛踏殺了也。",
    "X66n1296_012:0070b23": "利山和尚(南二馬祖一嗣)因僧問眾色歸空空歸何所。山曰",
    "X66n1296_012:0070b24": "舌頭不出口。曰為甚麼不出口。山曰內外一如故。",
    "X66n1296_012:0070c01": "漏澤杲云。大小利山恁麼答話。把人脚跟釘却。不",
    "X66n1296_012:0070c02": "敢動著一步。山僧者裏則不然。若有問眾色歸空",
    "X66n1296_012:0070c03": "空歸何所。向道此去武塘不遠。為甚如此。祇要你",
    "X66n1296_012:0070c04": "到家。還會麼。良久云。莫怪坐來頻勸酒。自從別後",
    "X66n1296_012:0070c05": "見君稀。",
    "X66n1296_012:0070c06": "韶州乳源和尚(南二馬祖一嗣)上堂。西來的的意不妨難道。",
    "X66n1296_012:0070c07": "眾中莫有道得者麼。出來試道看。時有僧出禮拜。源",
    "X66n1296_012:0070c08": "劈脊便打曰。是什麼時節出頭來。便歸方丈。",
    "X66n1296_012:0070c09": "保福展代僧云。為和尚不惜身命。長慶稜云。我即",
    "X66n1296_012:0070c10": "不然。福云作麼生。慶云不妨不妨。",
    "X66n1296_012:0070c11": "承天宗云。宗乘也不易扶豎。者兩個老漢扶不起。",
    "X66n1296_012:0070c12": "我道者僧若不出頭。棒即是乳源自喫。",
    "X66n1296_012:0070c13": "溈山果云。者僧若具眼。纔見開口。便好向道老和",
    "X66n1296_012:0070c14": "尚少賣弄。不唯勘破乳源。亦乃坐斷天下人舌頭。",
    "X66n1296_012:0070c15": "廣胤標云。者僧若是個漢。待伊纔拈棒。便好接住",
    "X66n1296_012:0070c16": "送一送云。和尚也須自領一半始得。管教者老漢",
    "X66n1296_012:0070c17": "一場懡[怡-台+羅]。",
    "X66n1296_012:0070c18": "筠州逍遙和尚(南二馬祖一嗣)因鹿西和尚曰。念念攀緣。心",
    "X66n1296_012:0070c19": "心永寂。遙曰昨晚亦有人恁麼道。西曰道個什麼。遙",
    "X66n1296_012:0070c20": "曰不知。西曰請和尚說。遙以拂子驀口打。西拂袖便",
    "X66n1296_012:0070c21": "出。遙召眾曰。大眾。直是頂門上著眼也鑑他不破。",
    "X66n1296_012:0070c22": "昭覺勤云。老僧雖頂門無眼。也驗得他骨出。何以",
    "X66n1296_012:0070c23": "見得。古墓毒蛇頭戴角。南山猛虎尾吒沙。",
    "X66n1296_012:0070c24": "洪州水潦和尚(南二馬祖一嗣)問馬祖如何是西來的的意。",
    "X66n1296_012:0071a01": "祖曰禮拜著。潦拜下。祖乃當胷踏倒。潦忽契悟。起來",
    "X66n1296_012:0071a02": "撫掌呵呵大笑曰。也大奇。也大奇。百千三昧無量妙",
    "X66n1296_012:0071a03": "義。只向一毫頭上識得根源去。住後每謂眾曰。自從",
    "X66n1296_012:0071a04": "一喫馬師踏。直至如今笑不休。",
    "X66n1296_012:0071a05": "瑯瑘覺云。大眾。你道水潦還曾悟也未。",
    "X66n1296_012:0071a06": "天童覺云。馬大師不合放過。待伊起來恁麼道。但",
    "X66n1296_012:0071a07": "問只者一毫頭從甚處得來。待伊擬議。更與一踏。",
    "X66n1296_012:0071a08": "鼓山霈云。大小水潦大似乞兒見小利。",
    "X66n1296_012:0071a09": "白巖符云。可惜馬師有殺人劍無活人刀。致使大",
    "X66n1296_012:0071a10": "小水潦在一毫頭上著倒。且作麼生與伊拈却者",
    "X66n1296_012:0071a11": "一毫頭。良久云。當時好更與兩踏。",
    "X66n1296_012:0071a12": "衢州烏臼和尚(南二馬祖一嗣)因玄紹二上座參。臼曰二禪",
    "X66n1296_012:0071a13": "客發足甚麼處。玄曰江西。臼便打。玄曰久知和尚有",
    "X66n1296_012:0071a14": "此機要。臼曰。你既不會。後面個師僧祇對看。紹擬近",
    "X66n1296_012:0071a15": "前。臼亦打曰。信知同坑無異土。參堂去。",
    "X66n1296_012:0071a16": "雪竇顯云。宗師眼目須是漝麼。如金翅劈海直取",
    "X66n1296_012:0071a17": "龍吞。有般漢眼目未辨東西。拄杖不知顛倒。只管",
    "X66n1296_012:0071a18": "說照用同時人境俱奪。打殺一萬個有什麼過。",
    "X66n1296_012:0071a19": "溈山喆云。烏臼大似巨靈逞劈泰華之威。蒼龍展",
    "X66n1296_012:0071a20": "奪驪珠之勢。直得乾坤失色日月潛輝。乃拈拄杖",
    "X66n1296_012:0071a21": "云。諸人還識烏臼麼。若也識去。橫按鏌鎁寰中獨",
    "X66n1296_012:0071a22": "據。若也未識。棒頭有眼明如日。卓拄杖下座。",
    "X66n1296_012:0071a23": "白雲端云。眾中商量道。拄杖在烏臼手裏。以強凌",
    "X66n1296_012:0071a24": "弱有什麼難。苦哉。作者般見解。水亦難消。所以道",
    "X66n1296_012:0071b01": "醍醐上味為世所珍。遇斯等人翻成毒藥。要識烏",
    "X66n1296_012:0071b02": "臼麼。橫按鏌鎁全正令。太平寰宇斬癡頑。",
    "X66n1296_012:0071b03": "昭覺勤云。雪竇可謂明辨古今分別邪正。然雖如",
    "X66n1296_012:0071b04": "是。只見烏臼放行處。未明烏臼把住處。要知烏臼",
    "X66n1296_012:0071b05": "把住處麼。直得釋迦彌勒猶為走使。不敢正眼覷",
    "X66n1296_012:0071b06": "著。若使據令而行。盡大地人並須喫棒。",
    "X66n1296_012:0071b07": "天目禮云。人人盡道烏臼用處如燒尾霹靂。殊不",
    "X66n1296_012:0071b08": "知性命落在僧手裏。似敗陣將軍投戈散地。",
    "X66n1296_012:0071b09": "雲居莊云。平地上嶮崖。孤峻處平坦。諸方祇知烏",
    "X66n1296_012:0071b10": "臼具超宗越格手段。且不知烏臼徹底老婆心。要",
    "X66n1296_012:0071b11": "識老婆心麼。棒打石人頭。嚗嚗論實事。",
    "X66n1296_012:0071b12": "開先金云。雪竇乃大方宗匠。明辨古今。何得扶強",
    "X66n1296_012:0071b13": "抑弱。與麼說話豈無識者。殊不知大小烏臼被二",
    "X66n1296_012:0071b14": "上座不動聲色使得手忙脚亂。",
    "X66n1296_012:0071b15": "愚菴盂云。烏臼只管據令而行。彌勒釋迦立在下",
    "X66n1296_012:0071b16": "風。試問二禪客還甘麼。若甘。則瞎却天下人眼。若",
    "X66n1296_012:0071b17": "不甘。則瞎却烏臼眼。或曰甘與不甘一併收下。也",
    "X66n1296_012:0071b18": "是瞎驢趁大隊。",
    "X66n1296_012:0071b19": "寶掌白云。烏臼老漢如神箭繞樹。霹靂罩頂。直使",
    "X66n1296_012:0071b20": "盡大地人亡鋒結舌。無迴避處。且道具什麼眼。以",
    "X66n1296_012:0071b21": "拄杖一時打散。",
    "X66n1296_012:0071b22": "安國聰云。者僧破浪衝關危亡不顧。却有衲僧氣",
    "X66n1296_012:0071b23": "槩。烏臼雖行閫外威權。檢點將來。性命落在者僧",
    "X66n1296_012:0071b24": "手裏。",
    "X66n1296_012:0071c01": "鳳山啟云。烏臼棒頭有眼。足下無私。慣用白拈手",
    "X66n1296_012:0071c02": "段。但不應無罪而屈平人。雖然。只知盡法。那管無",
    "X66n1296_012:0071c03": "民。",
    "X66n1296_012:0071c04": "古鏡奇云。烏臼吹毛在握。殺活臨時。縱饒你有三",
    "X66n1296_012:0071c05": "頭六臂。到者裏未有不望崖而退。雖然。未免被者",
    "X66n1296_012:0071c06": "僧勘破。",
    "X66n1296_012:0071c07": "資國秀云。烏臼盡法不管無民。雪竇也是順硃填",
    "X66n1296_012:0071c08": "墨。昭覺雖則緇素精明。只知烏臼把住處。未明烏",
    "X66n1296_012:0071c09": "臼放行處。要知烏臼放行處麼。拈拄杖連卓云。竹",
    "X66n1296_012:0071c10": "密不妨流水過。山高豈礙白雲飛。乃擿下拄杖。",
    "X66n1296_012:0071c11": "烏臼問僧近離甚處。曰定州。臼曰定州法道何似者",
    "X66n1296_012:0071c12": "裏。曰不別。臼曰。若不別。更轉彼中去。便打。曰棒頭有",
    "X66n1296_012:0071c13": "眼不得草草打人。臼曰今日打著一個。又打三下。僧",
    "X66n1296_012:0071c14": "便出。臼曰屈棒原來有人喫在。曰爭奈杓柄在和尚",
    "X66n1296_012:0071c15": "手裏。臼曰。汝若要。山僧回與汝。僧近前奪棒打臼三",
    "X66n1296_012:0071c16": "下。臼曰屈棒屈棒。曰有人喫在。臼曰草草打著個漢。",
    "X66n1296_012:0071c17": "僧作禮。臼曰却恁麼去也。僧大笑而出。臼曰消得恁",
    "X66n1296_012:0071c18": "麼。消得恁麼。",
    "X66n1296_012:0071c19": "南堂欲云。烏臼當軒據坐正令方行。者僧自遠趨",
    "X66n1296_012:0071c20": "風[拚-ㄙ+ㄊ]得喫棒。若是慣戰作家。何處有烏臼也。更若",
    "X66n1296_012:0071c21": "未會。看取雪竇葛藤。",
    "X66n1296_012:0071c22": "開先金云。雲行雨施。雷奔電埽。縛虎放虎。入草出",
    "X66n1296_012:0071c23": "草烏。臼與者僧相見。可謂主賓互換縱奪可觀。因",
    "X66n1296_012:0071c24": "甚烏臼却道消得恁麼消得恁麼。且道是肯伊不",
    "X66n1296_012:0072a01": "是肯伊。具眼者辨取。",
    "X66n1296_012:0072a02": "愚菴盂云。要做臨濟下兒孫。須知有者般事。我坐",
    "X66n1296_012:0072a03": "你立。收放自由。主賓互換。血脉貫通。自然風雲凜",
    "X66n1296_012:0072a04": "冽。所以謂之得大自在。若一棒差排。到底了無合",
    "X66n1296_012:0072a05": "殺。做烏臼底奴子也未得在。",
    "X66n1296_012:0072a06": "資福廣云。多錢善賈。長袖善舞。隨時消息。步中規",
    "X66n1296_012:0072a07": "矩。善論掌上身飛。人棄我取。總欠一著在。",
    "X66n1296_012:0072a08": "衢州石臼和尚(南二馬祖一嗣)參馬祖。祖問什麼處來。石曰",
    "X66n1296_012:0072a09": "烏臼來。祖曰烏臼近日有何言句。石曰幾人於此茫",
    "X66n1296_012:0072a10": "然。祖曰茫然且致。悄然一句作麼生。石乃近前三步。",
    "X66n1296_012:0072a11": "祖曰我有七棒寄打烏臼。你還甘否。石曰。和尚先喫。",
    "X66n1296_012:0072a12": "某甲後甘。",
    "X66n1296_012:0072a13": "昭覺勤云。草窠裏撥出一個半個。有什麼共語處。",
    "X66n1296_012:0072a14": "雖然如是。猶放過一著在。",
    "X66n1296_012:0072a15": "天井新云。者兩個漢成則俱成。敗則俱敗。仔細看",
    "X66n1296_012:0072a16": "來。總是乞兒索舊債。",
    "X66n1296_012:0072a17": "白巖符云。馬大師不肯據令而行。祇緣利動君子。",
    "X66n1296_012:0072a18": "豈當斷不斷反招其亂者可同日而語哉。然則如",
    "X66n1296_012:0072a19": "今有恁麼衲子上門。諸方必有長處始得。不然總",
    "X66n1296_012:0072a20": "是套襲之流。",
    "X66n1296_012:0072a21": "百靈和尚(南二馬祖一嗣)一日路次見龐居士。乃問南嶽得",
    "X66n1296_012:0072a22": "力句曾舉向人也無。士曰曾舉來。靈曰舉向甚麼人。",
    "X66n1296_012:0072a23": "士以手自指曰龐公。靈曰直是妙德空生也讚歎不",
    "X66n1296_012:0072a24": "及。士却問靈。阿師得力句是誰得知。靈戴笠子便行。",
    "X66n1296_012:0072b01": "士曰善為道路。靈更不回首。",
    "X66n1296_012:0072b02": "徑山杲云。者個話端若不是龐公。幾乎錯舉似人。",
    "X66n1296_012:0072b03": "雖然如是。百靈輸他龐老一著。何故。當時若不得",
    "X66n1296_012:0072b04": "個破笠子遮却髑髏。有甚面目見他龐公。",
    "X66n1296_012:0072b05": "天寧琦云。百靈戴笠便行。得力句可謂分明舉似。",
    "X66n1296_012:0072b06": "因甚麼妙喜老人道百靈有甚面目見他龐公。也",
    "X66n1296_012:0072b07": "是扶強不扶弱。有人與妙喜作主。要問作麼生是",
    "X66n1296_012:0072b08": "得力句。速道速道。擬議不來。劈脊便棒。",
    "X66n1296_012:0072b09": "天童悟云。百靈若非徑山。直饒戴破笠子也無出",
    "X66n1296_012:0072b10": "頭分。",
    "X66n1296_012:0072b11": "寶掌白云。百靈龐公雖然各固封疆。不知旁觀者",
    "X66n1296_012:0072b12": "醜。今時都說百靈被龐公背地一推。再也轉身不",
    "X66n1296_012:0072b13": "得。據寶掌看來。却是龐公末上被百靈一坐。至今",
    "X66n1296_012:0072b14": "無處討個合殺。具眼者辨看。",
    "X66n1296_012:0072b15": "潭州龍山隱山禪師(南二馬祖一嗣)山居。因洞山與密師伯",
    "X66n1296_012:0072b16": "從山下過。見溪流菜葉。洞曰。深山無人。因何有菜隨",
    "X66n1296_012:0072b17": "流。莫有道人居否。乃共撥草溪行五七里。見隱羸形",
    "X66n1296_012:0072b18": "異貌。因相與問訊。隱曰。此山無路。闍黎從何處來。洞",
    "X66n1296_012:0072b19": "曰無路且置。山主從何而入。隱曰我不從雲水來。洞",
    "X66n1296_012:0072b20": "曰山主住此山多少時。隱曰春秋不涉。洞曰。山主先",
    "X66n1296_012:0072b21": "住。此山先住。隱曰不知。洞曰為甚麼不知。隱曰我不",
    "X66n1296_012:0072b22": "從人天來。洞曰山主得何道理便住此山。隱曰。我見",
    "X66n1296_012:0072b23": "兩個泥牛闘入海。直至如今絕消息。洞山始具威儀",
    "X66n1296_012:0072b24": "作禮。便問如何是主中賓。隱曰青山覆白雲。曰如何",
    "X66n1296_012:0072c01": "是主中主。隱曰長年不出戶。曰賓主相去幾何。隱曰",
    "X66n1296_012:0072c02": "長江水上波。曰賓主相見有何言說。隱曰清風拂白",
    "X66n1296_012:0072c03": "月。洞山辭退。隱乃有三間茆屋從來住。一道神光萬",
    "X66n1296_012:0072c04": "境閒。莫把是非來辨我。浮生穿鑿不相干。遂燒却菴",
    "X66n1296_012:0072c05": "更深入層峰焉。",
    "X66n1296_012:0072c06": "天童覺云。主也雲藏頂相。賓也雪壓眉稜相。去也",
    "X66n1296_012:0072c07": "門司有限。言說也玉振金聲。我此四句且道與隱",
    "X66n1296_012:0072c08": "山是同是別。叢林具眼者試請辨看。",
    "X66n1296_012:0072c09": "則川禪師(南二馬祖一嗣)因摘茶次龐居士問。法界不容身。",
    "X66n1296_012:0072c10": "師還見我否。川曰不是老僧洎答公話。士曰有問有",
    "X66n1296_012:0072c11": "答葢是尋常。川乃摘茶不聽。士曰莫怪適來容易借",
    "X66n1296_012:0072c12": "問。川亦不顧。士喝曰。者無禮儀老漢。待我一一舉向",
    "X66n1296_012:0072c13": "明眼人。川乃拋却茶籃便歸方丈。",
    "X66n1296_012:0072c14": "雪竇顯云。則川只解把定封疆。不能同生同死。當",
    "X66n1296_012:0072c15": "時好與捋下幞頭。誰敢喚作龐居士。",
    "X66n1296_012:0072c16": "昭覺勤云。兩回不顧。拋籃便歸。且道旨歸何處。還",
    "X66n1296_012:0072c17": "會麼。苦瓠連根苦。甜瓜徹蒂甜。則川老漢經事多",
    "X66n1296_012:0072c18": "矣。",
    "X66n1296_012:0072c19": "保寧茂云。則川雖識陣勢。不會降人。善守則許。智",
    "X66n1296_012:0072c20": "將未許。若是當時提起茶籃便問。者個是什麼人",
    "X66n1296_012:0072c21": "造底。看龐公作何勾當。",
    "X66n1296_012:0072c22": "古南門云。奇怪龐公。他雖是俗漢。置個問端却解",
    "X66n1296_012:0072c23": "把定封疆。則川乃來風深辨。雖然。可惜當時放過",
    "X66n1296_012:0072c24": "者老子。待問法界不容身師還見我否。便與把住",
    "X66n1296_012:0073a01": "云。者藏頭露尾漢。他若擬議。拈茶籃便打。不惟截",
    "X66n1296_012:0073a02": "斷此老葛藤。亦見我方袍圓頂中人別有長處。",
    "X66n1296_012:0073a03": "愚菴盂云。則老把定牢關不通水泄。可謂頭正尾",
    "X66n1296_012:0073a04": "正。龐公向雪中覓粉墨上尋煤。用盡自己心笑破",
    "X66n1296_012:0073a05": "他人口。幸而免不為則老所逐。",
    "X66n1296_012:0073a06": "鳳山啟云。龐公衝鋒直入眼已無秦。若非則川偃",
    "X66n1296_012:0073a07": "旗息鼓減竈藏鋒。洎合打破蔡州城。",
    "X66n1296_012:0073a08": "襄州龐蘊居士(南二馬祖一嗣)問馬祖。不昧本來人。請師高",
    "X66n1296_012:0073a09": "著眼。祖直下覰。公曰。一種沒絃琴。唯師彈得妙。祖直",
    "X66n1296_012:0073a10": "上覰。公乃作禮。祖歸方丈。公隨後入云。適來弄巧成",
    "X66n1296_012:0073a11": "拙。",
    "X66n1296_012:0073a12": "雲峰悅云。且道是賓家弄巧成拙。主家弄巧成拙。",
    "X66n1296_012:0073a13": "還有人揀得出麼。若揀得出。三十棒一棒也較不",
    "X66n1296_012:0073a14": "得。若揀不出。明年更有新條在。惱亂春風卒未休。",
    "X66n1296_012:0073a15": "瑯瑘覺云。一夜作竊。不覺天曉。",
    "X66n1296_012:0073a16": "智海逸云。二老漢一個開口了合不得。一個合口",
    "X66n1296_012:0073a17": "了開不得。更有一個未欲說破。乃呵呵大笑歸方",
    "X66n1296_012:0073a18": "丈。",
    "X66n1296_012:0073a19": "徑山杲云。馬大師覰上覰下則不無。怎奈昧却本",
    "X66n1296_012:0073a20": "來人。居士雖然禮拜。也是渾侖吞個棗。馬師歸方",
    "X66n1296_012:0073a21": "丈士隨後入云。適來弄巧成拙。救得一半。",
    "X66n1296_012:0073a22": "天寧琦云。大師彈沒絃琴。調高千古。居士和無譜",
    "X66n1296_012:0073a23": "曲。響徹九霄。溪邊石女暗嗟吁。海底泥牛亂奔走。",
    "X66n1296_012:0073a24": "雖然如是。也未契本來身在。不見道蝦蟆口裏一",
    "X66n1296_012:0073b01": "粒椒。",
    "X66n1296_012:0073b02": "雲居莊云。我要問龐公。喚什麼作本來人。作麼生",
    "X66n1296_012:0073b03": "是沒絃琴。拈拄杖云。不是放過馬大師。只是不欲",
    "X66n1296_012:0073b04": "說破。卓拄杖一下。",
    "X66n1296_012:0073b05": "萬峰藏云。馬大師者回被俗子擒下也。",
    "X66n1296_012:0073b06": "棲霞成云。龐公若無後語。幾被馬師瞞過則且置。",
    "X66n1296_012:0073b07": "祇如龐公禮拜。馬祖便歸方丈。者裏還有人勘得",
    "X66n1296_012:0073b08": "破麼。若勘得破。許你具衲僧眼。",
    "X66n1296_012:0073b09": "寶掌白云。者兩個漢一等是向背地裏扶個黑漆",
    "X66n1296_012:0073b10": "桶。扶來扶去不覺天曉。白納得一場敗闕。",
    "X66n1296_012:0073b11": "龐公曰。護生須是殺。殺盡始安居。會得個中意。鐵船",
    "X66n1296_012:0073b12": "水上浮。",
    "X66n1296_012:0073b13": "昭覺勤云。且道殺個什麼。殺眾生物命。凡夫見解。",
    "X66n1296_012:0073b14": "殺六賊煩惱。座主見解。殺佛殺祖。大闡提人見解。",
    "X66n1296_012:0073b15": "衲僧分上畢竟殺個什麼。",
    "X66n1296_012:0073b16": "徑山琰云。只知開口易。不覺舌頭長。",
    "X66n1296_012:0073b17": "龐公辭藥山。山命十禪客相送至門首。公乃指空中",
    "X66n1296_012:0073b18": "雪曰好雪片片不落別處。全禪客曰落在甚麼處。公",
    "X66n1296_012:0073b19": "遂與一掌。全曰居士也不得草草。公曰。恁麼稱禪客。",
    "X66n1296_012:0073b20": "閻羅老子未放你在。全曰居士作麼生。公又與一掌",
    "X66n1296_012:0073b21": "曰。眼見如盲。口說如啞。",
    "X66n1296_012:0073b22": "雪竇顯云。好雪片片不落別處。握雪團便打。",
    "X66n1296_012:0073b23": "磬山修云。我若作全禪客。待道好雪片片不落別",
    "X66n1296_012:0073b24": "處。便好云不落別處則且置。你道在什麼處來。他",
    "X66n1296_012:0073c01": "擬開口。驀面便掌。教者老漢別有生涯始得。",
    "X66n1296_012:0073c02": "青龍斯云。錦上鋪花人之常情。雪中送炭從來罕",
    "X66n1296_012:0073c03": "見。山僧要向冷竈裏著把火。何則。盡謂全禪客是",
    "X66n1296_012:0073c04": "個孟人郎不濟事。被他龐居士折挫一上。殊不知",
    "X66n1296_012:0073c05": "龐老兒被全禪客生生陷在雪坑裏。至今出頭不",
    "X66n1296_012:0073c06": "得。",
    "X66n1296_012:0073c07": "龐公一日菴中獨坐驀地曰。難難難。十石油麻樹上",
    "X66n1296_012:0073c08": "攤。龐婆應聲曰。易易易。百草頭邊祖師意。靈照女曰。",
    "X66n1296_012:0073c09": "也不難。也不易。饑來喫飯困來睡。",
    "X66n1296_012:0073c10": "徑山杲云者三個俗漢同行不同步同得不同失",
    "X66n1296_012:0073c11": "雖然笑殺旁觀。",
    "X66n1296_012:0073c12": "大覺昇云。三個俗漢好各與三十拄杖。何故。者是",
    "X66n1296_012:0073c13": "什麼所在。說難說易。即今還有出得難易者麼。設",
    "X66n1296_012:0073c14": "有。也是臘月扇子。",
    "X66n1296_012:0073c15": "理安洸云。雖則家肥生孝子。國霸產謀臣。理安若",
    "X66n1296_012:0073c16": "見。痛與三十。何也。免致分疆立界。",
    "X66n1296_012:0073c17": "鳳山啟云。風吹柳絮毛毬走。雨打棃花白雪飛。荷",
    "X66n1296_012:0073c18": "葉團團團似鏡。菱角尖尖尖似錐。若於此見得。便",
    "X66n1296_012:0073c19": "捉敗他父子三人。",
    "X66n1296_012:0073c20": "龐公有偈曰。心如境亦如。無實亦無虗。有亦不管。無",
    "X66n1296_012:0073c21": "亦不拘。不是聖賢。了事凡夫。",
    "X66n1296_012:0073c22": "徑山杲云。白的的。清寥寥。水不能濡。火不能燒。是",
    "X66n1296_012:0073c23": "個甚麼。切不得問著。問著瞎却你眼。以拄杖擊香",
    "X66n1296_012:0073c24": "臺一下。",
    "X66n1296_012:0074a01": "天寧琦云。要作了事凡夫。更須進前三步。",
    "X66n1296_012:0074a02": "薦福如云。楚石道要作了事凡夫更須進前三步。",
    "X66n1296_012:0074a03": "且作麼生進。五老雲。九江水。卷舒出沒太虗中。究",
    "X66n1296_012:0074a04": "竟在吾皇化裏。",
    "X66n1296_012:0074a05": "龐公頌曰。十方同聚會。個個學無為。此是選佛場。心",
    "X66n1296_012:0074a06": "空及第歸。",
    "X66n1296_012:0074a07": "天童傑云。十方同聚會。鐵壁銀山。個個學無為。日",
    "X66n1296_012:0074a08": "月照臨。此是選佛場。龍蛇混雜。心空及第歸。凡聖",
    "X66n1296_012:0074a09": "同居。驀拈拄杖橫按云。龐居士在者裏坐地。是汝",
    "X66n1296_012:0074a10": "諸人還見麼。遂擿下云。三生六十劫。",
    "X66n1296_012:0074a11": "龐公賣笟籬一日下橋喫撲。靈照見亦去爺邊倒。公",
    "X66n1296_012:0074a12": "曰你作什麼。照曰見爺倒地某甲特來相扶。公曰賴",
    "X66n1296_012:0074a13": "是無人見。",
    "X66n1296_012:0074a14": "國清英云。龐公跌倒。靈照扶起。兩既不成。一何有",
    "X66n1296_012:0074a15": "爾。",
    "X66n1296_012:0074a16": "龐公曰。男大不須婚。女大不須嫁。大家團圞頭。共說",
    "X66n1296_012:0074a17": "無生話。",
    "X66n1296_012:0074a18": "有老宿別云。男大也須婚。女大也須嫁。討甚閒工",
    "X66n1296_012:0074a19": "夫。說甚無生話。",
    "X66n1296_012:0074a20": "百丈源云。者兩個漢雖則聲調不同。要且舌頭皆",
    "X66n1296_012:0074a21": "一。今日有一人。男也婚。女也嫁。逢僧喜說無生話。",
    "X66n1296_012:0074a22": "人間不問幾千秋。但覺乾坤粟米大。富與貴。榮與",
    "X66n1296_012:0074a23": "華。太虗空中之乎也者。獨有當戶青山。原是幅圖",
    "X66n1296_012:0074a24": "畫。乃以拂空中畫一畫。",
    "X66n1296_012:0074b02": "宗門拈古彚集卷第十二"
}