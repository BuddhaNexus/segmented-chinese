{
    "T12n0326_001:0042c13": "No. 326 [Nos. 310(24), 325]",
    "T12n0326_001:0042c14": "佛說三十五佛名禮懺文一卷出烏波離",
    "T12n0326_001:0042c15": "所問經",
    "T12n0326_001:0042c17": "開府儀同三司特進試鴻臚卿",
    "T12n0326_001:0042c18": "肅國公食邑三千戶賜紫贈司空",
    "T12n0326_001:0042c19": "諡大鑒正號大廣智大興善寺",
    "T12n0326_001:0042c20": "三藏沙門不空奉　詔譯",
    "T12n0326_001:0042c21": "「娜謨釋迦牟尼佛、娜謨金剛堅固能摧佛、",
    "T12n0326_001:0042c22": "娜謨寶焰佛、娜謨龍自在王佛、娜謨勤勇",
    "T12n0326_001:0042c23": "軍佛、娜謨勤勇喜佛、娜謨寶火佛、娜謨",
    "T12n0326_001:0042c24": "寶月光佛、娜謨不空見佛、娜謨寶月佛、",
    "T12n0326_001:0042c25": "娜謨無垢佛、娜謨離垢佛、娜謨勇施佛、",
    "T12n0326_001:0042c26": "娜謨淨行佛、娜謨梵施佛、娜謨水王佛、",
    "T12n0326_001:0042c27": "娜謨水天佛、娜謨賢吉祥佛、娜謨無量威",
    "T12n0326_001:0042c28": "德佛、娜謨栴檀吉祥佛、娜謨光吉祥佛、",
    "T12n0326_001:0042c29": "娜謨無憂吉祥佛、娜謨那羅延吉祥佛、娜",
    "T12n0326_001:0043a01": "謨花吉祥佛、娜謨蓮花光遊戲神通佛、娜",
    "T12n0326_001:0043a02": "謨財吉祥佛、娜謨念吉祥佛、娜謨善稱",
    "T12n0326_001:0043a03": "名號吉祥佛、娜謨帝幢幡王佛、娜謨鬪戰",
    "T12n0326_001:0043a04": "勝佛、娜謨勇健吉祥佛、娜謨勇健進佛、",
    "T12n0326_001:0043a05": "娜謨普遍照曜莊嚴吉祥佛、娜謨寶蓮花遊",
    "T12n0326_001:0043a06": "步佛、娜謨寶蓮花妙住山王佛",
    "T12n0326_001:0043a07": "「如是等十方一切世界中諸佛世尊，出現世",
    "T12n0326_001:0043a08": "間住持遊行，願皆觀察哀愍於我。我或今生、",
    "T12n0326_001:0043a09": "或於餘生，無始時來廣作眾罪，或自作、或隨",
    "T12n0326_001:0043a10": "喜作、或教他作；或偷盜佛物四方僧物，或自",
    "T12n0326_001:0043a11": "作、或隨喜作、或教他作；或造五無間罪、十不",
    "T12n0326_001:0043a12": "善業道，或自作、或隨喜作、或教他作。由此",
    "T12n0326_001:0043a13": "業障，覆蔽身心，生於八難，或墮地獄、傍生、鬼",
    "T12n0326_001:0043a14": "趣，或生邊地及彌戾車，或生長壽天，設得人",
    "T12n0326_001:0043a15": "身諸根不具，或起邪見撥無因果，或厭諸佛",
    "T12n0326_001:0043a16": "出興于世。如是一切業障，我今對一切諸佛",
    "T12n0326_001:0043a17": "世尊，具一切智者、具五眼者、證實際者、稱量",
    "T12n0326_001:0043a18": "者、知者、見者前，我今誠心悉皆懺悔，不敢覆",
    "T12n0326_001:0043a19": "藏，願我尸羅律儀復得如故。復願諸佛世尊",
    "T12n0326_001:0043a20": "攝受護念證明於我，若我今生或復餘生，無",
    "T12n0326_001:0043a21": "始時來於流轉生死，或曾捨施傍生一團之",
    "T12n0326_001:0043a22": "食、或曾持一淨戒、或曾修梵行善根、或曾",
    "T12n0326_001:0043a23": "修少分無上智善根，悉皆合集計校籌量。如",
    "T12n0326_001:0043a24": "三世一切諸佛於最勝無上迴向願中，願皆",
    "T12n0326_001:0043a25": "迴向無上正等菩提。",
    "T12n0326_001:0043a26": "「一切罪懺悔，　　諸福皆隨喜，",
    "T12n0326_001:0043a27": "及勸請諸佛，　　願證無上智，",
    "T12n0326_001:0043a28": "過去及未來，　　現在人中尊，",
    "T12n0326_001:0043a29": "無量功德海，　　我今稽首禮。」",
    "T12n0326_001:0043b01": "右此三十五佛名并懺悔法，出《烏波離所問經》，能淨",
    "T12n0326_001:0043b02": "業障重罪，現生所求禪定解脫，及諸地位皆能滿足。",
    "T12n0326_001:0043b03": "五天竺國修行大乘人，常於六時禮懺不闕，功德廣",
    "T12n0326_001:0043b04": "多文煩不能盡錄，但依天竺所行者略記之，餘如本經",
    "T12n0326_001:0043b05": "所述也",
    "T12n0326_001:0043b06": "佛說三十五佛名禮懺文"
}