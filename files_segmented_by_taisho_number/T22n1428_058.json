{
    "T22n1428_058:0994a15": "2四分律卷第五十八第四分之九",
    "T22n1428_058:0994a17": "姚秦罽賓三藏佛陀耶舍",
    "T22n1428_058:0994a18": "共竺佛念等譯",
    "T22n1428_058:0994a19": "毘尼增一之二",
    "T22n1428_058:0994a20": "爾時佛告諸比丘：「有三羯磨，攝一切羯磨。",
    "T22n1428_058:0994a21": "何等三？白羯磨、白二羯磨、白四羯磨，是為",
    "T22n1428_058:0994a22": "三羯磨攝一切羯磨。」佛說如是，諸比丘聞",
    "T22n1428_058:0994a23": "歡喜，信樂受持。",
    "T22n1428_058:0994a24": "爾時世尊在王舍城，告諸比丘：「有三非法",
    "T22n1428_058:0994a25": "與憶念毘尼。何等三？若比丘犯重罪，若波",
    "T22n1428_058:0994a26": "羅夷、若僧伽婆尸沙、若偷蘭遮。時餘比丘言：",
    "T22n1428_058:0994a27": "『犯波羅夷、僧伽婆尸沙、偷蘭遮。』問言：『汝憶",
    "T22n1428_058:0994a28": "犯波羅夷、僧伽婆尸沙、偷蘭遮不？』彼言：『根",
    "T22n1428_058:0994a29": "本不見。諸長老！我不憶犯波羅夷、僧伽婆",
    "T22n1428_058:0994b01": "尸沙、偷蘭遮，莫難詰問我。』而諸比丘故難",
    "T22n1428_058:0994b02": "詰不止，彼從僧乞憶念毘尼。若僧與彼憶",
    "T22n1428_058:0994b03": "念毘尼，是為非法與憶念毘尼。若有比丘，",
    "T22n1428_058:0994b04": "犯重罪波羅夷、僧伽婆尸沙、偷蘭遮。時餘比",
    "T22n1428_058:0994b05": "丘言：『犯波羅夷、僧伽婆尸沙、偷蘭遮。』餘比丘",
    "T22n1428_058:0994b06": "問言：『汝憶犯波羅夷、僧伽婆尸沙、偷蘭遮",
    "T22n1428_058:0994b07": "不？』彼言：『根本不見。諸長老！我不憶念犯",
    "T22n1428_058:0994b08": "如是重罪，我犯小罪當懺悔清淨。諸長老！",
    "T22n1428_058:0994b09": "莫難詰問我。』而諸比丘故難詰不止，彼從",
    "T22n1428_058:0994b10": "僧乞憶念毘尼。若僧與憶念毘尼，是為非",
    "T22n1428_058:0994b11": "法與憶念毘尼。若有比丘，犯重罪波羅夷、",
    "T22n1428_058:0994b12": "僧伽婆尸沙、偷蘭遮。餘比丘語言：『汝憶犯重",
    "T22n1428_058:0994b13": "罪波羅夷、僧伽婆尸沙、偷蘭遮不？』彼言：『根本",
    "T22n1428_058:0994b14": "不見。諸長老！我不憶犯重罪波羅夷、僧伽",
    "T22n1428_058:0994b15": "婆尸沙、偷蘭遮，我犯小罪已懺悔清淨。諸長",
    "T22n1428_058:0994b16": "老！莫為難詰問我。』而諸比丘故難詰不",
    "T22n1428_058:0994b17": "止，彼從僧乞憶念毘尼。僧若與作憶念毘",
    "T22n1428_058:0994b18": "尼，非法。是為三種非法與憶念毘尼。有三",
    "T22n1428_058:0994b19": "種如法與憶念毘尼：若比丘不犯重罪波羅",
    "T22n1428_058:0994b20": "夷、僧伽婆尸沙、偷蘭遮。餘比丘言：『犯重罪波",
    "T22n1428_058:0994b21": "羅夷、僧伽婆尸沙、偷蘭遮。』問言：『汝憶犯如",
    "T22n1428_058:0994b22": "是重罪波羅夷、僧伽婆尸沙、偷蘭遮不？』彼不",
    "T22n1428_058:0994b23": "憶犯便作是言：『諸長老！我不憶犯如是",
    "T22n1428_058:0994b24": "重罪波羅夷、僧伽婆尸沙、偷蘭遮。諸長老！莫",
    "T22n1428_058:0994b25": "難詰問我。』而諸比丘故難詰不止。彼廣憶",
    "T22n1428_058:0994b26": "念，從僧乞憶念毘尼。僧若與憶念毘尼，是",
    "T22n1428_058:0994b27": "為如法與憶念毘尼。若比丘不犯重罪波羅",
    "T22n1428_058:0994b28": "夷、僧伽婆尸沙、偷蘭遮。餘比丘言：『犯重罪波",
    "T22n1428_058:0994b29": "羅夷、僧伽婆尸沙、偷蘭遮。』問言：『汝犯波羅夷、",
    "T22n1428_058:0994c01": "僧伽婆尸沙、偷蘭遮憶不？』彼言：『不憶犯。』便",
    "T22n1428_058:0994c02": "作是言：『長老！我不憶犯如是重罪波羅夷、",
    "T22n1428_058:0994c03": "僧伽婆尸沙、偷蘭遮，我犯小罪當如法懺悔",
    "T22n1428_058:0994c04": "清淨。諸長老！莫難詰問我。』而諸比丘故難",
    "T22n1428_058:0994c05": "詰不止。彼廣憶念，從僧乞憶念毘尼。若僧",
    "T22n1428_058:0994c06": "與憶念毘尼，是為如法與憶念毘尼。若比丘",
    "T22n1428_058:0994c07": "不犯重罪波羅夷、僧伽婆尸沙、偷蘭遮，餘比",
    "T22n1428_058:0994c08": "丘言：『犯重罪波羅夷、僧伽婆尸沙、偷蘭遮。』問",
    "T22n1428_058:0994c09": "言：『汝犯如是重罪波羅夷、僧伽婆尸沙、偷蘭",
    "T22n1428_058:0994c10": "遮，憶不？』彼不憶犯便作是言：『長老！我不",
    "T22n1428_058:0994c11": "憶犯如是重罪波羅夷、僧伽婆尸沙、偷蘭遮，",
    "T22n1428_058:0994c12": "我犯小罪已懺悔清淨。諸長老！莫難詰問",
    "T22n1428_058:0994c13": "我。』而諸比丘故難詰不止。彼廣憶念，從僧",
    "T22n1428_058:0994c14": "乞憶念毘尼。僧若與憶念毘尼，是為三種",
    "T22n1428_058:0994c15": "如法與憶念毘尼。",
    "T22n1428_058:0994c16": "「復有三非法與不癡毘尼。若比丘不癡狂",
    "T22n1428_058:0994c17": "而詐為癡狂，多犯不淨行非沙門法。餘比",
    "T22n1428_058:0994c18": "丘言：『汝犯重罪波羅夷、僧伽婆尸沙、偷蘭遮。』",
    "T22n1428_058:0994c19": "彼作是言：『我顛狂心亂，多犯不淨行非沙門",
    "T22n1428_058:0994c20": "法，此非我故作，是癡狂故耳。諸長老！莫難",
    "T22n1428_058:0994c21": "詰問我。』而諸比丘故難詰不止，彼從僧乞",
    "T22n1428_058:0994c22": "不癡毘尼。若僧與不癡毘尼，是為非法與不",
    "T22n1428_058:0994c23": "癡毘尼。若比丘不癡狂而詐為癡狂，多犯",
    "T22n1428_058:0994c24": "不淨行非沙門法，餘比丘言：『犯重罪波羅夷、",
    "T22n1428_058:0994c25": "僧伽婆尸沙、偷蘭遮。』問言：『汝憶犯重罪波羅",
    "T22n1428_058:0994c26": "夷、僧伽婆尸沙、偷蘭遮不？』彼言：『我先癡狂心",
    "T22n1428_058:0994c27": "亂，多犯不淨行非沙門法，非我故作，是癡",
    "T22n1428_058:0994c28": "狂故作耳。如人憶夢中事，我亦如是。諸長",
    "T22n1428_058:0994c29": "老！莫為難詰問我。』而諸比丘故難詰不止，",
    "T22n1428_058:0995a01": "彼從僧乞不癡毘尼。僧若與不癡毘尼，是",
    "T22n1428_058:0995a02": "為非法與不癡毘尼。若比丘不癡狂而詐",
    "T22n1428_058:0995a03": "為癡狂，多犯不淨行非沙門法，餘比丘言：",
    "T22n1428_058:0995a04": "『犯重罪波羅夷、僧伽婆尸沙、偷蘭遮。』問言：『汝",
    "T22n1428_058:0995a05": "憶犯重罪波羅夷、僧伽婆尸沙、偷蘭遮不？』彼",
    "T22n1428_058:0995a06": "言：『我先癡狂故耳，如人從高墜下攬少草",
    "T22n1428_058:0995a07": "木。諸長老！莫為難詰問我。』而諸比丘故難",
    "T22n1428_058:0995a08": "詰不止，彼從僧乞不癡毘尼。若僧與不癡",
    "T22n1428_058:0995a09": "毘尼，是為非法與不癡毘尼。是為三非法與",
    "T22n1428_058:0995a10": "不癡毘尼。復有三種如法與不癡毘尼，若比",
    "T22n1428_058:0995a11": "丘狂癡故，多犯不淨行非沙門法，彼後還得",
    "T22n1428_058:0995a12": "心，餘比丘言：『汝犯如是重罪波羅夷、僧伽",
    "T22n1428_058:0995a13": "婆尸沙、偷蘭遮，憶不？』彼言：『我先癡狂故，多",
    "T22n1428_058:0995a14": "犯不淨行非沙門法，非我故作，是狂故耳。",
    "T22n1428_058:0995a15": "諸長老！莫為難詰問我。』而諸比丘故難詰不",
    "T22n1428_058:0995a16": "止。彼癡狂止，從僧乞不癡毘尼。若僧與不",
    "T22n1428_058:0995a17": "癡毘尼，是為如法與不癡毘尼。若比丘狂癡",
    "T22n1428_058:0995a18": "故，多犯不淨行非沙門法，彼後還得心，餘",
    "T22n1428_058:0995a19": "比丘言：『汝犯如是重罪波羅夷、僧伽婆尸沙、",
    "T22n1428_058:0995a20": "偷蘭遮，憶不？』彼言：『我先狂癡故，多犯不淨",
    "T22n1428_058:0995a21": "行非沙門法，非我故作，是癡狂故耳，如人",
    "T22n1428_058:0995a22": "憶夢中所作。諸長老！莫為難詰問我。』而諸",
    "T22n1428_058:0995a23": "比丘故難詰不止，彼從僧乞不癡毘尼。僧",
    "T22n1428_058:0995a24": "若與不癡毘尼，是為如法與不癡毘尼。若比",
    "T22n1428_058:0995a25": "丘狂癡故，多犯不淨行非沙門法，餘比丘言：",
    "T22n1428_058:0995a26": "『汝犯重罪波羅夷、僧伽婆尸沙、偷蘭遮，憶不？』",
    "T22n1428_058:0995a27": "彼言：『我先狂癡故，多犯不淨行非沙門法，非",
    "T22n1428_058:0995a28": "我故作，是狂癡耳，我憶如人從高墜下攬",
    "T22n1428_058:0995a29": "少草木。諸長老！莫為難詰問我。』而諸比丘",
    "T22n1428_058:0995b01": "故難詰不止，彼從僧乞不癡毘尼。若僧與",
    "T22n1428_058:0995b02": "不癡毘尼，是為如法與不癡毘尼。是為三如",
    "T22n1428_058:0995b03": "法與不癡毘尼。「有三種調法：呵責、擯出、依止，",
    "T22n1428_058:0995b04": "是為三種調法。有三滅法：用多人語、罪處所、",
    "T22n1428_058:0995b05": "草覆地，是為三滅法。復有三法，應喚比丘",
    "T22n1428_058:0995b06": "著現前已作白然後作三羯磨，我說是如",
    "T22n1428_058:0995b07": "法得處所羯磨成就。若比丘憙鬪諍，僧應",
    "T22n1428_058:0995b08": "與作三種羯磨：若呵責羯磨、若擯羯磨、若依",
    "T22n1428_058:0995b09": "止羯磨。」佛說如是，諸比丘聞歡喜，信樂受",
    "T22n1428_058:0995b10": "持。",
    "T22n1428_058:0995b11": "爾時佛告諸比丘：「有三法不應與受大戒：",
    "T22n1428_058:0995b12": "一破戒、二破見、三破威儀，有如是三法不",
    "T22n1428_058:0995b13": "應與受大戒。有三法應與受大戒：不破",
    "T22n1428_058:0995b14": "戒、不破見、不破威儀，有如是三法應與",
    "T22n1428_058:0995b15": "受大戒。比丘有三法，僧應與作呵責羯磨：",
    "T22n1428_058:0995b16": "破戒、破見、破威儀，有如是三法僧應與作",
    "T22n1428_058:0995b17": "呵責羯磨，若擯羯磨、依止羯磨、遮不至白衣",
    "T22n1428_058:0995b18": "家羯磨，舉羯磨亦如是。被舉人有三法，不",
    "T22n1428_058:0995b19": "應為解羯磨：應見不見、應懺不懺、應捨",
    "T22n1428_058:0995b20": "不捨，有如是三法，不應為解羯磨。被舉",
    "T22n1428_058:0995b21": "者有三法，應為解羯磨：應見而見、應懺而",
    "T22n1428_058:0995b22": "懺、應捨而捨，有是三法應為解羯磨。被",
    "T22n1428_058:0995b23": "舉人有三法，不應為解羯磨：應見不見、應",
    "T22n1428_058:0995b24": "懺不懺、應信不信，有如是三法不應為",
    "T22n1428_058:0995b25": "解羯磨。被舉人有三法應為解羯磨：應見",
    "T22n1428_058:0995b26": "而見、應懺而懺、應信而信，有如是三法應",
    "T22n1428_058:0995b27": "為解羯磨。比丘有三法，應與作遮不至白",
    "T22n1428_058:0995b28": "衣家羯磨：在白衣前毀訾佛、法、僧，有如是",
    "T22n1428_058:0995b29": "三法應與作遮不至白衣家羯磨。與比丘",
    "T22n1428_058:0995c01": "作遮不至白衣家羯磨時，應以三法量宜：",
    "T22n1428_058:0995c02": "稱量比丘、稱量白衣、稱量事。有三法：稱量比",
    "T22n1428_058:0995c03": "丘、稱量白衣、稱量羯磨。有三法：稱量比丘、稱",
    "T22n1428_058:0995c04": "量白衣、稱量犯。復有三法：實不實、作不作、",
    "T22n1428_058:0995c05": "應與作遮不至白衣家羯磨不應與作遮不",
    "T22n1428_058:0995c06": "至白衣家羯磨，是為與比丘三事量宜作遮",
    "T22n1428_058:0995c07": "不至白衣家羯磨。復有三法作呵責羯磨，",
    "T22n1428_058:0995c08": "非法非毘尼羯磨不成不得處所。何等三？不",
    "T22n1428_058:0995c09": "作舉、不作憶念、不作自言，是為三。復有",
    "T22n1428_058:0995c10": "三法：不犯、犯不可懺罪、若已懺罪，是為三。",
    "T22n1428_058:0995c11": "復有三：不作舉、非法、別眾。復有三：不作",
    "T22n1428_058:0995c12": "憶念、非法、別眾。復有三：不作自言、非法、別",
    "T22n1428_058:0995c13": "眾。復有三：不犯、非法、別眾。復有三：犯不",
    "T22n1428_058:0995c14": "可懺罪、非法、別眾。復有三：犯罪已懺、非法、別",
    "T22n1428_058:0995c15": "眾。復有三：不現前、非法、別眾。有如是三法",
    "T22n1428_058:0995c16": "作呵責，非法非毘尼羯磨不成不得處所。有",
    "T22n1428_058:0995c17": "三法作呵責，如法如毘尼羯磨成就得處",
    "T22n1428_058:0995c18": "所即反上句是不復煩文，故不出耳。「有三事弄失精，犯僧",
    "T22n1428_058:0995c19": "伽婆尸沙：若憶念、若弄、若失不淨，有如是",
    "T22n1428_058:0995c20": "三事，犯僧伽婆尸沙。復有三事：若憶念、若",
    "T22n1428_058:0995c21": "弄、若欲出青色不淨若失青不淨，僧伽婆",
    "T22n1428_058:0995c22": "尸沙。若憶念、若弄，若欲出青不淨乃出黃",
    "T22n1428_058:0995c23": "不淨，若赤、若白、若黑、若酪色、若酪漿色不淨",
    "T22n1428_058:0995c24": "者，僧伽婆尸沙。若憶念、若弄，乃至欲出酪",
    "T22n1428_058:0995c25": "漿色不淨若出，僧伽婆尸沙。若憶念、若弄，欲",
    "T22n1428_058:0995c26": "出酪漿色不淨，乃出青黃赤白黑不淨，僧",
    "T22n1428_058:0995c27": "伽婆尸沙。如是為樂故、為藥故、為試出故、",
    "T22n1428_058:0995c28": "為福德故、為祀天故、為善道故、為施",
    "T22n1428_058:0995c29": "故、為種子故、為憍恣故、為試力故、為",
    "T22n1428_058:0996a01": "顏色故、為輕慢故，一切僧伽婆尸沙。於",
    "T22n1428_058:0996a02": "內色亦如是；於外色亦如是；於內外色",
    "T22n1428_058:0996a03": "亦如是；若於水、若風、若虛空亦如是。「有三",
    "T22n1428_058:0996a04": "種人犯：不癲狂、不錯亂、不痛惱，是為三種",
    "T22n1428_058:0996a05": "人犯。有三種人不犯：若顛狂、錯亂、痛惱，是為",
    "T22n1428_058:0996a06": "三種人不犯。「有於三種眾生行婬犯波羅",
    "T22n1428_058:0996a07": "夷：人、非人、畜生，是為於三種眾生行婬波羅",
    "T22n1428_058:0996a08": "夷。復有三種：婦女、童女、二根。復有三：婦女、",
    "T22n1428_058:0996a09": "童女、黃門。復有三：婦女、童女、男子。復有三：",
    "T22n1428_058:0996a10": "男子、二根、黃門。復於三種婦女行婬犯波",
    "T22n1428_058:0996a11": "羅夷：人婦女、非人婦女、畜生婦女。童女亦如",
    "T22n1428_058:0996a12": "是；二根亦如是；黃門亦如是；男子亦如是。",
    "T22n1428_058:0996a13": "人婦女三處行婬波羅夷：大、小便道、口中。非",
    "T22n1428_058:0996a14": "人婦女、畜生婦女、人童女、非人童女、畜生童",
    "T22n1428_058:0996a15": "女；人二根、非人二根、畜生二根亦如是。「有",
    "T22n1428_058:0996a16": "三種作盜犯波羅夷：若自取、若現前指示",
    "T22n1428_058:0996a17": "取、若遣使取。復有三：不作己有想取、不",
    "T22n1428_058:0996a18": "暫取、非親厚取。復有三：若他物、若他物",
    "T22n1428_058:0996a19": "想、若舉離本處。「有三種斷命波羅夷：若人",
    "T22n1428_058:0996a20": "作人想、若以身、若以口斷命，是為三種斷",
    "T22n1428_058:0996a21": "命波羅夷。有三種斷人命不犯波羅夷：人",
    "T22n1428_058:0996a22": "作非人想、若以身、若以口斷命，是為三種",
    "T22n1428_058:0996a23": "斷人命不犯波羅夷。「有三種自稱得上人法",
    "T22n1428_058:0996a24": "波羅夷：不得言得、不入言入、不證言證，",
    "T22n1428_058:0996a25": "是為三種。復有三種：身犯、口犯、身口犯，是",
    "T22n1428_058:0996a26": "為三此中三犯，更復有四句異名，一句言、三種相，二句言、三種呪，三句言、三非威儀，四句言、三邪",
    "T22n1428_058:0996a27": "命。復有三：貪、恚、癡，是為三。復有三：身欲、口",
    "T22n1428_058:0996a28": "欲、身口欲，是為三。復有三：身恚、口恚、身口",
    "T22n1428_058:0996a29": "恚，是為三。復有三：身癡、口癡、身口癡，是為",
    "T22n1428_058:0996b01": "三。復有三：身欲害、口欲害、身口欲害，是為",
    "T22n1428_058:0996b02": "三；恚癡亦如是。「有三種人犯：一僧、二眾多",
    "T22n1428_058:0996b03": "人、三一人。有三種人懺悔：若僧、若眾多人、若",
    "T22n1428_058:0996b04": "一人。有三種人應受懺悔：若僧、若眾多人、",
    "T22n1428_058:0996b05": "若一人。有三種人犯尼薩耆：若僧、若眾多人、",
    "T22n1428_058:0996b06": "若一人。犯尼薩耆應在三種人前捨：若",
    "T22n1428_058:0996b07": "僧、若眾多人、若一人。有三種人應受尼薩",
    "T22n1428_058:0996b08": "耆：若僧、若眾多人、若一人。「有三種默然：有",
    "T22n1428_058:0996b09": "知而默然、有不知而默然、有癡而默然。「有",
    "T22n1428_058:0996b10": "三種住：戒住、見住、羯磨住。復有三：戒住、見住、",
    "T22n1428_058:0996b11": "威儀住。復有三：戒住、見住、命住。「復有三種",
    "T22n1428_058:0996b12": "人諍：若僧、若眾多人、若一人。有三種人起諍：",
    "T22n1428_058:0996b13": "若僧、若眾多人、若一人。有三種人捨諍：若僧、",
    "T22n1428_058:0996b14": "若眾多人、若一人。應三種人前捨：若僧、若眾",
    "T22n1428_058:0996b15": "多人、若一人。有三種人滅諍：若僧、若眾多人、",
    "T22n1428_058:0996b16": "若一人。有三種人應滅諍：若僧、若眾多人、若",
    "T22n1428_058:0996b17": "一人。有三種人得滅諍：若僧、若眾多人、若一",
    "T22n1428_058:0996b18": "人。「比丘有三種正語，應語比丘：破戒、破見、破",
    "T22n1428_058:0996b19": "威儀。舉他比丘應以三事：若見、若聞、若",
    "T22n1428_058:0996b20": "疑。有三種覆：覆破戒、覆破見、覆破威儀。",
    "T22n1428_058:0996b21": "有三種發露：破戒、破見、破威儀。有三種懺",
    "T22n1428_058:0996b22": "悔：破戒、破見、破威儀。有三種放逸羯磨：破戒",
    "T22n1428_058:0996b23": "羯磨、破見羯磨、破威儀羯磨。「有三學：增戒學、",
    "T22n1428_058:0996b24": "增心學、增慧學，是為三學。復有三學：威儀",
    "T22n1428_058:0996b25": "學、淨行學、波羅提木叉學，是為三學。」爾時有",
    "T22n1428_058:0996b26": "眾多比丘，往世尊所，頭面禮足却坐一面，",
    "T22n1428_058:0996b27": "白世尊言：「大德是法之主，說言學，云何",
    "T22n1428_058:0996b28": "為學？」佛告諸比丘：「學於戒故言學。云何學",
    "T22n1428_058:0996b29": "戒？增戒學、增心學、增慧學，是故言學。彼增",
    "T22n1428_058:0996c01": "戒學、增心學、增慧學時，得調伏貪欲、瞋恚、愚",
    "T22n1428_058:0996c02": "癡盡。彼得貪欲瞋癡盡已，不造不善、不",
    "T22n1428_058:0996c03": "近諸惡，是故言學。」佛說如是，諸比丘聞，歡",
    "T22n1428_058:0996c04": "喜信樂受持。爾時佛問諸比丘：「汝云何學？云",
    "T22n1428_058:0996c05": "何為學？」諸比丘白佛言：「大德是法之根本、",
    "T22n1428_058:0996c06": "為法之主，如世尊向所說，我等受持故言",
    "T22n1428_058:0996c07": "學。」「復有三學：增戒學、增心學、增慧學，學此",
    "T22n1428_058:0996c08": "三學，得須陀洹、斯陀含、阿那含、阿羅漢果，是",
    "T22n1428_058:0996c09": "故當勤精進學此三學。」",
    "T22n1428_058:0996c10": "爾時阿難在波羅梨子城雞園中。時有孔",
    "T22n1428_058:0996c11": "雀冠婆羅門至阿難所，問訊已在一面坐，",
    "T22n1428_058:0996c12": "白阿難言：「沙門瞿曇！何故為諸比丘制增",
    "T22n1428_058:0996c13": "戒學、增淨行學、增波羅提木叉學？」阿難答言：",
    "T22n1428_058:0996c14": "「所以爾者，為調伏貪欲、瞋恚、愚癡令盡故，",
    "T22n1428_058:0996c15": "世尊為諸比丘制戒。」復問言：「若比丘得阿",
    "T22n1428_058:0996c16": "羅漢漏盡，彼何所學？」阿難答言：「貪欲、瞋恚、愚",
    "T22n1428_058:0996c17": "癡盡，不造不善，不近諸惡，所作已辦，名",
    "T22n1428_058:0996c18": "為無學。」婆羅門言：「如向所說便為無學",
    "T22n1428_058:0996c19": "耶？」阿難答言：「如是。」阿難說如是，孔雀冠婆",
    "T22n1428_058:0996c20": "羅門聞已，歡喜信樂受持。",
    "T22n1428_058:0996c21": "爾時世尊在摩竭國崩伽彌村中，為諸比",
    "T22n1428_058:0996c22": "丘無數方便說戒法。時有舊住比丘，於迦",
    "T22n1428_058:0996c23": "葉姓中出家，此比丘聞世尊說法，不生信",
    "T22n1428_058:0996c24": "樂愁憂不樂：「世尊數恐我等。」於是世尊移",
    "T22n1428_058:0996c25": "往王舍城。去未久，彼迦葉比丘心自悔恨：",
    "T22n1428_058:0996c26": "「我無利、不善得。世尊為諸比丘無數方便",
    "T22n1428_058:0996c27": "說戒，而我不生信樂，愁憂不樂而言：『世尊",
    "T22n1428_058:0996c28": "數恐我等。』我今寧可於世尊前至誠悔過",
    "T22n1428_058:0996c29": "耶？」時彼比丘即持衣鉢，往王舍城到世尊",
    "T22n1428_058:0997a01": "所，頭面禮足却坐一面，以此因緣具白世",
    "T22n1428_058:0997a02": "尊，從坐起頭面禮足至誠悔過言：「大德！我",
    "T22n1428_058:0997a03": "愚癡無智不善，而世尊為諸比丘無數方便",
    "T22n1428_058:0997a04": "說戒法，而我生不信樂心，懷憂惱言：『世尊",
    "T22n1428_058:0997a05": "數恐我等。』唯願大德！受我悔過。」佛告比",
    "T22n1428_058:0997a06": "丘言：「汝自懺悔愚癡無智不善，我為諸比",
    "T22n1428_058:0997a07": "丘說戒，汝自不信樂，心懷憂惱言：『世尊數",
    "T22n1428_058:0997a08": "恐我等。』於我法中能至誠如法懺悔者，便",
    "T22n1428_058:0997a09": "得增益，汝懺悔應生厭離心。汝比丘至誠",
    "T22n1428_058:0997a10": "如法懺悔，我為受之。」時彼迦葉比丘，禮佛",
    "T22n1428_058:0997a11": "足已却坐一面，佛告言：「若上座既不學",
    "T22n1428_058:0997a12": "戒亦不讚歎戒，若有餘比丘樂學戒讚",
    "T22n1428_058:0997a13": "歎戒者，亦復不能以時勸勉讚歎。迦葉比",
    "T22n1428_058:0997a14": "丘！我不讚歎如是上座。何以故？若我讚歎",
    "T22n1428_058:0997a15": "者，令諸比丘親近。若有親近者，令餘人習",
    "T22n1428_058:0997a16": "學其法。若有習學其法，長夜受苦。是故迦",
    "T22n1428_058:0997a17": "葉比丘！我見如是上座過失故不讚歎。若",
    "T22n1428_058:0997a18": "中下座亦如是。」此上中下座，是不如法者。其次應有上中下座如法者反上句，即是不復煩文",
    "T22n1428_058:0997a19": "故不出也佛說如是，迦葉比丘歡喜信樂",
    "T22n1428_058:0997a20": "受持。爾時佛告諸比丘：「譬如有驢與群牛",
    "T22n1428_058:0997a21": "共行，自言：『我亦是牛！我亦是牛！』而驢毛不似",
    "T22n1428_058:0997a22": "牛、脚不似牛、音聲亦不似牛，而與牛共",
    "T22n1428_058:0997a23": "行，自言：『是牛。』如是有癡人，隨逐如法比丘，",
    "T22n1428_058:0997a24": "自言：『我是比丘。』此癡人無有增戒、增心、增",
    "T22n1428_058:0997a25": "慧，如善比丘與眾僧共行，自言：『我是比丘。』",
    "T22n1428_058:0997a26": "是故汝等，當勤修習增戒、增心、增慧學。」佛說",
    "T22n1428_058:0997a27": "如是，諸比丘聞，歡喜信樂受持。",
    "T22n1428_058:0997a28": "爾時世尊在毘舍離。有跋闍子比丘，往世",
    "T22n1428_058:0997a29": "尊所頭面禮足却坐一面，白世尊言：「半月",
    "T22n1428_058:0997b01": "所說戒多，我不能學如是多戒。」佛告言：「聽",
    "T22n1428_058:0997b02": "汝學三戒，增戒、增心、增慧學。若汝如是學三",
    "T22n1428_058:0997b03": "戒者，便得至貪欲、瞋、癡盡處，不造不善",
    "T22n1428_058:0997b04": "不近諸惡。」比丘言：「大德！願樂受持。」時跋闍",
    "T22n1428_058:0997b05": "子比丘聞世尊略教已，獨在靜處，精勤而",
    "T22n1428_058:0997b06": "不放逸。初夜、後夜警意思惟所為出家，修習",
    "T22n1428_058:0997b07": "不久，得無上淨行現前，自知得證，我生已",
    "T22n1428_058:0997b08": "盡，梵行已立，所作已辦，不復受生。跋闍子",
    "T22n1428_058:0997b09": "比丘，自知得阿羅漢。佛說如是，諸比丘聞，",
    "T22n1428_058:0997b10": "歡喜信樂受持。爾時佛告諸比丘：「有三學：增",
    "T22n1428_058:0997b11": "戒學、增心學、增慧學。何等增戒學？若比丘尊",
    "T22n1428_058:0997b12": "重於戒，以戒為主；不重於定，不以定為",
    "T22n1428_058:0997b13": "主；不重於慧，不以慧為主。彼於此戒，若",
    "T22n1428_058:0997b14": "犯輕者懺悔。何以故？此中非如破器破石",
    "T22n1428_058:0997b15": "故。若是重戒，便應堅持，善住於戒，應親近",
    "T22n1428_058:0997b16": "行，不毀闕行、不染污行，常如是修習。彼斷",
    "T22n1428_058:0997b17": "下五使，於上涅槃，不復還此。若比丘重於",
    "T22n1428_058:0997b18": "戒，以戒為主；重於定，以定為主；不重於",
    "T22n1428_058:0997b19": "慧不以慧為主，如上。若比丘重於戒，以",
    "T22n1428_058:0997b20": "戒為主；重於定，以定為主；重於慧，以慧",
    "T22n1428_058:0997b21": "為主。彼漏盡得無漏，心解脫、慧解脫，於現",
    "T22n1428_058:0997b22": "在前自知得證，我生已盡、梵行已立、所作已",
    "T22n1428_058:0997b23": "辦、不復還此。滿足行者，具滿成就。不滿足",
    "T22n1428_058:0997b24": "行者，得不滿足成就。我說此戒無有唐捐。」",
    "T22n1428_058:0997b25": "佛說如是，諸比丘聞，歡喜信樂受持。「復有",
    "T22n1428_058:0997b26": "三學：增戒、增心、增慧學。何等增戒學？若有比",
    "T22n1428_058:0997b27": "丘，具滿戒行，少行定行、少行慧行。彼斷下",
    "T22n1428_058:0997b28": "五使，便於上涅槃，不復還此。若不能至如",
    "T22n1428_058:0997b29": "是處，能薄三結：貪欲、瞋恚、愚癡，得斯陀含，",
    "T22n1428_058:0997c01": "來生世間，便盡苦際。若不能至如是處，能",
    "T22n1428_058:0997c02": "斷三結得須陀洹，不墮惡趣，決定取道，",
    "T22n1428_058:0997c03": "七生天上、七生人中便盡苦際。若比丘具",
    "T22n1428_058:0997c04": "滿戒行、具滿定行、少行慧行亦如上。若比",
    "T22n1428_058:0997c05": "丘具滿戒行、具滿定行、具滿慧行亦如上。",
    "T22n1428_058:0997c06": "復有三學：增戒學、增心學、增慧學。何等增戒",
    "T22n1428_058:0997c07": "學？若比丘具足持波羅提木叉戒，成就威",
    "T22n1428_058:0997c08": "儀，畏慎輕戒重若金剛，等學諸戒，是為增",
    "T22n1428_058:0997c09": "戒學。何等增心學？若比丘能捨欲惡，乃至",
    "T22n1428_058:0997c10": "得入第四禪，是為增心學。何等增慧學？若",
    "T22n1428_058:0997c11": "比丘如實知苦諦知集盡道，是為增慧學。",
    "T22n1428_058:0997c12": "復有三學：增戒、增心、增慧學。增戒、增心如上。",
    "T22n1428_058:0997c13": "增慧學者，若比丘知內有貪欲如實知之；",
    "T22n1428_058:0997c14": "內無貪欲如實知之；若未生貪欲如實知",
    "T22n1428_058:0997c15": "之；若未生貪欲後生如實知之；若已生貪欲",
    "T22n1428_058:0997c16": "能斷如實知之；若未生貪欲不令生如實",
    "T22n1428_058:0997c17": "知之；瞋恚、睡眠、調悔疑亦如是。彼比丘作",
    "T22n1428_058:0997c18": "是念：『我於眼色有貪欲、瞋恚如實知之；無",
    "T22n1428_058:0997c19": "貪欲、瞋恚如實知之；於眼色未生貪欲、瞋恚",
    "T22n1428_058:0997c20": "不生如實知之；如於眼色未生貪欲、瞋恚而",
    "T22n1428_058:0997c21": "生如實知之；如於眼色已生貪欲、瞋恚斷",
    "T22n1428_058:0997c22": "滅如實知之；如於眼色已斷貪欲、瞋恚後，",
    "T22n1428_058:0997c23": "不復生如實知之；耳鼻舌身意亦如是。復",
    "T22n1428_058:0997c24": "次比丘！內有念覺意如實知之；內無念覺",
    "T22n1428_058:0997c25": "意如實知之；如未生念覺意不生如實知",
    "T22n1428_058:0997c26": "之；如未生念覺意而生如實知之；如已生",
    "T22n1428_058:0997c27": "念覺意修習滿足如實知之。』如是法覺意、",
    "T22n1428_058:0997c28": "精進覺意、猗覺意、定覺意、喜覺意、護覺意亦",
    "T22n1428_058:0997c29": "如是。復有三聚：持戒聚、定聚、慧聚。「毘尼有",
    "T22n1428_058:0998a01": "三答：我如是見、如是聞、如是忍。「比丘有三",
    "T22n1428_058:0998a02": "法滅正法：非制而制、是制便斷、不隨所制",
    "T22n1428_058:0998a03": "而行。比丘復有三法不滅正法即反上句是。「有",
    "T22n1428_058:0998a04": "三處具滿妄語：前知欲作妄語、妄語時知",
    "T22n1428_058:0998a05": "是妄語、妄語竟知作妄語。復有三種具",
    "T22n1428_058:0998a06": "足實語即反上句是。「有三種使：一使、二增使、三",
    "T22n1428_058:0998a07": "減使。云何為使？若使能受教不增不減，",
    "T22n1428_058:0998a08": "隨所聞而說，是為使。云何增使？若使受教",
    "T22n1428_058:0998a09": "增益過說，是為增使。云何減使？若使受教",
    "T22n1428_058:0998a10": "不具足說，是為減使。「復有三子：等子、增子、",
    "T22n1428_058:0998a11": "不等子。云何等子？若父母有信、戒、施慧，子亦",
    "T22n1428_058:0998a12": "有信、戒、施慧，是為等子。云何增子？若父母",
    "T22n1428_058:0998a13": "無有信、戒、施慧，而子有信、戒、施慧，是為增",
    "T22n1428_058:0998a14": "子。云何不等子？若父母有信、戒、施慧，而子",
    "T22n1428_058:0998a15": "無信、戒、施慧，是為不等子。」而說偈言：",
    "T22n1428_058:0998a16": "「等子及增子，　　應求如是子，",
    "T22n1428_058:0998a17": "勿求不等子，　　在家無增益。",
    "T22n1428_058:0998a18": "彼子常如法，　　善行優婆塞，",
    "T22n1428_058:0998a19": "成就持信戒，　　布施不慳嫉，",
    "T22n1428_058:0998a20": "如月無雲翳，　　在眾亦如是。",
    "T22n1428_058:0998a21": "「復有三病：或有病若得隨意食若不得、若",
    "T22n1428_058:0998a22": "得隨病藥若不得、若得隨意好瞻病人若",
    "T22n1428_058:0998a23": "不得，病人俱死、不能從病得差。或有病",
    "T22n1428_058:0998a24": "人如是，或有病人，若得隨意食若不得、若",
    "T22n1428_058:0998a25": "得隨病藥若不得、若得隨意好瞻病人若",
    "T22n1428_058:0998a26": "不得，此病人不死，從病得差。或有病人如",
    "T22n1428_058:0998a27": "是，或有病人，不得隨意食，不得隨意病",
    "T22n1428_058:0998a28": "藥，不得隨意好瞻病人，此病人死，不能從",
    "T22n1428_058:0998a29": "病得差；若得隨意食、得隨病藥、得好瞻病",
    "T22n1428_058:0998b01": "人，彼病者不死，從病得差。或有病人如是，",
    "T22n1428_058:0998b02": "是中病人，不得隨意食、不得隨病藥、不得",
    "T22n1428_058:0998b03": "隨意好瞻病人，此病人死，不能從病得差；",
    "T22n1428_058:0998b04": "若得隨意食、得隨病藥、得隨意好瞻病人，",
    "T22n1428_058:0998b05": "此病人不死，從病得差。我為是故，聽與",
    "T22n1428_058:0998b06": "病者隨意食、隨病藥、好瞻病人，以此病因緣",
    "T22n1428_058:0998b07": "故，餘病人亦應與瞻視供養。「有三種癡：一",
    "T22n1428_058:0998b08": "犯罪、二不見罪、三見罪不如法懺悔，是為三",
    "T22n1428_058:0998b09": "種癡。有三種智慧：一不犯罪、二犯罪能見、三",
    "T22n1428_058:0998b10": "見罪能懺悔。有三種癡：一犯罪不見、二見犯",
    "T22n1428_058:0998b11": "罪不懺悔、三不如法懺悔彼不受。有三種",
    "T22n1428_058:0998b12": "智慧即反上句是。「有三種安居：前安居、中安居、後",
    "T22n1428_058:0998b13": "安居。於聖法律中，歌戲猶如哭，舞如狂者，",
    "T22n1428_058:0998b14": "戲笑似小兒。「有三種不淨肉不應食：若見、",
    "T22n1428_058:0998b15": "聞、疑為己作。有三種淨肉應食：不見、聞、疑",
    "T22n1428_058:0998b16": "不為己作。「有三種布薩：十四日、十五日、月",
    "T22n1428_058:0998b17": "初日。有三種人布薩：若僧、若眾多人、若一人。",
    "T22n1428_058:0998b18": "有三種人作布薩：若僧、若眾多人、若一人。有",
    "T22n1428_058:0998b19": "三種人應作布薩：若僧、若眾多人、若一人。或",
    "T22n1428_058:0998b20": "知而作、或不知而作、或見而作。或知而作、",
    "T22n1428_058:0998b21": "或不知而作、或癡而作。或身、或口、或身口俱。",
    "T22n1428_058:0998b22": "「有三種應平斷犯罪：一戒序、二制、三重制。",
    "T22n1428_058:0998b23": "有三法平斷不犯：戒序、制、重制。有三種淨、",
    "T22n1428_058:0998b24": "有三種不淨、有三種聽、有三種不聽，亦如",
    "T22n1428_058:0998b25": "是。有三種，不恭敬佛法僧。復有三種，不恭",
    "T22n1428_058:0998b26": "敬佛法戒。有三，不恭敬佛法定。復有三，不",
    "T22n1428_058:0998b27": "恭敬佛法父母。有三，不恭敬佛法善法。恭",
    "T22n1428_058:0998b28": "敬有三三句即反上句是。「復有三種舉：一不見、",
    "T22n1428_058:0998b29": "二不懺悔、三惡見不捨。「有三法僧應作覆",
    "T22n1428_058:0998c01": "鉢：在比丘前謗毀佛、法、僧。「復有三念：佛念、",
    "T22n1428_058:0998c02": "法念、僧念。復有三念：佛念、法念、戒念。復有",
    "T22n1428_058:0998c03": "三念：佛念、法念、施念。復有三念：佛念、法念、天",
    "T22n1428_058:0998c04": "念。「復有三成就：持戒成就、定成就、慧成就。復",
    "T22n1428_058:0998c05": "有三：戒成就、定成就、解脫成就。復有三：戒",
    "T22n1428_058:0998c06": "成就、定成就、見解脫慧成就。「復有三賤法：刀",
    "T22n1428_058:0998c07": "賤、衣賤、色賤。復有三壞色：青、黑、木蘭。復有",
    "T22n1428_058:0998c08": "三法名持律：持波羅提木叉戒、具足多聞、",
    "T22n1428_058:0998c09": "誦二部戒通利無疑。復有三：持波羅提木",
    "T22n1428_058:0998c10": "叉戒、具足多聞、廣誦毘尼通利無疑。復有",
    "T22n1428_058:0998c11": "三：持波羅提木叉戒、具足多聞、住毘尼中",
    "T22n1428_058:0998c12": "不動。復有三：持波羅提木叉戒、具足多聞、",
    "T22n1428_058:0998c13": "善巧方便能滅諍事。「復有三辦：比丘辦、不放",
    "T22n1428_058:0998c14": "逸辦、清淨行辦。「復有三種自恣：十四日、十五",
    "T22n1428_058:0998c15": "日、月初日。「復有三種人自恣：若僧、若眾多人、",
    "T22n1428_058:0998c16": "若一人。復有三種作自恣：若僧、若眾多人、若",
    "T22n1428_058:0998c17": "一人。復有三種人應作自恣：若僧、若眾多",
    "T22n1428_058:0998c18": "人、若一人。「復有三種：若知、若不知、若見。復",
    "T22n1428_058:0998c19": "有三種：若知、若不知、若癡。復有三種：若身、",
    "T22n1428_058:0998c20": "若口、若身口俱。復有三種：若見、聞、疑。復有",
    "T22n1428_058:0998c21": "三語捨戒：捨佛、捨法、捨僧，如是三三為",
    "T22n1428_058:0998c22": "句，乃至非沙門釋子。復有三種義故，如來",
    "T22n1428_058:0998c23": "出世，為諸比丘制戒。從攝取於僧三三為",
    "T22n1428_058:0998c24": "句，乃至正法久住。有三種義故，如來出世，",
    "T22n1428_058:0998c25": "為諸比丘制呵責羯磨，從攝取於僧三三",
    "T22n1428_058:0998c26": "為句，乃至正法久住亦如是，從呵責乃至",
    "T22n1428_058:0998c27": "七滅諍亦如是。」",
    "T22n1428_058:0998c28": "爾時世尊在婆闍國地城中，告諸比丘：「我",
    "T22n1428_058:0998c29": "說四種廣說，汝等善聽，當為汝說。」諸比丘",
    "T22n1428_058:0999a01": "言：「大德！願樂聞之。」「何等四？若比丘如是語：",
    "T22n1428_058:0999a02": "『諸長老！我於某村某城親從佛聞受持，此",
    "T22n1428_058:0999a03": "是法是毘尼是佛教。』若聞彼比丘說，不應",
    "T22n1428_058:0999a04": "便生嫌疑，亦不應呵。應審定文句已，應",
    "T22n1428_058:0999a05": "尋究修多羅、毘尼，檢校法律。若聽彼比丘",
    "T22n1428_058:0999a06": "說，尋究修多羅、毘尼，檢校法律時，若不與",
    "T22n1428_058:0999a07": "修多羅、毘尼、法律相應，違背於法，應語彼",
    "T22n1428_058:0999a08": "比丘：『汝所說者非佛所說，或是長老不審",
    "T22n1428_058:0999a09": "得佛語。何以故？我尋究修多羅、毘尼、法律，",
    "T22n1428_058:0999a10": "不與修多羅毘尼法律相應，違背於法。長",
    "T22n1428_058:0999a11": "老不須復誦習，亦莫教餘比丘，今應捨",
    "T22n1428_058:0999a12": "棄。』若聞彼比丘說，尋究修多羅、毘尼法律",
    "T22n1428_058:0999a13": "時，若與修多羅、毘尼、法律相應，應語彼比",
    "T22n1428_058:0999a14": "丘言：『長老所說，是佛所說，審得佛語。何以",
    "T22n1428_058:0999a15": "故？我尋究修多羅、毘尼、法律，與共相應，而",
    "T22n1428_058:0999a16": "不違背。長老！應善持誦習、教餘比丘，勿令",
    "T22n1428_058:0999a17": "忘失。』此是初廣說。「復次若比丘如是語：『長",
    "T22n1428_058:0999a18": "老！我於某村、某城和合僧中上座前聞，此是",
    "T22n1428_058:0999a19": "法是毘尼是佛所教。』聞彼比丘說時，不應",
    "T22n1428_058:0999a20": "嫌疑亦不應呵，應審定文句尋究修多羅、",
    "T22n1428_058:0999a21": "毘尼，檢校法律。若聞彼比丘說，尋究修多",
    "T22n1428_058:0999a22": "羅、毘尼、法律時，不與相應違背於法，應語",
    "T22n1428_058:0999a23": "彼比丘言：『長老！此非佛所說，是彼眾僧及",
    "T22n1428_058:0999a24": "上座不審得佛語，長老亦爾。何以故？我尋",
    "T22n1428_058:0999a25": "究修多羅、毘尼、法律，不與相應違背於法。長",
    "T22n1428_058:0999a26": "老！不須復誦習，亦莫教餘比丘，今當棄",
    "T22n1428_058:0999a27": "之。』若聞彼比丘語，尋究修多羅、毘尼、法律，",
    "T22n1428_058:0999a28": "與相應不違背於法，應語彼比丘言：『長老！",
    "T22n1428_058:0999a29": "是佛所說，彼眾僧上座及長老亦審得佛語。",
    "T22n1428_058:0999b01": "何以故？我尋究修多羅、毘尼、法律，而與相應",
    "T22n1428_058:0999b02": "無有違背。長老！應善持誦習亦教餘人，勿",
    "T22n1428_058:0999b03": "令忘失。』此是第二廣說次第三句，從知法毘尼摩夷眾多比丘所聞亦如是。第四句，從知法毘尼摩",
    "T22n1428_058:0999b04": "夷一比丘所聞亦如是。是為四廣說。」佛說",
    "T22n1428_058:0999b05": "如是，諸比丘聞，信樂歡喜受持。",
    "T22n1428_058:0999b06": "爾時佛告諸比丘眾：「僧有四種斷事人。何",
    "T22n1428_058:0999b07": "等四？或有寡聞無慚、或有多聞無慚、或有",
    "T22n1428_058:0999b08": "寡聞有慚、或有多聞有慚。是中斷事比丘，寡",
    "T22n1428_058:0999b09": "聞無慚者，在僧中言說斷事，僧應種種苦",
    "T22n1428_058:0999b10": "切呵責，令無慚者後更不爾。若彼斷事人",
    "T22n1428_058:0999b11": "多聞無慚者，在僧中言說斷事，僧應種種",
    "T22n1428_058:0999b12": "苦切呵責，令彼無慚者後更不爾。是中斷",
    "T22n1428_058:0999b13": "事比丘有慚寡聞者，在僧中言說斷事，僧不",
    "T22n1428_058:0999b14": "應苦切呵責，應佐助開示，令彼有慚者後",
    "T22n1428_058:0999b15": "於僧中言說斷事。是中斷事比丘有慚多聞",
    "T22n1428_058:0999b16": "者，在僧中言說斷事，僧不應呵責，聽彼",
    "T22n1428_058:0999b17": "說已，應讚其善哉，令有慚者後於僧中言",
    "T22n1428_058:0999b18": "說斷事。復有四斷事比丘：或無慚不諳經",
    "T22n1428_058:0999b19": "文、或無慚諳經文、或有慚不諳經文、或",
    "T22n1428_058:0999b20": "有慚諳經文。無慚不諳經文者有三失：",
    "T22n1428_058:0999b21": "彼無慚失、可呵失、不諳經文失，是為斷事人",
    "T22n1428_058:0999b22": "三失。無慚諳經文者有二失：無慚失、可呵",
    "T22n1428_058:0999b23": "失，彼諳經文不失，是為斷事比丘二失。有",
    "T22n1428_058:0999b24": "慚不諳經文者有一失，彼不諳經文失，",
    "T22n1428_058:0999b25": "彼有慚不失、無可呵不失，是為斷事比丘一",
    "T22n1428_058:0999b26": "失。有慚諳經文者無失，彼有慚不失、無",
    "T22n1428_058:0999b27": "有可呵不失、諳經文復無失，是為斷事",
    "T22n1428_058:0999b28": "比丘第一最勝無失。破戒四句亦如是。破見",
    "T22n1428_058:0999b29": "四句亦如是。破正命四句亦如是。破威儀四",
    "T22n1428_058:0999c01": "句亦如是。」此中䩭連有四比丘，分物四分，如房舍揵度中法不異，故不出也",
    "T22n1428_058:0999c02": "爾時佛在王舍城。時優波離從坐起，偏露",
    "T22n1428_058:0999c03": "右肩、右膝著地，合掌白佛言：「大德！說言破",
    "T22n1428_058:0999c04": "僧，齊幾名為破僧？誰破和合僧？」佛告優波",
    "T22n1428_058:0999c05": "離：「若有比丘犯，彼言：『不犯。』若不犯，彼言：『犯。』",
    "T22n1428_058:0999c06": "輕言：『重。』重言：『輕。』若比丘於此四事便求索",
    "T22n1428_058:0999c07": "伴、若使人求，於界內別部布薩羯磨說戒，",
    "T22n1428_058:0999c08": "齊是名為破僧，是為破和合僧。」優波離復",
    "T22n1428_058:0999c09": "問：「云何和合僧？僧破已，誰為和合？」佛告優",
    "T22n1428_058:0999c10": "波離：「若有比丘犯，彼言：『犯。』若不犯，彼言：『不",
    "T22n1428_058:0999c11": "犯。』輕言：『輕。』重言：『重。』彼比丘於此四事不求",
    "T22n1428_058:0999c12": "伴、不使人求，不別部羯磨布薩說戒，齊是",
    "T22n1428_058:0999c13": "名為和合僧，是為僧破已還和合。」",
    "T22n1428_058:0999c14": "爾時世尊在舍衛國。時舍衛比丘共鬪諍，",
    "T22n1428_058:0999c15": "阿尼樓陀有弟子字婆夷，獨於僧中語，",
    "T22n1428_058:0999c16": "獨當諍事。時阿尼樓陀在眾，不說一語教",
    "T22n1428_058:0999c17": "呵。爾時阿難往世尊所，頭面禮足在一面",
    "T22n1428_058:0999c18": "住。世尊知而故問阿難：「諍事已滅未？」阿難答",
    "T22n1428_058:0999c19": "言：「諍事何可得滅？阿尼樓陀弟子，在僧中",
    "T22n1428_058:0999c20": "獨語獨當諍事。而阿尼樓陀在僧中，曾不",
    "T22n1428_058:0999c21": "以一語呵責。」佛告阿難：「阿尼樓陀何時能",
    "T22n1428_058:0999c22": "滅此諍事？豈非汝、舍利弗、目連事耶？」爾時",
    "T22n1428_058:0999c23": "佛告諸比丘：「惡比丘有四法，見僧破歡喜。",
    "T22n1428_058:0999c24": "何等四？是惡比丘破戒惡法，彼惡比丘作是",
    "T22n1428_058:0999c25": "念：『我破戒惡法，若餘比丘得知我，和合為",
    "T22n1428_058:0999c26": "我作滅擯，有餘比丘助我作伴。』惡比丘",
    "T22n1428_058:0999c27": "有是初法，見僧破歡喜。復次惡比丘邪命",
    "T22n1428_058:0999c28": "自活，作是念言：『我邪命自活，令餘比丘知",
    "T22n1428_058:0999c29": "我，和合僧為我作滅擯，有餘比丘助我為",
    "T22n1428_058:1000a01": "伴。』是為惡比丘第二見僧破歡喜。復次惡",
    "T22n1428_058:1000a02": "比丘多求利養恭敬，作是念：『我求利養恭",
    "T22n1428_058:1000a03": "敬，令餘比丘知我，和合僧為我作滅擯，有",
    "T22n1428_058:1000a04": "餘比丘助我為伴。』是為惡比丘第三見僧",
    "T22n1428_058:1000a05": "破歡喜。復次惡比丘邪見邊見，作是念：『我",
    "T22n1428_058:1000a06": "邪見邊見，令餘比丘知我，和合僧為我作",
    "T22n1428_058:1000a07": "滅擯，有餘比丘助我為伴。』是為惡比丘第",
    "T22n1428_058:1000a08": "四見僧破歡喜。「有四種作法：前非法作後",
    "T22n1428_058:1000a09": "非法作、前非法作後法作、前法作後非法作、",
    "T22n1428_058:1000a10": "前法作後法作。何等前非法作後非法作？前",
    "T22n1428_058:1000a11": "非法起事應教呵，不教呵而住應滅擯，",
    "T22n1428_058:1000a12": "不滅擯而住，是為前非法作後非法作。何",
    "T22n1428_058:1000a13": "等前非法作後法作？若有非法作者，前非法",
    "T22n1428_058:1000a14": "起事，彼應教呵者呵而後住，應滅擯滅擯",
    "T22n1428_058:1000a15": "而後住，是為前非法作後法作。何等前法作",
    "T22n1428_058:1000a16": "後非法作？若比丘如法起事，應教呵不教",
    "T22n1428_058:1000a17": "呵而住，應滅擯不滅擯而住，是為前如法",
    "T22n1428_058:1000a18": "作後非法作。何等前如法作後如法作？若比",
    "T22n1428_058:1000a19": "丘前如法起事，應教呵而教呵，應滅擯而",
    "T22n1428_058:1000a20": "滅擯而後住，是為前如法作後如法作。「有四",
    "T22n1428_058:1000a21": "種供養：一飲食、二醫藥、三衣服、四是所須者",
    "T22n1428_058:1000a22": "與。「復有四種利法：非法求非法與、非法求法",
    "T22n1428_058:1000a23": "與、法求非法與、法求法與。云何非法求非",
    "T22n1428_058:1000a24": "法與？或有比丘，周旋往反不作沙門法，說",
    "T22n1428_058:1000a25": "非法求利養不淨。彼作如是不淨求利養，",
    "T22n1428_058:1000a26": "有所偏為，取是、莫取是、取爾許、莫取",
    "T22n1428_058:1000a27": "爾許、取是來、莫取是來、持爾許來、莫持",
    "T22n1428_058:1000a28": "爾許來、與此、莫與彼、與爾許、莫與爾許、",
    "T22n1428_058:1000a29": "彼可與、彼不可與，是為非法求利養非法",
    "T22n1428_058:1000b01": "與。云何非法求法與？或有比丘，周旋往反",
    "T22n1428_058:1000b02": "作非沙門法，說非法求利養不清淨，不",
    "T22n1428_058:1000b03": "作如上偏為，是為非法求法與。云何法求",
    "T22n1428_058:1000b04": "非法與？或有比丘，周旋往反說沙門法，不",
    "T22n1428_058:1000b05": "作非法，求利養清淨，作如上偏為，是為",
    "T22n1428_058:1000b06": "法求非法與。云何法求法與？或有比丘，周旋",
    "T22n1428_058:1000b07": "往反說沙門法，不作非法，求利養清淨，不",
    "T22n1428_058:1000b08": "作如上偏為，是為法求法與。「有四法不",
    "T22n1428_058:1000b09": "應為他受大戒：不知增戒、增心、增慧學、",
    "T22n1428_058:1000b10": "不廣誦二部戒。有如是四法，不應與他",
    "T22n1428_058:1000b11": "受大戒。有四法應為他受大戒即反上句是。",
    "T22n1428_058:1000b12": "「有四法不應為他受大戒：不知增戒學、",
    "T22n1428_058:1000b13": "不知增心學、不知增慧學、不廣誦毘尼，",
    "T22n1428_058:1000b14": "如是四法不應為他受大戒。復有四法",
    "T22n1428_058:1000b15": "應為他受大戒即反上句是。復有四法不應為",
    "T22n1428_058:1000b16": "他受大戒：不知增戒、增心、增慧學、雖誦",
    "T22n1428_058:1000b17": "毘尼不能決了，如是四法不應為他受",
    "T22n1428_058:1000b18": "大戒。復有四法應為他受大戒即反上句是。復",
    "T22n1428_058:1000b19": "有四法不應為他受大戒：不持二百五",
    "T22n1428_058:1000b20": "十戒、不多聞、若弟子有惡見不能教化弟",
    "T22n1428_058:1000b21": "子令捨惡見修習善見、不滿十歲，有如",
    "T22n1428_058:1000b22": "是四法不應為他受大戒。復有四法應",
    "T22n1428_058:1000b23": "為他受大戒即反上句是。「有四法名為持律：知",
    "T22n1428_058:1000b24": "犯、知不犯、知輕、知重。復有四法：知犯、知",
    "T22n1428_058:1000b25": "不犯、知有餘、知無餘。復有四法：知犯、知",
    "T22n1428_058:1000b26": "不犯、知麁惡、知不麁惡。復有四法：知可懺",
    "T22n1428_058:1000b27": "罪、知不可懺罪、知懺悔清淨、知懺悔不清",
    "T22n1428_058:1000b28": "淨。「復有四諍：言諍、覓諍、犯諍、事諍。「有四犯",
    "T22n1428_058:1000b29": "畏：若有如是男子來，被髮著黑衣持刀，",
    "T22n1428_058:1000c01": "至大眾中作如是言：『我作極大重惡斷頭",
    "T22n1428_058:1000c02": "罪，隨汝等所憙我當作。』時諸大眾即捉縛，",
    "T22n1428_058:1000c03": "打惡聲鼓，為現死相，順路唱令，從右門",
    "T22n1428_058:1000c04": "出，至殺處殺之。智人見已，作如是語：『此",
    "T22n1428_058:1000c05": "人造惡極重死罪，我今當自勅并教餘人，",
    "T22n1428_058:1000c06": "莫作如是重惡死罪。』如是比丘、比丘尼於",
    "T22n1428_058:1000c07": "波羅夷法生大恐畏，作如是念：『若未犯",
    "T22n1428_058:1000c08": "波羅夷終已不犯，若犯都無覆藏心如法",
    "T22n1428_058:1000c09": "懺悔。』此是第一犯畏。有如是男子，被髮著",
    "T22n1428_058:1000c10": "黑衣持合鞘刀，至大眾中言：『我作惡不",
    "T22n1428_058:1000c11": "善，隨眾人所憙我當作。』時彼眾人即奪取",
    "T22n1428_058:1000c12": "刀，打之驅出右門。有智人見作如是言：",
    "T22n1428_058:1000c13": "『此人作惡罪，我今當自勅并教人，莫作",
    "T22n1428_058:1000c14": "如是惡罪。』如是比丘、比丘尼於僧殘法生",
    "T22n1428_058:1000c15": "大恐畏，作如是念：『若未犯僧殘終不犯，",
    "T22n1428_058:1000c16": "若犯尋即懺悔。』此是第二犯畏。有如是男",
    "T22n1428_058:1000c17": "子，被髮著黑衣持杖，至大眾中語言：『我",
    "T22n1428_058:1000c18": "作惡不善，隨眾人所憙我當作。』眾人即取",
    "T22n1428_058:1000c19": "其杖打之，驅出右門。有智人見作如是",
    "T22n1428_058:1000c20": "言：『此人作惡罪，我今自勅并教人，不作",
    "T22n1428_058:1000c21": "如是惡。』如是比丘、比丘尼於波逸提生大",
    "T22n1428_058:1000c22": "恐畏，未犯終不犯，若犯尋即懺悔。此是第",
    "T22n1428_058:1000c23": "三犯畏。有如是男子，被髮著黑衣至眾人",
    "T22n1428_058:1000c24": "所，合掌作如是言：『我作惡不善，隨眾人所",
    "T22n1428_058:1000c25": "憙我當作之。』時眾人種種呵責驅出右門。",
    "T22n1428_058:1000c26": "有智人見作如是言：『此人作如是惡，我今",
    "T22n1428_058:1000c27": "當自勅并教人，不作如是惡。』如是比丘、",
    "T22n1428_058:1000c28": "比丘尼於波羅提提舍尼生恐畏，若未犯",
    "T22n1428_058:1000c29": "終不犯，若犯尋即懺悔。此是第四犯畏。「有",
    "T22n1428_058:1001a01": "四種犯人：若比丘犯罪，餘比丘語言：『汝犯罪，",
    "T22n1428_058:1001a02": "見不？』彼言：『不見。』比丘復語言：『長老！若見罪",
    "T22n1428_058:1001a03": "當懺悔。』此是第一犯人。若比丘犯罪，餘比",
    "T22n1428_058:1001a04": "丘語言：『長老！汝犯罪，見不？』彼言：『不見。』比丘",
    "T22n1428_058:1001a05": "復語言：『長老！若見罪應僧中懺悔。』此是第",
    "T22n1428_058:1001a06": "二犯人。若比丘犯罪，餘比丘語言：『長老",
    "T22n1428_058:1001a07": "犯罪，見不？』彼言：『不見。』比丘復語言：『若長老",
    "T22n1428_058:1001a08": "見罪，當於此僧中懺悔。』此是第三犯人。",
    "T22n1428_058:1001a09": "若比丘犯罪，餘比丘語言：『長老汝犯罪，見",
    "T22n1428_058:1001a10": "不？』彼言：『不見。』時僧應都捨棄，語如是言：",
    "T22n1428_058:1001a11": "『隨汝意去所至之處，欲舉汝者，彼當為汝",
    "T22n1428_058:1001a12": "作舉、作憶念、作自言，遮汝阿㝹婆陀、遮說",
    "T22n1428_058:1001a13": "戒、遮自恣。』如調馬師，惡馬難調即合韁杙",
    "T22n1428_058:1001a14": "驅棄。此比丘亦復如是，一切捨棄，是為第",
    "T22n1428_058:1001a15": "四犯人。」",
    "T22n1428_058:1001a16": "爾時世尊在王舍城耆闍崛山。優波離從",
    "T22n1428_058:1001a17": "坐起，偏露右肩、右膝著地，合掌白佛言：「長",
    "T22n1428_058:1001a18": "老在年少比丘前懺悔，內有幾法應懺悔？」",
    "T22n1428_058:1001a19": "佛言：「內有四法應懺悔，偏露右肩、脫革",
    "T22n1428_058:1001a20": "屣、胡跪合掌、說所犯名：『我犯某甲罪，今於",
    "T22n1428_058:1001a21": "長老前懺悔。』彼應語言：『應改悔生厭離心。』",
    "T22n1428_058:1001a22": "答言：『爾。』上座比丘於下座比丘，有如是四",
    "T22n1428_058:1001a23": "法應懺悔，有四波羅提提舍尼如上說，四",
    "T22n1428_058:1001a24": "波羅夷如上說。「有四羯磨：非法別眾羯磨、",
    "T22n1428_058:1001a25": "非法和合眾羯磨、法別眾羯磨、法和合眾",
    "T22n1428_058:1001a26": "羯磨，是為四羯磨。是中非法別眾羯磨，不應",
    "T22n1428_058:1001a27": "爾；非法和合羯磨，不應爾；法別眾羯磨，不",
    "T22n1428_058:1001a28": "應爾；法和合羯磨，應爾，是我所聽。非法別",
    "T22n1428_058:1001a29": "眾羯磨，羯磨不成。非法和合眾羯磨，羯磨",
    "T22n1428_058:1001b01": "不成。法別眾羯磨，羯磨不成。法和合羯磨，",
    "T22n1428_058:1001b02": "羯磨成就。非法別眾羯磨，不得處所。非法",
    "T22n1428_058:1001b03": "和合眾羯磨，不得處所。法別眾羯磨，不",
    "T22n1428_058:1001b04": "得處所。法和合羯磨，得處所。「有四種布薩：",
    "T22n1428_058:1001b05": "三語布薩清淨布薩、說波羅提木叉布薩、自",
    "T22n1428_058:1001b06": "恣布薩。「有四妄語：波羅夷妄語、僧殘妄語、",
    "T22n1428_058:1001b07": "波逸提妄語、毘尼阿毘婆羅妄語。「有四眾：比",
    "T22n1428_058:1001b08": "丘眾、比丘尼眾、優婆塞眾、優婆夷眾。復有四",
    "T22n1428_058:1001b09": "眾：剎利眾、婆羅門眾、居士眾、沙門眾。復有四",
    "T22n1428_058:1001b10": "眾：四天王眾、忉利天眾、魔眾、梵眾。復有四眾：",
    "T22n1428_058:1001b11": "愛、恚、怖、癡眾。復有四眾：不愛、不恚、不怖、不癡",
    "T22n1428_058:1001b12": "眾。有四種智慧平斷事人：有人身不現惡",
    "T22n1428_058:1001b13": "口現、有人口不現惡身現、有人身口現惡、",
    "T22n1428_058:1001b14": "有人身口不現惡。云何身不現惡口現？或",
    "T22n1428_058:1001b15": "有人身不現惡、口言指授、與共同見，是為",
    "T22n1428_058:1001b16": "身不現惡口現。云何口不現惡身現？有人身",
    "T22n1428_058:1001b17": "現惡、口不指授、不與同見，是為口不現惡",
    "T22n1428_058:1001b18": "身現。云何身不現惡、口不現惡？有人身不現",
    "T22n1428_058:1001b19": "惡、口不指授、不與同見，是為身口不現",
    "T22n1428_058:1001b20": "惡。云何身口現惡？有人身現惡、口語指授、",
    "T22n1428_058:1001b21": "與同見，是為身現惡口現惡。是為四種有",
    "T22n1428_058:1001b22": "智平斷事人。「比丘有四法，自損有犯，為",
    "T22n1428_058:1001b23": "有智者所責，令得多罪。何等四？有愛、有恚、",
    "T22n1428_058:1001b24": "有怖、有癡。比丘有是四法，而自損，為有智",
    "T22n1428_058:1001b25": "者所責，令得多罪。比丘有四法，不自損",
    "T22n1428_058:1001b26": "反上句是。「有四法趣非道：有愛、有恚、有怖、有",
    "T22n1428_058:1001b27": "癡，是為四。有四法不趣非道即反上句是。",
    "T22n1428_058:1001b28": "「有四法不應差作分粥人，未差不應差，",
    "T22n1428_058:1001b29": "若已差不應分：有愛、有恚、有怖、有癡。有四",
    "T22n1428_058:1001c01": "法應差作分粥人即反上句是。分小食、分佉闍",
    "T22n1428_058:1001c02": "尼食，差會若敷臥具、分臥具、分雨浴衣、",
    "T22n1428_058:1001c03": "分衣取、與差比丘使，乃至差沙彌使亦如",
    "T22n1428_058:1001c04": "是。有四法直入地獄猶若射箭即上差諸知事者是。",
    "T22n1428_058:1001c05": "「有四非法遮說戒：遮無根破戒、破見、破威儀、",
    "T22n1428_058:1001c06": "破正命。是為四。有四如法遮說戒：遮有根",
    "T22n1428_058:1001c07": "破戒、破見、破威儀、破正命，是為四如法遮說",
    "T22n1428_058:1001c08": "戒。「有四清淨：持戒清淨、見清淨、威儀清淨、正",
    "T22n1428_058:1001c09": "命清淨，是為四清淨。「有四依止法：糞掃衣、",
    "T22n1428_058:1001c10": "乞食、樹下坐、腐爛藥，是為四依止法。「有四",
    "T22n1428_058:1001c11": "種損法：或有智能忍、或有智能親近、或有",
    "T22n1428_058:1001c12": "智能解、或有智能斷，是為四種損法。」",
    "T22n1428_058:1001c13": "四分律卷第五十八"
}