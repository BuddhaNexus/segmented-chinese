{
    "X58n0999_001:0397a06": "華嚴一乘教義分齊章集成記序",
    "X58n0999_001:0397a08": "周易繫辭云。尺蠖之屈。以求信(伸音)也。龍虵之蟄。以存",
    "X58n0999_001:0397a09": "身也。精義入神。以致用也。故我毗盧遮那如來。按海",
    "X58n0999_001:0397a10": "印發輝。融金山特說。其名大方廣佛華嚴經焉。",
    "X58n0999_001:0397a11": "唐國師賢首尊者。得門而入。作一乘教義分齊。以示",
    "X58n0999_001:0397a12": "未悟。記釋雖眾。莫造其源。是以法真大師嘆云。嗟乎",
    "X58n0999_001:0397a13": "宣政之來。",
    "X58n0999_001:0397a14": "佛祖奧義。經論大途。陸沉迨盡。耻",
    "X58n0999_001:0397a15": "賢首之業。沒世而無聞。欲述自悟。大願未終。奄然歸",
    "X58n0999_001:0397a16": "寂。唯存焚析薪。自答同教策。心經連珠記。盛行於世。",
    "X58n0999_001:0397a17": "遂使",
    "X58n0999_001:0397a18": "華嚴宗義學。得以為矜式。(希迪)無似。濫製斯文。皆准",
    "X58n0999_001:0397a19": "大師乘教切當之說。以為主意。前諸記銷文指事。亦",
    "X58n0999_001:0397a20": "間用之。而",
    "X58n0999_001:0397a21": "教章之旨豁如也。庶得說聽之家不至多岐而亡羊",
    "X58n0999_001:0397a22": "矣。　孟子曰。孔子之謂集大成也。集大成也者。金聲",
    "X58n0999_001:0397a23": "而玉振之也。故詺其記。云集成爾。",
    "X58n0999_001:0397a24": "時大宋嘉定戊寅歲仲春一日(希迪)謹敘",
    "X58n0999_001:0397b06": "華嚴一乘教義分齊章集成記卷第一",
    "X58n0999_001:0397b08": "武林住惠因沙門(希迪)述",
    "X58n0999_001:0397b09": "略釋此章分三。初詮旨標題。華嚴者。所依經也。備乎",
    "X58n0999_001:0397b10": "本疏。而言一乘者。賢首曰。一者無他義。乘者運載義。",
    "X58n0999_001:0397b11": "圭山曰。統収不異。謂之一。運載含容。謂之乘。故名一",
    "X58n0999_001:0397b12": "乘。即一佛乘。謂教理行果。總名為乘。皆有運載義故。",
    "X58n0999_001:0397b13": "又不一名一。謂一切即一。一即一切。一切非一切。一",
    "X58n0999_001:0397b14": "亦非一。一切諸法互相涉入。事事無[得-彳]。相入相即。無",
    "X58n0999_001:0397b15": "不鎔融。同一法界。皆如幻故。故大經云。一即是多。多",
    "X58n0999_001:0397b16": "即一等。總一切法。都是一乘。教義者。可堂曰。方餘疏",
    "X58n0999_001:0397b17": "鈔。但是所況。并分齊義。並如下釋。然此一題。能所兩",
    "X58n0999_001:0397b18": "重。初者章是能釋。上皆所釋。二者華嚴能詮。次六字",
    "X58n0999_001:0397b19": "所詮。從詮就旨。以立章題。全取他名。有財釋也。其崔",
    "X58n0999_001:0397b20": "志遠傳中。一曰華嚴五教章。一曰華嚴一乘分教記。",
    "X58n0999_001:0397b21": "作者一時略舉耳。",
    "X58n0999_001:0397b22": "二國師嘉號。京大薦福寺。京者大也。總指其處。即有",
    "X58n0999_001:0397b23": "唐西京。古之長安。今之永興。大薦福寺者。別指述處。",
    "X58n0999_001:0397b24": "揀非安國荷恩等處。梵云毗呵羅。正云尾賀羅。此云",
    "X58n0999_001:0397c01": "行處。出家道人。所行止處。今云寺者。自摩騰初來漢",
    "X58n0999_001:0397c02": "國。同諸賓客。權止鴻矑。後建伽籃。標名白馬。因得寺",
    "X58n0999_001:0397c03": "名。沙門等者。正舉能述人。沙門梵語。具云室囉末拏。",
    "X58n0999_001:0397c04": "此云勤息。故經云。息心達本源。故號為沙門。然有勝",
    "X58n0999_001:0397c05": "義世俗示道行道之異。如十輪經。次之二字。即教主",
    "X58n0999_001:0397c06": "名也。字之與號。俱稱賢首。生有唐。為金輪皇帝之師。",
    "X58n0999_001:0397c07": "如傳廣述。言述者。禮記云。無憂者。其唯文王乎。以王",
    "X58n0999_001:0397c08": "季為父。武王為子。父位之。子述之。又云。仲尼祖述堯",
    "X58n0999_001:0397c09": "舜。憲章文武。上律天時。下襲水土。今賢首不敢有作。",
    "X58n0999_001:0397c10": "亦祖述而已。",
    "X58n0999_001:0397c11": "今將下三正釋本文二。初約所依。以定宗如來者。圭",
    "X58n0999_001:0397c12": "山曰。一乘主即十身。海即者。即本經所依定也。下文",
    "X58n0999_001:0397c13": "曰。一乘教起。要依佛海印三昧中出。不同三乘等依",
    "X58n0999_001:0397c14": "佛後得智出。故標海印。清凉曰。海印是喻。從喻受名。",
    "X58n0999_001:0397c15": "謂香海澄渟。湛然不動。四天下中。色身形像。皆於中",
    "X58n0999_001:0397c16": "現。而有印文。如印印物。亦猶澄波萬頃。晴天無雲。列",
    "X58n0999_001:0397c17": "宿星月。炳然齊現。無來無去。非有非無。不一不異。如",
    "X58n0999_001:0397c18": "來智海。識浪不生。澄渟清淨。至明至靜。無心頓現。一",
    "X58n0999_001:0397c19": "切眾生。心念根欲。心念根欲並在智中。如海含像。故",
    "X58n0999_001:0397c20": "下經云。如海普現眾生身。以此說名為大海。菩提普",
    "X58n0999_001:0397c21": "印諸心行。是故正覺名無量。非唯智現總。亦依此智",
    "X58n0999_001:0397c22": "頓現萬形。普應諸類。賢首品云。或現童男童女形。天",
    "X58n0999_001:0397c23": "龍及以阿修羅。乃至摩睺羅伽等。隨其所樂悉令見。",
    "X58n0999_001:0397c24": "眾生形量各不同。行業音聲亦無量。如是一切皆能",
    "X58n0999_001:0398a01": "現。海印三昧威神力。廣如賢首品疏說。問賢首品有",
    "X58n0999_001:0398a02": "十種三昧。何獨依海印。答初一無不攝。故地論云。一",
    "X58n0999_001:0398a03": "切所說十句中。皆有六種差別相門也。又出現品。是",
    "X58n0999_001:0398a04": "佛菩提。賢首品謂普賢等。故探玄曰。海印有二。一約",
    "X58n0999_001:0398a05": "果位。如前差別無盡教法。皆如來海印定中。同時炳",
    "X58n0999_001:0398a06": "然。圓明顯現。二約因位。要普賢等諸大菩薩。方得此",
    "X58n0999_001:0398a07": "定等。釋曰。雖因果不同。德用相似。如賢首品疏。會虗",
    "X58n0999_001:0398a08": "空喻云。彼就果行。此就因德。然普賢行德。似同佛果。",
    "X58n0999_001:0398a09": "是故皆以虗空為量。上下文中。皆同此說。思之。然儀",
    "X58n0999_001:0398a10": "式不同。曾無出入。言三昧者。探玄云。等持。離沈浮故。",
    "X58n0999_001:0398a11": "定慧均故。名等也。心不散故。住一境故。名持也。納法",
    "X58n0999_001:0398a12": "在心。名為正受。",
    "X58n0999_001:0398a13": "建立下。演玄言以開釋二。初分門。",
    "X58n0999_001:0398a14": "初明下。二隨釋有十。初建立一乘三。初標章。言初明",
    "X58n0999_001:0398a15": "建立一乘者。孔目曰。一乘法義。佛及普賢。果則同。約",
    "X58n0999_001:0398a16": "不可說與可寄。言則異。",
    "X58n0999_001:0398a17": "故地下二引證。探玄曰。有說能詮之教為因分。所詮",
    "X58n0999_001:0398a18": "之義為果分。此說甚踈。鎮國曰。全乖文旨。又曰。直望",
    "X58n0999_001:0398a19": "論意。即指義大為果分。故不可說。說大為因分。是則",
    "X58n0999_001:0398a20": "可說。更以義取。略有二種。一唯就十地以明。以證智",
    "X58n0999_001:0398a21": "為果分。方便寄法等。並為因分等。二約究竟佛果。對",
    "X58n0999_001:0398a22": "普賢因說。義通一部。釋曰。初唯約十地。二約究竟等。",
    "X58n0999_001:0398a23": "對詳可見。問薪引探玄後段如何。答以別為總。問奈",
    "X58n0999_001:0398a24": "何祖自云。此義通一部經中大意。答清凉曰。豈不向",
    "X58n0999_001:0398b01": "言宜同果海。有能所同。因果非一。即曰宜同。則因果",
    "X58n0999_001:0398b02": "非異。非一非異。為真地智。思之。",
    "X58n0999_001:0398b03": "二緣下二教大。內章曰。教大有三。清凉曰。一因成就",
    "X58n0999_001:0398b04": "大。謂慈悲願力。為起行本。故名為因。二因漸成就大。",
    "X58n0999_001:0398b05": "謂聞思慧等。為出世智因。起之不頓。故名為漸。三教",
    "X58n0999_001:0398b06": "說修成就大。謂即修慧。真修契實。如於正證。可寄言",
    "X58n0999_001:0398b07": "詮。故名教說。教說二字。正揀義大。非如果分不可說",
    "X58n0999_001:0398b08": "故。前二不似正證。體非玄妙。不假言揀。但為出世智",
    "X58n0999_001:0398b09": "因。故並稱因。當分獲得。三皆成就。此三地位。為在何",
    "X58n0999_001:0398b10": "所。此有二意。一約初地。則前二容在地前。地加行故。",
    "X58n0999_001:0398b11": "後一唯居地上。二約通說。地地之中。加行修等。慈悲",
    "X58n0999_001:0398b12": "願力。即是因成。聞思慧等。即為因漸。正證後得。皆教",
    "X58n0999_001:0398b13": "說修。緣起等者。太一曰。所言因者。謂方便緣修。體窮",
    "X58n0999_001:0398b14": "位滿。即普賢是也。",
    "X58n0999_001:0398b15": "此二下二示雙融地疏曰。(亦是敘賢首文)三約雙融。此上六",
    "X58n0999_001:0398b16": "中。各說即無說。無說即說。無二俱融。准思可見。又果",
    "X58n0999_001:0398b17": "海離緣。故不可說。所證就緣。是則可說。二所證非修。",
    "X58n0999_001:0398b18": "故不可說。能證修起。是則可說。三正證離相。故不可",
    "X58n0999_001:0398b19": "說。後得帶相。是則可說。四後得無分別。故不可說。加",
    "X58n0999_001:0398b20": "行有意言。是則可說。五加行觀無分別。故不可說。寄",
    "X58n0999_001:0398b21": "法表地。是則可說。此上不可說。皆各不異於可說。以",
    "X58n0999_001:0398b22": "真理普徧故。可說不異不可說。以緣修無性故。是故",
    "X58n0999_001:0398b23": "下文。雖說一分。義亦不少。故論云。如實滿足攝取故。",
    "X58n0999_001:0398b24": "評曰。三約下科名同此。上下義意同。",
    "X58n0999_001:0398c01": "就普下二就普因彰不共二。初分門。就普賢者。太一",
    "X58n0999_001:0398c02": "曰。雖始起於妙德。圓滿在稱周。故隱文殊。獨言普賢",
    "X58n0999_001:0398c03": "也。可堂曰。分相者。方便無體。莫不皆空。究究正乘。坐",
    "X58n0999_001:0398c04": "斷法界。該攝則三乘無已。普法所成。舊曰。圓融無是",
    "X58n0999_001:0398c05": "普法。色即是空。空中無色。三即是一。一內無三。故曰",
    "X58n0999_001:0398c06": "三乘竟必有盡。若爾。則餘乘皆盡。唯有一乘。云何是",
    "X58n0999_001:0398c07": "中更容他物。是故二門共詮別旨。",
    "X58n0999_001:0398c08": "分相下二隨釋二。初分相門四。初權實分宗。分相門",
    "X58n0999_001:0398c09": "者。分別三一教相差別也。下文曰。良由此法。出情難",
    "X58n0999_001:0398c10": "信。是故聖者將彼三乘。對比決之別教一乘。別於三",
    "X58n0999_001:0398c11": "乘者。太一曰。別教者別於三乘。清凉曰。後一直顯本",
    "X58n0999_001:0398c12": "法一向不共。又曰。唯後一是不共一乘。智論指此。以",
    "X58n0999_001:0398c13": "為不共。大品等經。共二乘說故。又曰。別即不共。不共",
    "X58n0999_001:0398c14": "頓實故。又曰。不共二乘。然一與三。於五教中。有乎二",
    "X58n0999_001:0398c15": "說。一前諸教為三乘。後一為一乘。略如前引。廣如孔",
    "X58n0999_001:0398c16": "目問答探玄雜章。二者以始小為三乘。後三為一乘。",
    "X58n0999_001:0398c17": "備如華嚴圓覺疏等。所以爾者。終頓二教。進退殊故。",
    "X58n0999_001:0398c18": "若約皆為三人。則中三為三。若約泯二異前。則後三",
    "X58n0999_001:0398c19": "皆一。故太一曰。若後破執成正義。則是終教。則一切",
    "X58n0999_001:0398c20": "眾生皆有佛性。大乘涅槃四句佛性者。非小乘及迴",
    "X58n0999_001:0398c21": "心人。則是頓教終教佛性。及大槃涅般。從是已後。亦",
    "X58n0999_001:0398c22": "說後三為一。前二為三。今章正用前說。勒成文體。思",
    "X58n0999_001:0398c23": "之可見。",
    "X58n0999_001:0398c24": "如法下二以經印定。如法華等者。即太一謂。法華經",
    "X58n0999_001:0399a01": "云。三界外別索大牛之車也。",
    "X58n0999_001:0399a02": "然此下三雲張聖言三。初標示。問章家望至相尚華",
    "X58n0999_001:0399a03": "瞻如何。答十義差別。始末均融。理數應然。庸詎責讓。",
    "X58n0999_001:0399a04": "況為義豐文約。勒成斯章者也。又如起信。根本不過",
    "X58n0999_001:0399a05": "一卷。而末論成帙。豈亦得失為論。問小鈔云。然大乘",
    "X58n0999_001:0399a06": "與一乘異者。法相宗學人。多不信之。故華嚴藏和尚。",
    "X58n0999_001:0399a07": "製五教義分齊文中。料揀大乘一乘十義差別。都引",
    "X58n0999_001:0399a08": "二十餘部經論證之。故知學識寡淺者。難免謗法如",
    "X58n0999_001:0399a09": "何。答文章以意為主。以意逆志。方得之矣。何者。且此",
    "X58n0999_001:0399a10": "釋大經。通揀前四。彼疏圓覺。獨貶權三。輙以圭山一",
    "X58n0999_001:0399a11": "時引成癈替。賢首千載衡量。其可得乎。不然。如光宅",
    "X58n0999_001:0399a12": "四乘。豈以吾祖。引證彼昔日之實。便與今日之實無",
    "X58n0999_001:0399a13": "殊。思之。",
    "X58n0999_001:0399a14": "一權下二正釋十。一權實差別三。初引喻明權實三。",
    "X58n0999_001:0399a15": "初正顯相。權實者。此約究竟方便以明。方便者。權施",
    "X58n0999_001:0399a16": "也。於五教中。後一究竟。前四方便。問終頓名實。何以",
    "X58n0999_001:0399a17": "為權。答三四二教。雖則泯二異前。而對三顯一。曲巧",
    "X58n0999_001:0399a18": "順機。亦名為權教。問大經疏敘光宅云。若依昔未顯",
    "X58n0999_001:0399a19": "說。一切具有如來知見。根敗之種。今並說成。則今昔",
    "X58n0999_001:0399a20": "有異。配此如何。答但了彼文。自知霄壤。圭山曰。法華",
    "X58n0999_001:0399a21": "之前。亦有一實。謂對一類利根。頓說如來藏性真常",
    "X58n0999_001:0399a22": "之理。又諸般若及淨名之類。皆密約實理。彈呵二乘。",
    "X58n0999_001:0399a23": "但以機聞各殊。不兼權教。故迦葉自責云。譬如根敗",
    "X58n0999_001:0399a24": "之士。其於五欲。不能復利。如是聲聞。諸結斷者。於佛",
    "X58n0999_001:0399b01": "法中。無所復益。(自知不成佛也)又云。我等何為永絕其根。於",
    "X58n0999_001:0399b02": "此大乘。已如敗種。此顯煩惱已斷不能生也。今法華",
    "X58n0999_001:0399b03": "三根聲聞。皆與授記。一切聲聞。不在此會。令轉演說。",
    "X58n0999_001:0399b04": "一切眾生。皆是吾子。開權會權。唯是一實。法華云妙。",
    "X58n0999_001:0399b05": "妙在於此。然所歸之實。即昔實也。但以昔未會今會",
    "X58n0999_001:0399b06": "之。而為妙矣。乃至但光宅不顯出昔日自有一乘實",
    "X58n0999_001:0399b07": "教。(法華唯會昔權。不會昔實。昔實不滯方便故)而乃唯說法華為實。則抑",
    "X58n0999_001:0399b08": "諸大乘了義之經。斯為缺事。四乘之義。教理善成。釋",
    "X58n0999_001:0399b09": "曰。圭山既不會實。豈獨清凉會之。祇由光宅。並以昔",
    "X58n0999_001:0399b10": "經屬權屬會故。清凉特列數科而破之。今却謂清凉",
    "X58n0999_001:0399b11": "此科通會昔實。何昧之甚耶。若云光宅不分昔實。一",
    "X58n0999_001:0399b12": "渾會之。故成其違。清凉分出昔實。然後却約實體不",
    "X58n0999_001:0399b13": "足。並皆屬會。故成其順者。是則於昔權實。雖分與不",
    "X58n0999_001:0399b14": "分為異。而一等是會。正猶五十步笑百步。雖遠近不",
    "X58n0999_001:0399b15": "同。一等是走。奚必清凉是。而光宅非。若光宅云。我正",
    "X58n0999_001:0399b16": "約實體不足。總撥為權。故皆會耳。則清凉之破。徒騁",
    "X58n0999_001:0399b17": "繁文。以燕代燕。何克之有。豈清凉若是之黨己行人",
    "X58n0999_001:0399b18": "耶。問何故鈔云。一乘三乘。昔權今實。實體不足。皆屬",
    "X58n0999_001:0399b19": "法華等耶。答法華但會昔日權教。歸今一乘。不會昔",
    "X58n0999_001:0399b20": "實。昔實本是一乘故。無同此體。不假會之。如轉識成",
    "X58n0999_001:0399b21": "智之時。不轉識體。識體本淨。是無垢識故。妙哉此義。",
    "X58n0999_001:0399b22": "誰人得知。取要而言。但可將今家始教為權。後三為",
    "X58n0999_001:0399b23": "實。配彼一乘三乘。昔權今實。故鎮國曰。法華云。決了",
    "X58n0999_001:0399b24": "聲聞法。餘諸聲聞眾。亦當復如是。又曰。引法華有二",
    "X58n0999_001:0399c01": "文。以證定性二乘皆成佛義。一即法師品。藥王汝當",
    "X58n0999_001:0399c02": "知。如是諸人等。不聞法華經。去佛智甚遠。若聞是深",
    "X58n0999_001:0399c03": "經。決了聲聞法。是諸經之王。聞已諦思惟。當知此人",
    "X58n0999_001:0399c04": "等。近於佛智慧。釋曰。既言決了聲聞法。明昔淨名等",
    "X58n0999_001:0399c05": "經聲聞。如根敗之士。其於五欲。不能復利。及如燋糓",
    "X58n0999_001:0399c06": "芽。佛名經說。如燋糓芽。雖逢春陽。無希秋實。及深密",
    "X58n0999_001:0399c07": "等。說於定性不得成佛。三乘聖人心皆猶豫。今皆作",
    "X58n0999_001:0399c08": "佛。故云決了第一。經云。菩薩聞是法。疑網皆已除。千",
    "X58n0999_001:0399c09": "二百羅漢。悉亦當作佛。故云決了。復恐人云。千二百",
    "X58n0999_001:0399c10": "外。定性聲聞。即不作佛。故引次文。即五百弟子授記",
    "X58n0999_001:0399c11": "品初。千二百人。悉皆求記。如來先授陳如作佛。次授",
    "X58n0999_001:0399c12": "五百。末後偈云。其五百比丘。次第當作佛。同號曰普",
    "X58n0999_001:0399c13": "明。轉次而授記。我滅度之後。某甲當作佛。其所化世",
    "X58n0999_001:0399c14": "間。亦如我今日。國土之嚴淨。及諸神通力。菩薩聲聞",
    "X58n0999_001:0399c15": "眾。正法及像法。壽命劫多少。皆如上所說。迦葉汝已",
    "X58n0999_001:0399c16": "知。五百自在者。餘諸聲聞眾。亦當復如是。其不在此",
    "X58n0999_001:0399c17": "會。汝當為宣說。釋曰。據此。非唯列千二百。則靈山之",
    "X58n0999_001:0399c18": "會。萬二千人。五千拂席增上慢者。應是聲聞。不廁靈",
    "X58n0999_001:0399c19": "山法華勝會者。令此會中聲聞菩薩。轉為授記。餘如",
    "X58n0999_001:0399c20": "玄中。又亦可以始終二教。収彼四乘。(但揀昔實法華不會)鎮國",
    "X58n0999_001:0399c21": "曰。然法華漸教之終。將收敗種。加令其去。激勵在會。",
    "X58n0999_001:0399c22": "使其信受。此經頓教之始。為顯深勝。留使不聞。令諸",
    "X58n0999_001:0399c23": "後學。修見聞種。又曰。然法華下。會釋二經。此依化儀。",
    "X58n0999_001:0399c24": "漸頓二教。通釋經意。法華是漸者。化儀漸故。先說三",
    "X58n0999_001:0400a01": "乘。引導眾生。然後但以大乘。而度脫之。故云漸也。非",
    "X58n0999_001:0400a02": "法門為漸。言將收敗種者。義如前引。謂二乘結斷。如",
    "X58n0999_001:0400a03": "根敗士。無利五欲。如燋糓子。不能生芽。即昔教意。今",
    "X58n0999_001:0400a04": "至法華。三根聲聞。皆得記別。不在此會。亦為宣陳。則",
    "X58n0999_001:0400a05": "燋糓生芽。盲龍規聽。死屍再起。寒灰薰熱。而言將収",
    "X58n0999_001:0400a06": "者。尚未廣說。先且行之。使在會者。自欣多幸。故云篤",
    "X58n0999_001:0400a07": "勵。是以經云。此眾無枝葉。唯有諸貞實。門中云繁柯",
    "X58n0999_001:0400a08": "既亡。則貞榦存焉。廣說之後。方復収之。故不在會。亦",
    "X58n0999_001:0400a09": "令為說。言此經頓教之始者。初成頓說。故未有滯權。",
    "X58n0999_001:0400a10": "不須引行。直彰不共。顯法難思。在會不聞。由無因種。",
    "X58n0999_001:0400a11": "若修因種。于何不聞。故云令修見聞種。評曰。縱不信",
    "X58n0999_001:0400a12": "彼圭山。則此清凉亦可信矣。勿得妄執。然則可堂縱",
    "X58n0999_001:0400a13": "奪。且有過乎。曰古之君子。過則改之。今之君子。過則",
    "X58n0999_001:0400a14": "順之也。問但會權三為即已否。答通會權實三乘。迺",
    "X58n0999_001:0400a15": "是吾宗大義。非光宅法師所得也。如下文說。問此中",
    "X58n0999_001:0400a16": "羊鹿為愚法耶。通大耶。答此有三說。一云愚法。一云",
    "X58n0999_001:0400a17": "通大。一云俱。今從第二。太一云。聲聞等為窮子。是其",
    "X58n0999_001:0400a18": "所引。故知小乘外別有三乘。又准天台藏教。斷而未",
    "X58n0999_001:0400a19": "動。無量義經。斷而動故非愚法。四衢者。覺鈔云四諦。",
    "X58n0999_001:0400a20": "大白下。真元曰。法華大車。以況佛智。",
    "X58n0999_001:0400a21": "若彼下二遮異解。古有難云。方便品偈。敘昔說小是",
    "X58n0999_001:0400a22": "方便。不敘大是方便。當知佛子大乘非方便。那忽有",
    "X58n0999_001:0400a23": "索。文句第五答曰。汝不聞。壽量品中。我小出家。得三",
    "X58n0999_001:0400a24": "菩提。乃至中間。若小若大。若己若他。皆我方便。諸佛",
    "X58n0999_001:0400b01": "亦然。寧得不索。亦不下。古又難曰。二是方便可言索。",
    "X58n0999_001:0400b02": "文云。唯此一事實。餘二則非真。以此推之。但二索一",
    "X58n0999_001:0400b03": "不索。彼又答曰。被會絕待之唯一。一外更無法。昔待",
    "X58n0999_001:0400b04": "二之唯一。一外更有法。一名同而體異。闇執瓦爍魚",
    "X58n0999_001:0400b05": "目。謂夜光月形。愚蚩而智愍。",
    "X58n0999_001:0400b06": "是故下三示經本。文句曰。索有三意。一大機有感果",
    "X58n0999_001:0400b07": "之義。機中論索。二情中密求。為得為不得。三發言索。",
    "X58n0999_001:0400b08": "即是慇懃三請也。昔教之中。已有二求。但未發言。至",
    "X58n0999_001:0400b09": "於今日。具此三索。問昔出宅索三。是機情索者。文云。",
    "X58n0999_001:0400b10": "如先所許。此乃求三。何闕求一。答出外不見。必有異",
    "X58n0999_001:0400b11": "途。將昔許三。以求異意耳。亦得是索一也。",
    "X58n0999_001:0400b12": "此中下二合法顯索果。文句曰。若依大品云。是乘從",
    "X58n0999_001:0400b13": "三界出。到薩婆若中住。若未出時。已乘是乘。爭出火",
    "X58n0999_001:0400b14": "宅。何故復言。車在門外。若先在外。乘何而出。然乘通",
    "X58n0999_001:0400b15": "因果。三十七品斷見思惑。皆是因乘。盡無生智。皆名",
    "X58n0999_001:0400b16": "果乘。要因因乘。斷除惑盡。方得果乘盡無生智。故言",
    "X58n0999_001:0400b17": "車在門外。但果正因傍。就果為言。車在門外。若內因",
    "X58n0999_001:0400b18": "斷結。運義名乘。外果不運。何得名乘。然果無斷惑之",
    "X58n0999_001:0400b19": "運。要以盡無生智。入無餘涅槃。方是好運也。",
    "X58n0999_001:0400b20": "問二下三作問以伸釋四。初二乘有果不索問。文句",
    "X58n0999_001:0400b21": "曰。若乘因到果。何意方更索車。",
    "X58n0999_001:0400b22": "答依下二三車無得應索答二。初立理作答二。一引",
    "X58n0999_001:0400b23": "經正答。大乘者即是一乘。若望下二約宗料揀。是故",
    "X58n0999_001:0400b24": "下經曰。各各與之。不宜差別。文句曰。不移本習。而示",
    "X58n0999_001:0400c01": "真實。如身子於智慧。開佛知見。目連於禪定。開佛知",
    "X58n0999_001:0400c02": "見等。",
    "X58n0999_001:0400c03": "為欲下二通伸迴意三。初正示。文句曰。今文具有請",
    "X58n0999_001:0400c04": "與歡喜。法說中千二百人。身子為首。慇懃三請。菩薩",
    "X58n0999_001:0400c05": "眾中。彌勒為首。佛口所生子。大數有八萬。合掌以敬",
    "X58n0999_001:0400c06": "心。欲聞具足道。譬說之初。身子為中根人請。又總為",
    "X58n0999_001:0400c07": "四眾請。傍為下根請。文云。善哉世尊。願為四眾。說其",
    "X58n0999_001:0400c08": "因緣。法許云。汝已慇懃三請。豈得不說。譬說許云。當",
    "X58n0999_001:0400c09": "以譬喻更明此義。因緣許云。我及汝等。宿世因緣。吾",
    "X58n0999_001:0400c10": "今當說。法說竟。身子歡喜。譬說竟。迦葉等歡喜。宿世",
    "X58n0999_001:0400c11": "說竟。樓那歡喜。又合譬文云。令諸子等。日夜劫數。常",
    "X58n0999_001:0400c12": "得遊戲。與諸菩薩。乘是寶乘。直至道場。故云。為欲等",
    "X58n0999_001:0400c13": "也。若不下二揩定。古有難云。若菩薩索。菩薩應領解。",
    "X58n0999_001:0400c14": "領解既無。故知不索。文句答曰。汝不聞。法說竟天龍",
    "X58n0999_001:0400c15": "四眾皆領解。其非菩薩。謂是何耶。以至下三結示。經",
    "X58n0999_001:0400c16": "云。如彼長者。見諸子等安隱得出火宅。到無畏處。自",
    "X58n0999_001:0400c17": "謂財富無量。等以大車而賜諸子。",
    "X58n0999_001:0400c18": "問臨下。三克示三車虗實問。",
    "X58n0999_001:0400c19": "答實下。四方便二義俱通答。圭山曰。因同而宗異。此",
    "X58n0999_001:0400c20": "義實為玄也。然文句曰。今佛與世。四十餘年。始顯真",
    "X58n0999_001:0400c21": "實。而上來具引者。是則用夫彼文。成此之義。妙之至",
    "X58n0999_001:0400c22": "也。二教義差別。教者因也。義者果也。因果不同。故云",
    "X58n0999_001:0400c23": "差別。於中三。初正明。下文曰。或教義俱教。以三乘望",
    "X58n0999_001:0400c24": "一乘故。或教義俱義。以一乘望三乘故。",
    "X58n0999_001:0401a01": "是故下二引證。亦不下三遮謬。亦同二乘俱不得故",
    "X58n0999_001:0401a02": "者。演義曰。羊鹿是虗指。出門不上車。牛車若是實。出",
    "X58n0999_001:0401a03": "門即合上。牛車亦不上。明三皆虗指。約法說者。昔指",
    "X58n0999_001:0401a04": "三乘。三界門外。二乘出三界。無有真實證。菩薩出界。",
    "X58n0999_001:0401a05": "豈有真實證。俱無實證。名不上車。明知三乘皆是權",
    "X58n0999_001:0401a06": "設(尋教至義即教理二量)。",
    "X58n0999_001:0401a07": "三所期差別四。初正明。文句曰。本求羊鹿水牛。期出",
    "X58n0999_001:0401a08": "分段。今得白牛。盡於變易。過本所望。豈不歡喜。是故",
    "X58n0999_001:0401a09": "下二引證。亦不下三遮謬。良以下四結成。",
    "X58n0999_001:0401a10": "四德量差別二。初同教二。初示相。謂宅下三中大乘。",
    "X58n0999_001:0401a11": "而露下一乘。又彼下准知。此等下二結指。復古記曰。",
    "X58n0999_001:0401a12": "同者。同前諸教三乘。故名同也。此為同教得名所以。",
    "X58n0999_001:0401a13": "即能同名同。今不取者。若作此解。則與集玄曰。但於",
    "X58n0999_001:0401a14": "別教。法體之內。約於一分。似頓實義。立為同教。何異",
    "X58n0999_001:0401a15": "設使真如章。同教門者。則與三乘義同。則不合引善",
    "X58n0999_001:0401a16": "財。見三千塵數知識。以三千知識。太一列屬別教。如",
    "X58n0999_001:0401a17": "自海水。故況義同。言非同教得名所以也。今釋曰。同",
    "X58n0999_001:0401a18": "猶通也。為通三乘。故名為同。云云。",
    "X58n0999_001:0401a19": "又彼下二別教二。初示相。又彼等者。亦三中大乘。太",
    "X58n0999_001:0401a20": "一曰。一相孤門。下文曰。隨機少說。一相一寂。一味理",
    "X58n0999_001:0401a21": "等。非窮盡說。此則下一乘。大師曰。理無孤起。必眷屬",
    "X58n0999_001:0401a22": "圍繞。又曰。以自為主。望他為伴。重重無盡。是故下引",
    "X58n0999_001:0401a23": "證。無量下牒釋。此義下指經。非華嚴宗。無有斯理。此",
    "X58n0999_001:0401a24": "約下二結指。",
    "X58n0999_001:0401b01": "五寄位差別三。如本下初引示寄乘。然彼經論。約寄",
    "X58n0999_001:0401b02": "諸乘。顯諸地不同。今此却約寄位。顯諸乘差別。皆以",
    "X58n0999_001:0401b03": "等者。祖曰。初地明施。復顯人王。即是人乘。二地十善",
    "X58n0999_001:0401b04": "生天。是欲天乘。三地八定。是色無色天乘。故以初三",
    "X58n0999_001:0401b05": "為人天乘。四地初斷俱生身見。觀於道品。同須陀洹。",
    "X58n0999_001:0401b06": "五地四諦理。終寄阿羅漢。六地觀緣。寄於緣覺。七地",
    "X58n0999_001:0401b07": "一切菩提分法。方便涉有。故寄三乘之中大乘菩薩。",
    "X58n0999_001:0401b08": "八地已上。以得自在。故寄一乘法。若大下二進退折",
    "X58n0999_001:0401b09": "理。若大等牒計。七地下進析。又不下退析。是故下配",
    "X58n0999_001:0401b10": "析。問若下三結問會釋。即第十五卷。二乘等者。指就",
    "X58n0999_001:0401b11": "勝門。",
    "X58n0999_001:0401b12": "六付屬差別四。初引經示教。利喜者。國師曰。示義教",
    "X58n0999_001:0401b13": "行。既得義利具解行。故成喜。解云下二釋義。大即菩",
    "X58n0999_001:0401b14": "薩。探玄釋多劫六度曰。此同法華中。若不信此法。當",
    "X58n0999_001:0401b15": "於如來餘深法中。示教利喜。小若愚法。即異時三乘。",
    "X58n0999_001:0401b16": "亦不下三遮謬。是故下四顯宗。",
    "X58n0999_001:0401b17": "七根緣受者。差別即根器機緣受行之者。於中二。如",
    "X58n0999_001:0401b18": "此下初引示。佛陀三藏曰。漸教之機。縱使三阿僧祇",
    "X58n0999_001:0401b19": "修滿。若更迴心。得入頓教大乘信位。若不迴心。以不",
    "X58n0999_001:0401b20": "信不聞故。名一闡提。解云下二略釋。文處可見。",
    "X58n0999_001:0401b21": "八難信易信差別二。初引示。清凉曰。三乘之信。展轉",
    "X58n0999_001:0401b22": "難得。況於一乘。明文昭然。權實有據。解云下二略釋。",
    "X58n0999_001:0401b23": "信滿攝位。如行位中列。",
    "X58n0999_001:0401b24": "九約教顯理差別二。初引示。唐經曰。若有眾生。心下",
    "X58n0999_001:0401c01": "劣。為彼演說聲聞行。若心明利樂辟支。則為彼說中",
    "X58n0999_001:0401c02": "乘道。若有慈悲樂饒益。為說菩薩所行事。若有最勝",
    "X58n0999_001:0401c03": "智慧心。則示如來無上法。探玄曰。以此文證。知有一",
    "X58n0999_001:0401c04": "乘。及頓教三乘差別。清凉曰。既特云最勝智心。示如",
    "X58n0999_001:0401c05": "來法權實明矣。故纓絡經中。說十種善。前九依三乘",
    "X58n0999_001:0401c06": "人。各成三乘。第十名佛乘種性。謂初聞佛法。即發佛",
    "X58n0999_001:0401c07": "心。唯觀如如。修佛智慧。終不為彼悲願纏心。一向不",
    "X58n0999_001:0401c08": "起二乘作意。今第九地。正為悲願。纏其心故。此云慈",
    "X58n0999_001:0401c09": "悲樂饒益。明文若斯云何不信。",
    "X58n0999_001:0401c10": "解云下二略釋。等者。等初教染淨即空。云以此等者。",
    "X58n0999_001:0401c11": "經又曰。佛子。此菩薩善能演說聲聞乘法獨覺乘法",
    "X58n0999_001:0401c12": "菩薩乘法如來地法。疏曰。此法師位。能隨機宜說權",
    "X58n0999_001:0401c13": "實。即三乘一乘。解脫差別。各含教證。教道以將化生。",
    "X58n0999_001:0401c14": "令器熟故。證道以將度生。令得解脫。體正度故。",
    "X58n0999_001:0401c15": "十本末開合差別二。初引示二。初本末分異。如是下",
    "X58n0999_001:0401c16": "二會末歸本。如是等者。即聲聞等三法。毗盧等是佛",
    "X58n0999_001:0401c17": "第十地。舉後攝初。十皆佛法。會末歸本。故云皆入。此",
    "X58n0999_001:0401c18": "文下二演釋。檢焚薪。此上下三喻。結大鈔。曰龜鏡者。",
    "X58n0999_001:0401c19": "神龜有靈。能知吉凶。秦鏡照膽。能鑑邪正。",
    "X58n0999_001:0401c20": "其別下四指示決判。略如下辨。即所詮等中。計唯權",
    "X58n0999_001:0401c21": "三。固宜斃矣。",
    "X58n0999_001:0401c22": "二該下二說攝門二。初標章。一切下二釋相二。初指",
    "X58n0999_001:0401c23": "本圓彰絕待。一切三乘者。即同時異時等也。本來悉",
    "X58n0999_001:0401c24": "是彼一乘法者。圭山曰。總為一。謂圓教攝於前四。一",
    "X58n0999_001:0402a01": "一同圓。旨歸云。總渾同一無盡大修多羅海。隨於其",
    "X58n0999_001:0402a02": "中。一會一品。一文一句。皆具攝一切。及一一文句。遍",
    "X58n0999_001:0402a03": "入一切。以是普法。無分限故。圓滿教法。理應爾故。如",
    "X58n0999_001:0402a04": "因陀羅網。無分齊故。盡佛能化。無邊境故。",
    "X58n0999_001:0402a05": "何以下二結所以現全收二。初徵。以三下二釋三。初",
    "X58n0999_001:0402a06": "總示。初不下二列釋二。初不異二。初立理一。以三即",
    "X58n0999_001:0402a07": "一故。不異者一乘也。二以一即三故。不異者三乘也",
    "X58n0999_001:0402a08": "故下文云。此即一之三。與上即三之一等。",
    "X58n0999_001:0402a09": "問若下二問成二。初示前問二。初問。答有下二答由。",
    "X58n0999_001:0402a10": "初二義等者。法界品曰。一念悉知三世法。亦了一切",
    "X58n0999_001:0402a11": "眾生根。譬如善巧大幻師。念念示現無邊事。又遮那",
    "X58n0999_001:0402a12": "品曰。其佛為說法界體性清淨莊嚴修多羅世界海",
    "X58n0999_001:0402a13": "微塵等修多羅。而為眷屬。鎮國曰。主經謂。法界體性。",
    "X58n0999_001:0402a14": "大方廣也。清淨佛也。莊嚴即華嚴也。有多眷屬者。顯",
    "X58n0999_001:0402a15": "此教圓由。後二義等者。法界品曰。佛智廣大。同虗空。",
    "X58n0999_001:0402a16": "普徧一切眾生心。悉了世間諸妄想。不起種種異分",
    "X58n0999_001:0402a17": "別。鎮國曰。一切眾生。無不具有如來智慧。況於二乘",
    "X58n0999_001:0402a18": "無漏因果。探玄曰。法界廣故。攝於二乘。二乘狹故。不",
    "X58n0999_001:0402a19": "攝法界。上皆法爾。有約開顯。違此教宗。直須思之。",
    "X58n0999_001:0402a20": "二以下二明後義。獨反四句。於理甚明。應云一由即",
    "X58n0999_001:0402a21": "三。故不待隱。二由即三。故不礙顯(雖同一處。豈尋夢游天宮)三由",
    "X58n0999_001:0402a22": "即三。故無不隱。四由即三。故無可顯(經曰。唯髻中明珠不以與之。鎮",
    "X58n0999_001:0402a23": "國曰。以權隱實。各在髻中。又曰以權覆實。即昔開三。三即為髻。隱一乘旨)二不下二不一",
    "X58n0999_001:0402a24": "是則下三結指二。初結成。又此下二指配前第本門。",
    "X58n0999_001:0402b01": "此通分相。故云又也。然則高勝難齊。智明映奪。揀收",
    "X58n0999_001:0402b02": "自在。不離普門。",
    "X58n0999_001:0402b03": "二同教二。初牒。分同教者。具如法真別出二章中釋。",
    "X58n0999_001:0402b04": "分諸乘者。顯法不同也。如經露地所授。并臨門三車",
    "X58n0999_001:0402b05": "等。融本末者。說一切乘無差別也。如會三歸一等。",
    "X58n0999_001:0402b06": "初中下二演釋二。初分諸乘三。初標數。一明下二列",
    "X58n0999_001:0402b07": "示六。一明一乘三。初標數。初約下二列釋七。初約法",
    "X58n0999_001:0402b08": "相交參二。初釋相。謂一乘垂於三乘。於中有舉事揀",
    "X58n0999_001:0402b09": "劣。應思因陀羅網。如四卷楞伽第一。微細諸記。指淨",
    "X58n0999_001:0402b10": "名不思義品。須彌入芥子中。四大海水。入一毛孔等。",
    "X58n0999_001:0402b11": "華藏世界者。記皆指梵網蓮華藏世界。或一等者。三",
    "X58n0999_001:0402b12": "乘參於一乘。先舉事。十眼如離世間品。十通如十通",
    "X58n0999_001:0402b13": "品。而義理皆別者。後顯勝要。問上曰據義分量。深淺",
    "X58n0999_001:0402b14": "寬狹。並皆不同。今舉義門有差別。名字有同。欲引三",
    "X58n0999_001:0402b15": "乘信樂故也。此則下雙結可見。是則下二示意。兩宗",
    "X58n0999_001:0402b16": "交接者。詩曰。習習谷風。以陰以雨。黽勉同心。不宜有",
    "X58n0999_001:0402b17": "怒。成根欲性。亦見聞成種義。令人別教。清凉曰。彼謂",
    "X58n0999_001:0402b18": "同於我法。後因薰習。方信入圓也。",
    "X58n0999_001:0402b19": "二約攝方便二。初演義。文初應云。二約攝方便。以明",
    "X58n0999_001:0402b20": "一乘。下例然。所以下二引經。即法花。",
    "X58n0999_001:0402b21": "三約下三約所流辨二。初演義。從一乘流者。即於一",
    "X58n0999_001:0402b22": "佛乘。分別說三。故經下二引經。又經下勝鬘云。毗尼",
    "X58n0999_001:0402b23": "即大乘。學大乘者。即是佛乘也。",
    "X58n0999_001:0402b24": "四約下四約就勝門三。初縱奪顯義。三中大乘。正揀",
    "X58n0999_001:0402c01": "羊鹿。權通三教。實唯後圓。同是等言。得名一乘。所以",
    "X58n0999_001:0402c02": "內章曰。大乘中乘小乘分別。大乘即是一乘。何以故。",
    "X58n0999_001:0402c03": "大乘尊上。即無盡故。中乘小乘。義即不定。如經會三",
    "X58n0999_001:0402c04": "歸一故。故經下二引經證成。初方便品。次化城喻。此",
    "X58n0999_001:0402c05": "文下三約教委釋。以一事實。就初意即別教。次意當",
    "X58n0999_001:0402c06": "同教。又宜以字。",
    "X58n0999_001:0402c07": "五約下五教事深細。深細揀麤淺。內章二曰。法華經",
    "X58n0999_001:0402c08": "云。此土常安隱。當知三界內。有麤細眾生。麤者見劫",
    "X58n0999_001:0402c09": "壞。細者常安隱。佛所以不同說。然細即一乘。麤即三",
    "X58n0999_001:0402c10": "乘。何以故。細同無盡故。麤即不定。",
    "X58n0999_001:0402c11": "六約下六八義意趣。其略曰。一乘語字。幾意故說。答",
    "X58n0999_001:0402c12": "有八意說。即八意所說。一乘即一乘也。依攝等指廣。",
    "X58n0999_001:0402c13": "七約下七十義方便。如孔目第一卷。",
    "X58n0999_001:0402c14": "依上下三結判。還丹一粒。點鐵成金。至理一言。革凡",
    "X58n0999_001:0402c15": "成聖。故云。點化之術。理數然也。皆隨本宗定故者。表",
    "X58n0999_001:0402c16": "是同也。主伴不具故者。示非別也。通意可知。",
    "X58n0999_001:0402c17": "二明下二明二乘三。初標數。即太一謂。二通三也。一",
    "X58n0999_001:0402c18": "者下二顯相三。初約一乘。一乘等正顯。謂如下指經",
    "X58n0999_001:0402c19": "要。問云依法華經。三乘一乘。約界分體相方便究竟",
    "X58n0999_001:0402c20": "不同故。此中下釋。所以可見。二者下二約三乘問答。",
    "X58n0999_001:0402c21": "曰大小二乘。於方便中。從教趣果分二故。三者下三",
    "X58n0999_001:0402c22": "約小乘。迴心者。即迴心二乘也。又初下三定宗可知",
    "X58n0999_001:0402c23": "三明下三明三乘二。初躡前標數。即太一三通二也。",
    "X58n0999_001:0402c24": "此由躡前。故云三種。一者下二開門顯法二。初顯法",
    "X58n0999_001:0403a01": "本末門二。初正明本義四。初本末分宗。一乘等者。探",
    "X58n0999_001:0403a02": "玄曰。或分為三。謂小乘三乘一乘教。智論既將此經。",
    "X58n0999_001:0403a03": "為不與二乘共。故名為不共。即是一乘。大品等為通",
    "X58n0999_001:0403a04": "三乘。同觀得益。故名為共。即是三乘義。准四阿含經。",
    "X58n0999_001:0403a05": "既不共菩薩亦名不共。即是小乘。此上配法義同。故",
    "X58n0999_001:0403a06": "引來顯法。本末者。演義第六曰。本是一乘。末是小乘。",
    "X58n0999_001:0403a07": "三乘。焚薪同此。",
    "X58n0999_001:0403a08": "以經下二聖言揀定。搜玄曰。如法華經。三界之中三",
    "X58n0999_001:0403a09": "車。引諸子出宅露地。別有大牛之車。又聲聞等為窮",
    "X58n0999_001:0403a10": "子。是所引。故知小乘之外。別有三乘。互得相引。",
    "X58n0999_001:0403a11": "問何下三徵析所引二。初問答。以下二答四。初以義",
    "X58n0999_001:0403a12": "正答二。初正答。約終教已去者。斷惑中前義也。法真",
    "X58n0999_001:0403a13": "曰。始教許出。終不許者。則二乘是。一教有了不了也。",
    "X58n0999_001:0403a14": "問還可約始教已去。答不答亦可。所以知者。法真曰",
    "X58n0999_001:0403a15": "若言斷惑。後義許二類者。愚法則始亦不許。通大則",
    "X58n0999_001:0403a16": "終亦許出。又曰。若後義雖始教。而愚法亦在所引中。",
    "X58n0999_001:0403a17": "問始教是一。何於愚法。有許不許之殊耶。答此教具",
    "X58n0999_001:0403a18": "深密第二第三時教故。思之。何以下徵釋。以人等者。",
    "X58n0999_001:0403a19": "下文曰。諸聲聞於煩惱障。尚不能斷。但能折伏。何況",
    "X58n0999_001:0403a20": "能斷所知障。",
    "X58n0999_001:0403a21": "故彌下二引教印成二。初行果非真二。初行斷。非真",
    "X58n0999_001:0403a22": "四無量。如三地經疏四十一卷鈔說。又經下二果證",
    "X58n0999_001:0403a23": "不實。此有二意。一者二乘涅槃。是所破病。故非真滅。",
    "X58n0999_001:0403a24": "又亦可揀。非如來究竟涅槃。勝鬘云。言諸二乘得涅",
    "X58n0999_001:0403b01": "槃者。是佛方便。法華又云。不知不覺菩薩所行。自於",
    "X58n0999_001:0403b02": "所得涅槃。生滅度想等。又云。雖生滅度之想。入於涅",
    "X58n0999_001:0403b03": "槃。而於彼土。求佛智惠。則知小乘涅槃。非真滅也。又",
    "X58n0999_001:0403b04": "經下二實證在大二。初稟大方得果二。初反明經未",
    "X58n0999_001:0403b05": "詳。又大下二順結。經具云。欲得聲聞乘。當學般若波",
    "X58n0999_001:0403b06": "羅蜜。欲得緣覺乘。當學般若波羅蜜。",
    "X58n0999_001:0403b07": "是故下二衍門具三乘二。初結前生後。故普下二引",
    "X58n0999_001:0403b08": "經示論要問。下曰諸教中說二乘及三乘。各有二義。",
    "X58n0999_001:0403b09": "言二乘者。一就初心機性及種子說。則迴心已還。並",
    "X58n0999_001:0403b10": "是聲聞藏。直進已去。是菩薩藏。未迴心者。是聲聞藏。",
    "X58n0999_001:0403b11": "三乘准可知。是故下三結示三車。",
    "X58n0999_001:0403b12": "其瑜下四指判諸論。大小有差。如所詮中出。問此上",
    "X58n0999_001:0403b13": "為獨斷惑中前義耶。為亦具後義耶。答雙備二義。將",
    "X58n0999_001:0403b14": "通配之。三寶章曰。謂彼愚法二乘無漏。亦非可歸。以",
    "X58n0999_001:0403b15": "非究竟安隱處故。如彼化城。終須捨故。乃至如經中",
    "X58n0999_001:0403b16": "歸聲聞僧犯菩薩戒等。此約三乘終教說。解曰。即斷",
    "X58n0999_001:0403b17": "惑中初義。終教不許出也。彼云。亦非可歸。即此約大",
    "X58n0999_001:0403b18": "乘終教已去。不名究竟出三界也。今此不能如實修",
    "X58n0999_001:0403b19": "四無量。即彼云。歸聲聞僧犯菩薩戒者。是也。彼又曰。",
    "X58n0999_001:0403b20": "如前愚法。亦是可歸。以諸趣寂。皆究竟故。諸不定性。",
    "X58n0999_001:0403b21": "必迴心故。此約始教說。解曰。此亦初義。始教許出也。",
    "X58n0999_001:0403b22": "故下章曰。以同上。亦許二乘全斷惑障。分斷所知障",
    "X58n0999_001:0403b23": "也。彼又曰。此大乘中。自有二無漏故。又亦自有二乘",
    "X58n0999_001:0403b24": "法故。故說通二。非攝愚法。此通始終漸教說也。解曰。",
    "X58n0999_001:0403c01": "即斷惑中後義也。彼云。亦自有二乘法。即此是故。大",
    "X58n0999_001:0403c02": "乘必具三也。此云羅漢。實義在大乘中。即彼云。此大",
    "X58n0999_001:0403c03": "乘中。自有二無漏者。是也。以彼證此。二義宛然。問始",
    "X58n0999_001:0403c04": "說五性。故有三乘。終頓談真。何屬三攝。答探玄曰。若",
    "X58n0999_001:0403c05": "約三乘。即從始至終。皆說三乘。通益三機。如力士經",
    "X58n0999_001:0403c06": "大般若等諸大乘經。於中雖有權實不同。皆具三乘。",
    "X58n0999_001:0403c07": "下文曰。中間三者。或總為一。謂一三乘教也。以此皆",
    "X58n0999_001:0403c08": "為三人所得故如上說。是故下四結歸。本義可見。",
    "X58n0999_001:0403c09": "由此下二重示三宗四。一引論重明三。初引論。此摩",
    "X58n0999_001:0403c10": "訶衍者。指所釋大品等。及餘方等者。方等部。不與聲",
    "X58n0999_001:0403c11": "聞共說者。即二乘在座如聾如啞。",
    "X58n0999_001:0403c12": "解云下二釋義二。初釋不共二。初正辨。一乘不思等",
    "X58n0999_001:0403c13": "牒示。纂靈記曰。大智度論云。不思議經。有十萬偈。攝",
    "X58n0999_001:0403c14": "大乘論曰。有百千偈。名百千經。釋論云。即華嚴經十",
    "X58n0999_001:0403c15": "萬偈。為百千也。又涅槃經。名此以為雜華經。然百千",
    "X58n0999_001:0403c16": "舉數。而標目雜華。即相以彰名。舉數者失其源。即相",
    "X58n0999_001:0403c17": "者違其主。不思議則推宗有在。直造其庭。佛華嚴則",
    "X58n0999_001:0403c18": "以人標法。曲詳其致。四名之中。後二為得。以其等結",
    "X58n0999_001:0403c19": "釋可見。如四下三引況。小乘四阿含如析薪出。如大",
    "X58n0999_001:0403c20": "下後釋共。太一曰。大品經三乘終教。可堂曰。始終說",
    "X58n0999_001:0403c21": "三通葢三機。於中亦有權實不同。此中之實。是終頓",
    "X58n0999_001:0403c22": "之實。又曰。頓實二教共二乘。",
    "X58n0999_001:0403c23": "此中下三料揀。探玄曰。此中共大之小非愚法。共小",
    "X58n0999_001:0403c24": "之大非別教。",
    "X58n0999_001:0404a01": "依此下二即以梁論。要問曰。依攝論一乘三乘小乘。",
    "X58n0999_001:0404a02": "謂於教門中。成機欲性。顯法本末差別不同故。若言",
    "X58n0999_001:0404a03": "下三遮止異釋。是故下四結示三宗。問此之分齊何",
    "X58n0999_001:0404a04": "與諸文不同。答要問約自相顯分齊。故云即小乘三",
    "X58n0999_001:0404a05": "乘等。此約教用顯分齊。故云顯法本末。說諸乘等。亦",
    "X58n0999_001:0404a06": "可彼約淺深。此就闊狹。是故分二而來。一乘與本。當",
    "X58n0999_001:0404a07": "第五圓教也。",
    "X58n0999_001:0404a08": "二者下二從理成行。門合愚下但小乘者略也。約一",
    "X58n0999_001:0404a09": "乘辨者。可堂曰。被中自說。凡合二聲聞。大乘之中。雖",
    "X58n0999_001:0404a10": "有權實。皆菩薩乘者。是約一乘宗中所辨之義。非三",
    "X58n0999_001:0404a11": "乘等宗義也。如上所說者。指衍門具三等慈悲愛行。",
    "X58n0999_001:0404a12": "即四等四攝之二。",
    "X58n0999_001:0404a13": "四者下四明四乘二。謂等者。按三韓本。一乘獨一。三",
    "X58n0999_001:0404a14": "乘共為第二。小乘為第三人天共為第四。故云總開",
    "X58n0999_001:0404a15": "餘可知。",
    "X58n0999_001:0404a16": "五者下五明五乘。內章曰。五乘之義。有其三種。一人",
    "X58n0999_001:0404a17": "天共一。二聲聞緣覺共為第二。三始終漸教。共為第",
    "X58n0999_001:0404a18": "三。第四頓教獨一。五一乘獨一。總為五乘。第二者。人",
    "X58n0999_001:0404a19": "為一。天為一。聲聞為一。緣覺為一。大乘為一。第三者。",
    "X58n0999_001:0404a20": "天一。梵一。聲聞一。緣覺一。如來一。會彼五乘。成無分",
    "X58n0999_001:0404a21": "別。離相一乘。出楞伽經。同異評之。",
    "X58n0999_001:0404a22": "六者下無量乘。圭山曰。無量乘中。有其二意。一以隨",
    "X58n0999_001:0404a23": "機設教多門名無量。二以彼宗一切諸法一一皆能",
    "X58n0999_001:0404a24": "顯義益物。一一無不說攝名為無量。初義應知。上來",
    "X58n0999_001:0404b01": "下三結指。",
    "X58n0999_001:0404b02": "二融本末二。初牒章。此同下二釋相二。初標分。此同",
    "X58n0999_001:0404b03": "至一法界者。晉經二十八曰。能說諸乘無差別。清凉",
    "X58n0999_001:0404b04": "曰。藥草喻品云。如來知是一相一味之法。所謂解脫",
    "X58n0999_001:0404b05": "相。離相。滅相。究竟涅槃常寂滅相。終歸於空。即解脫",
    "X58n0999_001:0404b06": "中。無差別也。有二門者。略也。具足應云。何以故。法界",
    "X58n0999_001:0404b07": "有二門故。",
    "X58n0999_001:0404b08": "一泯下二釋相二。初正釋二。初示義二。初明權實。一",
    "X58n0999_001:0404b09": "泯等者。地疏曰。唯一事實故。二欖等者。地疏曰。就彼",
    "X58n0999_001:0404b10": "根性。有三乘故。初則下二彰無礙。問此與前存壞等",
    "X58n0999_001:0404b11": "何異。答配屬是同。為意則別。何者。彼成該攝。此意明",
    "X58n0999_001:0404b12": "中。故云一三融攝。體無二也。",
    "X58n0999_001:0404b13": "問若下二問成二。初問答。義下二答三。初直答。要問。",
    "X58n0999_001:0404b14": "上曰。似成內外及教義不同。內章曰。惟一實之淵曠。",
    "X58n0999_001:0404b15": "嗟萬像之繁雜。真俗異而體同。凡聖分而道合者先",
    "X58n0999_001:0404b16": "人已通斯趣耳。何者下二徵析。是故下結成。由此下",
    "X58n0999_001:0404b17": "二作句二。初句數。初句無他故。次句貞無。曰若實聲",
    "X58n0999_001:0404b18": "聞。不見不聞。何以能知後句非一非三。如果海者。龍",
    "X58n0999_001:0404b19": "樹曰。盧舍那佛。雖攝三世間。而攝不攝故。",
    "X58n0999_001:0404b20": "此四下二會通。思益云。譬如癡人畏空而走。經恒沙",
    "X58n0999_001:0404b21": "劫。不能得出。在所至處。不離虗空。又十定品四十一",
    "X58n0999_001:0404b22": "經云。譬如虗空。於虫所食。芥子孔中。亦不減小。於無",
    "X58n0999_001:0404b23": "數世界中。亦不增廣。存壞者略也。餘釋下三結指。",
    "X58n0999_001:0404b24": "第二下二教義攝益二。初牒分教義。二大如向已說。",
    "X58n0999_001:0404c01": "初中下二演釋二。先辨教義分齊二。初標分。一者下",
    "X58n0999_001:0404c02": "二釋相二。先示相三。初別教。如露等者。向曰。一乘無",
    "X58n0999_001:0404c03": "盡教義。廣說如華嚴中。即五教中。第五圓教也。二者",
    "X58n0999_001:0404c04": "下二三乘。仍教等者。太一云。其始終兩門。並具無分",
    "X58n0999_001:0404c05": "別教義。空有二門乃至無分別義者。謂證真如。無分",
    "X58n0999_001:0404c06": "別教義者。謂比觀意言。若爾則無分下。缺一別字。又",
    "X58n0999_001:0404c07": "云。三乘三界內。成其行故。未敢詳定。此當三乘者。即",
    "X58n0999_001:0404c08": "前四教也。三者即前四教也。三者下三同教。此有二",
    "X58n0999_001:0404c09": "意。一者由修權因。若入地後。即入實故。此通餘經。二",
    "X58n0999_001:0404c10": "者第四經云。此經開方便門。示真實相。則唯法華。",
    "X58n0999_001:0404c11": "二開下後開合二。初開章。開合者。如別中具教義則",
    "X58n0999_001:0404c12": "開。唯教唯義則合。總中俱教俱義則合。皆具教義等",
    "X58n0999_001:0404c13": "則開。",
    "X58n0999_001:0404c14": "別中下二釋相二。先別二。先標。三乘下後列二。初三",
    "X58n0999_001:0404c15": "乘。目者詺目。如大樹葉。不離本莖。一外無三。樹言目。",
    "X58n0999_001:0404c16": "盡桓溫在石頭曰。若能目此城者。當贈二姬。一乘下",
    "X58n0999_001:0404c17": "二一乘。隱彼無盡教義者。大經曰。舍利弗等。在逝多",
    "X58n0999_001:0404c18": "林。皆悉不見如來神力。如來嚴好。如來境界。如來遊",
    "X58n0999_001:0404c19": "戲。如來神變。如來尊勝。如來妙行。如來威德。如來住",
    "X58n0999_001:0404c20": "持。如來淨剎。亦復不見不可思議菩薩境界。菩薩神",
    "X58n0999_001:0404c21": "變。菩薩遊戲。菩薩眷屬。菩薩方所。菩薩莊嚴師子座。",
    "X58n0999_001:0404c22": "乃至如是等事。一切聲聞。諸大弟子。皆悉不覩。疏曰。",
    "X58n0999_001:0404c23": "以顯一乘因果不共。探玄警諸後學。令習因種。又曰。",
    "X58n0999_001:0404c24": "身廁祇園。目對尊會。而不覩神變。其所何耶。意云。彼",
    "X58n0999_001:0405a01": "境殊勝。宿因現緣。並皆缺故。其猶日月麗天。盲者不",
    "X58n0999_001:0405a02": "見。雷霆震地。聾者不聞。道契即隣。不在身近。故菩薩",
    "X58n0999_001:0405a03": "自遠而至。聲聞在會不知。後總下後總。或具者。具教",
    "X58n0999_001:0405a04": "義也。三乘為教。一乘為義。此三句者。牒第三或具句",
    "X58n0999_001:0405a05": "也。餘悉可見。",
    "X58n0999_001:0405a06": "二明下後攝益分齊二。初牒分。一或下二演釋三。初",
    "X58n0999_001:0405a07": "攝界內機。二或下二攝界外機二。初通標。若先下二",
    "X58n0999_001:0405a08": "別辨。一乘三乘和合說故。屬同教者。法真曰。先三乘",
    "X58n0999_001:0405a09": "後一乘。不失和合。亦名回三入一。示唯法華故。太一",
    "X58n0999_001:0405a10": "曰。如法華經宗義。是一乘經也。先於一乘已成解行",
    "X58n0999_001:0405a11": "者。隨好品云。天皷發音而告之言。諸天子汝以心不",
    "X58n0999_001:0405a12": "放逸。於如來所種諸善根。往昔親近眾善知識。疏云。",
    "X58n0999_001:0405a13": "示宿因心不放逸。顯曾修行於如來所。種諸善根。通",
    "X58n0999_001:0405a14": "見聞等。親近知識。必曾聞法。成金剛種。後於出世身",
    "X58n0999_001:0405a15": "上。證彼法者。彼又云。爾時諸天子。聞說普賢廣大回",
    "X58n0999_001:0405a16": "向故。便得十地。獲諸力莊嚴三昧等。",
    "X58n0999_001:0405a17": "三或下三通攝二機二。初通標。若先下二別辨。於中",
    "X58n0999_001:0405a18": "先以三乘引出者。攝界內機。得出世益。後令得一乘",
    "X58n0999_001:0405a19": "者。攝界外機得。出出世益。此通餘經。太一曰。餘經是",
    "X58n0999_001:0405a20": "眷屬。若界下界內見聞。如善財前生。曾見聞普法。成",
    "X58n0999_001:0405a21": "金剛種。出世得法。即從文殊。至於安住地。神出出世",
    "X58n0999_001:0405a22": "證成。即婆珊婆已上也。此中解行當地前。證入地上",
    "X58n0999_001:0405a23": "故。妙趣云。一乘法義。出出世證。餘時見聞。及此解行。",
    "X58n0999_001:0405a24": "亦可今生解行。亦可今生生解行。後生證入。",
    "X58n0999_001:0405b01": "第三下三敘今古立教三。初牒章總敘。一依下二依",
    "X58n0999_001:0405b02": "人別示十。一菩提流支。此與玄文相違。薪云。玄文傳",
    "X58n0999_001:0405b03": "寫之悞。若爾豈圓覺亦悞也。古記悞探玄。令字為含。",
    "X58n0999_001:0405b04": "又與出現語業中疏鈔相反。彼鈔云。第二唯是一語。",
    "X58n0999_001:0405b05": "無多音等。一云。人法影略。但此引隨類音。與彼隨根",
    "X58n0999_001:0405b06": "解為異。一云。各隨見聞不同。如天台敘流支半滿二",
    "X58n0999_001:0405b07": "教也。彼二隨意取捨。",
    "X58n0999_001:0405b08": "二護法師三。初依經立教。謂以下二以義顯相二。初",
    "X58n0999_001:0405b09": "漸教。如直下二頓教。清凉曰。此雖約機說有漸頓。而",
    "X58n0999_001:0405b10": "所說法。不出半滿。遠法下三後世相承。",
    "X58n0999_001:0405b11": "三光統律師三。初標人立教。李通玄曰。後魏光統律",
    "X58n0999_001:0405b12": "師承習佛陀三藏。立三教者。一漸。二頓。三圓。又曰。於",
    "X58n0999_001:0405b13": "二教之上。分為三教。光略疏曰。如約以辨一化始終",
    "X58n0999_001:0405b14": "教門差別。有其三種。三種者何。一曰頓教。二曰漸教。",
    "X58n0999_001:0405b15": "三曰圓教。光師下二伸其釋意三。初漸教。彼曰漸者。",
    "X58n0999_001:0405b16": "為於始習。施設方便。開發三乘引接之化。初徵後著。",
    "X58n0999_001:0405b17": "從淺至深。次第相乘。以階彼岸。故稱為漸。為根下二",
    "X58n0999_001:0405b18": "頓教。彼曰。頓者始於道樹為諸大行。一往直陳宗本",
    "X58n0999_001:0405b19": "之致。方廣法輪。其趣淵玄。更無由籍。以之為頓。為於",
    "X58n0999_001:0405b20": "下三圓教如文。後光下三傳襲宗承。",
    "X58n0999_001:0405b21": "四大衍法師。清凉疏曰。隨朝大衍法師。總立四宗。乃",
    "X58n0999_001:0405b22": "至又此四宗。初名立性。二名破性。三名破相。四名顯",
    "X58n0999_001:0405b23": "實。初二小乘。後二大乘。名初淺後深。此亦有理。但収",
    "X58n0999_001:0405b24": "義不盡。以十八部中但判二故。鈔曰。各從所立得名。",
    "X58n0999_001:0405c01": "四中各有二句。上句立義。下句指教。又此四不出性",
    "X58n0999_001:0405c02": "相。而前三從所破。後一從所顯。乃至但判二者。唯明",
    "X58n0999_001:0405c03": "有部及經部故。除本二部。故云。十八部中。",
    "X58n0999_001:0405c04": "五護身法師。義苑曰。護身寺名。師諱自軌。探玄曰。此",
    "X58n0999_001:0405c05": "於前第四宗內。開真佛性。以為真宗。即涅槃等經。第",
    "X58n0999_001:0405c06": "五名法界宗。即華嚴。明法界自在無礙法門。",
    "X58n0999_001:0405c07": "六耆闍法師。義苑曰。耆闍寺名。曰凜師。清凉曰。前四",
    "X58n0999_001:0405c08": "名即衍云四宗。義在立宗之初。第五同第五時。",
    "X58n0999_001:0405c09": "第六同諸師圓教。故略不引。又真宗說真空理。常宗",
    "X58n0999_001:0405c10": "說真理恒沙功德常恒。既真宗真理。非常宗應同無",
    "X58n0999_001:0405c11": "常。又三與四。但法喻之別。",
    "X58n0999_001:0405c12": "七陳隋二師二。初師資立教。一名下二依彼列釋。一",
    "X58n0999_001:0405c13": "三藏教。探玄曰。亦名小乘教。二通教。探玄云。亦名漸",
    "X58n0999_001:0405c14": "教。三別教。探玄云。亦名頓教。四圓教。探玄曰。亦名秘",
    "X58n0999_001:0405c15": "密教。",
    "X58n0999_001:0405c16": "八江南敏師。清凉云云。",
    "X58n0999_001:0405c17": "九梁朝雲師二。初正判四乘。信行下二依立二教。薪",
    "X58n0999_001:0405c18": "云。此中有二對。初普別一對。以漸頓一對。",
    "X58n0999_001:0405c19": "十大唐三藏三。初指人依教。一轉下二所立三輪。一",
    "X58n0999_001:0405c20": "轉法輪。深密云。四諦輪二。名照法輪。深密云。隱密輪",
    "X58n0999_001:0405c21": "三。名持法輪。深密云。顯了輪故。慈恩云。金光明經。說",
    "X58n0999_001:0405c22": "此三法。名轉照持。此三下三彰攝不攝。須彌偈品鈔",
    "X58n0999_001:0405c23": "曰。法相宗三性即有性。三無性則無性。有無義殊。故",
    "X58n0999_001:0405c24": "彼偈云。故佛密意說。一切法無性。意云。既言密意。說",
    "X58n0999_001:0406a01": "三無性。則不礙於三有性也。若法性宗。此二三性。有",
    "X58n0999_001:0406a02": "無無礙。互奪雙巳。皆悉自在。評曰。此約後義。故攝於",
    "X58n0999_001:0406a03": "終。若約前門。則與探玄一致。有謂。後來方改。良恐未",
    "X58n0999_001:0406a04": "然。",
    "X58n0999_001:0406a05": "此上下三述德結益二。初總述德。此等下二別結益",
    "X58n0999_001:0406a06": "集。玄六云。軫動也。探玄問答。",
    "X58n0999_001:0406a07": "第四下四分教開宗二。初牒章標分。就法分教。教類",
    "X58n0999_001:0406a08": "有五者。謂約聖言量。判一大藏經。總為五種教。故義",
    "X58n0999_001:0406a09": "苑後義曰。豈不觀此中但約教詮。立其教名耶。如云",
    "X58n0999_001:0406a10": "以經本中下文內。為善伏太子所說。名為圓滿修多",
    "X58n0999_001:0406a11": "羅。故立此名等。以理開宗。宗乃有十者。清凉云。依教",
    "X58n0999_001:0406a12": "文必影略。",
    "X58n0999_001:0406a13": "初門下二隨門演釋二。初就法分教三。初以類分判。",
    "X58n0999_001:0406a14": "圭峯曰。斯之五教。映古奪今。可為依準。通玄曰。然今",
    "X58n0999_001:0406a15": "唐朝藏法師。承習儼法師為門人。立教深有道理。亦",
    "X58n0999_001:0406a16": "可敘其旨趣。一小乘教。二大乘始教。三終教。四頓教。",
    "X58n0999_001:0406a17": "五圓教(云云)。",
    "X58n0999_001:0406a18": "初一下二隨義演釋二。初略釋初後。愚法者。祖曰。不",
    "X58n0999_001:0406a19": "了法空。又愚法者。如不識赤鹽。准台宗雜錄第三卷",
    "X58n0999_001:0406a20": "曰。大論二十四云。六師不聽食五種鹽。未審彼土五",
    "X58n0999_001:0406a21": "鹽如何。若此土五鹽。謂顆鹽。綠鹽。赤鹽。白鹽。印鹽。鹽",
    "X58n0999_001:0406a22": "有多種。大略五耳。西方准此。亦應可見。有阿羅漢。為",
    "X58n0999_001:0406a23": "他所問。何名赤鹽。不識所從。而問三藏。三藏曰。鹽是",
    "X58n0999_001:0406a24": "味。赤是色。未曉小事者。由未有出假智故。貞元經第",
    "X58n0999_001:0406b01": "十卷。善財見自在主童子文云。阿陀那識。行相微細。",
    "X58n0999_001:0406b02": "究竟邊際。唯佛能知。住地菩薩。愚法聲聞。亦不能覺。",
    "X58n0999_001:0406b03": "後一即別教。有謂。二教寬狹。更煩熟視。其云圓教有",
    "X58n0999_001:0406b04": "二。即以別說同。非內析出。直須思之。",
    "X58n0999_001:0406b05": "中間下二具釋三乘二。初標。中間三者。清凉曰。始終",
    "X58n0999_001:0406b06": "頓三。名為中間。以初有小乘。後有圓教。故名中間。",
    "X58n0999_001:0406b07": "一或下二列三。初或為一。或總為一。謂一三乘教等",
    "X58n0999_001:0406b08": "者。指上顯法本末門中普超三昧等。然其泯二之教。",
    "X58n0999_001:0406b09": "亦此中菩薩藏攝。於中則有普超大品法華涅槃維",
    "X58n0999_001:0406b10": "摩思益大般若等。義方圓足。無爽通理。",
    "X58n0999_001:0406b11": "二或下二。或為二二。初標立。然漸頓略有二義。一約",
    "X58n0999_001:0406b12": "歷位無位。清凉曰。始終二教。皆悉歷位。頓教不歷。故",
    "X58n0999_001:0406b13": "合始終。以為漸教。二約化儀。圭山曰。菩提場初成正",
    "X58n0999_001:0406b14": "覺。不移其處。便興頓教。頓教之首。便是華嚴。自後乃",
    "X58n0999_001:0406b15": "至。滅度中間。每遇上根。即頓說真性。時處不同。皆名",
    "X58n0999_001:0406b16": "頓教。有數十部。又三七日後。往波羅奈仙人住處。而",
    "X58n0999_001:0406b17": "興漸教。漸之首。即是五比丘所問。四諦法輪中間三",
    "X58n0999_001:0406b18": "時五時。漸次而說。處所各別。終至法華涅槃。皆名漸",
    "X58n0999_001:0406b19": "教。三乘權實。部類尤多。此初義應知。",
    "X58n0999_001:0406b20": "以始下二列釋二。初漸二。初釋二。初釋相。十地論二",
    "X58n0999_001:0406b21": "曰。漸者次第故。故楞下二引證。圭山曰。菴羅果生熟",
    "X58n0999_001:0406b22": "漸次。貞元曰。如菴羅果。漸熟非頓。頓者下二頓二。初",
    "X58n0999_001:0406b23": "釋相。演奧曰。頓者揀漸為名。疾速之義。言說等如次",
    "X58n0999_001:0406b24": "教理行果。如諸記說。故楞下二引證。約地位釋彼經",
    "X58n0999_001:0406c01": "義。如演義十四卷。以一等者。思益云。諸法正性不待",
    "X58n0999_001:0406c02": "等者。論云。離言說相。離心緣相。如淨等者。文云。文殊",
    "X58n0999_001:0406c03": "師利問維摩詰言。我等所解。各自說已。仁者當說。何",
    "X58n0999_001:0406c04": "等是入不二法門。時維摩詰默然無言。文殊師利歎",
    "X58n0999_001:0406c05": "曰。善哉善哉。乃至無有文字語言。是真入不二法門",
    "X58n0999_001:0406c06": "又寶等者。圓覺亦云。此經名為頓教。大乘頓機眾生",
    "X58n0999_001:0406c07": "從此悟入。",
    "X58n0999_001:0406c08": "三或下三或為三三。始開教會深密。復古記曰。約大",
    "X58n0999_001:0406c09": "乘初淺後深故。開為二會。深密者。以三時收漸教也。",
    "X58n0999_001:0406c10": "五時則於後開出法華涅槃常住妙典為四五時。今",
    "X58n0999_001:0406c11": "合五作三。第三時中。收經甚寬。又持法輪。義亦通也。",
    "X58n0999_001:0406c12": "深密經亦說真如妙有。弉師所尚。尚於堪然。今約經",
    "X58n0999_001:0406c13": "寬。略分教耳。釋曰。此得章意。若承探玄大經疏等者。",
    "X58n0999_001:0406c14": "即如起信論。演奧鈔曰。始分兩名。然有二說。一云。始",
    "X58n0999_001:0406c15": "則破相教分。則法相教。此約疏中文勢然也。二云。破",
    "X58n0999_001:0406c16": "相法相。各有兩名。此約清凉意也。應云。於中但說諸",
    "X58n0999_001:0406c17": "法皆空。未盡大乘法理。故名為始。有不成佛。故名為",
    "X58n0999_001:0406c18": "分。於中但說一切法相。未盡大乘法理。故名為始。有",
    "X58n0999_001:0406c19": "不成佛。故名為分。華嚴疏云。以深密第二第三時教。",
    "X58n0999_001:0406c20": "同許定性。俱不成佛。合為一教。此既未盡大乘法理。",
    "X58n0999_001:0406c21": "故立為初。有不成佛。故名為分。問彼既分為第二第",
    "X58n0999_001:0406c22": "三。何故此中合為一教。答此且據皆說定性不成。又",
    "X58n0999_001:0406c23": "皆未盡理。故合為一。彼自約攝生寬狹等義。故分為",
    "X58n0999_001:0406c24": "云。故清凉云。深密對般若。更高一級。般若一向不說",
    "X58n0999_001:0407a01": "有五果回心。深密說定性者。不得菩提。不定性者。五",
    "X58n0999_001:0407a02": "果回心。名漸悟菩薩。(云云)終實教依所詮立名。依主",
    "X58n0999_001:0407a03": "釋。清凉曰。夫能詮教。皆從所詮以立。",
    "X58n0999_001:0407a04": "依是下二依義引法皷三。初定義。依是義者。依漸中",
    "X58n0999_001:0407a05": "開二之義也。故彼下二引經。初問答示義。圭山曰。有",
    "X58n0999_001:0407a06": "餘者。餘義未了也。復次下引喻。諸佛下合顯可見。解",
    "X58n0999_001:0407a07": "云下三解釋。二教不同。復各有二。太一真如章云。終",
    "X58n0999_001:0407a08": "教門者。復有二種。一始二終。言始門者。則維摩經中。",
    "X58n0999_001:0407a09": "不二法門品。三十二菩薩顯不二法門者是。言終門",
    "X58n0999_001:0407a10": "者。則不二法門品。文殊所顯不二者是。其始終兩門。",
    "X58n0999_001:0407a11": "並具無分別教義空有二門。始教門者。復有二種。一",
    "X58n0999_001:0407a12": "始二終。言始門者。如百法明門論。六種無為。屬一切",
    "X58n0999_001:0407a13": "法。攝人法二空。方入空攝。得知真如。不及二空。二空",
    "X58n0999_001:0407a14": "為上。此門亦通分別無分別教義。言終門者。如維摩",
    "X58n0999_001:0407a15": "經弟子品內。為迦旃延說。不生不滅。是無常義等。又",
    "X58n0999_001:0407a16": "金剛般若經。微塵即非微塵等。又依對法論。開六無",
    "X58n0999_001:0407a17": "為。成八無為。三種真如。則屬無為攝。得知真如。成無",
    "X58n0999_001:0407a18": "為上。此初教始終。並通分別無分別教義。無分別義",
    "X58n0999_001:0407a19": "者。謂證真如。無分別教者。謂此觀意言。無分別境語。",
    "X58n0999_001:0407a20": "大乘言教故。分別教義者。謂教義則空故。今初教門",
    "X58n0999_001:0407a21": "中真如。但是空義。不同終教。",
    "X58n0999_001:0407a22": "又起下三約理。引起信問。此與彼疏不同如何。答不",
    "X58n0999_001:0407a23": "雜任放二辨。思之。",
    "X58n0999_001:0407a24": "此約下三示意結指。言法義者。攝論說法人及法義。",
    "X58n0999_001:0407b01": "法謂色受等眼耳等。人謂信行法行等。法謂修多羅",
    "X58n0999_001:0407b02": "祇夜等。義謂十二部經所顯諸義。又法謂眼等。人謂",
    "X58n0999_001:0407b03": "我眾生等。法謂十二部正教。義謂十二部正教義。",
    "X58n0999_001:0407b04": "二以下二以理開宗二。初標。俊法師曰。小乘諸師。本",
    "X58n0999_001:0407b05": "是上座大眾二部。展轉分支。成二十部。然久遠流傳。",
    "X58n0999_001:0407b06": "但有五部。一摩訶僧祇部。應著黃衣。二法藏部。弘四",
    "X58n0999_001:0407b07": "分律赤衣。三一切有部。皂衣。四飲光部。木蘭衣。五化",
    "X58n0999_001:0407b08": "地部。五分律主。著青衣。舍利弗問經說。如是五部。雖",
    "X58n0999_001:0407b09": "各別異。而皆不妨諸佛法界及大涅槃大眾部。其味",
    "X58n0999_001:0407b10": "停正。餘部如被添水。諸天餘之。但飲其露。弃於水去。",
    "X58n0999_001:0407b11": "人間飲之。水露俱進。或時消疾。或時成病。其讀誦者。",
    "X58n0999_001:0407b12": "亦復如是。多智慧人。能取能捨。諸愚癡人。不能分別。",
    "X58n0999_001:0407b13": "故文殊問經云。十八及本二。皆從大乘出無。是亦無",
    "X58n0999_001:0407b14": "非我說未來起。以義相從。合二十部。兼諸大乘。為十",
    "X58n0999_001:0407b15": "宗也。",
    "X58n0999_001:0407b16": "一我下二列十。初我法俱有宗二。初標。小乘下二釋。",
    "X58n0999_001:0407b17": "清凉曰。犢子部等。餘四部。謂此計中。總有五全。或一",
    "X58n0999_001:0407b18": "小分。言五部全者。一犢子部。二法上。三賢胄。四正量。",
    "X58n0999_001:0407b19": "五密林山。故總為五部同計。言一少分者。泰師云。更",
    "X58n0999_001:0407b20": "等取經部中根本經部。不等末經部。以本經部亦執",
    "X58n0999_001:0407b21": "有勝義。我非即非離。即計菩薩出離生死。故名勝義。",
    "X58n0999_001:0407b22": "然此一部諸部論師。共推不受。呼為附佛法外道。以",
    "X58n0999_001:0407b23": "諸外道所計雖殊。皆立我故。二法有我無宗。清凉曰。",
    "X58n0999_001:0407b24": "言等者。等取餘二部。半謂此計都有三全一少分。一",
    "X58n0999_001:0407c01": "一切有部。二雪山部。此即上座部。宗輪論云。多同說",
    "X58n0999_001:0407c02": "一切有故。亦等取也。三多聞部。宗輪敘多聞部云。餘",
    "X58n0999_001:0407c03": "義多同一切有部。並不立我計法有實故。言一少分",
    "X58n0999_001:0407c04": "者。化地部末計。彼云。過去未來並皆實有。亦有中有",
    "X58n0999_001:0407c05": "一切法。所知所識故。名法有我無。以無我故。異外道",
    "X58n0999_001:0407c06": "計。三法無去來宗。清凉曰。謂大眾部等者。先標宗。說",
    "X58n0999_001:0407c07": "有現在。下釋而云等者。等取七全一少分。謂都八全",
    "X58n0999_001:0407c08": "一少分。同有此計。一大眾部。二雪山轉部。三雞胤部。",
    "X58n0999_001:0407c09": "四制多山部。五西山住部。六北山住部。七法藏部。八",
    "X58n0999_001:0407c10": "飲光部。宗輪論敘。制多西山北山云。餘義多同大眾。",
    "X58n0999_001:0407c11": "敘法亦然。敘飲光云。餘義多同法藏。在上八部。類同",
    "X58n0999_001:0407c12": "此計。言一少分者。取根本化地部。彼云。過去未來世。",
    "X58n0999_001:0407c13": "無現在。無為是有。敘雪山轉云。餘義多同說一切有",
    "X58n0999_001:0407c14": "部。亦無去來也。北京素公云。以前義故。四分律法藏",
    "X58n0999_001:0407c15": "部義。及四阿含僧祇律大眾部義。並是第三法。無去",
    "X58n0999_001:0407c16": "來也。四現通假實宗。清凉云。等者。一全一少分。一全",
    "X58n0999_001:0407c17": "即說假部。一少分即末經部。以根本經部是第一宗",
    "X58n0999_001:0407c18": "攝故。其成實論。先是數論弟子。以所造為能造。後出",
    "X58n0999_001:0407c19": "家入佛法時。經部攝故。三藏云。經部細實而麤假。實",
    "X58n0999_001:0407c20": "義同故。現通假實攝。此說假與一說。說出世別。此謂",
    "X58n0999_001:0407c21": "從真諦中。皆有假實。蘊門明義是。實者實積聚故。界",
    "X58n0999_001:0407c22": "處門明義是。假者假積聚故。今章云。成實論即是少",
    "X58n0999_001:0407c23": "分末經部也。五俗妄真實宗等者。清凉曰。以世俗是",
    "X58n0999_001:0407c24": "假。假故妄也。出世為真。真非是假。故是實也。少似中",
    "X58n0999_001:0408a01": "論。一半向前。六諸法但名宗等者。清凉曰。則顯出世",
    "X58n0999_001:0408a02": "亦假名耳。故云。一切我法亦如中論。若有世間。則有",
    "X58n0999_001:0408a03": "出世間。既無世間。何有出世間等。此通等者。圭山大",
    "X58n0999_001:0408a04": "鈔曰。早欲參涉大乘等。七一切法皆空宗。秀法師云。",
    "X58n0999_001:0408a05": "心境俱空宗。大乘初教。此中有二。一境空。謂心外無",
    "X58n0999_001:0408a06": "境。如深密等。三心亦空。如諸般若等。唯深密經。雖了",
    "X58n0999_001:0408a07": "不了。然皆依八識五性。方便建立故。解云。准此深密。",
    "X58n0999_001:0408a08": "亦皆空宗。若約說三性及真如不空理等分。通八攝",
    "X58n0999_001:0408a09": "無違。八真德不空宗。秀法師曰。謂修多羅說。一切法",
    "X58n0999_001:0408a10": "唯是真如。如來藏中。實德攝故。九相想俱絕宗。秀法",
    "X58n0999_001:0408a11": "師曰。性德俱絕宗。謂頓教。十圓明具德宗。秀法師云。",
    "X58n0999_001:0408a12": "性德圓滿宗。謂圓教。然此中依立教之次。玄文承揀",
    "X58n0999_001:0408a13": "相之餘。故演義曰。如前西域中二宗不同。今符法性。",
    "X58n0999_001:0408a14": "又加後二。以顯甚深。",
    "X58n0999_001:0408a15": "第五乘教開合三。初牒分。崔翰林曰。以梁陳間。有慧",
    "X58n0999_001:0408a16": "文禪師。學龍樹法。授衡岳思。思傳智覬。覬付灌頂。三",
    "X58n0999_001:0408a17": "葉騰芳。宛若前朝佛澄安遠聽。憶靈山之會。夢聆台",
    "X58n0999_001:0408a18": "嶺之居。說通判四教之歸。圓悟顯一乘之極。藏以寢",
    "X58n0999_001:0408a19": "處定慧。異代同心。隨決教宗。加頓為五。其一曰小乘",
    "X58n0999_001:0408a20": "教。其二曰始教。其三曰終教。其四曰頓教。其五曰圓",
    "X58n0999_001:0408a21": "教。就是或開或合。有別有同。融正覺之圓心。變方來",
    "X58n0999_001:0408a22": "之邪見。永標龜鏡。實淬牛刀。從學如雲。莫能悉數。",
    "X58n0999_001:0408a23": "初約下二列釋二。初正釋三。初約教開合二。初標示。",
    "X58n0999_001:0408a24": "一或下二開釋五。初合一。圓覺大疏曰。初總為一。謂",
    "X58n0999_001:0408b01": "圓教攝於前四。一一同圓。海中百川。無非海也。唯是",
    "X58n0999_001:0408b02": "如來一大善巧。一音所演。二或下二開二。探玄曰。或",
    "X58n0999_001:0408b03": "開為二。謂一乘三乘。前諸教中。雖有存三泯二不同。",
    "X58n0999_001:0408b04": "然皆通三乘趣入。故名三乘教。後一直顯本法不通",
    "X58n0999_001:0408b05": "二乘。故唯是一。即智論中。名共教不共教。此亦同上。",
    "X58n0999_001:0408b06": "印師等所立二教也。餘義具如周疏等。三或下三祈",
    "X58n0999_001:0408b07": "三。探玄曰。或分為三。謂小乘三乘一乘教。智論既將",
    "X58n0999_001:0408b08": "此經。為不與二乘共。故名為不共。即是一乘。大品等",
    "X58n0999_001:0408b09": "為通三乘同觀得益。故名為共。即是三乘義。准四阿",
    "X58n0999_001:0408b10": "含經。既不共菩薩亦名不共。即是少乘。依此三位。梁",
    "X58n0999_001:0408b11": "攝論第八云。如來成立正法有三種。一立少。乘。二立",
    "X58n0999_001:0408b12": "大乘。三立一乘。第三最勝。故名善成立。四或下四分",
    "X58n0999_001:0408b13": "四。探玄曰。或分為四。此有二義。一於上共教中。約存",
    "X58n0999_001:0408b14": "三泯二。開兩教。故為四。一別故小乘。二同教三乘。如",
    "X58n0999_001:0408b15": "深密等。三同教一乘。如法華等。四別教一乘。如華嚴",
    "X58n0999_001:0408b16": "等。二約歷位。開漸頓二教。故為四。一小乘教。二漸教。",
    "X58n0999_001:0408b17": "三頓教。四圓教。釋曰。彼修權實二重。復揀深密。故增",
    "X58n0999_001:0408b18": "一轉。五或下五散五。探玄曰。或散為五。於上漸教。復",
    "X58n0999_001:0408b19": "分始終二教。",
    "X58n0999_001:0408b20": "二以下二以教攝乘二。初標。先一下。二釋二。先一乘。",
    "X58n0999_001:0408b21": "於中別教一乘。約持業釋。如義即大。名為義大。同教",
    "X58n0999_001:0408b22": "一乘有二。若約持業釋者。即如法華。若約依主釋者。",
    "X58n0999_001:0408b23": "即一乘之同教。如教從所詮。亦名為大。大之說故。名",
    "X58n0999_001:0408b24": "為說大。絕想等者。孔目一云。會彼五乘。成無分別。離",
    "X58n0999_001:0408c01": "相一乘。出楞伽經。佛性等者。一切眾生。悉有佛性。一",
    "X58n0999_001:0408c02": "切眾生。實有一乘。以無明覆故。不能自見。鎮國曰。以",
    "X58n0999_001:0408c03": "皆有佛性。故唯一乘。又佛性者。即第一義空之理。理",
    "X58n0999_001:0408c04": "運彌載。即是乘義。密義等者。演義曰。為引不定性故。",
    "X58n0999_001:0408c05": "一切悉成。即一乘義既未說。定性不成故。是密意不",
    "X58n0999_001:0408c06": "出小乘者。探玄曰。或唯三無一。如俱舍等。",
    "X58n0999_001:0408c07": "二明下後三乘。於中小乘。探玄曰。一始別終同三。謂",
    "X58n0999_001:0408c08": "始約因。修四諦緣。生六度別。終就得果。三乘之人。身",
    "X58n0999_001:0408c09": "智同滅。如俱舍等說。此約初時小乘教說始教。探玄",
    "X58n0999_001:0408c10": "曰。二始同終別三。謂同聞般若。同觀無性。三乘之人。",
    "X58n0999_001:0408c11": "各得自果。如前所引說。若據聖諦緣。生六度行異。亦",
    "X58n0999_001:0408c12": "得名為始終各別。此是第二第三時教說也。終教今",
    "X58n0999_001:0408c13": "用復古。自具四句義。而引文小異。一始同終別三。謂",
    "X58n0999_001:0408c14": "同聞般若等。二始別終同三。探玄曰。謂法華等。初以",
    "X58n0999_001:0408c15": "三乘方便。誘引後同。以大乘令得座等。三始終俱別",
    "X58n0999_001:0408c16": "三。以大品等共集三乘眾。通說三乘法。具獲三乘益",
    "X58n0999_001:0408c17": "等。四始終俱同三。始同者。探玄曰。三乘教眾生心中",
    "X58n0999_001:0408c18": "但有因性。涅槃云。非佛性者。謂草木等。終同如文。然",
    "X58n0999_001:0408c19": "上一三終教之始。內章曰。三乘熟教。初分已下。名同",
    "X58n0999_001:0408c20": "不異。二四二義。終教之終。內章曰。熟教終義。與頓教",
    "X58n0999_001:0408c21": "之義。唯一真如。頓教可見。圓教。按三韓本并決擇第",
    "X58n0999_001:0408c22": "五卷。並云。同教中三。始終俱同。所以定知。此中圓字",
    "X58n0999_001:0408c23": "悞者。上文曰。或唯一乘。謂如別教等。",
    "X58n0999_001:0408c24": "三諸下三諸教相収二。初標。復古曰。然此二門。本即",
    "X58n0999_001:0409a01": "一乘。末即諸教。雖有相収為本之義。而本義不成。以",
    "X58n0999_001:0409a02": "畢竟是方便故。如共教中。亦上下相望。有共不共。而",
    "X58n0999_001:0409a03": "皆共教也。",
    "X58n0999_001:0409a04": "初中下二釋二。初以本収末門。復古曰。圓內餘相盡",
    "X58n0999_001:0409a05": "者。本來是一乘故。或具五等者。攝前四為方便也。頓",
    "X58n0999_001:0409a06": "教中亦餘相盡者。一切不可說。不知一故。或四等者。",
    "X58n0999_001:0409a07": "從漸入頓。熟教中或一者。亦以餘相盡故。或三等者。",
    "X58n0999_001:0409a08": "小乘及初教根不定。堪入熟教。初教中或一者。亦餘",
    "X58n0999_001:0409a09": "相盡故。或二等者。小乘根不定。堪入初教等。小乘可",
    "X58n0999_001:0409a10": "見。二以下二以末歸本門。復古記曰。小乘或一。自宗",
    "X58n0999_001:0409a11": "不知大乘故。或五。皆有為方便故。初教或一。約自定",
    "X58n0999_001:0409a12": "故。或四。皆有作方便故。熟教中或一。約自宗或三。於",
    "X58n0999_001:0409a13": "後二教。皆有為方便故。頓教中或一。約自宗。或二。於",
    "X58n0999_001:0409a14": "後作方便故。",
    "X58n0999_001:0409a15": "是諸下二勸思。所明等者。即所依心識等。准上二門。",
    "X58n0999_001:0409a16": "思之。又手鏡云。傳之理法界。融乎生滅門。傳之事法",
    "X58n0999_001:0409a17": "界。徧乎真如門。二門交徹。即理事無礙門。此理事融",
    "X58n0999_001:0409a18": "通。非一非異。即周徧含容門。斯亦交絡分齊。",
    "X58n0999_001:0409a19": "是則下三結成二。初結歎。太一曰。問一乘教相建立",
    "X58n0999_001:0409a20": "云何。答此義相難。今舉喻顯。如一樓觀。內外嚴飾。盡",
    "X58n0999_001:0409a21": "其功思。唯有一門。有智慧者。能扣開門。示無智者。一",
    "X58n0999_001:0409a22": "乘教義。亦復如是。性起樹藏。內莊一乘。外嚴三乘及",
    "X58n0999_001:0409a23": "小乘等。有一覺門。向菩提樹下。唯有因果二位。佛及",
    "X58n0999_001:0409a24": "普賢二人。開見為諸有情。可化眾生。張大教網。絙生",
    "X58n0999_001:0409b01": "死海。漉天人龍。罝涅槃岸。復古曰。是則融前諸教。為",
    "X58n0999_001:0409b02": "究竟之圓。澇漉根緣。無孑遺矣。是知人天善根。皆圓",
    "X58n0999_001:0409b03": "教攝。有謂但融圓中。自四諦等。不取前教者。豈足以",
    "X58n0999_001:0409b04": "語道也。故此下二引成。",
    "X58n0999_001:0409b06": "華嚴一乘教義分齊章集成記卷第一",
    "X58n0999_001:0409b10": "嘉興府崇德縣邑將仕鄭珙家眷等。捨錢貳拾貫",
    "X58n0999_001:0409b11": "文。功德保扶。身位安康。增延壽筭。"
}