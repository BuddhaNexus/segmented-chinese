{
    "X74n1480_001:0542c07": "千手千眼大悲心呪行法",
    "X74n1480_001:0542c08": "四明尊者　知禮　儀軌始集",
    "X74n1480_001:0542c09": "華山律師　讀體　刪文重纂",
    "X74n1480_001:0542c10": "嘉禾沙門　寂暹　補像較梓",
    "X74n1480_001:0542c11": "南無大悲觀世音菩薩(三稱)",
    "X74n1480_001:0542c12": "一切恭謹",
    "X74n1480_001:0542c13": "一心頂禮十方常住三寶(一禮畢)",
    "X74n1480_001:0542c14": "(燒香散華首者唱)",
    "X74n1480_001:0542c15": "　是諸眾等　　各各胡跪　　嚴持香華",
    "X74n1480_001:0542c16": "　如法供養",
    "X74n1480_001:0542c17": "　願此香華雲　　徧滿十方界　　一一諸佛土",
    "X74n1480_001:0542c18": "　無量香莊嚴　　具足菩薩道　　成就如來香(想云)",
    "X74n1480_001:0542c19": "　(我此香華徧十方　　以為微妙光明臺",
    "X74n1480_001:0542c20": "　諸天音樂天寶香　　諸天肴膳天寶衣",
    "X74n1480_001:0542c21": "　不可思議妙法塵　　一一塵出一切塵",
    "X74n1480_001:0542c22": "　一一塵出一切法　　旋轉無礙互莊嚴",
    "X74n1480_001:0542c23": "　遍至十方三寶前　　十方法界三寶前",
    "X74n1480_001:0542c24": "　悉有我身修供養　　一一皆悉遍法界",
    "X74n1480_001:0543a01": "　彼彼無雜無障礙　　盡未來際作佛事",
    "X74n1480_001:0543a02": "　普熏法界諸眾生　　蒙熏皆發菩提心",
    "X74n1480_001:0543a03": "　同入無生證佛智)",
    "X74n1480_001:0543a04": "供養已一切恭謹(唱已一禮)",
    "X74n1480_001:0543a05": "南無過去正法明如來現前觀世音菩薩。成妙功德。",
    "X74n1480_001:0543a06": "具大慈悲。於一身心。現千手眼。照見法界。護持眾",
    "X74n1480_001:0543a07": "生。令發廣大道心。教持圓滿神呪。永離惡道。得生",
    "X74n1480_001:0543a08": "佛前。無間重愆。纏身惡疾。莫能救濟。悉使消除三",
    "X74n1480_001:0543a09": "昧辯才。現生求願。皆令果遂。決定無疑。能使速獲",
    "X74n1480_001:0543a10": "三乘。早登佛地。威神之力。歎莫能窮。故我一心歸",
    "X74n1480_001:0543a11": "命頂禮。",
    "X74n1480_001:0543a12": "一心頂禮本師釋迦牟尼世尊(想云)",
    "X74n1480_001:0543a13": "　(能禮所禮性空寂　　感應道交難思議",
    "X74n1480_001:0543a14": "　我此道場如帝珠　　釋迦如來影現中",
    "X74n1480_001:0543a15": "　我身影現釋迦前　　頭面接足歸命禮)",
    "X74n1480_001:0543a16": "(如禮阿彌陀佛。即云阿彌陀佛影現中云云。禮僧但",
    "X74n1480_001:0543a17": "改為菩薩等。下隨位倣此)。",
    "X74n1480_001:0543a18": "一心頂禮西方極樂世界阿彌陀世尊",
    "X74n1480_001:0543a19": "一心頂禮過去無量億劫千光王靜住世尊",
    "X74n1480_001:0543a20": "一心頂禮過去九十九億殑伽沙諸佛世尊",
    "X74n1480_001:0543a21": "一心頂禮過去無量劫正法明世尊",
    "X74n1480_001:0543a22": "一心頂禮十方一切諸佛世尊",
    "X74n1480_001:0543a23": "一心頂禮賢劫千佛三世一切諸佛世尊",
    "X74n1480_001:0543a24": "(○大眾聞罄上香)",
    "X74n1480_001:0543b01": "一心頂禮廣大圓滿無閡大悲心大陀羅尼神妙章",
    "X74n1480_001:0543b02": "句(三稱三禮　想云)",
    "X74n1480_001:0543b03": "　(真空法性如虗空　　常住法寶難思議",
    "X74n1480_001:0543b04": "　我身影現法寶前　　一心如法歸命禮)",
    "X74n1480_001:0543b05": "一心頂禮觀音所說諸陀羅尼及十方三世一切尊",
    "X74n1480_001:0543b06": "法",
    "X74n1480_001:0543b07": "(大眾上香)",
    "X74n1480_001:0543b08": "一心頂禮千手千眼大慈大悲觀世音自在菩薩摩",
    "X74n1480_001:0543b09": "訶薩(三稱三禮　想云)",
    "X74n1480_001:0543b10": "　(能禮所禮性空寂　　感應道交難思議",
    "X74n1480_001:0543b11": "　我此道場如帝珠　　大悲菩薩影現中",
    "X74n1480_001:0543b12": "　我身應現大悲前　　為求滅障接足禮)",
    "X74n1480_001:0543b13": "一心頂禮大勢至菩薩摩訶薩",
    "X74n1480_001:0543b14": "一心頂禮總持王菩薩摩訶薩",
    "X74n1480_001:0543b15": "一心頂禮日光菩薩月光菩薩摩訶薩",
    "X74n1480_001:0543b16": "一心頂禮寶王菩薩藥王菩薩藥上菩薩摩訶薩",
    "X74n1480_001:0543b17": "一心頂禮華嚴菩薩大莊嚴菩薩寶藏菩薩摩訶薩",
    "X74n1480_001:0543b18": "一心頂禮德藏菩薩金剛藏菩薩虗空藏菩薩摩訶",
    "X74n1480_001:0543b19": "薩",
    "X74n1480_001:0543b20": "經云。若有比丘。比丘尼。優婆塞。優婆夷。童男。童女。欲",
    "X74n1480_001:0543b21": "誦持者。於諸眾生。起慈悲心。先當從我發如是願。",
    "X74n1480_001:0543b22": "(眾隨舉　以下一字一擊引磬)。",
    "X74n1480_001:0543b23": "南無大悲觀世音　願我速知一切法",
    "X74n1480_001:0543b24": "南無大悲觀世音　願我早得智慧眼",
    "X74n1480_001:0543c01": "南無大悲觀世音　願我速度一切眾",
    "X74n1480_001:0543c02": "南無大悲觀世音　願我早得善方便",
    "X74n1480_001:0543c03": "南無大悲觀世音　願我速乘般若船",
    "X74n1480_001:0543c04": "南無大悲觀世音　願我早得越苦海",
    "X74n1480_001:0543c05": "南無大悲觀世音　願我速得戒定道",
    "X74n1480_001:0543c06": "南無大悲觀世音　願我早登涅槃山",
    "X74n1480_001:0543c07": "南無大悲觀世音　願我速會無為舍",
    "X74n1480_001:0543c08": "南無大悲觀世音　願我早同法性身",
    "X74n1480_001:0543c09": "　我若向刀山　　刀山自摧折",
    "X74n1480_001:0543c10": "　我若向火湯　　火湯自枯竭",
    "X74n1480_001:0543c11": "　我若向地獄　　地獄自消滅",
    "X74n1480_001:0543c12": "　我若向餓鬼　　餓鬼自飽滿",
    "X74n1480_001:0543c13": "　我若向修羅　　惡心自調伏",
    "X74n1480_001:0543c14": "　我若向畜生　　自得大智慧",
    "X74n1480_001:0543c15": "(行者想身。對此佛菩薩前。稱念尊名。惟在哀切。如遭焚溺。求於救濟)。",
    "X74n1480_001:0543c16": "南無觀世音菩薩",
    "X74n1480_001:0543c17": "南無阿彌陀佛",
    "X74n1480_001:0543c18": "(稱念稍急各十聲。至第四第七。高揭首句末字。俱聲大磬。佛號終收一下拜起問訊。主者舉)。",
    "X74n1480_001:0543c19": "觀世音菩薩白佛言。世尊。若諸眾生。誦持大悲神呪。",
    "X74n1480_001:0543c20": "墮三惡道者。我誓不成正覺。誦持大悲神呪。若不生",
    "X74n1480_001:0543c21": "諸佛國者。我誓不成正覺。誦持大悲神呪。若不得無",
    "X74n1480_001:0543c22": "量三昧辯才者。我誓不成正覺。誦持大悲神呪。於現",
    "X74n1480_001:0543c23": "在生中。一切所求。若不果遂者。不得為大悲心陀羅",
    "X74n1480_001:0543c24": "尼也。乃至說是語已。於眾會前。合掌正住。於諸眾生。",
    "X74n1480_001:0544a01": "起大悲心。開顏含笑。即說如是廣大圓滿無閡大悲",
    "X74n1480_001:0544a02": "心大陀羅尼神妙章句。陀羅尼曰。",
    "X74n1480_001:0544a03": "南無喝囉怛娜哆囉夜[口*耶](一)(此是觀世音菩薩本身。大須慈悲。用心讀誦。勿高",
    "X74n1480_001:0544a04": "聲神性急)　南無阿唎[口*耶](二)(此是如意輪菩薩本身。到此須存心)　婆盧羯帝爍",
    "X74n1480_001:0544a05": "鉢囉[口*耶](三)(此是持鉢觀世音菩薩本身。若欲取舍利骨。誦此存想菩薩持鉢)　菩提薩埵",
    "X74n1480_001:0544a06": "婆[口*耶](四)(此是不空羂索菩薩押大兵)　摩訶薩埵婆[口*耶](五)(此是菩薩種子自誦呪之本",
    "X74n1480_001:0544a07": "身也)　摩訶迦盧尼迦[口*耶](六)(此是馬鳴菩薩本身。手把鈸折羅即是)　唵(七)(此唵是諸鬼",
    "X74n1480_001:0544a08": "神合掌聽誦呪也)　薩皤囉罰曳(八)(此四大天王之本身降魔)　數怛那怛寫",
    "X74n1480_001:0544a09": "(九)(此是四大天王部落鬼神名字也)　南無悉吉栗埵伊蒙呵唎[口*耶](十)(此是龍",
    "X74n1480_001:0544a10": "樹菩薩本身。大須用心誦此。勿疎失菩薩性急)　婆盧吉帝室佛羅楞馱婆(十一)",
    "X74n1480_001:0544a11": "(此是圓滿報身盧舍那佛)　南無那囉謹墀(十二)(此是清淨法身毗盧遮那佛本身。大須用",
    "X74n1480_001:0544a12": "心)　醯唎摩訶皤哆沙咩(十三)(羊鳴。此是羊頭神王。共諸天魔為眷屬)　薩婆",
    "X74n1480_001:0544a13": "阿他豆輸朋(十四)(此是甘露菩薩。亦是觀世音菩薩部落以為眷屬也)　阿逝孕(十五)",
    "X74n1480_001:0544a14": "(此是飛騰夜叉天王。巡歷四方察其是非也)　薩婆薩哆那摩婆薩哆那摩",
    "X74n1480_001:0544a15": "婆伽(十六)(此是婆加帝神王。其形黑大。以豹皮為裩。手把鐵叉)　摩罰特豆(十七)(此是軍吒",
    "X74n1480_001:0544a16": "利菩薩本身。把鐵輪并把索。而有三眼是也)　怛姪他(十八)(此是劍語)　唵阿婆盧醯",
    "X74n1480_001:0544a17": "(十九)　盧迦帝(二十)(此是大梵天王本身。神仙為部落)　迦羅帝(二十一)(此是帝神長大黑",
    "X74n1480_001:0544a18": "色也)　夷醯唎(二十二)(此是三十三天。是魔醯首羅天神。領天兵青色)　摩訶菩提薩",
    "X74n1480_001:0544a19": "埵(二十三)(此是實心更無雜亂心。即名薩埵)　薩婆薩婆(二十四)(此是香積菩薩。押五方鬼兵",
    "X74n1480_001:0544a20": "以為侍從。不可思議)　摩囉摩囉(二十五)(此是菩薩相罰語。即為齊也)　摩醯摩醯唎",
    "X74n1480_001:0544a21": "馱孕(二十六)(同前)　俱盧俱盧羯幪(二十七)(此是空身菩薩押天大將軍。領二十萬",
    "X74n1480_001:0544a22": "億天兵也)　度盧度盧罰闍耶帝(二十八)(此是嚴峻菩薩。押孔雀蠻兵也)　摩訶",
    "X74n1480_001:0544a23": "罰闍耶帝(二十九)(同前)　陀羅陀羅(三十)(此是觀世音菩薩大丈夫身即是也)　地",
    "X74n1480_001:0544a24": "唎尼(三十一)(此是師子王兵騐讀誦)　室佛囉[口*耶](三十二)(此是霹靂菩薩降伏諸魔眷屬)",
    "X74n1480_001:0544b01": "　遮囉遮囉(三十三)(此是摧碎菩薩本身。手把金輪)　摩摩(某甲受持)罰摩囉(三十",
    "X74n1480_001:0544b02": "四)(此是大降魔金剛本身。把金輪)　穆帝[口*(肄-聿+(企-止+米))](三十五)(此是諸佛合掌聽誦真言)　伊醯移",
    "X74n1480_001:0544b03": "醯(三十六)(此是魔醯首羅天王)　室那室那(三十七)(同前)　阿囉嘇佛囉舍",
    "X74n1480_001:0544b04": "利(三十八)(此是觀世音菩薩。把牌弩弓箭也)　罰沙罰嘇(三十九)(同前)　佛囉舍耶",
    "X74n1480_001:0544b05": "(四十)(此是阿彌陀佛本身。觀世音菩薩師主)　呼盧呼盧摩囉(四十一)(此是八部鬼神王)",
    "X74n1480_001:0544b06": "　呼盧呼盧醯唎(四十二)(同前)　娑囉娑囉(四十三)(此是五濁惡世也)　悉唎",
    "X74n1480_001:0544b07": "悉唎(四十四)(此是觀世音菩薩利益一切眾生不可思議)　蘇嚧蘇嚧(四十五)(此是諸佛樹",
    "X74n1480_001:0544b08": "葉落聲)　菩提夜菩提夜(四十六)(此是觀世音菩薩結緣眾生)　菩馱夜菩馱",
    "X74n1480_001:0544b09": "夜(四十七)(此是阿難本身也)　彌帝唎夜(四十八)(此是大車菩薩手把金刀)　那囉謹",
    "X74n1480_001:0544b10": "墀(四十九)(此是龍樹菩薩手把金刀之處)　地唎瑟尼那(五十)(此是寶幢菩薩手持鐵叉",
    "X74n1480_001:0544b11": "是也)　波夜摩那(五十一)(此是寶金光幢菩薩鈸折羅杵)　娑婆訶(去聲)(五十二)　悉",
    "X74n1480_001:0544b12": "陀夜(五十三)(此是達一切法門)　娑婆訶(去聲)(五十四)　摩訶悉陀夜(五十五)",
    "X74n1480_001:0544b13": "(此是放光菩薩手把赤幡)　娑婆訶(去聲)(五十六)　悉陀喻藝(五十七)(此是諸天菩薩盡",
    "X74n1480_001:0544b14": "悉以集。手把金刀)　室皤囉夜(五十八)(此是安息香也)　娑婆訶(去聲)(五十九)　那",
    "X74n1480_001:0544b15": "囉謹墀(六十)(山海慧菩薩本身。手把金刀)　娑婆訶(去聲)(六十一)　摩羅那羅",
    "X74n1480_001:0544b16": "(六十二)(此是寶〔即〕王菩薩手把金斧)　娑婆訶(去聲)(六十三)　悉囉僧阿穆佉耶",
    "X74n1480_001:0544b17": "(六十四)(此是藥王菩薩本身。行療諸病)　娑婆訶(去聲)(六十五)　娑婆摩訶阿悉",
    "X74n1480_001:0544b18": "陀[口*耶](六十六)(此是藥上菩薩本身。行療諸病)　娑婆訶(去聲)(六十七)　者吉囉阿",
    "X74n1480_001:0544b19": "悉陀夜(同聲)(六十八)　娑婆訶(去聲)(六十九)　波陀摩羯悉哆夜(同聲)",
    "X74n1480_001:0544b20": "(七十)　娑婆訶(去聲)(七十一)　那囉謹墀皤伽囉[口*耶](七十二)　娑婆訶",
    "X74n1480_001:0544b21": "(七十三)　摩婆利勝羯囉夜(七十四)　娑婆訶(七十五)　南無喝囉",
    "X74n1480_001:0544b22": "怛那哆囉夜耶(七十六)　南無阿唎[口*耶](七十七)　婆盧吉帝(七十",
    "X74n1480_001:0544b23": "八)　爍皤囉夜(七十九)　娑婆訶(八十)　悉殿都(八十一)　漫哆羅(八十",
    "X74n1480_001:0544b24": "二)　跋馱耶(八十三)　娑婆訶(八十四)",
    "X74n1480_001:0544c01": "觀世音菩薩。說此呪已。大地六變震動。天雨寶華。繽",
    "X74n1480_001:0544c02": "紛而下。十方諸佛。悉皆歡喜。天魔外道。恐怖毛竪。一",
    "X74n1480_001:0544c03": "切眾會。皆獲果證。或得須陀洹果。或得斯陀含果。或",
    "X74n1480_001:0544c04": "得阿那含果。或得阿羅漢果者。或得一地二地三四",
    "X74n1480_001:0544c05": "五地。乃至十地者。無量眾生。發菩提心。(一拜默念",
    "X74n1480_001:0544c06": "我及眾生。無始常為三業六根重罪所障。不見諸佛。",
    "X74n1480_001:0544c07": "不知出要。但順生死。不知妙理。我今雖知。猶與眾生。",
    "X74n1480_001:0544c08": "同為一切重罪所障。今對觀音十方佛前。普為眾生。",
    "X74n1480_001:0544c09": "歸命懺悔。惟願加護。令障消滅　念已。跪唱云)。",
    "X74n1480_001:0544c10": "普為四恩三有法界眾生。悉願斷除三障。歸命懺悔。",
    "X74n1480_001:0544c11": "(唱已五體投地。心復念言)。",
    "X74n1480_001:0544c12": "(我與眾生。無始來今。由愛見故。內計我人。外加惡友。",
    "X74n1480_001:0544c13": "不隨喜他一毫之善。惟徧三業。廣造眾罪。事雖不廣。",
    "X74n1480_001:0544c14": "惡。心徧布。晝夜相續無有間斷。覆諱過失。不欲人知。",
    "X74n1480_001:0544c15": "不畏惡道。無漸無愧。撥無因果。故於今日。深信因果。",
    "X74n1480_001:0544c16": "生重慚愧。生大怖畏。發露懺悔。斷相續心。發菩提心。",
    "X74n1480_001:0544c17": "斷惡修善。勤策三業。翻昔重過。隨喜凡聖一毫之善。",
    "X74n1480_001:0544c18": "念十方佛。有大福慧。能救㧞我。及諸眾生。從二死海。",
    "X74n1480_001:0544c19": "置三德岸。從無始來。不知諸法本性空寂。廣造眾惡。",
    "X74n1480_001:0544c20": "今知空寂。為求菩提。為眾生故。廣修諸善。遍斷眾惡。",
    "X74n1480_001:0544c21": "惟願觀音慈悲攝受)。(想訖跪唱云)。",
    "X74n1480_001:0544c22": "至心懺悔(弟子某等)與法界一切眾生。現前一心。本",
    "X74n1480_001:0544c23": "具千法。皆有神力。及以智明。上等佛心。下同含識。無",
    "X74n1480_001:0544c24": "始闇動。障此靜明。觸事昏迷。舉心縛著。平等法中起",
    "X74n1480_001:0545a01": "自他想。愛見為本。身口為緣。於諸有中。無罪不造。十",
    "X74n1480_001:0545a02": "惡五逆。謗法謗人。破戒破齋。毀墖壞寺。偷僧祇物。污",
    "X74n1480_001:0545a03": "淨梵行。侵損常住。飲食財物。千佛出世。不通懺悔。如",
    "X74n1480_001:0545a04": "是等罪。無量無邊。捨茲形命。合墮三途。備形萬苦。復",
    "X74n1480_001:0545a05": "於現世。眾惱交煎。或惡疾縈纏。他緣逼迫。障於道法。",
    "X74n1480_001:0545a06": "不得熏修。今遇(一拜)",
    "X74n1480_001:0545a07": "大悲圓滿神呪。速能滅除如是罪障。故於今日。至心",
    "X74n1480_001:0545a08": "誦持。歸向(一拜)",
    "X74n1480_001:0545a09": "觀世音菩薩及十方大師。發菩提心。修真言行。與諸",
    "X74n1480_001:0545a10": "眾生。發露眾罪。求乞懺悔。畢竟消除。惟願(一拜)",
    "X74n1480_001:0545a11": "大悲觀世音菩薩摩訶薩。千手護持。千眼照見。令我",
    "X74n1480_001:0545a12": "等內外障緣寂滅。自他行願圓成。開本見知。制諸魔",
    "X74n1480_001:0545a13": "外。三業精進。修淨土因。至捨此身。更無他趣。決定得",
    "X74n1480_001:0545a14": "生(一拜)",
    "X74n1480_001:0545a15": "阿彌陀佛極樂世界。親承供養。",
    "X74n1480_001:0545a16": "大悲觀音。具諸總持。廣度羣品。皆出苦輪。同到智地。",
    "X74n1480_001:0545a17": "(次起立云)。",
    "X74n1480_001:0545a18": "懺悔發願已。歸命禮三寶。(一拜)",
    "X74n1480_001:0545a19": "南無十方佛南無十方法南無十方僧",
    "X74n1480_001:0545a20": "南無本師釋迦牟尼佛南無阿彌陀佛",
    "X74n1480_001:0545a21": "盧無千光王靜住佛",
    "X74n1480_001:0545a22": "南無廣大圓滿無礙大悲心大陀羅尼",
    "X74n1480_001:0545a23": "南無千手千眼觀世音菩薩",
    "X74n1480_001:0545a24": "南無大勢至菩薩南無總持王菩薩",
    "X74n1480_001:0545b01": "自歸依佛。當願眾生。紹隆佛種。發無上心。",
    "X74n1480_001:0545b02": "自歸依法。當願眾生。深入經藏。智慧如海。",
    "X74n1480_001:0545b03": "自歸依僧。當願眾生。統理大眾。一切無礙。和南聖眾",
    "X74n1480_001:0545b04": "本茲心非心。幻出千手眼。剎剎用全彰。塵塵體應",
    "X74n1480_001:0545b05": "現。觀盡世間音。耳根悉照見。稽首大悲陀羅尼。尋",
    "X74n1480_001:0545b06": "聲救苦不思議。一毫端上非他物。畟塞虗空渠即",
    "X74n1480_001:0545b07": "伊。噫嘻。普運含靈登覺岸。千差萬別總相宜。",
    "X74n1480_001:0545b08": "又　從不立文字處。向未彰名相時。且道畢竟喚",
    "X74n1480_001:0545b09": "甚麼。非思量際絕言思。真如兮如是。自在兮在茲。",
    "X74n1480_001:0545b10": "拈出個中關棙子。不妨好事大家知。",
    "X74n1480_001:0545b11": "此大悲心呪。出像暹自髫年所得。敬誦久之。至",
    "X74n1480_001:0545b12": "康熈乙卯始。合刻懺法。今于己卯冬。參閱數本。",
    "X74n1480_001:0545b13": "最可法者。纂入重輯。公諸同志。寂暹拜讚并識。",
    "X74n1480_001:0545b14": "白描盡善。字畫尤寄。唐言不是。梵語亦非。幻住隨",
    "X74n1480_001:0545b15": "喜手加額。喚作觀音古大悲。",
    "X74n1480_001:0545b16": "西天目山沙門明本再拜併題于卷之尾云",
    "X74n1480_001:0545b17": "觀音大智土。具大悲心者。善說陀羅尼。大悲救一",
    "X74n1480_001:0545b18": "切。我今發弘誓。持此大悲心。無礙陀羅尼。光明從",
    "X74n1480_001:0545b19": "頂出。遍炤我此土。及以十方界。下際風輪際。上至",
    "X74n1480_001:0545b20": "有頂天。彌樓與鐵圍。大海江河水。是中諸眾生。蒙",
    "X74n1480_001:0545b21": "光皆獲益。離苦得解脫。悉發菩提心。盡此一報身。",
    "X74n1480_001:0545b22": "同生極樂國。",
    "X74n1480_001:0545b23": "願此大悲心。光明照十方。所有虗空界。微塵眾佛",
    "X74n1480_001:0545b24": "剎。彼土諸如來。皆生大歡喜。方便願智力。慈哀加",
    "X74n1480_001:0545c01": "被我。各於無見頂。普放大悲光。從彼微塵方。咸來",
    "X74n1480_001:0545c02": "灌我頂。滅我一切罪。成我一切願。令我早具足。無",
    "X74n1480_001:0545c03": "礙大悲心。如諸佛世尊。廣度於一切。",
    "X74n1480_001:0545c04": "本師釋迦尊。說此大悲經。我於此經中。決定信無",
    "X74n1480_001:0545c05": "疑。願我於未來。當成一切智。以此大悲心。廣大作",
    "X74n1480_001:0545c06": "佛事。供養洹沙佛。度脫諸眾生。如觀音菩薩。能救",
    "X74n1480_001:0545c07": "世間苦。",
    "X74n1480_001:0545c08": "右此偈。比丘自如。日常誦呪。私發願文。淨明道",
    "X74n1480_001:0545c09": "者。大啟悲誓。持此章句。課誦忘歲月。至大庚戌",
    "X74n1480_001:0545c10": "春。得此經卷。適符本願。此大士付囑流通之意",
    "X74n1480_001:0545c11": "也。一日捧經。請書前偈。因謂之曰。",
    "X74n1480_001:0545c12": "大士無身示身。千手千眼。無語示語。章句音聲。",
    "X74n1480_001:0545c13": "若能於形相語言之外。信受奉行。非唯觀世音。",
    "X74n1480_001:0545c14": "我亦從中證。建安自如",
    "X74n1480_001:0545c15": "呪音充徹一切處。如大風輪持大地。若佛菩薩",
    "X74n1480_001:0545c16": "天仙。於喉舌中吐光熾。滅除歷劫業障因。豁達眾",
    "X74n1480_001:0545c17": "生清淨智。圓滿無礙解脫門。淨明道者。未興一念",
    "X74n1480_001:0545c18": "底便是　淨明道者。得此呪本。為題之云。",
    "X74n1480_001:0545c19": "淨慈東嶼德海",
    "X74n1480_001:0545c20": "稽首觀音大悲心。現千手眼不思議。宣說秘密陀",
    "X74n1480_001:0545c21": "羅尼。救度眾生震大地。天人悲仰鬼神欽。外道羣",
    "X74n1480_001:0545c22": "魔生佈畏。譬如日輪行虗空。放大光明遍赫熾。能",
    "X74n1480_001:0545c23": "摧一切障礙山。能開一切金剛智。能除眾生熱惱",
    "X74n1480_001:0545c24": "心。令食甘露清涼味。淨明道者日受持。顯出無量",
    "X74n1480_001:0546a01": "大悲誓。若還決定信無疑。成就諸佛清淨慧。",
    "X74n1480_001:0546a02": "徑山住持比丘希陵說偈讚云",
    "X74n1480_001:0546a03": "正法明觀自在所說神呪。號大悲拔濟眾生離苦",
    "X74n1480_001:0546a04": "海。延祐己未秋。淨因寺元明上人請贊。故書。",
    "X74n1480_001:0546a05": "甬東乾符比丘普容",
    "X74n1480_001:0546a06": "無聲無字一篇呪。誰謂大悲無礙心。展示諸方明",
    "X74n1480_001:0546a07": "眼者莫將黃葉作黃金。",
    "X74n1480_001:0546a08": "延祐庚申孟夏。蓮華院沙門義潤。書于江城懺",
    "X74n1480_001:0546a09": "室。",
    "X74n1480_001:0546a10": "一念大悲心。十界咸圓滿。本無一切相。當試一切",
    "X74n1480_001:0546a11": "辯。幻應叵測量。強施千手眼。徧遮一切惡。總持一",
    "X74n1480_001:0546a12": "切善。水濁月似亡。水清月似現。但了介爾性。觸境",
    "X74n1480_001:0546a13": "即靈驗。明師具此眼。墨塵發光焰。深諦大悲體。克",
    "X74n1480_001:0546a14": "獲離諸見。青天白日中。有流多洄漩。稽首大悲主。",
    "X74n1480_001:0546a15": "恒興大方便。",
    "X74n1480_001:0546a16": "天竺九品觀堂圓照再拜書",
    "X74n1480_001:0546a17": "稽首具足大悲心。利生身現千手眼。一身復現剎",
    "X74n1480_001:0546a18": "塵身。妙智神通廣敷闡。與拔徧至我無為。由始那",
    "X74n1480_001:0546a19": "僧熏萬善。中天日朗蔀或豐。大地春回物何限。爾",
    "X74n1480_001:0546a20": "欲真入持明門。密語奇形莫分辯。當頭一句解自",
    "X74n1480_001:0546a21": "持。正法明王暗中顯。明道人記",
    "X74n1480_001:0546a22": "敬書畫像大悲心陀羅尼後",
    "X74n1480_001:0546a23": "晉二十歲。誦持大悲心陀羅尼。聞谷大師云。塵勞",
    "X74n1480_001:0546a24": "罪業。智愚未免。豪賤共有。子能一宿。誦滿五遍。眾",
    "X74n1480_001:0546b01": "善競會。萬惡爭消。不可說不可說。迄今五十歲。惟",
    "X74n1480_001:0546b02": "日喃喃。一念不動耳矣。屆母難日。蒼雪法師。擕此",
    "X74n1480_001:0546b03": "筴見示。胡跪展玩。繕寫白描。楮墨如新。恍如大地",
    "X74n1480_001:0546b04": "震動。天雨寶華。悲喜交集。因稽首曰。觀音大悲主。",
    "X74n1480_001:0546b05": "本來無身。現出千手千眼。本來無字。宣出神妙章",
    "X74n1480_001:0546b06": "句。更有何代何人。幻出四十九相好身。俾中峯國",
    "X74n1480_001:0546b07": "師以下過去七人。又各各綴偈讚于尾。果光明幢",
    "X74n1480_001:0546b08": "印神通藏耶。法師掩卷一笑曰。請求之形相語言",
    "X74n1480_001:0546b09": "之外。晉潛在拜識",
    "X74n1480_001:0546b10": "晉受持梵筴。又十年矣。緇素相索。隨喜者如雲。因",
    "X74n1480_001:0546b11": "憬然曰。建安自如贊嘆。淨明道者課誦忘歲月。適",
    "X74n1480_001:0546b12": "符大士付囑流通之意。因即刊布八遐。仰謝蒼雪",
    "X74n1480_001:0546b13": "老人。持贈至誼。時年六十有二。晉載拜識。"
}