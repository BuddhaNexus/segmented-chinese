{
    "T25n1509_010:0127b17": "大智度初品中十方菩薩來釋論",
    "T25n1509_010:0127b18": "第十五之餘(卷第十)",
    "T25n1509_010:0127b20": "龍樹菩薩造",
    "T25n1509_010:0127b21": "後秦龜茲國三藏法師鳩摩羅什",
    "T25n1509_010:0127b22": "奉　詔譯",
    "T25n1509_010:0127b23": "【經】寶積佛報普明言：「善男子！西方度如恒河",
    "T25n1509_010:0127b24": "沙等世界，有世界名娑婆，是中有佛，號釋迦",
    "T25n1509_010:0127b25": "牟尼，今現在欲為諸菩薩摩訶薩說般若波",
    "T25n1509_010:0127b26": "羅蜜，是其神力。」【論】問曰：佛譬如須彌山，",
    "T25n1509_010:0127b27": "不為大海水波所動，今何以答普明？是則",
    "T25n1509_010:0127b28": "動相。攝心則無語，散心則有說。說法從覺",
    "T25n1509_010:0127b29": "觀生，覺觀麁事，佛不應有此麁事！",
    "T25n1509_010:0127c01": "答曰：佛雖入深禪定，不為世事所動，今",
    "T25n1509_010:0127c02": "以大慈悲心憐愍眾生，為之說法斷疑。如",
    "T25n1509_010:0127c03": "須彌山王，小風則不能動，若隨藍風至則大",
    "T25n1509_010:0127c04": "動散；佛亦如是，有大慈悲風來，憐愍心動，散",
    "T25n1509_010:0127c05": "身無數，入五道教化眾生，或作天身乃至畜",
    "T25n1509_010:0127c06": "生。復次，佛實不動常入禪定，先世福德因緣",
    "T25n1509_010:0127c07": "故，身邊出聲，應物如響；如天伎樂，自然",
    "T25n1509_010:0127c08": "發聲。又如摩尼珠，隨人所欲，種種與之，若",
    "T25n1509_010:0127c09": "欲衣被、飲食、音樂，自恣所須，自然皆得；佛",
    "T25n1509_010:0127c10": "亦如是，從其身邊諸毛孔中自然有聲，隨",
    "T25n1509_010:0127c11": "心說法，是中佛無憶想，亦無分別。如說《密",
    "T25n1509_010:0127c12": "迹金剛經》中，佛有三密：身密、語密、意密。一切",
    "T25n1509_010:0127c13": "諸天人皆不解、不知。有一會眾生，或見佛",
    "T25n1509_010:0127c14": "身黃金色，白銀色，諸雜寶色；有人見佛身一",
    "T25n1509_010:0127c15": "丈六尺，或見一里、十里、百千萬億，乃至無邊",
    "T25n1509_010:0127c16": "無量遍虛空中，如是等名身密。語密者，有",
    "T25n1509_010:0127c17": "人聞佛聲一里，有聞十里、百千萬億無數無",
    "T25n1509_010:0127c18": "量遍虛空中；有一會中，或聞說布施，或有",
    "T25n1509_010:0127c19": "聞說持戒，或聞說忍辱、精進、禪定、智慧，如",
    "T25n1509_010:0127c20": "是乃至十二部經、八萬法聚，各各隨心所",
    "T25n1509_010:0127c21": "聞，是名語密。是時目連心念：「欲知佛聲近",
    "T25n1509_010:0127c22": "遠。」即時以己神足力，至無量千萬億佛世",
    "T25n1509_010:0127c23": "界而息，聞佛音聲如近不異。所息世界，",
    "T25n1509_010:0127c24": "其佛與大眾方食。彼土人大，目連立其鉢",
    "T25n1509_010:0127c25": "緣，彼佛弟子問其佛言：「此人頭虫從何所",
    "T25n1509_010:0127c26": "來？著沙門被服而行！」其佛報言：「勿輕此人！",
    "T25n1509_010:0127c27": "此是東方過無量佛土，有佛名釋迦牟尼，",
    "T25n1509_010:0127c28": "此是彼佛神足弟子。」彼佛問：「目度伽略子！",
    "T25n1509_010:0127c29": "汝何以來此？」目連答言：「我尋佛音聲故來",
    "T25n1509_010:0128a01": "至此。」彼佛告目連：「汝尋佛聲，過無量億劫，",
    "T25n1509_010:0128a02": "不能得其邊際。」復次，佛出世，為斷眾生疑",
    "T25n1509_010:0128a03": "故為說法，此不應難！如不應問曰：「何以",
    "T25n1509_010:0128a04": "除闇？」佛亦如是。不應問佛何以故答！問",
    "T25n1509_010:0128a05": "曰：諸佛等故，名為等覺，今何以稱言「是彼神",
    "T25n1509_010:0128a06": "力」？答曰：示無吾我，彼此滅嫉慢故。復次，世",
    "T25n1509_010:0128a07": "界有天常求尊勝，憍慢法故，自言天地、人",
    "T25n1509_010:0128a08": "物，是我化作。如梵天王謂諸梵言：「我作汝",
    "T25n1509_010:0128a09": "等。」毘紐天言：「世間有大富貴名聞人，皆是我",
    "T25n1509_010:0128a10": "身威德力分，我能成就世間，亦能破壞世",
    "T25n1509_010:0128a11": "間，世間成壞皆是我作。」有如是天，破因緣",
    "T25n1509_010:0128a12": "法相；諸佛實語不破因緣法相，故言「是彼",
    "T25n1509_010:0128a13": "佛神力」。",
    "T25n1509_010:0128a14": "【經】是時，普明菩薩白寶積佛言：「世尊！我今當",
    "T25n1509_010:0128a15": "往見釋迦牟尼佛，禮拜、供養；及見彼諸菩薩摩",
    "T25n1509_010:0128a16": "訶薩紹尊位者，皆得陀羅尼及諸三昧，於諸",
    "T25n1509_010:0128a17": "三昧而得自在。」【論】問曰：若諸佛持戒、禪定、",
    "T25n1509_010:0128a18": "智慧、度人皆等，是普明菩薩何以欲來見釋",
    "T25n1509_010:0128a19": "迦牟尼佛？答曰：諸菩薩常欲見佛無厭足，",
    "T25n1509_010:0128a20": "聽法無厭足，見諸菩薩僧無厭足；諸菩薩",
    "T25n1509_010:0128a21": "於世間法皆以厭患，於上三事心無厭足。",
    "T25n1509_010:0128a22": "如手居士從淨居天來欲見佛，其身微細",
    "T25n1509_010:0128a23": "沒失，譬如消蘇，不得立地。佛語手居士：",
    "T25n1509_010:0128a24": "「汝化作麁身，觀此地相！」居士即如佛言化",
    "T25n1509_010:0128a25": "作麁身，觀念此地相，頭面禮佛足，一面立。",
    "T25n1509_010:0128a26": "佛問居士：「汝幾事無厭生淨居天？」答言：「我",
    "T25n1509_010:0128a27": "三事無厭生淨居天：一、見諸佛供養無厭，",
    "T25n1509_010:0128a28": "二、聽法無厭，三、供給僧無厭。如佛在閻",
    "T25n1509_010:0128a29": "浮提，四部眾常隨逐佛，聽法、問法；是我淨",
    "T25n1509_010:0128b01": "居諸天，亦常從我聽法、問法。」聲聞猶尚聽",
    "T25n1509_010:0128b02": "法無厭足，何況法性身菩薩？以是故，普明",
    "T25n1509_010:0128b03": "菩薩來見釋迦牟尼佛。「及見此間諸菩薩摩",
    "T25n1509_010:0128b04": "訶薩紹尊位者，皆得陀羅尼及諸三昧」，如",
    "T25n1509_010:0128b05": "先「讚菩薩品」中說。「於諸三昧而得自在」者。",
    "T25n1509_010:0128b06": "問曰：如佛一人，一切三昧中得自在，何以言",
    "T25n1509_010:0128b07": "「菩薩亦一切三昧中得自在」？答曰：有二種三",
    "T25n1509_010:0128b08": "昧：一者佛三昧，二者菩薩三昧。是諸菩薩於",
    "T25n1509_010:0128b09": "菩薩三昧中得自在，非佛三昧中。如說",
    "T25n1509_010:0128b10": "《諸佛要集經》中：文殊尸利欲見佛集，不能",
    "T25n1509_010:0128b11": "得到。諸佛各還本處，文殊尸利到諸佛集",
    "T25n1509_010:0128b12": "處，有一女人近彼佛坐入三昧，文殊尸利",
    "T25n1509_010:0128b13": "入，禮佛足已，白佛言：「云何此女人得近佛",
    "T25n1509_010:0128b14": "坐而我不得？」佛告文殊尸利：「汝覺此女人，",
    "T25n1509_010:0128b15": "令從三昧起，汝自問之。」文殊尸利即彈指",
    "T25n1509_010:0128b16": "覺之而不可覺，以大聲喚亦不可覺，捉",
    "T25n1509_010:0128b17": "手牽亦不可覺，又以神足動三千大千世",
    "T25n1509_010:0128b18": "界猶亦不覺。文殊尸利白佛言：「世尊！我不",
    "T25n1509_010:0128b19": "能令覺。」是時，佛放大光明照下方世界，是",
    "T25n1509_010:0128b20": "中有一菩薩名棄諸蓋，即時從下方出，來",
    "T25n1509_010:0128b21": "到佛所，頭面禮佛足，一面立。佛告棄諸蓋",
    "T25n1509_010:0128b22": "菩薩：「汝覺此女人！」即時彈指，此女從三昧",
    "T25n1509_010:0128b23": "起。文殊尸利白佛言：「以何因緣，我動三千",
    "T25n1509_010:0128b24": "大千世界不能令此女起？棄諸蓋菩薩一",
    "T25n1509_010:0128b25": "彈指，便從三昧起？」佛告文殊尸利：「汝因此",
    "T25n1509_010:0128b26": "女人初發阿耨多羅三藐三菩提意，是女人",
    "T25n1509_010:0128b27": "因棄諸蓋菩薩初發阿耨多羅三藐三菩提",
    "T25n1509_010:0128b28": "意。以是故，汝不能令覺。汝於諸佛三昧中",
    "T25n1509_010:0128b29": "功德未滿。是諸菩薩三昧中得自在，佛三",
    "T25n1509_010:0128c01": "昧中少多入，而未得自在故耳。」",
    "T25n1509_010:0128c02": "【經】佛告普明：「欲往隨意，宜知是時。」爾時，寶積",
    "T25n1509_010:0128c03": "佛以千葉金色蓮華與普明菩薩而告之曰：",
    "T25n1509_010:0128c04": "「善男子！汝以此華散釋迦牟尼佛上。生彼娑",
    "T25n1509_010:0128c05": "婆世界諸菩薩，難勝難及，汝當一心遊彼",
    "T25n1509_010:0128c06": "世界！」【論】問曰：佛何以言「欲往隨意，宜知",
    "T25n1509_010:0128c07": "是時」？答曰：佛於弟子愛斷故，於弟子中心",
    "T25n1509_010:0128c08": "不著故。復次，是菩薩未得一切智，未得佛",
    "T25n1509_010:0128c09": "眼故，心中少多有疑，謂釋迦牟尼佛功德大，",
    "T25n1509_010:0128c10": "所益或勝，是故語言：「欲往隨意。」復次，是菩",
    "T25n1509_010:0128c11": "薩遙見釋迦牟尼佛身小，心生小慢，言彼",
    "T25n1509_010:0128c12": "佛不如。是故佛語：「汝往莫觀佛身，勿念",
    "T25n1509_010:0128c13": "世界，但聽佛說法！」復次，是世界離娑婆",
    "T25n1509_010:0128c14": "世界極遠，最在東邊。是諸菩薩聞釋迦牟",
    "T25n1509_010:0128c15": "尼佛所說諸法相，與寶積佛說諸法相正",
    "T25n1509_010:0128c16": "同，便言：「世界雖遠，法相不異！」增益大信，心",
    "T25n1509_010:0128c17": "轉堅固。復次，先世因緣故，雖遠處生，應來",
    "T25n1509_010:0128c18": "聽法；譬如繩繫雀腳，雖復遠飛，攝之則還。",
    "T25n1509_010:0128c19": "復次，是娑婆世界中菩薩，見普明遠來聽",
    "T25n1509_010:0128c20": "法，便作是念：「彼從遠來，況我生此世界",
    "T25n1509_010:0128c21": "中而不聽法？」如是種種因緣，是故佛言：「欲",
    "T25n1509_010:0128c22": "往隨意，宜知是時。」問曰：諸佛力等，更不求",
    "T25n1509_010:0128c23": "福，何故以華為信？答曰：隨世間法行故。",
    "T25n1509_010:0128c24": "如二國王力勢雖同，亦相贈遺。復次，示善",
    "T25n1509_010:0128c25": "軟心故，以華為信。世間法中，使從遠來，必",
    "T25n1509_010:0128c26": "應有信；佛隨世法，是故致信。復次，諸佛",
    "T25n1509_010:0128c27": "恭敬法故，供養於法，以法為師。何以故？三",
    "T25n1509_010:0128c28": "世諸佛，皆以諸法實相為師。問曰：何以不",
    "T25n1509_010:0128c29": "自供養身中法，而供養他法？答曰：隨世間",
    "T25n1509_010:0129a01": "法，如比丘欲供養法寶，不自供養身中",
    "T25n1509_010:0129a02": "法，而供養餘持法、知法、解法者；佛亦如是，",
    "T25n1509_010:0129a03": "雖身中有法，而供養餘佛法。問曰：如佛不",
    "T25n1509_010:0129a04": "求福德，何以故供養？答曰：佛從無量阿僧",
    "T25n1509_010:0129a05": "祇劫中修諸功德，常行諸善，不但求報，敬",
    "T25n1509_010:0129a06": "功德故而作供養。如佛在時，有一盲比丘，",
    "T25n1509_010:0129a07": "眼無所見而以手縫衣，時針絍脫，便言：「誰",
    "T25n1509_010:0129a08": "愛福德？為我絍針！」是時佛到其所，語比",
    "T25n1509_010:0129a09": "丘：「我是愛福德人，為汝絍針來！」是比丘",
    "T25n1509_010:0129a10": "識佛聲，疾起著衣禮佛足，白佛言：「佛功德",
    "T25n1509_010:0129a11": "已滿，云何言愛福德？」佛報言：「我雖功德已",
    "T25n1509_010:0129a12": "滿，我深知功德恩，功德果報，功德力，令我",
    "T25n1509_010:0129a13": "於一切眾生中得最第一。由此功德，是故",
    "T25n1509_010:0129a14": "我愛。」佛為此比丘讚功德已，次為隨意說",
    "T25n1509_010:0129a15": "法。是比丘得法眼淨，肉眼更明。復次，佛雖",
    "T25n1509_010:0129a16": "功德已滿，更無所須，為教化弟子故，語之",
    "T25n1509_010:0129a17": "言：「我尚作功德，汝云何不作？」如伎家百歲",
    "T25n1509_010:0129a18": "老翁而舞，有人呵之言：「老翁年已百歲，何",
    "T25n1509_010:0129a19": "用是舞？」翁答：「我不須舞，但欲教子孫故",
    "T25n1509_010:0129a20": "耳！」佛亦如是，功德雖滿，為教弟子作功",
    "T25n1509_010:0129a21": "德故，而作供養。問曰：若爾者，佛何以不自",
    "T25n1509_010:0129a22": "遙散釋迦牟尼佛上，而遣人供養？答曰：為",
    "T25n1509_010:0129a23": "此間諸菩薩信普明故。復次，佛所遣使，水、火、",
    "T25n1509_010:0129a24": "兵、毒，百千種害，終不能傷；道里懸遠，欲令",
    "T25n1509_010:0129a25": "安隱故。問曰：何故不以好寶深經、若佛菩",
    "T25n1509_010:0129a26": "薩寶(言此寶諸天所不見，能出種種妙物如摩尼珠寶，故曰名佛寶)為",
    "T25n1509_010:0129a27": "信，而以蓮華？蓮華小物，何足為信？答曰：",
    "T25n1509_010:0129a28": "佛不須物，佛寶、天寶尚亦不須，何況人寶！",
    "T25n1509_010:0129a29": "以不須故不遣，亦以佛自等有故不遣。深",
    "T25n1509_010:0129b01": "經亦爾。復次，諸經於佛則無甚深，甚深之稱",
    "T25n1509_010:0129b02": "出自凡人。凡人所疑，於佛無礙；凡人所",
    "T25n1509_010:0129b03": "難，佛皆易之。復次，華香清妙，宜為供養；如",
    "T25n1509_010:0129b04": "人獻贈，必以異物。問曰：何故正以蓮華，不",
    "T25n1509_010:0129b05": "以餘物？答曰：供養唯以華香、幡蓋；華有二",
    "T25n1509_010:0129b06": "事：有色、有香。問曰：餘華亦有香、有色，何",
    "T25n1509_010:0129b07": "故唯以蓮華供養？答曰：如《華手經》中說：十",
    "T25n1509_010:0129b08": "方佛皆以華供養釋迦文佛。復次，蓮華有",
    "T25n1509_010:0129b09": "三種：一者人華，二者天華，三者菩薩華。人華，",
    "T25n1509_010:0129b10": "大蓮華十餘葉；天華，百葉；菩薩華，千葉。彼",
    "T25n1509_010:0129b11": "世界中多有金色光明千葉蓮華，娑婆世",
    "T25n1509_010:0129b12": "界中唯有化華千葉，無水生者，以是故",
    "T25n1509_010:0129b13": "遣。是蓮華千葉金色，如上「舌相」中說。問曰：",
    "T25n1509_010:0129b14": "佛何以令普明以華散佛上？答曰：供養法，",
    "T25n1509_010:0129b15": "華、香、幡蓋：幡蓋應上，乾香應燒，濕香應塗",
    "T25n1509_010:0129b16": "地，末香及華應散。問曰：何以不供奉而已，",
    "T25n1509_010:0129b17": "而自散上？答曰：手自供養是身業，軟言問",
    "T25n1509_010:0129b18": "訊是口業，能起身、口業是意業。是三業得",
    "T25n1509_010:0129b19": "功德牢固，與佛道作因緣。問曰：何以言「汝",
    "T25n1509_010:0129b20": "當一心敬慎，娑婆世界中諸菩薩難及難",
    "T25n1509_010:0129b21": "勝」？答曰：佛、辟支佛、阿羅漢一切諸賢聖，皆一",
    "T25n1509_010:0129b22": "心敬慎。魔若魔民，及內身結使，種種先世罪",
    "T25n1509_010:0129b23": "報皆是賊，近此諸賊故，應一心敬慎；譬如",
    "T25n1509_010:0129b24": "入賊中行，不自慎護，為賊所得。以是故",
    "T25n1509_010:0129b25": "言「一心敬慎，以遊彼界。」復次，以人心多散，",
    "T25n1509_010:0129b26": "如狂如醉；一心敬慎，則是諸功德初門。攝",
    "T25n1509_010:0129b27": "心得禪，便得實智慧；得實智慧，便得解脫；",
    "T25n1509_010:0129b28": "得解脫，便得盡苦。如是事，皆從一心得。",
    "T25n1509_010:0129b29": "如佛般涅槃後一百歲，有一比丘，名優波",
    "T25n1509_010:0129c01": "毱，得六神通阿羅漢，當爾時世為閻浮提",
    "T25n1509_010:0129c02": "大導師。彼時有一比丘尼，年百二十歲，此",
    "T25n1509_010:0129c03": "比丘尼年小時見佛。優波毱來入其舍，欲",
    "T25n1509_010:0129c04": "問佛容儀，先遣弟子。弟子語比丘尼：「我大",
    "T25n1509_010:0129c05": "師優波毱欲來見汝，問佛容儀。」是時，比丘",
    "T25n1509_010:0129c06": "尼以鉢盛滿麻油，著戶扇下試之，知其",
    "T25n1509_010:0129c07": "威儀詳審以不？優波毱入，徐排戶扇，麻油",
    "T25n1509_010:0129c08": "小棄。坐已，問比丘尼：「汝見佛不？容儀何似？",
    "T25n1509_010:0129c09": "為我說之！」比丘尼答：「我爾時年小，見佛來",
    "T25n1509_010:0129c10": "入聚落，眾人言佛來，我亦隨眾人出，見光",
    "T25n1509_010:0129c11": "明便禮。頭上金釵墮地，在大闇林下，佛光",
    "T25n1509_010:0129c12": "明照之，幽隱皆見，即時得釵。我自是後，乃作",
    "T25n1509_010:0129c13": "比丘尼。」優波毱更問：「佛在世時，比丘威儀禮",
    "T25n1509_010:0129c14": "法何如？」答曰：「佛在時，六群比丘無羞無恥，最",
    "T25n1509_010:0129c15": "是弊惡；威儀法則勝汝今日。何以知之？六",
    "T25n1509_010:0129c16": "群比丘入戶不令油棄。此雖弊惡，知比",
    "T25n1509_010:0129c17": "丘儀法，行、住、坐、臥，不失法則；汝雖是六神",
    "T25n1509_010:0129c18": "通阿羅漢，不如彼也！」優波毱聞是語，大自",
    "T25n1509_010:0129c19": "慚愧！以是故言「一心敬慎」。一心敬慎，善人相",
    "T25n1509_010:0129c20": "也。復次，何以故言「一心敬慎，是菩薩難勝難",
    "T25n1509_010:0129c21": "及、難破、難近」？譬如大師子王，難勝難破；亦",
    "T25n1509_010:0129c22": "如白象王及龍王，如大火焰，皆難可近。是",
    "T25n1509_010:0129c23": "菩薩大福德智慧力故，若人欲勝欲破，是不",
    "T25n1509_010:0129c24": "可得，正可自破，是故言「難近」。問曰：一切大",
    "T25n1509_010:0129c25": "菩薩皆大功德，智慧利根，一切難近，何以獨",
    "T25n1509_010:0129c26": "言「娑婆世界中菩薩難近」？答曰：實如所",
    "T25n1509_010:0129c27": "言。但以多寶世界中菩薩遠來，見此世界",
    "T25n1509_010:0129c28": "不如，石沙穢惡，菩薩身小，一切眾事皆亦不",
    "T25n1509_010:0129c29": "如，必生輕慢，是故佛言：「一心敬慎，彼諸菩",
    "T25n1509_010:0130a01": "薩難近。」復次，樂處生人多不勇猛，不聰明，",
    "T25n1509_010:0130a02": "少智慧。如欝怛羅衛人，以大樂故，無出",
    "T25n1509_010:0130a03": "家、無受戒；諸天中亦爾。是娑婆世界中，是",
    "T25n1509_010:0130a04": "樂因緣少，有三惡道、老、病、死，土地自活法難，",
    "T25n1509_010:0130a05": "以是故，易得厭心。見老、病、死至，心大厭患；",
    "T25n1509_010:0130a06": "見貧窮人，知先世因緣所致，心生大厭。以",
    "T25n1509_010:0130a07": "是故智慧根利。彼間菩薩，七寶世界，種種",
    "T25n1509_010:0130a08": "寶樹，心念飲食，應意即得，如是生厭心難，",
    "T25n1509_010:0130a09": "是故智慧不能大利。譬如利刀，著好飲食",
    "T25n1509_010:0130a10": "中，刀便生垢，飲食雖好而與刀不相宜；若",
    "T25n1509_010:0130a11": "以石磨之，脂灰瑩治，垢除刀利。是菩薩亦如",
    "T25n1509_010:0130a12": "是，生雜世界中，利智難近。如人少小勤",
    "T25n1509_010:0130a13": "苦，多有所能，亦多有所堪；又如養馬不",
    "T25n1509_010:0130a14": "乘，則無所任。復次，是娑婆世界中菩薩，多",
    "T25n1509_010:0130a15": "方便故難近，餘處不爾。如佛說：「我自憶念",
    "T25n1509_010:0130a16": "宿世，一日施人千命。度眾生故，雖諸功德、",
    "T25n1509_010:0130a17": "六波羅蜜一切佛事具足，而不作佛，恒以方",
    "T25n1509_010:0130a18": "便度脫眾生。」以是事故，是娑婆世界中菩",
    "T25n1509_010:0130a19": "薩難近。",
    "T25n1509_010:0130a20": "【經】爾時，普明菩薩從寶積佛受千葉金色蓮",
    "T25n1509_010:0130a21": "花，與無數出家、在家菩薩，及諸童男、童女，俱",
    "T25n1509_010:0130a22": "共發引。【論】問曰：是普明菩薩大力神通故",
    "T25n1509_010:0130a23": "應能來，是出家、在家菩薩及童男、童女，云",
    "T25n1509_010:0130a24": "何自致？多寶世界最在東邊，道里悠遠，是",
    "T25n1509_010:0130a25": "自用力行？為寶積佛力？是普明菩薩力耶？",
    "T25n1509_010:0130a26": "為釋迦牟尼佛力？答曰：盡是四種人力。是出",
    "T25n1509_010:0130a27": "家、居家菩薩，或是不退五通成就菩薩，四如",
    "T25n1509_010:0130a28": "意足好修，先世釋迦牟尼佛因緣，亦自用己",
    "T25n1509_010:0130a29": "力，亦是普明菩薩力，何以故？是中力勢薄者，",
    "T25n1509_010:0130b01": "是普明菩薩力故得來。如轉輪聖王飛上",
    "T25n1509_010:0130b02": "天時，四種兵及諸宮觀、畜獸，一切皆飛；轉輪",
    "T25n1509_010:0130b03": "聖王功德大故，能令一切隨而飛從。此亦如",
    "T25n1509_010:0130b04": "是，力勢薄者，以普明菩薩力故皆亦得來。",
    "T25n1509_010:0130b05": "亦是寶積佛力，及釋迦牟尼光明照之。若自",
    "T25n1509_010:0130b06": "無力，但釋迦牟尼佛光明照之，亦應能來，",
    "T25n1509_010:0130b07": "何況有三！問曰：是普明菩薩何不獨來而",
    "T25n1509_010:0130b08": "多將眾人？答曰：翼從所宜故。譬如國王出",
    "T25n1509_010:0130b09": "時，必有營從。復次，是普明菩薩及釋迦牟",
    "T25n1509_010:0130b10": "尼佛因緣人故。所以者何？彼大眾中二眾共",
    "T25n1509_010:0130b11": "來，是故知有因緣者來，無因緣者住。問曰：",
    "T25n1509_010:0130b12": "是菩薩何以故與諸在家、出家，童男、童女",
    "T25n1509_010:0130b13": "俱來？答曰：佛弟子七眾：比丘、比丘尼、學戒尼、",
    "T25n1509_010:0130b14": "沙彌、沙彌尼、優婆塞、優婆夷。優婆塞、優婆夷",
    "T25n1509_010:0130b15": "是居家，餘五眾是出家。出家、在家中更有二",
    "T25n1509_010:0130b16": "種：若大、若小。小者，童男、童女；餘者為大。問",
    "T25n1509_010:0130b17": "曰：大者應行，小者何以能來？答曰：在功德，",
    "T25n1509_010:0130b18": "不在大小。若失功德利，行不善法，雖老而",
    "T25n1509_010:0130b19": "小；若有功德利，行善法，雖小而大。復次，此",
    "T25n1509_010:0130b20": "小者遠來，人見則歎：小而能爾，為法遠來！亦",
    "T25n1509_010:0130b21": "顯佛法小大皆得奉行。外道法中，婆羅門得",
    "T25n1509_010:0130b22": "行其法，非婆羅門不得行；佛法無大、無",
    "T25n1509_010:0130b23": "小，無內、無外，一切皆得修行。譬如服藥，",
    "T25n1509_010:0130b24": "以除病為主，不擇貴賤大小。",
    "T25n1509_010:0130b25": "【經】皆供養、恭敬、尊重、讚歎東方諸佛。【論】問",
    "T25n1509_010:0130b26": "曰：若皆供養東方諸佛，諸佛甚多，何時當訖，",
    "T25n1509_010:0130b27": "得來此間？答曰：是諸菩薩非作人、天法供",
    "T25n1509_010:0130b28": "養，自行菩薩供養法。菩薩供養法，身入禪",
    "T25n1509_010:0130b29": "定，其身直進，從其身邊出無量身，化作種",
    "T25n1509_010:0130c01": "種供養之物，滿諸佛世界。譬如龍王行時，",
    "T25n1509_010:0130c02": "從身出水，普雨天下。問曰：此諸菩薩欲詣",
    "T25n1509_010:0130c03": "釋迦牟尼佛，何以中道供養諸佛？答曰：諸佛",
    "T25n1509_010:0130c04": "第一福田，若供養者得大果報。譬如人廣修",
    "T25n1509_010:0130c05": "田業，為多得穀故。諸菩薩見諸佛供養，得",
    "T25n1509_010:0130c06": "佛果報，是故供養。復次，菩薩常敬重於佛，",
    "T25n1509_010:0130c07": "如人敬重父母。諸菩薩蒙佛說法，得種種",
    "T25n1509_010:0130c08": "三昧、種種陀羅尼、種種神力，知恩故廣供養。",
    "T25n1509_010:0130c09": "如《法華經》中，藥王菩薩從佛得一切變現色",
    "T25n1509_010:0130c10": "身三昧，作是思惟：「我當云何供養佛及法",
    "T25n1509_010:0130c11": "華三昧？」即時飛到天上，以三昧力，雨七寶、",
    "T25n1509_010:0130c12": "華、香、幡蓋，供養於佛。出三昧已，意猶不足。",
    "T25n1509_010:0130c13": "於千二百歲，服食眾香，飲諸香油，然後以",
    "T25n1509_010:0130c14": "天白疊纏身而燒，自作誓言：「使我身光",
    "T25n1509_010:0130c15": "明，照八十恒河沙等佛世界！」是八十恒河沙",
    "T25n1509_010:0130c16": "等世界中諸佛讚言：「善哉！善哉！善男子！以",
    "T25n1509_010:0130c17": "身供養，是為第一！勝以國城妻子供養百",
    "T25n1509_010:0130c18": "千萬倍，不可以譬喻為比。」於千二百歲，",
    "T25n1509_010:0130c19": "身然不滅。復次，是供養佛，得無量名聞福",
    "T25n1509_010:0130c20": "德利益，諸不善事皆悉滅除，諸善根得增長，",
    "T25n1509_010:0130c21": "今世、後世常得供養報，久後得作佛。如是",
    "T25n1509_010:0130c22": "供養佛，得種種無量利。以是故，諸菩薩供",
    "T25n1509_010:0130c23": "養佛。",
    "T25n1509_010:0130c24": "【經】持諸華、香、瓔珞、末香、澤香、燒香、塗香、衣",
    "T25n1509_010:0130c25": "服、幢蓋，向釋迦牟尼佛所。到已，頭面禮佛足，",
    "T25n1509_010:0130c26": "一面立。【論】問曰：應言「禮」，何以名「頭面禮",
    "T25n1509_010:0130c27": "足」？答曰：人身中第一貴者頭，五情所著而",
    "T25n1509_010:0130c28": "最在上故；足第一賤，履不淨處，最在下故。",
    "T25n1509_010:0130c29": "是故以所貴禮所賤，貴重供養故。復次，有",
    "T25n1509_010:0131a01": "下、中、上禮：下者揖，中者跪，上者稽首；頭面禮",
    "T25n1509_010:0131a02": "足，是上供養。以是故佛毘尼中，下坐比丘兩",
    "T25n1509_010:0131a03": "手捉上坐兩足，以頭面禮。問曰：四種身儀：",
    "T25n1509_010:0131a04": "若坐、若立、若行、若臥，何以故一面立？答曰：為",
    "T25n1509_010:0131a05": "來故不應行，為恭敬供養故不應臥，此",
    "T25n1509_010:0131a06": "事易明，何足問耶？應問「或坐、或立」。坐者，於",
    "T25n1509_010:0131a07": "供養不重；立者，恭敬供養法。復次，佛法中，",
    "T25n1509_010:0131a08": "諸外道出家及一切白衣，來到佛所皆坐。外",
    "T25n1509_010:0131a09": "道他法輕佛，故坐；白衣如客，是故坐；一切五",
    "T25n1509_010:0131a10": "眾身、心屬佛，是故立。若得道諸阿羅漢，如",
    "T25n1509_010:0131a11": "舍利弗、目連、須菩提等，所作已辦，是故聽",
    "T25n1509_010:0131a12": "坐；餘雖得三道，亦不聽坐，大事未辦，結",
    "T25n1509_010:0131a13": "賊未破故。譬如王臣，大有功勳故得坐。是",
    "T25n1509_010:0131a14": "諸菩薩中，雖有白衣，以從遠來供養佛，故",
    "T25n1509_010:0131a15": "立。",
    "T25n1509_010:0131a16": "【經】白佛言：「寶積如來致問世尊：少惱、少患、興",
    "T25n1509_010:0131a17": "居輕利，氣力安樂不？」又以此千葉金色蓮華，",
    "T25n1509_010:0131a18": "供養世尊。【論】問曰：寶積佛一切智，何以方",
    "T25n1509_010:0131a19": "問訊釋迦牟尼佛少惱、少患，興居輕利，氣力",
    "T25n1509_010:0131a20": "安樂不？答曰：諸佛法爾，知而故問。如毘尼",
    "T25n1509_010:0131a21": "中，達貳迦比丘作赤色瓦窟，佛見已知而",
    "T25n1509_010:0131a22": "問：「阿難！此作何物？」阿難白佛：「是陶家子出",
    "T25n1509_010:0131a23": "家，字達貳迦，作小草舍，常為放牛人所壞，",
    "T25n1509_010:0131a24": "三作三破，是故作此瓦舍。」佛語阿難：「破此",
    "T25n1509_010:0131a25": "瓦窟！何以故？外道輩當言：佛大師在時，漏處",
    "T25n1509_010:0131a26": "法出！」如是等，處處知而故問。復次，佛雖一切",
    "T25n1509_010:0131a27": "智，隨世界法，世人問訊，佛亦問訊，佛人中生，",
    "T25n1509_010:0131a28": "受人法，寒熱、生死與人等，問訊法亦應等。",
    "T25n1509_010:0131a29": "復次，世界中大貴、大賤不應相問訊；佛等",
    "T25n1509_010:0131b01": "力故，應相問訊。復次，是多寶世界清淨莊",
    "T25n1509_010:0131b02": "嚴，佛身色像光明亦大，若不問訊，人謂輕",
    "T25n1509_010:0131b03": "慢。又復欲示佛世界身色光明，種種雖勝，",
    "T25n1509_010:0131b04": "智慧、神力俱等無異，是故問訊。問曰：何以",
    "T25n1509_010:0131b05": "問「少病、少惱不」？答曰：有二種病：一者外因",
    "T25n1509_010:0131b06": "緣病，二者內因緣病。外者，寒熱、飢渴、兵刃、刀",
    "T25n1509_010:0131b07": "杖，墜落、塠壓，如是等種種外患，名為惱。內",
    "T25n1509_010:0131b08": "者，飲食不節，臥起無常，四百四病，如是等種",
    "T25n1509_010:0131b09": "種，名為內病。如此二病，有身皆苦，是故問：",
    "T25n1509_010:0131b10": "「少惱、少患不？」問曰：何以不問「無惱、無病」，而",
    "T25n1509_010:0131b11": "問「少惱、少患」？答曰：聖人實知「身為苦本，無",
    "T25n1509_010:0131b12": "不病時」。何以故？是四大合而為身，地、水、火、",
    "T25n1509_010:0131b13": "風，性不相宜，各各相害。譬如疽瘡，無不痛",
    "T25n1509_010:0131b14": "時，若以藥塗，可得少差而不可愈；人身",
    "T25n1509_010:0131b15": "亦如是，常病常治，治故得活，不治則死。以",
    "T25n1509_010:0131b16": "是故，不得問「無惱、無病」。外患，常有風、雨、寒、",
    "T25n1509_010:0131b17": "熱為惱故。復有身四威儀：坐、臥、行、住，久",
    "T25n1509_010:0131b18": "坐則極惱，久臥、久住、久行皆惱。以是故問「少",
    "T25n1509_010:0131b19": "惱、少患」。問曰：問「少惱、少患」則足，何以復言",
    "T25n1509_010:0131b20": "「興居輕利」？答曰：人雖病差，未得平復，以是",
    "T25n1509_010:0131b21": "故問「興居輕利」。問曰：何以故言「氣力安樂",
    "T25n1509_010:0131b22": "不」？答曰：有人病差，雖能行步坐起，氣力未",
    "T25n1509_010:0131b23": "足，不能造事施為、携輕舉重，故問「氣力」。",
    "T25n1509_010:0131b24": "有人雖病得差，能舉重携輕，而未受安",
    "T25n1509_010:0131b25": "樂，是故問：「安樂不？」問曰：若無病有力，何以",
    "T25n1509_010:0131b26": "未受安樂？答曰：有人貧窮、恐怖、憂愁，不得",
    "T25n1509_010:0131b27": "安樂，以是故問：「得安樂不？」復次，有二種問",
    "T25n1509_010:0131b28": "訊法：問訊身，問訊心。若言「少惱、少病，興居",
    "T25n1509_010:0131b29": "輕利，及氣力」，是問訊身。若言「安樂不」，是問",
    "T25n1509_010:0131c01": "訊心。種種內、外諸病，名為身病；婬欲、瞋恚、",
    "T25n1509_010:0131c02": "嫉妬、慳貪、憂愁、怖畏等種種煩惱，九十八結，",
    "T25n1509_010:0131c03": "五百纏，種種欲願等，名為心病。是一一病",
    "T25n1509_010:0131c04": "問訊故，言「少惱、少病，興居輕利，氣力安樂不」。",
    "T25n1509_010:0131c05": "問曰：人問訊則應爾，諸天尚不應如此問",
    "T25n1509_010:0131c06": "訊，何況於佛？答曰：佛身二種：一、神通變化",
    "T25n1509_010:0131c07": "身，二、父母生身。父母生身，受人法故，不如",
    "T25n1509_010:0131c08": "天，是故應如人法問訊。問曰：一切賢聖，",
    "T25n1509_010:0131c09": "心無所著，不貪身，不惜壽，不惡死，不悅",
    "T25n1509_010:0131c10": "生，若如是者，何用問訊？答曰：隨世界法",
    "T25n1509_010:0131c11": "故，受人法問訊。遣問訊，亦以人法。「千葉金",
    "T25n1509_010:0131c12": "色蓮華」，如上說。",
    "T25n1509_010:0131c13": "【經】爾時，釋迦牟尼佛受是千葉金色蓮華已，",
    "T25n1509_010:0131c14": "散東方恒河沙等世界中佛。【論】問曰：佛",
    "T25n1509_010:0131c15": "無勝如，今何以故向東方諸佛散華供養？",
    "T25n1509_010:0131c16": "如佛初得道時，自念：「人無所尊，則事業不",
    "T25n1509_010:0131c17": "成，今十方天地誰可尊事者？我欲師而事",
    "T25n1509_010:0131c18": "之！」是時，梵天王等諸天白佛：「佛為無上，無",
    "T25n1509_010:0131c19": "過佛者。」佛亦自以天眼觀三世十方天地",
    "T25n1509_010:0131c20": "中無勝佛者，心自念言：「我行摩訶般若波",
    "T25n1509_010:0131c21": "羅蜜，今自致作佛，是我所尊，即是我師，我",
    "T25n1509_010:0131c22": "當恭敬供養尊事是法。」譬如有樹名為好",
    "T25n1509_010:0131c23": "堅，是樹在地中百歲，枝葉具足，一日出生高",
    "T25n1509_010:0131c24": "百丈，是樹出已，欲求大樹以蔭其身。是時",
    "T25n1509_010:0131c25": "林中有神，語好堅樹言：「世中無大汝者，諸",
    "T25n1509_010:0131c26": "樹皆當在汝蔭中。」佛亦如是，無量阿僧祇",
    "T25n1509_010:0131c27": "劫，在菩薩地中生，一日於菩提樹下金剛座",
    "T25n1509_010:0131c28": "處坐，實知一切諸法相，得成佛道。是時自",
    "T25n1509_010:0131c29": "念：「誰可尊事以為師者，我當承事恭敬供",
    "T25n1509_010:0132a01": "養。」時，梵天王等諸天白佛言：「佛為無上，無",
    "T25n1509_010:0132a02": "過佛者。」今何以故復供養東方諸佛？答曰：",
    "T25n1509_010:0132a03": "佛雖無上，三世十方天地中無過佛者，而",
    "T25n1509_010:0132a04": "行供養。供養有上、中、下：下於己者而供養",
    "T25n1509_010:0132a05": "之，是下供養；供養勝己，是上供養；供養與",
    "T25n1509_010:0132a06": "己等者，是中供養。諸佛供養，是中供養。如",
    "T25n1509_010:0132a07": "大愛道比丘尼，與五百阿羅漢比丘尼等，",
    "T25n1509_010:0132a08": "一日中一時入涅槃。是時，諸得三道優婆塞，",
    "T25n1509_010:0132a09": "舉五百床；四天王舉佛乳母大愛道床；佛自",
    "T25n1509_010:0132a10": "在前擎香爐燒香供養。佛語比丘：「汝等助",
    "T25n1509_010:0132a11": "我供養乳母身。」爾時，諸阿羅漢比丘，各各",
    "T25n1509_010:0132a12": "以神足力，到摩梨山上，取牛頭栴檀香薪，",
    "T25n1509_010:0132a13": "助佛作[卄/積]，是為下供養。以是故，雖不求",
    "T25n1509_010:0132a14": "果而行等供養。復次，唯佛應供養佛，餘人",
    "T25n1509_010:0132a15": "不知佛德。如偈說：",
    "T25n1509_010:0132a16": "　「智人能敬智，　　智論則智喜；",
    "T25n1509_010:0132a17": "　　智人能知智，　　如蛇知蛇足！」",
    "T25n1509_010:0132a18": "以是故，諸佛一切智，能供養一切智。復次，是",
    "T25n1509_010:0132a19": "十方佛世世勸助釋迦牟尼佛。如七住菩薩，",
    "T25n1509_010:0132a20": "觀諸法空無所有，不生不滅。如是觀已，於",
    "T25n1509_010:0132a21": "一切世界中心不著，欲放捨六波羅蜜入",
    "T25n1509_010:0132a22": "涅槃。譬如人夢中作筏，渡大河水，手足疲",
    "T25n1509_010:0132a23": "勞，生患厭想。在中流中夢覺已，自念言：「何",
    "T25n1509_010:0132a24": "許有河而可渡者？」是時，勤心都放。菩薩亦如",
    "T25n1509_010:0132a25": "是，立七住中，得無生法忍，心行皆止，欲入",
    "T25n1509_010:0132a26": "涅槃。爾時，十方諸佛皆放光明，照菩薩身，",
    "T25n1509_010:0132a27": "以右手摩其頭，語言：「善男子！勿生此心！汝",
    "T25n1509_010:0132a28": "當念汝本願，欲度眾生。汝雖知空，眾生不",
    "T25n1509_010:0132a29": "解，汝當集諸功德，教化眾生，共入涅槃！",
    "T25n1509_010:0132b01": "汝未得金色身、三十二相、八十種隨形好、無",
    "T25n1509_010:0132b02": "量光明、三十二業。汝今始得一無生法門，莫",
    "T25n1509_010:0132b03": "便大喜！」是時，菩薩聞諸佛教誨，還生本心",
    "T25n1509_010:0132b04": "行六波羅蜜以度眾生。如是等初得佛道",
    "T25n1509_010:0132b05": "時，得是佐助。又佛初得道時，心自思惟：「是法",
    "T25n1509_010:0132b06": "甚深，眾生愚蒙薄福，我亦五惡世生，今當",
    "T25n1509_010:0132b07": "云何？」念已，我當於一法中作三分，分為三",
    "T25n1509_010:0132b08": "乘以度眾生。作是思惟時，十方諸佛皆現",
    "T25n1509_010:0132b09": "光明，讚言：「善哉！善哉！我等亦在五惡世中，",
    "T25n1509_010:0132b10": "分一法作三分以度眾生。」是時，佛聞十方",
    "T25n1509_010:0132b11": "諸佛語聲，即大歡喜，稱言：「南無佛！」如是十",
    "T25n1509_010:0132b12": "方佛處處勸助為作大利，知恩重故，以華",
    "T25n1509_010:0132b13": "供養十方佛。最上福德，無過此德。何以故？是",
    "T25n1509_010:0132b14": "華寶積佛功德力所生，非是水生華。普明是",
    "T25n1509_010:0132b15": "十住法身菩薩，送此華來，上釋迦牟尼佛。",
    "T25n1509_010:0132b16": "釋迦牟尼佛知十方佛是第一福田，故以供",
    "T25n1509_010:0132b17": "養，是福倍多。何以故？佛自供養佛故。佛法",
    "T25n1509_010:0132b18": "中有四種布施：一、施者清淨，受者不淨；二、施",
    "T25n1509_010:0132b19": "者不淨，受者清淨；三、施者清淨，受者亦淨；",
    "T25n1509_010:0132b20": "四、施者不淨，受者不淨。今施東方諸佛，是",
    "T25n1509_010:0132b21": "為二俱清淨，是福最大。以是故，佛自供",
    "T25n1509_010:0132b22": "養十方佛。問曰：一切聖人不受報果，後更",
    "T25n1509_010:0132b23": "不生，云何言是施福最大？答曰：是福雖",
    "T25n1509_010:0132b24": "無人受，其相自大；若有人受者，其報無",
    "T25n1509_010:0132b25": "量。諸聖人知有為法皆無常、空故，捨入涅",
    "T25n1509_010:0132b26": "槃，是福亦捨；譬如燒金丸，雖眼見其好，不",
    "T25n1509_010:0132b27": "可以手觸，燒人手故。復次，如人有瘡，則",
    "T25n1509_010:0132b28": "須藥塗；若無瘡者，藥無所施。人有身亦如",
    "T25n1509_010:0132b29": "是，常為飢、渴、寒、熱所逼，亦如瘡發；以衣被、",
    "T25n1509_010:0132c01": "飲食，溫煖將適，如藥塗瘡。如愚癡人，為",
    "T25n1509_010:0132c02": "貪藥故，不用除瘡；若其無瘡，藥亦無用。",
    "T25n1509_010:0132c03": "諸佛以身為瘡，捨放身瘡故，亦不受報藥。",
    "T25n1509_010:0132c04": "以是故，雖有大福，亦不受報。",
    "T25n1509_010:0132c05": "【經】所散蓮華，滿東方如恒河沙等諸佛世界。",
    "T25n1509_010:0132c06": "【論】問曰：華少而世界多，云何滿？答曰：佛神",
    "T25n1509_010:0132c07": "通力故，如上八種自恣變化法：大能令小，小",
    "T25n1509_010:0132c08": "能令大，輕能令重，重能令輕，自在無礙，",
    "T25n1509_010:0132c09": "隨意所到，能動大地，所願能辦。諸大聖人",
    "T25n1509_010:0132c10": "皆得是八種自在，是故佛能以小華滿東",
    "T25n1509_010:0132c11": "方如恒河沙等世界。又復以示眾生未來",
    "T25n1509_010:0132c12": "福報，如此少華，滿東方世界。又勸東方菩",
    "T25n1509_010:0132c13": "薩，言殖福於佛田中，所得果報，亦如此華",
    "T25n1509_010:0132c14": "彌滿無量土；汝雖遠來，應當歡喜，遇此",
    "T25n1509_010:0132c15": "大福田，果報無量！",
    "T25n1509_010:0132c16": "【經】一一華上皆有菩薩，結加趺坐，說六波",
    "T25n1509_010:0132c17": "羅蜜；聞此法者，畢至阿耨多羅三藐三菩提。",
    "T25n1509_010:0132c18": "【論】問曰：上佛以舌相光明化作千葉寶華，",
    "T25n1509_010:0132c19": "一一華上皆有坐佛；今何以故一一華上皆",
    "T25n1509_010:0132c20": "有坐菩薩？答曰：上是佛所化華，故有坐佛；此",
    "T25n1509_010:0132c21": "是普明菩薩所供養華，是故有坐菩薩。復",
    "T25n1509_010:0132c22": "次，上諸眾生應見坐佛得度，今此眾生應",
    "T25n1509_010:0132c23": "見坐菩薩得度。結加趺坐，說六波羅蜜；聞",
    "T25n1509_010:0132c24": "此法者，畢至阿耨多羅三藐三菩提，如先",
    "T25n1509_010:0132c25": "說。",
    "T25n1509_010:0132c26": "【經】諸出家、在家菩薩，及諸童男、童女，頭面禮",
    "T25n1509_010:0132c27": "釋迦牟尼佛足，各以供養具，供養恭敬，尊重",
    "T25n1509_010:0132c28": "讚歎釋迦牟尼佛。是諸出家、在家菩薩，及諸",
    "T25n1509_010:0132c29": "童男、童女，各各以善根福德力故，得供養",
    "T25n1509_010:0133a01": "釋迦牟尼佛多陀阿伽度、阿羅呵、三藐三佛",
    "T25n1509_010:0133a02": "陀。",
    "T25n1509_010:0133a03": "【論】如說偈：",
    "T25n1509_010:0133a04": "　「諸聖所來道，　　佛亦如是來；",
    "T25n1509_010:0133a05": "　　實相及所去，　　佛亦爾無異；",
    "T25n1509_010:0133a06": "　　諸聖如實語，　　佛亦如實說：",
    "T25n1509_010:0133a07": "　　以是故名佛，　　多陀阿伽度。",
    "T25n1509_010:0133a08": "　　忍鎧心堅固，　　精進弓力強，",
    "T25n1509_010:0133a09": "　　智慧利勁箭，　　破憍慢諸賊。",
    "T25n1509_010:0133a10": "　　應受天世人，　　一切諸供養，",
    "T25n1509_010:0133a11": "　　以是故名佛，　　以為阿羅訶。",
    "T25n1509_010:0133a12": "　　正知苦實相，　　亦實知苦集，",
    "T25n1509_010:0133a13": "　　知苦滅實相，　　亦知苦滅道。",
    "T25n1509_010:0133a14": "　　真正解四諦，　　定實不可變，",
    "T25n1509_010:0133a15": "　　是故十方中，　　號三藐三佛。",
    "T25n1509_010:0133a16": "　　得微妙三明，　　清淨行亦具，",
    "T25n1509_010:0133a17": "　　是故號世尊，　　鞞闍遮羅那。",
    "T25n1509_010:0133a18": "　　解知一切法，　　自得妙道去，",
    "T25n1509_010:0133a19": "　　或時方便說，　　愍念一切故。",
    "T25n1509_010:0133a20": "　　滅除老病死，　　令到安隱處，",
    "T25n1509_010:0133a21": "　　以是故名佛，　　以為修伽陀。",
    "T25n1509_010:0133a22": "　　知世所從來，　　亦知世滅道，",
    "T25n1509_010:0133a23": "　　以是故名佛，　　為路迦鞞陀。",
    "T25n1509_010:0133a24": "　　禪戒智等眼，　　無及況出上，",
    "T25n1509_010:0133a25": "　　以是故名佛，　　為阿耨多羅。",
    "T25n1509_010:0133a26": "　　大悲度眾生，　　軟善教調御，",
    "T25n1509_010:0133a27": "　　以是故名佛，　　富樓沙曇藐。",
    "T25n1509_010:0133a28": "　　智慧無煩惱，　　說最上解脫，",
    "T25n1509_010:0133a29": "　　以是故名佛，　　提婆摩[少/兔]舍。",
    "T25n1509_010:0133b01": "　　三世動不動，　　盡及不盡法，",
    "T25n1509_010:0133b02": "　　道樹下悉知，　　是故名為佛。」",
    "T25n1509_010:0133b03": "【經】南方度如恒河沙等諸佛世界，其土最",
    "T25n1509_010:0133b04": "在邊，世界名離一切憂，佛號無憂德，菩薩",
    "T25n1509_010:0133b05": "名離憂。西方度如恒河沙等諸佛世界，其世",
    "T25n1509_010:0133b06": "界最在邊，世界名滅惡，佛號寶山，菩薩名",
    "T25n1509_010:0133b07": "儀意。北方度如恒河沙等諸佛世界，其",
    "T25n1509_010:0133b08": "世界最在邊，世界名勝，佛號勝王，菩薩",
    "T25n1509_010:0133b09": "名得勝。下方度如恒河沙等諸佛世界，其",
    "T25n1509_010:0133b10": "世界最在邊，世界名善，佛號善德，菩薩名",
    "T25n1509_010:0133b11": "華上。上方度如恒河沙等諸佛世界，其世",
    "T25n1509_010:0133b12": "界最在邊，世界名喜，佛號喜德，菩薩名得",
    "T25n1509_010:0133b13": "喜。如是一切，皆如東方。【論】問曰：如佛法中，",
    "T25n1509_010:0133b14": "實無諸方名，何以故？諸五眾、十二入、十八",
    "T25n1509_010:0133b15": "界中所不攝，四法藏中亦無。說方是實法，",
    "T25n1509_010:0133b16": "因緣求亦不可得，今何以故此中說十方諸",
    "T25n1509_010:0133b17": "佛、十方菩薩來？答曰：隨世俗法所傳故說",
    "T25n1509_010:0133b18": "「方」，求「方」實不可得。問曰：何以言無方？汝四",
    "T25n1509_010:0133b19": "法藏中不說，我六法藏中說。汝眾、入、界中",
    "T25n1509_010:0133b20": "不攝，我陀羅驃中攝。是「方」法，常相故，有相故，",
    "T25n1509_010:0133b21": "亦有亦常。如經中說：「日出處是東方，日沒處",
    "T25n1509_010:0133b22": "是西方，日行處是南方，日不行處是北方。」日",
    "T25n1509_010:0133b23": "有三分合：若前合，若今合，若後合。隨方日",
    "T25n1509_010:0133b24": "分，初合是東方，南方、西方亦如是。日不行",
    "T25n1509_010:0133b25": "處是無分。彼間、此間，彼此是「方相」；若無",
    "T25n1509_010:0133b26": "「方」，無彼、此，彼、此是「方相」而非「方」。答曰：不",
    "T25n1509_010:0133b27": "然！須彌山在四域之中，日繞須彌，照四天",
    "T25n1509_010:0133b28": "下：欝怛羅越日中，是弗婆提日出，於弗婆",
    "T25n1509_010:0133b29": "提人是東方；弗婆提日中，是閻浮提日出，",
    "T25n1509_010:0133c01": "於閻浮提人是東方。是實無初，何以故？一",
    "T25n1509_010:0133c02": "切方皆東方，皆南方，皆西方，皆北方。汝言",
    "T25n1509_010:0133c03": "「日出處是東方，日行處是南方，日沒處是西",
    "T25n1509_010:0133c04": "方，日不行處是北方」，是事不然！復次，有處",
    "T25n1509_010:0133c05": "日不合，是為非「方」，無「方相」故。問曰：我說",
    "T25n1509_010:0133c06": "一國中「方相」，汝以四國為難，以是故，東方",
    "T25n1509_010:0133c07": "非無初。答曰：若一國中，日與東方合是為",
    "T25n1509_010:0133c08": "有邊，有邊故無常，無常故是不遍。以是故，",
    "T25n1509_010:0133c09": "「方」但有名而無實。",
    "T25n1509_010:0133c10": "【經】爾時，是三千大千世界，變成為寶，華",
    "T25n1509_010:0133c11": "遍覆地，懸繒幡蓋，香樹、華樹，皆悉莊嚴。",
    "T25n1509_010:0133c12": "【論】問曰：此誰神力令地為寶？答曰：是佛無",
    "T25n1509_010:0133c13": "量神力變化所為。有人呪術、幻法，及諸鬼神、",
    "T25n1509_010:0133c14": "龍王、諸天等能變化少物；令三千大千世",
    "T25n1509_010:0133c15": "界皆為珍寶，餘人及梵天王皆所不能。佛",
    "T25n1509_010:0133c16": "入四禪中十四變化心，能令三千大千世",
    "T25n1509_010:0133c17": "界華香樹木，一切土地皆悉莊嚴；一切眾生",
    "T25n1509_010:0133c18": "皆悉和同，心轉為善。何以故？莊嚴此世界，",
    "T25n1509_010:0133c19": "為說般若波羅蜜故。亦為十方諸菩薩客",
    "T25n1509_010:0133c20": "來，及諸天世人故莊嚴。如人請貴客，若一家",
    "T25n1509_010:0133c21": "請則莊嚴一家，一國主則莊嚴一國，轉輪聖",
    "T25n1509_010:0133c22": "王則莊嚴四天下，梵天王則莊嚴三千大千",
    "T25n1509_010:0133c23": "世界。佛為十方無量恒河沙等諸世界中主，",
    "T25n1509_010:0133c24": "是諸他方菩薩及諸天世人客來故。亦為此",
    "T25n1509_010:0133c25": "彼眾人見此變化莊嚴，則生大心，生清淨",
    "T25n1509_010:0133c26": "歡喜心，從大心發大業，從大業得大報，",
    "T25n1509_010:0133c27": "受大報時更生大心，如是展轉增長，得",
    "T25n1509_010:0133c28": "成阿耨多羅三藐三菩提。以是故，變此世",
    "T25n1509_010:0133c29": "界皆悉為寶。云何名寶？寶有四種：金、銀、",
    "T25n1509_010:0134a01": "毘琉璃、頗梨。更有七種寶：金、銀、毘琉璃、頗梨、",
    "T25n1509_010:0134a02": "車璩、馬瑙、赤真珠(此珠極貴，非是珊瑚)。更復有寶：摩",
    "T25n1509_010:0134a03": "羅伽陀(此珠金翅鳥口邊出，綠色，能辟一切毒)，因陀尼羅(天青珠)、摩",
    "T25n1509_010:0134a04": "訶尼囉(大青珠)、鉢摩羅伽(赤光珠)、越闍(金剛)、龍珠、如",
    "T25n1509_010:0134a05": "意珠、玉貝、珊瑚、琥珀等種種名為寶。是寶",
    "T25n1509_010:0134a06": "有三種：有人寶、天寶、菩薩寶。人寶力少，唯",
    "T25n1509_010:0134a07": "有清淨光色，除毒、除鬼、除闇，亦除飢、渴、寒、",
    "T25n1509_010:0134a08": "熱種種苦事。天寶亦大、亦勝，常隨逐天身，可",
    "T25n1509_010:0134a09": "使令，可共語，輕而不重。菩薩寶勝於天寶，",
    "T25n1509_010:0134a10": "能兼有人寶、天寶事；又能令一切眾生知死",
    "T25n1509_010:0134a11": "此生彼因緣本末，譬如明鏡見其面像。復",
    "T25n1509_010:0134a12": "次，菩薩寶勝，能出種種法音；若為首飾寶",
    "T25n1509_010:0134a13": "冠，則雨十方無量世界諸佛上，幢幡、華蓋種",
    "T25n1509_010:0134a14": "種供養之具以供養佛。又雨衣被、臥具、生活",
    "T25n1509_010:0134a15": "之物，種種眾事，隨眾生所須皆悉雨之給",
    "T25n1509_010:0134a16": "施眾生；如是等種種眾寶，以除眾生貧窮苦",
    "T25n1509_010:0134a17": "厄。問曰：是諸珍寶從何處出？答曰：金出山",
    "T25n1509_010:0134a18": "石沙赤銅中，真珠出魚腹中、竹中、蛇腦中，",
    "T25n1509_010:0134a19": "龍珠出龍腦中，珊瑚出海中石樹，生貝出",
    "T25n1509_010:0134a20": "虫甲中，銀出燒石，餘琉璃、頗梨等皆出山",
    "T25n1509_010:0134a21": "窟中。如意珠出自佛舍利；若法沒盡時，諸",
    "T25n1509_010:0134a22": "舍利皆變為如意珠；譬如過千歲氷，化為",
    "T25n1509_010:0134a23": "頗梨珠。如是等諸寶，是人中常寶。佛所莊嚴",
    "T25n1509_010:0134a24": "一切世界，是最殊勝，諸天所不能得，何以",
    "T25n1509_010:0134a25": "故？是從大功德所生。種種華、幡，如先說。香",
    "T25n1509_010:0134a26": "樹者，名阿伽樓(蜜香樹)、多伽樓(木香樹)、栴檀，如是",
    "T25n1509_010:0134a27": "等種種香樹。華樹名占匍(黃華樹)、阿輸迦(無憂花樹)、",
    "T25n1509_010:0134a28": "婆呵迦羅(赤華樹)，如是等種種華樹。",
    "T25n1509_010:0134a29": "【經】譬如華積世界、普華世界，妙德菩薩、善",
    "T25n1509_010:0134b01": "住意菩薩，及餘大威神諸菩薩，皆在彼住。",
    "T25n1509_010:0134b02": "【論】問曰：何以言「譬如華積世界」？答曰：彼世",
    "T25n1509_010:0134b03": "界常有淨華，此世界變化一時，故以喻也。",
    "T25n1509_010:0134b04": "譬喻法，以小喻大。如人面好，譬如滿月。問",
    "T25n1509_010:0134b05": "曰：更有十方諸清淨世界，如阿彌陀佛安",
    "T25n1509_010:0134b06": "樂世界等，何以故但以普華世界為喻？",
    "T25n1509_010:0134b07": "答曰：阿彌陀佛世界，不如華積世界。何以",
    "T25n1509_010:0134b08": "故？法積比丘，佛雖將至十方觀清淨世界，",
    "T25n1509_010:0134b09": "功德力薄，不能得見上妙清淨世界，以是",
    "T25n1509_010:0134b10": "故，世界不如。復次，當佛變化此世界時，",
    "T25n1509_010:0134b11": "正與華積世界相似。以是故言「譬如華積",
    "T25n1509_010:0134b12": "世界」。問曰：更有餘大菩薩，如毘摩羅詰、",
    "T25n1509_010:0134b13": "觀世音、遍吉菩薩等，何以不言此諸菩薩",
    "T25n1509_010:0134b14": "在彼住，而但言文殊尸利、善住意菩薩？答",
    "T25n1509_010:0134b15": "曰：是遍吉菩薩，一一毛孔常出諸佛世界及",
    "T25n1509_010:0134b16": "諸佛菩薩，遍滿十方以化眾生，無適住處。",
    "T25n1509_010:0134b17": "文殊尸利分身變化入五道中，或作聲聞，或",
    "T25n1509_010:0134b18": "作緣覺，或作佛身，如《首楞嚴三昧經》中說",
    "T25n1509_010:0134b19": "「文殊師利菩薩，過去世作龍種尊佛」，「七十",
    "T25n1509_010:0134b20": "二億世作辟支迦佛」，是可言可說。遍吉菩",
    "T25n1509_010:0134b21": "薩不可量、不可說，住處不可知；若住，應",
    "T25n1509_010:0134b22": "在一切世界中住，是故不說。復次，「及諸大",
    "T25n1509_010:0134b23": "威神菩薩」者，亦應總說遍吉等諸大菩薩。",
    "T25n1509_010:0134b24": "【經】爾時，佛知一切世界，若天世界，若魔世",
    "T25n1509_010:0134b25": "界，若梵世界；若沙門、若婆羅門及天，若揵",
    "T25n1509_010:0134b26": "闥婆、人、阿修羅等，及諸菩薩摩訶薩紹尊位",
    "T25n1509_010:0134b27": "者一切皆集。【論】問曰：佛神力無量，一切",
    "T25n1509_010:0134b28": "十方眾生，若盡來在會者，一切世界應空；",
    "T25n1509_010:0134b29": "若不來者，佛無量神力有所不能！答曰：不",
    "T25n1509_010:0134c01": "應盡來，何以故？諸佛世界無邊無量，若盡",
    "T25n1509_010:0134c02": "來者，便為有邊。又復十方各各有佛，亦說",
    "T25n1509_010:0134c03": "般若波羅蜜，如彼《般若波羅蜜》四十三品中，",
    "T25n1509_010:0134c04": "「十方面各千佛現，皆說般若波羅蜜」。以是故",
    "T25n1509_010:0134c05": "不應盡來。問曰：若有十方諸佛，皆說般若",
    "T25n1509_010:0134c06": "波羅蜜，十方諸菩薩何以故來？答曰：如「普明",
    "T25n1509_010:0134c07": "菩薩來章」中已說，與釋迦牟尼佛因緣故來。",
    "T25n1509_010:0134c08": "復次，是諸菩薩本願故，若有說般若波羅蜜",
    "T25n1509_010:0134c09": "處，我當聽受、供養，是以遠來。欲以身力積",
    "T25n1509_010:0134c10": "功德故，亦以示諸眾生：「我從遠來供養法",
    "T25n1509_010:0134c11": "故，云何汝在此世界而不供養？」問曰：佛於",
    "T25n1509_010:0134c12": "法不著，何以故七現神力而令眾生大",
    "T25n1509_010:0134c13": "集？答曰：是般若波羅蜜甚深，難知難解，不",
    "T25n1509_010:0134c14": "可思議，是故廣集諸大菩薩，令新發意者",
    "T25n1509_010:0134c15": "心得信樂。譬如小人所語不為人信，貴重",
    "T25n1509_010:0134c16": "大人人必信受。問曰：何以故言「若天世界，若",
    "T25n1509_010:0134c17": "魔世界，若梵世界」？但應言「天世界、人世界」則",
    "T25n1509_010:0134c18": "足，何以故？十號中言「天、人師」，以是故應言",
    "T25n1509_010:0134c19": "「天、人」而已。答曰：諸天有天眼、天耳，利根智",
    "T25n1509_010:0134c20": "慧多，自知來，以是故言「天世界」。問曰：若天",
    "T25n1509_010:0134c21": "世界已攝魔、梵，何以故別說「若魔、若梵」？答",
    "T25n1509_010:0134c22": "曰：天中有三大主：釋提婆那民，二處天主；",
    "T25n1509_010:0134c23": "魔王，六欲天主；梵世界中，大梵天王為主。",
    "T25n1509_010:0134c24": "問曰：如夜魔天、兜率陀天、化樂天皆有主，",
    "T25n1509_010:0134c25": "何以但有三主？答曰：釋提婆那民依地住，",
    "T25n1509_010:0134c26": "佛亦在地住，常來佛所，大有名稱，人多",
    "T25n1509_010:0134c27": "識故。魔王常來嬈佛，又是一切欲界中主；",
    "T25n1509_010:0134c28": "夜摩天、兜率陀天、化樂天，皆屬魔王。復次，天",
    "T25n1509_010:0134c29": "世界，則三界天皆攝是天中；一切欲界，魔為",
    "T25n1509_010:0135a01": "主，是故別說。復次，魔常嬈佛，今來聽般若",
    "T25n1509_010:0135a02": "波羅蜜，餘人增益信故。問曰：色界中大有",
    "T25n1509_010:0135a03": "天，何以但言「梵世界集」？答曰：上諸天無覺",
    "T25n1509_010:0135a04": "觀，不喜散心，又難聞故。梵世界有四識，易",
    "T25n1509_010:0135a05": "聞故。又梵世界近故。復次，梵名離欲清淨，",
    "T25n1509_010:0135a06": "今言梵世界，已總說色界諸天。復次，餘天未",
    "T25n1509_010:0135a07": "有人民，劫初生時，梵天王獨在梵宮寂漠",
    "T25n1509_010:0135a08": "無人，其心不悅而自生念：「此間何以不生",
    "T25n1509_010:0135a09": "人民？」是時光音天命盡者，應念來生。梵王便",
    "T25n1509_010:0135a10": "自生念：「此諸天先無，隨我念故生，我能生",
    "T25n1509_010:0135a11": "此諸天。」諸天是時亦各自念：「我從梵王生，",
    "T25n1509_010:0135a12": "梵王是我父也。」以是故，但說「梵世界」。復次，二",
    "T25n1509_010:0135a13": "禪、三禪、四禪天，於欲界見佛聽法，若勸",
    "T25n1509_010:0135a14": "助菩薩，眼識、耳識、身識皆在梵世界中取。以",
    "T25n1509_010:0135a15": "是故，別說「梵世界」。問曰：何以故獨說「諸沙",
    "T25n1509_010:0135a16": "門、婆羅門」，不說國王及長者諸餘人眾？答曰：",
    "T25n1509_010:0135a17": "智慧人有二分：沙門、婆羅門。出家名沙門，",
    "T25n1509_010:0135a18": "在家名婆羅門。餘人心存世樂，是故不說。",
    "T25n1509_010:0135a19": "婆羅門多學智慧求福，出家人一切求道，是",
    "T25n1509_010:0135a20": "故但說沙門、婆羅門。在家中七世清淨，生滿",
    "T25n1509_010:0135a21": "六歲皆受戒，名婆羅門。是沙門、婆羅門中，",
    "T25n1509_010:0135a22": "有道德智慧，以是故說。問曰：先已說天世",
    "T25n1509_010:0135a23": "界，今何以復說「天」？答曰：天世界是四天王、忉",
    "T25n1509_010:0135a24": "利天，魔是他化自在天，梵是色界。今說「天」，是",
    "T25n1509_010:0135a25": "欲界中夜摩、兜率陀、化樂、愛身天等；愛身在六",
    "T25n1509_010:0135a26": "天上，形色絕妙，故言愛身。問曰：何以但說",
    "T25n1509_010:0135a27": "「揵闥婆」，不說諸餘鬼神及龍王？答曰：是揵",
    "T25n1509_010:0135a28": "闥婆是諸天伎人，隨逐諸天，其心柔軟，福德",
    "T25n1509_010:0135a29": "力小減諸天。諸鬼神，鬼神道中攝；龍王，畜生",
    "T25n1509_010:0135b01": "道中攝。甄陀羅亦是天伎，皆屬天，與天同住",
    "T25n1509_010:0135b02": "共坐，飲食伎樂皆與天同。是揵闥婆王名童",
    "T25n1509_010:0135b03": "籠磨(秦言樹)。是揵闥婆、甄陀羅，恒在二處住，",
    "T25n1509_010:0135b04": "常所居止在十寶山間；有時天上為諸天",
    "T25n1509_010:0135b05": "作樂，此二種常番休上下。人在四天下生，",
    "T25n1509_010:0135b06": "生有四種，極長壽乃至無量歲，極短壽乃",
    "T25n1509_010:0135b07": "至十歲。阿修羅惡心鬪諍而不破戒，大修",
    "T25n1509_010:0135b08": "施福，生在大海邊住，亦有城郭宮殿。是阿",
    "T25n1509_010:0135b09": "修羅王名毘摩質多、婆梨、羅睺羅，如是等",
    "T25n1509_010:0135b10": "名阿修羅王。如說：一時，羅睺羅阿修羅王欲",
    "T25n1509_010:0135b11": "噉月，月天子怖疾到佛所，說偈言：",
    "T25n1509_010:0135b12": "　「大智成就佛世尊，　　我今歸命稽首禮；",
    "T25n1509_010:0135b13": "　　是羅睺羅惱亂我，　　願佛憐愍見救護！」",
    "T25n1509_010:0135b14": "佛與羅睺羅而說偈言：",
    "T25n1509_010:0135b15": "　「月能照闇而清涼，　　是虛空中大燈明，",
    "T25n1509_010:0135b16": "　　其色白淨有千光，　　汝莫吞月疾放去！」",
    "T25n1509_010:0135b17": "是時，羅睺羅怖懅流汗，即疾放月。婆梨阿",
    "T25n1509_010:0135b18": "修羅王見羅睺羅惶怖放月，說偈問曰：",
    "T25n1509_010:0135b19": "　「汝羅睺羅何以故，　　惶怖戰慄疾放月？",
    "T25n1509_010:0135b20": "　　汝身流汗如病人，　　心怖不安乃如是！」",
    "T25n1509_010:0135b21": "羅睺羅爾時說偈答曰：",
    "T25n1509_010:0135b22": "　「世尊以偈而勅我，　　我不放月頭七分；",
    "T25n1509_010:0135b23": "　　設得生活不安隱，　　以故我今放此月！」",
    "T25n1509_010:0135b24": "婆梨阿修羅王說偈：",
    "T25n1509_010:0135b25": "　「諸佛甚難值，　　久遠乃出世；",
    "T25n1509_010:0135b26": "　　說此清淨偈，　　羅睺即放月。」",
    "T25n1509_010:0135b27": "問曰：何以不說地獄、畜生、餓鬼？答曰：地獄",
    "T25n1509_010:0135b28": "大苦心亂，不能受法；畜生愚癡覆心，不能",
    "T25n1509_010:0135b29": "受化；餓鬼為飢渴火燒身故，不得受法。",
    "T25n1509_010:0135c01": "復次，畜生、餓鬼中，少多有來聽法者，生福",
    "T25n1509_010:0135c02": "德心而已，不堪受道，是故不說。問曰：若爾",
    "T25n1509_010:0135c03": "者，揵闥婆、阿修羅亦不應說，何以故？鬼神道",
    "T25n1509_010:0135c04": "中已攝故。答曰：佛不說攝，今何以言攝？此",
    "T25n1509_010:0135c05": "是迦旃延子等說。如阿修羅力與天等，或",
    "T25n1509_010:0135c06": "時戰鬪勝天。揵闥婆是諸天伎，與天同",
    "T25n1509_010:0135c07": "受福樂，有智慧能別好醜，何以不得受",
    "T25n1509_010:0135c08": "道法？如《雜阿含．天品》中說：「富那婆藪鬼神母，",
    "T25n1509_010:0135c09": "佛遊行宿其處。爾時，世尊說上妙法甘露，女",
    "T25n1509_010:0135c10": "男二人啼泣，母為說偈止之：",
    "T25n1509_010:0135c11": "　「『汝欝怛羅勿作聲，　　富那婆藪亦莫啼！",
    "T25n1509_010:0135c12": "　　　我今聞法得道證，　　汝亦當得必如我。』」",
    "T25n1509_010:0135c13": "以是事故，知鬼神中有得道者。復次，摩訶",
    "T25n1509_010:0135c14": "衍中密迹金剛力士，於諸菩薩中勝，何況餘",
    "T25n1509_010:0135c15": "人！如屯崙摩甄陀羅王、揵闥婆王，至佛所，",
    "T25n1509_010:0135c16": "彈琴讚佛，三千世界皆為震動，乃至摩訶",
    "T25n1509_010:0135c17": "迦葉不安其坐。如此人等，云何不能得道？",
    "T25n1509_010:0135c18": "如諸阿修羅王、龍王，皆到佛所，問佛深法，",
    "T25n1509_010:0135c19": "佛隨其問而答深義，何以言不能得道？",
    "T25n1509_010:0135c20": "問曰：於五道眾生中，佛是天人師，不說三",
    "T25n1509_010:0135c21": "惡道，以其無福、無受道分故。是諸龍、鬼，皆",
    "T25n1509_010:0135c22": "墮惡道中。答曰：佛亦不分明說五道，說五",
    "T25n1509_010:0135c23": "道者，是一切有部僧所說；婆蹉弗妬路部僧",
    "T25n1509_010:0135c24": "說有六道。復次，應有六道。何以故？三惡道",
    "T25n1509_010:0135c25": "一向是罪處；若福多罪少，是名阿修羅、揵",
    "T25n1509_010:0135c26": "闥婆等，生處應別。以是故，應言六道。復",
    "T25n1509_010:0135c27": "次，三惡道亦有受道福，少故言無。及諸菩",
    "T25n1509_010:0135c28": "薩紹尊位者，如先說。",
    "T25n1509_010:0135c29": "大智度論卷第十"
}