{
    "T30n1571_001:0187a05": "No. 1571 [cf. Nos. 1569, 1570]",
    "T30n1571_001:0187a06": "大乘廣百論釋論卷第一",
    "T30n1571_001:0187a08": "聖天菩薩本　護法菩薩釋",
    "T30n1571_001:0187a09": "三藏法師玄奘奉　詔譯",
    "T30n1571_001:0187a10": "1 破常品1破常品第一之一",
    "T30n1571_001:0187a11": "稽首妙慧如日輪，　　垂光破闇開淨眼，",
    "T30n1571_001:0187a12": "遠布微言廣百論，　　百聖隨行我當釋。",
    "T30n1571_001:0187a13": "論曰：為顯邪執我我所事性相皆空，方便開",
    "T30n1571_001:0187a14": "示三解脫門，故造斯論。執見事性為方便故",
    "T30n1571_001:0187a15": "起相分別，隨取事相為依止故生邪願樂，既",
    "T30n1571_001:0187a16": "顯事空，二即非有。其我所事略有二種，謂常、",
    "T30n1571_001:0187a17": "無常。常住事勝寂靜安樂，眾生聞樂清曠無",
    "T30n1571_001:0187a18": "為多生欣樂。無常事劣能引諸苦，眾生見苦",
    "T30n1571_001:0187a19": "熾火所燒多生厭離。由是論初先破常事。故",
    "T30n1571_001:0187a20": "說頌曰：",
    "T30n1571_001:0187a21": "「一切為果生，　　所以無常性；",
    "T30n1571_001:0187a22": "故除佛無有，　　如實號如來。」",
    "T30n1571_001:0187a23": "論曰：諸有世間鄙執他論，所說種種常住句",
    "T30n1571_001:0187a24": "義，多越現量所行境界，以能生果比量安立。",
    "T30n1571_001:0187a25": "既能生果，亦應比度從緣而生，如麁色等。若",
    "T30n1571_001:0187a26": "非緣生，無勝體用，應不能生，如空花等。若許",
    "T30n1571_001:0187a27": "彼義從緣而生，即定滅壞，如所生果。所以佛",
    "T30n1571_001:0187a28": "說諸行無常，從緣生滅，如苦樂等。是故唯佛",
    "T30n1571_001:0187a29": "無顛倒說，得名如來，見一切境無罣礙故。若",
    "T30n1571_001:0187b01": "爾所餘無生果用此應是常，既不生果，不可",
    "T30n1571_001:0187b02": "比度，從緣生故。雖爾既無能生果用，如永滅",
    "T30n1571_001:0187b03": "無，應比非有。為顯此言，其義決定，故復頌",
    "T30n1571_001:0187b04": "曰：",
    "T30n1571_001:0187b05": "「無有時方物，　　有性非緣生；",
    "T30n1571_001:0187b06": "故無時方物，　　有性而常住。」",
    "T30n1571_001:0187b07": "論曰：諸有性法，定從緣生，如苦樂等。若非",
    "T30n1571_001:0187b08": "緣生，定無有性，如空花等。此若有性，應",
    "T30n1571_001:0187b09": "從緣生。若從緣生，滅必隨逐，無容常住。如",
    "T30n1571_001:0187b10": "是說已。或復諸法必依緣生方知有性，如",
    "T30n1571_001:0187b11": "現在法。若非緣生，即非有性，如未來法。",
    "T30n1571_001:0187b12": "為辨此義，故說無有時方等言。此顯所說其",
    "T30n1571_001:0187b13": "理決定。若時若方若物差別，遍一切處皆",
    "T30n1571_001:0187b14": "無諍論。如說菩薩住循法觀，於諸法中不見",
    "T30n1571_001:0187b15": "少法出緣生外。又彼非處方便慇懃。何以",
    "T30n1571_001:0187b16": "故？頌曰？",
    "T30n1571_001:0187b17": "「非無因有性。」",
    "T30n1571_001:0187b18": "論曰：彼雖方便慇懃立常，而竟不能說有",
    "T30n1571_001:0187b19": "道理。如是句義，所立能立一分所依不極",
    "T30n1571_001:0187b20": "成故。既不許有餘同類義，同喻闕故，比量不",
    "T30n1571_001:0187b21": "成。設復強說，終成非理。何以故？頌曰：",
    "T30n1571_001:0187b22": "「有因即非常。」",
    "T30n1571_001:0187b23": "論曰：縱彼強說常性有因，既許有因，即非常",
    "T30n1571_001:0187b24": "性，如苦熾火相應所生，此因便能違害根本。",
    "T30n1571_001:0187b25": "雖無生因而有了因，有因總故，即為極成。復",
    "T30n1571_001:0187b26": "次有執一切性皆是常，若立一切皆無常性，",
    "T30n1571_001:0187b27": "俱闕同喻，比量不成。此亦不然，同前過故。又",
    "T30n1571_001:0187b28": "彼雖立隱性為常，而立顯相有其生滅，由此",
    "T30n1571_001:0187b29": "足能顯無常性、遮破常性，彼論遮破顯相",
    "T30n1571_001:0187c01": "是常及非有故。若說顯相亦無生滅，前位無",
    "T30n1571_001:0187c02": "減、後位無增。諸造論者何所為耶？何所造耶？",
    "T30n1571_001:0187c03": "若謂諸法雖有隱顯而無生滅，此亦不然。前",
    "T30n1571_001:0187c04": "後兩位若無差別，便無增減，有何隱顯？又離",
    "T30n1571_001:0187c05": "體外無別有位，位有隱顯，體亦應然。汝雖不",
    "T30n1571_001:0187c06": "欲體有生滅，理所逼故，必應信受。如是所",
    "T30n1571_001:0187c07": "立前後兩位，隱顯非常為同法喻，由此我立",
    "T30n1571_001:0187c08": "不與汝同，立常同喻定非有故。又所立義必",
    "T30n1571_001:0187c09": "須有因，非唯起心即可成立。故次頌曰：",
    "T30n1571_001:0187c10": "「故無因欲成，　　真見說非有。」",
    "T30n1571_001:0187c11": "論曰：諸有比量，能成立他所不許義，乃名能",
    "T30n1571_001:0187c12": "立。若離正因，但有言說虛陳自意，義終不",
    "T30n1571_001:0187c13": "成。有言無因義得成者，諸有所立一切應成。",
    "T30n1571_001:0187c14": "縱一切成，仁今何悋？我亦無悋？彼自不成。一",
    "T30n1571_001:0187c15": "切皆成，汝亦不許。",
    "T30n1571_001:0187c16": "復次有餘偏執明論聲常，初不待緣、後無壞",
    "T30n1571_001:0187c17": "滅，性自能顯越諸根義，為決定量曾不差違。",
    "T30n1571_001:0187c18": "現比等量依士夫見，士夫有失見是疑因，故",
    "T30n1571_001:0187c19": "能依量皆難信受。此亦不然，與前所說非愛",
    "T30n1571_001:0187c20": "過咎不相離故。若所依止士夫及見皆有過",
    "T30n1571_001:0187c21": "故，能依諸量亦有失者，汝及汝師見及言論",
    "T30n1571_001:0187c22": "既有過失，云何可信？汝所發言便成自害。若",
    "T30n1571_001:0187c23": "汝意謂，汝及汝師所發言詞亦是定量，餘聲",
    "T30n1571_001:0187c24": "非者，無有比量但愛自宗，亦復自違所立宗",
    "T30n1571_001:0187c25": "義。又以比量立明論聲非士夫造，體是常住，",
    "T30n1571_001:0187c26": "因及同喻應更須成。設復能成，則為自害。又",
    "T30n1571_001:0187c27": "明論聲與所餘聲同是聲性，云何但說此聲",
    "T30n1571_001:0187c28": "是常、餘聲無常？亦不可說餘人自許聲是無",
    "T30n1571_001:0187c29": "常，由士夫造，故非是常。今則不許，故是常住。",
    "T30n1571_001:0188a01": "法性決定，豈隨論者許與不許成常無常？不",
    "T30n1571_001:0188a02": "可說言一切法性隨見差別其體轉變，一物",
    "T30n1571_001:0188a03": "同時有多體相更互相違，非道理故。若法隨",
    "T30n1571_001:0188a04": "人情計轉者，應捨自宗取所餘見。又立常者，",
    "T30n1571_001:0188a05": "所說道理唯依異法，無同法故，所立不成，或",
    "T30n1571_001:0188a06": "捨自意。是故彼宗不任推撿，唯構虛言，都無",
    "T30n1571_001:0188a07": "實義。",
    "T30n1571_001:0188a08": "復次有餘執言：唯異法喻，即名能立，異法遍",
    "T30n1571_001:0188a09": "故。比量本為遮餘義故，現見遮相，所雜糅緣",
    "T30n1571_001:0188a10": "能顯義故。為定此義，復作是言：諸所作者既",
    "T30n1571_001:0188a11": "是無常，故知非作，理應常住。此言為顯異法",
    "T30n1571_001:0188a12": "決定，此亦不然，隨自意語不能如實顯正理",
    "T30n1571_001:0188a13": "故。所以者何？唯顯異義所遮事境名為同",
    "T30n1571_001:0188a14": "喻，其異法喻二分俱行可名為遍，若無同喻",
    "T30n1571_001:0188a15": "何所遍耶？不可說言自體自遍。又諸比量欲",
    "T30n1571_001:0188a16": "遮餘義，要有同法然後方成。同法若是無，異",
    "T30n1571_001:0188a17": "法應非有。離其同異二聚法外，更不許有餘",
    "T30n1571_001:0188a18": "句義故。由此即破現見遮相，所雜糅緣能顯",
    "T30n1571_001:0188a19": "於義。又以不見所作為因，欲成有常，終無是",
    "T30n1571_001:0188a20": "義，以一切處未曾見有。故說頌曰：",
    "T30n1571_001:0188a21": "「見所作無常，　　謂非作常住；",
    "T30n1571_001:0188a22": "既見無常有，　　應言常性無。」",
    "T30n1571_001:0188a23": "論曰：見所作者皆是無常，謂非作者皆是常",
    "T30n1571_001:0188a24": "住。既見所作無常性有，應言非作常住性無。",
    "T30n1571_001:0188a25": "諸所作者既許有體，非所作者應許無體，以",
    "T30n1571_001:0188a26": "非作因於樂等有曾所未見龜毛等無皆可得",
    "T30n1571_001:0188a27": "故。如是非作違害能立所依自相，非正能立",
    "T30n1571_001:0188a28": "為不爾耶？諸相違因若不遮礙自共所許，乃",
    "T30n1571_001:0188a29": "於自境能立相違自相差別。今此所依共許",
    "T30n1571_001:0188b01": "為有，若不共許，無容依此競常無常，故非作",
    "T30n1571_001:0188b02": "因不能違害所依自相。有釋：此言我今不許，",
    "T30n1571_001:0188b03": "聚極微外有散極微，故此違因無自害失。此",
    "T30n1571_001:0188b04": "釋不然，彼依總相建立一切常法為有，豈勞",
    "T30n1571_001:0188b05": "分別聚散有無？如是釋者，空等無為都不許",
    "T30n1571_001:0188b06": "有，不可為難。色等極微雖依世俗許其為有，",
    "T30n1571_001:0188b07": "而是所作，故非所作因義不成。若於如是不",
    "T30n1571_001:0188b08": "成因上作相違過亦不得成，頌中應言常性",
    "T30n1571_001:0188b09": "無者，正破所依空等性有，兼辨能依常住",
    "T30n1571_001:0188b10": "性無。若言空等無實有性，所依無故因義不",
    "T30n1571_001:0188b11": "成，何能違害有法自相？此亦不然，但說遮",
    "T30n1571_001:0188b12": "遣餘有類物為此因故。因有三種：一有體",
    "T30n1571_001:0188b13": "法，如所作等；二無體法，如非作等；三通二法，",
    "T30n1571_001:0188b14": "如所知等。今所立因唯遮所作，不言別有非",
    "T30n1571_001:0188b15": "作自性。此因同類色等上無，於其異類龜毛",
    "T30n1571_001:0188b16": "等有，是故違害有法自相。又說頌曰：",
    "T30n1571_001:0188b17": "「愚夫妄分別，　　謂空等為常。」",
    "T30n1571_001:0188b18": "論曰：隨有所見皆無諦實、智不清白，故名",
    "T30n1571_001:0188b19": "愚夫。於尋思地恒自安處，推求分別諸法性",
    "T30n1571_001:0188b20": "相，於中或有智見猛利，虛妄計度越路而",
    "T30n1571_001:0188b21": "行，各恃所知皆自憍舉，互興異論檀立師資，",
    "T30n1571_001:0188b22": "俱未斷除分別見網，無明昏睡纏覆其心，如",
    "T30n1571_001:0188b23": "在夢中所緣皆妄。非如夢智所計空等，常住",
    "T30n1571_001:0188b24": "實有而可信依。",
    "T30n1571_001:0188b25": "復次有餘釋子執虛空等實有常住，故契經",
    "T30n1571_001:0188b26": "言：「虛空無色，無見無對。當何所依？然藉光明，",
    "T30n1571_001:0188b27": "虛空顯了。」此經義說，實有虛空常住無色無",
    "T30n1571_001:0188b28": "見無對，無復所依，因光明顯。或有疑難：佛既",
    "T30n1571_001:0188b29": "不說別有所依，如風輪等，如是虛空應無體",
    "T30n1571_001:0188c01": "相。為釋此難，故說虛空容受有對光明等色，",
    "T30n1571_001:0188c02": "以果顯因有實體相。又說虛空風所依止，非",
    "T30n1571_001:0188c03": "無體相能作所依。此亦不然，非經義故。若謂",
    "T30n1571_001:0188c04": "虛空是有果法，應有生滅，生滅隨故體則",
    "T30n1571_001:0188c05": "無常，如色心等。若無生滅應無體相，如龜毛",
    "T30n1571_001:0188c06": "等。為顯風輪離同類聚，無別所依如地輪等，",
    "T30n1571_001:0188c07": "所以經說風輪依空，不遮風輪。前念現在同",
    "T30n1571_001:0188c08": "類同聚生起所依，故作是說。為顯虛空無有",
    "T30n1571_001:0188c09": "同異生起所依，如過去等無別實有常住體相",
    "T30n1571_001:0188c10": "故。復經說虛空無色無見無對，當何所依？不",
    "T30n1571_001:0188c11": "見實有色受等物無有同異生起所依，又顯",
    "T30n1571_001:0188c12": "虛空因光明等依世俗諦假施設有，如因色",
    "T30n1571_001:0188c13": "等假立瓶等。是故復說，然藉光明虛空顯了，",
    "T30n1571_001:0188c14": "不可依此即說虛空離光明等實有體相。雖",
    "T30n1571_001:0188c15": "因影闇亦立虛空，然影闇中眼有障礙。或有",
    "T30n1571_001:0188c16": "除此更無所見，不能辯了餘物有無，所以不",
    "T30n1571_001:0188c17": "說。然藉影闇虛空顯了，於光明中眼無障礙，",
    "T30n1571_001:0188c18": "若見無有餘障礙物，即便依此假立虛空，勿",
    "T30n1571_001:0188c19": "謗虛空假亦非有，是故不說無有虛空。又若",
    "T30n1571_001:0188c20": "虛空實有體相，藉諸光明而顯了者，應如青",
    "T30n1571_001:0188c21": "等有色有見有對有依，經不應說無色無見",
    "T30n1571_001:0188c22": "無對無依。世俗假有，無此過失。依無礙色假",
    "T30n1571_001:0188c23": "立虛空，質礙等性不相應故。又此虛空四諦",
    "T30n1571_001:0188c24": "不攝，雖執實有，然必應許有分別智之所",
    "T30n1571_001:0188c25": "了知，除五識身所引意識，其餘有漏不定外",
    "T30n1571_001:0188c26": "門分別意識，決定不能緣實有境。故說頌",
    "T30n1571_001:0188c27": "曰：",
    "T30n1571_001:0188c28": "「智者依世間，　　亦不見此義。」",
    "T30n1571_001:0188c29": "論曰：諸有智者依止世間隨分別識，於虛空",
    "T30n1571_001:0189a01": "等雖復專精願求實義，乃至少分亦不可得，",
    "T30n1571_001:0189a02": "唯見依名所起分別似虛空等種種影像。",
    "T30n1571_001:0189a03": "復次為破如前所執空等由遍滿故體實有",
    "T30n1571_001:0189a04": "常，故說頌曰：",
    "T30n1571_001:0189a05": "「非唯一有分，　　遍滿一切分；",
    "T30n1571_001:0189a06": "故知一一分，　　各別有有分。」",
    "T30n1571_001:0189a07": "論曰：時、方、物類各有差別，所以言分。空等與",
    "T30n1571_001:0189a08": "彼諸分相應，故名有分。非一有分常住真實，",
    "T30n1571_001:0189a09": "與一切分周遍相應。勿復令此所相應分，一",
    "T30n1571_001:0189a10": "一遍與一切相應。故此有分隨所相應諸分",
    "T30n1571_001:0189a11": "差別成無量分，即此諸分不待餘依，說名虛",
    "T30n1571_001:0189a12": "空或餘物類，故汝所說實有常住空等遍滿，",
    "T30n1571_001:0189a13": "因義不成。若言空等亦由分別假立方分故",
    "T30n1571_001:0189a14": "無過者，此亦不然，實無方分，不離如前所說",
    "T30n1571_001:0189a15": "過故。瓶等亦應假立方分，依第一義方分實",
    "T30n1571_001:0189a16": "無，此因但於異法上有，同法既闕與義相違。",
    "T30n1571_001:0189a17": "又虛空等差別名言，唯依諸分和合而立，分",
    "T30n1571_001:0189a18": "別假立有方分故。如唯依彼色等和合，立宮",
    "T30n1571_001:0189a19": "殿等種種名言，此意顯示虛空等聲唯依世",
    "T30n1571_001:0189a20": "俗境界而立。又若可說有方分者，應如青等",
    "T30n1571_001:0189a21": "不可說為常遍實有虛空等性，是則所立能",
    "T30n1571_001:0189a22": "立一分所依不成。",
    "T30n1571_001:0189a23": "復次或有執時真實常住，以見種等眾緣和",
    "T30n1571_001:0189a24": "合，有時生果、有時不生，時有作用，或舒或",
    "T30n1571_001:0189a25": "卷，令枝條等隨其榮顇。此所說因具有離合，",
    "T30n1571_001:0189a26": "由是決定知實有時。時所待因都不可見，不",
    "T30n1571_001:0189a27": "見因故所以無生，以無生故即知無滅，無生",
    "T30n1571_001:0189a28": "無滅故復言常。為破彼執，故說頌曰：",
    "T30n1571_001:0189a29": "「若法體實有，　　卷舒用可得；",
    "T30n1571_001:0189b01": "此定從他生，　　故成所生果。」",
    "T30n1571_001:0189b02": "論曰：時用卷舒待他方立，故此時用隨緣而",
    "T30n1571_001:0189b03": "轉，體相若無取捨差別，諸有作用興廢不成。",
    "T30n1571_001:0189b04": "又時作用依他而轉，如地色等定是無常。即",
    "T30n1571_001:0189b05": "以此事為其同法，用所依時何容常住？故善",
    "T30n1571_001:0189b06": "時者作如是言：業風所引大種差別，自類為",
    "T30n1571_001:0189b07": "因展轉相續，循環遞代終而復始，隨緣不同",
    "T30n1571_001:0189b08": "冷煖觸異，分位差別說名為時。時雖具有因",
    "T30n1571_001:0189b09": "緣生滅，相似相續隱覆難知，豈以不知言無",
    "T30n1571_001:0189b10": "因等？",
    "T30n1571_001:0189b11": "復次有執時體亦常亦遍，攝藏無量差別功",
    "T30n1571_001:0189b12": "能，外緣擊發起諸作用，芽莖等果隨用生成。",
    "T30n1571_001:0189b13": "此亦不然，所依時體若無遷變，能依功能豈",
    "T30n1571_001:0189b14": "可擊發？不見所依種等無變，而有生長芽等",
    "T30n1571_001:0189b15": "功能。即此擊發功能因緣，足有生成芽等作",
    "T30n1571_001:0189b16": "用，何須妄計無用時耶？又說頌曰：",
    "T30n1571_001:0189b17": "「若離所生果，　　無有能生因；",
    "T30n1571_001:0189b18": "是故能生因，　　皆成所生果。」",
    "T30n1571_001:0189b19": "論曰：諸法要待自所生果，有勝體用方得名",
    "T30n1571_001:0189b20": "因。所生若無，能生詎有？由是所執能生之",
    "T30n1571_001:0189b21": "因，必待餘法成別因故。如苦樂等定是無常，",
    "T30n1571_001:0189b22": "豈不因法先有體用，後果生時因名方顯？如",
    "T30n1571_001:0189b23": "外眾緣先有體用，果法生已乃得緣名。時亦",
    "T30n1571_001:0189b24": "如是。其體常遍，具含種種生長功能，諸果",
    "T30n1571_001:0189b25": "生時名用方顯。又未生果亦得因名，待當果",
    "T30n1571_001:0189b26": "故，如稻麥種。汝所立時，其體常遍，具含種種",
    "T30n1571_001:0189b27": "生長功能，諸能與體既許無異，能應同體一",
    "T30n1571_001:0189b28": "一遍常，是則起用生一果時，於一果處應生",
    "T30n1571_001:0189b29": "一切，如是便成因果雜亂。我立功能，望所生",
    "T30n1571_001:0189c01": "果時處決定，故無此失。汝立功能一一常遍，",
    "T30n1571_001:0189c02": "不應輒許時處決定。若言論主所立功能同",
    "T30n1571_001:0189c03": "斯過者，此亦不然。我立功能依因緣有，種種",
    "T30n1571_001:0189c04": "差別非遍非常，隨自因緣種種差別，所生諸",
    "T30n1571_001:0189c05": "果時處決定，故無起用生一果時於一果處",
    "T30n1571_001:0189c06": "遍生一切，所以因果不相雜亂。不同汝立時",
    "T30n1571_001:0189c07": "與功能，皆是遍常前後不異，是故唯汝有雜",
    "T30n1571_001:0189c08": "亂失。又說頌曰：",
    "T30n1571_001:0189c09": "「諸法必變異，　　方作餘生因；",
    "T30n1571_001:0189c10": "如是變異因，　　豈得名常住？」",
    "T30n1571_001:0189c11": "論曰：世間共許，功能所依種子等法，必捨前",
    "T30n1571_001:0189c12": "位而取後位，體相轉變方為芽等所生果因。",
    "T30n1571_001:0189c13": "如是因性理無差失，所立常因應亦同此，體",
    "T30n1571_001:0189c14": "相轉變方能為因。既許轉變，無容常住。豈不",
    "T30n1571_001:0189c15": "世間亦許種等，果未生位體相未轉，雖無作",
    "T30n1571_001:0189c16": "用而得名因？不爾世間雖假名說，而實種等",
    "T30n1571_001:0189c17": "將至滅位，正能生果方得名因。種等爾時必",
    "T30n1571_001:0189c18": "有變異，為不根塵不滅無變而有作用生諸",
    "T30n1571_001:0189c19": "識耶？此亦將滅體相轉變能生諸識，故不相",
    "T30n1571_001:0189c20": "違。有餘師說：根塵望識，如種芽等生滅道理。",
    "T30n1571_001:0189c21": "一切因果法不同時，此難於彼便成疎遠。",
    "T30n1571_001:0189c22": "復次有餘外道執自然因，體常無有生滅變",
    "T30n1571_001:0189c23": "異，自然為因生一切果。為破彼執故，說頌",
    "T30n1571_001:0189c24": "曰：",
    "T30n1571_001:0189c25": "「若本無今有，　　自然常為因；",
    "T30n1571_001:0189c26": "既許有自然，　　因則為妄立。」",
    "T30n1571_001:0189c27": "論曰：若一切法本無今有，計有自然常住為",
    "T30n1571_001:0189c28": "因。法應自然本無今有，何用妄立自然常因？",
    "T30n1571_001:0189c29": "既許自然不待因故。又體自然常無變易，果",
    "T30n1571_001:0190a01": "未生位既未能生，果法生位應亦如是，前後",
    "T30n1571_001:0190a02": "一故因義不成。計自然常便失二事，謂失攝",
    "T30n1571_001:0190a03": "受決定因緣能生自果，及失見有所生麁果",
    "T30n1571_001:0190a04": "證有自許微細常因。若謂自然要待和合眾",
    "T30n1571_001:0190a05": "緣資助方能生果，眾緣雖別，然和合時資助",
    "T30n1571_001:0190a06": "自然令起總用。此一總用本無今有，是故自",
    "T30n1571_001:0190a07": "然體雖常有。先不生果後方能生，是亦不然。",
    "T30n1571_001:0190a08": "自然常有，云何不令眾緣常合？眾緣合時其",
    "T30n1571_001:0190a09": "性雖別，然互相助共生一果，除此更無總用",
    "T30n1571_001:0190a10": "可得。又自然性雖處眾緣，共和合位亦不能",
    "T30n1571_001:0190a11": "生，體無別故，如未生位。又常住法體相凝",
    "T30n1571_001:0190a12": "然不可改轉，緣何能助？若許自然從緣改",
    "T30n1571_001:0190a13": "轉如所生果，應是無常。是故唯有無常諸緣，",
    "T30n1571_001:0190a14": "互相資助起勝體用，異於前位能生其果，非",
    "T30n1571_001:0190a15": "所立常能離前失。復次有諸外道建立常因，",
    "T30n1571_001:0190a16": "時無改變能生於果。此亦應以用相違因為",
    "T30n1571_001:0190a17": "喻遮遣，又說頌曰：",
    "T30n1571_001:0190a18": "「云何依常性，　　而起於無常？",
    "T30n1571_001:0190a19": "因果相不同，　　世所未曾見。」",
    "T30n1571_001:0190a20": "論曰：諸行生起必似自因，故不可言生異類",
    "T30n1571_001:0190a21": "果，豈不現見從月愛珠引出清流？因果異類，",
    "T30n1571_001:0190a22": "我亦不說從因生果，所有體相一切皆同。但",
    "T30n1571_001:0190a23": "言因果相生義中不相離相決定相似，以於",
    "T30n1571_001:0190a24": "世間曾未見有如是因果不同相故。世間共",
    "T30n1571_001:0190a25": "見麁無常果，無不從彼無常因生，類知細果",
    "T30n1571_001:0190a26": "是無常故。猶如麁果因定無常，是故色等因",
    "T30n1571_001:0190a27": "果性法與無常相定不相離，為決此義。復作",
    "T30n1571_001:0190a28": "是言：一切細果所因色等定是無常，果無常",
    "T30n1571_001:0190a29": "故，譬如麁果所因色等。",
    "T30n1571_001:0190b01": "復次有作是見：空等遍常。若於一分眾緣合",
    "T30n1571_001:0190b02": "時，即依此分發生聲等。若遍所依發聲等者，",
    "T30n1571_001:0190b03": "住極遠境根亦應知。為破彼見，故說頌曰：",
    "T30n1571_001:0190b04": "「若一分是因，　　餘分非因者；",
    "T30n1571_001:0190b05": "即應成種種，　　種種故非常。」",
    "T30n1571_001:0190b06": "論曰：若謂空等眾緣合時，一分有用發生自",
    "T30n1571_001:0190b07": "果，餘分無用自果不生。空等即應分分差別，",
    "T30n1571_001:0190b08": "分分體用有差別故，應如聲等定是無常。又",
    "T30n1571_001:0190b09": "此空等體恒周遍，能為種種自果所依，是種",
    "T30n1571_001:0190b10": "種相所依止故，如錦繡等可證非常。又如前",
    "T30n1571_001:0190b11": "說，常法凝然不可改轉，緣何能助？所計空等",
    "T30n1571_001:0190b12": "應亦如是，體既常住，雖眾緣合何能發生聲",
    "T30n1571_001:0190b13": "等自果？",
    "T30n1571_001:0190b14": "復次有作是見：一分起時，但從一物大等諸",
    "T30n1571_001:0190b15": "果展轉變異差別增長，大等諸果變故無常，",
    "T30n1571_001:0190b16": "一物自性不變故常。此亦不然，義相違故。大",
    "T30n1571_001:0190b17": "等皆用自性為體，大等變時自性應變，由此",
    "T30n1571_001:0190b18": "自性應是無常，體無異故，猶如大等。又此自",
    "T30n1571_001:0190b19": "性其體周遍，一分變時，餘無量分體無異故",
    "T30n1571_001:0190b20": "應亦隨變，是則一分一法起時，餘分餘法皆",
    "T30n1571_001:0190b21": "應同起。如是舉體有作用故，如大等果應是",
    "T30n1571_001:0190b22": "無常。又以前頌兼破此執，由彼所計自性最",
    "T30n1571_001:0190b23": "勝三分合成，所謂薩埵、剌闍、答摩。第一薩埵",
    "T30n1571_001:0190b24": "其性明白，第二剌闍其性躁動，第三答摩其",
    "T30n1571_001:0190b25": "性闍昧。此三一一相用眾多，皆是神我所受",
    "T30n1571_001:0190b26": "用事。我以思為性，思所受用時，剌闍性躁警",
    "T30n1571_001:0190b27": "薩埵等令起種種轉變功能，三法和同隨於",
    "T30n1571_001:0190b28": "一分變成大等，轉名最勝。譬如大海其水湛",
    "T30n1571_001:0190b29": "然，隨於一分風等所擊，變成種種駭浪奔濤。",
    "T30n1571_001:0190c01": "如是所執自性最勝，一分有用變成大等，餘",
    "T30n1571_001:0190c02": "分無能無所轉變，是即自體應成種種。成種",
    "T30n1571_001:0190c03": "種故，定是非常，如大等果相非常住。又三自",
    "T30n1571_001:0190c04": "性，一一皆有明躁昧等眾多作用，自性作用",
    "T30n1571_001:0190c05": "既許體同，以性隨用應成多體，自性最勝無",
    "T30n1571_001:0190c06": "差別故。是則最勝體亦應多，自性最勝體成",
    "T30n1571_001:0190c07": "多故，應如大等定是無常。",
    "T30n1571_001:0190c08": "復次有執極微是常是實，和合相助有所生",
    "T30n1571_001:0190c09": "成，自體無虧而起諸果。此亦不然，義不成故。",
    "T30n1571_001:0190c10": "若許和合必有方分，既有方分定是無常。若",
    "T30n1571_001:0190c11": "言極微遍體和合無方分者，此亦不然。何",
    "T30n1571_001:0190c12": "以故？頌曰：",
    "T30n1571_001:0190c13": "「在因微圓相，　　於果則非有；",
    "T30n1571_001:0190c14": "是故諸極微，　　非遍體和合。」",
    "T30n1571_001:0190c15": "論曰：若諸極微遍體和合，無方分故非少分",
    "T30n1571_001:0190c16": "合，是則諸微應同一處，實果應與自因遍合，",
    "T30n1571_001:0190c17": "無別處故應亦微圓。若爾應許一切句義，皆",
    "T30n1571_001:0190c18": "越諸根所了知境，由見所依餘可知故，是則",
    "T30n1571_001:0190c19": "違害世間自宗。若言實果雖與自因遍體和合",
    "T30n1571_001:0190c20": "無別處所，然由量德積集力故，令其實果亦",
    "T30n1571_001:0190c21": "可得見，謂諸實果雖無住處方分差別。然由",
    "T30n1571_001:0190c22": "量德積集殊勝，令所依實非大似大，方分差",
    "T30n1571_001:0190c23": "別分明可見。此但有言，都無實義。我先難汝：",
    "T30n1571_001:0190c24": "所生實果與諸極微既無別處，應如極微越",
    "T30n1571_001:0190c25": "諸根境。汝不能救，何事餘言？若所依實如是",
    "T30n1571_001:0190c26": "相現，應捨實體同彼能依，既成他相應捨自",
    "T30n1571_001:0190c27": "相。亦不可說如頗胝迦，不捨前相而現餘相，",
    "T30n1571_001:0190c28": "其體無常前後異故。此若同彼，應捨實體。",
    "T30n1571_001:0190c29": "德依於實，實體既無，德亦非有。無實無德，誰",
    "T30n1571_001:0191a01": "現誰相？故不可說所生實果不捨自相而現",
    "T30n1571_001:0191a02": "他相。如是即應唯德可見，所有實性皆越根",
    "T30n1571_001:0191a03": "境，此亦違汝自所立宗。",
    "T30n1571_001:0191a04": "復次有說極微有其形質，更相礙故居處不",
    "T30n1571_001:0191a05": "同。是則極微住雖隣次，而處各別，應不和合。",
    "T30n1571_001:0191a06": "若許和合，處同不同即違自執，及有分過。有",
    "T30n1571_001:0191a07": "說極微生處各異，雖復無間而不相觸，各據",
    "T30n1571_001:0191a08": "一方相避而住，積集差別似有方分，無間處",
    "T30n1571_001:0191a09": "生似有流轉，剎那前後展轉相續，有因有果",
    "T30n1571_001:0191a10": "非斷非常。為兼破彼，故復頌曰：",
    "T30n1571_001:0191a11": "「於一極微處，　　既不許有餘；",
    "T30n1571_001:0191a12": "是故亦不應，　　許因果等量。」",
    "T30n1571_001:0191a13": "論曰：如是所說諸極微相，竟不能遮有方分",
    "T30n1571_001:0191a14": "失。何以故？頌曰：",
    "T30n1571_001:0191a15": "「微若有東方，　　必有東方分；",
    "T30n1571_001:0191a16": "極微若有分，　　如何是極微？」",
    "T30n1571_001:0191a17": "論曰：是諸極微既有質礙，日輪纔舉舒光觸",
    "T30n1571_001:0191a18": "時，東西兩邊光影各現，逐日光移隨光影轉。",
    "T30n1571_001:0191a19": "承光發影處既不同，故知極微定有方分。既",
    "T30n1571_001:0191a20": "有方分便失極微，如是極微即可分析，應如",
    "T30n1571_001:0191a21": "麁物非實非常。違汝論宗，極微無方分，常住",
    "T30n1571_001:0191a22": "實有，造世間萬物。",
    "T30n1571_001:0191a23": "復次所執極微定有方分，行所依故，如能行",
    "T30n1571_001:0191a24": "者，凡所遊行必有方分，若無方分則無所行。",
    "T30n1571_001:0191a25": "何以故？頌曰：",
    "T30n1571_001:0191a26": "「要取前捨後，　　方得說為行。」",
    "T30n1571_001:0191a27": "論曰：進所欣處名為取前，退所厭處名為捨",
    "T30n1571_001:0191a28": "後。要依前後方分差別起取捨用，乃名為行。",
    "T30n1571_001:0191a29": "離方分行，所未曾見。極微既是行用所依，故",
    "T30n1571_001:0191b01": "知極微定有方分。若無所行行用差別，是則",
    "T30n1571_001:0191b02": "應撥行者為無。故說頌曰：",
    "T30n1571_001:0191b03": "「此二若是無，　　行者應非有。」",
    "T30n1571_001:0191b04": "論曰：依前後方起取捨用，方若非有，用亦應",
    "T30n1571_001:0191b05": "無，若爾雖行應如不動。若汝撥無行處行用，",
    "T30n1571_001:0191b06": "是則所依行者亦無，執此極微便著邪見。又",
    "T30n1571_001:0191b07": "諸極微若無行用，則不能造有方分果。若無",
    "T30n1571_001:0191b08": "所造有方分果，即諸天眼亦無所見，是則所",
    "T30n1571_001:0191b09": "立一切句義，越諸根境頓絕名言，云何自立",
    "T30n1571_001:0191b10": "句義差別？",
    "T30n1571_001:0191b11": "復次若執極微無初中後，即淨眼根亦不能",
    "T30n1571_001:0191b12": "見，應如空花都無所有。為顯此義，故說頌",
    "T30n1571_001:0191b13": "曰：",
    "T30n1571_001:0191b14": "「極微無初分，　　中後分亦無；",
    "T30n1571_001:0191b15": "是則一切眼，　　皆所不能見。」",
    "T30n1571_001:0191b16": "論曰：若執極微是常是一，無生住滅三種時",
    "T30n1571_001:0191b17": "分、無前中後三種方分，應似空花都無實物。",
    "T30n1571_001:0191b18": "是則極微越諸根境，不為一切眼所觀見，自",
    "T30n1571_001:0191b19": "他推撿都不可得，是故不應計為實有。此中",
    "T30n1571_001:0191b20": "正破外道所執極微是常無有方分，越諸根",
    "T30n1571_001:0191b21": "境非眼所見，兼顯極微無常有分，非越根境",
    "T30n1571_001:0191b22": "淨眼所見。",
    "T30n1571_001:0191b23": "復次為破極微因果同處，及顯因體定是無",
    "T30n1571_001:0191b24": "常，故說頌曰：",
    "T30n1571_001:0191b25": "「若因為果壞，　　是因即非常；",
    "T30n1571_001:0191b26": "或許果與因，　　二體不同處。」",
    "T30n1571_001:0191b27": "論曰：諸有礙物餘礙逼時，若不移處必當變",
    "T30n1571_001:0191b28": "壞。如是極微果所侵逼，或相受入異體同居，",
    "T30n1571_001:0191b29": "如以細流溉麁沙聚；或復入中令其轉變，如",
    "T30n1571_001:0191c01": "妙藥汁注赤鎔銅。若許如前則有諸分，既相",
    "T30n1571_001:0191c02": "受入諸分支離，如相離物不共生果，是則應",
    "T30n1571_001:0191c03": "無一切麁物。又若同彼有諸細分，即應如彼",
    "T30n1571_001:0191c04": "體是無常。若許如後自說極微，體有變壞何",
    "T30n1571_001:0191c05": "待徵難？若並不許，應許極微互相障隔因果",
    "T30n1571_001:0191c06": "別處，以有礙物處必不同，如非因果諸有礙",
    "T30n1571_001:0191c07": "物。又說頌曰：",
    "T30n1571_001:0191c08": "「不見有諸法，　　常而是有對；",
    "T30n1571_001:0191c09": "故極微是常，　　諸佛未曾說。」",
    "T30n1571_001:0191c10": "論曰：現見石等於自住處對礙餘物，既是無",
    "T30n1571_001:0191c11": "常，極微亦爾，云何常住？對礙與常互相違反，",
    "T30n1571_001:0191c12": "二法同體理所不然。復有別釋：餘物共合變",
    "T30n1571_001:0191c13": "壞生因，名為有對。不爾極微皆有對礙，礙證",
    "T30n1571_001:0191c14": "無常，其義明了。若謂極微障礙餘物，他不全",
    "T30n1571_001:0191c15": "許，故須別立餘物共合變壞生因，比度極微",
    "T30n1571_001:0191c16": "是無常者，是則但應以能生義證極微性定",
    "T30n1571_001:0191c17": "是無常，何以頌中說為有對？故知此言是有",
    "T30n1571_001:0191c18": "礙義。雖不全許，而因義成，彼許極微礙餘物",
    "T30n1571_001:0191c19": "故。既破極微方亦隨壞，因極微果證實有方，",
    "T30n1571_001:0191c20": "極微既無，果則非有，何緣而立方實常耶？又",
    "T30n1571_001:0191c21": "方不定待緣而立，假施設有，非實非常。由上",
    "T30n1571_001:0191c22": "所說諸因緣故，極微是常，佛未曾說，但言諸",
    "T30n1571_001:0191c23": "行皆是無常。唯我大師獨稱覺者，於一切境",
    "T30n1571_001:0191c24": "智見無礙，所說無倒真號如來，愍彼邪徒不",
    "T30n1571_001:0191c25": "能歸信諸行無常，誠哉佛說無為非行，何廢",
    "T30n1571_001:0191c26": "常耶？然所立常無過二種：一有所作、二無",
    "T30n1571_001:0191c27": "所作。若有所作非謂無為，若無所作但有名",
    "T30n1571_001:0191c28": "想。故契經說：「去、來及我、虛空、涅槃，是五種法，",
    "T30n1571_001:0191c29": "但有名想都無實義。」",
    "T30n1571_001:0192a01": "大乘廣百論釋論卷第一"
}