{
    "X33n0628_007:0421a16": "妙法蓮華經科拾卷第七",
    "X33n0628_007:0421a18": "姚秦三藏法師　鳩摩羅什奉　詔譯",
    "X33n0628_007:0421a19": "西蜀沙門　佛閑勖[、/(、*、)]大師　立科",
    "X33n0628_007:0421a20": "門人　智一雪墩　拾遺",
    "X33n0628_007:0421a21": "△二以往來持經。",
    "X33n0628_007:0421a22": "妙音菩薩來往品第二十四",
    "X33n0628_007:0421a23": "品末結云。說是妙音菩薩來往品時。四萬二千天",
    "X33n0628_007:0421a24": "子。得無生忍等。則此菩薩。以身業往來之威儀。能",
    "X33n0628_007:0421b01": "令法會。於見聞時。得饒益處。便名持經法式。又於",
    "X33n0628_007:0421b02": "四種攝事中。示隨類形同事身。名為持經。又前品",
    "X33n0628_007:0421b03": "以身輪之苦行持經。今則不但以身輪。現隨類形。",
    "X33n0628_007:0421b04": "更以身業之來往。作流通無盡之軌範。品故次來。",
    "X33n0628_007:0421b05": "△文二。初如來光照妙音。二妙音來往益物。初二",
    "X33n0628_007:0421b06": "初照國。二照身。今初。",
    "X33n0628_007:0421b07": "爾時釋迦牟尼佛(至)白毫光明徧照其國。",
    "X33n0628_007:0421b08": "大人相者。乃指大人所有福報。奇狀炳著處。以名",
    "X33n0628_007:0421b09": "相也。菩薩本行經。佛為淨飯王。略說相好云。佛生",
    "X33n0628_007:0421b10": "人間。示同人相故。說三十二相。勝諸天故。說八十",
    "X33n0628_007:0421b11": "種好。為諸菩薩。說八萬四千諸妙相好佛實相好。",
    "X33n0628_007:0421b12": "我初成道於寂滅道場。為普賢賢首諸大菩薩。於",
    "X33n0628_007:0421b13": "雜華經中。已廣分別等。俱舍論說。輪王雖有三十",
    "X33n0628_007:0421b14": "二相。而有三義。不及於佛。一處不正。二相不圓。三",
    "X33n0628_007:0421b15": "不明了。為菩薩說八萬四千者。約果相明也。由因",
    "X33n0628_007:0421b16": "中斷八萬四千煩惱。成八萬四千波羅蜜。獲八萬",
    "X33n0628_007:0421b17": "四千相好。今經指三十二相中肉髻者。乃即法報",
    "X33n0628_007:0421b18": "之化身。凡聖同見之佛相也。若校量者。善生經云。",
    "X33n0628_007:0421b19": "一切世間福。不及如來一毛功德。一切毛功德。不",
    "X33n0628_007:0421b20": "及一好功德。一切好不及一相。一切相不及白毫。",
    "X33n0628_007:0421b21": "白毫復不及無見頂相所有功德。非無上士。不能",
    "X33n0628_007:0421b22": "具故。名大人相。然無見頂。即是肉髻。故應持求見",
    "X33n0628_007:0421b23": "不能經初止放一光者。欲三乘人。捨諸方便。直乘",
    "X33n0628_007:0421b24": "一乘慧光。以為成佛真因。而終趨於無上智光妙",
    "X33n0628_007:0421c01": "果。茲欲顯持經妙因。即徹無上果地。是以二光齊",
    "X33n0628_007:0421c02": "放。用表果因交徹之相。皆在妙音一種流通境內。",
    "X33n0628_007:0421c03": "△二照身。",
    "X33n0628_007:0421c04": "爾時一切淨光莊嚴國中(至)釋迦牟尼佛光照其身。",
    "X33n0628_007:0421c05": "此下敘能流通者。乃可雙被果因交徹之照。初明",
    "X33n0628_007:0421c06": "值多佛。是得二嚴之由。而悉一句。顯慧深也。得妙",
    "X33n0628_007:0421c07": "下。顯福廣也。古謂。十六三昧。即法華三昧之異名。",
    "X33n0628_007:0421c08": "若果然者。何以結云得如是等百千三昧耶。明明",
    "X33n0628_007:0421c09": "體異用別。方各用名以召之。又若是一。何必枚舉。",
    "X33n0628_007:0421c10": "況更有法華三昧名。亦雜於中耶。此下釋名一本",
    "X33n0628_007:0421c11": "智度論百八三昧名下義釋之。但此彼名字。略有",
    "X33n0628_007:0421c12": "參差。而必[甚*勺]於甚相符者取之。並不敢雜以臆見。",
    "X33n0628_007:0421c13": "如妙幢相三昧。似彼畢幢相三昧(因其必定微妙。方顯尊勝)。謂",
    "X33n0628_007:0421c14": "菩薩住此三昧。則能決定持諸法幢。於諸三昧。最",
    "X33n0628_007:0421c15": "為尊勝。譬如大將得幢。表其尊大之相。故法華三",
    "X33n0628_007:0421c16": "昧。似彼攝諸法海三昧。謂菩薩住此三昧。則三乘",
    "X33n0628_007:0421c17": "法。皆攝入是三昧中。如一切眾流。皆歸於海故。淨",
    "X33n0628_007:0421c18": "德三昧。似淨妙華三昧。謂菩薩住此三昧。於諸三",
    "X33n0628_007:0421c19": "昧中。開功德華。以自莊嚴。如樹華開樹自莊嚴故。",
    "X33n0628_007:0421c20": "宿王戲三昧。似滿月三昧。謂菩薩住是三昧。則淨",
    "X33n0628_007:0421c21": "光具足。滅愛恚等火(自在滅障。即游戲意)。清凉功德。利益眾",
    "X33n0628_007:0421c22": "生。譬如秋月圓滿破暗。清凉可樂故。無緣三昧似",
    "X33n0628_007:0421c23": "無心三昧。謂菩薩住此三昧。則心心數法。悉皆不",
    "X33n0628_007:0421c24": "行。智印三昧似寶印三昧。謂菩薩住此三昧。於一",
    "X33n0628_007:0422a01": "切三昧。悉能印證。然諸寶中。法寶為最。今世後世。",
    "X33n0628_007:0422a02": "乃至涅槃。能為利益。解一切眾生語言三昧。似入",
    "X33n0628_007:0422a03": "辨才三昧。謂菩薩住是三昧。則能辨說一切三昧。",
    "X33n0628_007:0422a04": "悉知眾生語言次第。及經書名字等。集一切功德",
    "X33n0628_007:0422a05": "三昧。似集諸功德三昧。謂菩薩住此三昧。則能修",
    "X33n0628_007:0422a06": "集一切善根功德。初夜後夜。無有休息。譬如日月",
    "X33n0628_007:0422a07": "運行不停。清淨三昧。似寶斷三昧。謂菩薩住此三",
    "X33n0628_007:0422a08": "昧。則能斷除一切三昧諸垢。如有真寶。能治諸寶",
    "X33n0628_007:0422a09": "令得潔淨。禪通游戲三昧。似師子游戲三昧。謂菩",
    "X33n0628_007:0422a10": "薩住此三昧。於一切三昧中。出入遲速。皆得自在。",
    "X33n0628_007:0422a11": "於諸外道。強者破之。信者度之。如師子游戲時。而",
    "X33n0628_007:0422a12": "能制伏諸禽獸也。慧炬三昧。似然炬三昧。謂菩薩",
    "X33n0628_007:0422a13": "住此三昧。則能然慧炬。照明一切諸法。無錯無著。",
    "X33n0628_007:0422a14": "如然炬夜行。不落險處。莊嚴王三昧。似大莊嚴三",
    "X33n0628_007:0422a15": "昧。謂菩薩住此三昧。則大莊嚴成就。見十方世界。",
    "X33n0628_007:0422a16": "以七寶花香。莊嚴佛處。而心無所著。淨光明三昧。",
    "X33n0628_007:0422a17": "似淨光三昧。謂菩薩住此三昧。於諸三昧。光明清",
    "X33n0628_007:0422a18": "淨。諸煩惱垢。皆不可得。淨藏三昧。似無盡三昧。謂",
    "X33n0628_007:0422a19": "菩薩住此三昧。能滅諸法無常等相。即入不生不",
    "X33n0628_007:0422a20": "滅真實之理(滅諸相淨也。入真實理藏也)。不共三昧。似妙行三",
    "X33n0628_007:0422a21": "昧。謂菩薩住此三昧。不見諸三昧有二相。即是畢",
    "X33n0628_007:0422a22": "竟空相應三昧。一切戲論。皆不能破。日旋三昧似",
    "X33n0628_007:0422a23": "無住處三昧。謂菩薩住此三昧。不見諸法有住處",
    "X33n0628_007:0422a24": "可得。釋迦下一句。正明被照。問。何以照人照國。皆",
    "X33n0628_007:0422b01": "云果因交徹耶。答。白毫內具現世尊修因之相者。",
    "X33n0628_007:0422b02": "示因分可見也。肉髻是無見頂。顯果分不可見。今",
    "X33n0628_007:0422b03": "並照於依正者。乃事理無礙門中。照明因果交徹",
    "X33n0628_007:0422b04": "之相。令弘通人。發大勇猛。謂能持者。即得坐道場",
    "X33n0628_007:0422b05": "也。△二妙音來往普益三。初發來供訊。二大眾獲",
    "X33n0628_007:0422b06": "益。三還歸本國。初六。初辭佛現相。二承命發來。三",
    "X33n0628_007:0422b07": "供養問訊。四求見多寶。五昔修功德。六現住三昧。",
    "X33n0628_007:0422b08": "今初。",
    "X33n0628_007:0422b09": "即白淨華宿王智佛言(至)甄叔迦寶以為其臺。",
    "X33n0628_007:0422b10": "辭佛並求見文殊者。先廸隨往者之景仰也。又彼",
    "X33n0628_007:0422b11": "佛誡以莫輕者。亦寄妙音。申飭隨往者也。何則妙",
    "X33n0628_007:0422b12": "音乃法身大士。雖知塵剎圓融。隱顯自在。第恐未",
    "X33n0628_007:0422b13": "了緣生如幻。法無定性輩。以彼最尊嚴之依正。忽",
    "X33n0628_007:0422b14": "見極卑劣之。佛土能不妄生二解。何以蹈此淨穢",
    "X33n0628_007:0422b15": "一如。小大無礙。平等之域。而聆平等大慧之法故。",
    "X33n0628_007:0422b16": "寄能將預誡所將也。妙音下。領旨也。我之往彼。皆",
    "X33n0628_007:0422b17": "是如來道力所加。神通所使。福慧所嚴。安敢復生",
    "X33n0628_007:0422b18": "高下之心。於是下。示將發來之軌式。先令此土見",
    "X33n0628_007:0422b19": "瑞生疑。大啟渴仰。以作受益之本。閻浮檀金。閻浮",
    "X33n0628_007:0422b20": "樹名。生於河邊提上。故曰閻浮提。言金者。由此樹",
    "X33n0628_007:0422b21": "果汁入河。染石成金。其色赤黃。兼帶紫燄。校人間",
    "X33n0628_007:0422b22": "金。勝千百倍。甄叔迦云赤色寶。西國有甄叔迦樹。",
    "X33n0628_007:0422b23": "其花色赤。形大如掌。寶色似之。故名。慈恩云。狀如",
    "X33n0628_007:0422b24": "延珪。似赤琉璃。△二承命發來四。初決現相疑。二",
    "X33n0628_007:0422c01": "文殊求見。三多寶為現。四正為發來。今初。",
    "X33n0628_007:0422c02": "爾時文師利法王子(至)亦欲供養聽法華經。",
    "X33n0628_007:0422c03": "△二文殊求見。",
    "X33n0628_007:0422c04": "文殊師利白佛言(至)彼菩薩來令我得見。",
    "X33n0628_007:0422c05": "等覺大士。尚欲求見。餘人能不大生渴仰。此亦文",
    "X33n0628_007:0422c06": "殊善弘經處。與前求見。文殊意雖等。而皆各益己",
    "X33n0628_007:0422c07": "眾也。△三多寶為現。",
    "X33n0628_007:0422c08": "爾時釋迦牟尼佛(至)文殊師利法王子欲見汝身。",
    "X33n0628_007:0422c09": "釋尊以現相之功。推歸多寶。不獨見其謙光可掬。",
    "X33n0628_007:0422c10": "逾深法會之願樂矣。△四正為發來。",
    "X33n0628_007:0422c11": "於時妙音菩薩(至)而來詣此娑婆世界耆闍崛山。",
    "X33n0628_007:0422c12": "法身大士。尚能以一身。充滿法界。全無來往之跡。",
    "X33n0628_007:0422c13": "今從彼至此。而有存沒者。正應以身業之來往威",
    "X33n0628_007:0422c14": "儀得度者。於現威儀處。即名弘經也。又所經諸國。",
    "X33n0628_007:0422c15": "既皆現瑞。則於得見菩薩時。諒不虗度矣。古引天",
    "X33n0628_007:0422c16": "竺。有青蓮華。其葉修廣。青白分明。有似於眼。前云",
    "X33n0628_007:0422c17": "目如等。那羅延。涅槃疏翻金剛。晉言鈎鎖。或云堅",
    "X33n0628_007:0422c18": "固。或云力士。△三供養問訊。",
    "X33n0628_007:0422c19": "到已下七寶臺(至)安隱少惱堪忍久住不。",
    "X33n0628_007:0422c20": "妙音以四萬之巨身。禮丈六之微軀猶云頭面頂",
    "X33n0628_007:0422c21": "禮。奉上瓔珞。總不見其迫迮者。正拂小大之迹。而",
    "X33n0628_007:0422c22": "顯法無定性之實德。東坡云。丈六金身不為大。方",
    "X33n0628_007:0422c23": "寸千佛夫豈小。亦能作此平等之見。如來現身人",
    "X33n0628_007:0422c24": "中。示同人法故。有九惱十緣。皆以善巧方便。令諸",
    "X33n0628_007:0423a01": "眾生。知善惡業因。必有苦樂果報。故此彼相見時。",
    "X33n0628_007:0423a02": "所有禮儀。法應如是。若論如來。已離一切障礙。成",
    "X33n0628_007:0423a03": "就無量諸勝功德。安有如是業報之實。然非已融",
    "X33n0628_007:0423a04": "隱顯一致者。亦不能作此問。△四求見多寶。",
    "X33n0628_007:0423a05": "世尊我今欲見多寶佛身(至)故來至此。",
    "X33n0628_007:0423a06": "釋尊雖還靈鷲。多寶仍在虗空。非承佛加。何能輯",
    "X33n0628_007:0423a07": "見高遠。是以求也。爾時下。釋尊為通。時多下。多寶",
    "X33n0628_007:0423a08": "敬順所請。即於塔內贊善而答。便可名見。古謂。溪",
    "X33n0628_007:0423a09": "山各別。雲月是同。固自可通。但或者謂。何以閉戶",
    "X33n0628_007:0423a10": "之。答。便筭得見。今則據經。直為剖示法華功力叵",
    "X33n0628_007:0423a11": "測。但能持者。無問地前地上。悉得六根清淨圓融。",
    "X33n0628_007:0423a12": "而器世間。亦隨超越。以同一緣起故。是以於一根",
    "X33n0628_007:0423a13": "內。即具六根之用耳。獨非眼乎。聲塵獨非色乎。正",
    "X33n0628_007:0423a14": "不必在色見聲聞上。作理會也。思之。△五昔修功",
    "X33n0628_007:0423a15": "德三。初引昔。二結會。三指廣。今初。",
    "X33n0628_007:0423a16": "爾時華德菩薩(至)今生淨華宿王智佛國有是神力。",
    "X33n0628_007:0423a17": "初問功德。二問神力。昔奉伎樂寶鉢。今於華報上。",
    "X33n0628_007:0423a18": "故令天樂自鳴。法器恒隨。雖是等流果報。亦無作",
    "X33n0628_007:0423a19": "妙德之所使也。△二結會。",
    "X33n0628_007:0423a20": "華德於汝意云何(至)今此妙音菩薩摩訶薩是。",
    "X33n0628_007:0423a21": "△三指廣。",
    "X33n0628_007:0423a22": "華德是妙音菩薩(至)百千萬億那由它佛。",
    "X33n0628_007:0423a23": "此上總以所植德本。答初問也。△六現住三昧二。",
    "X33n0628_007:0423a24": "初舉三昧用。二釋三昧名。今初。",
    "X33n0628_007:0423b01": "華德汝但見妙音菩薩(至)智慧之力其事如是。",
    "X33n0628_007:0423b02": "此下明三昧用。即是答神力。而有兩節。初明於娑",
    "X33n0628_007:0423b03": "婆內。現六凡身弘經。但言救濟者。由彼正在沉淪",
    "X33n0628_007:0423b04": "受苦。尚且不暇。何由能解佛之智慧。下明內德充。",
    "X33n0628_007:0423b05": "而外用足。故於神智。皆無所損。以隨類形隨類音。",
    "X33n0628_007:0423b06": "隨其所欲。而接以隨類法門。故曰各得所知。於十",
    "X33n0628_007:0423b07": "方下。約現四聖身弘經。然初文。明於娑婆現六凡。",
    "X33n0628_007:0423b08": "今於十方。明現四聖。皆行文之巧。此彼界內未嘗",
    "X33n0628_007:0423b09": "不互現也。統而言之。所現之身。固有種種。而弘通",
    "X33n0628_007:0423b10": "之教。則維一法華。又須知。未甞不先以一法。作種",
    "X33n0628_007:0423b11": "種說。然後攝種種。還歸於一。△二釋三昧名。",
    "X33n0628_007:0423b12": "爾時華德菩薩白佛言(至)能如是饒益無量眾生。",
    "X33n0628_007:0423b13": "古注謂。三昧與陀羅尼。體一而用異。若准起信。云",
    "X33n0628_007:0423b14": "八地得三種世間自在色性。隨心無有隔礙。九地",
    "X33n0628_007:0423b15": "善知眾生十種稠林。得四十種無礙辨。此約色心。",
    "X33n0628_007:0423b16": "分八九二地之優劣。又唯識謂。八地能任運。現金",
    "X33n0628_007:0423b17": "等諸相及土。九地得四無礙解。以析淺深。非無有",
    "X33n0628_007:0423b18": "異。又須知。妙音所住三昧。雖亦名現一切色身。與",
    "X33n0628_007:0423b19": "被益者所得。應有不同。以妙音是等覺人。於諸三",
    "X33n0628_007:0423b20": "昧。已能深入無際。豈法會初得者。所能比。△二大",
    "X33n0628_007:0423b21": "眾獲益。",
    "X33n0628_007:0423b22": "說是妙音菩薩品時(至)亦得是三昧及陀羅尼。",
    "X33n0628_007:0423b23": "此彼兩土。皆獲益者。原先見華瑞。已發勝解。不可",
    "X33n0628_007:0423b24": "引轉。繼以妙法印心。故得定慧雙融。經文欲辨定",
    "X33n0628_007:0423c01": "慧體異故。於陀羅尼上。三昧之下。加一及言。△三",
    "X33n0628_007:0423c02": "還歸本國二。初復本佛命。二重結普益。今初。",
    "X33n0628_007:0423c03": "爾時妙音菩薩摩訶薩(至)得現一切色身三昧。",
    "X33n0628_007:0423c04": "來往所經國內之眾。於兩番見聞瑞相時。豈無傍",
    "X33n0628_007:0423c05": "益。在文不顯。昔我佛光照彼國。亦應有傍益。文亦",
    "X33n0628_007:0423c06": "不顯。而意則不無。△二重結普益。",
    "X33n0628_007:0423c07": "說是妙音菩薩來往品時(至)得法華三昧。",
    "X33n0628_007:0423c08": "諸天子見妙音。於所證妙圓體內。示來往相。說寂",
    "X33n0628_007:0423c09": "滅法。令見聞者。廓悟一切幻相。雖生非生。滅亦非",
    "X33n0628_007:0423c10": "滅。於實相無相。本來不動之旨。了了於心。故曰獲",
    "X33n0628_007:0423c11": "無生忍。而華德又於妙音百千三昧中。見其能以",
    "X33n0628_007:0423c12": "一身現種種身。以一法作種種法。說調伏眾生。待",
    "X33n0628_007:0423c13": "至善根成熟。復攝種種。還歸於一揆。厥所由並不",
    "X33n0628_007:0423c14": "離法華三昧。一種妙用之內。於是攝權歸實。不作",
    "X33n0628_007:0423c15": "二相。頓悟法華三昧矣。",
    "X33n0628_007:0423c16": "△三普門持經。",
    "X33n0628_007:0423c17": "觀世音菩薩普門品第二十五",
    "X33n0628_007:0423c18": "此繼前品來者。緣妙音雖以來往威儀。及色身三",
    "X33n0628_007:0423c19": "昧。弘經此方。但事僅七支。何似觀音。以如雲如雷",
    "X33n0628_007:0423c20": "圓融無盡之三業。統太空。為一普應玄門。被正報。",
    "X33n0628_007:0423c21": "則上至聖賢。下及蜫虫。極乎中陰。於依報則地水",
    "X33n0628_007:0423c22": "火風。但有色有聲可馮。悉是大士。解脫樊籠處。故",
    "X33n0628_007:0423c23": "於所被。總不分善之與惡。逆之與順。能感與不能",
    "X33n0628_007:0423c24": "感者。齊萬化於一致。皆不在普門設化之外。且如",
    "X33n0628_007:0424a01": "七難中。稱名得無畏者。大士之口輪冥加也。二求",
    "X33n0628_007:0424a02": "中以禮拜得遂者。大士之身輪冥加也。三毒等中。",
    "X33n0628_007:0424a03": "以念敬得遠離。又超勝多名者。大士之意輪冥加",
    "X33n0628_007:0424a04": "也。以此化法。寧不校。廣於前故。次來也。又即此中。",
    "X33n0628_007:0424a05": "雖未現身說法。而令百千苦惱。同得無畏者。正約",
    "X33n0628_007:0424a06": "普門人。以顯普門法故。不須於色於聲。以人即法",
    "X33n0628_007:0424a07": "故。下三十二應。則又以普門法。顯普門人。所以用",
    "X33n0628_007:0424a08": "及色聲。以法即人故。而化被亦廣於前。問。以何為",
    "X33n0628_007:0424a09": "普門法。答。權淺教中。則曰名無得物之功。物無當",
    "X33n0628_007:0424a10": "名之實。名之與實。互不相蒙。若夫今經。則實相觀",
    "X33n0628_007:0424a11": "照與文字。雖三而一。舉一即三。大士聖號。詎非般",
    "X33n0628_007:0424a12": "若乎。唯其即是般若。是故含弘廣大。一多平等。此",
    "X33n0628_007:0424a13": "彼無礙。萬德瑩然。以見大士甚深行處。亦非一生",
    "X33n0628_007:0424a14": "所繫。菩薩不能徹其底蘊。與言佛便週義。正等無",
    "X33n0628_007:0424a15": "異。此即普門法也。要知大士。以普門法。融入法界",
    "X33n0628_007:0424a16": "故。令有緣及無緣者。皆得離苦自然。而然有一自",
    "X33n0628_007:0424a17": "性觀音。住無畏地。救度九界眾生。品名觀世音普",
    "X33n0628_007:0424a18": "門者。乃以人法雙題品名也。今先釋人。次釋法。人",
    "X33n0628_007:0424a19": "名觀世音者。如楞嚴無畏章云。一者由我不自觀",
    "X33n0628_007:0424a20": "音。以觀觀者。令苦眾生。蒙我觀其音聲。即得解脫。",
    "X33n0628_007:0424a21": "故觀音名。遍十方界。若今文則由苦惱眾生。一心",
    "X33n0628_007:0424a22": "稱名。菩薩觀其音聲。而得解脫。名觀世音。竊謂。二",
    "X33n0628_007:0424a23": "經唱名雖同。而意則各有所重。楞嚴則謂。由我蒙",
    "X33n0628_007:0424a24": "我方得脫苦。重在能應上。名觀世音。今文雖曰脫",
    "X33n0628_007:0424b01": "苦。似貴在一心稱名上。而意實雙取感應道交之",
    "X33n0628_007:0424b02": "旨。名觀世音。則觀是大士之能應。而世音乃眾生",
    "X33n0628_007:0424b03": "之能感。感應合顯。故曰觀世音。次釋法者。謂普門。",
    "X33n0628_007:0424b04": "即是大士所證。實相般若之體與用。謂普即竪窮",
    "X33n0628_007:0424b05": "橫遍之體。門即藉出入無礙義。以喻大士之顯加",
    "X33n0628_007:0424b06": "冥加。皆從無作妙用流出。及眾生之顯感冥感。皆",
    "X33n0628_007:0424b07": "因投入無作妙用之內。始能脫苦。則普門二言。雖",
    "X33n0628_007:0424b08": "是體用一對。亦是法喻一雙。九界眾生。除此一門。",
    "X33n0628_007:0424b09": "別無岐路。證解脫道。故曰普門。若更略釋者。則觀",
    "X33n0628_007:0424b10": "是大士。寂照雙流。權實無礙之智。斷惑證真。因此",
    "X33n0628_007:0424b11": "自利。拔苦與樂。因此利他。復由此觀。絕偽離垢。含",
    "X33n0628_007:0424b12": "弘盡際。泯同愛畏。故下偈中。各從厥德。而立五觀",
    "X33n0628_007:0424b13": "之名。以見大士弘通導利之廣。故目曰觀。世即器",
    "X33n0628_007:0424b14": "世間。眾生世間。智正覺世間。此皆大士所化之境",
    "X33n0628_007:0424b15": "也。音即所被。亦即能感之機。而有二種。謂音聲與",
    "X33n0628_007:0424b16": "心聲也。若大士以同體慈。現三十二妙容。說十九",
    "X33n0628_007:0424b17": "尊教。而與其樂。是為顯應冥感心聲之機。若大士",
    "X33n0628_007:0424b18": "以同體悲。遍施無畏。而拔其苦。是為冥應顯感稱",
    "X33n0628_007:0424b19": "名之機也。究大士之妙應。如月在天。有水皆映。了",
    "X33n0628_007:0424b20": "無此彼。機縱無感。亦未甞捨。正猶杲日麗天。不為",
    "X33n0628_007:0424b21": "無目。而捨明照。是故異音殊感。皆能漸拔三乘權",
    "X33n0628_007:0424b22": "人。此能頓收。故合稱曰觀世音菩薩普門品。△文",
    "X33n0628_007:0424b23": "三。初長文。二偈文。三結益。初二。初初番問答。二二",
    "X33n0628_007:0424b24": "番問答。初二。初問。次答。今初。",
    "X33n0628_007:0424c01": "爾時無盡意菩薩(至)以何因緣名觀世音。",
    "X33n0628_007:0424c02": "文有兩番問答。初問人。次問法。初能問人。名無盡",
    "X33n0628_007:0424c03": "意者。華嚴十地品說。初歡喜地菩薩。發廣大如法",
    "X33n0628_007:0424c04": "界之願。以十無盡句。而得成就。若此十句有盡。我",
    "X33n0628_007:0424c05": "願乃盡。以此十句無盡故。我之大願。亦無有盡。十",
    "X33n0628_007:0424c06": "無盡者。謂眾生界。無盡世界。虗空界。法界。涅槃界。",
    "X33n0628_007:0424c07": "佛出現界。如來智界。心所緣佛智所入境界。世間",
    "X33n0628_007:0424c08": "轉法轉智轉無盡也。此菩薩於登地初。即緣此十",
    "X33n0628_007:0424c09": "以立名。故曰無盡意。將顯普門法。而以無盡意發",
    "X33n0628_007:0424c10": "起者。正顯能問所問。與普門法。同歸於無盡也。△",
    "X33n0628_007:0424c11": "次答三。初正答所問。二兼示禮念。三舉他校勝。初",
    "X33n0628_007:0424c12": "二。初總示。二別示。今初。",
    "X33n0628_007:0424c13": "佛告無盡意菩薩(至)即時觀其音聲皆得解脫。",
    "X33n0628_007:0424c14": "由大士與眾生。同一悲仰。復由即人即法故。先約",
    "X33n0628_007:0424c15": "人顯法。不用身面言說。即能拔苦。萬億機得解脫。",
    "X33n0628_007:0424c16": "總顯應之普感之眾也。然持名成感者。夫大難一",
    "X33n0628_007:0424c17": "作。卒然臨頭。其愴惶求救。心中自不暇論念心之",
    "X33n0628_007:0424c18": "理與事。今即以此現前一心。持名聲中。便已總攝",
    "X33n0628_007:0424c19": "六根。盡該三業。進為能感之機。退為脫苦之本。使",
    "X33n0628_007:0424c20": "此將危之身。轉作一心持名之念。由其念念相續。",
    "X33n0628_007:0424c21": "不被有苦。當前之心所間處。即是自性觀音出現",
    "X33n0628_007:0424c22": "急難化為清風時也。汝問。以何因緣。名觀世音。因",
    "X33n0628_007:0424c23": "緣雖廣多。由應感得名。然有二意。一若約眾生言。",
    "X33n0628_007:0424c24": "則以稱名顯感之音為因。而普門中。即以悲觀冥",
    "X33n0628_007:0425a01": "應為緣。因緣相感。令其離苦。故名觀世音。二若就",
    "X33n0628_007:0425a02": "菩薩言。則以普門觀法為能救。因眾生悲仰之世",
    "X33n0628_007:0425a03": "音為緣。亦是因緣和合。與拔苦處。名觀世音。所以",
    "X33n0628_007:0425a04": "有如是之感應者。由真妄交徹。互相遍故。謂由真",
    "X33n0628_007:0425a05": "外無妄。是以觀音心內之眾生。凡有所感。其應知",
    "X33n0628_007:0425a06": "響。復由妄徹真源。即悲仰時。而眾生心內之觀音",
    "X33n0628_007:0425a07": "自然出現。為拔其苦。此於無畏中。略示名觀音之",
    "X33n0628_007:0425a08": "因緣。下偈中。世尊就菩薩自所證法門釋觀曰。真",
    "X33n0628_007:0425a09": "觀清淨觀等。於音則以梵音海潮音等意。釋之。△",
    "X33n0628_007:0425a10": "二別示二。初明七難。二結神力。今初。",
    "X33n0628_007:0425a11": "若有持是觀世音菩薩名者(至)稱其名故即得解脫。",
    "X33n0628_007:0425a12": "此下但約楞嚴說。菩薩以斷德神力。加被法界。自",
    "X33n0628_007:0425a13": "然而然。能令離苦。至無畏處。意以釋之。不必深講",
    "X33n0628_007:0425a14": "惑業等水火風。若另立觀文。則教外別有觀矣。何",
    "X33n0628_007:0425a15": "名依經作觀。故亦可略。今初且約菩薩。以口輪被",
    "X33n0628_007:0425a16": "物言。所以能救火難者。以見覺屬火。由菩薩以同",
    "X33n0628_007:0425a17": "體知見旋復力加之。故稱名者。便不自焚。二以聞",
    "X33n0628_007:0425a18": "覺屬水。由菩薩以同體觀聽旋復力加之。故稱名",
    "X33n0628_007:0425a19": "者。即不自溺。三由滅妄斷殺力加之故。羅叉鬼不",
    "X33n0628_007:0425a20": "能害。一人稱名。餘皆解脫者。由菩薩以同體大悲",
    "X33n0628_007:0425a21": "普熏法界。深入眾生心海。是故得聞稱名之聲者。",
    "X33n0628_007:0425a22": "亦蒙解脫。毗沙門天王所轄。有二部鬼。一曰夜叉",
    "X33n0628_007:0425a23": "即捷疾鬼。二曰羅叉。即食人鬼。遍在諸處。即人所",
    "X33n0628_007:0425a24": "居處。亦並有之。以業力故。兩不防礙。復於海外。另",
    "X33n0628_007:0425b01": "有一國。以為專居。四由六根消復同於聲聽力加",
    "X33n0628_007:0425b02": "之。是故刀兵。無能損害同聲聽之六根。五由菩薩",
    "X33n0628_007:0425b03": "以聞熏精明力加之。故癡暗之鬼。不敢正視。況能",
    "X33n0628_007:0425b04": "興害。六由菩薩音性圓消離諸塵妄力加之。以亡",
    "X33n0628_007:0425b05": "塵故。身相亦消。枷鎖於何不脫。七由菩薩滅音圓",
    "X33n0628_007:0425b06": "聞遍生慈力力加之。故能令諸商人。坦步於冤賊",
    "X33n0628_007:0425b07": "險道。△二結神力。",
    "X33n0628_007:0425b08": "無盡意觀世音菩薩摩訶薩威神之力巍巍如是。",
    "X33n0628_007:0425b09": "巍巍如是四字。指出菩薩。從久遠來。以大神力。充",
    "X33n0628_007:0425b10": "塞法界。遍拔眾苦。意不僅於上之七事便已也。△",
    "X33n0628_007:0425b11": "二兼示禮念二。初念敬益。二禮供益。今初。",
    "X33n0628_007:0425b12": "若有眾生多於淫欲(至)是故眾生常應心念。",
    "X33n0628_007:0425b13": "標曰常念。結曰常應心念。正廣上妙音。但用身輪",
    "X33n0628_007:0425b14": "攝化。今顯觀音。則加以意輪被物矣。又與前但以",
    "X33n0628_007:0425b15": "口輪被七難。意亦不同。多婬眾生。由無始以欲習",
    "X33n0628_007:0425b16": "合塵。故為色劫。茲蒙菩薩。以熏聞離塵力加之。故",
    "X33n0628_007:0425b17": "得根境不偶。欲愛乾枯。嗔恚由對境違情而生。今",
    "X33n0628_007:0425b18": "緣菩薩。以根境圓融無對所對力加之。則不嗔矣",
    "X33n0628_007:0425b19": "愚癡由妄塵所蔽。無明所覆故多。茲緣菩薩以消",
    "X33n0628_007:0425b20": "塵旋明朗徹無礙力加之。故得離癡。結辭於威神",
    "X33n0628_007:0425b21": "力上。更加一大言者。見眾生內惑。校外難為難除。",
    "X33n0628_007:0425b22": "非具廣大神力。決不能却。△二禮供益。",
    "X33n0628_007:0425b23": "若有女人設欲求男(至)皆應受持觀世音菩薩名號。",
    "X33n0628_007:0425b24": "求男者。蒙菩薩以融形涉世。遍事諸佛。為法王子",
    "X33n0628_007:0425c01": "之德。遍中陰故。俾求者即得生男。又以承順秘密",
    "X33n0628_007:0425c02": "領受無失之德。亦遍中陰。俾求者即得生女。故亦",
    "X33n0628_007:0425c03": "校妙音為廣。結辭先結身輪之禮拜者。影彰上七",
    "X33n0628_007:0425c04": "難三毒二求。皆菩薩以三輪。應三業之感也。次更",
    "X33n0628_007:0425c05": "結勸持名者。正顯普門之法身觀照。皆不在文字",
    "X33n0628_007:0425c06": "般若之外。則持名一事。乃脫苦受樂。最捷徑之法",
    "X33n0628_007:0425c07": "門也。△三舉他校勝。",
    "X33n0628_007:0425c08": "無盡意若有人受持(至)無量無邊福德之利。",
    "X33n0628_007:0425c09": "持多名。與持一人名之福等者。由菩薩於娑婆界",
    "X33n0628_007:0425c10": "中。得真實圓通。為所修習。故得一多平等。△二二",
    "X33n0628_007:0425c11": "番問答二。初問。次答。今初。",
    "X33n0628_007:0425c12": "無盡意菩薩白佛言(至)方便之力其事云何。",
    "X33n0628_007:0425c13": "前答人名。由菩薩以三輪冥。應三業之感。即以普",
    "X33n0628_007:0425c14": "門法。而釋得名之所以。此下約法顯人。機縱無感。",
    "X33n0628_007:0425c15": "特緣大士用隨體遍。如月在天。光亦隨遍。故值冥",
    "X33n0628_007:0425c16": "伏之善。於勝解現圓時。即是心聲冥感。水清月現",
    "X33n0628_007:0425c17": "之候。是故現身。而有三輪之顯應。巧逗機宜。現身",
    "X33n0628_007:0425c18": "說法。而皆無私自成。以答此問。△二答三。初應機",
    "X33n0628_007:0425c19": "遊化。二舉德勸供。三結顯自在。今初。",
    "X33n0628_007:0425c20": "佛告無盡意菩薩(至)遊諸國土度脫眾生。",
    "X33n0628_007:0425c21": "此下於每節中。皆用應以現身說法六字。以答三",
    "X33n0628_007:0425c22": "業之問。則應以二字。正大士意業。鑒冥感之方便",
    "X33n0628_007:0425c23": "也。所以能現身者。由大士與佛如來。同慈力故。身",
    "X33n0628_007:0425c24": "成妙應。入諸國土。第此經與首楞。所明之數與身。",
    "X33n0628_007:0426a01": "互有多少開合之異者。正見四八之說。非是究竟。",
    "X33n0628_007:0426a02": "必如下文。以種種形。游諸國土之結。方可盡類。今",
    "X33n0628_007:0426a03": "詳所現之身。及所說法。應各有四句。謂一以一身",
    "X33n0628_007:0426a04": "應一機。二以一身應多機。三以多身應一機。四以",
    "X33n0628_007:0426a05": "多身應多機。則前三句約次第。而第四一句。約同",
    "X33n0628_007:0426a06": "時現也。其所說之法。亦應有四句。准上可知。今經",
    "X33n0628_007:0426a07": "所明。但有初之一句。餘三句悉含於結文矣。要知",
    "X33n0628_007:0426a08": "文中所明之身。誠太倉之一粒也。今初且於佛身",
    "X33n0628_007:0426a09": "略示其槩。十法界內。最尊特者。無踰佛身。故於六",
    "X33n0628_007:0426a10": "道中。非人天二處。不堪投足。又人與天。品異業殊。",
    "X33n0628_007:0426a11": "不啻恒沙。則所見之佛身。亦自勝劣多端。故經有",
    "X33n0628_007:0426a12": "摩象之喻。且如小教。初發心人。所見佛身。應劣於",
    "X33n0628_007:0426a13": "初向。初向漸次而上。至於四果所見。又劣於始矣。",
    "X33n0628_007:0426a14": "況後諸教。各有三賢十聖階差。此一佛身。既有種",
    "X33n0628_007:0426a15": "種次上之分。餘可類推矣。問且勿論大士之本。只",
    "X33n0628_007:0426a16": "如現今示跡。等覺位中。其所現身。果能亦被等覺",
    "X33n0628_007:0426a17": "否。答。亦被亦不被。不被者。鼓揚法化。同為利生。被",
    "X33n0628_007:0426a18": "者。大海不讓細流。故世尊尚不捨貫針之微福。況",
    "X33n0628_007:0426a19": "其勝者乎。四聖中。略菩薩身。合緣獨倫為一支弗",
    "X33n0628_007:0426a20": "身。及示聲聞。則皆以內秘外現。以權引實也。下皆",
    "X33n0628_007:0426a21": "例此六凡中。初舉梵王者。以彼有語言法。能統上",
    "X33n0628_007:0426a22": "冠下。為大千主。故帝釋乃忉利主。又同梵王常隨",
    "X33n0628_007:0426a23": "於佛。故皆首舉。自在乃欲界主。大自在乃色界主。",
    "X33n0628_007:0426a24": "意明二界頂天之身。尚是所現。況所統攝天大將",
    "X33n0628_007:0426b01": "軍統領鬼神毗沙門。為四王之尊。皆以勝現影劣",
    "X33n0628_007:0426b02": "現。以上率下。蓋風行草偃意也。下亦准此。王庶中。",
    "X33n0628_007:0426b03": "不言輪王等者。見小王身尚現。而況大者。此倒攝",
    "X33n0628_007:0426b04": "意也。長者如前明。具十德者。居士能以道自居者",
    "X33n0628_007:0426b05": "宰官上能輔弼。下能剖斷者。婆羅門則以術數攝",
    "X33n0628_007:0426b06": "衛淨行人也。入道四眾。皆奉佛戒人也。現婦女身",
    "X33n0628_007:0426b07": "化被內閫也。童男童女。乃保合太和。不喪天真。清",
    "X33n0628_007:0426b08": "節自居。不求侵暴者。八部中非人句。應上至無色。",
    "X33n0628_007:0426b09": "下及三塗。在文含而未顯。執金剛者。梵語跋闍羅",
    "X33n0628_007:0426b10": "波膩跋闍羅云金剛。波膩云手。即手執金剛杵。誓",
    "X33n0628_007:0426b11": "作千佛護法神也。結能化身曰。以種種形。所化之",
    "X33n0628_007:0426b12": "境。曰諸國土。總顯廣多難思也。能化之身。上已略",
    "X33n0628_007:0426b13": "明。若所化之土。如會玄引大菩薩藏經。說虗空中",
    "X33n0628_007:0426b14": "剎土。多於大千世界微塵。但由業行不同。故不相",
    "X33n0628_007:0426b15": "閡。又況土體染淨相盡。本來自在。能令見者。若四",
    "X33n0628_007:0426b16": "聖。則即一土。而見四土。若六凡。亦於一境。各別知",
    "X33n0628_007:0426b17": "見。並不在普門攝化之外。△二舉德勸供四。初承",
    "X33n0628_007:0426b18": "前勸供。二奉命供養。三不受勸受。四回向勝田。",
    "X33n0628_007:0426b19": "今初。",
    "X33n0628_007:0426b20": "是故汝等應當一心(至)皆號之為施無畏者。",
    "X33n0628_007:0426b21": "初句正勸供。是觀下。出勸供意。是故下。由前約普",
    "X33n0628_007:0426b22": "門法。尋聲拔苦。准首楞說。則觀音名。是古佛所授。",
    "X33n0628_007:0426b23": "故觀音名。遍十方界。此下復約普門法。於此界中。",
    "X33n0628_007:0426b24": "耑濟急難。故諸眾生。以能施無畏之名加之。歎美",
    "X33n0628_007:0426c01": "其德故。施無畏者之稱。又獨擅於娑婆矣。△二奉",
    "X33n0628_007:0426c02": "命供養。",
    "X33n0628_007:0426c03": "無盡意菩薩白佛言(至)受此法施珍寶瓔珞。",
    "X33n0628_007:0426c04": "以瓔珞之財供。名法施者。原從無盡中道妙慧之",
    "X33n0628_007:0426c05": "所生故。又當體即是實相故。△三不受勸受。",
    "X33n0628_007:0426c06": "時觀世音菩薩(至)人非人等故受是瓔珞。",
    "X33n0628_007:0426c07": "不受者。意謂。汝既奉命作供。我未承旨焉。敢輙受。",
    "X33n0628_007:0426c08": "況有至尊在前。故却之。重白愍我等者。謂我為愍",
    "X33n0628_007:0426c09": "眾有施。仁須愍眾有受。故佛亦以愍眾為勸。究普",
    "X33n0628_007:0426c10": "門法中。了無捨受之相。而亦不礙相即無相。故不",
    "X33n0628_007:0426c11": "妨為物有受。△四回向勝田。",
    "X33n0628_007:0426c12": "即時觀世音菩薩(至)一分奉多寶佛塔。",
    "X33n0628_007:0426c13": "回諸妙因。同趣勝果。△三結顯自在。",
    "X33n0628_007:0426c14": "無盡意觀世音菩薩(至)遊於娑婆世界。",
    "X33n0628_007:0426c15": "△二偈文二。初贊問。二偈答。今初。",
    "X33n0628_007:0426c16": "爾時無盡意菩薩以偈問曰。",
    "X33n0628_007:0426c17": "世尊妙相具我今重問彼佛子何因緣名為觀世音。",
    "X33n0628_007:0426c18": "重問二字。即雙含上問名問游意等。欲起下文。故",
    "X33n0628_007:0426c19": "首問緣。△二偈答二。初經家敘。二如來答。今初。",
    "X33n0628_007:0426c20": "具足妙相尊偈答無盡意。",
    "X33n0628_007:0426c21": "相具由於德足故。歎相即是美德。此經家緝綴語",
    "X33n0628_007:0426c22": "也。△二如來答二。初總前二答。二結勸禮念。初二",
    "X33n0628_007:0426c23": "初總示行願。二就機別顯。今初。",
    "X33n0628_007:0426c24": "汝聽觀音行(至)心念不空過能滅諸有苦。",
    "X33n0628_007:0427a01": "行願各有兩重。謂善應是利他行。侍佛是自利行。",
    "X33n0628_007:0427a02": "願即初發之四弘。及後歷侍諸佛。續發之願也。善",
    "X33n0628_007:0427a03": "應者。若洪鐘之在架。小大之聲。悉隨其扣。而皆出",
    "X33n0628_007:0427a04": "自無心。普門之冥顯二應如之。△二就機別顯二。",
    "X33n0628_007:0427a05": "初頌初答。二頌次答。今初。",
    "X33n0628_007:0427a06": "假使興害意(至)念彼觀音力應時得消散。",
    "X33n0628_007:0427a07": "共十二頌。有重頌及孤起之別。在文自了。念彼之",
    "X33n0628_007:0427a08": "彼。似非此彼之對。蓋大難臨頭。於求救時。止有切",
    "X33n0628_007:0427a09": "念聖號之一心。大士之悲。救即我之心口。更何有",
    "X33n0628_007:0427a10": "此彼之分。佛言念彼即脫苦者。乃述神速之應也。",
    "X33n0628_007:0427a11": "須彌峰金剛山。皆假設辭。顯其高與堅。最易損害",
    "X33n0628_007:0427a12": "人處也。還著本人者。殆枯其惡念於未蒙也。古謂",
    "X33n0628_007:0427a13": "大士所以能遍救者。以一切依正。皆是大士妙色",
    "X33n0628_007:0427a14": "妙心。一切眾生於聖色心。而自為難。其求救之感。",
    "X33n0628_007:0427a15": "亦即大士之三業。是故有感即應。又前云化及蜫",
    "X33n0628_007:0427a16": "虫者。即蚖蛇蝮蠍類也。△二頌次答二。初承前正",
    "X33n0628_007:0427a17": "頌。二重歎悲智。今初。",
    "X33n0628_007:0427a18": "眾生被困厄(至)生老病死苦以漸悉令滅。",
    "X33n0628_007:0427a19": "初一頌承前結。顯眾生心被三毒所鼓。身被業縛",
    "X33n0628_007:0427a20": "所困。故致苦惱來逼。大士以煩惱即菩提之妙智。",
    "X33n0628_007:0427a21": "流出同體大悲。救自性之眾生。具足下二頌。略答",
    "X33n0628_007:0427a22": "次問。其廣被處自在。前文已具故。△二重歎悲智",
    "X33n0628_007:0427a23": "二。初歎悲智體。二歎悲智用。今初。",
    "X33n0628_007:0427a24": "真觀清淨觀廣大智慧觀悲觀及慈觀常願常瞻仰。",
    "X33n0628_007:0427b01": "上半歎智。下半歎悲。以此二是觀心中。首出之德",
    "X33n0628_007:0427b02": "故。初中謂中道妙觀。必從無妄真理流出。故曰真",
    "X33n0628_007:0427b03": "又以此智性非染法。故曰清淨。本週法界。故曰廣",
    "X33n0628_007:0427b04": "大。乃即三即一。普照三諦之觀體也。下半顯此觀",
    "X33n0628_007:0427b05": "中。復具二種殊勝被物之恩德。是故眾生。皆應恒",
    "X33n0628_007:0427b06": "常稱名。而修瞻仰之行。△二歎悲智用。",
    "X33n0628_007:0427b07": "無垢清淨光(至)念彼觀音力眾冤悉退散。",
    "X33n0628_007:0427b08": "上頌是當體顯德。此下則對物顯用。故曰破暗除",
    "X33n0628_007:0427b09": "災滅焰等。以顯悲智之用。問。據歎體則智有三義。",
    "X33n0628_007:0427b10": "悲有二義。今用中智。復有無垢悲。有雷雨等義。何",
    "X33n0628_007:0427b11": "科唯云歎悲智耶。答。聖人萬德。率以悲智為先。若",
    "X33n0628_007:0427b12": "以智為門論德。則一切皆智。餘義如虗空以悲為",
    "X33n0628_007:0427b13": "門。亦然。諍訟一頌。轉釋煩惱焰也。謂世人事係公",
    "X33n0628_007:0427b14": "庭。身臨戰陣。心憂刑罰。命慮兵殘。今昔冤仇。一時",
    "X33n0628_007:0427b15": "凑合。此正煩惱熾然。如烈燄處。尚可致感。而況於",
    "X33n0628_007:0427b16": "他。△二結勸禮念二。初歎名勸念。二歎德勸禮。",
    "X33n0628_007:0427b17": "今初。",
    "X33n0628_007:0427b18": "妙音觀世音(至)是故須常念念念勿生疑。",
    "X33n0628_007:0427b19": "大士召德之名。應有無量佛。約五義為歎者。且令",
    "X33n0628_007:0427b20": "見一班也。然音是所觀之境。由境智鎔融。能所兩",
    "X33n0628_007:0427b21": "亡。故即所觀。以歎能觀。而示唯心。俾知心境。但一",
    "X33n0628_007:0427b22": "如實相也。初歎妙者。謂由三觀三諦。於一心一剎",
    "X33n0628_007:0427b23": "那中。遮照同時。不可思議。可稱妙音。二由尋聲拔",
    "X33n0628_007:0427b24": "苦。可稱觀世音。三由具足清白。可稱梵音。四由應",
    "X33n0628_007:0427c01": "不失時。可稱海潮音。五由高超九界故。曰勝彼世",
    "X33n0628_007:0427c02": "間音。又此五中。隨舉一法。即攝餘四。及一切德。悉",
    "X33n0628_007:0427c03": "皆趣之。若眾生以念為法界。則一切聖賢功德。莫",
    "X33n0628_007:0427c04": "不同趣。此外別無少法。何況此大士耶。苟能深信",
    "X33n0628_007:0427c05": "忍。可截斷疑情。念念無間。何苦不脫。何樂不階。但",
    "X33n0628_007:0427c06": "貴不生疑惑。故最後以一勿字。剪之戒之。△二歎",
    "X33n0628_007:0427c07": "德勸禮。",
    "X33n0628_007:0427c08": "觀世音淨聖(至)福聚海無量是故應頂禮。",
    "X33n0628_007:0427c09": "圓滅諸染曰淨。位極於茶曰聖。此約斷德。受稱也",
    "X33n0628_007:0427c10": "於苦下。約恩德被物也。如慈父母作依怙。如如意",
    "X33n0628_007:0427c11": "珠具一切功德。慈視大地。如憐一子。墮在苦處。要",
    "X33n0628_007:0427c12": "而言之。大士是福德聚。難仰其高。是智慧海。難測",
    "X33n0628_007:0427c13": "其深。故我以無妄之廣長。勸諸眾生。唯應志心頂",
    "X33n0628_007:0427c14": "禮。凡有所求。必獲如意。△三聞品獲益二。初贊聞",
    "X33n0628_007:0427c15": "品者。二結發心益。今初。",
    "X33n0628_007:0427c16": "爾時持地菩薩(至)當知是人功德不少。",
    "X33n0628_007:0427c17": "說竟持地出。為贊歎者。由普門持經。與持地行。兩",
    "X33n0628_007:0427c18": "相等故。謂持地自毗舍如來所。得平心地後。觀諸",
    "X33n0628_007:0427c19": "眾生。若起若倒。並由心地攝持。與能趨普門者。固",
    "X33n0628_007:0427c20": "蒙攝入。即自背而投岐路者。亦在無緣大悲攝取",
    "X33n0628_007:0427c21": "之內。以向背起倒。同一致故。持地不贊普門人法。",
    "X33n0628_007:0427c22": "而專贊能聞者。正深於贊者也。由普法殊勳經耳。",
    "X33n0628_007:0427c23": "是以功德不少。△二結發心益。",
    "X33n0628_007:0427c24": "佛說是普門品時(至)阿耨多羅三藐三菩提心。",
    "X33n0628_007:0428a01": "由聞最上教。悟最上理。故發最上心。效行此最上",
    "X33n0628_007:0428a02": "行。而證最上果法。此種妙心。自無有法與之相等。",
    "X33n0628_007:0428a03": "而能等者。是為終實悟真理。發菩提心人。而入初",
    "X33n0628_007:0428a04": "住者。",
    "X33n0628_007:0428a05": "△四呪護持經。",
    "X33n0628_007:0428a06": "陀羅尼品第二十六",
    "X33n0628_007:0428a07": "陀羅此翻總持。謂總一切法持無量義也。又總持",
    "X33n0628_007:0428a08": "惡不起。善不失也。然有一字陀羅尼。多字及無字",
    "X33n0628_007:0428a09": "之別。曼拏曪中。以五種觀法持呪。凡增益攝伏等",
    "X33n0628_007:0428a10": "事持之。莫不如意。又五種密部中。各有根本枝末",
    "X33n0628_007:0428a11": "之分。今呪自屬本部所攝。觀係降伏。字係多字。於",
    "X33n0628_007:0428a12": "五不翻中。即秘密不翻。四例中。即翻字不翻音例",
    "X33n0628_007:0428a13": "也。此由上明深位菩薩。始自亡身為法。終至普門",
    "X33n0628_007:0428a14": "示現。而流通之芳規已週。茲恐初心菩薩。身屬常",
    "X33n0628_007:0428a15": "倫。才發真心。願欲弘經。自令魔宮震裂。彼戀塵勞。",
    "X33n0628_007:0428a16": "安肯坐視。故伺其便。僉來生惱。倘不外仗神呪護",
    "X33n0628_007:0428a17": "持。善根微弱輩。不能不被其阻退。品故次來。△文",
    "X33n0628_007:0428a18": "三。初持經功德。二神呪護持。三聞品獲益。今初。",
    "X33n0628_007:0428a19": "爾時藥王菩薩。即從座起(至)如說修行功德甚多。",
    "X33n0628_007:0428a20": "△二神呪護持五。初藥王呪護。二勇施呪護。三多",
    "X33n0628_007:0428a21": "聞呪護。四持國呪護。五羅叉呪護。初二。初說呪。二",
    "X33n0628_007:0428a22": "贊許。今初。",
    "X33n0628_007:0428a23": "爾時藥王菩薩白佛言(至)則為侵毀是諸佛已。",
    "X33n0628_007:0428a24": "呪字是華言。即呪禁。呪願。禱祝義也。特以秘密不",
    "X33n0628_007:0428b01": "翻故。以此字往翻之。陀羅尼下。又繫一呪字者。華",
    "X33n0628_007:0428b02": "梵兼舉也。其明呪。神呪。真言。皆別稱也。呪辭中有",
    "X33n0628_007:0428b03": "是鬼神王名。稱其王名。則部落不敢為非。又有如",
    "X33n0628_007:0428b04": "軍中密號。唱號相應。無所訶問。如不相應即執治。",
    "X33n0628_007:0428b05": "罪。又是諸佛密語。如索仙陀婆。餘無能解。唯有智",
    "X33n0628_007:0428b06": "臣。能於一名之呼。以鹽水器馬。各奉其當。今於一",
    "X33n0628_007:0428b07": "呪。遍有威力。能令瘥病滅罪。生善入道。以是義故。",
    "X33n0628_007:0428b08": "存梵不翻。庶免偏廢。與呪之與。通乎萬世之下。會",
    "X33n0628_007:0428b09": "中一說。靡攝無遺。具弘通之行者。即在呪護之中。",
    "X33n0628_007:0428b10": "呪中字。悉宜以本音讀之。即四種翻譯中。翻字不",
    "X33n0628_007:0428b11": "翻音之一也。又凡有切有反有音者。可依之。如逢",
    "X33n0628_007:0428b12": "本字。旁加一口字者。應以急口呼之。△二贊許。",
    "X33n0628_007:0428b13": "時釋迦牟尼佛(至)於諸眾生多所饒益。",
    "X33n0628_007:0428b14": "△二勇施呪護。",
    "X33n0628_007:0428b15": "爾時勇施菩薩白佛言(至)伺求其短無能得便。",
    "X33n0628_007:0428b16": "富單那。此云臭餓鬼。能主熱病。吉蔗此云所作。即",
    "X33n0628_007:0428b17": "起屍鬼人及夜叉。皆有此鬼。鳩盤茶此云甕形。舊",
    "X33n0628_007:0428b18": "云冬瓜。以其陰藏。如冬瓜之大。行則置之肩上。坐",
    "X33n0628_007:0428b19": "則踞之。即魘魅鬼也。",
    "X33n0628_007:0428b20": "即於佛前而說呪曰(至)則為侵毀是諸佛已。",
    "X33n0628_007:0428b21": "△三毗沙門呪護。",
    "X33n0628_007:0428b22": "爾時毗沙門天王護世者(至)說是陀羅尼。",
    "X33n0628_007:0428b23": "毗沙門此云多聞。福德之名。聞四方故。主領夜叉",
    "X33n0628_007:0428b24": "羅剎。天竺以北方為首。次及東南西。故先舉也。",
    "X33n0628_007:0428c01": "即說呪曰(至)令百由旬內無諸衰患。",
    "X33n0628_007:0428c02": "△四持國呪護。",
    "X33n0628_007:0428c03": "爾時持國天王(至)擁護持法華經者。",
    "X33n0628_007:0428c04": "梵語提頭賴吒。此云持國。又翻安民。乃乾闥婆。及",
    "X33n0628_007:0428c05": "毗舍闍。二部之主領。為上升之元首。下界之初天",
    "X33n0628_007:0428c06": "也。",
    "X33n0628_007:0428c07": "即說呪曰(至)則為侵毀是諸佛已。",
    "X33n0628_007:0428c08": "△五羅剎女呪護二。初呪誓。二贊許。今初。",
    "X33n0628_007:0428c09": "爾時有羅剎女等(至)離諸衰患消眾毒藥。",
    "X33n0628_007:0428c10": "毗陀羅赤色鬼。犍陀黃色鬼。烏摩勤伽烏色鬼。阿",
    "X33n0628_007:0428c11": "跋摩羅青色鬼。阿棃樹形似蘭。枝若墮地。自然破",
    "X33n0628_007:0428c12": "為七分。殺父殺母破和合僧。為三逆罪。擣蔴生虫",
    "X33n0628_007:0428c13": "壓油過之尤者。以斗秤小大出入。欺盜之尤者。故",
    "X33n0628_007:0428c14": "震每銘其背。△二贊許。",
    "X33n0628_007:0428c15": "佛告諸羅叉女(至)應當擁護如是法師。",
    "X33n0628_007:0428c16": "凡愛者必護。諸菩薩愛法必護法。護法必護人。諸",
    "X33n0628_007:0428c17": "佛為愍念眾生。以陀羅尼。護諸菩薩。得以述而與",
    "X33n0628_007:0428c18": "之。鬼女最惡。能以呪護。亦即善持法華者也。△三",
    "X33n0628_007:0428c19": "聞品獲益。",
    "X33n0628_007:0428c20": "說是陀羅尼品時。六萬八千人得無生法忍。",
    "X33n0628_007:0428c21": "△五轉邪持經。",
    "X33n0628_007:0428c22": "妙莊嚴王本事品第二十七",
    "X33n0628_007:0428c23": "上以呪護。靖諸外難。魔絹已得隳裂。茲恐末世弘",
    "X33n0628_007:0428c24": "經者。境強智弱。識被情牽。若內弗蚤覺。外乏善導。",
    "X33n0628_007:0429a01": "一被所奪。無可哀救。故古注引莊嚴之往事。以示",
    "X33n0628_007:0429a02": "警。而經文全重。在得善友提攜上。始有轉邪之功。",
    "X33n0628_007:0429a03": "經云。此二子。是我善知識。為欲發起宿世善根。饒",
    "X33n0628_007:0429a04": "益我故。來生我家。故以轉邪。為本事。△文二。初敘",
    "X33n0628_007:0429a05": "述本事。二聞品獲益。初二。初正明本事。二結會贊",
    "X33n0628_007:0429a06": "歎。初三。初總敘相值。二轉邪方便。三蒙轉得益。",
    "X33n0628_007:0429a07": "今初。",
    "X33n0628_007:0429a08": "爾時佛告諸大眾(至)及愍念眾生故說是法華經。",
    "X33n0628_007:0429a09": "初明化主劫國。彼佛下。雙標能所二化。是二子下。",
    "X33n0628_007:0429a10": "標能化具德也。久修下。略示二嚴。檀等五句。釋有",
    "X33n0628_007:0429a11": "大福德。般若一句。釋有大智慧。方便一句。釋有大",
    "X33n0628_007:0429a12": "神力。經欲具彰十度。以顯正行。故於六度後。略標",
    "X33n0628_007:0429a13": "方便一度。以該餘三。蓋十度乃從六中。所開出者。",
    "X33n0628_007:0429a14": "如禪度中。有願力智三。開出願力二度。般若中。有",
    "X33n0628_007:0429a15": "道種智。及一切種智。如次開出方智二度。意明能",
    "X33n0628_007:0429a16": "化位在等覺。故作是說。以修三十七。為助道者。由",
    "X33n0628_007:0429a17": "正修十度時。亦復緣念四處。以除四倒。繼以四勤。",
    "X33n0628_007:0429a18": "斷惡生善。四種作意。令善滿足。而蒙其芽。加以信",
    "X33n0628_007:0429a19": "等五法。增長善芽。令其成根。而增五力。始能破惡",
    "X33n0628_007:0429a20": "以七覺支。於中決擇所修。各歸厥派。速令入道。終",
    "X33n0628_007:0429a21": "以八種正道。統攝諸品。通至涅盤。今總論之。菩薩",
    "X33n0628_007:0429a22": "之道。以首悟實相為體。四無量為心。六度為用。道",
    "X33n0628_007:0429a23": "品為助。乃成佛果。而二子皆悉通達。又禪度中。已",
    "X33n0628_007:0429a24": "具攝一切三昧。而另列七種者。以於此七中。更臻",
    "X33n0628_007:0429b01": "其妙故。爾時下。明彼佛說法之所以也。欲引者。緣",
    "X33n0628_007:0429b02": "王曾聞此經。中被阻退。已歷多時。今則惡緣當謝。",
    "X33n0628_007:0429b03": "善種將熟。故得感佛。作勝增上。令聞妙法。再發靈",
    "X33n0628_007:0429b04": "苗。故華嚴有食少金剛。畢究不銷之喻。旨哉。又下",
    "X33n0628_007:0429b05": "經云。為欲發起宿世善根等。△二轉邪方便三。初",
    "X33n0628_007:0429b06": "二子白母。二母令往化。三奉命往化。今初。",
    "X33n0628_007:0429b07": "時淨藏眼二子(至)而生此邪見家。",
    "X33n0628_007:0429b08": "二子白往。乃助發緣也。△二母令化父。",
    "X33n0628_007:0429b09": "母告子言汝等(至)或聽我等往至佛所。",
    "X33n0628_007:0429b10": "△三奉命往化。",
    "X33n0628_007:0429b11": "於是二子念其父故(至)令其父王心淨信解。",
    "X33n0628_007:0429b12": "諸外道。邪見充滿。縱有至道在前。亦必不受。又以",
    "X33n0628_007:0429b13": "見地不明。重外輕內。故易被色聲所舞。非覩神變。",
    "X33n0628_007:0429b14": "莫奪所好。況邪外神變。並屬有漏。若見漏盡人。所",
    "X33n0628_007:0429b15": "現之希有。迴視己能。何其眇劣。故為現通。令生渴",
    "X33n0628_007:0429b16": "仰。此所現通。不必泥於十八瑜伽。自有十八神變。",
    "X33n0628_007:0429b17": "可該於此。△三已轉得益七。初父信欲往。二白母",
    "X33n0628_007:0429b18": "出家。三雙白父母。四化功已著。五詣佛出家。六歎",
    "X33n0628_007:0429b19": "述二子。七贊佛自誓。今初。",
    "X33n0628_007:0429b20": "時父見子神力如是(至)欲見汝等師可共俱往。",
    "X33n0628_007:0429b21": "歎未有者。見非邪外可匹也。因信其子故。並信其",
    "X33n0628_007:0429b22": "師。而求見也。△二白母出家。",
    "X33n0628_007:0429b23": "於是二子從空中下(至)所以者何佛難值故。",
    "X33n0628_007:0429b24": "△三雙白父母。",
    "X33n0628_007:0429c01": "於是二子白父母言(至)諸佛難值時亦難遇。",
    "X33n0628_007:0429c02": "二喻一明難逢。一明縱逢。難具正見。故古云。龜魚",
    "X33n0628_007:0429c03": "之眼。兩向不能正視。縱遇浮木。尤難見孔。故值佛",
    "X33n0628_007:0429c04": "人。非宿福慧深。而且厚者。不能了脫。△四化功已",
    "X33n0628_007:0429c05": "著。",
    "X33n0628_007:0429c06": "彼時妙莊嚴王後宮(至)令心信解好樂佛法。",
    "X33n0628_007:0429c07": "法華三昧。能攝權歸實。離諸惡趣三昧。能破二十",
    "X33n0628_007:0429c08": "五有。諸佛集三昧。則能常不離佛。三聖以妻子身。",
    "X33n0628_007:0429c09": "而攝化者。正先以欲鈎牽意也。能信解不生好樂",
    "X33n0628_007:0429c10": "者。亦不能速至菩提。故雙舉也。△五詣佛出家。",
    "X33n0628_007:0429c11": "於是妙莊嚴王(至)後得一切淨功德莊嚴三昧。",
    "X33n0628_007:0429c12": "跏趺之佛。從供養淨信之所生。臺牀天衣。皆受用",
    "X33n0628_007:0429c13": "應有之具。佛身言第一微妙者。以從第一真空之",
    "X33n0628_007:0429c14": "所流故。亦是色空交徹。相即無相。難思之身故。時",
    "X33n0628_007:0429c15": "雲雷下。佛令出家與記也。娑羅云堅固。謂能以道",
    "X33n0628_007:0429c16": "法。蔭庇法界也。其王下。奉命出家。一遂二子所請。",
    "X33n0628_007:0429c17": "一續往昔本願。三昧曰淨功德者。以邪染蕩除。而",
    "X33n0628_007:0429c18": "真靜現前也。△六歎述二子。",
    "X33n0628_007:0429c19": "即升虗空高七多羅樹(至)愍念邪見眾生令住正見。",
    "X33n0628_007:0429c20": "初王稱歎二子之饒益。爾時下。雲雷如來。重為述",
    "X33n0628_007:0429c21": "成也。文中雖甚歎善知識。能大饒益。然非宿植善",
    "X33n0628_007:0429c22": "根者。恐不能遇。則宛轉飄零。無可哀救。古引四僧",
    "X33n0628_007:0429c23": "結契。入山修道。以一人行乞佐助。而被惡緣所染",
    "X33n0628_007:0429c24": "事。即指為莊嚴王。足為後世藻鑑。則凡垂手入廛",
    "X33n0628_007:0430a01": "者。於逢增上境緣時。應觀諸法如幻如夢。否則被",
    "X33n0628_007:0430a02": "境所轉。成誤墮矣。足知理觀及善友。洵缺一不可",
    "X33n0628_007:0430a03": "也。△七贊佛自誓。",
    "X33n0628_007:0430a04": "妙莊嚴王即從虗空中下(至)說是語已禮佛而出。",
    "X33n0628_007:0430a05": "初贊佛功德。頻婆云相思。果色丹而潤。安隱快善。",
    "X33n0628_007:0430a06": "從能隨教戒所行故。具無量功德莊嚴。作持也。我",
    "X33n0628_007:0430a07": "從下。自誓不隨心行等。止持也。又不隨心行。則智",
    "X33n0628_007:0430a08": "行起矣。△二結會贊歎。",
    "X33n0628_007:0430a09": "佛告大眾於意云何(至)諸天人民亦應禮拜。",
    "X33n0628_007:0430a10": "初會通四人。古指光照莊嚴相為妙音固可。即於",
    "X33n0628_007:0430a11": "會中別有此一菩薩亦可。是藥下。重歎二菩薩者。",
    "X33n0628_007:0430a12": "以能善弘經故。△二聞品獲益。",
    "X33n0628_007:0430a13": "佛說是妙莊嚴王本事品時(至)於諸法中得法眼淨。",
    "X33n0628_007:0430a14": "得法眼淨者。以能決了豪華。如幻如翳。不被所矇",
    "X33n0628_007:0430a15": "故。又若圓伏二障分別起。則得入住。成正定聚。若",
    "X33n0628_007:0430a16": "圓斷二障分別起。則登菩薩極喜地。以經文渾涵。",
    "X33n0628_007:0430a17": "故作二釋。",
    "X33n0628_007:0430a18": "△六勸發持經。",
    "X33n0628_007:0430a19": "普賢菩薩勸發品第二十八",
    "X33n0628_007:0430a20": "此品遠承藥王等三聖。弘通法式。近踵明呪善友",
    "X33n0628_007:0430a21": "之力行者。可以乘此。按轡徐行。直至道場。無諸留",
    "X33n0628_007:0430a22": "難。是故普賢居殿。唯有勸進開發流通。用廣妙行。",
    "X33n0628_007:0430a23": "故此品來。經初毫瑞。圓現法界。迷悟之流。並不越",
    "X33n0628_007:0430a24": "乎一光之外。故智首文殊。法法皆從光中點出。次",
    "X33n0628_007:0430b01": "復援古擬宜發明。諸佛皆依一性。而演一乘。傍為",
    "X33n0628_007:0430b02": "助顯。今佛使大會迴憶。在昔全由根劣。以致解異。",
    "X33n0628_007:0430b03": "令其猛醒。乃以三週七喻。會歸法華三昧。既蒙開",
    "X33n0628_007:0430b04": "顯。而眾行自此。可以契真。故感普賢來儀。最後勸",
    "X33n0628_007:0430b05": "發。而世尊更為述成四法。令得是經。所謂得者。即",
    "X33n0628_007:0430b06": "依教而獲理行果也。是故此經以智創首。用行結",
    "X33n0628_007:0430b07": "束。正見非智無以照理。非行無以克果之大旨。則",
    "X33n0628_007:0430b08": "世尊為一類由小之大之機。所有本懷。悉是輔助",
    "X33n0628_007:0430b09": "揚化。引攝成根。進蒙記莂。了此大事。△文三。初總",
    "X33n0628_007:0430b10": "敘來儀。二正陳勸發。三聞品獲益。今初。",
    "X33n0628_007:0430b11": "爾時普賢菩薩(至)頭面禮釋迦牟尼佛右繞七帀。",
    "X33n0628_007:0430b12": "無上佛果。非行莫階。故以普賢。結成流通。自在是",
    "X33n0628_007:0430b13": "菩薩之德相。神通是菩薩之業用。力言顯是即德",
    "X33n0628_007:0430b14": "相之業用也。威德與名聞合舉者。顯美實之賓。莫",
    "X33n0628_007:0430b15": "不相稱也。其所與諸大士。皆具普賢道者。此經首",
    "X33n0628_007:0430b16": "尾。皆約東方言者。其義有二。一者東方。有啟明之",
    "X33n0628_007:0430b17": "相。所以毫瑞始東用表。智輪若現。必先破羣昏。是",
    "X33n0628_007:0430b18": "以文殊首出。以為眾除疑應之。一由東是羣動之",
    "X33n0628_007:0430b19": "首故。象駕東來用表。欲階妙果者。必自行門始。慧",
    "X33n0628_007:0430b20": "行若發。則六度咸趣。始而以智照理。終而以行成",
    "X33n0628_007:0430b21": "智。克果佛國。云理智行為身。日月是也。所經歷處。",
    "X33n0628_007:0430b22": "悉有瑞應者。同是無作妙德之所感生。各現等者。",
    "X33n0628_007:0430b23": "各以所得解脫。於隨侍時而現。即名弘經。庶不空",
    "X33n0628_007:0430b24": "過。△二正陳勸發三。初請受勸發。二正與勸發。三",
    "X33n0628_007:0430c01": "誓願勸發。今初。",
    "X33n0628_007:0430c02": "白佛言世尊(至)云何能得是法華經。",
    "X33n0628_007:0430c03": "首楞謂。此大士心聞。洞十方者。一約法身。依真而",
    "X33n0628_007:0430c04": "住。則十法界。並不外於心聞。若約報用。稱體而週",
    "X33n0628_007:0430c05": "則無邊剎海。不隔毛端。亦可謂之心聞。今曰遙聞",
    "X33n0628_007:0430c06": "者。以大士勝應在彼。赴感而來。故曰遙聞。若約菩",
    "X33n0628_007:0430c07": "薩之心聞。不但已聞能詮所詮。並聞此經廣說之",
    "X33n0628_007:0430c08": "意。今復遠來重問。云何能得者。意在愍念未法。共",
    "X33n0628_007:0430c09": "來聽受略說。俾心要總持人。以便勸進自行。又復",
    "X33n0628_007:0430c10": "發起流通。△二正與勸發。",
    "X33n0628_007:0430c11": "佛告普賢菩薩(至)於如來滅後必得是經。",
    "X33n0628_007:0430c12": "起信信成就發心。文與此相符。彼云。復次信成就",
    "X33n0628_007:0430c13": "發心者有三。一者直心。二者深心。三者大悲心。今",
    "X33n0628_007:0430c14": "初諸佛護念。即彼直心。但經約能護之人論。約所",
    "X33n0628_007:0430c15": "護之法。似有左右。謂若能受持佛所護經。則能正",
    "X33n0628_007:0430c16": "念真如。開佛知見。理觀鎔然。佛因護法。并護其人。",
    "X33n0628_007:0430c17": "華嚴謂。第八地聖人。始蒙佛護。今由經功殊勝。雖",
    "X33n0628_007:0430c18": "初心行人。亦得蒙護。則外護成矣。二植眾德本。即",
    "X33n0628_007:0430c19": "彼深心。亦但經約能發行之心論。約心所護之行。",
    "X33n0628_007:0430c20": "而有左右。今謂眾德。即善行所植之德本。即菩提",
    "X33n0628_007:0430c21": "心。以忘失菩提心。修諸功德。悉成魔業。以此心是",
    "X33n0628_007:0430c22": "上求下化之樞鈕故。能植此者。則照理之內智成",
    "X33n0628_007:0430c23": "就。三入正定聚。論雖未列。而意必含攝。以信滿行",
    "X33n0628_007:0430c24": "成。必入正定聚故。第二剎那。依定護慧。則自利之",
    "X33n0628_007:0431a01": "妙行成矣。四發救眾生心。與彼大悲全同。則前三",
    "X33n0628_007:0431a02": "是勸進自利。第四為發起流通。如來巧說。以此四",
    "X33n0628_007:0431a03": "法。該盡正通。令此二分。分而不分。能得此者。二利",
    "X33n0628_007:0431a04": "逾廣。是謂略說法華也。△三誓願勸發二。初願護",
    "X33n0628_007:0431a05": "人。二願護法。初五。初護持誦思惟。二護定期修習。",
    "X33n0628_007:0431a06": "三表神通威力。四示勝因近果。五勸一心修持。初",
    "X33n0628_007:0431a07": "三。初總示受持。二別示讀誦。三別示思惟。今初。",
    "X33n0628_007:0431a08": "爾時普賢菩薩白佛言(至)諸惱人者皆不得便。",
    "X33n0628_007:0431a09": "韋陀羅。云善妙主魘禱鬼也。△二別示讀誦。",
    "X33n0628_007:0431a10": "是人若行若立讀誦此經(至)亦為供養法華經故。",
    "X33n0628_007:0431a11": "地藏十輪經。建立三種定業輪。今經與彼習誦業",
    "X33n0628_007:0431a12": "輪大同。彼謂習。誦大乘。初中後夜。精勤無怠。心不",
    "X33n0628_007:0431a13": "散亂。則能摧破一切惑業。今因讀誦力。銷磨翳障。",
    "X33n0628_007:0431a14": "法眼清明。故感普賢現身安慰。魔不得便。若約由",
    "X33n0628_007:0431a15": "聞乃能讀誦。即是以聞所生慧。摧碾惑業也。即慧",
    "X33n0628_007:0431a16": "根中。中品之證相也。△三別示思惟。",
    "X33n0628_007:0431a17": "是人若坐思惟此經(至)得如是等陀羅尼。",
    "X33n0628_007:0431a18": "坐則身在禪定。由於定中思惟。發生妙慧。銷磨翳",
    "X33n0628_007:0431a19": "障。等感現身。教讀生喜。雖亦與上中品相等。今由",
    "X33n0628_007:0431a20": "轉復精進。乃更得三昧。及陀羅尼。應是慧根中。上",
    "X33n0628_007:0431a21": "品之證相也。空觀是旋旋。幻色歸真空也。假觀是",
    "X33n0628_007:0431a22": "百千旋旋。一真空出種種幻色也。中觀是法音方",
    "X33n0628_007:0431a23": "便。由色空無礙。始令法音方便。三一圓融。△二護",
    "X33n0628_007:0431a24": "定期修習二。初現身說法。二與呪自護。今初。",
    "X33n0628_007:0431b01": "世尊若後世後五百歲(至)而為說法示教利喜。",
    "X33n0628_007:0431b02": "前文兩番現身。皆緣平日持誦所感。茲更以尅期",
    "X33n0628_007:0431b03": "修習示者。欲顯此經有日劫相倍。速證之神功也。",
    "X33n0628_007:0431b04": "故古人遵此立儀修懺。復約戒定慧三根。各分三",
    "X33n0628_007:0431b05": "品。以明九種證相。於此期內。若得一旋。則是終之",
    "X33n0628_007:0431b06": "初住。而劫超十千矣。況更進者。△二與呪自護。",
    "X33n0628_007:0431b07": "亦復與其陀羅尼呪(至)即於佛前而說呪曰。",
    "X33n0628_007:0431b08": "陀羅尼呪者。由陀羅尼是依理所發。總持之妙慧。",
    "X33n0628_007:0431b09": "亦即所詮之理法。而呪是能詮之文句。能所合舉。",
    "X33n0628_007:0431b10": "故曰陀羅尼呪。",
    "X33n0628_007:0431b11": "阿檀地(一)檀陀婆地(至)辛阿毗吉利地帝(二十)",
    "X33n0628_007:0431b12": "△三表神通威力。",
    "X33n0628_007:0431b13": "世尊若有菩薩(至)皆是普賢威神之力。",
    "X33n0628_007:0431b14": "普賢體遍用恒。稱體起用。常加一切故。令未聞未",
    "X33n0628_007:0431b15": "持者。皆使聞持。△四示勝因近果二。初舉勝因。二",
    "X33n0628_007:0431b16": "示近果。今初。",
    "X33n0628_007:0431b17": "若有受持讀誦正憶念(至)為諸如來手摩其頭。",
    "X33n0628_007:0431b18": "普賢為諸佛長子。能以慧行莊嚴三世諸佛故。一",
    "X33n0628_007:0431b19": "切賢聖。所修之行。皆從普賢得名。今來居殿者。欲",
    "X33n0628_007:0431b20": "顯普賢即是弘通之人。其所有之行。亦即弘通之",
    "X33n0628_007:0431b21": "行言。當知是人者。乃大士提起行者。振惺法會。勿",
    "X33n0628_007:0431b22": "以恒倫等視。當知。此人即是普賢。以弘經之行。即",
    "X33n0628_007:0431b23": "普賢之行故。已曾於先佛所。深種善根。故於今生。",
    "X33n0628_007:0431b24": "乃能弘通。而為諸佛摩頂加被。△二示近果二。初",
    "X33n0628_007:0431c01": "以書寫況顯。二正明近果。今初。",
    "X33n0628_007:0431c02": "若但書寫是人命終(至)解其義趣如說修行。",
    "X33n0628_007:0431c03": "但能書者。尚得感生忉利。況能受持等者。△二正",
    "X33n0628_007:0431c04": "明近果。",
    "X33n0628_007:0431c05": "若有人受持讀誦(至)有如是等功德利益。",
    "X33n0628_007:0431c06": "文點命終即往者。正指近果也。六種法師所修之",
    "X33n0628_007:0431c07": "行。自有優劣故。上文以書寫居首。況出如說修行",
    "X33n0628_007:0431c08": "者。茲復先明能解義趣者。之近果。且住內院。不退",
    "X33n0628_007:0431c09": "位中。意指此行之遠果。非取草時。其福不盡。△五",
    "X33n0628_007:0431c10": "勸一心修持。",
    "X33n0628_007:0431c11": "是故智者應當一心自書(至)正憶念如說修行。",
    "X33n0628_007:0431c12": "△二願護法二。初菩薩守護流布。二如來贊述功",
    "X33n0628_007:0431c13": "德。今初。",
    "X33n0628_007:0431c14": "世尊我今以神通力故(至)廣令流布使不斷絕。",
    "X33n0628_007:0431c15": "△二如來贊述功德四。初贊護經。二護持名。三述",
    "X33n0628_007:0431c16": "殊勝。四示勸誡。今初。",
    "X33n0628_007:0431c17": "爾時釋迦牟尼佛(至)而能作是神通之願守護是經。",
    "X33n0628_007:0431c18": "普賢全體。即是妙法故。以法流之用。而護法流之",
    "X33n0628_007:0431c19": "源。△二護持名。",
    "X33n0628_007:0431c20": "我當以神通力守護能受持普賢菩薩名者。",
    "X33n0628_007:0431c21": "普賢道契佛心。名能召德故。持大士名者。得感佛",
    "X33n0628_007:0431c22": "護。△三述殊勝三。初示人勝。二示因勝。三示果勝。",
    "X33n0628_007:0431c23": "今初。",
    "X33n0628_007:0431c24": "普賢若有受持讀誦(至)為釋迦牟尼佛衣之所覆。",
    "X33n0628_007:0432a01": "文中五見當知句者。亦警惺現未得見此人者。令",
    "X33n0628_007:0432a02": "生渴仰也。意謂。此經於無量國中。乃至名字。不可",
    "X33n0628_007:0432a03": "得聞。何況得見受持。必宿世具大善根。始能弘通。",
    "X33n0628_007:0432a04": "當知。此人雖身生末世。若能弘此即法身之妙典。",
    "X33n0628_007:0432a05": "不獨得見普賢。蒙其教讀加護。則與生值佛世。親",
    "X33n0628_007:0432a06": "見我身。親從我口聞法。親陳供養。親蒙我贊善者。",
    "X33n0628_007:0432a07": "等無有異。又復當知。是人既有如是勝因。自能感",
    "X33n0628_007:0432a08": "我手摩其頭。安慰其心。自能感我以衣覆護。不令",
    "X33n0628_007:0432a09": "魔便。而況於他。敢不共相守護。△二示因勝。",
    "X33n0628_007:0432a10": "如是之人不復貪著世樂(至)能修普賢之行。",
    "X33n0628_007:0432a11": "初明不為外境所轉者。以有直心正念實相法故。",
    "X33n0628_007:0432a12": "有福德培養力故。次明不為內惑所惱者。以智強",
    "X33n0628_007:0432a13": "故。與無貪等善根相應故。嫉妒被無嗔所治故。諸",
    "X33n0628_007:0432a14": "慢缺染慧無依不起故。少欲即無貪故。△三示果",
    "X33n0628_007:0432a15": "勝。",
    "X33n0628_007:0432a16": "普賢若如來滅後(至)當坐天人大眾中師子法座上。",
    "X33n0628_007:0432a17": "受持等果。即當詣道場者。緣末法中。魔強法弱。多",
    "X33n0628_007:0432a18": "諸留難。此人能於煩惱大海中。以大信力。以大忍",
    "X33n0628_007:0432a19": "力。以大念力。高超諸衰。妙演一乘。是故感果。極勝",
    "X33n0628_007:0432a20": "極速。△四示勸誡。",
    "X33n0628_007:0432a21": "普賢若於後世(至)當起遠迎當如敬佛。",
    "X33n0628_007:0432a22": "不貪資生者。但患所以立也。況得隨心所願。次誡",
    "X33n0628_007:0432a23": "切勿輕毀等者。免招生現二報也。△三聞品獲益。",
    "X33n0628_007:0432a24": "說是普賢勸發品時(至)諸菩薩具普賢道。",
    "X33n0628_007:0432b01": "得百千旋者。終之初地。具普賢道。乃終教十地之",
    "X33n0628_007:0432b02": "後心也。但舉初後者。欲該中八也。又但舉聖位者。",
    "X33n0628_007:0432b03": "即該三賢矣。佛世法會。於一座內。一聞聖法。便可",
    "X33n0628_007:0432b04": "位登十地。正見妙法之難思。△三總結流通。",
    "X33n0628_007:0432b05": "佛說是經時(至)受持佛語作禮而去。",
    "X33n0628_007:0432b06": "聞經竟。先得歡喜益者。即未來世諸佛也。",
    "X33n0628_007:0432b08": "妙法蓮華經科拾卷第七(終)"
}