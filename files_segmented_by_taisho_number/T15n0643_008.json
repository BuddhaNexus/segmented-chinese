{
    "T15n0643_008:0683b02": "佛說觀佛三昧海經卷第八",
    "T15n0643_008:0683b04": "東晉天竺三藏佛陀跋陀羅譯",
    "T15n0643_008:0683b05": "觀馬王藏品第七",
    "T15n0643_008:0683b06": "佛告阿難：「未來眾生云何當觀如來陰馬藏",
    "T15n0643_008:0683b07": "相？陰馬藏相者：我在家時，耶輸陀羅及五百",
    "T15n0643_008:0683b08": "侍女咸作是念：『太子生世多諸奇特，唯有一",
    "T15n0643_008:0683b09": "事於我有疑？』婇女眾中有一女子名修曼那，",
    "T15n0643_008:0683b10": "即白妃言：『太子者神人也。《毘陀經》說：若有",
    "T15n0643_008:0683b11": "神人質性清淨，以梵行故身根平滿。太子今",
    "T15n0643_008:0683b12": "者似梵行人，納妃多載，其諸婇女奉事歷年，",
    "T15n0643_008:0683b13": "不見身根況有世事？』復有一女名曰淨意，白",
    "T15n0643_008:0683b14": "言：『大家！我事太子經十八年，未見太子有便",
    "T15n0643_008:0683b15": "利患，況有諸欲？』爾時諸女各各異說，皆謂",
    "T15n0643_008:0683b16": "太子是不能男。太子晝寢，皆聞諸女欲見太",
    "T15n0643_008:0683b17": "子陰馬藏相。是時太子，誓願力故應諸女人，",
    "T15n0643_008:0683b18": "安徐轉身內衣被發，見金色身光明晃耀，雙",
    "T15n0643_008:0683b19": "膝暫開，咸覩聖體平如滿月，有金色光猶",
    "T15n0643_008:0683b20": "如日輪。諸女歡喜：『如此神人實可敬愛，但於",
    "T15n0643_008:0683b21": "我等世情望絕！』作是語已悲泣雨淚。爾時太",
    "T15n0643_008:0683b22": "子！於其根處出白蓮華，其色紅白，上一下二",
    "T15n0643_008:0683b23": "三華相連，諸女見已復相謂言：『如此神人有",
    "T15n0643_008:0683b24": "蓮華相，此人云何心有染著？』作是語已噎不",
    "T15n0643_008:0683b25": "能言。是時華中忽有身根如童子形，諸女",
    "T15n0643_008:0683b26": "見已更相謂言：『太子今者現奇特事，忽有身",
    "T15n0643_008:0683b27": "根如是漸漸如丈夫形。』諸女見此滿已情願",
    "T15n0643_008:0683b28": "不勝悅喜。「現此相時羅睺羅母，見彼身根花",
    "T15n0643_008:0683b29": "花相次如天劫貝，一一花上乃有無數大身",
    "T15n0643_008:0683c01": "菩薩，手執白花圍繞身根，現已還沒如前日",
    "T15n0643_008:0683c02": "輪。此名菩薩陰馬藏相。如來今者成菩提道，",
    "T15n0643_008:0683c03": "是大丈夫具男子身，復當為汝顯現男相。」",
    "T15n0643_008:0683c04": "佛告阿難：「汝未出家，時摩偷羅王有一乳母",
    "T15n0643_008:0683c05": "名頭牟婆，乳養彼王經十五載。王既長大，合",
    "T15n0643_008:0683c06": "掌長跪從王求願，白言大王：『我雖卑賤，乳養",
    "T15n0643_008:0683c07": "大王勤劬歷年，伏惟大王乞賜一願！』王白：『乳",
    "T15n0643_008:0683c08": "母欲求何等？』乳母即言：『在王宮中如功德天，",
    "T15n0643_008:0683c09": "一切無乏，唯闕一事，所謂女人情願所幸。』王",
    "T15n0643_008:0683c10": "白乳母：『當以乳母配一大臣義同伉儷。』乳",
    "T15n0643_008:0683c11": "母不願，白言大王：『貴人多事非我所樂，願勅",
    "T15n0643_008:0683c12": "國內一切男子，十五已上三十已還皆悉從",
    "T15n0643_008:0683c13": "我。若能來者，我施彼人一大金錢；形醜陋",
    "T15n0643_008:0683c14": "者當施銀錢。』時彼國王，報乳母恩造一高樓，",
    "T15n0643_008:0683c15": "宣令國內勅諸男子：『如上所願皆悉來集。』經",
    "T15n0643_008:0683c16": "歷年歲乳母衰老，多招諸女遂有五百，一一",
    "T15n0643_008:0683c17": "女人復買諸婢，種種莊飾數滿八千。「時彼國",
    "T15n0643_008:0683c18": "王遘疾崩亡，太子紹位，智臣白言：『先王報恩",
    "T15n0643_008:0683c19": "恣此老婢，令王國土如婬女村，損辱國望實",
    "T15n0643_008:0683c20": "自不少。用此何為？宜時擯徙！』白已出外，焚燒",
    "T15n0643_008:0683c21": "高樓驅逐諸女。「諸女惶怖詣舍衛國，既到舍",
    "T15n0643_008:0683c22": "衛，於四衢道造立婬舍作妖如前。舍衛大國",
    "T15n0643_008:0683c23": "多諸人眾，湊諸女家經一宿者輸金錢二百。",
    "T15n0643_008:0683c24": "國有長者名如閭達，積財百億，長者有子名",
    "T15n0643_008:0683c25": "曰華德，兄弟三人遊蕩無度競奔婬舍，始初",
    "T15n0643_008:0683c26": "一往各各皆輸金錢十五，日日夜夜恒輸金",
    "T15n0643_008:0683c27": "錢過倍常人，經一月中一藏金盡。其父長者",
    "T15n0643_008:0683c28": "案行諸藏，見一藏空，問守藏者：『此藏中金為",
    "T15n0643_008:0683c29": "何所在？』典藏白言：『大家諸子日日持金往",
    "T15n0643_008:0684a01": "婬女舍，若不制止用金當盡。』長者聞已椎胸",
    "T15n0643_008:0684a02": "大哭：『嗚呼賊子破我家居。』手執大杖打兒母",
    "T15n0643_008:0684a03": "頭，其婦號哭：『嗚呼賊子，生兒無益偷金藏盡，",
    "T15n0643_008:0684a04": "父無訓範素不嚴勅，見打何為？』長者瞋恚",
    "T15n0643_008:0684a05": "號哭詣王，腹拍王前白言：『大王！國內荒亂，",
    "T15n0643_008:0684a06": "摩偷羅國諸羅剎女，來住此城破我家業。』王",
    "T15n0643_008:0684a07": "語長者：『汝甚大富金藏猶盡，況餘凡下寧不",
    "T15n0643_008:0684a08": "困耶？』長者白王：『唯願大王速誅惡人。』王告長",
    "T15n0643_008:0684a09": "者：『吾受佛戒猶不傷蟻，況欲殺人？』長者聞此，",
    "T15n0643_008:0684a10": "舉手拍頭白言：『大王！臣聞王者誅罰惡人，為",
    "T15n0643_008:0684a11": "國除患當有何罪？今日大王與惡為伴，縱諸",
    "T15n0643_008:0684a12": "婬女壞亂正法，國荒民窮戒將安存？』",
    "T15n0643_008:0684a13": "「王告長者：『如來出世多所調伏，鴦掘摩羅",
    "T15n0643_008:0684a14": "氣噓旃陀羅，大力鬼王、羅剎、魁膾，一切皆",
    "T15n0643_008:0684a15": "化，今當詣佛啟白此事，卿可小忍。』安慰臣",
    "T15n0643_008:0684a16": "已，駕乘名象，與諸侍從往詣祇洹，為佛作",
    "T15n0643_008:0684a17": "禮繞佛三匝合掌長跪白言：『世尊！摩偷羅國",
    "T15n0643_008:0684a18": "諸婬女等，今來此間惑諸年少，願佛化之。』",
    "T15n0643_008:0684a19": "佛告大王：『却後七日佛自知之。』時波斯匿王",
    "T15n0643_008:0684a20": "禮佛而退。",
    "T15n0643_008:0684a21": "「佛告摩訶迦葉：『汝往須達大長者家，可白",
    "T15n0643_008:0684a22": "檀越：「却後七日，佛詣試場化諸婬女。」』須達",
    "T15n0643_008:0684a23": "聞已歡喜踊躍辦諸供具，作七寶華高十一",
    "T15n0643_008:0684a24": "丈置佛坐處，懸諸繒蓋香汁灑地，其日已至",
    "T15n0643_008:0684a25": "王擊金鼓，令諸國內諸論議師皆詣試場。須",
    "T15n0643_008:0684a26": "達長者請諸比丘、比丘尼、優婆塞、優婆夷，一",
    "T15n0643_008:0684a27": "切皆集當設供養。明日時到，王與諸人詣論",
    "T15n0643_008:0684a28": "議場，長者如閭達，遣旃陀羅喚諸婬女，須",
    "T15n0643_008:0684a29": "達長者亦白時到。是時如來勅千二百五十",
    "T15n0643_008:0684b01": "比丘：『汝諸比丘！各隨定意現大神通。』上座",
    "T15n0643_008:0684b02": "憍陳如與四比丘化作一窟，大如香山百千",
    "T15n0643_008:0684b03": "蓮華，一一華上有五比丘結加趺坐，身出",
    "T15n0643_008:0684b04": "金光令身金色，端嚴可愛猶如彌勒。復有化",
    "T15n0643_008:0684b05": "人作十八變，一一變中有十八比丘，作十八",
    "T15n0643_008:0684b06": "變神通可觀，中有入三昧者、中有經行者，光",
    "T15n0643_008:0684b07": "明迴旋猶如金山生諸寶華，比丘在窟身心",
    "T15n0643_008:0684b08": "不散，飛到試場坐於上位。欝毘迦葉，踊身",
    "T15n0643_008:0684b09": "空中化作六龍，蟠身相結為比丘座，在其座",
    "T15n0643_008:0684b10": "上作十八變飛至試場。伽耶那提兄弟二人，",
    "T15n0643_008:0684b11": "踊身虛空化作大石窟，入火光定作十八變",
    "T15n0643_008:0684b12": "飛至試場。大德摩訶迦葉，著千納衣手擎鉢",
    "T15n0643_008:0684b13": "盂，執持威儀足步虛空，步步之中化一寶樹；",
    "T15n0643_008:0684b14": "一一樹下有化迦葉，經行林中作十八變亦",
    "T15n0643_008:0684b15": "至試場。大智舍利弗！踊身空中作十八變，身",
    "T15n0643_008:0684b16": "上出千日光明赫奕不相障蔽，身下出千月",
    "T15n0643_008:0684b17": "如秋滿月團圓可愛，作十八變飛至試場。大",
    "T15n0643_008:0684b18": "目揵連踊身空中，化作八萬四千師子座，一",
    "T15n0643_008:0684b19": "一師子閉目伏地白如雪山，大目揵連坐其",
    "T15n0643_008:0684b20": "背上，作十八變飛至試場。尊者優波離踊身",
    "T15n0643_008:0684b21": "空中，於虛空中敷尼師檀，結加趺坐入慈",
    "T15n0643_008:0684b22": "三昧，身諸毛孔流出金光，作十八變飛至試",
    "T15n0643_008:0684b23": "場。大迦旃延踊身空中，化作十五摩醯首羅，",
    "T15n0643_008:0684b24": "一一天子乘一牛王，頭上生華，大迦旃延處",
    "T15n0643_008:0684b25": "此華座，作十八變飛至試場。須菩提踊身",
    "T15n0643_008:0684b26": "空中，冥然不現但聞語聲，說如是偈：",
    "T15n0643_008:0684b27": "「『一切法如性，　　無我無眾生；",
    "T15n0643_008:0684b28": "　　亦無婬欲想，　　當復教化誰？",
    "T15n0643_008:0684b29": "　　諸法本無性，　　亦無名字相；",
    "T15n0643_008:0684c01": "　　愛著故起欲，　　當復教化誰？』",
    "T15n0643_008:0684c02": "「說是語已，作十八變飛至試場。時阿那律踊",
    "T15n0643_008:0684c03": "身空中，化萬梵王作諸梵宮，比丘處中作十",
    "T15n0643_008:0684c04": "八變飛至試場。羅睺羅、難陀！時二比丘踊身",
    "T15n0643_008:0684c05": "空中化作寶樓，比丘處中入深禪定，作十八",
    "T15n0643_008:0684c06": "變飛至試場。如是千二百五十比丘各現異",
    "T15n0643_008:0684c07": "變，亦作十八種神通飛至試場。「爾時世尊獨",
    "T15n0643_008:0684c08": "將阿難，持尼師檀手執澡罐，世尊在前阿難",
    "T15n0643_008:0684c09": "在後，從佛鉢盂中有六蓮華，一一蓮華放金",
    "T15n0643_008:0684c10": "色光，照舍衛國令作金色。澡罐水中有大金",
    "T15n0643_008:0684c11": "幢，其金幢頭有五百光；一一光明化千化佛，",
    "T15n0643_008:0684c12": "三十二相皆悉具足，足步虛空飛至試場。波",
    "T15n0643_008:0684c13": "斯匿王及諸大眾，散華燒香為佛作禮，百",
    "T15n0643_008:0684c14": "千天樂不鼓自鳴，歌詠如來無量功德。波斯",
    "T15n0643_008:0684c15": "匿王長跪合掌，勸請如來令化婬女。佛坐華",
    "T15n0643_008:0684c16": "座為諸大眾，略說苦、空、無常諸波羅蜜，諸女",
    "T15n0643_008:0684c17": "不受。「時女眾中，有一婬女名曰：可愛，告諸女",
    "T15n0643_008:0684c18": "言：『沙門瞿曇！本性無欲人言不男，故於眾",
    "T15n0643_008:0684c19": "中演說苦空毀欲不淨，若有身分皆具足者，",
    "T15n0643_008:0684c20": "於大眾中應去慚愧如尼揵子，出身示我。審",
    "T15n0643_008:0684c21": "有此相，我等歸伏為其弟子；若無此相虛說",
    "T15n0643_008:0684c22": "不淨，此無根人性自無欲，云何不說欲為不",
    "T15n0643_008:0684c23": "淨？』說是語已，如來爾時化作一象，如轉輪",
    "T15n0643_008:0684c24": "聖王象寶，時象脚間出一白華，猶如象支漸",
    "T15n0643_008:0684c25": "漸跓地。諸女見已歡喜大笑，各相謂言：",
    "T15n0643_008:0684c26": "『沙門善幻乃化作此。』佛復化作一馬王像，",
    "T15n0643_008:0684c27": "出馬王藏，如琉璃筒下垂至膝，諸女見已",
    "T15n0643_008:0684c28": "彌言是幻。末利夫人見此化相，白諸比丘",
    "T15n0643_008:0684c29": "尼及優婆夷：『我等諸女宜各退還，婬女所",
    "T15n0643_008:0685a01": "說不可聽聞。世尊大慈，今欲化之必作異變，",
    "T15n0643_008:0685a02": "我等宜避。』禮佛而退。",
    "T15n0643_008:0685a03": "「佛勅阿難：『汝告波斯匿王及諸比丘，各自遊",
    "T15n0643_008:0685a04": "戲。』波斯匿王白諸大德：『如來大慈欲化婬女，",
    "T15n0643_008:0685a05": "我等今者宜各遠去。』作是語已却行而退，",
    "T15n0643_008:0685a06": "唯此千二百五十比丘侍立佛後。佛告憍陳",
    "T15n0643_008:0685a07": "如：『將汝徒眾經行林中。』五百比丘大智舍利",
    "T15n0643_008:0685a08": "弗為眾上首，猶故合掌侍佛左右。佛告舍利",
    "T15n0643_008:0685a09": "弗：『汝亦隨意與諸論師論講所宜。』五百比丘",
    "T15n0643_008:0685a10": "隨舍利弗後至華林中，為波斯匿王更說四",
    "T15n0643_008:0685a11": "諦。唯阿難在，佛告阿難：『汝留坐具，汝亦宜去。』",
    "T15n0643_008:0685a12": "作是語已，是時世尊獨往女所。「是時諸女見",
    "T15n0643_008:0685a13": "佛獨在，高聲大笑白言：『沙門汝今為有身分",
    "T15n0643_008:0685a14": "不耶？』佛言：『我具男身是大丈夫。』諸女聞已掩",
    "T15n0643_008:0685a15": "口而笑。爾時世尊敷尼師檀，金剛地神化作",
    "T15n0643_008:0685a16": "金床，七寶為脚在坐具下，佛坐其上，楪僧",
    "T15n0643_008:0685a17": "伽梨披僧祇支，示胸卍字令女見之。諸女",
    "T15n0643_008:0685a18": "見字，如百千男子年皆盛壯，顏貌奇特甚適",
    "T15n0643_008:0685a19": "女意；佛復披泥洹僧，見佛身體泯然平滿，",
    "T15n0643_008:0685a20": "有金色光猶如千日。諸女見已，皆言：『瞿曇是",
    "T15n0643_008:0685a21": "無根人。』佛聞此語，如馬王法漸漸出現，初出",
    "T15n0643_008:0685a22": "之時猶如八歲童子身根，漸漸長大如少年",
    "T15n0643_008:0685a23": "形。諸女見已皆悉歡喜，時陰馬藏漸漸長大",
    "T15n0643_008:0685a24": "如蓮花幢，一一層間有百億蓮華；一一蓮華",
    "T15n0643_008:0685a25": "有百億寶色；一一色中有百億化佛；一一化",
    "T15n0643_008:0685a26": "佛百億菩薩，無量大眾以為侍者。時諸化佛",
    "T15n0643_008:0685a27": "異口同音，毀諸女人惡欲過患，而說偈言：",
    "T15n0643_008:0685a28": "「『若有諸男子，　　年皆十五六；",
    "T15n0643_008:0685a29": "　　盛壯多力勢，　　數滿恒河沙；",
    "T15n0643_008:0685b01": "　　持以供給女，　　不滿須臾意。』",
    "T15n0643_008:0685b02": "「時諸女人聞此語已，心懷慚愧懊憹躄地，",
    "T15n0643_008:0685b03": "舉手拍頭而作是言：『嗚呼惡欲，乃令諸佛說",
    "T15n0643_008:0685b04": "如此事，我等懷惡心著穢欲不知為患，乃令",
    "T15n0643_008:0685b05": "諸佛聞如此弊，猶如盛火焚燒我等！』說是語",
    "T15n0643_008:0685b06": "時，見虛空中一切化佛，廣為諸女說不淨觀，",
    "T15n0643_008:0685b07": "所謂：九想、十想、三十想、數息安般。諸女聞說",
    "T15n0643_008:0685b08": "不淨觀，法樂禪定樂，不樂愛欲。「爾時世尊",
    "T15n0643_008:0685b09": "還攝身光端坐金床，大眾雲集還到佛所，波",
    "T15n0643_008:0685b10": "斯匿王白言：『世尊！如來出世多所利益，乃於",
    "T15n0643_008:0685b11": "此處現大光明，況餘身分無量功德！』一切諸",
    "T15n0643_008:0685b12": "天在虛空中，亦讚如來百千梵行：『如來梵行",
    "T15n0643_008:0685b13": "乃得如此，勝陰馬藏沒無處所，顯出金華化",
    "T15n0643_008:0685b14": "佛無數，是持戒報功德巍巍。』時諸女人聞此",
    "T15n0643_008:0685b15": "說已，四千女等發阿耨多羅三藐三菩提心，",
    "T15n0643_008:0685b16": "二千女人遠塵離垢得法眼淨，二千女人於未",
    "T15n0643_008:0685b17": "來世過十二劫，次第當得辟支佛道。「長者如",
    "T15n0643_008:0685b18": "閭達見佛現化惡魔女人，讚言：『善哉善哉！",
    "T15n0643_008:0685b19": "如來昔者破波旬軍，今化諸女與本無異，此",
    "T15n0643_008:0685b20": "相現時無量諸天發菩提心。』波斯匿王所將",
    "T15n0643_008:0685b21": "士眾有五百人求佛出家，鬚髮自落，身所著",
    "T15n0643_008:0685b22": "衣變成袈裟，應時即得阿羅漢道。是時大眾",
    "T15n0643_008:0685b23": "見馬王藏，心歡喜者除五十億劫生死之罪，",
    "T15n0643_008:0685b24": "禮佛而退。」佛告阿難：「我昔夏安居時，波羅",
    "T15n0643_008:0685b25": "[木*奈]國有一婬樓，樓上有女名曰妙意，昔日",
    "T15n0643_008:0685b26": "於佛有重因緣，我與難陀及將汝往此婬女",
    "T15n0643_008:0685b27": "舍日日乞食，此女於我不曾恭敬，於難陀所",
    "T15n0643_008:0685b28": "偏生愛著，已經七日女心念言：『沙門瞿曇若",
    "T15n0643_008:0685b29": "能遣弟難陀、阿難從我願言，我當種種供養",
    "T15n0643_008:0685c01": "沙門。』佛告阿難、難陀：『汝從今日莫往彼村。』世",
    "T15n0643_008:0685c02": "尊自獨執鉢而行至女樓所，一日至三日，放",
    "T15n0643_008:0685c03": "金色光化諸天人，此女不悟。後日世尊復",
    "T15n0643_008:0685c04": "將阿難、難陀在樓下行，婬女愛敬二比丘",
    "T15n0643_008:0685c05": "故，遙以眾華散佛及二比丘，阿難告言：『汝可",
    "T15n0643_008:0685c06": "禮佛？』女愛阿難，應時作禮。「爾時世尊化三童",
    "T15n0643_008:0685c07": "子，年皆十五面貌端正，勝諸世間一切人類。",
    "T15n0643_008:0685c08": "此女見已身心歡喜，為化年少五體投地，敬",
    "T15n0643_008:0685c09": "禮年少，白言：『丈夫！我今此舍如功德天，福力",
    "T15n0643_008:0685c10": "自在眾寶莊嚴，我今以身及與奴婢奉上丈",
    "T15n0643_008:0685c11": "夫，可備灑掃，若能顧納隨我所願，一切供給",
    "T15n0643_008:0685c12": "無所愛惜。』作是語已化人坐床，未及食頃，女",
    "T15n0643_008:0685c13": "前親近白言：『丈夫！願遂我意。』化人不違，隨",
    "T15n0643_008:0685c14": "己所欲即附近已。一日一夜心不疲厭；至",
    "T15n0643_008:0685c15": "二日時愛心漸息；至三日時白言：『丈夫！可起",
    "T15n0643_008:0685c16": "飲食？』化人即起纏綿不已，女生厭悔，白言：",
    "T15n0643_008:0685c17": "『丈夫！異人乃爾？』化人告言：『我先世法凡與",
    "T15n0643_008:0685c18": "女通，經十二日爾乃休息。』女聞此語如人",
    "T15n0643_008:0685c19": "食噎，既不得吐又不得咽，身體苦痛如被杵",
    "T15n0643_008:0685c20": "擣；至四日時如被車轢；至五日時如鐵丸",
    "T15n0643_008:0685c21": "入體；至六日時支節悉痛如箭入心，女作",
    "T15n0643_008:0685c22": "念言：『我聞人說迦毘羅城淨飯王子，身紫金",
    "T15n0643_008:0685c23": "色三十二相，愍諸盲冥救濟苦人，恒在此",
    "T15n0643_008:0685c24": "城常行福慶，放金色光濟一切人，今日何故",
    "T15n0643_008:0685c25": "不來救我？』作是念已懊惱自責：『我從今日",
    "T15n0643_008:0685c26": "乃至壽終，終不貪色，寧與虎狼、師子、惡獸同",
    "T15n0643_008:0685c27": "處一穴，不貪色欲受此苦惱。』作是語已復起",
    "T15n0643_008:0685c28": "飯食，行坐共俱無奈之何，化人亦瞋：『咄！",
    "T15n0643_008:0685c29": "弊惡女廢我事業，我今共汝合體一處不如",
    "T15n0643_008:0686a01": "早死，父母宗親若來覓我於何自藏？我寧經",
    "T15n0643_008:0686a02": "死不堪受恥。』女言：『弊物我不用，爾欲死隨意。』",
    "T15n0643_008:0686a03": "「是時化人取刀刺頸血流滂沱，塗污女身",
    "T15n0643_008:0686a04": "萎沱在地，女不能勝亦不得免。死經二日",
    "T15n0643_008:0686a05": "青瘀臭黑；三日膖脹；四日爛潰，大小便利及",
    "T15n0643_008:0686a06": "諸惡虫，迸血諸膿塗漫女身，女極惡厭而不",
    "T15n0643_008:0686a07": "得離；至五日時皮肉漸爛；至六日時肉落都",
    "T15n0643_008:0686a08": "盡；至七日時唯有臭骨，如膠如漆粘著女身。",
    "T15n0643_008:0686a09": "女發誓願：『若諸天神及與仙人、淨飯王子能",
    "T15n0643_008:0686a10": "免我苦，我持此舍一切珍寶以用給施。』作是",
    "T15n0643_008:0686a11": "念時，佛將阿難、難陀，帝釋在前擎寶香爐燒",
    "T15n0643_008:0686a12": "無價香，梵王在後擎大寶蓋，無量諸天鼓天",
    "T15n0643_008:0686a13": "妓樂，佛放常光明耀天地，一切大眾皆",
    "T15n0643_008:0686a14": "見，如來詣此女樓。時女見佛心懷慚愧藏骨",
    "T15n0643_008:0686a15": "無處，取諸白[疊*毛]無量眾香纏裹臭骨，臭勢",
    "T15n0643_008:0686a16": "如故不可覆藏。女見世尊，為佛作禮，以慚愧",
    "T15n0643_008:0686a17": "故身映骨上，臭骨忽然在女背上，女極慚愧",
    "T15n0643_008:0686a18": "流淚而言：『如來功德慈悲無量，若能令我離",
    "T15n0643_008:0686a19": "此苦者，願為弟子心終不退。』佛神力故臭骨",
    "T15n0643_008:0686a20": "不現，女大歡喜為佛作禮白佛言：『世尊！我",
    "T15n0643_008:0686a21": "今所珍一切施佛。』佛為呪願梵音流暢，女聞",
    "T15n0643_008:0686a22": "呪願心大歡喜，應時即得須陀洹道。五百侍",
    "T15n0643_008:0686a23": "女聞佛音聲，皆發無上菩提道心，無量梵",
    "T15n0643_008:0686a24": "眾見佛神變得無生忍，帝釋所將諸天子等，",
    "T15n0643_008:0686a25": "有發菩提心者，有得阿那含者。」",
    "T15n0643_008:0686a26": "佛告阿難：「我昔初成道時，伽耶城邊住熙連",
    "T15n0643_008:0686a27": "河側，有五尼揵。第一尼揵名薩闍多，五百徒",
    "T15n0643_008:0686a28": "眾；餘四各有二百五十弟子。時諸尼揵自",
    "T15n0643_008:0686a29": "稱得道，來至我所，以其身根繞身七匝，來",
    "T15n0643_008:0686b01": "至我所敷草而坐，即作是語：『瞿曇！我無欲",
    "T15n0643_008:0686b02": "故梵行相成，我之身根乃能如此如自在天，",
    "T15n0643_008:0686b03": "我今神通過踰沙門百千萬倍，沙門作一我",
    "T15n0643_008:0686b04": "當作二。』即於地中化作一樹，以其身根絞",
    "T15n0643_008:0686b05": "繞著樹，滿七匝已，令樹雲霧如龍王氣，高聲",
    "T15n0643_008:0686b06": "大喚舉手唱言：『瞿曇！我梵行相事驗如此，",
    "T15n0643_008:0686b07": "汝稱男子，言大丈夫，以何為證？』「爾時世尊化",
    "T15n0643_008:0686b08": "作寶枷，寶枷兩頭有十四珠，一一明珠有",
    "T15n0643_008:0686b09": "千光明；一一光明化成化佛，作十八變住立",
    "T15n0643_008:0686b10": "空中，世尊現化，倒住空中脚在枷上。時佛",
    "T15n0643_008:0686b11": "二足出千蓮華，一一蓮華萬億光明；一一光",
    "T15n0643_008:0686b12": "中有百億寶臺；一一臺中無數化佛；一一",
    "T15n0643_008:0686b13": "化佛各攝一脚，猶如卷琉璃令脚不現。一",
    "T15n0643_008:0686b14": "切化佛及釋迦文，悉懸一脚倒住空中，唯諸",
    "T15n0643_008:0686b15": "尼揵見佛倒住，無量天龍八部鬼神，見佛世",
    "T15n0643_008:0686b16": "尊安坐講堂敷演大法，所謂：無相、無我等法。",
    "T15n0643_008:0686b17": "「時空有聲告諸尼揵：『佛已作一，汝可作二。』時",
    "T15n0643_008:0686b18": "諸尼揵即自騰擲，手搏樹枝抱樹而立，盡尼",
    "T15n0643_008:0686b19": "揵術不能倒立。樹神現身手搏其耳，罵言：『狂",
    "T15n0643_008:0686b20": "人！汝如小虫，敢與獸王師子共戰。汝向大喚：",
    "T15n0643_008:0686b21": "「佛若作一，我當作二。」佛今已住大神通力，汝",
    "T15n0643_008:0686b22": "何不為？』樹神罵已，地神堅牢即從地出住立",
    "T15n0643_008:0686b23": "空中，以大鐵鎖鎖尼揵脚倒懸空中，有五夜",
    "T15n0643_008:0686b24": "叉以杖撾之，尼揵痛急自掣墜地，未至地",
    "T15n0643_008:0686b25": "頃有一尼揵稱：『南無佛！』世尊以手接取尼揵",
    "T15n0643_008:0686b26": "令身不痛。時諸尼揵既至地已，妬心不歇，語",
    "T15n0643_008:0686b27": "地神言：『汝無慈心偏為瞿曇，汝宿罪故受夜",
    "T15n0643_008:0686b28": "叉身在此地下，今日復更無慈普愛，但為瞿",
    "T15n0643_008:0686b29": "曇困苦我等。』時恒河神飛住空中，手執大石",
    "T15n0643_008:0686c01": "告言：『尼揵！如汝癡人，服食牛糞，石灰塗頭，令",
    "T15n0643_008:0686c02": "髮褫落裸形無恥，猶如驢馬亦如貧龍不能",
    "T15n0643_008:0686c03": "潤益。如來佛日普照一切，汝今云何持黑闇",
    "T15n0643_008:0686c04": "身與日爭光？』爾時水神唱是語已，勸請世尊",
    "T15n0643_008:0686c05": "伏諸尼揵。「爾時世尊告諸尼揵：『汝等不知如",
    "T15n0643_008:0686c06": "來身分，若欲見者隨意觀之，如來積劫修行",
    "T15n0643_008:0686c07": "梵行，在家之時無邪欲想，心不染累故得斯",
    "T15n0643_008:0686c08": "報，猶如寶馬隱顯無常，今當為汝少現身分。』",
    "T15n0643_008:0686c09": "爾時世尊從空而下，即於地上化作四水如",
    "T15n0643_008:0686c10": "四大海，四海之中有須彌山，佛在山下正",
    "T15n0643_008:0686c11": "身仰臥放金色光，其光晃耀映諸天目，徐",
    "T15n0643_008:0686c12": "出馬藏繞山七匝如金蓮華，華華相次上至",
    "T15n0643_008:0686c13": "梵世，從佛身出一億那由他雜寶蓮華，猶",
    "T15n0643_008:0686c14": "如華幢覆蔽馬藏。此蓮華幢有十億層，層",
    "T15n0643_008:0686c15": "有百千無量化佛，一一化佛百億菩薩，無數",
    "T15n0643_008:0686c16": "比丘以為侍者，化佛放光照十方界。尼揵見",
    "T15n0643_008:0686c17": "已大驚心伏：『佛梵行相乃至如此不可思議，",
    "T15n0643_008:0686c18": "形不醜惡猶如蓮華，我今頂禮佛功德海，佛",
    "T15n0643_008:0686c19": "智無邊不可窮盡，受我懺悔攝取我等。』作此",
    "T15n0643_008:0686c20": "語已，五百尼揵合掌叉手長跪在地，求佛出",
    "T15n0643_008:0686c21": "家。佛言：『善來比丘！』佛勅迦葉為辦衣服，迦葉",
    "T15n0643_008:0686c22": "爾時至仙人所告大仙人：『今日世尊伏諸尼",
    "T15n0643_008:0686c23": "揵！唯願仙士施少衣裳。』時諸仙人取好樹皮，",
    "T15n0643_008:0686c24": "多羅樹葉裁縫為衣。時諸仙人師名曰光",
    "T15n0643_008:0686c25": "目，合掌叉手告諸弟子：『佛德無量弘誓周普，",
    "T15n0643_008:0686c26": "乃攝受此著邪見人。我宜辦衣給裸形者，亦",
    "T15n0643_008:0686c27": "敬佛寶可脫諸苦。』說是語已從迦葉後至世",
    "T15n0643_008:0686c28": "尊所。五百仙人見蓮華臺從佛身出，如眾蓮",
    "T15n0643_008:0686c29": "華圍繞須彌上至梵世。時諸仙人見此事已，",
    "T15n0643_008:0687a01": "歡喜合掌敬禮世尊！諦觀世尊目不暫捨，見",
    "T15n0643_008:0687a02": "佛眉間白毫相光右旋宛轉，及見佛身一切",
    "T15n0643_008:0687a03": "眾相，作是思惟：『此相好者，必從前世無縛無",
    "T15n0643_008:0687a04": "著、無我無作、無心無識、無人無物、無施無受、清",
    "T15n0643_008:0687a05": "淨檀波羅蜜生，亦隨一切平等無相、大智空",
    "T15n0643_008:0687a06": "慧般若波羅蜜生。』思是義已應時即逮無生",
    "T15n0643_008:0687a07": "法忍。五百尼揵著僧伽梨，為佛作禮未舉頭",
    "T15n0643_008:0687a08": "頃，應時即得阿羅漢道，三明六通具八解脫。",
    "T15n0643_008:0687a09": "一一尼揵誓願當度。五百尼揵現此相時，無",
    "T15n0643_008:0687a10": "量諸天、龍、夜叉眾，見佛梵行清淨果報，身心",
    "T15n0643_008:0687a11": "歡喜發阿耨多羅三藐三菩提心。」",
    "T15n0643_008:0687a12": "佛告阿難：「佛滅度後，天眾、龍眾、夜叉眾、沙門",
    "T15n0643_008:0687a13": "眾、婆羅門眾，問佛世尊過去世時清淨無欲",
    "T15n0643_008:0687a14": "修諸梵行得何果報？汝當答言：『佛有馬王藏",
    "T15n0643_008:0687a15": "相，與身平等七合盈滿，如金剛器中外俱淨，",
    "T15n0643_008:0687a16": "為度眾生出現是相，化佛光明妙蓮華雲其",
    "T15n0643_008:0687a17": "數無量，如此身者，從無數世無染安隱善",
    "T15n0643_008:0687a18": "持戒、慧、尸，波羅蜜生。』」佛勅阿難：「佛滅度後",
    "T15n0643_008:0687a19": "佛諸弟子！欲觀如來陰馬藏相，當作是觀。如",
    "T15n0643_008:0687a20": "是觀者是名正觀，若異觀者名為邪觀。佛滅",
    "T15n0643_008:0687a21": "度後佛諸弟子，若有係心正念思惟佛梵行",
    "T15n0643_008:0687a22": "相化佛光明者，常於夢中見十方佛，此人生",
    "T15n0643_008:0687a23": "生恒修梵行，除却二十萬劫生死之罪。」說是",
    "T15n0643_008:0687a24": "相時，夜叉眾中八千夜叉身心歡喜，讚歎如",
    "T15n0643_008:0687a25": "來無量德行，應時即發阿耨多羅三藐三菩",
    "T15n0643_008:0687a26": "提心。",
    "T15n0643_008:0687a27": "佛說觀佛三昧海經卷第八"
}