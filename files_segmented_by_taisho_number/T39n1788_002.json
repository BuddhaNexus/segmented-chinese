{
    "T39n1788_002:0192b02": "金光明最勝王經疏卷第二(本)",
    "T39n1788_002:0192b04": "翻經沙門慧沼撰",
    "T39n1788_002:0192b05": "如來壽量品第二",
    "T39n1788_002:0192b06": "如來壽量品略以三門分別。一來意。二釋名。",
    "T39n1788_002:0192b07": "三解難。言來意者略且有五。一令生正解。二",
    "T39n1788_002:0192b08": "令得菩提。三令得涅槃。四令起妙行。五為機",
    "T39n1788_002:0192b09": "感。言生正解者。從此品已下至依空滿願品",
    "T39n1788_002:0192b10": "來九品明經正宗。初二品明果。次五品明行。",
    "T39n1788_002:0192b11": "後二品明境。又解。初二品總別明果令其欣",
    "T39n1788_002:0192b12": "樂。次夢懺悔品已下欲令修行。修行之本無",
    "T39n1788_002:0192b13": "過斷惡修善。懺悔滅障二品斷惡。已下修善。",
    "T39n1788_002:0192b14": "修善之中初淨修諸地。次蓮華喻讚除疑說",
    "T39n1788_002:0192b15": "因。金勝陀羅尼令見諸佛使行不退。重顯空",
    "T39n1788_002:0192b16": "性欲令行契於真。依空滿願證理行圓。今此",
    "T39n1788_002:0192b17": "一品即是總明菩提涅槃竝別明涅槃。眾若",
    "T39n1788_002:0192b18": "不聞如來為說菩提涅槃則不能正解。既不",
    "T39n1788_002:0192b19": "正知何能求習菩提涅槃無上勝果。故此先",
    "T39n1788_002:0192b20": "果令生解悟。故下文云。為欲利益此諸異生",
    "T39n1788_002:0192b21": "及眾外道。如是等類令生正解。二令得菩提",
    "T39n1788_002:0192b22": "者。諸佛出世本欲令生獲菩提果。果不虛得",
    "T39n1788_002:0192b23": "必藉行因。因託境生行方得立。若不先明其",
    "T39n1788_002:0192b24": "果不能令起忻心。忻心既生即願修行。既令",
    "T39n1788_002:0192b25": "修行次明其境。前既陳其由致眾各希渴聞",
    "T39n1788_002:0192b26": "經。世尊正為陳宗先說如來壽量。欲令聞者",
    "T39n1788_002:0192b27": "證得菩提。故次下云。為欲利益此諸異生及",
    "T39n1788_002:0192b28": "眾外道如是等類。令生正解速得成就無上",
    "T39n1788_002:0192b29": "菩提。故序品後有此品生。三為得涅槃者。下",
    "T39n1788_002:0192c01": "云。然彼如來欲令眾生見涅槃已生難遭想",
    "T39n1788_002:0192c02": "等。又攝大乘論云。佛為見如來常不樂涅槃",
    "T39n1788_002:0192c03": "者故。現涅槃令樂圓寂。故序品後明如來壽",
    "T39n1788_002:0192c04": "量。四令起妙行者下文云。於佛世尊所說經",
    "T39n1788_002:0192c05": "教。速當受持讀誦通利。為人解說不生謗毀。",
    "T39n1788_002:0192c06": "是故如來現斯短壽即令起行。故此品生。五",
    "T39n1788_002:0192c07": "為機感者。三萬二千天子聞說壽量皆發菩",
    "T39n1788_002:0192c08": "提心。為機感應聞聞即獲益。餘益準知。言釋",
    "T39n1788_002:0192c09": "名者。三身諸佛俱號如來。壽即是命。量謂限",
    "T39n1788_002:0192c10": "量。或謂量度。即量度貶量佛壽之限齊。即如",
    "T39n1788_002:0192c11": "來之壽量。或如來壽之量。皆依主釋。即任法",
    "T39n1788_002:0192c12": "性而凝然。隨願緣而相續。應物機而無斷。壽",
    "T39n1788_002:0192c13": "德難測。即依法性持功德相。決定凝湛是法",
    "T39n1788_002:0192c14": "身命根。如佛及土性相有異此亦應爾。或即",
    "T39n1788_002:0192c15": "功德相自凝然能持自體名為壽量。依鏡智",
    "T39n1788_002:0192c16": "種由大願種力令四智品決定相續盡眾生",
    "T39n1788_002:0192c17": "界。是報身壽。由大悲種力隨生感緣。現色蘊",
    "T39n1788_002:0192c18": "身決定分限。是他受變化二身壽。體許假立",
    "T39n1788_002:0192c19": "故思亦願收。不違唯識。由業所引。三解妨難",
    "T39n1788_002:0192c20": "者。問。佛有三身今明何身壽命。答。具明三",
    "T39n1788_002:0192c21": "身。故陳如領解云。法身性常住。修行無差別",
    "T39n1788_002:0192c22": "諸佛體皆同。所說法亦爾法身也。諸佛無作",
    "T39n1788_002:0192c23": "者亦復本無生解云。諸無作者非業煩惱作。",
    "T39n1788_002:0192c24": "亦復本無生不有煩惱生故。天親般若論明",
    "T39n1788_002:0192c25": "受樂報佛云。遠離於諸漏及有為法故。遠離",
    "T39n1788_002:0192c26": "諸漏即此本無生。及有為法故即此無作者。",
    "T39n1788_002:0192c27": "或可。非有漏業作非煩惱生。又云諸佛金剛",
    "T39n1788_002:0192c28": "體權現於化身即化身也。故通三佛。問。應化",
    "T39n1788_002:0192c29": "行法由二因感。見可生疑。自性非因生。自",
    "T39n1788_002:0193a01": "受用身非餘見境。不於彼疑何須說壽。答。自",
    "T39n1788_002:0193a02": "性雖非因生然由因證。自受雖非餘見說二",
    "T39n1788_002:0193a03": "欲令欣求。妙幢假化生疑。佛因具說三壽。",
    "T39n1788_002:0193a04": "問。何故釋迦現居此界不自說壽令他說耶。",
    "T39n1788_002:0193a05": "答。生宜聞故。彰四德故。除疑勝故。若唯自說",
    "T39n1788_002:0193a06": "他非決故。問。四佛說壽妙幢解生。何假釋迦",
    "T39n1788_002:0193a07": "重復陳說。答。菩提涅槃無上妙果。若不三說",
    "T39n1788_002:0193a08": "餘不能解。故四佛創談釋迦重說。陳如覆問",
    "T39n1788_002:0193a09": "喜見更彰。四佛即顯四德。三說即為三身。由",
    "T39n1788_002:0193a10": "此多因不唯一說。問。準文驗理但說菩提。如",
    "T39n1788_002:0193a11": "何今言亦明圓寂。答。準此經文下。聞壽量時",
    "T39n1788_002:0193a12": "眾得益。又妙幢云。親於佛前及四如來并二",
    "T39n1788_002:0193a13": "大士諸天子所。聞說釋迦牟尼如來壽量事",
    "T39n1788_002:0193a14": "已復從坐起白言。世尊若實如是不般涅槃",
    "T39n1788_002:0193a15": "無舍利者。云何經中說有涅槃及佛舍利。此",
    "T39n1788_002:0193a16": "既時眾得益。復云說已。即明佛前聞壽已了。",
    "T39n1788_002:0193a17": "今更請問說有涅槃。佛復答云。如是應知有",
    "T39n1788_002:0193a18": "其十法。能解如來應正等覺真實理趣說有",
    "T39n1788_002:0193a19": "究竟大般涅槃。又準天親菩薩法華經論釋。",
    "T39n1788_002:0193a20": "壽量品文初說壽量明菩提無上。說醫師喻",
    "T39n1788_002:0193a21": "明涅槃無上。今此經中初說壽長明菩提也。",
    "T39n1788_002:0193a22": "後說父母多財等喻明涅槃也。問。若爾何故",
    "T39n1788_002:0193a23": "二喻不同。答。彼據除惡故喻醫王。此喻生善",
    "T39n1788_002:0193a24": "故喻父母。又復醫王父母二雖不同。不滅示",
    "T39n1788_002:0193a25": "現令生慕仰義意相似。問。四佛如來妙幢室",
    "T39n1788_002:0193a26": "說。爾時慶喜在鷲峯山。如何結集云我聞等。",
    "T39n1788_002:0193a27": "答。準下文云。妙幢菩薩與無量大眾詣鷲峯",
    "T39n1788_002:0193a28": "山頂禮佛足。以如上事具白世尊。是故得云",
    "T39n1788_002:0193a29": "我聞如是。問。文中既有總別不同。涅槃何故",
    "T39n1788_002:0193b01": "不如三身別品。答。以文少故。事相同故合為",
    "T39n1788_002:0193b02": "一品。",
    "T39n1788_002:0193b03": "經。爾時王舍「大城有一菩薩摩訶薩」名曰妙",
    "T39n1788_002:0193b04": "幢。贊曰。就此品中大文分二。初總說菩提",
    "T39n1788_002:0193b05": "涅槃。二爾時妙幢菩薩親於佛前已下別明涅",
    "T39n1788_002:0193b06": "槃。初文有五。一妙幢疑佛壽促。二他佛說命",
    "T39n1788_002:0193b07": "無窮。三釋迦自陳常安。四喜見重成不滅。五",
    "T39n1788_002:0193b08": "時眾領解獲益結成。初文有三。一舉念請",
    "T39n1788_002:0193b09": "人。二明所疑境。三述疑所因。初文又三。一明",
    "T39n1788_002:0193b10": "住處。二列其名。三略歎德。此初二文。勝智逈",
    "T39n1788_002:0193b11": "秀獨超群表。假喻立稱名曰妙幢。梵云鴝嚧",
    "T39n1788_002:0193b12": "只囉。此云妙鷄頭云幢彗星名幢舊云信相。",
    "T39n1788_002:0193b13": "相者梵云耶瑟致。今既云鴝嚧只囉。鷄頭故",
    "T39n1788_002:0193b14": "名妙幢。信性是淨。妙義相似。幢者高顯。故謬",
    "T39n1788_002:0193b15": "云相。",
    "T39n1788_002:0193b16": "經。已於過去「無量俱胝那庾多百千佛所承",
    "T39n1788_002:0193b17": "事供養植諸」善根。贊曰。歎德。俱胝者準俱",
    "T39n1788_002:0193b18": "舍論十億為一俱胝。準華嚴經心王菩薩問",
    "T39n1788_002:0193b19": "僧祇品。萬萬為億。億億為一[牛*句]梨[牛*句]梨者",
    "T39n1788_002:0193b20": "是俱胝。音少訛耳。無量者是數名。以無量",
    "T39n1788_002:0193b21": "數數俱胝那庾多。準十千為一萬。百千當十",
    "T39n1788_002:0193b22": "萬。即無量箇俱胝那庾多十萬諸佛。當俱舍",
    "T39n1788_002:0193b23": "論十萬為一億。大智度論以千萬為億。華嚴",
    "T39n1788_002:0193b24": "經以萬萬為億。此數有三。謂小中大。俱舍．",
    "T39n1788_002:0193b25": "智論．華嚴如次依小中大數。今此不定。承事",
    "T39n1788_002:0193b26": "即親近。供養修十供養。善根即福智。殖謂",
    "T39n1788_002:0193b27": "種也。",
    "T39n1788_002:0193b28": "經。是時妙「幢菩薩獨於靜處作是思惟以何",
    "T39n1788_002:0193b29": "因緣釋迦牟尼如來壽命短促唯」八十年。",
    "T39n1788_002:0193c01": "贊曰。所疑境。",
    "T39n1788_002:0193c02": "經。復作「是念如佛所說有二因緣得壽」命長。",
    "T39n1788_002:0193c03": "贊曰。述疑所因有三。初牒所疑因。二假為",
    "T39n1788_002:0193c04": "徵釋。三成前疑意。此即初。",
    "T39n1788_002:0193c05": "經。云何「為二一者不害生命二者施他」飲食。",
    "T39n1788_002:0193c06": "贊曰。假為徵釋。",
    "T39n1788_002:0193c07": "經。然釋迦牟「尼如來曾於無量百千萬億無",
    "T39n1788_002:0193c08": "數大劫不害生命行十善道常以飲食惠施一",
    "T39n1788_002:0193c09": "切餓餓眾生乃至己身血肉骨髓亦持施與",
    "T39n1788_002:0193c10": "令得飽滿」況餘飲食。贊曰。此成前疑意。準",
    "T39n1788_002:0193c11": "此經文及涅槃第三。長壽因緣萬行皆是。得",
    "T39n1788_002:0193c12": "三身故。但舉施食及不殺生此通。有情壽命",
    "T39n1788_002:0193c13": "因緣故偏舉問。恐生見佛壽八十年便疑。不",
    "T39n1788_002:0193c14": "殺及布施食非感長壽。欲令依身長道接物",
    "T39n1788_002:0193c15": "便宜故也。",
    "T39n1788_002:0193c16": "經。時彼菩薩「於世尊所」作是念時。贊曰。第",
    "T39n1788_002:0193c17": "二他佛說壽無窮有六。一他佛現身。二妙幢",
    "T39n1788_002:0193c18": "喜問。三彼佛為答。四妙幢重問。五佛更為陳。",
    "T39n1788_002:0193c19": "六說已不現。此即第一他佛現身。文分為八。",
    "T39n1788_002:0193c20": "一應時節現。二變土淨方。三寶座莊嚴。四",
    "T39n1788_002:0193c21": "佛身垂降。五放光照境。六光現嘉祥。七光",
    "T39n1788_002:0193c22": "利群生。八略指總結。此即初也。以佛說法無",
    "T39n1788_002:0193c23": "罪故。所以應於菩薩念時現故。",
    "T39n1788_002:0193c24": "經。以佛威力「其室忽然廣博嚴淨帝青瑠璃",
    "T39n1788_002:0193c25": "種種眾寶雜彩閒飾如佛淨土有妙香氣過諸",
    "T39n1788_002:0193c26": "天香芬馥」充滿。贊曰。變土淨方有四。一舉",
    "T39n1788_002:0193c27": "能變人。二明變土量。三所變土相。四明香薰。",
    "T39n1788_002:0193c28": "問。此何佛變。答。一解是釋迦變。如法華經。",
    "T39n1788_002:0193c29": "化佛欲集釋迦變故。一解是四佛變。亦如妙",
    "T39n1788_002:0194a01": "音將至此土預現華座等。二解此正。何以故。",
    "T39n1788_002:0194a02": "下放光現瑞令生愛樂皆四如來。故知淨土",
    "T39n1788_002:0194a03": "亦四佛變。言帝青瑠璃者是天帝釋青琉璃",
    "T39n1788_002:0194a04": "寶。寶中勝故故偏舉之。有漏情局無漏心通。",
    "T39n1788_002:0194a05": "故廣博淨。由無分別智故有帝青。雖妙幢舍",
    "T39n1788_002:0194a06": "淨如佛土。具五分香釋文可知。",
    "T39n1788_002:0194a07": "經。於其「四面各有上妙師子之座四寶所成以",
    "T39n1788_002:0194a08": "天寶衣而敷其上復於此座有妙蓮華種種珍",
    "T39n1788_002:0194a09": "寶以為嚴飾量等如來自然」顯現。贊曰。三",
    "T39n1788_002:0194a10": "變寶座有四。一座體座四者表四生類皆得",
    "T39n1788_002:0194a11": "成佛故以四寶成。如師子王之所處故。言四",
    "T39n1788_002:0194a12": "寶者。一金。二銀。三吠琉璃。四頗胝迦。表四",
    "T39n1788_002:0194a13": "無畏故。以天寶衣等者二明敷設。表其淨命。",
    "T39n1788_002:0194a14": "復於此座等三莊嚴。表出生死得七覺華。珍",
    "T39n1788_002:0194a15": "寶為飾亦七聖財之所嚴故。四坐量寶座稱",
    "T39n1788_002:0194a16": "身故量等如來。不由妙幢之力故云自然顯",
    "T39n1788_002:0194a17": "現。",
    "T39n1788_002:0194a18": "經。於蓮華上「有四如來東方不動南方寶相",
    "T39n1788_002:0194a19": "西無量壽北天鼓音是四如來各於其座加",
    "T39n1788_002:0194a20": "趺」而坐。贊曰。四如來垂降華坐喻法身。四",
    "T39n1788_002:0194a21": "佛表四德。何故四方各現一佛表四德耶。答",
    "T39n1788_002:0194a22": "如經中說。四方喻於生住異滅。此有為相。四",
    "T39n1788_002:0194a23": "德翻彼不生住異滅故四方現。問。四威儀中",
    "T39n1788_002:0194a24": "皆得說法。何故要現結加趺坐。答。隨彼機宜",
    "T39n1788_002:0194a25": "所樂現故。準瑜伽論第三十說五因緣故。一",
    "T39n1788_002:0194a26": "由身攝歛速發輕安。二由宴坐能經久住。三",
    "T39n1788_002:0194a27": "由此宴坐是不共法。四由此宴坐形相端嚴。",
    "T39n1788_002:0194a28": "五由此宴坐佛及弟子共所許故。準智度論",
    "T39n1788_002:0194a29": "為降魔故。彼論云。見畫結跏坐魔王自驚",
    "T39n1788_002:0194b01": "怖。何況入道人。端坐不傾動。無著般若論云。",
    "T39n1788_002:0194b02": "唯寂靜坐者能覺說諸法故。此住定儀坐相",
    "T39n1788_002:0194b03": "順故。為示能覺諸法能說諸法。要由得定得",
    "T39n1788_002:0194b04": "定由坐。",
    "T39n1788_002:0194b05": "經。放大光明「周遍照曜王舍大城及此三千",
    "T39n1788_002:0194b06": "大千世界乃至十方恒河沙等」諸佛國土。贊",
    "T39n1788_002:0194b07": "曰。五放光照境。準伽耶山頂經論。放光有七",
    "T39n1788_002:0194b08": "義。一令生淨信。知是勝人。二者破闇愚癡",
    "T39n1788_002:0194b09": "屏蕩。具如本法華疏述。光有三節。一王舍。",
    "T39n1788_002:0194b10": "二大千。三十方欲顯三身故現三等。又明得",
    "T39n1788_002:0194b11": "見三身前後。故初見化次見應後覩法。舉恒",
    "T39n1788_002:0194b12": "河沙有其五意。亦如法華疏。大千界境數量",
    "T39n1788_002:0194b13": "不定。檢瑜伽鈔。",
    "T39n1788_002:0194b14": "經。雨諸天華奏諸天樂。贊曰。六光現嘉",
    "T39n1788_002:0194b15": "祥。雨華五義如法華疏。奏樂表得聞法嘉樂。",
    "T39n1788_002:0194b16": "經。爾時於此「瞻部洲中及三千大千世界所",
    "T39n1788_002:0194b17": "有眾生以佛威力受勝妙樂無」有乏少。贊",
    "T39n1788_002:0194b18": "曰。七光利群生有二。初得樂後離苦。此初也。",
    "T39n1788_002:0194b19": "問。光燿此界此界覩光得益亦至十方。十方",
    "T39n1788_002:0194b20": "何不蒙益。答。準應俱益。但略不論。",
    "T39n1788_002:0194b21": "經。若身不具「皆蒙具足盲者能視聾者得聞",
    "T39n1788_002:0194b22": "瘂者能言愚者得智若心亂者得本心若無衣",
    "T39n1788_002:0194b23": "者得衣服被惡賤者人所敬有垢穢者」身清",
    "T39n1788_002:0194b24": "潔。贊曰。離苦。雖離苦時翻彼得樂且說離",
    "T39n1788_002:0194b25": "苦。此離九苦。準文可知。準瑜伽論諸佛如來",
    "T39n1788_002:0194b26": "俱生威力能令有情見得是益。若身不具謂",
    "T39n1788_002:0194b27": "闕手足。黃門二形等。此等惡果報因可知。然",
    "T39n1788_002:0194b28": "智度論第八及業報差別等。皆悉廣說。",
    "T39n1788_002:0194b29": "經。於此「世間所有利益未曾有事悉皆」顯現。",
    "T39n1788_002:0194c01": "贊曰。略指總結。",
    "T39n1788_002:0194c02": "經。爾時「妙幢菩薩見四如來及希有事歡喜",
    "T39n1788_002:0194c03": "踊躍合掌一心瞻仰諸佛殊勝」之相。贊曰。",
    "T39n1788_002:0194c04": "第二妙幢喜問。於中有二。初覩佛情欣。二",
    "T39n1788_002:0194c05": "請除疑惑。此初也。現淨坐華放光益物竝希",
    "T39n1788_002:0194c06": "有事。觀四如來大人之相云殊勝相。",
    "T39n1788_002:0194c07": "經。亦復「思惟釋迦牟尼如來無量功德唯於",
    "T39n1788_002:0194c08": "壽命生疑惑心云何如來功德無量壽命短",
    "T39n1788_002:0194c09": "促」唯八十年。贊曰。請除疑惑有二。初心疑",
    "T39n1788_002:0194c10": "後言請。相好等同諸佛。情不生疑。壽命異彌",
    "T39n1788_002:0194c11": "陀等。故言唯於壽命生疑。",
    "T39n1788_002:0194c12": "經。爾時四佛「告妙幢菩薩言善男子汝今不",
    "T39n1788_002:0194c13": "應思忖如來壽命長短何以故善男子我等不",
    "T39n1788_002:0194c14": "見諸天世間梵魔沙門婆羅門等人及非人有",
    "T39n1788_002:0194c15": "能算知佛之壽量知其」齊限。贊曰。第三彼",
    "T39n1788_002:0194c16": "佛為答有三。初略舉難思。次集眾為釋。後結",
    "T39n1788_002:0194c17": "成因果勸勿生疑頌後三頌。是此初也。有二。",
    "T39n1788_002:0194c18": "初餘不能測。後唯佛能知。初中有三。一止非。",
    "T39n1788_002:0194c19": "二却結。三為釋。",
    "T39n1788_002:0194c20": "經。唯除無上正遍知者。贊曰。唯佛能知。",
    "T39n1788_002:0194c21": "經。時四「如來欲說釋迦牟尼佛所有壽量以",
    "T39n1788_002:0194c22": "佛威力欲色界天諸龍鬼神健闥婆阿蘇羅揭",
    "T39n1788_002:0194c23": "路茶緊那羅莫呼洛伽及無量百千億那庾多",
    "T39n1788_002:0194c24": "菩薩摩訶薩悉來集會入妙幢菩薩淨」妙室",
    "T39n1788_002:0194c25": "中。贊曰。集眾為釋。初集眾後為辨。此集眾。",
    "T39n1788_002:0194c26": "前雖列有八部之眾然有來不來。今因佛放光",
    "T39n1788_002:0194c27": "威力加召始能俱集。問。餘經放光。眾覩即",
    "T39n1788_002:0194c28": "集。何故此眾蒙光不來。答熟。有先後雖蒙光",
    "T39n1788_002:0194c29": "明初未能來。因佛更加方始能赴。或佛威",
    "T39n1788_002:0195a01": "力即是光召。",
    "T39n1788_002:0195a02": "經。爾時四佛「於大眾中欲顯釋迦牟尼如來",
    "T39n1788_002:0195a03": "所有壽量」而說頌曰。贊曰。為釋有二。初結",
    "T39n1788_002:0195a04": "集敘。後佛為說。此初也。",
    "T39n1788_002:0195a05": "經。一切「諸海水可知其滴數無有能數知釋",
    "T39n1788_002:0195a06": "迦之壽量析諸妙高山如芥可知數無有能數",
    "T39n1788_002:0195a07": "知釋迦之壽量一切大地土可知其塵數無有",
    "T39n1788_002:0195a08": "能算知釋迦之壽量假使量虛空可得盡邊際",
    "T39n1788_002:0195a09": "無有能數知釋」迦之壽量。贊曰。為說也。分",
    "T39n1788_002:0195a10": "二。初四行過喻分。第五一行過算分。喻四",
    "T39n1788_002:0195a11": "行中相傳兩釋。一云。四行如次顯淨我樂常",
    "T39n1788_002:0195a12": "四德。如次能除不信．著我．畏苦．捨心四障。",
    "T39n1788_002:0195a13": "一云。約佛四身以顯壽量。謂化．應亦應亦化．",
    "T39n1788_002:0195a14": "非應非化。如次為喻化身此沒彼現故以水",
    "T39n1788_002:0195a15": "喻。化依應現如水出山。故以山為喻。俱句自",
    "T39n1788_002:0195a16": "受用如地為山水二依。第四喻法。以無形相",
    "T39n1788_002:0195a17": "故。",
    "T39n1788_002:0195a18": "經。若人「住億劫盡力常算數亦復不能知世",
    "T39n1788_002:0195a19": "尊」之壽量。贊曰。過算分故。",
    "T39n1788_002:0195a20": "經。不害「眾生命及施於飲食由斯二種因得",
    "T39n1788_002:0195a21": "壽命長遠是故大覺尊壽命難知數如劫無邊",
    "T39n1788_002:0195a22": "際壽量」亦如是。贊曰。結成因果勸勿生疑。",
    "T39n1788_002:0195a23": "此二頌結成二因感長壽果。",
    "T39n1788_002:0195a24": "經。妙幢「汝當知不應起疑惑最勝壽無量莫",
    "T39n1788_002:0195a25": "能」知數者。贊曰。勸勿生疑。",
    "T39n1788_002:0195a26": "經。爾時妙幢「菩薩聞四如來說釋迦牟尼佛",
    "T39n1788_002:0195a27": "壽量無限白言世尊云何如來示現如是」短",
    "T39n1788_002:0195a28": "促壽量。贊曰。第四妙幢重請。佛實壽長我",
    "T39n1788_002:0195a29": "已略解。有何所以現斯短促。前但答長未",
    "T39n1788_002:0195b01": "釋促壽所以。故今重問。準瑜伽八十一云。釋",
    "T39n1788_002:0195b02": "難者。若自若他難皆應釋。當知此難略由五",
    "T39n1788_002:0195b03": "相。一者為未了義得顯了故。如言此文有何",
    "T39n1788_002:0195b04": "義耶。二者語相違故。言何故先所說異。三者",
    "T39n1788_002:0195b05": "道理相違故。如有顯示與四道理相違之義。",
    "T39n1788_002:0195b06": "四者不決定顯示故。如言何故於一種義種",
    "T39n1788_002:0195b07": "種異門差別顯示。五者究竟非理現見故。如",
    "T39n1788_002:0195b08": "言內我有何體性。有何色相而言常恒等。於",
    "T39n1788_002:0195b09": "此五難隨次應釋。謂於不了義難方便顯了。",
    "T39n1788_002:0195b10": "於語相違難顯示意趣隨順會通。如是於不",
    "T39n1788_002:0195b11": "決定顯示難。於究竟非現見難。當知亦爾。於",
    "T39n1788_002:0195b12": "道理相違難。或以黑教而決判。此意不了依",
    "T39n1788_002:0195b13": "小乘說名為黑教。或依道理。或為增果。或",
    "T39n1788_002:0195b14": "為增因。此意或隨轉或方便。為斷惡修善。所",
    "T39n1788_002:0195b15": "有因果說有乖返理實不違。然難雖有五。準",
    "T39n1788_002:0195b16": "瑜伽釋於一一難各有五意。一者為不解。二",
    "T39n1788_002:0195b17": "為疑惑。三為試驗。四為輕觸。五為利樂。今五",
    "T39n1788_002:0195b18": "難中是語相違難。釋迦說短四佛說長。有此",
    "T39n1788_002:0195b19": "相違故舉為難。五意之中是為利益意故問。",
    "T39n1788_002:0195b20": "經。時四世尊「告妙幢菩薩言善男子彼釋迦",
    "T39n1788_002:0195b21": "牟尼佛於五濁世」出現之時。贊曰。第五彼",
    "T39n1788_002:0195b22": "佛廣陳。文分為三。一標。二釋。三成。善男子",
    "T39n1788_002:0195b23": "是諸如來下是就初標中有三。一標現短",
    "T39n1788_002:0195b24": "壽時。二標現促所以。三結標短壽。此標",
    "T39n1788_002:0195b25": "時也。五濁之義如法華疏辨。亦即總標五",
    "T39n1788_002:0195b26": "濁。",
    "T39n1788_002:0195b27": "經。人壽百年「稟性下劣善根微薄」復無信解。",
    "T39n1788_002:0195b28": "贊曰。標現促所以。所以有二。一為滅惡",
    "T39n1788_002:0195b29": "即捨生死。二為生善即令得菩提。此為滅惡。",
    "T39n1788_002:0195c01": "亦別釋五濁。濁有五種。此中舉四。一命濁。謂",
    "T39n1788_002:0195c02": "人壽百年。二有情濁。有情濁中有三。一喜意",
    "T39n1788_002:0195c03": "不弘。謂稟性下劣。二宿無福慧。謂善根微",
    "T39n1788_002:0195c04": "薄。三多有迷愚。謂無信解。",
    "T39n1788_002:0195c05": "經。此諸「眾生多有我見人見眾生壽者養育",
    "T39n1788_002:0195c06": "邪見我我所見」斷常見等。贊曰。此見濁也。",
    "T39n1788_002:0195c07": "諸經論中所說我見有多不同。如成唯識義",
    "T39n1788_002:0195c08": "燈廣說。今但依文略解。言我見者瑜伽八十",
    "T39n1788_002:0195c09": "三總有八種。此但舉五。一我見論云。依五取",
    "T39n1788_002:0195c10": "蘊我我所見現前行故。今者此文既別說我",
    "T39n1788_002:0195c11": "我所見。即總別異。瑜伽據總。此通總別。此言",
    "T39n1788_002:0195c12": "我見即無我我所。人見即有情見。謂諸賢聖",
    "T39n1788_002:0195c13": "如實了知唯有此法更無餘故。又復有愛著",
    "T39n1788_002:0195c14": "故。眾生見即數取趣見。謂能數數往取諸趣",
    "T39n1788_002:0195c15": "無厭足故。此三依羅什譯云我人眾生壽者",
    "T39n1788_002:0195c16": "見。即瑜伽云命者。謂即壽和合現存活故名",
    "T39n1788_002:0195c17": "為命者。依天親菩薩般若論。云我眾生命者。",
    "T39n1788_002:0195c18": "解云。見五蘊差別一一陰是我。如是妄取是",
    "T39n1788_002:0195c19": "名我見。此意總計三世五蘊差別為我見。身",
    "T39n1788_002:0195c20": "相續不斷是名眾生。此計五蘊從前際來相",
    "T39n1788_002:0195c21": "續不斷故名眾生。一報命根不斷住故。是命",
    "T39n1788_002:0195c22": "者。此計現在現有命故。命根斷已後生六道。",
    "T39n1788_002:0195c23": "是名壽者。此見未來生壽更起故。此依五蘊",
    "T39n1788_002:0195c24": "總別異故。養育者即養育現在。能作士夫用",
    "T39n1788_002:0195c25": "故。又能增長後有業故。邪見者即五見中邪",
    "T39n1788_002:0195c26": "見。我我所見謂依五蘊起十五見等。斷常見",
    "T39n1788_002:0195c27": "者即是邊見。斷謂七斷滅。常謂四遍常等。復",
    "T39n1788_002:0195c28": "言等者等取見惑取見及隨煩惱。略無劫濁。",
    "T39n1788_002:0195c29": "以其外境非所化故。非惡體故略不舉之。",
    "T39n1788_002:0196a01": "經。為欲利「益此諸異生及諸外道如是等類",
    "T39n1788_002:0196a02": "令生正解速得成就無」上菩提。贊曰。欲令",
    "T39n1788_002:0196a03": "生善得菩提故。異生外道即所為人。簡諸入",
    "T39n1788_002:0196a04": "地大菩薩眾。初地已上更見長故。非不現滅。",
    "T39n1788_002:0196a05": "經。是故釋「迦牟尼如來示現如是短促」壽命。",
    "T39n1788_002:0196a06": "贊曰。結標短壽。",
    "T39n1788_002:0196a07": "經。善男「子然彼如來欲命眾生見涅槃已生",
    "T39n1788_002:0196a08": "難遭想」憂苦等想。贊曰。下第二為釋。文分",
    "T39n1788_002:0196a09": "為三。一法說。二喻合。三結說。初法說中復分",
    "T39n1788_002:0196a10": "為五。一解釋。二假徵。三為通。四却詰。五解",
    "T39n1788_002:0196a11": "難。此釋有三。一令於佛起希慕心。二令於",
    "T39n1788_002:0196a12": "法生修習意。三者曲結。此即初。故法華經云。",
    "T39n1788_002:0196a13": "若我久住眾生不能生難遭想起渴仰心等。",
    "T39n1788_002:0196a14": "意與此同。然現涅槃準大般若最勝天王會",
    "T39n1788_002:0196a15": "有一因。為諸有情樂聞圓寂故現涅槃。法華",
    "T39n1788_002:0196a16": "論云。為對除於大乘不集善根起增上慢。為",
    "T39n1788_002:0196a17": "對治此說醫師喻。示現如來般涅槃量。無性",
    "T39n1788_002:0196a18": "攝論有六因故。如來化身不究竟住。具如彼",
    "T39n1788_002:0196a19": "辨。依華嚴經云。究竟佛事已有十種義。示現",
    "T39n1788_002:0196a20": "大涅槃。一明一切行悉無常故。二明一切有",
    "T39n1788_002:0196a21": "為非安穩故。三明涅槃趣最安穩故。四明涅",
    "T39n1788_002:0196a22": "槃遠離一切諸怖畏故。五以諸人天樂著色",
    "T39n1788_002:0196a23": "身。明色身無常是磨滅法。令彼求淨法身",
    "T39n1788_002:0196a24": "故。此當攝論第二義也。六明無常力強不可",
    "T39n1788_002:0196a25": "轉故。七明有為法不自在故。八明三界法悉",
    "T39n1788_002:0196a26": "如坏器無堅牢故。九明般涅槃最為真實不",
    "T39n1788_002:0196a27": "可壞故。十明般涅槃遠離生死非起滅故。以",
    "T39n1788_002:0196a28": "此十義示現涅槃。今此經文總有六義。一令",
    "T39n1788_002:0196a29": "生正解故。二速得成就無上菩提故。三令見",
    "T39n1788_002:0196b01": "滅已於諸佛所起難遭想故。四令於佛教速",
    "T39n1788_002:0196b02": "修行故。即前標文及此釋文具有此四。亦是",
    "T39n1788_002:0196b03": "為令種諸善根起修信解斷除邪見。五者為",
    "T39n1788_002:0196b04": "留骨身舍利令生供養獲諸福故。即下陳如",
    "T39n1788_002:0196b05": "請佛舍利。乃至經末佛答妙幢云。或時見有",
    "T39n1788_002:0196b06": "般涅槃者。是權方便。及留舍利令諸有情恭",
    "T39n1788_002:0196b07": "敬供養。若供養者於未來世遠離八難。逢事",
    "T39n1788_002:0196b08": "諸佛遇善知識。不失善心福報無邊。六為令",
    "T39n1788_002:0196b09": "有情得證圓寂。即末下云。速當出離不為生",
    "T39n1788_002:0196b10": "死之所纏縛。此準攝大乘。亦為樂常不希圓",
    "T39n1788_002:0196b11": "寂者示涅槃故。",
    "T39n1788_002:0196b12": "經。於佛世尊「所說經教速當受持讀誦通利",
    "T39n1788_002:0196b13": "為人解說」不生謗毀。贊曰。二令於法起修",
    "T39n1788_002:0196b14": "習意有十法行。此略舉四。一受持。二披讀。三",
    "T39n1788_002:0196b15": "諷誦。四解說。初三自利行。後一利他行。影顯",
    "T39n1788_002:0196b16": "餘行。於十法行各各有四。謂自作等。今言不",
    "T39n1788_002:0196b17": "謗毀者即生隨喜。於佛所說生隨喜心。顯於",
    "T39n1788_002:0196b18": "持人亦生隨喜而不謗毀。且舉易行。",
    "T39n1788_002:0196b19": "經。是故如來現斯短壽。贊曰。曲結。",
    "T39n1788_002:0196b20": "經。何以故。贊曰。假徵也。何以故見佛涅槃。",
    "T39n1788_002:0196b21": "生難遭想起持法等心。",
    "T39n1788_002:0196b22": "經。彼諸「眾生若見如來不般涅槃不生恭敬",
    "T39n1788_002:0196b23": "難遭」之想。贊曰。三為通。此生難遭想。",
    "T39n1788_002:0196b24": "經。如來所說「甚深經典亦不受持讀誦通利",
    "T39n1788_002:0196b25": "為人」宣說。贊曰。此通起持法心。",
    "T39n1788_002:0196b26": "經。所以者何。贊曰。四却詰。若見如來不般",
    "T39n1788_002:0196b27": "涅槃。不起難遭及持法之意。所以者何謂",
    "T39n1788_002:0196b28": "也。",
    "T39n1788_002:0196b29": "經。以常見佛不尊重故。贊曰。釋難。若見佛",
    "T39n1788_002:0196c01": "滅恐更不逢生難遭想。既見久住便謂常在。",
    "T39n1788_002:0196c02": "不生希有難見之想欲供養心故不尊重於佛。",
    "T39n1788_002:0196c03": "既不尊重於所說法亦不謂為希得聞。故不",
    "T39n1788_002:0196c04": "修行。",
    "T39n1788_002:0196c05": "經。善男子「譬如有人見其父母多有財產珍",
    "T39n1788_002:0196c06": "寶豐盈便於財物不生希有」難遭之想。贊",
    "T39n1788_002:0196c07": "曰。二喻合有二。初久住不欣喻。後見滅受",
    "T39n1788_002:0196c08": "敬喻。初中有二。初喻後合。初喻中有三。初",
    "T39n1788_002:0196c09": "喻。次徵。後釋解。有人喻異生外道。父母喻",
    "T39n1788_002:0196c10": "佛。以能生長福智身故多有財產等者。喻佛",
    "T39n1788_002:0196c11": "久住法財豐盈故。不能生難遭之想。準文但",
    "T39n1788_002:0196c12": "於法不能生難遭之想。實影顯佛。故下合中",
    "T39n1788_002:0196c13": "即偏合佛。釋中通二。",
    "T39n1788_002:0196c14": "經。所以者何。贊曰。徵。",
    "T39n1788_002:0196c15": "經。於父財物生常想故。贊曰。釋也。應云於",
    "T39n1788_002:0196c16": "父生常想故。於父財物生常想故。二義合明。",
    "T39n1788_002:0196c17": "或由前喻但喻於財不生難遭想故。今亦但",
    "T39n1788_002:0196c18": "徵釋於財。",
    "T39n1788_002:0196c19": "經。善男子「彼諸眾生亦復如是若見如來不",
    "T39n1788_002:0196c20": "入涅槃不生希有難遭之想所以者何由」常",
    "T39n1788_002:0196c21": "見故。贊曰。合也。文亦有三。初合。次徵。後釋。",
    "T39n1788_002:0196c22": "三文別故。",
    "T39n1788_002:0196c23": "經。善男子「譬如有人父母貧窮資財」乏少。",
    "T39n1788_002:0196c24": "贊曰。見滅愛敬喻文二。如前。喻文有五。初佛",
    "T39n1788_002:0196c25": "為示滅喻。二敬佛難遭喻。三愛法求學喻。四",
    "T39n1788_002:0196c26": "徵。五釋。此初也。",
    "T39n1788_002:0196c27": "經。然彼「貧人或詣王家或大臣舍見其倉庫",
    "T39n1788_002:0196c28": "種種珍財悉皆盈滿生希有心難遭」之想。",
    "T39n1788_002:0196c29": "贊曰。無是救護故起愛求。此即敬佛難逢喻。",
    "T39n1788_002:0197a01": "言然彼貧人者喻異生外道。其心下劣善根",
    "T39n1788_002:0197a02": "薄少。或詣王家者。喻其覺悟方於世尊起難",
    "T39n1788_002:0197a03": "逢見想故如國王。或大臣者如大菩薩。壽命",
    "T39n1788_002:0197a04": "亦長為生現促因亦覺悟。",
    "T39n1788_002:0197a05": "經。時彼「貧人為欲求財廣設方便策勤」無怠。",
    "T39n1788_002:0197a06": "贊曰。愛法求學喻。",
    "T39n1788_002:0197a07": "經。所以「者何為捨貧窮受」安樂故。贊曰。徵",
    "T39n1788_002:0197a08": "釋可知。",
    "T39n1788_002:0197a09": "經。善男子「彼諸眾生亦復如是若見如來入",
    "T39n1788_002:0197a10": "於涅槃生難遭想乃至憂」苦等想。贊曰。合",
    "T39n1788_002:0197a11": "也。此合佛為示滅喻。",
    "T39n1788_002:0197a12": "經。復作是「念於無量劫諸佛如來出現於世",
    "T39n1788_002:0197a13": "如烏曇跋華時乃一現彼諸眾生發希有心起",
    "T39n1788_002:0197a14": "難遭想若遇如來心生」敬信。贊曰。合敬佛",
    "T39n1788_002:0197a15": "難逢喻。文有其三。謂法喻合。",
    "T39n1788_002:0197a16": "經。聞說正法「生實語想所有經典悉皆受持",
    "T39n1788_002:0197a17": "不生」毀謗。贊曰。合愛法求學喻。",
    "T39n1788_002:0197a18": "經。善男子「以是因緣彼佛世尊不久住世速」",
    "T39n1788_002:0197a19": "入涅槃。贊曰。結喻也。",
    "T39n1788_002:0197a20": "經。善男子「是諸如來以如是等善巧方便」成",
    "T39n1788_002:0197a21": "就眾生。贊曰。總成也。",
    "T39n1788_002:0197a22": "經。爾時「四佛說是語已忽然」不現。贊曰。第",
    "T39n1788_002:0197a23": "六說已不現。已上總是他佛說命無窮。",
    "T39n1788_002:0197a24": "經。爾時「妙幢菩薩摩訶薩與無量百千菩薩",
    "T39n1788_002:0197a25": "及無量億那庾多百千眾生俱共往詣鷲峯山",
    "T39n1788_002:0197a26": "中釋迦牟尼如來正遍知所頂禮佛足在」一",
    "T39n1788_002:0197a27": "面立。贊曰。釋迦自陳常安。文段有四。一妙",
    "T39n1788_002:0197a28": "幢來至。二啟白所聞。三四佛請陳。四釋迦為",
    "T39n1788_002:0197a29": "說。此初也。",
    "T39n1788_002:0197b01": "經。時妙幢「菩薩以如上事」具白世尊。贊曰。",
    "T39n1788_002:0197b02": "啟白所聞。",
    "T39n1788_002:0197b03": "經。時四如來「亦詣鷲峯至釋迦牟尼佛所各",
    "T39n1788_002:0197b04": "隨本方就座」而坐。贊曰。四佛請陳。文分為",
    "T39n1788_002:0197b05": "三。初四佛俱來。次遣使陳請。後使者傳命。",
    "T39n1788_002:0197b06": "此即初也。問。四佛將往妙幢其室忽然變座。",
    "T39n1788_002:0197b07": "詣山不言變座。四佛如何以安。答。此中應是",
    "T39n1788_002:0197b08": "釋迦變座。文略不言。問。何故至妙幢室四佛",
    "T39n1788_002:0197b09": "自變。來詣靈山即釋迦變。答。下人不測上",
    "T39n1788_002:0197b10": "來。所以四佛自變。釋迦能知佛至故變座安。",
    "T39n1788_002:0197b11": "經。告侍者「菩薩言善男子汝今可詣釋迦牟",
    "T39n1788_002:0197b12": "尼佛所為我致問少病少惱起居輕利安樂」",
    "T39n1788_002:0197b13": "行不。贊曰。二遣使陳請有三。初通問。次陳",
    "T39n1788_002:0197b14": "請。後隨喜。初也。",
    "T39n1788_002:0197b15": "經。復作是言「善哉善哉釋迦牟尼如來今可",
    "T39n1788_002:0197b16": "演說金光明經甚深法要為欲饒益一切眾生",
    "T39n1788_002:0197b17": "除去饑饉令得安樂」我當隨喜。贊曰。陳請",
    "T39n1788_002:0197b18": "隨喜也。",
    "T39n1788_002:0197b19": "經。時彼「侍者各詣釋迦牟尼佛所頂禮雙足",
    "T39n1788_002:0197b20": "却住一面俱白佛言彼天人師致問無量少病",
    "T39n1788_002:0197b21": "少惱起居輕利安樂行不復作是言善哉善哉",
    "T39n1788_002:0197b22": "釋迦牟尼如來今可演說金光明經甚深法要",
    "T39n1788_002:0197b23": "為欲利益一切眾生除去饑饉」令得安樂。贊",
    "T39n1788_002:0197b24": "曰。使者傳命。",
    "T39n1788_002:0197b25": "經。爾時「釋迦牟尼如來應正等覺告彼侍者",
    "T39n1788_002:0197b26": "諸菩薩言善哉善哉彼四如來乃能為諸眾生",
    "T39n1788_002:0197b27": "饒益安樂勸請於我」宣揚正法。贊曰。釋迦",
    "T39n1788_002:0197b28": "為說。文分為二。初贊。後陳。此讚也。",
    "T39n1788_002:0197b29": "經。爾時「世尊而說頌曰我常在鷲山宣說此",
    "T39n1788_002:0197c01": "經寶成就眾生故示現般」涅槃。贊曰。後陳",
    "T39n1788_002:0197c02": "也。分文為三。上二句顯法報常。以報顯法。",
    "T39n1788_002:0197c03": "靈山報法土中無約處而顯。下二句顯化滅。",
    "T39n1788_002:0197c04": "經。凡夫「起邪見不信我所說為成就彼故示",
    "T39n1788_002:0197c05": "現」般涅槃。贊曰。後一行重成化滅。所為眾",
    "T39n1788_002:0197c06": "生簡大菩薩。",
    "T39n1788_002:0197c07": "經。時大會中「有婆羅門姓憍陳如名曰法師",
    "T39n1788_002:0197c08": "授記與無量百千婆羅門眾」供養佛已。贊",
    "T39n1788_002:0197c09": "曰。第四喜見重成不滅。文分為八。一陳如寄",
    "T39n1788_002:0197c10": "迹求願。二如來方便默然。三佛加喜見令徵。",
    "T39n1788_002:0197c11": "四陳如答請舍利。五喜見別示修福。六陳如",
    "T39n1788_002:0197c12": "更復固求。七喜見答不可得。八陳如領知常",
    "T39n1788_002:0197c13": "住。此中問答人及所說法。與大方等無相大",
    "T39n1788_002:0197c14": "雲經第四說同。彼能請人名善德。能答之者",
    "T39n1788_002:0197c15": "名一切眾生樂見。并說宿緣來生見會今古",
    "T39n1788_002:0197c16": "名字。故彼經云。爾時善德請願。世尊不答。時",
    "T39n1788_002:0197c17": "眾中有梨車子。名曰一切眾生樂見。語善德",
    "T39n1788_002:0197c18": "云。如來默然已不相許。我今當答隨疑致問。",
    "T39n1788_002:0197c19": "問言。若能供養如來舍利如芥子許福報應",
    "T39n1788_002:0197c20": "得忉利天主。梨車為說如來曾偈有十二行。",
    "T39n1788_002:0197c21": "少此瞻部樹能生多羅菓及法合兩行餘言。",
    "T39n1788_002:0197c22": "毛作僧伽梨。冬日能消氷鼠緣兔角梯在上",
    "T39n1788_002:0197c23": "而食月。假使蠅能飲鍾石淳好酒迷荒而耽",
    "T39n1788_002:0197c24": "醉。假使棘刺葉周遍覆三千。假使小舟船能",
    "T39n1788_002:0197c25": "載須彌山渡於大海水。爾時眾中有天女。名",
    "T39n1788_002:0197c26": "曰淨光。問世尊云。如是二賢從何處來。唯願",
    "T39n1788_002:0197c27": "演說。佛言。過去無量阿僧祇劫。爾時有佛號",
    "T39n1788_002:0197c28": "同性燈。其地廣博縱廣六萬八千由旬。有七",
    "T39n1788_002:0197c29": "萬八千大城。爾時大城名曰寶聚。即是今之",
    "T39n1788_002:0198a01": "王舍城也。時同性燈佛說大雲經。時彼城中",
    "T39n1788_002:0198a02": "有王名大精進龍王。王有夫人名曰護法。有",
    "T39n1788_002:0198a03": "一大臣名法林樹大臣。白佛。如來舍利為可",
    "T39n1788_002:0198a04": "得不。世尊不答。爾時大王為正法故與共大",
    "T39n1788_002:0198a05": "臣論講舍利。佛有弟子名摩訶男。心生歡",
    "T39n1788_002:0198a06": "喜。世尊讚歎。王聞讚已歡喜發願。願於當來",
    "T39n1788_002:0198a07": "釋迦正法滅時。於中出家為正法故不惜身",
    "T39n1788_002:0198a08": "命。大臣亦願。釋迦法中作大國王持如來法。",
    "T39n1788_002:0198a09": "夫人亦願。釋迦法中能伏邪見。時摩訶男願。",
    "T39n1788_002:0198a10": "如為彼佛作大弟子。佛告天女。如是四人今",
    "T39n1788_002:0198a11": "於我世為法重任。不但今日方於未來復當",
    "T39n1788_002:0198a12": "護持我之正法。天女爾時大臣今善德婆羅",
    "T39n1788_002:0198a13": "門是。是婆羅門我滅度後百二十年。王閻浮",
    "T39n1788_002:0198a14": "提字阿叔迦住婆梨弗羅城中。姓無耶氏。得",
    "T39n1788_002:0198a15": "轉輪王所有福德二分之一。時王夫人即汝",
    "T39n1788_002:0198a16": "天女是。汝得暫聞今得值我。捨是天形即以",
    "T39n1788_002:0198a17": "女身當王國土。得轉輪王所王領處四分之",
    "T39n1788_002:0198a18": "一。教化所屬受持五戒。護正法摧外道。爾時",
    "T39n1788_002:0198a19": "王者今一切眾生喜見梨車子是。深達正法",
    "T39n1788_002:0198a20": "能開妙義護法無損。時摩訶男即今大雲密",
    "T39n1788_002:0198a21": "藏菩薩是。得我真身二分之一。知恩報恩護",
    "T39n1788_002:0198a22": "持正法深義無滯。初文分三。一陳如詣佛供",
    "T39n1788_002:0198a23": "養。二聞佛入滅悲哀。三者舉佛功德為求願",
    "T39n1788_002:0198a24": "之所以。此初文有四。一標時處。二明姓名。",
    "T39n1788_002:0198a25": "三明同類。四陳供養。言法師授記者法師是",
    "T39n1788_002:0198a26": "佛。與其授記彰德位勝。故立此名。在第十",
    "T39n1788_002:0198a27": "迴向於此位中得法師授記。故此住靈山既",
    "T39n1788_002:0198a28": "是化佛。對機能請故在地前。又解。是入十地",
    "T39n1788_002:0198a29": "故真諦本云。佛身如是如如來說如是之義。",
    "T39n1788_002:0198b01": "我已聞知為請如來廣開分別真實之義。故",
    "T39n1788_002:0198b02": "求舍利開方便門。既云我已聞知。明是已悟。",
    "T39n1788_002:0198b03": "但為利樂故居斯請供養者。大莊嚴論發十",
    "T39n1788_002:0198b04": "大願一切供養一切諸佛。供養有三。一一切",
    "T39n1788_002:0198b05": "佛無餘。二供養無餘。三恭敬無餘。供養有三。",
    "T39n1788_002:0198b06": "一利供養謂衣服等。二敬供養謂香華。三修",
    "T39n1788_002:0198b07": "行供養謂修信戒等。又瑜伽菩薩地有十供",
    "T39n1788_002:0198b08": "養。此三攝盡。敬供養無餘亦三。一給侍恭敬。",
    "T39n1788_002:0198b09": "二迎送恭敬。三修行恭敬。此言供養即具前",
    "T39n1788_002:0198b10": "三義。一佛即一切佛故。",
    "T39n1788_002:0198b11": "經。聞世尊「說入般涅槃涕淚」交流。贊曰。聞",
    "T39n1788_002:0198b12": "佛入滅悲哀。此即聞前示現般涅槃亦示相。",
    "T39n1788_002:0198b13": "謂佛欲般涅槃故現流淚。如涅槃經第一卷",
    "T39n1788_002:0198b14": "說悲苦等相。鼻所流為涕。目所出為淚。兩相",
    "T39n1788_002:0198b15": "雜落為交流。",
    "T39n1788_002:0198b16": "經。前禮「佛足白言世尊若實如來於諸眾生",
    "T39n1788_002:0198b17": "有大慈悲憐愍利益令得安樂猶如父母」餘",
    "T39n1788_002:0198b18": "無等者。贊曰。三舉佛功德為求願所以。於",
    "T39n1788_002:0198b19": "中分三。初歸誠敬禮。次陳佛有能為請願由。",
    "T39n1788_002:0198b20": "後正求心願。前禮佛足即歸誠敬禮。若實如",
    "T39n1788_002:0198b21": "來下陳佛有能為請法由。中有二。一明世尊",
    "T39n1788_002:0198b22": "慈憐利益。二明世尊三德俱備所以陳請。初",
    "T39n1788_002:0198b23": "文有二。一法二喻。由大慈故憐之與樂。由大",
    "T39n1788_002:0198b24": "悲故愍拔其苦。準瑜伽四十七。哀愍依處明",
    "T39n1788_002:0198b25": "有五種。一有苦有情。二惡行有情。三放逸有",
    "T39n1788_002:0198b26": "情。四邪行有情。五煩惱隨眠有情。八難等有",
    "T39n1788_002:0198b27": "苦。不律儀為惡行。耽染境界為放逸。依諸妄",
    "T39n1788_002:0198b28": "見惡說法中出家等為邪行。煩惱可知。言大",
    "T39n1788_002:0198b29": "慈悲者無性攝論第九云。此言大者福智資糧",
    "T39n1788_002:0198c01": "圓滿證故令脫三苦。為行相故。二界有情為",
    "T39n1788_002:0198c02": "所緣故。於諸有情心平等故。決定無有勝此",
    "T39n1788_002:0198c03": "者故。由此令得利益安樂。利益安樂即世出",
    "T39n1788_002:0198c04": "世果。福之與智隨其所應配之無爽。或利即",
    "T39n1788_002:0198c05": "十利。樂謂五樂。又憐愍有七種。一無畏。二",
    "T39n1788_002:0198c06": "如理。三無倦。四無求。五無染。六廣大。七平",
    "T39n1788_002:0198c07": "等。不為畏彼而憐愍。依正法教為如理。恒起",
    "T39n1788_002:0198c08": "饒益為無倦。不待彼求而為憐愍名無求。無",
    "T39n1788_002:0198c09": "愛染心亦不希報為無染。為利有情寧棄身",
    "T39n1788_002:0198c10": "命。不以惡加名廣大。於有情界無有分限名",
    "T39n1788_002:0198c11": "平等憐愍。猶如父母者喻。莊嚴論第十二。菩",
    "T39n1788_002:0198c12": "薩有七似饒益。一似母。二似父。三似善友。四",
    "T39n1788_002:0198c13": "似同侶。五似健奴。六似闍梨。七似和上。譬如",
    "T39n1788_002:0198c14": "慈母於子作五饒益業。一懷胎。二出生。三長",
    "T39n1788_002:0198c15": "養。四防害。五教語。菩薩饒益眾生五業亦爾。",
    "T39n1788_002:0198c16": "一等心向眾生。二生之於聖地。三長養諸善",
    "T39n1788_002:0198c17": "根。四防護諸惡作。五教習以多聞。譬如慈父",
    "T39n1788_002:0198c18": "於子作五饒益。一下種子。二教工巧。三為娉",
    "T39n1788_002:0198c19": "室。四付善友。五為絕債不令後償。菩薩五業",
    "T39n1788_002:0198c20": "亦爾。一令起信以為聖體種子。二令學增上",
    "T39n1788_002:0198c21": "戒定以為工巧。三令得解脫喜樂以為娉室。",
    "T39n1788_002:0198c22": "法喜為妻也。四勸請諸佛以為善友。五為遮",
    "T39n1788_002:0198c23": "諸障以為絕債。由此等義故餘無有能與等",
    "T39n1788_002:0198c24": "者。",
    "T39n1788_002:0198c25": "經。能與世間「作歸依處」如淨滿月。贊曰。此",
    "T39n1788_002:0198c26": "明三德備。此即斷德。如涅槃經月愛三昧能",
    "T39n1788_002:0198c27": "作清涼。又復尸羅此云清涼。清涼即涅槃。由",
    "T39n1788_002:0198c28": "戒能為清涼涅槃因故名為清涼。故以月喻涅",
    "T39n1788_002:0198c29": "槃斷德。故經頌云。法歸分別聖歸涅槃。十地",
    "T39n1788_002:0199a01": "論云。如眾蜂依蜜。故與世間作歸依處。即是",
    "T39n1788_002:0199a02": "涅槃。涅槃即斷德。",
    "T39n1788_002:0199a03": "經。以大「智慧能為照明」如日初出。贊曰。顯",
    "T39n1788_002:0199a04": "智德。智能破闇如初日出。",
    "T39n1788_002:0199a05": "經。普觀「眾生愛無偏黨如羅」怙羅。贊曰。顯",
    "T39n1788_002:0199a06": "恩德也。",
    "T39n1788_002:0199a07": "經。惟願世尊施我一願。贊曰。求佛心願。佛",
    "T39n1788_002:0199a08": "有慈悲。復具三德能滿我願。故今求願。",
    "T39n1788_002:0199a09": "經。爾時「世尊默然」而止。贊曰。方便默然。默",
    "T39n1788_002:0199a10": "然有五意。一為除譏恐得稱讚即與他願。二",
    "T39n1788_002:0199a11": "為宜聞。三避相違。前言入涅槃。今復云常不",
    "T39n1788_002:0199a12": "入涅槃。與前相違。四顯佛德高。弟子尚能答",
    "T39n1788_002:0199a13": "問。況如來也。五他除疑。勝他說為證故。",
    "T39n1788_002:0199a14": "經。佛威力「故於此眾中有梨車毘童子名一",
    "T39n1788_002:0199a15": "切眾生」喜見。贊曰。三佛加喜見徵問。文中",
    "T39n1788_002:0199a16": "分五。初舉處。二明族類。三列其名。四喜見問",
    "T39n1788_002:0199a17": "知願。五喜見等能。此初三也。",
    "T39n1788_002:0199a18": "經。語婆羅「門憍陳如言大婆羅門汝今從佛",
    "T39n1788_002:0199a19": "欲乞何願我」能與汝。贊曰。後二也。",
    "T39n1788_002:0199a20": "經。婆羅門「言童子我欲供養無上世尊今從",
    "T39n1788_002:0199a21": "如來求請舍利」如芥子許。贊曰。四陳如答",
    "T39n1788_002:0199a22": "求舍利。冀欲顯常希求舍利。初文分為三。",
    "T39n1788_002:0199a23": "初陳如答願。次假設外徵。後答願所以。初",
    "T39n1788_002:0199a24": "也。",
    "T39n1788_002:0199a25": "經。何以故「我曾聞說若善男子善女人得佛",
    "T39n1788_002:0199a26": "舍利如芥子許恭敬供養是人當生三十三天",
    "T39n1788_002:0199a27": "而為」帝釋。贊曰。後二文也。假近麁事欲望",
    "T39n1788_002:0199a28": "喜見。為顯常因當得常果。如菩薩處胎經無",
    "T39n1788_002:0199a29": "上依密迹力士西域傳等。皆說舍利多少供",
    "T39n1788_002:0199b01": "養及功德等。",
    "T39n1788_002:0199b02": "經。是時「童子語婆羅門曰若欲願生三十三",
    "T39n1788_002:0199b03": "天受勝報者應當至心聽是金光明」最勝王",
    "T39n1788_002:0199b04": "經。贊曰。喜見別示福門。即為顯常因。長行",
    "T39n1788_002:0199b05": "答詮。頌中答理。長行有其三。一令聽此經。二",
    "T39n1788_002:0199b06": "明其所以。三者結略。此即初也。",
    "T39n1788_002:0199b07": "經。於諸經「中最為殊勝難解難入聲聞獨覺」",
    "T39n1788_002:0199b08": "所不能知。贊曰。明其所以有二。初示二乘",
    "T39n1788_002:0199b09": "不知。二能為勝因。此不能知以聽此經能為",
    "T39n1788_002:0199b10": "報法生了二因。如天親菩薩等般若論說。於",
    "T39n1788_002:0199b11": "法為了因。亦為餘生因。報是法餘。有為始起",
    "T39n1788_002:0199b12": "故為生因。此能詮顯理行果故。依詮起行能",
    "T39n1788_002:0199b13": "證法身。故為二因。",
    "T39n1788_002:0199b14": "經。此經「能生無量無邊福德果報乃至成辦」",
    "T39n1788_002:0199b15": "無上菩提。贊曰。能為勝因能生果報者為",
    "T39n1788_002:0199b16": "十王因。成辦菩提為三身因。真勝果報意令",
    "T39n1788_002:0199b17": "彼求。",
    "T39n1788_002:0199b18": "經。我今為汝略說其事。贊曰。結略。",
    "T39n1788_002:0199b19": "經。婆羅門言「善哉童子此金光明甚深最上",
    "T39n1788_002:0199b20": "難解難入聲聞獨覺」尚不能知。贊曰。陳如",
    "T39n1788_002:0199b21": "方便更復固求。分文為三。初歎經深妙勝者",
    "T39n1788_002:0199b22": "不知。次我等智微不能依習。後殷求舍利",
    "T39n1788_002:0199b23": "此初也。明菩提涅槃二空理故甚深。除二障",
    "T39n1788_002:0199b24": "盡故無上。凡夫比智難解現智難入。二乘定",
    "T39n1788_002:0199b25": "姓不能趣悟。故不能知。",
    "T39n1788_002:0199b26": "經。何況「我等邊鄙之人智慧微淺而能」解了。",
    "T39n1788_002:0199b27": "贊曰。我等智微不能依習。",
    "T39n1788_002:0199b28": "經。是故「我今求佛舍利如芥子許持還本處",
    "T39n1788_002:0199b29": "置寶函中恭敬供養命終之後得為帝釋常」",
    "T39n1788_002:0199c01": "受安樂。贊曰。後慇求舍利分二。初述意所",
    "T39n1788_002:0199c02": "求。後徵。云何不為我乞。此述意所求望。答常",
    "T39n1788_002:0199c03": "住真無舍利。",
    "T39n1788_002:0199c04": "經。云何「汝今不能為我從明行足求斯一願",
    "T39n1788_002:0199c05": "作是」語已。贊曰。此徵云何不為我乞佛身",
    "T39n1788_002:0199c06": "舍利。令我供養得常樂果。",
    "T39n1788_002:0199c07": "經。爾時「童子即為婆羅門而說頌曰恒河駛",
    "T39n1788_002:0199c08": "流水」可生白蓮華。贊曰。喜見答不可得。此",
    "T39n1788_002:0199c09": "文大意。或約因緣唯識無相真如四種觀門",
    "T39n1788_002:0199c10": "云無舍利。或約三無性觀云無舍利。或依三",
    "T39n1788_002:0199c11": "性云無舍利。或總約三身明無。或但約法應",
    "T39n1788_002:0199c12": "知無。意為除八倒及以四障。明菩提涅槃具",
    "T39n1788_002:0199c13": "有四德。故三身壽皆無分限。以陳如假以執",
    "T39n1788_002:0199c14": "佛從於有漏因生。猶如世報死留身骨應是",
    "T39n1788_002:0199c15": "無常。今答云無。據前道理令餘悟解。知佛常",
    "T39n1788_002:0199c16": "住是真安樂。稱理而修是此中本意。有十四",
    "T39n1788_002:0199c17": "頌分之為四。初三行明離有漏之三相故無",
    "T39n1788_002:0199c18": "舍利。次三行明具涅槃之三德故無舍利。次",
    "T39n1788_002:0199c19": "四行明四人有障。不得真實故無舍利。後四",
    "T39n1788_002:0199c20": "行明真實身具足四德故無舍利。此初也。半",
    "T39n1788_002:0199c21": "行明法身無生相。恒河喻真理故。涅槃經及",
    "T39n1788_002:0199c22": "寶性論皆以河水喻於真如。駛流者喻如。自",
    "T39n1788_002:0199c23": "性無有垢染。自性解脫自性智慧非同有為。",
    "T39n1788_002:0199c24": "能生諸法故無舍利。猶如駛流不生蓮華。或",
    "T39n1788_002:0199c25": "自受用身大悲般若信定所成。猶如駛流盡",
    "T39n1788_002:0199c26": "未來際剎那相續故無舍利。不同有漏惑業",
    "T39n1788_002:0199c27": "所成生滅彼生可留身骨。此約依他無自然",
    "T39n1788_002:0199c28": "生要假眾緣。此無漏身非有漏因故不得有",
    "T39n1788_002:0199c29": "血肉等身。白蓮華者梵云奔荼利迦。故新舊",
    "T39n1788_002:0200a01": "經皆云優鉢羅華．[牛*句]物頭華．婆頭摩華．",
    "T39n1788_002:0200a02": "奔陀利華。如次四色青黃赤白。然舊本云",
    "T39n1788_002:0200a03": "[牛*句]物此云白蓮華。以駛水中俱不生故。隨舉",
    "T39n1788_002:0200a04": "於一取文言便。見水應生物駛流尚不得生。",
    "T39n1788_002:0200a05": "無為非生無漏非染。與染法違故無舍利。",
    "T39n1788_002:0200a06": "經。黃鳥「作白形黑烏變」為赤。贊曰。明無變",
    "T39n1788_002:0200a07": "異相故無舍利。黃鳥者舊本云[牛*句]枳羅此云",
    "T39n1788_002:0200a08": "黃鳥。應是此間黃戾婁鳥。又解。無正相翻。",
    "T39n1788_002:0200a09": "西方有此鳥形如鴝鴿。黃鳥形小。喻色蘊老",
    "T39n1788_002:0200a10": "不遍三界。分段老不遍無漏地。烏形稍大喻",
    "T39n1788_002:0200a11": "四蘊老遍三界故。喻變易老遍無漏地故。今",
    "T39n1788_002:0200a12": "此法報二老俱無。故無舍利。",
    "T39n1788_002:0200a13": "經。假使「贍部樹可生多羅果朅樹羅枝中能",
    "T39n1788_002:0200a14": "出菴」羅葉。贊曰。明法身等無滅相故無舍",
    "T39n1788_002:0200a15": "利。贍部樹者此洲北臨大海多有此樹。樹子",
    "T39n1788_002:0200a16": "極大。亦復堪食。樹下海內多有好金。舊云閻",
    "T39n1788_002:0200a17": "浮檀金者訛。瑜伽論云。無熱池側有大贍部",
    "T39n1788_002:0200a18": "樹。此洲因樹而以立名。多羅樹者傳云。形大",
    "T39n1788_002:0200a19": "葉狹長。即貝多羅葉。西國書此樹葉。朅樹羅",
    "T39n1788_002:0200a20": "者此亦無翻。舊云佉受羅樹子。如漢苽。內有",
    "T39n1788_002:0200a21": "小子。子大如蒜。食之甘美。傳西國說。摩",
    "T39n1788_002:0200a22": "揭提國著子。餘處不多著子。菴羅(傳云此云甘子子小)如",
    "T39n1788_002:0200a23": "是異類雖有生滅。尚無此類果等滅已而生",
    "T39n1788_002:0200a24": "彼等。云何無為法得有前滅而留舍利。若據",
    "T39n1788_002:0200a25": "自性法身。般若論云。三相異體故離彼是如",
    "T39n1788_002:0200a26": "來。",
    "T39n1788_002:0200a27": "經。斯等希「有物或容可轉變世尊之舍利畢",
    "T39n1788_002:0200a28": "竟」不可得。贊曰。法合。彼等有為設可轉變",
    "T39n1788_002:0200a29": "故云或容容彼不定。如來法身必無生滅留",
    "T39n1788_002:0200b01": "骨舍利。若報化身義準可知。",
    "T39n1788_002:0200b02": "經。假使用龜毛「織成上妙服寒時可披著」方",
    "T39n1788_002:0200b03": "求佛舍利。贊曰。此下三行明具三德故無",
    "T39n1788_002:0200b04": "舍利。初一行明般若真實離虛妄故。龜毛本",
    "T39n1788_002:0200b05": "無喻實性。般若無有骨分。織成妙服喻因舍",
    "T39n1788_002:0200b06": "利而修勝行。寒時可披著喻望當得常果。若",
    "T39n1788_002:0200b07": "妄計心謂佛真身實有骨等。有漏身分如毛。",
    "T39n1788_002:0200b08": "執我能依修得實果如衣。是遍計妄。妄等即",
    "T39n1788_002:0200b09": "無。故自性般若據實無舍利。或可。計用血肉",
    "T39n1788_002:0200b10": "筋骨集成法身。如以龜毛集成衣服用以",
    "T39n1788_002:0200b11": "禦寒。此事既無。故無舍利。離前生相。",
    "T39n1788_002:0200b12": "經。假使蚊「蚋足可使成樓觀堅固不搖動方",
    "T39n1788_002:0200b13": "求」佛舍利。贊曰。喻法身真實微細之法。不",
    "T39n1788_002:0200b14": "可轉異成有為麁血肉舍利。離前異相。",
    "T39n1788_002:0200b15": "經。假使水「蛭蟲口中生白齒長大利如鋒方",
    "T39n1788_002:0200b16": "求佛」舍利。贊曰。喻解脫自性不可得有有",
    "T39n1788_002:0200b17": "漏血肉繫縛之法。如蛭生齒而為縛礙。既不",
    "T39n1788_002:0200b18": "有生故定無滅。離前滅相。或復初喻地前",
    "T39n1788_002:0200b19": "真如。非客塵染故不生故經云不生不滅。十",
    "T39n1788_002:0200b20": "地真如雖分澄淨。非轉染成故不異故經云",
    "T39n1788_002:0200b21": "不增不減。非隨功德生增。非隨煩惱滅減。後",
    "T39n1788_002:0200b22": "喻道後解脫之身。已離縛故故無舍利。又解。",
    "T39n1788_002:0200b23": "前三行喻生無自性性。次三行喻相無自性",
    "T39n1788_002:0200b24": "性。後八行喻勝義無自性性。如次即於依他",
    "T39n1788_002:0200b25": "遍計圓成三性令修觀行。",
    "T39n1788_002:0200b26": "經。假使持「兔角用成於梯磴可升上天宮方",
    "T39n1788_002:0200b27": "求佛」舍利。贊曰。下四行明四人有障不得",
    "T39n1788_002:0200b28": "四德。此意即明法身是常樂等。今此中以兔",
    "T39n1788_002:0200b29": "喻法身。常作無常想如依兔求角。為梯天宮",
    "T39n1788_002:0200c01": "者喻涅槃常德。以無常想梯悕得入涅槃宮。",
    "T39n1788_002:0200c02": "無有是處。由此故知無有舍利。準此即明。欲",
    "T39n1788_002:0200c03": "求法身舍利畢竟不得。此初即除緣覺捨心。",
    "T39n1788_002:0200c04": "由此世尊作無常想故。欲捨心入大涅槃必",
    "T39n1788_002:0200c05": "定不得。故知法身必無無常。為無常觀如依",
    "T39n1788_002:0200c06": "於兔求角作梯望昇天宮。必定不得。故二乘",
    "T39n1788_002:0200c07": "云得者是方便說。如勝鬘經云。去涅槃界近",
    "T39n1788_002:0200c08": "言得涅槃。實不得也。今使觀常修大悲故。除",
    "T39n1788_002:0200c09": "捨心障能為常因證佛常德。又依法身觀有",
    "T39n1788_002:0200c10": "無常骨肉舍利。望求供養為法身因。亦必不",
    "T39n1788_002:0200c11": "得。如依於兔求角成梯磴以昇天。故不可",
    "T39n1788_002:0200c12": "得。上約倒觀障自不得法身常德。此約邪觀",
    "T39n1788_002:0200c13": "求佛舍利不得。既無舍利。依何修行能為",
    "T39n1788_002:0200c14": "常因。",
    "T39n1788_002:0200c15": "經。鼠緣「此梯上除去阿蘇羅能障空中月方",
    "T39n1788_002:0200c16": "求佛」舍利。贊曰。除聲聞畏苦障。聲聞之人",
    "T39n1788_002:0200c17": "觀佛法身有漏苦想。如似於鼠。依法身樂德",
    "T39n1788_002:0200c18": "上無如兔角為梯。計此苦想能除諸障。能降",
    "T39n1788_002:0200c19": "諸魔得大涅槃。如鼠緣兔角上天。除怨必定",
    "T39n1788_002:0200c20": "不得。或鼠喻聲聞。兔角梯喻於樂德作真苦",
    "T39n1788_002:0200c21": "想。實無苦故計為有苦。有苦故即有無常。謂",
    "T39n1788_002:0200c22": "有骨肉舍利故今求之。即用此因希得樂德。",
    "T39n1788_002:0200c23": "如緣兔角梯除阿修羅不令障月。月喻涅槃",
    "T39n1788_002:0200c24": "既不稱實。明定不得。令修大定為能證得大",
    "T39n1788_002:0200c25": "樂德因。",
    "T39n1788_002:0200c26": "經。若蠅「飲酒醉周行村邑中廣造於舍宅方",
    "T39n1788_002:0200c27": "求佛」舍利。贊曰。除外道著我障。由除世尊",
    "T39n1788_002:0200c28": "於餘有漏觀有我樂以顛倒故。如蠅飲醉當",
    "T39n1788_002:0200c29": "處便臥。不能飛歷村邑造於窟宅。因中十地",
    "T39n1788_002:0201a01": "法如城擇滅如村邑。涅槃樂德如舍宅故智",
    "T39n1788_002:0201a02": "度論引。有一外道為舍利子說一頌云。我飲",
    "T39n1788_002:0201a03": "粳米酒竊持一瓶來。山地諸草木視之如金",
    "T39n1788_002:0201a04": "色。此喻外道於有漏法作不空有相有願。今",
    "T39n1788_002:0201a05": "據無為。不得云造作舍宅。但云造詣。或依了",
    "T39n1788_002:0201a06": "因假喻造舍者。今除妄執倒故修於般若智",
    "T39n1788_002:0201a07": "慧明覺。能得如來涅槃大我。或如外道。雖計",
    "T39n1788_002:0201a08": "我常然有捨身受身之義。故謂世尊常我之",
    "T39n1788_002:0201a09": "身有其舍利。既是顛倒。故無舍利。",
    "T39n1788_002:0201a10": "經。若使驢「脣色赤如頻婆果善作於歌舞方",
    "T39n1788_002:0201a11": "求佛」舍利。贊曰。除闡提不信障。由癡不信",
    "T39n1788_002:0201a12": "法身四德。以愚闇故喻驢脣黑。以不信故不",
    "T39n1788_002:0201a13": "得如來涅槃大淨。如驢黑脣不可令赤如頻",
    "T39n1788_002:0201a14": "波果。闡提不信不可得於法身之上謂有舍",
    "T39n1788_002:0201a15": "利故。令修信能為淨德因證得大淨。此之四",
    "T39n1788_002:0201a16": "德各據增障增因而說。準修行位此逆次第。",
    "T39n1788_002:0201a17": "據四德次故先說捨心等。善作於歌舞者歌",
    "T39n1788_002:0201a18": "喻說法。即利他。行舞喻自利行。準此經文似",
    "T39n1788_002:0201a19": "總喻第四。據真諦本即善作下通結前四。故",
    "T39n1788_002:0201a20": "彼經云。凡夫及二無能說及能行自他無是",
    "T39n1788_002:0201a21": "處故總不能說如來四德及修四因。然此文",
    "T39n1788_002:0201a22": "意或暫不能說及修行。或據定性二乘及無",
    "T39n1788_002:0201a23": "性闡提外道。然可得云為不定姓及有種姓",
    "T39n1788_002:0201a24": "以令除障。修四德因證四德故。或可。定姓不",
    "T39n1788_002:0201a25": "愚法者亦得。為說令知故少化他故。或可。此",
    "T39n1788_002:0201a26": "文但喻結第四影前三人。",
    "T39n1788_002:0201a27": "經。烏與「鵂鶹鳥同共一處遊彼此相順從方",
    "T39n1788_002:0201a28": "求佛」舍利。贊曰。明真實法身具足四德故",
    "T39n1788_002:0201a29": "無舍利。亦分為四。此初明常實德不與無常",
    "T39n1788_002:0201b01": "虛妄同處故無舍利。又無常觀不得常德。設",
    "T39n1788_002:0201b02": "若得者可求舍利。既不可得故不可求。",
    "T39n1788_002:0201b03": "經。假使「波羅葉可成於傘蓋能遮於大雨方",
    "T39n1788_002:0201b04": "求佛」舍利。贊曰。明大樂德。若謂為苦如",
    "T39n1788_002:0201b05": "波羅葉。波羅葉傳云各分三道。不可為蓋而",
    "T39n1788_002:0201b06": "遮大雨。大雨喻變易苦。聲聞謂苦故不能破",
    "T39n1788_002:0201b07": "變易四魔大雨之苦。二乘作無常及苦觀不",
    "T39n1788_002:0201b08": "能得常樂。",
    "T39n1788_002:0201b09": "經。假使「大船舶盛滿諸財寶能令陸地行方",
    "T39n1788_002:0201b10": "求佛」舍利。贊曰。明大我德。以法身我如大",
    "T39n1788_002:0201b11": "船舶。具恒沙德如滿財寶。令陸地行喻外道",
    "T39n1788_002:0201b12": "我見。外道我見心不能見真我。真我如舟。不",
    "T39n1788_002:0201b13": "於外道我見陸地心行。",
    "T39n1788_002:0201b14": "經。假使「鷦鷯鳥以嘴銜香山隨處任遊行方",
    "T39n1788_002:0201b15": "求佛」舍利。贊曰。明大淨德。外道不信涅槃",
    "T39n1788_002:0201b16": "淨德。妄計餘淨能得涅槃之真淨德。如鷦鷯",
    "T39n1788_002:0201b17": "鳥不能銜香山遊。香山喻大涅槃淨德。鳥喻",
    "T39n1788_002:0201b18": "外道。不信佛說依自見行謂得真淨。決定不",
    "T39n1788_002:0201b19": "得。既真法身不無常苦無我不淨。明知舍利",
    "T39n1788_002:0201b20": "決不可得故。求舍利依供養故。為安樂因。",
    "T39n1788_002:0201b21": "成本願者必不可得故。應觀佛離三相成三",
    "T39n1788_002:0201b22": "德。除四障修四因。定得願滿。",
    "T39n1788_002:0201b23": "經。爾時「法師授記婆羅門聞此頌已亦以伽",
    "T39n1788_002:0201b24": "他答一切眾生喜見」童子曰。贊曰。第八陳",
    "T39n1788_002:0201b25": "如領解常住。文有二別。初經家標。後正領",
    "T39n1788_002:0201b26": "解。初也。",
    "T39n1788_002:0201b27": "經。善哉「大童子此眾中吉祥善巧方便心得",
    "T39n1788_002:0201b28": "佛」無上記。贊曰。正陳領解。七頌分三。初二",
    "T39n1788_002:0201b29": "行歎德將陳。次四行正明所解。後一行結佛",
    "T39n1788_002:0201c01": "身常。初文分三。初一行歎喜見德。次半行",
    "T39n1788_002:0201c02": "標佛所成。次半行告聽將說。此即歎喜見。初",
    "T39n1788_002:0201c03": "通讚次別讚。通讚讚前說法及讚內德。以前",
    "T39n1788_002:0201c04": "所說依無染智說佛四德。今生除障修因當",
    "T39n1788_002:0201c05": "證故讚善哉。讚內德者即下所歎諸功德是。",
    "T39n1788_002:0201c06": "有六勝德。一相應勝德。二生位勝德。三發願",
    "T39n1788_002:0201c07": "勝。四善巧勝。五方便勝。六攝受勝。言大童子",
    "T39n1788_002:0201c08": "由與七大性相應故。如無著菩薩般若論云。",
    "T39n1788_002:0201c09": "此菩薩與七大性相應故名為大。此義同彼。",
    "T39n1788_002:0201c10": "言童子顯生位勝。以登初地生如來家名為",
    "T39n1788_002:0201c11": "童子。即真佛子義。此復有四。一種子勝。信大",
    "T39n1788_002:0201c12": "法為種子。二生母勝。以般若為生母。三胎藏",
    "T39n1788_002:0201c13": "勝。以禪定為胎藏。四乳母勝。以大悲長養為",
    "T39n1788_002:0201c14": "乳母。眾中吉祥即大願勝。謂發十大願或四",
    "T39n1788_002:0201c15": "弘願。言善巧者即善巧勝。得進上地方便故。",
    "T39n1788_002:0201c16": "言方便心者即方便勝。依二利生。一知自近",
    "T39n1788_002:0201c17": "菩提。二知利他方便故言得佛記者攝受勝。",
    "T39n1788_002:0201c18": "蒙諸如來攝受記分故。",
    "T39n1788_002:0201c19": "經。如來「大威德能救護世間仁可至心聽我",
    "T39n1788_002:0201c20": "今」次第說。贊曰。上二句歎佛智悲。大威德",
    "T39n1788_002:0201c21": "是智德。具諸神通等。能救護是悲德。利益世",
    "T39n1788_002:0201c22": "間故。我今次第說者陳當所說。當所說者即",
    "T39n1788_002:0201c23": "佛三身。無性攝論彼果智分云。應知法身略",
    "T39n1788_002:0201c24": "有五相。一轉依相。二白法所成相。三無二為",
    "T39n1788_002:0201c25": "相。四常住相。五不可思議為相。此之五義我",
    "T39n1788_002:0201c26": "當次說。",
    "T39n1788_002:0201c27": "經。諸佛「境難思世間無與等法身性常住修",
    "T39n1788_002:0201c28": "行」無差別。贊曰。下四行正明所解。初二行",
    "T39n1788_002:0201c29": "解常住。後二行解無舍利。初解常住即是彼",
    "T39n1788_002:0202a01": "果智分。彼果智分略有五相。諸佛境難思是",
    "T39n1788_002:0202a02": "不可思議相。世間無與等是轉依相。法身性",
    "T39n1788_002:0202a03": "常住是常住相。修行無差別是白法所成相。",
    "T39n1788_002:0202a04": "諸佛體皆同一行是無二為相。此意以如是",
    "T39n1788_002:0202a05": "諸法本為迷悟依故先明不思議相。既知本",
    "T39n1788_002:0202a06": "已。次辨轉依相。既轉依已即得法身。次辨法",
    "T39n1788_002:0202a07": "身常住相身由因證。次辨白法所成相。既白",
    "T39n1788_002:0202a08": "法所成不知同異。次辨無二為相。彼論以能",
    "T39n1788_002:0202a09": "依所依為次。故次第別言。諸佛境界難思議",
    "T39n1788_002:0202a10": "即彼第五相。彼論云。謂真如清淨自內證故。",
    "T39n1788_002:0202a11": "非諸尋思所行境故。諸尋思者唯應信解。不",
    "T39n1788_002:0202a12": "應思議云難思議。世間無與等者即彼第一",
    "T39n1788_002:0202a13": "轉依為相。謂轉滅一切障雜染分依他起性",
    "T39n1788_002:0202a14": "故。轉得解脫一切障於法自在轉現前清淨",
    "T39n1788_002:0202a15": "分依他起性故。此意轉依既滿世間無等。法",
    "T39n1788_002:0202a16": "身性常住者即彼第四常住為相。彼論云。謂",
    "T39n1788_002:0202a17": "真如清淨相故。本願所引故。所應作事無竟",
    "T39n1788_002:0202a18": "期故。無性釋云。此顯真如性常無變。顯成佛",
    "T39n1788_002:0202a19": "果說為法身。性若變易即非真如。是故常住",
    "T39n1788_002:0202a20": "本願引故。作事無竟期故顯餘應化佛。修行",
    "T39n1788_002:0202a21": "無差別者即彼第二白法所成為相。謂六波",
    "T39n1788_002:0202a22": "羅蜜多圓滿得十自在故。此十自在義至",
    "T39n1788_002:0202a23": "下當釋。",
    "T39n1788_002:0202a24": "經。諸佛體皆同「所說法亦爾諸佛無作者」亦",
    "T39n1788_002:0202a25": "復本無生。贊曰。即彼第三無二為相。有三",
    "T39n1788_002:0202a26": "無二。一有無無二。二為無為無二。三一切佛",
    "T39n1788_002:0202a27": "無二。此言同者即無二義。諸佛體皆同即是",
    "T39n1788_002:0202a28": "總句。亦是有無無二。諸佛無二之別句謂有",
    "T39n1788_002:0202a29": "無無二為相。由一切法無所有故釋意於法",
    "T39n1788_002:0202b01": "身上遍計無故非有相。以空所顯自性故非",
    "T39n1788_002:0202b02": "無相。諸佛無作者下顯為無為無二。亦復本",
    "T39n1788_002:0202b03": "無生者顯應化身。有為無為無二相故。論云。",
    "T39n1788_002:0202b04": "由業煩惱非所為故名無作者。既非煩惱作",
    "T39n1788_002:0202b05": "亦非惑業生。故云無生。亦顯自性法身體自",
    "T39n1788_002:0202b06": "本有非新生作。所說法亦爾者因釋說法亦",
    "T39n1788_002:0202b07": "復無差。諸佛如來同事業故。又解。此文釋",
    "T39n1788_002:0202b08": "前能救護世間。若非說法何能救護。故此經",
    "T39n1788_002:0202b09": "下。多云此經流布於世間中有多利益。",
    "T39n1788_002:0202b10": "經。世尊「金剛體權現於化身是故佛舍利無",
    "T39n1788_002:0202b11": "如芥子許佛非血肉身」云何有舍利。贊曰。",
    "T39n1788_002:0202b12": "下二行解無舍利。初一行半領解。後半行解",
    "T39n1788_002:0202b13": "示有。此初也。有三義故無有舍利。一堅固難",
    "T39n1788_002:0202b14": "壞。以金剛體難破壞故二是權化身。諸化生",
    "T39n1788_002:0202b15": "者尚無餘骸。佛權現身。故無舍利如芥子許。",
    "T39n1788_002:0202b16": "三非血肉身何得有舍利。問。若言權現云何",
    "T39n1788_002:0202b17": "調達出身血耶。答。準大方等無相大雲經第",
    "T39n1788_002:0202b18": "四。善德為問世尊答云。如來身血實無有出。",
    "T39n1788_002:0202b19": "提婆達多亦不能出。若言樹影有出血者無",
    "T39n1788_002:0202b20": "有是處。如來之身亦復如是。若言出血。當知",
    "T39n1788_002:0202b21": "即是善權方便不可思議。",
    "T39n1788_002:0202b22": "經。方便「留身骨為益諸」眾生。贊曰。解示。以",
    "T39n1788_002:0202b23": "神通智力善巧方便。現留舍利利益眾生。",
    "T39n1788_002:0202b24": "經。法身「是正覺法界即如來此是佛真身亦",
    "T39n1788_002:0202b25": "說」如是法。贊曰。第三結佛身常。功德所依",
    "T39n1788_002:0202b26": "及以積聚名為法身。通三身故覺性覺相俱",
    "T39n1788_002:0202b27": "名正覺。是諸法因是諸法依故名法界。此是",
    "T39n1788_002:0202b28": "真身者有二義。一對舍利三身俱真。二望所",
    "T39n1788_002:0202b29": "變應化非真。身既如是。佛說亦然。以顯證說",
    "T39n1788_002:0202c01": "二皆同故。",
    "T39n1788_002:0202c02": "經。爾時「會中三萬二千天子聞說如來壽命",
    "T39n1788_002:0202c03": "長遠皆發阿耨多羅三藐三菩提心歡喜踊",
    "T39n1788_002:0202c04": "躍」得未曾有。贊曰。時眾領解獲益。分文為",
    "T39n1788_002:0202c05": "二。初長行聞法獲益。次偈頌陳其領解。初文",
    "T39n1788_002:0202c06": "有四。一舉獲益數。三萬二千天子。二陳所聞。",
    "T39n1788_002:0202c07": "聞說如來壽量。三得勝益。謂發菩提心。四心",
    "T39n1788_002:0202c08": "歡喜發菩提心。經論所說廣略不同。今略七",
    "T39n1788_002:0202c09": "門分別。一發心因緣。二發心分位。三發心儀",
    "T39n1788_002:0202c10": "軌。四發心勝劣。五發心差別。六發心勝利。七",
    "T39n1788_002:0202c11": "發心譬喻。言因緣者復有三種。一由四因。二",
    "T39n1788_002:0202c12": "由四緣。三由四力。具如瑜伽三十五說。發心",
    "T39n1788_002:0202c13": "分位者。大莊嚴論第二及顯揚第二俱云。一",
    "T39n1788_002:0202c14": "世俗發心。二勝義發心。依瑜伽七十二有十",
    "T39n1788_002:0202c15": "發心。謂世俗受發心。得法性發心。不決定發",
    "T39n1788_002:0202c16": "心。決定發心。不清淨發心。清淨發心。羸劣發",
    "T39n1788_002:0202c17": "心。強盛發心。未成果發心。已成果發心。此",
    "T39n1788_002:0202c18": "中五對。一地前地上對。二退與不退對。三有",
    "T39n1788_002:0202c19": "染無染對。四被蔽不蔽對。五因果位別對。退",
    "T39n1788_002:0202c20": "與不退約四位明。謂信不退等。染不染對約",
    "T39n1788_002:0202c21": "住不退前。住不退前有為隨他。或被他逼或",
    "T39n1788_002:0202c22": "怖或誑或求世利。而以發心名染。與此相違",
    "T39n1788_002:0202c23": "名不染。煗頂位前貪等蔽伏名劣。在忍第一",
    "T39n1788_002:0202c24": "位不為彼蔽名勝。十地名未成果。佛地名已",
    "T39n1788_002:0202c25": "成果。言儀軌者瑜伽但云。發如是心說如是",
    "T39n1788_002:0202c26": "言。願我決定當證無上正等菩提。不說儀軌",
    "T39n1788_002:0202c27": "但辨行相故。依顯揚論第二云。謂如是一隨",
    "T39n1788_002:0202c28": "智者前。恭敬而住。起增上意發誓願言。長老",
    "T39n1788_002:0202c29": "憶念。或言聖者憶念。或云鄔波柁耶。我如",
    "T39n1788_002:0203a01": "是名從今日始發阿耨菩提心。為欲饒益諸",
    "T39n1788_002:0203a02": "有情故。從今日以往願我所修六波羅蜜一",
    "T39n1788_002:0203a03": "切萬行。皆為證得無上菩提故。我今與諸菩",
    "T39n1788_002:0203a04": "薩摩訶薩和合出家。願世尊證知。我是菩",
    "T39n1788_002:0203a05": "薩。第二第三亦復如是。此說世俗發心儀軌。",
    "T39n1788_002:0203a06": "不見出世發心儀軌。四發心勝劣者莊嚴論",
    "T39n1788_002:0203a07": "云。第一義發心有三種勝。一教授勝。親近正",
    "T39n1788_002:0203a08": "遍知故。二隨修勝。善集福智故。三得果勝。生",
    "T39n1788_002:0203a09": "無分別智故。復有六勝。一生位。二願。三勇",
    "T39n1788_002:0203a10": "猛。四淨依。五餘巧。六餘出。生勝有四。一種",
    "T39n1788_002:0203a11": "子勝。信大法為種子故。二生母勝。般若為生",
    "T39n1788_002:0203a12": "母故。三胎藏勝。大禪定樂為胎藏故。四乳母",
    "T39n1788_002:0203a13": "勝。大悲長養為乳母故。願即十大願等。皆廣",
    "T39n1788_002:0203a14": "如彼明。五發心差別者。準金剛般若經說有",
    "T39n1788_002:0203a15": "三種。謂云何住(即欲願)云何修行(即為願故修行)云何",
    "T39n1788_002:0203a16": "降伏其心(即為修行故斷障)故彼經云。應當發起如是",
    "T39n1788_002:0203a17": "之心。瑜伽三十五說有五種。一自性。二行",
    "T39n1788_002:0203a18": "相。三所緣。四功德。五最勝。即以正願為自",
    "T39n1788_002:0203a19": "性。於菩提涅槃定自希求。及求能作有情義",
    "T39n1788_002:0203a20": "利故。希求為行相以大菩提及諸有情為所",
    "T39n1788_002:0203a21": "緣境。最初發心能攝一切菩提分法殊勝善",
    "T39n1788_002:0203a22": "根。為上首等功德相應最初正願。於餘希求",
    "T39n1788_002:0203a23": "世出世間妙善正願最為第一。大莊嚴論第",
    "T39n1788_002:0203a24": "二云。菩薩發心以何為根本乃至以何為究",
    "T39n1788_002:0203a25": "竟。總有十一。以大悲為根本。以利物為依止。",
    "T39n1788_002:0203a26": "以大乘法為所信。以種智為所緣。為求彼故",
    "T39n1788_002:0203a27": "以勝欲為所乘。欲無上乘故以大護為所住。",
    "T39n1788_002:0203a28": "住菩薩戒故以受為障難。起異乘心故以增",
    "T39n1788_002:0203a29": "善為功德。以福智為自性。以習度為出離。以",
    "T39n1788_002:0203b01": "地滿為究竟。由地地勤方便與彼彼相應故。",
    "T39n1788_002:0203b02": "準文殊問菩提心經有十種發。一身發。二口",
    "T39n1788_002:0203b03": "發。三意發。令三業清淨故。四內發。以不虛分",
    "T39n1788_002:0203b04": "別一切眾生故。五外發。於一切生平等行故。",
    "T39n1788_002:0203b05": "六智發。以具足佛智清淨故。七清淨國土發。",
    "T39n1788_002:0203b06": "以示一切諸佛國土莊嚴故。八教化眾生發。",
    "T39n1788_002:0203b07": "以知一切煩惱病藥故。此識對除法。九者實",
    "T39n1788_002:0203b08": "發。以成就定聚故。此隨根說法。十無為智滿",
    "T39n1788_002:0203b09": "足心發。以不著三界故。依發菩提心論有四",
    "T39n1788_002:0203b10": "發心。一思惟諸佛發菩提心。二觀身過患。三",
    "T39n1788_002:0203b11": "慈愍眾生。四求最勝果。四各有五。皆廣如彼",
    "T39n1788_002:0203b12": "二論所明。勝利譬喻此之二門。廣如大莊嚴",
    "T39n1788_002:0203b13": "經論及發菩提心經論所明。今此發心四緣",
    "T39n1788_002:0203b14": "之中是第一緣。見聞佛菩薩神通功德故。四",
    "T39n1788_002:0203b15": "因之中是初二因。具種性故。佛菩薩善友攝",
    "T39n1788_002:0203b16": "故。四力之中可具四力。由自種子功能勢力",
    "T39n1788_002:0203b17": "故。宿習大乘故。由聞他說力故。親近善友",
    "T39n1788_002:0203b18": "故。歡喜踊躍者準文殊所問經論云。三種義",
    "T39n1788_002:0203b19": "故歡喜奉行。一說者清淨。以於諸法得自在",
    "T39n1788_002:0203b20": "故。二所說清淨。以如實知清淨法體故。又",
    "T39n1788_002:0203b21": "與初中後等十種淨勝相應故。三依所說法",
    "T39n1788_002:0203b22": "得果清淨。以得妙境界故。此意依教證理得",
    "T39n1788_002:0203b23": "果故。",
    "T39n1788_002:0203b24": "經。異口「同音而說頌曰佛不般涅槃正法亦",
    "T39n1788_002:0203b25": "不滅為利眾生故示現有滅盡世尊不思議妙",
    "T39n1788_002:0203b26": "體無異相為利眾生故」現種種莊嚴。贊曰。",
    "T39n1788_002:0203b27": "申陳解。一行領常住。一行領現諸相。",
    "T39n1788_002:0203b28": "經。爾時妙幢「菩薩親於佛前及四如來并二",
    "T39n1788_002:0203b29": "大士諸天子所聞說釋迦牟尼如來壽量」事",
    "T39n1788_002:0203c01": "已。贊曰。自下大段第二別明涅槃。文分為",
    "T39n1788_002:0203c02": "三。一陳疑啟請。二佛為解釋。三領悟得益。初",
    "T39n1788_002:0203c03": "文有二。初結前所聞。後正疑請。此初也。",
    "T39n1788_002:0203c04": "經。復從「座起合掌恭敬白佛言世尊若實如",
    "T39n1788_002:0203c05": "是諸佛如來不般涅槃無」舍利者。贊曰。正",
    "T39n1788_002:0203c06": "請有五。一請法儀。二牒所聞。三舉違難。四結",
    "T39n1788_002:0203c07": "疑意。五請為決。此初二。",
    "T39n1788_002:0203c08": "經。云何「經中說有涅槃及佛舍利令諸人天",
    "T39n1788_002:0203c09": "恭敬供養過去諸佛現有身骨流布於世人天",
    "T39n1788_002:0203c10": "供養得福」無邊。贊曰。舉違難有三意。一云",
    "T39n1788_002:0203c11": "何名涅槃。二云何不入。三既不入云何復言",
    "T39n1788_002:0203c12": "留身舍利。此舉二違。一違教。二違世間。世間",
    "T39n1788_002:0203c13": "即過去諸佛現有舍利是。",
    "T39n1788_002:0203c14": "經。今復「言無致生疑惑惟願世尊哀愍我等",
    "T39n1788_002:0203c15": "廣為」分別。贊曰。結疑請決二段文也。",
    "T39n1788_002:0203c16": "經。爾時「佛告妙幢菩薩及諸大眾汝等當知",
    "T39n1788_002:0203c17": "云般涅槃有舍利者是密意說如是之義當」",
    "T39n1788_002:0203c18": "一心聽。贊曰。佛為解釋。文分為三。初牒疑",
    "T39n1788_002:0203c19": "情勅聽。二正為解釋。三如是妙行汝等勤修",
    "T39n1788_002:0203c20": "下結勸令學。此初也。言有舍利是密意說者。",
    "T39n1788_002:0203c21": "雜集論第十二說。祕密有四。一令入。二相。三",
    "T39n1788_002:0203c22": "對治。四轉變。對治有八。一輕佛障。二輕法",
    "T39n1788_002:0203c23": "障。三懈怠障。四於少善根生喜足障。五貪行",
    "T39n1788_002:0203c24": "障。六慢行障。七惡行障。八不定性障。今此",
    "T39n1788_002:0203c25": "為除輕佛懈怠二種障故說般涅槃。留身舍",
    "T39n1788_002:0203c26": "利名為密意。一心聽者勅聽。耹音囑耳。掃",
    "T39n1788_002:0203c27": "滌攝持生三慧故。",
    "T39n1788_002:0203c28": "經。善男子「菩薩摩訶薩如是應知有其十法",
    "T39n1788_002:0203c29": "能解如來應正等覺真實理趣說有究竟大",
    "T39n1788_002:0204a01": "般」涅槃。贊曰。正為解釋有三。初解涅槃體。",
    "T39n1788_002:0204a02": "次明其相。即顯不入。後釋言入涅槃及留舍",
    "T39n1788_002:0204a03": "利所以。此初也。問。何故前明涅槃體。後明涅",
    "T39n1788_002:0204a04": "槃相。答。明體即顯依三事等說有涅槃不同。",
    "T39n1788_002:0204a05": "二乘身智滅處名為涅槃。明相即彰有大悲智",
    "T39n1788_002:0204a06": "不同。二乘入於永滅故行希有。明體三番釋。",
    "T39n1788_002:0204a07": "初一約三事四涅槃當體等釋。次依展轉證",
    "T39n1788_002:0204a08": "得釋。後約因圓能證釋。涅槃之義略以五門",
    "T39n1788_002:0204a09": "分別。一列釋名。二者出體。三辨得人。四辨得",
    "T39n1788_002:0204a10": "時。五問答。初列釋名者初列次釋。列中初總",
    "T39n1788_002:0204a11": "後別。總者泥洹經等名為泥洹。有稱泥曰。皆",
    "T39n1788_002:0204a12": "梵語訛。正云波利抳縛南。唐言圓寂亦云波",
    "T39n1788_002:0204a13": "利涅婆南。又亦云滅度亦云清淨亦云彼岸。",
    "T39n1788_002:0204a14": "涅槃經中亦云無生無出無作無為歸依窟宅",
    "T39n1788_002:0204a15": "解脫轉依等多名。列別名者。有唯依不共。攝",
    "T39n1788_002:0204a16": "論斷果分中但說無住。涅槃經及此中說大",
    "T39n1788_002:0204a17": "涅槃。有依小大能證人別者。涅槃經中說有",
    "T39n1788_002:0204a18": "二種。一小二大。二乘所得名小涅槃。大乘所",
    "T39n1788_002:0204a19": "得名大涅槃。有依總別相對。十地論中說有",
    "T39n1788_002:0204a20": "二種。一名同相二名別相。別相即餘三涅槃。",
    "T39n1788_002:0204a21": "有約三乘同斷煩惱因果說二。勝鬘經中但",
    "T39n1788_002:0204a22": "說二種。謂有餘依及無餘依。復有依由證不",
    "T39n1788_002:0204a23": "證別但說二種。即梁攝論云。一自性淨。四中",
    "T39n1788_002:0204a24": "初一。二方便淨。四中後三。有依共不共說有",
    "T39n1788_002:0204a25": "三。即此經三種。謂有無餘及無住處。有依證",
    "T39n1788_002:0204a26": "不證三乘通別盡理說四。即梁攝論．成唯識",
    "T39n1788_002:0204a27": "論等。一自性清淨。二有餘依。三無餘依。四無",
    "T39n1788_002:0204a28": "住處。釋名者正云波利抳縛南。或涅波南。正",
    "T39n1788_002:0204a29": "翻云圓寂。圓謂圓滿。諸功德滿所證理圓能",
    "T39n1788_002:0204b01": "所證圓。寂謂寂靜。自體澄湛離染囂動。亦",
    "T39n1788_002:0204b02": "通能所證。然從增勝功德稱圓。果位滿故理",
    "T39n1788_002:0204b03": "體稱寂。本凝然故。由圓眾德方證理寂故名",
    "T39n1788_002:0204b04": "圓寂。若俱圓寂即亦圓亦寂名為圓寂。是持",
    "T39n1788_002:0204b05": "業釋。若由圓能證圓之寂名圓寂即依主釋。",
    "T39n1788_002:0204b06": "又若功德能圓能寂。若所依如所圓所寂。俱",
    "T39n1788_002:0204b07": "竝釋持業。若依唯識。唯真如理為涅槃體。",
    "T39n1788_002:0204b08": "或圓之寂或所圓所寂。若依涅槃經。三事說",
    "T39n1788_002:0204b09": "名大涅槃。即智如解脫俱圓寂竝得持業。以",
    "T39n1788_002:0204b10": "彼經中說如伊字不一不異故。通假實性相",
    "T39n1788_002:0204b11": "之法俱名圓寂竝持業名。解脫是假義般若",
    "T39n1788_002:0204b12": "是相。法身是性。若依義三名為三事。即般若",
    "T39n1788_002:0204b13": "依主餘皆持業。然名涅槃是持業釋。言滅度",
    "T39n1788_002:0204b14": "者度即是到。二義解之。一謂真如本來清淨。",
    "T39n1788_002:0204b15": "性是彼岸名為到也。故維摩經云。一切眾生",
    "T39n1788_002:0204b16": "即涅槃相。不復更滅。二謂滅是所到度是能",
    "T39n1788_002:0204b17": "到。即度之滅依主釋也。又能滅能度所滅所",
    "T39n1788_002:0204b18": "度。度者到也。故通能所。能滅能度即涅槃相。",
    "T39n1788_002:0204b19": "所滅所度即涅槃性。同大涅槃三事而成。涅",
    "T39n1788_002:0204b20": "槃經云。無因緣故名無生。以無為故名無出。",
    "T39n1788_002:0204b21": "無造業故名無作。餘名準知。釋別名者。不由",
    "T39n1788_002:0204b22": "慧擇。本體無染名自性清淨涅槃。同前自性",
    "T39n1788_002:0204b23": "清淨即涅槃持業釋也。餘謂苦諦是集之餘。",
    "T39n1788_002:0204b24": "有謂不無。依謂所依。有二所依。一現身猶是",
    "T39n1788_002:0204b25": "餘行苦依。二名有餘依明涅槃猶有餘苦之",
    "T39n1788_002:0204b26": "所依故。即有餘苦之所依。涅槃俱依主釋。苦",
    "T39n1788_002:0204b27": "集俱盡名為無餘。無餘苦依。無者非也。非有",
    "T39n1788_002:0204b28": "苦依。四智亦是名無餘依。即無餘苦之所依。",
    "T39n1788_002:0204b29": "涅槃亦俱依主釋。因詮顯故。又解。有餘無",
    "T39n1788_002:0204c01": "餘能證故舉彼顯此。正取所依名為涅槃。謂",
    "T39n1788_002:0204c02": "有餘苦所依即涅槃。無餘苦所依即涅槃。竝",
    "T39n1788_002:0204c03": "持業釋。依二乘者無餘依不能詮。若大乘四",
    "T39n1788_002:0204c04": "智是無苦依。亦能證也。可得依主此釋為",
    "T39n1788_002:0204c05": "正。由悲不住涅槃。由智不住生死。以其能證",
    "T39n1788_002:0204c06": "如所通達俱不住故謂無住。所依即涅槃。或",
    "T39n1788_002:0204c07": "從真如處生死而無滯。在涅槃而無著。涅槃",
    "T39n1788_002:0204c08": "是相真如是性。猶如自性法身與其真如相",
    "T39n1788_002:0204c09": "性別故。即相屬性。無住之涅槃依主釋。又即",
    "T39n1788_002:0204c10": "此相亦俱無住亦得云無住即涅槃。然唯識",
    "T39n1788_002:0204c11": "論說四涅槃竝如為體。即攝義歸性竝持業",
    "T39n1788_002:0204c12": "釋。第二出體者。先敘古次陳今。敘古者蜀地",
    "T39n1788_002:0204c13": "基法師云。曇無讖法師及河西道朗法師等。",
    "T39n1788_002:0204c14": "蓋涅槃者常樂我淨為宗義之林。開究竟玄",
    "T39n1788_002:0204c15": "致為涅槃之本。此釋得義非正明體。真諦三",
    "T39n1788_002:0204c16": "藏云。涅槃有四。三是道果一非道果。為成菩",
    "T39n1788_002:0204c17": "薩般若大悲涅槃而為道果故。從初地已上",
    "T39n1788_002:0204c18": "無分別智為涅槃體。亦有云。悲智為體此但",
    "T39n1788_002:0204c19": "是相。此為能證非正。涅槃經云。涅槃了因",
    "T39n1788_002:0204c20": "之所得非生因得故。若智為涅槃即應生因",
    "T39n1788_002:0204c21": "得故。鄴城河朔諸師。或說涅槃具四種體。一",
    "T39n1788_002:0204c22": "者理滅謂真如法界。二者事滅謂離三障數",
    "T39n1788_002:0204c23": "滅之滅。三者德滅謂功德寂滅。四者應滅謂",
    "T39n1788_002:0204c24": "在雙林示同眾生無常之滅。初三可爾。成唯",
    "T39n1788_002:0204c25": "識云皆如為體。即是理滅。又云中二擇滅攝",
    "T39n1788_002:0204c26": "即數滅之滅。然古人意。擇滅是事識之所變",
    "T39n1788_002:0204c27": "即非涅槃。大般涅槃古人多以如是般若性",
    "T39n1788_002:0204c28": "說如為般若。與理無別不勞別說。若約三事",
    "T39n1788_002:0204c29": "名大涅槃。般若即德滅。然不說所以違了因",
    "T39n1788_002:0205a01": "得。說非究竟。今正出體有其四門。一性相別",
    "T39n1788_002:0205a02": "論體。二性相合論體。三攝假從實體。四假實",
    "T39n1788_002:0205a03": "合論體。性相別論體者。成唯識論云四涅槃",
    "T39n1788_002:0205a04": "皆以真如為體。有為德非。又體義分。自性無",
    "T39n1788_002:0205a05": "住即真如體。中二皆擇滅。又斷智障許得擇",
    "T39n1788_002:0205a06": "滅。即無住處亦擇滅收。雖是其假對依他相",
    "T39n1788_002:0205a07": "俱得名性。俱了因得體義俱常。故三事大般",
    "T39n1788_002:0205a08": "皆取義三。竝如為體。二性相合論體即般若",
    "T39n1788_002:0205a09": "解脫及以真如竝涅槃體。即涅槃經三事名",
    "T39n1788_002:0205a10": "大般。言如伊字亦如三目。若唯說如唯一非",
    "T39n1788_002:0205a11": "異故。雜集論云。滅諦相者謂真如聖道煩惱",
    "T39n1788_002:0205a12": "不生。若滅依若能滅若滅性是滅諦相。相謂",
    "T39n1788_002:0205a13": "體相能滅所滅滅依俱名滅諦。能滅即般若",
    "T39n1788_002:0205a14": "滅性即解脫擇滅滅依即真如。然彼論復云。",
    "T39n1788_002:0205a15": "謂真如境上有漏不生名為滅諦者即剋性說。",
    "T39n1788_002:0205a16": "前據相從相性合說。三攝假從實體者即唯",
    "T39n1788_002:0205a17": "識論云。此依真如離障施設故。體即是清淨",
    "T39n1788_002:0205a18": "法界故。四涅槃皆如為體。四假實合論體者",
    "T39n1788_002:0205a19": "即唯識論說。四涅槃中初後即真如。據實體",
    "T39n1788_002:0205a20": "中二擇滅攝。擇滅是假或無住處說是擇滅。",
    "T39n1788_002:0205a21": "即三假一實竝涅槃體。又準成唯識第二卷說",
    "T39n1788_002:0205a22": "無為有二。一依識變。二依真如。四種涅槃亦",
    "T39n1788_002:0205a23": "既許後三是無為攝。亦通識變。又六無為俱",
    "T39n1788_002:0205a24": "許識變。自性清淨體即真如。應同擇等亦許",
    "T39n1788_002:0205a25": "識變。又解。深密經云。諸識所緣唯識所現故",
    "T39n1788_002:0205a26": "可通許識變。涅槃以非真故非了因得。故諸。",
    "T39n1788_002:0205a27": "經。論不說涅槃亦是滅變。然有無餘雖俱擇",
    "T39n1788_002:0205a28": "滅望義有別。分為二種。而有五對。一煩惱因",
    "T39n1788_002:0205a29": "果對。煩惱因盡名有餘。煩惱果盡名無餘。二",
    "T39n1788_002:0205b01": "小大對。小乘所得名有餘。大乘所得名無餘。",
    "T39n1788_002:0205b02": "勝鬘經阿羅漢人斷有餘集證有餘滅。三二",
    "T39n1788_002:0205b03": "死對。分段滅名有餘。變易滅名無餘。即前",
    "T39n1788_002:0205b04": "小大對。四滿不滿對。菩薩所得名有餘。如來",
    "T39n1788_002:0205b05": "所得名無餘。勝鬘經云。後身菩薩無明所覆。",
    "T39n1788_002:0205b06": "斷有餘集證有餘滅名小分涅槃。小分即有",
    "T39n1788_002:0205b07": "餘也。五三身相對。此經所言應化二身名有",
    "T39n1788_002:0205b08": "餘。法身名無餘。諸經論中多說初對為二涅",
    "T39n1788_002:0205b09": "槃。所餘門義如本法華及唯識疏辨。今此文",
    "T39n1788_002:0205b10": "中多約無住名大涅槃。攝論辨彼果斷亦爾。",
    "T39n1788_002:0205b11": "準法集經第一。無所發菩薩答奮迅慧菩薩",
    "T39n1788_002:0205b12": "有十法。知如來常十法知如來實。十法知如",
    "T39n1788_002:0205b13": "來涅槃。有三復次。正與此同但少廣。亦有二",
    "T39n1788_002:0205b14": "復次。十法知如來行。初番文略。第二番文大",
    "T39n1788_002:0205b15": "同此經。但文稍廣。三復次明涅槃中。第一復",
    "T39n1788_002:0205b16": "次文稍廣。唯第四行彼云不息此云休息。三",
    "T39n1788_002:0205b17": "藏覆撿亦云是不知。餘者皆同。又有十法知",
    "T39n1788_002:0205b18": "空十法知譬喻相等。然四復次文各有四。一",
    "T39n1788_002:0205b19": "標二徵三釋四結。標中初對機次開後簡。",
    "T39n1788_002:0205b20": "言菩薩者對機。為二乘者說假涅槃。為大乘",
    "T39n1788_002:0205b21": "者說大涅槃故。十法即開章說有究竟大般",
    "T39n1788_002:0205b22": "涅槃。簡異小乘所得涅槃稱為大般。文言十",
    "T39n1788_002:0205b23": "法者應云十義名涅槃。能如是知即能解如",
    "T39n1788_002:0205b24": "來所記涅槃。此中大意涅槃性相俱名涅槃。",
    "T39n1788_002:0205b25": "如似菩提菩提斷俱名菩提。涅槃經中三事",
    "T39n1788_002:0205b26": "俱涅槃。若成唯識等。四涅槃俱真如理。四智",
    "T39n1788_002:0205b27": "心品名菩提者是性相別論門。十法即為十",
    "T39n1788_002:0205b28": "段。諸復次皆準知。",
    "T39n1788_002:0205b29": "經。云何為十。贊曰。徵也。",
    "T39n1788_002:0205c01": "經。一者「諸佛如來究竟斷盡諸煩惱障所知",
    "T39n1788_002:0205c02": "障故名為涅槃。二者諸佛如來善能解了有情",
    "T39n1788_002:0205c03": "無性及法無性故名為涅槃。三者能轉身依及",
    "T39n1788_002:0205c04": "法依故名為涅槃。四者於諸有情任運休息化",
    "T39n1788_002:0205c05": "因緣故名為涅槃。五者證得真實無差別相平",
    "T39n1788_002:0205c06": "等法身故名為涅槃。六者了知生死及以涅槃",
    "T39n1788_002:0205c07": "無二性故名為涅槃。七者於一切法了其根本",
    "T39n1788_002:0205c08": "證清淨故名為涅槃。八者於一切法無生無滅",
    "T39n1788_002:0205c09": "善修行故名為涅槃。九者真如法界實際平等",
    "T39n1788_002:0205c10": "得正智故名為涅槃。十者於諸法性及涅槃性",
    "T39n1788_002:0205c11": "得無差別故名為涅槃」是謂十法說有涅槃。",
    "T39n1788_002:0205c12": "贊曰。初三約三事解。究竟斷盡煩惱所知",
    "T39n1788_002:0205c13": "即解脫。解了有情及法無性即般若。能轉身",
    "T39n1788_002:0205c14": "依及法依故是法身。三事非一異名大般涅",
    "T39n1788_002:0205c15": "槃。身即第八流轉還滅依。法即真如即迷悟",
    "T39n1788_002:0205c16": "依。由此藏識持諸障種。彰法身勝故轉第八",
    "T39n1788_002:0205c17": "與如合明。次三約四涅槃。第四示現無餘化",
    "T39n1788_002:0205c18": "事休息。即八相身示入無餘。準法集經云化",
    "T39n1788_002:0205c19": "生無休息。即有餘涅槃。第五即無餘。云證得",
    "T39n1788_002:0205c20": "故。或第四亦同法集經說。第五或是辨中邊",
    "T39n1788_002:0205c21": "云。二實相真實自性清淨涅槃無差別相。相",
    "T39n1788_002:0205c22": "即唯識論云。相真如理。在凡夫等不能證得。",
    "T39n1788_002:0205c23": "諸佛證故。第六無住涅槃。了知生死反以",
    "T39n1788_002:0205c24": "涅槃無二性。性即真如性無別故二亦不別。",
    "T39n1788_002:0205c25": "由此不住生死涅槃。第七已下四義依於三性",
    "T39n1788_002:0205c26": "總別而明。云於一切法了其根本證清淨故是",
    "T39n1788_002:0205c27": "總故。辨中邊云。此中云何根本真實。謂三自",
    "T39n1788_002:0205c28": "性後得能證遍計依他清淨。本智能證圓成",
    "T39n1788_002:0205c29": "清淨。第八依遍計顯云一切法無生無滅。解",
    "T39n1788_002:0206a01": "深密經云。於一切法無生無滅等。以顯了相",
    "T39n1788_002:0206a02": "轉正法輪。依遍計說了達彼無能正修行。第",
    "T39n1788_002:0206a03": "九取能證如等無漏正智。依依他起性淨分",
    "T39n1788_002:0206a04": "說涅槃相。故名為涅槃。染非能證故非涅槃。",
    "T39n1788_002:0206a05": "第十於其二性得無差別者意取所得。得是",
    "T39n1788_002:0206a06": "證得無差別理證圓成實性。是謂等者結有",
    "T39n1788_002:0206a07": "涅槃。",
    "T39n1788_002:0206a08": "經。復次「善男子菩薩摩訶薩如是應知復有",
    "T39n1788_002:0206a09": "十法能解如來應正等覺真實理趣說有究",
    "T39n1788_002:0206a10": "竟」大般涅槃。贊曰。第二復次依展轉釋。",
    "T39n1788_002:0206a11": "文段如前。",
    "T39n1788_002:0206a12": "經。云何為十。贊曰。徵也。",
    "T39n1788_002:0206a13": "經。一者「一切煩惱以樂欲為本從樂欲生。諸",
    "T39n1788_002:0206a14": "佛世尊斷樂欲故名為涅槃。二者以諸如來斷",
    "T39n1788_002:0206a15": "諸樂欲不取一法以不取故無去無來無所取",
    "T39n1788_002:0206a16": "故名為涅槃。三者以無去來及無所取是則法",
    "T39n1788_002:0206a17": "身不生不滅無生滅故名為涅槃。四者此無生",
    "T39n1788_002:0206a18": "滅非言所宣言語斷故名為涅槃。五者無有我",
    "T39n1788_002:0206a19": "人唯法生滅得轉依故名為涅槃。六者煩惱隨",
    "T39n1788_002:0206a20": "惑皆是客塵法性是主無來無去佛了知故名",
    "T39n1788_002:0206a21": "為涅槃。七者真如是實餘皆虛妄實性體者即",
    "T39n1788_002:0206a22": "是真如真如性者即是如來名為涅槃。八者實",
    "T39n1788_002:0206a23": "際之性無有戲論唯獨如來證實際法戲論永",
    "T39n1788_002:0206a24": "斷名為涅槃。九者無生是實生是虛妄愚癡之",
    "T39n1788_002:0206a25": "人漂溺生死如來體實無有虛妄名為涅槃。十",
    "T39n1788_002:0206a26": "者不實之法是從緣生真實之法不從緣起如",
    "T39n1788_002:0206a27": "來法身體是真實名為涅槃。善男子是謂十法",
    "T39n1788_002:0206a28": "說有」涅槃。贊曰。釋。一切煩惱樂欲為本者",
    "T39n1788_002:0206a29": "如涅槃經。染淨等法皆欲為本。如入善法欲",
    "T39n1788_002:0206b01": "為根本。起諸染法亦同淨說。應撿彼文。以佛",
    "T39n1788_002:0206b02": "能斷證所顯理名為涅槃。言不取法者即由",
    "T39n1788_002:0206b03": "無欲於一切境不生愛著。既不愛著故更不",
    "T39n1788_002:0206b04": "生故。不往彼趣生去。不還此趣生來。所取即",
    "T39n1788_002:0206b05": "五蘊。前約因亡此約果滅。所顯之理名為涅",
    "T39n1788_002:0206b06": "槃。三依有漏滅盡所顯真如是功德依名為",
    "T39n1788_002:0206b07": "法身。故勝鬘經云。在纏名如來藏出纏名法",
    "T39n1788_002:0206b08": "身。無去來約無有為相說。無所取據色蘊等",
    "T39n1788_002:0206b09": "體說。此無所顯正是涅槃。四約涅槃體離言",
    "T39n1788_002:0206b10": "詮性名為涅槃。五離言詮者即是轉依二無",
    "T39n1788_002:0206b11": "我理。無我人者無有生執。唯法生滅者即悟",
    "T39n1788_002:0206b12": "法無我。所以者何。無著般若論釋云。若法執",
    "T39n1788_002:0206b13": "隨即有我執。故由悟此理論得轉依名為涅",
    "T39n1788_002:0206b14": "槃。此麁重轉依。六由二執惑塵是客。有生滅",
    "T39n1788_002:0206b15": "去來故。真如是主。以體常住無生滅去來故。",
    "T39n1788_002:0206b16": "今佛了知證得轉依此心轉依。七者惑顛倒",
    "T39n1788_002:0206b17": "生稱虛妄。如非倒生故稱實。實常不倒稱真",
    "T39n1788_002:0206b18": "如。真如體性即是法身如來。亦心轉依。但轉",
    "T39n1788_002:0206b19": "釋異耳。八真如法身即是實際。離倒妄顯故",
    "T39n1788_002:0206b20": "無戲論。佛證實際故戲論斷名為涅槃。即道",
    "T39n1788_002:0206b21": "轉依。九由佛永斷妄戲論故得此無生。無生",
    "T39n1788_002:0206b22": "是實。愚夫未斷生虛妄故漂溺生死。如來無",
    "T39n1788_002:0206b23": "此名為涅槃。即廣大轉。十者有為不實是從",
    "T39n1788_002:0206b24": "緣生。法身實體不從緣生。故名涅槃。歸圓",
    "T39n1788_002:0206b25": "成實是一切法所歸趣故。",
    "T39n1788_002:0206b26": "經。復次「善男子。菩薩摩訶薩如是應知復有",
    "T39n1788_002:0206b27": "十法能解如來應正等覺真實理趣說有究竟",
    "T39n1788_002:0206b28": "大般涅槃。云何為十。一者如來善知施及施果",
    "T39n1788_002:0206b29": "無我我所此施及果不正分別永除滅故名為",
    "T39n1788_002:0206c01": "涅槃。二者如來善知戒及戒果無我我所此戒",
    "T39n1788_002:0206c02": "及果不正分別永除滅故名為涅槃。三者如來",
    "T39n1788_002:0206c03": "善知忍及忍果無我我所此忍及果不正分別",
    "T39n1788_002:0206c04": "永除滅故名為涅槃。四者如來善知勤及勤果",
    "T39n1788_002:0206c05": "無我我所此勤及果不正分別永除滅故名為",
    "T39n1788_002:0206c06": "涅槃。五者如來善知定及定果無我我所此定",
    "T39n1788_002:0206c07": "及果不正分別永除滅故名為涅槃。六者如來",
    "T39n1788_002:0206c08": "善知慧及慧果無我我所此慧及果不正分別",
    "T39n1788_002:0206c09": "永除滅故名為涅槃。七者諸佛如來善能了知",
    "T39n1788_002:0206c10": "一切有情非有情一切諸法皆無性不正分別",
    "T39n1788_002:0206c11": "永除滅故名為涅槃。八者若自愛者便起追求",
    "T39n1788_002:0206c12": "由追求故受眾苦惱諸佛如來除自愛故永絕",
    "T39n1788_002:0206c13": "追求無追求故名為涅槃。九者有為之法皆有",
    "T39n1788_002:0206c14": "數量無為法者數量皆除佛離有為證無為法",
    "T39n1788_002:0206c15": "無數量故名為涅槃。十者如來了知有情及法",
    "T39n1788_002:0206c16": "體性皆空離空非有空性即是真法身故名為",
    "T39n1788_002:0206c17": "涅槃。善男子是謂十法說有」涅槃。贊曰。第",
    "T39n1788_002:0206c18": "三復次文四如前。依因圓能證釋。即修十度",
    "T39n1788_002:0206c19": "因滿能證大般涅槃。初六即前六度。修行施",
    "T39n1788_002:0206c20": "等為七最勝所攝成度。今此經中且舉巧便",
    "T39n1788_002:0206c21": "一箇最勝。三輪清淨趣涅槃勝以顯於餘。若",
    "T39n1788_002:0206c22": "修不圓不證涅槃。故施即見有能施施物所",
    "T39n1788_002:0206c23": "施果。即見有果謂希報恩及等流異熟士用",
    "T39n1788_002:0206c24": "離繫之果。此我法執名不正分別。見能所施",
    "T39n1788_002:0206c25": "謂我執。見有施物即我所。此等永除所顯之",
    "T39n1788_002:0206c26": "理。或即六度涅槃之相竝名涅槃。餘準此釋。",
    "T39n1788_002:0206c27": "第七由拔濟方便知諸有情及一切法皆無實",
    "T39n1788_002:0206c28": "故三輪清淨。故無分別無染拔濟。八若見自",
    "T39n1788_002:0206c29": "身為求菩提。是愛未亡起追求者即是染願。",
    "T39n1788_002:0207a01": "不亡相故受諸苦惱。既三輪空無自身愛。無",
    "T39n1788_002:0207a02": "染追求即正願滿。九由思擇力知有為法有",
    "T39n1788_002:0207a03": "其數量。以有生滅形段數量故。無為不爾。即",
    "T39n1788_002:0207a04": "稱於如無能所思擇。故云證無為法無數量",
    "T39n1788_002:0207a05": "故。十由能了知有情空成熟有情智了知法",
    "T39n1788_002:0207a06": "空成熟佛法智。俱亡相故皆空離空非有空",
    "T39n1788_002:0207a07": "性。此所證理即是法身名為涅槃。",
    "T39n1788_002:0207a08": "經。復次「善男子豈唯如來不般涅槃是為希",
    "T39n1788_002:0207a09": "有復有十種希有之法是如來行云何」為十。",
    "T39n1788_002:0207a10": "贊曰。明涅槃相答不涅槃。文亦分四。一",
    "T39n1788_002:0207a11": "標二徵三釋四結。初標不入涅槃。次復有",
    "T39n1788_002:0207a12": "十種下標不入所以。徵文可知。",
    "T39n1788_002:0207a13": "經。一者「生死過失涅槃寂靜由於生死及以",
    "T39n1788_002:0207a14": "涅槃證平等故不處流轉不住涅槃於諸有情",
    "T39n1788_002:0207a15": "不生厭背」是如來行。贊曰。下釋。第一不住",
    "T39n1788_002:0207a16": "二邊行有三。初明證生死涅槃平等。次不處",
    "T39n1788_002:0207a17": "流轉下明不住二邊。後於諸有情下明不捨",
    "T39n1788_002:0207a18": "有情。若二乘人見生死過失見涅槃寂靜。便",
    "T39n1788_002:0207a19": "有厭捨入於涅槃。",
    "T39n1788_002:0207a20": "經。二者「佛於眾生不作是念此諸愚夫行顛",
    "T39n1788_002:0207a21": "倒見為諸煩惱之所纏迫我今開悟令得」解",
    "T39n1788_002:0207a22": "脫。贊曰。恒度有情行。初觀空後觀有。即",
    "T39n1788_002:0207a23": "空方便發起有行。此初也。同般若經而無有",
    "T39n1788_002:0207a24": "情得滅度者。",
    "T39n1788_002:0207a25": "經。然由「往昔慈善根力於彼有情隨其根性",
    "T39n1788_002:0207a26": "意樂勝解不起分別任運濟度示教利喜盡未",
    "T39n1788_002:0207a27": "來際無有窮盡是」如來行。贊曰。觀有。由昔",
    "T39n1788_002:0207a28": "利他願力滿故。如變化人現種種事業。如如",
    "T39n1788_002:0207a29": "意珠出種種物。隨根勝劣智力。性種種界智",
    "T39n1788_002:0207b01": "力。意樂遍趣行智力。或意樂勝解總是勝解",
    "T39n1788_002:0207b02": "智力。而無分別。示教利喜者如顯揚論十二",
    "T39n1788_002:0207b03": "瑜伽八十一說。有五。一令離欲即是呵欲一",
    "T39n1788_002:0207b04": "切過失。二示即示現四種道理。三教謂教誡",
    "T39n1788_002:0207b05": "令學。四利即見退勸勵利益。五喜即見進而",
    "T39n1788_002:0207b06": "生慶喜。盡未來等是常度也。",
    "T39n1788_002:0207b07": "經。三者「佛無是念我今演說十二分教利益」",
    "T39n1788_002:0207b08": "有情。贊曰。不見所說行。初勸空也。",
    "T39n1788_002:0207b09": "經。然由「往昔慈善根力於彼有情廣說乃至",
    "T39n1788_002:0207b10": "盡未來際無有窮盡是」如來行。贊曰。觀有。",
    "T39n1788_002:0207b11": "猶如天鼓出種種聲。云廣說乃至者應云於",
    "T39n1788_002:0207b12": "彼有情隨其根性意樂勝解不起分別任運濟",
    "T39n1788_002:0207b13": "拔示教利喜盡未來際。",
    "T39n1788_002:0207b14": "經。四者「佛無是念我今往彼城邑聚落王及",
    "T39n1788_002:0207b15": "大臣婆羅門剎帝利薜舍戍達羅等舍從其",
    "T39n1788_002:0207b16": "乞」食。贊曰。不念乞食行。初觀空行。",
    "T39n1788_002:0207b17": "經。然由「往昔身語意行慣習力故任運詣彼",
    "T39n1788_002:0207b18": "為利益事而行乞食是」如來行。贊曰。觀有。",
    "T39n1788_002:0207b19": "瑜伽八十六由十因緣如來乞食。一者為顯",
    "T39n1788_002:0207b20": "杜多功德故。二者為顯引彼一分令入乞食",
    "T39n1788_002:0207b21": "故。三者為欲以因事行攝彼一分故。四者為",
    "T39n1788_002:0207b22": "與未來眾生作大明等故。五為欲引彼麁弊",
    "T39n1788_002:0207b23": "勝解諸外道故。六者為彼承聲教起謗故。現",
    "T39n1788_002:0207b24": "妙色寂靜威儀。令其驚歎心生迴向故。七者",
    "T39n1788_002:0207b25": "為彼處中眾生。以其少功而樹多福故。八者",
    "T39n1788_002:0207b26": "為令壞信放逸深生恥愧。雖用小功獲大福",
    "T39n1788_002:0207b27": "等故。九為彼盲聾等眾生種種災患皆令靜",
    "T39n1788_002:0207b28": "息故。即是入城見者獲益。如瑜伽威力品明。",
    "T39n1788_002:0207b29": "十為令無量無邊廣大威德諸天龍等。隨從",
    "T39n1788_002:0207c01": "如來至所入家。深生羨仰勤加儐衛不為",
    "T39n1788_002:0207c02": "惱故。",
    "T39n1788_002:0207c03": "經。五者「如來之身無有饑渴亦無便利羸憊",
    "T39n1788_002:0207c04": "之相雖行乞取而無所食亦」無分別。贊曰。",
    "T39n1788_002:0207c05": "不念資身行。文二如前。此空行也憊(敗音虛)。",
    "T39n1788_002:0207c06": "經。然為「任運利益有情示有食相是」如來行。",
    "T39n1788_002:0207c07": "贊曰。觀有也。攝大乘論食有四種。此示現",
    "T39n1788_002:0207c08": "依止住食。",
    "T39n1788_002:0207c09": "經。六者「佛無是念此諸眾生有上中下隨彼",
    "T39n1788_002:0207c10": "機性而為」說法。贊曰。不念說法行。前不見",
    "T39n1788_002:0207c11": "所說。此不念所度。文二如前。此觀空也。",
    "T39n1788_002:0207c12": "經。然佛「世尊無有分別隨其器量善應機緣",
    "T39n1788_002:0207c13": "為彼說法是」如來行。贊曰。觀有。",
    "T39n1788_002:0207c14": "經。七者「佛無是念此類有情不恭敬我常於",
    "T39n1788_002:0207c15": "我所出訶罵言不能與彼共為言論彼類有情",
    "T39n1788_002:0207c16": "恭敬於我常於我所共相讚歎我當與彼共",
    "T39n1788_002:0207c17": "為」言說。贊曰。不念善惡行。文二如前。此觀",
    "T39n1788_002:0207c18": "空也。",
    "T39n1788_002:0207c19": "經。然「而如來起慈悲心平等無二是」如來",
    "T39n1788_002:0207c20": "行。贊曰。觀有。此三念處。",
    "T39n1788_002:0207c21": "經。八者諸佛如來無有愛憎憍慢貪惜及諸",
    "T39n1788_002:0207c22": "煩惱然而如來常樂寂靜讚歎少欲離諸諠鬧",
    "T39n1788_002:0207c23": "是如來行。八無染杜多行。",
    "T39n1788_002:0207c24": "經。九者如來無有一法不知不善通達於一",
    "T39n1788_002:0207c25": "切處境智現前無有分別然而如來見彼有情",
    "T39n1788_002:0207c26": "所作事業隨彼意轉方便誘引令得出離是如",
    "T39n1788_002:0207c27": "來行。九任運利益行。無一法不知智所緣。",
    "T39n1788_002:0207c28": "無一法不通達智所了境。任運頓能知達",
    "T39n1788_002:0208a01": "然隨意轉。根性意樂熟有前後。方便引誘令",
    "T39n1788_002:0208a02": "出生死。",
    "T39n1788_002:0208a03": "經。十者如來若見一分有情得富盛時不生",
    "T39n1788_002:0208a04": "歡喜見其衰損不起憂慼然而如來見彼有情",
    "T39n1788_002:0208a05": "修習正行無礙大慈自然救攝若見有情修習",
    "T39n1788_002:0208a06": "邪行無礙大悲自然救攝是如來行。十與樂",
    "T39n1788_002:0208a07": "拔苦行。引文皆有二。準前可知。",
    "T39n1788_002:0208a08": "經。善男子「如是當知如來應正等覺說有如",
    "T39n1788_002:0208a09": "是無邊正行汝等當知是謂涅槃真實」之相。",
    "T39n1788_002:0208a10": "贊曰。結也。",
    "T39n1788_002:0208a11": "經。或時見「有般涅槃者是權方便及」留舍利。",
    "T39n1788_002:0208a12": "贊曰。此釋示滅留舍利疑。初牒示滅及留",
    "T39n1788_002:0208a13": "舍利。後釋所以。初也。不言或時佛現涅槃",
    "T39n1788_002:0208a14": "及留舍利而言見者。欲顯佛常實無舍利。但",
    "T39n1788_002:0208a15": "眾生心自所感現。如起遠質以臨臺睇影顏",
    "T39n1788_002:0208a16": "而俯己。乘駛舟而東還矚凝沼已西流。",
    "T39n1788_002:0208a17": "經。令諸「有情恭敬供養皆是如來慈善」根力。",
    "T39n1788_002:0208a18": "贊曰。釋所以。初所為後得益也。",
    "T39n1788_002:0208a19": "經。若供「養者於未來世遠離八難逢值諸佛",
    "T39n1788_002:0208a20": "遇善知識不失善心福報無邊速當出離不為",
    "T39n1788_002:0208a21": "生死之所」纏縛。贊曰。得益。得益有七。一離",
    "T39n1788_002:0208a22": "八難。二逢事佛。三遇善友。四不失善心。五獲",
    "T39n1788_002:0208a23": "世福報。六證涅槃。七得解脫。",
    "T39n1788_002:0208a24": "經。如是「妙行汝等勤修勿為」放逸。贊曰。結",
    "T39n1788_002:0208a25": "勸修學。",
    "T39n1788_002:0208a26": "經。爾時「妙幢菩薩聞佛親說不般涅槃及甚",
    "T39n1788_002:0208a27": "深行合掌恭敬白言我今始知如來大師不般",
    "T39n1788_002:0208a28": "涅槃及留舍利普益眾生身心踊悅歎」未曾",
    "T39n1788_002:0208a29": "有。贊曰。第三段領悟得益。初領悟也。",
    "T39n1788_002:0208b01": "經。說是「如來壽量品時無量無數無邊眾生",
    "T39n1788_002:0208b02": "皆發無等等阿耨多羅三藐三」菩提心。贊",
    "T39n1788_002:0208b03": "曰。得益也。",
    "T39n1788_002:0208b04": "經。時四「如來忽然不現妙幢菩薩禮佛足已",
    "T39n1788_002:0208b05": "從座而起還其」本處。贊曰。品第四大段聞",
    "T39n1788_002:0208b06": "已散席。但言四佛不現妙幢還室。不論餘眾",
    "T39n1788_002:0208b07": "者有二解。一舉其上首影顯於餘故。二舊本",
    "T39n1788_002:0208b08": "云是本會中唯釋迦在。一唯四如來及妙",
    "T39n1788_002:0208b09": "幢還餘者猶在。何以故。說未周故下說三身",
    "T39n1788_002:0208b10": "不更集眾。如何得云虛空藏在大眾中從座",
    "T39n1788_002:0208b11": "而起。問。云何妙幢菩薩獨還。說未了故。答。",
    "T39n1788_002:0208b12": "為欲發起懺悔行故。若不歸家寢睡如何夢",
    "T39n1788_002:0208b13": "見金鼓。問。何不直請要待夢耶。蓋行之難",
    "T39n1788_002:0208b14": "故夢為先兆。又機緣爾故。◎",
    "T39n1788_002:0208b15": "金光明最勝王經疏卷第二(本)",
    "T39n1788_002:0208b18": "金光明最勝王經疏卷第二(〔末〕)",
    "T39n1788_002:0208b20": "唐三藏法師義淨奉　制譯",
    "T39n1788_002:0208b21": "分別三身品第三",
    "T39n1788_002:0208b22": "◎三身品三門分別。一辨來意。二釋品名。三",
    "T39n1788_002:0208b23": "彰妨難。來意有三。一前壽量品總說菩提涅",
    "T39n1788_002:0208b24": "槃二果未能別知。壽量品內已為別說涅槃",
    "T39n1788_002:0208b25": "斷果。未為分別菩提智果。今為分別三身不",
    "T39n1788_002:0208b26": "同令差別解障治有別修因而證故。虛空藏",
    "T39n1788_002:0208b27": "白世尊言。云何菩薩於諸如來甚深祕密如",
    "T39n1788_002:0208b28": "法修行。甚深祕密即三身果。如法修行即障",
    "T39n1788_002:0208b29": "治因故此品來。第二來意前品明其圓寂必",
    "T39n1788_002:0208c01": "因斷障而證。斷所斷已必智慧圓故。無性攝",
    "T39n1788_002:0208c02": "論彼果智分云由斷所斷獲得無垢無罣礙智",
    "T39n1788_002:0208c03": "故斷殊勝無間次說果智殊勝。故前品後有",
    "T39n1788_002:0208c04": "此品生。第三來意為機宜聞慈悲為說令獲",
    "T39n1788_002:0208c05": "利樂。此品末云。諸佛如來四威儀中無非智",
    "T39n1788_002:0208c06": "攝。一切諸法無有不為慈悲所攝。無有不為",
    "T39n1788_002:0208c07": "利益安樂諸眾生者。即是為除八難等苦。故",
    "T39n1788_002:0208c08": "下文云。聽聞信解不墮地獄．餓鬼．傍生．阿",
    "T39n1788_002:0208c09": "修羅道。此離四惡道難。常處天人離邊地",
    "T39n1788_002:0208c10": "難。不生下賤離生盲聾難。恒得親近諸佛如",
    "T39n1788_002:0208c11": "來(離佛前佛後難)聽受正法(離世智辨聰難)常生諸佛清淨國",
    "T39n1788_002:0208c12": "土(離長壽諸天難)乃至國土四種利益等皆為利安。",
    "T39n1788_002:0208c13": "故此品來。二釋名者。分謂分段。別謂殊別。即",
    "T39n1788_002:0208c14": "為分段殊別三身。或分謂分析。別謂記別。",
    "T39n1788_002:0208c15": "三者是數身謂依義體及積聚。如成唯識論",
    "T39n1788_002:0208c16": "第十解。又真實義。梁攝論云。身者名實。不破",
    "T39n1788_002:0208c17": "壞名實。或相續名身。梁論云。三世諸佛相",
    "T39n1788_002:0208c18": "續不異。隨其所應自性法身通體依實三義",
    "T39n1788_002:0208c19": "名身。應化通五。異遍計故亦得名實。又非肉",
    "T39n1788_002:0208c20": "血之所成故亦名為實。若望自性法身而說",
    "T39n1788_002:0208c21": "不得名實。若但言三身即帶數釋。既言分別",
    "T39n1788_002:0208c22": "三身。即分別是能分別。三身是所分別。應云",
    "T39n1788_002:0208c23": "三身之分別名三身分別品。是依主釋。今順",
    "T39n1788_002:0208c24": "此方云分別三身品。此品廣明諸佛三身故",
    "T39n1788_002:0208c25": "名分別三身品。三彰妨難者。一問。此之三身",
    "T39n1788_002:0208c26": "為俱本有為俱新起。答。據因俱本有。談果竝",
    "T39n1788_002:0208c27": "新成。以自性身非生滅故總云新成。自性法",
    "T39n1788_002:0208c28": "身體即真如。在纏名藏未名法身。恒沙萬德",
    "T39n1788_002:0208c29": "相未現故非功德法之所依。出纏之位即名",
    "T39n1788_002:0209a01": "法身。恒沙萬德相已現顯。說功德依名為法",
    "T39n1788_002:0209a02": "身。故勝鬘經云。在纏名如來藏出纏名法身。",
    "T39n1788_002:0209a03": "成唯識論云。在大牟尼名法身故。既云在大",
    "T39n1788_002:0209a04": "牟尼名為法身。明非本稱。故是新得。應化二",
    "T39n1788_002:0209a05": "身因雖本有果即新生。其理極成。不煩引證。",
    "T39n1788_002:0209a06": "二問。此之三身為同一體義用分三為因體",
    "T39n1788_002:0209a07": "別。答。因體各別。自性法身即應得因得。應得",
    "T39n1788_002:0209a08": "因體即真如是。應化二身即加行因圓滿因",
    "T39n1788_002:0209a09": "得。發心名加行。修足名圓滿。即六度是。三問。",
    "T39n1788_002:0209a10": "若三因別體亦有別。云何下文云雖有三數",
    "T39n1788_002:0209a11": "而無三體。答。約性相說。真如是性餘者是相。",
    "T39n1788_002:0209a12": "非有一法出真如界別有體性云無三體。非",
    "T39n1788_002:0209a13": "不離如體性不別。又約攝相歸性如體即一。",
    "T39n1788_002:0209a14": "若相用別論三體不同。如成唯識．大莊嚴論．",
    "T39n1788_002:0209a15": "攝大乘等皆具明之。問曰。若三體別。下說",
    "T39n1788_002:0209a16": "金礦譬喻不成。答不相違。以真如理與本無",
    "T39n1788_002:0209a17": "漏種合喻金礦。得淨金者合喻果德。隨意迴",
    "T39n1788_002:0209a18": "轉作諸嚴具。喻性相功德皆依如理。根力覺",
    "T39n1788_002:0209a19": "支依四智起故。下別更金水空三喻於法身體",
    "T39n1788_002:0209a20": "是先有。夢渡水喻方始別喻四智心品。故下",
    "T39n1788_002:0209a21": "經云。非謂無心忘想既滅是覺清淨。非謂無",
    "T39n1788_002:0209a22": "覺。金水及空本有無變故喻自性。夢非真覺。",
    "T39n1788_002:0209a23": "夢覺知虛真覺方起。故知體別。古今諸德說",
    "T39n1788_002:0209a24": "三身體。差別不同義至下當辨。",
    "T39n1788_002:0209a25": "經。爾時「虛空藏菩薩摩訶薩在大眾中從座",
    "T39n1788_002:0209a26": "而起偏袒右肩右膝著地合掌恭敬頂禮」佛",
    "T39n1788_002:0209a27": "足。贊曰。就此品中大分為四。一菩薩啟請。",
    "T39n1788_002:0209a28": "二如來為答。三善男子如是知見下結勸修",
    "T39n1788_002:0209a29": "行。四爾時虛空藏已下領解持學。初中復二。",
    "T39n1788_002:0209b01": "初供養後申請。供養有二。一內供養即請法",
    "T39n1788_002:0209b02": "之儀。二外供養即表成當果。即初文也。此內",
    "T39n1788_002:0209b03": "供養為請法儀。大莊嚴論第一明。第一義發",
    "T39n1788_002:0209b04": "心有六勝中。第二願勝即十大願。第一願供",
    "T39n1788_002:0209b05": "養恭敬一切諸佛。於中有三。一一切佛無餘。",
    "T39n1788_002:0209b06": "二供養無餘。供養無餘有三。一利供養謂衣",
    "T39n1788_002:0209b07": "服等。二敬供養謂香華等。三行供養謂修信",
    "T39n1788_002:0209b08": "戒等。三恭敬無餘亦有三。一給侍恭敬。二迎",
    "T39n1788_002:0209b09": "送恭敬。三修行恭敬。今此即是修行恭敬。",
    "T39n1788_002:0209b10": "於中復二。初明請人次明供養。問。何故此菩",
    "T39n1788_002:0209b11": "薩得名虛空藏。答。准諸菩薩功能福智地地",
    "T39n1788_002:0209b12": "相似皆應同。然隨願增立名各別。今此菩薩",
    "T39n1788_002:0209b13": "立名有二。一從事二從理。從事立者如大集",
    "T39n1788_002:0209b14": "經第十五。亦說。虛空藏菩薩得如來神通力",
    "T39n1788_002:0209b15": "故。於虛空中隨眾生所須。若法若財盡能施",
    "T39n1788_002:0209b16": "與皆令歡喜。以此方便智故名虛空藏。又虛",
    "T39n1788_002:0209b17": "空藏品說。過去有輪王名師子迅。出家未久",
    "T39n1788_002:0209b18": "得五神通。承佛所教為迴父王邪心欲使",
    "T39n1788_002:0209b19": "入正見入定現通。如是等相使三千世界六",
    "T39n1788_002:0209b20": "變振動。於虛空中雨種種妙物。皆從虛空繽",
    "T39n1788_002:0209b21": "紛而下滿三千界。爾時地神乃至迦尼吒天。",
    "T39n1788_002:0209b22": "歡喜踊躍唱如是言。此大菩薩名虛空藏。時",
    "T39n1788_002:0209b23": "佛印可名虛空藏。從理立名者虛空藏菩薩",
    "T39n1788_002:0209b24": "經云。虛空藏語阿難言。我身即是虛空。以",
    "T39n1788_002:0209b25": "虛空證知一切。為虛空印所印。此從理名。即",
    "T39n1788_002:0209b26": "是理身。十地所證十種法身如勝天王般若",
    "T39n1788_002:0209b27": "說。又法苑中三身義林具引。亦如華嚴經。普",
    "T39n1788_002:0209b28": "賢身相猶如虛空。依於如如不依佛土。問。此",
    "T39n1788_002:0209b29": "菩薩位在何地。答。准大集經說是第十地。從",
    "T39n1788_002:0209c01": "坐起等各有所表。思准可知。",
    "T39n1788_002:0209c02": "經。以上「微妙金寶之華寶幢旛蓋而為」供養。",
    "T39n1788_002:0209c03": "贊曰。外供養即三供養中是敬供養。以上",
    "T39n1788_002:0209c04": "微妙金寶表修行久。如下練金喻是。云寶之",
    "T39n1788_002:0209c05": "華者表猶在因當可得果。寶幢者表菩提智",
    "T39n1788_002:0209c06": "高出二乘等故。寶蓋者表四無量覆蔭群生。",
    "T39n1788_002:0209c07": "亦表聞此經能為勝因得勝果故。",
    "T39n1788_002:0209c08": "經。白佛「言世尊云何菩薩摩訶薩於諸如來",
    "T39n1788_002:0209c09": "甚深祕密如法」修行。贊曰。申請也。甚深祕",
    "T39n1788_002:0209c10": "密是問果。如法修行者是問因。難可窮證名",
    "T39n1788_002:0209c11": "為甚深。或二乘不知名甚深也。地前菩薩不",
    "T39n1788_002:0209c12": "能解了名祕密。准法華經論甚深有五。一義",
    "T39n1788_002:0209c13": "二體三內證四依止五無上。又祕密者即四",
    "T39n1788_002:0209c14": "祕密中相及令入。三性是相三身令入。",
    "T39n1788_002:0209c15": "經。佛言「善男子諦聽諦聽善思念之吾當為",
    "T39n1788_002:0209c16": "汝分別」解說。贊曰。第二大段如來為答。文",
    "T39n1788_002:0209c17": "分為四。初勅聽許說。次答其果。次復次善男",
    "T39n1788_002:0209c18": "子若善男子下答修行問。後復次善男子是",
    "T39n1788_002:0209c19": "法身下。總結前因果告人令知。此初也。言",
    "T39n1788_002:0209c20": "諦聽諦聽善思念之者。功德施菩薩金剛般",
    "T39n1788_002:0209c21": "若論解云。諦聽者心專一境。善者於如理義",
    "T39n1788_002:0209c22": "生信無疑。思念者敬持不忘。真諦釋云。諦聽",
    "T39n1788_002:0209c23": "者即生聞慧。聞慧離散亂過。如作器。善",
    "T39n1788_002:0209c24": "思者生思慧。思慧尊重。離放逸故。如完",
    "T39n1788_002:0209c25": "器。念之者生修慧。修慧能攝念離顛倒故。",
    "T39n1788_002:0209c26": "如淨器。",
    "T39n1788_002:0209c27": "經。善男子「一切如來」有三種身。贊曰。下答",
    "T39n1788_002:0209c28": "所問果。分文為四。一標其數。二隨數徵。三",
    "T39n1788_002:0209c29": "依徵列。四隨列解。此即標也。",
    "T39n1788_002:0210a01": "經。云何為三。贊曰。徵也。",
    "T39n1788_002:0210a02": "經。一者「化身二者應身」三者法身。贊曰。依",
    "T39n1788_002:0210a03": "徵列也。初列三身名。後顯攝勸知。此列三名。",
    "T39n1788_002:0210a04": "經。如是「三身具足攝受阿耨多羅三藐三菩",
    "T39n1788_002:0210a05": "提若正了知速」出生死。贊曰。顯攝勸知。如",
    "T39n1788_002:0210a06": "是者指上所列三身。具足攝受者顯攝佛身。",
    "T39n1788_002:0210a07": "為無為德。自他利等無不皆盡。攝謂總包。受",
    "T39n1788_002:0210a08": "謂容納。謂此三身總包容納佛身功德無不",
    "T39n1788_002:0210a09": "皆盡。何者此之三身即是阿耨菩提故。言阿",
    "T39n1788_002:0210a10": "者稱無。耨多羅者云上。三者是正。藐者是等。",
    "T39n1788_002:0210a11": "三復云正。菩提是覺。准此應言無上正等正",
    "T39n1788_002:0210a12": "覺。此攝五法真如四智。如即斷德涅槃。四智",
    "T39n1788_002:0210a13": "即是智德。依此化生。即是恩德。攝菩提盡故。",
    "T39n1788_002:0210a14": "無著菩薩般若論云。阿耨多羅顯示菩提菩提",
    "T39n1788_002:0210a15": "斷。解脫相故。三藐三菩提別顯示菩提道。",
    "T39n1788_002:0210a16": "以人平等故。以菩提分法故。此意解脫相即",
    "T39n1788_002:0210a17": "離垢真如。菩提道者四智心品。以人平等故",
    "T39n1788_002:0210a18": "以人無我其理平等。由有菩提分法故名為",
    "T39n1788_002:0210a19": "佛。於無上覺中能正覺異凡夫。能等覺異二",
    "T39n1788_002:0210a20": "乘。復云。正覺異菩薩。以一覺字貫通四處。初",
    "T39n1788_002:0210a21": "無上覺即真如理。覺性名覺。故經說云。菩提",
    "T39n1788_002:0210a22": "菩提斷俱名為菩提。初名無上者般若經云。",
    "T39n1788_002:0210a23": "無有少法可得故名阿耨等。論釋云。無微塵",
    "T39n1788_002:0210a24": "許法可得。此意二乘但除煩惱不斷所知。菩薩",
    "T39n1788_002:0210a25": "雙斷二障。種智無有少染故云無上三菩提",
    "T39n1788_002:0210a26": "等。言無上者即由勝彼凡夫二乘及菩薩故覺",
    "T39n1788_002:0210a27": "稱無上。般若經云。是法平等無有高下故名",
    "T39n1788_002:0210a28": "阿耨菩提。此意由佛佛高齊證無我等故云",
    "T39n1788_002:0210a29": "無上。若有勝劣不云無上。若辨中邊論無上",
    "T39n1788_002:0210b01": "乘品云。總由三無上說為無上乘。謂正行。所",
    "T39n1788_002:0210b02": "緣。及修證。無上。此意即諸行遍修。諸境遍達。",
    "T39n1788_002:0210b03": "諸果遍證。故名無上。廣如彼論。般若經云。修",
    "T39n1788_002:0210b04": "一切善法即得菩提行無上。於一切法應如是",
    "T39n1788_002:0210b05": "知即境無上。修證無上即菩提涅槃等。彼論",
    "T39n1788_002:0210b06": "云。九佛地修證無二障故十示現菩提。修證",
    "T39n1788_002:0210b07": "無休息故。今此亦爾云。若正了知速出生死",
    "T39n1788_002:0210b08": "者勸眾令解。此三身義略以五門分別。一釋",
    "T39n1788_002:0210b09": "名。二出體。三開合廢立。四因起果相。五諸門",
    "T39n1788_002:0210b10": "分別。第一釋名有二。初列名後釋名。列名者",
    "T39n1788_002:0210b11": "經論不同三各多名。且化身佛略有五名。一",
    "T39n1788_002:0210b12": "名化身。梁攝論云。由佛本願自在力故。似彼",
    "T39n1788_002:0210b13": "眾生變異顯現名變化身。二目父母生身。智",
    "T39n1788_002:0210b14": "度論云。佛有二身。一法性生身。二父母生身。",
    "T39n1788_002:0210b15": "三名隨世間身。明佛悲願示同世間入住出胎",
    "T39n1788_002:0210b16": "名隨世間。故智度論云。佛有二身。一隨世間",
    "T39n1788_002:0210b17": "身。二法性生身。四但名生身亦望父母所生。",
    "T39n1788_002:0210b18": "涅槃經云。佛有二種。一者法身二者生身。五",
    "T39n1788_002:0210b19": "名假名身。梁攝論云。假名身者即是化身。示",
    "T39n1788_002:0210b20": "現此身分別。所作非真實名假名身。此等諸",
    "T39n1788_002:0210b21": "名隨義應知。第二應身略有六名。一目應身。",
    "T39n1788_002:0210b22": "恒沙德成與理相應名曰應身。梁攝論云。若",
    "T39n1788_002:0210b23": "離法身應身不成。或起菩薩機如應說法。故",
    "T39n1788_002:0210b24": "名應身。或應昔因故。二名受用身。受用淨土",
    "T39n1788_002:0210b25": "大乘法樂。唯識論分自他受用。自受用者恒",
    "T39n1788_002:0210b26": "自受用廣大法樂。他受用者令彼受用大乘",
    "T39n1788_002:0210b27": "法樂。三名報身。以果酬因名為報身。十地論",
    "T39n1788_002:0210b28": "中名報身佛。般若論中云受樂報佛。四名智",
    "T39n1788_002:0210b29": "慧佛。楞伽經說。五名功德佛。亦楞伽說。六名",
    "T39n1788_002:0210c01": "法性生身。智度論云。佛有二種。一法性生身。",
    "T39n1788_002:0210c02": "二父母生身。既云法性生。明非自性法身。以",
    "T39n1788_002:0210c03": "恒沙功德與法性相應。依法性起名法性生。",
    "T39n1788_002:0210c04": "第三法身略有五名。一名法身。無垢真如功",
    "T39n1788_002:0210c05": "德所依名為法身。故攝大乘云。此身與功德",
    "T39n1788_002:0210c06": "法相應故名法身。成唯識論云。即此自性亦",
    "T39n1788_002:0210c07": "名法身。大功德法所依止故。此經亦爾。二名",
    "T39n1788_002:0210c08": "自性身。梁攝大乘云。若佛出世若不出世皆",
    "T39n1788_002:0210c09": "自然。得名自性身。成唯識云。謂諸如來真淨",
    "T39n1788_002:0210c10": "法界受用變化平等所依名自性身。三名真",
    "T39n1788_002:0210c11": "實身。梁攝大乘云。身有二種。一真實身。二假",
    "T39n1788_002:0210c12": "名身。寶性論中名實佛。此經亦言法身是實。",
    "T39n1788_002:0210c13": "四名如如佛。楞伽經云如如佛也。五但名法",
    "T39n1788_002:0210c14": "佛。真如自體名之為佛。如為佛體故名法佛。",
    "T39n1788_002:0210c15": "上已列名。釋名者總名如前品之中解。別釋",
    "T39n1788_002:0210c16": "名者且依此經言化身者現種種身。是名化",
    "T39n1788_002:0210c17": "身。以能導引無而忽有。目之為化。化即是身。",
    "T39n1788_002:0210c18": "持業釋也。或別簡總是化之身。即依主釋。以",
    "T39n1788_002:0210c19": "身通故或名變化身。變謂轉換本形。化即無",
    "T39n1788_002:0210c20": "而忽有。亦變亦化。變與化異。是相違釋。變化",
    "T39n1788_002:0210c21": "即身是持業釋。今略變字。或化用勝故名化",
    "T39n1788_002:0210c22": "身。准此應為應凡夫二乘應名應身。為簡報",
    "T39n1788_002:0210c23": "身但云化身。不同報身為應菩薩得名為應。",
    "T39n1788_002:0210c24": "准十地論及般若經論。報身名報佛。化法應",
    "T39n1788_002:0210c25": "俱名佛。以諸經多先標云佛若干身故。列",
    "T39n1788_002:0210c26": "名中多無佛字。不爾若但云三身者名通餘",
    "T39n1788_002:0210c27": "人。亦名身故又准十號。三身皆得彼名。多名",
    "T39n1788_002:0210c28": "佛者且舉一故。故此亦云一切如來皆有三",
    "T39n1788_002:0210c29": "身。言應身者。准此經文二義名應。一契應真",
    "T39n1788_002:0211a01": "理能起此身故。經云。如實相應如如如如智",
    "T39n1788_002:0211a02": "本願力故。是身得現。既言如實相應如如等",
    "T39n1788_002:0211a03": "智本願力故是身得現故。由契應真理方起",
    "T39n1788_002:0211a04": "名為應身。梁論云。若離法身應身不成。應知",
    "T39n1788_002:0211a05": "此二由能依所依故得相應。又為應赴菩薩",
    "T39n1788_002:0211a06": "根性。而現此身名為應身。故此經云。為諸菩",
    "T39n1788_002:0211a07": "薩得通達故說於真諦。乃至云是名應身。赴",
    "T39n1788_002:0211a08": "機名應。但他受用非自受用。前義通二。言法",
    "T39n1788_002:0211a09": "身者依成唯識論云。大功德法所依止故。佛",
    "T39n1788_002:0211a10": "地論云。力無畏等諸功德法所依止故。功德",
    "T39n1788_002:0211a11": "能依身是所依。即真如體為功德法之所依",
    "T39n1788_002:0211a12": "故名為法身。依主釋也。無性攝大乘論亦同",
    "T39n1788_002:0211a13": "此釋。又真如是功德法體。體即是身。故法即",
    "T39n1788_002:0211a14": "是身。無性釋云。法性即身。故名法身是持業",
    "T39n1788_002:0211a15": "釋。今此經文具通二義。此經下云。云何菩薩",
    "T39n1788_002:0211a16": "了知法身。為除諸煩惱等障。為具諸功德法",
    "T39n1788_002:0211a17": "故唯有如如如如智。是名法身。為除諸煩惱",
    "T39n1788_002:0211a18": "等障名法身。即所顯報。是持業釋。具諸功德",
    "T39n1788_002:0211a19": "法名法即就能依。是依主釋。餘如法苑三身",
    "T39n1788_002:0211a20": "義林辨。又依此經三門分別。初列名顯勝。二",
    "T39n1788_002:0211a21": "出三身體。三諸門分別。初門竟。",
    "T39n1788_002:0211a22": "經。云何菩薩了知化身。贊曰。出三身體。即",
    "T39n1788_002:0211a23": "分三段。此化身體。初假為問。二佛為答。三者",
    "T39n1788_002:0211a24": "雙結。此即初也。言菩薩者對所備機。定性二",
    "T39n1788_002:0211a25": "乘不能忻求故問菩薩。雖三乘俱得名菩薩",
    "T39n1788_002:0211a26": "然非皆問意。問大乘菩薩云何了知。欲令忻",
    "T39n1788_002:0211a27": "樂修行求故。即是二問。一云何菩薩。二云何",
    "T39n1788_002:0211a28": "了知。",
    "T39n1788_002:0211a29": "經。善男子「如來昔在修行地中為一切眾生」",
    "T39n1788_002:0211b01": "修種種法。贊曰。此佛為答又二。一因二果。",
    "T39n1788_002:0211b02": "此因也。文分為五。一呼請問人。二自標德",
    "T39n1788_002:0211b03": "號。三明行位。四明修意。五正修習。昔在修行",
    "T39n1788_002:0211b04": "地中者明行位。即七地中除種性地。未修行",
    "T39n1788_002:0211b05": "故所以言中亦簡持義。為一切眾生者四明",
    "T39n1788_002:0211b06": "修意。即同般若經。云何住心。以所有眾生咸",
    "T39n1788_002:0211b07": "欲滅度。是廣大第一。常其心不顛倒四種益",
    "T39n1788_002:0211b08": "心修種種法。即所修行及所斷障之因。文殊",
    "T39n1788_002:0211b09": "所問經論云。菩薩初觀何法故行菩薩行。即",
    "T39n1788_002:0211b10": "所為。依何法故行菩薩行。即修斷。文殊答言。",
    "T39n1788_002:0211b11": "諸菩薩行大悲為本為諸眾生。即此初也。雖",
    "T39n1788_002:0211b12": "亦自利菩薩大悲利他為先。理實亦有自利。",
    "T39n1788_002:0211b13": "或即以利他還為己利。故彼經論云。又問。大",
    "T39n1788_002:0211b14": "悲以何為本。答。以直心為本。此意令離怖為",
    "T39n1788_002:0211b15": "他。又問。直心以何為本。答。以於一切眾生平",
    "T39n1788_002:0211b16": "等心為本。此意怨親有情之所等心悲愍故。",
    "T39n1788_002:0211b17": "又問。一切於平等心以何為本。答。以無異",
    "T39n1788_002:0211b18": "離(異行)為本。此意令離能所度心。又問。無異離",
    "T39n1788_002:0211b19": "異以何為本。答。以深淨心為本。此意雖攝他",
    "T39n1788_002:0211b20": "同己。令離染愛及全空心。又問。深淨心以何",
    "T39n1788_002:0211b21": "為本。答。以阿耨菩提心為本。此意自利。自疾",
    "T39n1788_002:0211b22": "不救不可利他故也。或為求菩提故即三種",
    "T39n1788_002:0211b23": "心名菩提心。又問。菩提心以何為本。答。以六",
    "T39n1788_002:0211b24": "波羅密為本。此意即由具六種性以為根本。",
    "T39n1788_002:0211b25": "或由修行六度為本。彼經問答同此經意。為",
    "T39n1788_002:0211b26": "一切眾生即慈愍眾生。發菩提心經慈愍眾",
    "T39n1788_002:0211b27": "生復有五事。一見諸眾生為無明所縛。二者",
    "T39n1788_002:0211b28": "見諸眾生不信因果造作惡業。三見諸眾生",
    "T39n1788_002:0211b29": "捨離正理。四見諸眾生造極重惡。五者見諸",
    "T39n1788_002:0211c01": "眾生不修正法。五各有四。廣如彼明。修種種",
    "T39n1788_002:0211c02": "法即後十度及所斷障。",
    "T39n1788_002:0211c03": "經。如是修習至修行滿。贊曰。得果也。初牒",
    "T39n1788_002:0211c04": "所修因滿。次舉所得果圓。後總結身名。此初",
    "T39n1788_002:0211c05": "也。",
    "T39n1788_002:0211c06": "經。修行力故得大自在。贊曰。明所得果圓",
    "T39n1788_002:0211c07": "有二。初明得果圓。後明能利物。得果分二。初",
    "T39n1788_002:0211c08": "得果後了境。此得果也。十大自在者。一列",
    "T39n1788_002:0211c09": "名二出體三辨因四廢立。列名者無性攝論",
    "T39n1788_002:0211c10": "第九云。一壽命自在。二心自在。三眾具自在。",
    "T39n1788_002:0211c11": "四業自在。五生自在。六勝解自在。七願自在。",
    "T39n1788_002:0211c12": "八力自在。九智自在。十法自在。出體者命即",
    "T39n1788_002:0211c13": "命根。如前壽量品明。十地經云。不可說不可",
    "T39n1788_002:0211c14": "說劫命住持故。然薩遮尼乾子經第七及法",
    "T39n1788_002:0211c15": "集經第三云。得上甘露名命自在者。甘露即",
    "T39n1788_002:0211c16": "涅槃。涅槃即法身壽也。或由識此無住甘露",
    "T39n1788_002:0211c17": "故。應化身所現之命隨心延促命亦無盡。心",
    "T39n1788_002:0211c18": "自在者准十地經。心即智定能所引故。同雜",
    "T39n1788_002:0211c19": "集論出諸法體通智定故。彼經云。得心自在",
    "T39n1788_002:0211c20": "無量僧祇三昧入智故。或說此定能引智故。非",
    "T39n1788_002:0211c21": "必取智心自在。准法集經云。一切諸法皆心",
    "T39n1788_002:0211c22": "現起名心自在。即通八識故。彼能知一切是一",
    "T39n1788_002:0211c23": "心名心自在。攝所歸王故。又攝論云。於中自",
    "T39n1788_002:0211c24": "在運轉其心名自在。此所運轉即通八識。能",
    "T39n1788_002:0211c25": "運是定或亦通智。或心自在運轉即通王所。",
    "T39n1788_002:0211c26": "眾具即四塵為體。衣食資什名眾具。論云。",
    "T39n1788_002:0211c27": "於飲食等諸資生具。隨意所樂能積集故。業",
    "T39n1788_002:0211c28": "即是思。唯造善業故。生自在者生通五蘊。隨",
    "T39n1788_002:0211c29": "所生處如其所欲能受生故。勝解自在薩遮",
    "T39n1788_002:0212a01": "尼乾子經名如意自在。即勝解數為體。無性",
    "T39n1788_002:0212a02": "云。謂於地等發起勝解令成金等故。願即解",
    "T39n1788_002:0212a03": "欲信為體。薩遮尼乾子經云。信自在故或後",
    "T39n1788_002:0212a04": "得智為願自在體。神力自在即六神通是。薩",
    "T39n1788_002:0212a05": "遮尼乾子經名願自在。即現神通變現諸物令",
    "T39n1788_002:0212a06": "隨願成故。故彼經云。即生心時現前成一切",
    "T39n1788_002:0212a07": "諸事名願自在故。無性云。謂隨意樂引發種",
    "T39n1788_002:0212a08": "種最勝神通。智自在者緣音聲智。詞無礙解",
    "T39n1788_002:0212a09": "為體故。無性云。謂隨所有種種言音智境現",
    "T39n1788_002:0212a10": "故。法自在者法無礙解為體故。無性云。謂隨",
    "T39n1788_002:0212a11": "意樂宣說契經應頌等故。或十自在皆智為",
    "T39n1788_002:0212a12": "體。俱智用故。由於六度成此勝智故。三辨因",
    "T39n1788_002:0212a13": "者。准無性論。由法施．無畏施財施．圓滿。如",
    "T39n1788_002:0212a14": "其所應得此果故。准即如次能與壽心眾具",
    "T39n1788_002:0212a15": "自在為其因也。若薩遮尼經云。遠離殺生無",
    "T39n1788_002:0212a16": "嗔害心。是命自在因。攝論據法身命。薩遮據",
    "T39n1788_002:0212a17": "應化命。又離殺等亦法施故。慈悲是心自在",
    "T39n1788_002:0212a18": "因。此意云。由慈悲故能無畏施。戒為業生自",
    "T39n1788_002:0212a19": "在因。薩遮經云。以菩提心攝諸善根。是生自",
    "T39n1788_002:0212a20": "在因。忍為勝解自在因。薩遮經以供養布施",
    "T39n1788_002:0212a21": "是勝解因。此意安受苦忍能解脫施故。攝論",
    "T39n1788_002:0212a22": "意謂昔因時樂修忍故。隨諸有情心所樂轉",
    "T39n1788_002:0212a23": "故。今獲得於地金等隨勝解轉。精進即是願",
    "T39n1788_002:0212a24": "自在因。此意由勤成滿所願。薩遮經云。常說",
    "T39n1788_002:0212a25": "三寶教化眾生。是信自在因。既云常說。亦勤",
    "T39n1788_002:0212a26": "也。令他生信無有謗法。無畏靜慮即力自在",
    "T39n1788_002:0212a27": "因。薩遮經云。稱生所求應時施與。是願自在",
    "T39n1788_002:0212a28": "因。般若是智法二自在因。無性云。由昔因",
    "T39n1788_002:0212a29": "時樂修慧故。隨其類音為說法故。令證得殊",
    "T39n1788_002:0212b01": "勝般若。妙達言音巧說正法。若薩遮經常行",
    "T39n1788_002:0212b02": "法施不為利養名聞恭敬。是智自在因。常為",
    "T39n1788_002:0212b03": "眾生說諸如來及諸眾生真如平等。法身自",
    "T39n1788_002:0212b04": "體非飲食身。是法自在因。意同攝論。廢立者",
    "T39n1788_002:0212b05": "法集經第三。薩遮經第六皆云。對除十怖畏",
    "T39n1788_002:0212b06": "故。准此即是為得對治十怖畏故求十自在。",
    "T39n1788_002:0212b07": "薩遮尼經云。大王當知得命自在故對治一",
    "T39n1788_002:0212b08": "切生死怖畏。得心自在故對治一切煩惱怖",
    "T39n1788_002:0212b09": "畏。得物自在故對治一切貧窮怖畏。得業自",
    "T39n1788_002:0212b10": "在故對治一切惡道怖畏。法集經中除惡行",
    "T39n1788_002:0212b11": "畏。彼據除因。此約除果。法集經中除惡道畏。",
    "T39n1788_002:0212b12": "彼據果說。此對縛說。不得生自在。為生所縛",
    "T39n1788_002:0212b13": "故。得生自在故對治一切縛怖畏。得如意",
    "T39n1788_002:0212b14": "自在故對治一切追求怖畏。得信自在故對",
    "T39n1788_002:0212b15": "治一切謗法怖畏。得願自在故對治一切心",
    "T39n1788_002:0212b16": "念縛怖畏。得智自在故對治一切疑刺怖畏。",
    "T39n1788_002:0212b17": "得法自在故對治一切大眾怖畏。又解。言法",
    "T39n1788_002:0212b18": "自在者是說法自在。既云隨眾生意乃至云",
    "T39n1788_002:0212b19": "說法相應現種種身。故知現身為生說法令",
    "T39n1788_002:0212b20": "得利故。即法華經云唯為一大事故。說法自",
    "T39n1788_002:0212b21": "在有十四種。一說法自在。二清淨。三樂說。四",
    "T39n1788_002:0212b22": "智。五生。六三昧。七住持。八眷屬。九見。十聞。",
    "T39n1788_002:0212b23": "十一鼻。十二舌。十三身。十四心。法集經第七",
    "T39n1788_002:0212b24": "云。云何說法自在。於一切言語不著故。此不",
    "T39n1788_002:0212b25": "葉所說法。云何清淨自在。於一切處不染故。",
    "T39n1788_002:0212b26": "非但所說法於一切皆不著故。云何樂說自",
    "T39n1788_002:0212b27": "在。謂依一法字句不休息。於百千萬劫說不",
    "T39n1788_002:0212b28": "可盡故。無斷盡辨。云何智自在。於一一法字句",
    "T39n1788_002:0212b29": "能說。為百千萬法門故豐義味辨。云何生自",
    "T39n1788_002:0212c01": "在。隨所隨所利益眾生之處。於彼彼處生故",
    "T39n1788_002:0212c02": "隨處現身故。重言隨所者明非一故。餘准此",
    "T39n1788_002:0212c03": "應知。云何三昧自在。於念念中若欲入三昧",
    "T39n1788_002:0212c04": "即能入三昧故。云何住自在。隨所隨所住持",
    "T39n1788_002:0212c05": "加故。所謂若麞鹿若鳥獸若草木若石壁。能",
    "T39n1788_002:0212c06": "說諸佛妙法故。即住持於彼令能說法故。云",
    "T39n1788_002:0212c07": "何眷屬自在。謂無量眷屬不可壞眷屬故。云",
    "T39n1788_002:0212c08": "何見自在。謂見妙色故。云何聞自在。謂聞妙",
    "T39n1788_002:0212c09": "聲故。云何鼻自在。聞一切香唯是妙法香故。云",
    "T39n1788_002:0212c10": "何舌自在。謂食法味不食食味故。云何身自",
    "T39n1788_002:0212c11": "在。謂成就法身。非食食身故。云何心自在。乃",
    "T39n1788_002:0212c12": "至蚊虻蟻子知行知心故。見下六根有勝用",
    "T39n1788_002:0212c13": "故。此中初二於所說不染。次二能說。次一現",
    "T39n1788_002:0212c14": "身。次一八定。次一加備於餘。次一隨受化",
    "T39n1788_002:0212c15": "者。次六顯根。前生是總相假身。此六是別相",
    "T39n1788_002:0212c16": "實身。此經下隨眾生意隨眾生行即心自在",
    "T39n1788_002:0212c17": "隨眾生界以小分界通二義。令取境故云小",
    "T39n1788_002:0212c18": "分。即隨所利益眾生之處現種種身。即隨彼",
    "T39n1788_002:0212c19": "處而為現身。并處相應不待時相應三昧自",
    "T39n1788_002:0212c20": "在攝。行相應即心自在攝。攝大乘第九云。",
    "T39n1788_002:0212c21": "復次法身由幾自在而得自在。略由五種。一",
    "T39n1788_002:0212c22": "由佛土自身相好無邊音聲無見頂相自在。",
    "T39n1788_002:0212c23": "由轉色蘊依故。二由無罣無量廣大樂住自",
    "T39n1788_002:0212c24": "在。由轉受蘊依故。三由辨說一切名身句身",
    "T39n1788_002:0212c25": "文身自在。由轉想蘊依故。四由現化變易引",
    "T39n1788_002:0212c26": "攝大眾引攝自法自在。由轉行蘊依故。五由",
    "T39n1788_002:0212c27": "圓鏡平等觀察成所作智自在。由轉識蘊依",
    "T39n1788_002:0212c28": "故。廣釋如彼。",
    "T39n1788_002:0212c29": "經。自在力故隨眾生意「隨眾生行隨眾生界」",
    "T39n1788_002:0213a01": "悉皆了別。贊曰。了境知意知心體。或勝",
    "T39n1788_002:0213a02": "解。知眾生行知差別行。或業或眾生遍趣。行",
    "T39n1788_002:0213a03": "眾生界即種種性。皆能了知。",
    "T39n1788_002:0213a04": "經。不待時「不過時處相應時相應行相應說",
    "T39n1788_002:0213a05": "法相應」現種種身。贊曰。化物也。不待時者。",
    "T39n1788_002:0213a06": "眾生根熟謂即應時現身說法不擇時節。不",
    "T39n1788_002:0213a07": "過時者謂不過此應化時也。處相應等者如",
    "T39n1788_002:0213a08": "來說法離四非故。處相應者離非處。時相應",
    "T39n1788_002:0213a09": "者離非時。行相應者離非機。說法相應者離",
    "T39n1788_002:0213a10": "非法。謂應於此處此時此等機性。應以此法",
    "T39n1788_002:0213a11": "必相應故。現種種身者即八相等。若佛現在",
    "T39n1788_002:0213a12": "并涅槃後所現之身。非云以弟子種種意故",
    "T39n1788_002:0213a13": "現種種相。此四句中應云現在并涅槃後。以",
    "T39n1788_002:0213a14": "願自在隨緣利益。是名化故總名種種身。",
    "T39n1788_002:0213a15": "經。是名化身(是名化身者雙結)。",
    "T39n1788_002:0213a16": "經。善男子「云何菩薩」了知應身。贊曰。明應",
    "T39n1788_002:0213a17": "佛中大文亦三。此問起。",
    "T39n1788_002:0213a18": "經。謂諸如來「為諸菩薩得通達故」說於真諦。",
    "T39n1788_002:0213a19": "贊曰。下答。答中應有修因。以化身中明修因",
    "T39n1788_002:0213a20": "故此略不論。是影顯故。是通句故應別取彼",
    "T39n1788_002:0213a21": "文。今但明果。果中分二。初說法後現身。此說",
    "T39n1788_002:0213a22": "法也。說法中有二。一利生二利法。初中有三。",
    "T39n1788_002:0213a23": "一說真諦境。二明涅槃果。三明所行因。以先",
    "T39n1788_002:0213a24": "說境令其通達通真達俗。次示其果令彼欣",
    "T39n1788_002:0213a25": "求。後令除障修因剋證。此即說境。境謂諸",
    "T39n1788_002:0213a26": "如來明能說人。諸菩薩明所備。得通達故明",
    "T39n1788_002:0213a27": "說意。說於真諦明所詮。為令菩薩起根本智",
    "T39n1788_002:0213a28": "通起後得智。達言真諦者據最勝說。理實亦",
    "T39n1788_002:0213a29": "為說於俗諦。真俗相依而建立故。或復此約",
    "T39n1788_002:0213b01": "人法二。別對菩薩智名真。對我法等名真。",
    "T39n1788_002:0213b02": "經。為令解了「生死涅槃」是一味故。贊曰。明",
    "T39n1788_002:0213b03": "果也。果分二種。有為與無為。無為是本故",
    "T39n1788_002:0213b04": "偏說之。無為果四。即四涅槃。自性清淨不由",
    "T39n1788_002:0213b05": "斷證故不說之。或即是真諦所攝。有餘無餘",
    "T39n1788_002:0213b06": "通三乘故。非最勝故亦略不說。唯無住處獨",
    "T39n1788_002:0213b07": "大乘得。益物勝故果中偏說。義如前辨。",
    "T39n1788_002:0213b08": "經。為除身見「眾生怖畏」歡喜故。贊曰。明除",
    "T39n1788_002:0213b09": "障修因。以為無始我見縛故不能解了。設得",
    "T39n1788_002:0213b10": "解了於生死生怖。於涅槃生喜不能廣利。又",
    "T39n1788_002:0213b11": "由我執是諸障本故。然此我見雖通六七二",
    "T39n1788_002:0213b12": "識意除第七。以障無住勝故。又染本故。故成",
    "T39n1788_002:0213b13": "唯識論解平等智云。妙觀察智不共所依無",
    "T39n1788_002:0213b14": "住涅槃之所建立。一味相續窮未來際。",
    "T39n1788_002:0213b15": "經。為無邊「佛法而作」本故。贊曰。此利法也。",
    "T39n1788_002:0213b16": "利生意者使法久住故云作本。",
    "T39n1788_002:0213b17": "經。如實相應「如如如如智本願力故」是身得",
    "T39n1788_002:0213b18": "現。贊曰。下現身有二。初現身後明莊嚴。此",
    "T39n1788_002:0213b19": "現身也。言如實者即真如也。相應者能證所",
    "T39n1788_002:0213b20": "證俱無二取名為相應。相應相似義。此是總",
    "T39n1788_002:0213b21": "句。如如如如智是別句。二空真性重名如如。",
    "T39n1788_002:0213b22": "達二空智名如如智。本願力故者明現身所",
    "T39n1788_002:0213b23": "由。智境兩如都無分別。因何現身。由本願力",
    "T39n1788_002:0213b24": "故。成唯識云。由昔所修利他。無漏純淨佛土",
    "T39n1788_002:0213b25": "因緣成就等。土既由昔。現身品然。問。此應",
    "T39n1788_002:0213b26": "身二受用身是何身攝。答。他受用。何以得知。",
    "T39n1788_002:0213b27": "答。略四證明。一此文云。如如如如智本願力",
    "T39n1788_002:0213b28": "故。是身得現三十二相八十種好故。若自受",
    "T39n1788_002:0213b29": "用功德相好皆悉無邊故。二下云。二身假名",
    "T39n1788_002:0213c01": "不實念念生滅。不定住故數數出現。自受用",
    "T39n1788_002:0213c02": "身非數數出現故。三下云。第二佛身弟子一",
    "T39n1788_002:0213c03": "意故現一相。自受用身非對弟子故。四下云",
    "T39n1788_002:0213c04": "應身非化身者是地前身故。問。若他受用云",
    "T39n1788_002:0213c05": "何下云應身者。從無始來相續不斷。一切諸",
    "T39n1788_002:0213c06": "佛不共之法能攝持故。眾生無盡用亦無盡。",
    "T39n1788_002:0213c07": "他受用身既現滅度。如何得言無始相續不",
    "T39n1788_002:0213c08": "共之法能攝持故。答。言相續者約多分說。不",
    "T39n1788_002:0213c09": "同化身多百千劫始一現故。又化身文中亦",
    "T39n1788_002:0213c10": "云恒轉法輪。豈常不滅。問。若爾自受用豈不",
    "T39n1788_002:0213c11": "三攝耶。答。非三不攝。是法身故。問。何以得",
    "T39n1788_002:0213c12": "知。答。至法身中當廣引說。",
    "T39n1788_002:0213c13": "經。具三十二「相八十種好項背」圓光。贊曰。",
    "T39n1788_002:0213c14": "明莊嚴也。問。若他受用相好應多。云何但說",
    "T39n1788_002:0213c15": "三十二等。答。他受用身有其二種。一四善根",
    "T39n1788_002:0213c16": "位所見之身。二地上菩薩所見之身。今此但",
    "T39n1788_002:0213c17": "說四善根位所見之身。問。餘處多說為地前",
    "T39n1788_002:0213c18": "現名為化身。何名受用。答云。為地前現名化",
    "T39n1788_002:0213c19": "身者。說三乘人同見之身。非四善根菩薩所",
    "T39n1788_002:0213c20": "見。若非地前何故下云應身非化身者是地",
    "T39n1788_002:0213c21": "前身。問。何以得知四善根位所見佛身非三",
    "T39n1788_002:0213c22": "乘同見。答。准梵網菩薩戒經云。我今盧舍那",
    "T39n1788_002:0213c23": "方坐蓮華臺。周匝千華上復現千釋迦。一華",
    "T39n1788_002:0213c24": "百億國。一國一釋迦。各坐菩提樹。一時成佛",
    "T39n1788_002:0213c25": "道。既云千華上復現千釋迦。一華百億國一",
    "T39n1788_002:0213c26": "國一釋迦。若非四善根位菩薩所見。更有何",
    "T39n1788_002:0213c27": "身云千釋迦。問。此盧舍那是何地見。答。有",
    "T39n1788_002:0213c28": "說。初地菩薩所見之身。今釋。此是二地菩薩",
    "T39n1788_002:0213c29": "所見之身。一說戒波羅蜜故。二云千百億",
    "T39n1788_002:0214a01": "國。若初地菩薩見百億非見千故。問。准十地",
    "T39n1788_002:0214a02": "瑜伽云。若作意時見無邊國。何不得言千百",
    "T39n1788_002:0214a03": "億國。若爾何故云初地菩薩得十百門。若云",
    "T39n1788_002:0214a04": "據作意應無量國。何但千百億。況復二地菩",
    "T39n1788_002:0214a05": "薩得千百門。今言千百億。正與相當。何煩異",
    "T39n1788_002:0214a06": "解。",
    "T39n1788_002:0214a07": "經。是名應身。贊曰。結也。",
    "T39n1788_002:0214a08": "經。善男子「云何菩薩摩訶薩」了知法身。贊",
    "T39n1788_002:0214a09": "曰。明法身也。文三如前。此初問也。",
    "T39n1788_002:0214a10": "經。為除諸「煩惱等障為具諸」善法故。贊曰。",
    "T39n1788_002:0214a11": "正釋有二。初明所為。後明得身。初也。應說",
    "T39n1788_002:0214a12": "修因。文略不說。如前已解。此法身有二。一自",
    "T39n1788_002:0214a13": "性法身。二功德法身。今包合二。為除煩惱等",
    "T39n1788_002:0214a14": "障明為得自性法身。為具善法故明為得功",
    "T39n1788_002:0214a15": "德法身。即淨法界四智心品總名法身。能證",
    "T39n1788_002:0214a16": "所證合名法身。假佛實佛二類有異分出應",
    "T39n1788_002:0214a17": "化。不爾就總應化亦名法身。故成唯識云。如",
    "T39n1788_002:0214a18": "是法身有三相別。",
    "T39n1788_002:0214a19": "經。唯有如如如如智是名法身。贊曰。明得",
    "T39n1788_002:0214a20": "法身。如如即自性法身。如如智即四智品。雖",
    "T39n1788_002:0214a21": "事智品不緣真如。離能所取故。由如如智起",
    "T39n1788_002:0214a22": "故總名如如智。故次云是故法如如如如智",
    "T39n1788_002:0214a23": "攝一切佛法。若唯是如非攝一切故。又解。化",
    "T39n1788_002:0214a24": "身如前。應身者通攝自他二受用身。法身唯",
    "T39n1788_002:0214a25": "是自性真如。言如如智者如實相般若。又大",
    "T39n1788_002:0214a26": "莊嚴論及真諦三藏說有四覺。一應覺即真",
    "T39n1788_002:0214a27": "如。二正覺即智慧。三覺分即菩提因。四令",
    "T39n1788_002:0214a28": "覺即能詮教。諸法體邊名如如。智性邊名如",
    "T39n1788_002:0214a29": "如智故。故下文云。應身從無始來相續不斷。",
    "T39n1788_002:0214b01": "一切諸佛不共之法體攝持故。眾生無盡用",
    "T39n1788_002:0214b02": "亦無盡。是故說常等。明亦通是自受用身。下",
    "T39n1788_002:0214b03": "云法身者非是行法。無有異相。是根本故。猶",
    "T39n1788_002:0214b04": "如虛空。是故說常。既云非行法。明非四智。",
    "T39n1788_002:0214b05": "四智生滅是行法故。又解。二義俱通。准攝",
    "T39n1788_002:0214b06": "大乘別解三身及常無常門。即如彼解。准上",
    "T39n1788_002:0214b07": "下文及攝大乘等。約通而說即如前解。今此",
    "T39n1788_002:0214b08": "經中通二義解。若四句等中即自他受用別",
    "T39n1788_002:0214b09": "門而明不今四句。應非化身是地前身。化身",
    "T39n1788_002:0214b10": "亦應謂住有餘涅槃之身。若自受用非名化",
    "T39n1788_002:0214b11": "故。故自受用同名法身。故此下云。是故法身",
    "T39n1788_002:0214b12": "慧清淨故滅清淨故是二清淨。是故法身具",
    "T39n1788_002:0214b13": "足清淨。若智理二合名法身。即性相合論門。",
    "T39n1788_002:0214b14": "若唯取如名法身者即性相別論門。若自受",
    "T39n1788_002:0214b15": "用是應身攝即是假實自他受用二合論門。",
    "T39n1788_002:0214b16": "若應唯是他受用身即假實別論門。故知諸",
    "T39n1788_002:0214b17": "說義不相違。",
    "T39n1788_002:0214b18": "經。前二種「身是假名有此第三身是真實有",
    "T39n1788_002:0214b19": "為前二身」而作根本。贊曰。已下諸門分別",
    "T39n1788_002:0214b20": "有九門。第一假實分別門。第二二利分別門。",
    "T39n1788_002:0214b21": "三有餘無餘等分別門。四治障廢立門。五三",
    "T39n1788_002:0214b22": "體同別門。六一多分別門。七能所相依門。八",
    "T39n1788_002:0214b23": "常無常門。九四句分別門。就此假實文分為",
    "T39n1788_002:0214b24": "五。一標二釋三徵四解五結。此初二文。為",
    "T39n1788_002:0214b25": "前二身而作根本。依前解三身法身并攝智。",
    "T39n1788_002:0214b26": "即辨變化身及他受用。是假名佛是變化起。",
    "T39n1788_002:0214b27": "以如為本。從智變起故與前二而作根本。若",
    "T39n1788_002:0214b28": "依法身唯攝如如如如。是本不從他起故得",
    "T39n1788_002:0214b29": "名實。應依法起。化依應起。故前二身俱是假",
    "T39n1788_002:0214b30": "有。",
    "T39n1788_002:0214c01": "經。何以故。贊曰。徵也。何所以故法是二依。",
    "T39n1788_002:0214c02": "經。離法如如「離無分別智一切諸佛」無有別",
    "T39n1788_002:0214c03": "法。贊曰。解也。初返解後順成。初也。",
    "T39n1788_002:0214c04": "經。一切諸佛「智慧具足一切煩惱究竟滅盡",
    "T39n1788_002:0214c05": "得」清淨佛地。贊曰。順成也。勝鬘經在纏名",
    "T39n1788_002:0214c06": "如來藏。出纏名法身故。今此云智慧具足。即",
    "T39n1788_002:0214c07": "如如智一切盡滅即法如如。故具二種。",
    "T39n1788_002:0214c08": "經。是故「法如如如如智攝一切」佛法。贊曰。",
    "T39n1788_002:0214c09": "結成。可知如來淨妙法身又即真如。是悟",
    "T39n1788_002:0214c10": "迷依。故為二本。",
    "T39n1788_002:0214c11": "經。復次「善男子一切諸佛利益自他」至於究",
    "T39n1788_002:0214c12": "竟。贊曰。第二二利分別門。於中有二。初辨",
    "T39n1788_002:0214c13": "二利。後善男子云何法如如下釋情疑。初中",
    "T39n1788_002:0214c14": "復二。初法後喻。法中有三。初標次釋後結。",
    "T39n1788_002:0214c15": "此標也。言利益自他至究竟者自利至佛云",
    "T39n1788_002:0214c16": "究竟。有三乘性令得果地究竟。無性之人",
    "T39n1788_002:0214c17": "同無窮盡。不入涅槃而為利益亦云究竟。",
    "T39n1788_002:0214c18": "經。自利益者「是法如如利益他者」是如如智。",
    "T39n1788_002:0214c19": "贊曰。釋也。初釋二利。後釋所以。此初也。如",
    "T39n1788_002:0214c20": "如凝寂多自利。如智起用多利他。梁攝論",
    "T39n1788_002:0214c21": "云。若以法身為應身佛。無利益眾生義。若以",
    "T39n1788_002:0214c22": "應身為法佛。無現世安樂義。問。諸說二利有",
    "T39n1788_002:0214c23": "三不同。一雜集論云。自他二利所依止。唯識",
    "T39n1788_002:0214c24": "亦然。自性法身正唯自利亦兼利他。通於二",
    "T39n1788_002:0214c25": "利。自受用變化是所依止故。自受用身是自",
    "T39n1788_002:0214c26": "利。他受用變化是利他。為他現故。二無上",
    "T39n1788_002:0214c27": "依及寶性論。法身是自利應化是利他。三",
    "T39n1788_002:0214c28": "者此經何故如是。答。雜集唯識。自性法身",
    "T39n1788_002:0214c29": "通二利據盡理論。無上依等據自性法身正",
    "T39n1788_002:0215a01": "用。而說云是自利。應化利他據他受用名為",
    "T39n1788_002:0215a02": "應佛故俱利他。此經如如同無上依。如如智",
    "T39n1788_002:0215a03": "利他據平等性及成事智起他受用變他二",
    "T39n1788_002:0215a04": "佛身故云是利他。雜集應身是自利者。據自",
    "T39n1788_002:0215a05": "受用名應身說。成唯識論據彼應身通二受",
    "T39n1788_002:0215a06": "用故成二利。各據一義。俱不相違。利益他者",
    "T39n1788_002:0215a07": "是如如智何不言應化耶。答。有二解。一云。舉",
    "T39n1788_002:0215a08": "能變體是二智故。利他體故。所起之身唯是",
    "T39n1788_002:0215a09": "色故。利他用故所以不論。唯識論等說他用",
    "T39n1788_002:0215a10": "變化名利他。據用而說所變。大品般若云。化",
    "T39n1788_002:0215a11": "佛無心云何分別破壞諸法破壞開演之義。",
    "T39n1788_002:0215a12": "或此二身是彼智果說彼智名。實是應化。不",
    "T39n1788_002:0215a13": "爾下喻小不相似。二云。此據四智亦是法身。",
    "T39n1788_002:0215a14": "真如內寂說是自利。智有外用說是利他。不",
    "T39n1788_002:0215a15": "說應化義同前說。",
    "T39n1788_002:0215a16": "經。能於自他利益之事而得自在成就種種",
    "T39n1788_002:0215a17": "無邊用故。贊曰。釋所以也。由此三身於自",
    "T39n1788_002:0215a18": "他利各得自在。俱成種種無邊用故。故成唯",
    "T39n1788_002:0215a19": "識云。如是三身雖皆具足無邊功德而各有",
    "T39n1788_002:0215a20": "異。言而得自在自在有三。如雜集第十二云。",
    "T39n1788_002:0215a21": "依止自在修亦有三種。一身自在即自性身",
    "T39n1788_002:0215a22": "及受用身。二行自在即變化身。三說自在謂",
    "T39n1788_002:0215a23": "能說六度等。既緣此求此依此而求此。故知",
    "T39n1788_002:0215a24": "佛身有三自在。成就無邊二利用故。",
    "T39n1788_002:0215a25": "經。是故「分別一切佛法有無量無邊」種種差",
    "T39n1788_002:0215a26": "別。贊曰。結也。一切佛法即三佛是。大品經",
    "T39n1788_002:0215a27": "云。出三界故無量。越十方故無邊。義用眾多",
    "T39n1788_002:0215a28": "云種種差別。",
    "T39n1788_002:0215a29": "經。善男子「譬如依止妄想思惟說種種煩惱",
    "T39n1788_002:0215b01": "說種種業用」種種果報。贊曰。下依喻顯有",
    "T39n1788_002:0215b02": "二。初二喻喻二利。後一顯莊嚴。初復分二。初",
    "T39n1788_002:0215b03": "一喻合顯利他用。後一喻合顯自利用。此初",
    "T39n1788_002:0215b04": "喻也。妄想思惟喻如如智任運能起利他之",
    "T39n1788_002:0215b05": "思。如法華經等云。於三七日中思惟如是事。",
    "T39n1788_002:0215b06": "言妄想者喻實不思假起思故。說種種煩惱",
    "T39n1788_002:0215b07": "喻化身為二乘說種種煩惱。種種業者喻起",
    "T39n1788_002:0215b08": "應身為菩薩說種種業。種種果報者喻令他",
    "T39n1788_002:0215b09": "人既聞法已得世出世果。或此喻說斷三障",
    "T39n1788_002:0215b10": "故成就三身。說種種煩惱令得應身。說種種",
    "T39n1788_002:0215b11": "業令得化身。說種種報令得法身。故下文云。",
    "T39n1788_002:0215b12": "惑障清淨能現應身。業障清淨能現化身。智",
    "T39n1788_002:0215b13": "障清淨能現法身。果報即是智障所攝。雖佛",
    "T39n1788_002:0215b14": "地論二障各有所發之業并所得果合說果",
    "T39n1788_002:0215b15": "報。是習氣依。要果報無習氣方盡。又解。准下",
    "T39n1788_002:0215b16": "合文。說種種煩惱喻說大乘。大乘為本有餘",
    "T39n1788_002:0215b17": "業故。如似有惑有業果故。業果如次喻獨覺",
    "T39n1788_002:0215b18": "聲聞。上能化下。如緣覺乘化聲聞故。果報喻",
    "T39n1788_002:0215b19": "說聲聞乘也。然獨覺乘將得果時不假言教。",
    "T39n1788_002:0215b20": "發心之初解修行位中必假言教。所以法華",
    "T39n1788_002:0215b21": "經中俱云從佛聞法故。初解喻現身。次解喻",
    "T39n1788_002:0215b22": "令得身。後解喻為化說法。既判為喻利他。",
    "T39n1788_002:0215b23": "此解盡理。汎明利用即通三釋。又解。喻二利",
    "T39n1788_002:0215b24": "用是總。竝喻利他即別故通三解。然合文中",
    "T39n1788_002:0215b25": "但合利他說法。餘者略而不合。",
    "T39n1788_002:0215b26": "經。如是「依法如如依如如智說種種佛法說",
    "T39n1788_002:0215b27": "種種獨覺法說種種」聲聞法。贊曰。法合也。",
    "T39n1788_002:0215b28": "三乘之人根性欲樂等各各不同。方便位中",
    "T39n1788_002:0215b29": "種性行解趣入各異。所以云種種佛法。",
    "T39n1788_002:0215c01": "經。依法如如「依如如智一切佛法自在成就",
    "T39n1788_002:0215c02": "是為第一」不可思議。贊曰。下喻合。顯自利",
    "T39n1788_002:0215c03": "之用分三。初法次喻後合。此初也。問。喻利",
    "T39n1788_002:0215c04": "他中何不先舉法次喻後合耶。答。承前法",
    "T39n1788_002:0215c05": "說近故。又復略故。今此遠故廣故。所以先法",
    "T39n1788_002:0215c06": "次喻後合。問。前自利中但云自利者是法如",
    "T39n1788_002:0215c07": "如。何故此喻自利之用并如如智。答。前據",
    "T39n1788_002:0215c08": "凝寂。法如如自利增但說如如。今明兼利。",
    "T39n1788_002:0215c09": "如如智亦是。又復前據如如智為他現說法",
    "T39n1788_002:0215c10": "用故利他。此據斷障內證如如。即是自利。故",
    "T39n1788_002:0215c11": "不相違。有解結前。義亦無違。",
    "T39n1788_002:0215c12": "經。譬如「畫空作莊嚴具」是難思議。贊曰。下",
    "T39n1788_002:0215c13": "喻莊嚴舉喻。畫空作莊嚴具如空無相。嚴具",
    "T39n1788_002:0215c14": "亦無相故是難思。如喻空如如智喻畫。或如",
    "T39n1788_002:0215c15": "如上諸功德義如嚴空俱是無相。是難思議。",
    "T39n1788_002:0215c16": "經。如是依法如如「依如如智成就佛法」亦難",
    "T39n1788_002:0215c17": "思議。贊曰。舉法合也。如是依如如及依如",
    "T39n1788_002:0215c18": "如智成就法身佛法。或如如是性如如智是",
    "T39n1788_002:0215c19": "功德義。功德義正是法身。依如方有故二合",
    "T39n1788_002:0215c20": "明。若真諦三藏解。前畫空喻并前舉法竝是",
    "T39n1788_002:0215c21": "外疑。疑云。如如及智俱無分別。云何得應化",
    "T39n1788_002:0215c22": "說利。如畫虛空成莊嚴具。極為難解難信。義",
    "T39n1788_002:0215c23": "亦無違。",
    "T39n1788_002:0215c24": "經。善男子「云何法如如如如智二無分別而",
    "T39n1788_002:0215c25": "得自在事業」成就。贊曰。下釋情疑有二。初",
    "T39n1788_002:0215c26": "牒疑後喻釋。此牒疑也。疑有二人。一出世人",
    "T39n1788_002:0215c27": "疑。二世間人疑。又是學人及不學人二人俱",
    "T39n1788_002:0215c28": "疑。",
    "T39n1788_002:0215c29": "經。善男子「譬如如來入於涅槃願自在故種",
    "T39n1788_002:0216a01": "種事業」皆得成就。贊曰。下喻釋有四喻。初",
    "T39n1788_002:0216a02": "二喻為出世人。後二為世間人。為出世人初",
    "T39n1788_002:0216a03": "舉佛滅喻。無有分別而能利他。後舉劣況勝",
    "T39n1788_002:0216a04": "喻。初文有二。初喻後合。此舉喻也。舉二乘人",
    "T39n1788_002:0216a05": "意解涅槃。謂佛入滅身智無故同如如無相。",
    "T39n1788_002:0216a06": "信有滅後化事得成。如涅槃後重起金棺為",
    "T39n1788_002:0216a07": "現雙足。舍利變化種種事業而皆得現故舉",
    "T39n1788_002:0216a08": "為喻。",
    "T39n1788_002:0216a09": "經。法如如「如如智自在事成」亦復如是。贊",
    "T39n1788_002:0216a10": "曰。法合可知。",
    "T39n1788_002:0216a11": "經。復次「菩薩摩訶薩入無心定依前願力從",
    "T39n1788_002:0216a12": "禪定起」作眾事業。贊曰。第二舉劣況勝喻。",
    "T39n1788_002:0216a13": "文亦有二。所謂喻合。初也。菩薩滅定既六識",
    "T39n1788_002:0216a14": "不行而無分別。亦有種種變化事業。問。何故",
    "T39n1788_002:0216a15": "不舉二乘劣喻。答。二乘入滅定不能起事業",
    "T39n1788_002:0216a16": "故。無垢稱第二。無垢呵舍利弗云。夫宴坐者",
    "T39n1788_002:0216a17": "不起滅定而現諸威儀。是為宴坐等。滅盡定",
    "T39n1788_002:0216a18": "義廣如餘辨。滅定喻如如。前願喻本願。作事",
    "T39n1788_002:0216a19": "業喻應化業用。",
    "T39n1788_002:0216a20": "經。如是二法「無有分別自在」事成。贊曰。合",
    "T39n1788_002:0216a21": "也。滅定及所起事二俱無分別。化他事業得",
    "T39n1788_002:0216a22": "自在成。又解。如入滅定雖無分別。應化二事",
    "T39n1788_002:0216a23": "而得成。又解。合前法。如如智無有分別。自在",
    "T39n1788_002:0216a24": "事成。准前難意此釋為勝。以前疑云云何法",
    "T39n1788_002:0216a25": "如如如如智二無分別事業成就故。今合之。",
    "T39n1788_002:0216a26": "經。善男子「譬如日月無有分別亦如水鏡無",
    "T39n1788_002:0216a27": "有分別光明亦無分別三種和合」得有影生。",
    "T39n1788_002:0216a28": "贊曰。下除世間不學人疑。亦有二喻。初舉",
    "T39n1788_002:0216a29": "有體喻。雖無分別而有影生。後舉無體喻。雖",
    "T39n1788_002:0216b01": "無分別亦有影生。前二亦然。入涅槃已舉無",
    "T39n1788_002:0216b02": "體。入滅定起舉有體。今有體中初喻後合。此",
    "T39n1788_002:0216b03": "喻也。真諦三藏云。日月喻如如。水鏡喻本願",
    "T39n1788_002:0216b04": "慈悲。光明喻如如智。影喻應化身。今又釋云。",
    "T39n1788_002:0216b05": "准下合文。既云以願自在眾生有感現應化",
    "T39n1788_002:0216b06": "身。以水現影喻法如如等相應定願力。以鏡",
    "T39n1788_002:0216b07": "影生喻眾生機。日月喻法如如。光明喻如如",
    "T39n1788_002:0216b08": "智。准攝大乘。水喻眾生有三摩地潤滑性故",
    "T39n1788_002:0216b09": "現月等影。即水鏡二俱喻生機。即日月喻法",
    "T39n1788_002:0216b10": "如如如如智。光喻本願。雖無分別然由本願",
    "T39n1788_002:0216b11": "及眾生感力故有應化。然准經云亦如水鏡",
    "T39n1788_002:0216b12": "無有分別。即前釋勝。准下合文云以願自在",
    "T39n1788_002:0216b13": "力眾生有感。即後釋勝。任意取捨。",
    "T39n1788_002:0216b14": "經。如是法如如「如如智亦無分別以願自在",
    "T39n1788_002:0216b15": "故眾生有感現應化身如日月影和合」出現。",
    "T39n1788_002:0216b16": "贊曰。合也。",
    "T39n1788_002:0216b17": "經。復次「善男子譬如無量無邊水鏡依於光",
    "T39n1788_002:0216b18": "故空影得現」種種異相。贊曰。舉空無體喻。",
    "T39n1788_002:0216b19": "初舉喻明。後逐難釋。水鏡喻有情機。依於光",
    "T39n1788_002:0216b20": "者喻本願力。空者喻法如如如如智。影現者",
    "T39n1788_002:0216b21": "應化身由本願力光合於空法如如等。應化",
    "T39n1788_002:0216b22": "得現所為利他種種事業。或云。空影現者如",
    "T39n1788_002:0216b23": "無雲翳空。依水鏡處得現其影。言空影者是",
    "T39n1788_002:0216b24": "世俗所見空青天。青天現影在水鏡中也。空",
    "T39n1788_002:0216b25": "無有青。所見青者如法如如及如如智上現",
    "T39n1788_002:0216b26": "於應化。或但喻機緣感便現。非如如理現應",
    "T39n1788_002:0216b27": "化身。此約唯識及安慧師無見相解。",
    "T39n1788_002:0216b28": "經。空者即是無相。贊曰。逐難釋也。以空無",
    "T39n1788_002:0216b29": "形色故喻法身。",
    "T39n1788_002:0216c01": "經。善男子「如是受化諸弟子等」是法身影。",
    "T39n1788_002:0216c02": "贊曰。合也。初明所見身。後明有身所以。合成",
    "T39n1788_002:0216c03": "無異。若准真諦所翻之經應云如是受化之眾",
    "T39n1788_002:0216c04": "是能感機。諸弟子等即是菩薩亦能現於應",
    "T39n1788_002:0216c05": "化二身。現於應化二身是法身影。如前初舉",
    "T39n1788_002:0216c06": "佛般涅槃喻。後舉菩薩滅定喻。又解。此文如",
    "T39n1788_002:0216c07": "是。受化諸弟子等是能感機。是法身影者此",
    "T39n1788_002:0216c08": "文言略。應云諸弟子等所見應化是法身影。",
    "T39n1788_002:0216c09": "本疑如來法身無分別云何能起應化二身。",
    "T39n1788_002:0216c10": "不疑弟子能起。然法如如等雖無分別。以願",
    "T39n1788_002:0216c11": "力故令弟子心上見有。即應化事業而生。",
    "T39n1788_002:0216c12": "經。以願力故「於二種身現種種相於法身地」",
    "T39n1788_002:0216c13": "無有異相。贊曰。明應化身有之所以合成",
    "T39n1788_002:0216c14": "無異。無異即合法身無分別相。言於二種身",
    "T39n1788_002:0216c15": "者是應化二身。或佛所現菩薩所現名二種",
    "T39n1788_002:0216c16": "身。雖現異相於法身地無有差別分別異相。",
    "T39n1788_002:0216c17": "經。善男子「依此二身一切諸佛說」有餘涅槃。",
    "T39n1788_002:0216c18": "贊曰。第三有餘無餘分別門明三涅槃。即",
    "T39n1788_002:0216c19": "為三段。此初明有餘涅槃。四涅槃中除自性",
    "T39n1788_002:0216c20": "清淨涅槃。不由斷證一切同有故不約此明。",
    "T39n1788_002:0216c21": "有餘涅槃應云有餘依所顯之涅槃無餘依所",
    "T39n1788_002:0216c22": "顯之涅槃。今略依字。准瑜伽五十。有餘依地",
    "T39n1788_002:0216c23": "有三施設。一地施設。二寂靜施設。三依施設。",
    "T39n1788_002:0216c24": "地即約十七地。寂靜有四。依施設有八種依。",
    "T39n1788_002:0216c25": "一施設依。二攝受依。三住持依。四流轉依。即",
    "T39n1788_002:0216c26": "四識住。五障礙依謂天魔。六苦惱依。一切欲",
    "T39n1788_002:0216c27": "界。七適悅依謂依靜慮。八後邊依。依謂所依。",
    "T39n1788_002:0216c28": "初施設依我法是施設世間。聖教假所施設。",
    "T39n1788_002:0216c29": "此依取蘊即取蘊為所依。餘義准知。問。言有",
    "T39n1788_002:0217a01": "餘依涅槃有幾餘依。答。准瑜伽五十云。當",
    "T39n1788_002:0217a02": "言與一種依一向相應。謂後邊依。論意有餘",
    "T39n1788_002:0217a03": "即後邊依。後邊依者謂阿羅漢相續諸蘊。云",
    "T39n1788_002:0217a04": "此後邊依與六攝受事不共相應。與流轉依",
    "T39n1788_002:0217a05": "與障礙依一向全不相應。所餘非相應非不",
    "T39n1788_002:0217a06": "相應。以攝受依中有七攝受。一謂自己父",
    "T39n1788_002:0217a07": "母。二妻子。三奴婢。四作使。五僮僕。六朋友。",
    "T39n1788_002:0217a08": "七眷屬。謂阿羅漢果於父母所猶攝受故。如",
    "T39n1788_002:0217a09": "如來身手扶父棺。昇忉利天報母恩等。以依",
    "T39n1788_002:0217a10": "佛身有能攝受故餘不攝受。以得還滅除流",
    "T39n1788_002:0217a11": "轉故。能降魔故無此二依。施設依住持依等",
    "T39n1788_002:0217a12": "非一向依於取蘊。聖教亦施設預流等。我名",
    "T39n1788_002:0217a13": "相應。無執心取我有情等名不相應。餘准此",
    "T39n1788_002:0217a14": "知。有後邊等依名有餘依。餘依所得涅槃名",
    "T39n1788_002:0217a15": "有餘依涅槃。云涅槃者是圓寂義。以寂有多",
    "T39n1788_002:0217a16": "皆能具故名為圓寂。寂靜有四。一苦寂靜。",
    "T39n1788_002:0217a17": "二煩惱寂靜。三不損惱有情寂靜。不造作諸",
    "T39n1788_002:0217a18": "惡行修習諸善。四捨寂靜。謂住六恒捨。具此",
    "T39n1788_002:0217a19": "四寂名為圓寂。然應化身約示現說後邊依",
    "T39n1788_002:0217a20": "等。非佛實有後邊之蘊。若佛應身亦現生滅。",
    "T39n1788_002:0217a21": "由此即證。所說應身非自受用。自受用身無",
    "T39n1788_002:0217a22": "後邊故。又若四智亦應身收。依何法身得無",
    "T39n1788_002:0217a23": "餘依令應化不同二乘。但是現有似苦依身。",
    "T39n1788_002:0217a24": "或無漏依在名為有餘。如成唯識說。雖無實",
    "T39n1788_002:0217a25": "依而現似有。或苦依盡說無餘依。非苦依在",
    "T39n1788_002:0217a26": "說有餘依故。依二身所得涅槃名有餘依。",
    "T39n1788_002:0217a27": "經。依此法身「說無餘涅槃何以故一切餘法」",
    "T39n1788_002:0217a28": "究竟盡故。贊曰。下明無餘依有三。初標次",
    "T39n1788_002:0217a29": "徵後釋。云依此法身說無餘者有二解。一云。",
    "T39n1788_002:0217b01": "依如如法身無一切依名無餘依涅槃。若爾",
    "T39n1788_002:0217b02": "涅槃法身何別。答。功德所依義邊名法身。諸",
    "T39n1788_002:0217b03": "依寂靜義邊名涅槃。又解。四智心品是如如",
    "T39n1788_002:0217b04": "智。即自受用亦名法身。依此自受不現託生。",
    "T39n1788_002:0217b05": "雙林唱滅無一切依名無餘依。依此所顯名",
    "T39n1788_002:0217b06": "無餘依涅槃。問。無餘涅槃由幾寂滅名為涅",
    "T39n1788_002:0217b07": "槃。答。由二寂滅。瑜伽五十云。一由寂滅寂",
    "T39n1788_002:0217b08": "滅故。二由無損惱寂滅故。寂靜寂滅者。謂先",
    "T39n1788_002:0217b09": "於有餘依地獲得觸證四種寂靜。今無餘依",
    "T39n1788_002:0217b10": "涅槃界中亦有寂勝四種寂靜。此意以重得",
    "T39n1788_002:0217b11": "寂靜故。言由寂靜寂滅故。一數教寂靜。二一",
    "T39n1788_002:0217b12": "切依寂靜。三依依苦寂靜。四依依生疑慮寂",
    "T39n1788_002:0217b13": "靜。言數教寂靜者數謂智慧。因數起教教生",
    "T39n1788_002:0217b14": "於數名為數教。無餘依中名言絕故名數教",
    "T39n1788_002:0217b15": "寂靜。一切依寂靜者如前八依無餘。竝寂名",
    "T39n1788_002:0217b16": "一切依寂靜。依依苦寂靜者。由前八依所生",
    "T39n1788_002:0217b17": "眾苦亦得永滅名依依苦寂靜。如依彼依生",
    "T39n1788_002:0217b18": "此苦依名為依依。四依依生疑慮寂靜者。謂",
    "T39n1788_002:0217b19": "依八苦生疑慮無餘皆寂名依依生疑慮寂",
    "T39n1788_002:0217b20": "靜。問。有餘依涅槃有幾有餘今言無餘依。",
    "T39n1788_002:0217b21": "答有七。一因果餘。惑因已盡苦果未亡有餘",
    "T39n1788_002:0217b22": "苦依。成唯識云。無餘依涅槃謂即真如。出生",
    "T39n1788_002:0217b23": "死苦煩惱既盡餘依亦滅。二不善業餘。無學",
    "T39n1788_002:0217b24": "之人不善業盡餘善無記業在。三苦諦餘。四",
    "T39n1788_002:0217b25": "集諦餘。五滅諦餘。六道諦餘。故勝鬘經云。",
    "T39n1788_002:0217b26": "有餘生不盡當有生有。餘梵行不成故事不",
    "T39n1788_002:0217b27": "純。事不究竟故當有所作。不度彼故當有所",
    "T39n1788_002:0217b28": "斷。如次苦滅道集即無作四諦。望不定姓有",
    "T39n1788_002:0217b29": "餘不了當可修斷等。非望定姓。七假實餘。應",
    "T39n1788_002:0217c01": "化假故。",
    "T39n1788_002:0217c02": "經。依此三身「一切諸佛說」無住處涅槃。贊",
    "T39n1788_002:0217c03": "曰。下明無住處涅槃。文分為五。一標二釋",
    "T39n1788_002:0217c04": "三問四解五結。此標也。",
    "T39n1788_002:0217c05": "經。為二身故「不住涅槃離於法身」無有別佛。",
    "T39n1788_002:0217c06": "贊曰。釋也。何故三身名無住處。以為二身",
    "T39n1788_002:0217c07": "故不住以大悲故為物現身不住涅槃。亦應",
    "T39n1788_002:0217c08": "云不住生死。前明無餘。已說不住生死。又以",
    "T39n1788_002:0217c09": "佛離漏餘謂涅槃。故今偏明不住涅槃。不謂",
    "T39n1788_002:0217c10": "住生死。所以亦言離於法身無有別佛者。以",
    "T39n1788_002:0217c11": "其法身從應化說。性相合云無別佛。彼二不",
    "T39n1788_002:0217c12": "住故法身亦名不住。是故三身總名無住。又",
    "T39n1788_002:0217c13": "解。法身涅槃同體義別。若離法身有別體佛",
    "T39n1788_002:0217c14": "來住涅槃可言住涅槃。既離法身無別佛。即",
    "T39n1788_002:0217c15": "同體故。自不住自故不住涅槃。前釋為勝。云",
    "T39n1788_002:0217c16": "離法身無別佛故。不云離涅槃無別佛故。",
    "T39n1788_002:0217c17": "經。何故二身不住涅槃。贊曰。問也。二身無",
    "T39n1788_002:0217c18": "漏即離生死。何故不住涅槃。",
    "T39n1788_002:0217c19": "經。二身假名「不實念念生滅不定住故數數",
    "T39n1788_002:0217c20": "出現」以不定故。贊曰。解應化身不住所以。",
    "T39n1788_002:0217c21": "初順解次返成。一假名非實。二念念生滅。",
    "T39n1788_002:0217c22": "三數數出現。出現者為眾生故或時現入滅。",
    "T39n1788_002:0217c23": "或時受生故數數出現。以不定故者明不住",
    "T39n1788_002:0217c24": "涅槃。",
    "T39n1788_002:0217c25": "經。法身不爾「是故二身」不住涅槃。贊曰。返",
    "T39n1788_002:0217c26": "成也。",
    "T39n1788_002:0217c27": "經。法身不二是故不住涅槃。贊曰。明法身",
    "T39n1788_002:0217c28": "不住涅槃所以。法身與應現不二故亦不住。",
    "T39n1788_002:0217c29": "經。故依三身說無住涅槃。贊曰。結也。",
    "T39n1788_002:0218a01": "經。善男子「一切凡夫為三相故有縛有障遠",
    "T39n1788_002:0218a02": "離三身」不至三身。贊曰。第四治障廢立門",
    "T39n1788_002:0218a03": "有二。初約境。次約心。此約境也。文分為二。",
    "T39n1788_002:0218a04": "初明有障不得三身。後明斷得。初文分四。一",
    "T39n1788_002:0218a05": "標二徵三列四釋。此標也。三相即三性是",
    "T39n1788_002:0218a06": "所應知境相故。攝大乘論說。此三性名所應",
    "T39n1788_002:0218a07": "知勝相。有縛據現有障約種。又有縛即相縛",
    "T39n1788_002:0218a08": "或相應所緣。此約於三性。不了故有縛有障。",
    "T39n1788_002:0218a09": "障即三障等。由此遠離不至三身。",
    "T39n1788_002:0218a10": "經。何者為三。贊曰。徵也。",
    "T39n1788_002:0218a11": "經。一者遍計所執相「二者依他起相三者」成",
    "T39n1788_002:0218a12": "就相。贊曰。列三相。三相即三性。如餘廣辨。",
    "T39n1788_002:0218a13": "今略釋名辨體。言遍計所執相者。遍謂周遍",
    "T39n1788_002:0218a14": "計謂計度。於一切境遍計度故名為遍計。遍",
    "T39n1788_002:0218a15": "計即能遍計所遍計俱名遍計。所執者遍計",
    "T39n1788_002:0218a16": "所執性。或相即是性。亦即境相。依他眾緣",
    "T39n1788_002:0218a17": "而得起故名依他起。相義如前。圓滿成就名",
    "T39n1788_002:0218a18": "成就相。所執我法是遍計性。心心所色不相",
    "T39n1788_002:0218a19": "應是依他起。真如為成就體。若漏無漏門無",
    "T39n1788_002:0218a20": "漏五蘊亦圓成實。有漏性者亦依他。",
    "T39n1788_002:0218a21": "經。如是諸相「不能解故不能滅故」不能淨故。",
    "T39n1788_002:0218a22": "贊曰。釋也。遍計無相不可說斷。但云不能",
    "T39n1788_002:0218a23": "解故。染依他有云不滅故。如稱不淨。能淨",
    "T39n1788_002:0218a24": "即智。所淨即如。經意如體不垢不淨。今者未",
    "T39n1788_002:0218a25": "能解遍計滅染依他淨圓成實。",
    "T39n1788_002:0218a26": "經。是故諸佛具足三身。經是故下結。有縛",
    "T39n1788_002:0218a27": "有障。不得至三身。",
    "T39n1788_002:0218a28": "經。如是三相「能解能滅能淨故是故諸佛」具",
    "T39n1788_002:0218a29": "足三身。贊曰。後明斷得分三。初牒能障。次",
    "T39n1788_002:0218b01": "辨能斷。後結。如是三相牒也。能解滅淨辨能",
    "T39n1788_002:0218b02": "斷。由悟遍計性言能解。修無分別智故能滅。",
    "T39n1788_002:0218b03": "染依他智能斷障故能淨。由悟遍計所執相",
    "T39n1788_002:0218b04": "得化身。由有所執我相當情不達境空故。不",
    "T39n1788_002:0218b05": "能得現變化身。修淨依他起智斷染故得應",
    "T39n1788_002:0218b06": "身。由智生時能斷障漏故。能淨證圓成實性",
    "T39n1788_002:0218b07": "顯得法身。故至三身。",
    "T39n1788_002:0218b08": "經。善男子「諸凡夫人未能除遣此三心故遠",
    "T39n1788_002:0218b09": "離三身」不能得至。贊曰。明障治中此約心",
    "T39n1788_002:0218b10": "明。文分為二。初辨障。依諸伏道下辨斷。初文",
    "T39n1788_002:0218b11": "分三。一標二徵三列。此標也。凡言心者有",
    "T39n1788_002:0218b12": "四義。一真實名心如般若多心。即真如理亦",
    "T39n1788_002:0218b13": "名為心故。勝鬘經云自性清淨心。彼名乾栗",
    "T39n1788_002:0218b14": "心。二緣慮心即通八識。彼名質多。三積集義",
    "T39n1788_002:0218b15": "名心。亦通八識。通能所積集故。四積聚最勝",
    "T39n1788_002:0218b16": "義名心。即唯第八。今者此問即緣慮積集二",
    "T39n1788_002:0218b17": "義名心。三心為能障。若能除斷得至三身。若",
    "T39n1788_002:0218b18": "未除斷遠離三身不能得至。不能得應化身。",
    "T39n1788_002:0218b19": "不能至法身。",
    "T39n1788_002:0218b20": "經。何者為三。贊曰。隨標徵也。",
    "T39n1788_002:0218b21": "經。一者「起事心二者依根本心三者」根本心。",
    "T39n1788_002:0218b22": "贊曰。隨徵列釋。此即列也。言三心者依真諦",
    "T39n1788_002:0218b23": "三藏釋云。一起事心是六識皮。二依根本心",
    "T39n1788_002:0218b24": "是第七肉。三根本心是阿梨耶識骨。慈恩唯",
    "T39n1788_002:0218b25": "識法師云。起事心者謂見修煩惱相應之心。",
    "T39n1788_002:0218b26": "由此煩惱起造諸業。感異熟果事名起事心。",
    "T39n1788_002:0218b27": "生死本故障隨類身。起事所依之心依主釋。",
    "T39n1788_002:0218b28": "或由心與煩惱相應同一事業亦名起事。即持",
    "T39n1788_002:0218b29": "業釋。或起事相應之心。然正起事是煩惱。從",
    "T39n1788_002:0218c01": "相應心王立名。是隣近釋。然初解勝。善不善",
    "T39n1788_002:0218c02": "業相應之心名依根本心。業是起生所依本",
    "T39n1788_002:0218c03": "故依根本相應之心。亦准前釋根本心者。三",
    "T39n1788_002:0218c04": "有苦果相應之心名根本心。生死根本自體",
    "T39n1788_002:0218c05": "性故。此總別異熟果通七識。唯除第七。若是",
    "T39n1788_002:0218c06": "有果起酬因名為苦果。通等流異熟即通八",
    "T39n1788_002:0218c07": "識。若真異熟名為苦果。是生死本。即唯第",
    "T39n1788_002:0218c08": "八。此中意識諸有漏果故涅槃經云。捨無常",
    "T39n1788_002:0218c09": "色獲得常色。受想行識亦復如是。又解。煩",
    "T39n1788_002:0218c10": "惱障并所發業名起事心。所知障并所發業",
    "T39n1788_002:0218c11": "名依根本。是煩惱所依本故。根本心即二障",
    "T39n1788_002:0218c12": "所得果。勝唯第八。諸業所依有能持種故名",
    "T39n1788_002:0218c13": "根本。劣通七識。若約等流果通八識。",
    "T39n1788_002:0218c14": "經。依諸伏道「起事心盡依法斷道依根本心",
    "T39n1788_002:0218c15": "盡依最勝道」根本心盡。贊曰。下辨斷有三。",
    "T39n1788_002:0218c16": "初明斷障。次明得身。後結。初也。依諸伏道起",
    "T39n1788_002:0218c17": "事心盡者。謂在地前三十心位。仁王般若名",
    "T39n1788_002:0218c18": "伏忍故在四善根。分別二障能伏不行名依",
    "T39n1788_002:0218c19": "伏道。起事亡盡故入見道不造新業。感生死",
    "T39n1788_002:0218c20": "果顯得隨類化身。又解。通於十地金剛喻定",
    "T39n1788_002:0218c21": "已前雖伏煩惱。未斷種故名諸伏道。究竟伏",
    "T39n1788_002:0218c22": "位在金剛喻定無間位中。方永令彼現行不",
    "T39n1788_002:0218c23": "起故。解深密經云。八地已去唯有所依所知",
    "T39n1788_002:0218c24": "障在。至佛果位得隨類身。此解為勝。依法斷",
    "T39n1788_002:0218c25": "道根本心盡者。謂修聖道次便斷諸業。所以",
    "T39n1788_002:0218c26": "初地離惡趣雜染愚。二地之中離誤犯三業",
    "T39n1788_002:0218c27": "愚。或通在十地斷所知障名法斷道。始從初",
    "T39n1788_002:0218c28": "地至金剛定已前名法斷道。依法空觀方能",
    "T39n1788_002:0218c29": "斷故。所知斷故能得應身。依最勝道根本心",
    "T39n1788_002:0219a01": "滅者。正捨名斷在解脫道。若將捨名斷在金",
    "T39n1788_002:0219a02": "剛定。此中二說如成唯識第十卷明。由斷苦",
    "T39n1788_002:0219a03": "果一切習氣皆永捨故能顯法身。",
    "T39n1788_002:0219a04": "經。起事心滅故「得現化身依根本心滅故得",
    "T39n1788_002:0219a05": "顯應身根本心滅故」得至法身。贊曰。明得",
    "T39n1788_002:0219a06": "身也。前之二身是始起故名之為得。法身本",
    "T39n1788_002:0219a07": "有云得至法身。准前可知。問。此之三身各何",
    "T39n1788_002:0219a08": "時得。答。准大莊嚴論．成唯識等竝在金剛已",
    "T39n1788_002:0219a09": "後。佛地方起故。彼論云。三變化身謂諸如",
    "T39n1788_002:0219a10": "來由成事智變現無量隨類化身。佛地論云",
    "T39n1788_002:0219a11": "成所作智起三業化依不正義。初地已上即",
    "T39n1788_002:0219a12": "得此智。正義唯在佛地得起。以在十地依有",
    "T39n1788_002:0219a13": "漏根發無漏識。明昧異故故不得起應身。既",
    "T39n1788_002:0219a14": "由平等鏡智所起之身合名應身。故佛地起。",
    "T39n1788_002:0219a15": "非於十地有鏡智。法身亦爾。以出纏位名法",
    "T39n1788_002:0219a16": "身故。成唯識云。在大牟尼名法身故。此約圓",
    "T39n1788_002:0219a17": "滿得。若據分得及相似得。位有前後。在十信",
    "T39n1788_002:0219a18": "位分得化身。許彼菩薩八相成故初地已去",
    "T39n1788_002:0219a19": "得應法身。勝天王般若說有十法身。十地之",
    "T39n1788_002:0219a20": "中各得一故。上位菩薩化下位故分得二身。",
    "T39n1788_002:0219a21": "經。是故一切如來具足三身。贊曰。結也。",
    "T39n1788_002:0219a22": "金光明最勝王經疏卷第二末(終)"
}