{
    "T46n1919_001:0581a03": "天台智者大師禪門口訣",
    "T46n1919_001:0581a05": "師言安般守意。當知色心相因而息。猶然火",
    "T46n1919_001:0581a06": "緣薪以煙。覩煙清濁則覽燥濕之形。察息耎",
    "T46n1919_001:0581a07": "麁用鏡真邪之候。守之者庶使望雲造浦候",
    "T46n1919_001:0581a08": "岸。制篙識其機道船獲濟矣。師言身安意正",
    "T46n1919_001:0581a09": "其若油淨燈明。是故既欲守意先在安身。安",
    "T46n1919_001:0581a10": "身者。安處身風無令風事違諍。何謂風事。身",
    "T46n1919_001:0581a11": "中有行風橫起風諸節風百脈風筋風力風骨",
    "T46n1919_001:0581a12": "間風腰風脊風上風下風。如此諸風位各有",
    "T46n1919_001:0581a13": "分不可相亂。亂則賊。大則顛狂廢絕。小則虛",
    "T46n1919_001:0581a14": "實相陵虛則痒實則痛。痛痒在身何暇繫念。",
    "T46n1919_001:0581a15": "顛狂之流故自亡言。凡事動靜施為。當先作",
    "T46n1919_001:0581a16": "是想想現在前然後即事也。不爾者麁細相",
    "T46n1919_001:0581a17": "忤新陳交逆。如禮禁姦其何可得止。今略舉",
    "T46n1919_001:0581a18": "其一餘悉類之。假令將就坐時先作是想。我",
    "T46n1919_001:0581a19": "當於彼處坐彼處去此。應若干步隨下足時。",
    "T46n1919_001:0581a20": "稍申其氣漸放身體。住風稍來行風漸去。其",
    "T46n1919_001:0581a21": "餘威儀亦復如是。如是想者是名安身也。",
    "T46n1919_001:0581a22": "師說偈曰。",
    "T46n1919_001:0581a23": "　進止有次第　　麁細不相違",
    "T46n1919_001:0581a24": "　譬如善調馬　　欲去如欲住",
    "T46n1919_001:0581a25": "　常能謹慎此　　安身心入禪",
    "T46n1919_001:0581a26": "師言。行立坐臥常應繫念。但臥多則沈惛。立",
    "T46n1919_001:0581a27": "多則疲極。行多則紛動難可一心。坐無此過",
    "T46n1919_001:0581a28": "所以多用。行者當住閑靜之處結跏趺坐。女",
    "T46n1919_001:0581a29": "則半跏趺平身正直。縱任身體散誕四胑。布",
    "T46n1919_001:0581b01": "置骨解當令關節相應。不倚不曲解衣緩帶。",
    "T46n1919_001:0581b02": "輒有不安微動取便要令調適也。安詳以左",
    "T46n1919_001:0581b03": "手置右手上。令左手小指頭拄右手大指本。",
    "T46n1919_001:0581b04": "下兩手大指頭。纔相詣放頰車。小小開齒微",
    "T46n1919_001:0581b05": "微啟舉舌。四五過長吐氣。次漸平視徐徐細",
    "T46n1919_001:0581b06": "閉目。勿令眼臉大急。當使眼中矓矓然。師說",
    "T46n1919_001:0581b07": "偈誡之。",
    "T46n1919_001:0581b08": "　入住出三時　　如劫成住壞",
    "T46n1919_001:0581b09": "　欲速者不達　　達者知節量",
    "T46n1919_001:0581b10": "師言。息有四種應當揀擇。一風二氣三喘四",
    "T46n1919_001:0581b11": "息有聲曰風。結滯曰氣。出入不盡曰喘。不聲",
    "T46n1919_001:0581b12": "不滯出入俱盡曰息。綿綿若存。守喘則勞。守",
    "T46n1919_001:0581b13": "氣則結。守風則散亂。守息則定。溫師一家繫",
    "T46n1919_001:0581b14": "念在己臍中央如豆瓣處。解衣諦觀取其相。",
    "T46n1919_001:0581b15": "然後閉目合口開齒舉舌向齶。令息調均一",
    "T46n1919_001:0581b16": "心諦觀。若有外念攝之令還。若念不見復解",
    "T46n1919_001:0581b17": "衣看之。熟取其相還復如前。問何故念臍。答",
    "T46n1919_001:0581b18": "其息出從臍出入至臍滅。臍是息之出滅所",
    "T46n1919_001:0581b19": "由。為知無常故所以念臍。又臍是腸胃根源。",
    "T46n1919_001:0581b20": "從源尋路自然見不淨。若見不淨便止貪欲。",
    "T46n1919_001:0581b21": "於念處為身為念處。於六妙門為止處。又識",
    "T46n1919_001:0581b22": "神托生之始。與精血合根在於臍。是以人生",
    "T46n1919_001:0581b23": "時唯臍連持。若行者見臍分明自然生厭離",
    "T46n1919_001:0581b24": "免於繫也。經言隨所至處繫心諦觀察。謂息",
    "T46n1919_001:0581b25": "入出根於臍也。問繫念時或痛如針刺。或急",
    "T46n1919_001:0581b26": "如繩牽。或痒如蟲噉。或冷如水洗。或熱如火",
    "T46n1919_001:0581b27": "炙。如是諸觸或光神竟寂爾者電光定也。於",
    "T46n1919_001:0581b28": "此時中有無量相似。行者爾時一切勿著。但",
    "T46n1919_001:0581b29": "努力一心而已自然得度。若不精進即退墮",
    "T46n1919_001:0581c01": "也。問何故數息時忽然忘數但知息。答心稍",
    "T46n1919_001:0581c02": "稍細應於一心是以失數。向者息是一數是",
    "T46n1919_001:0581c03": "一境與二俱所以麁。問何故復不知息但知",
    "T46n1919_001:0581c04": "境。答行者麁觀已除息漸微所以不見。有人",
    "T46n1919_001:0581c05": "言。毛孔盡開處皆出故所以無耳。師言息微",
    "T46n1919_001:0581c06": "故不見。此言毛孔散出者。既許出那得鼻門",
    "T46n1919_001:0581c07": "獨不出也。言微而不見者據繫念為語。毛孔",
    "T46n1919_001:0581c08": "散出者據通暢為語。有人云。息繫不行心眼",
    "T46n1919_001:0581c09": "乍明倏如電光。疑是電光定。習者言。若但不",
    "T46n1919_001:0581c10": "見息者是息微故。忽然目明者人多語此是",
    "T46n1919_001:0581c11": "默然。心自此之前亦有小小便身之觸人多",
    "T46n1919_001:0581c12": "以為禪喜樂。師言此是十善相應心非上界",
    "T46n1919_001:0581c13": "也。度此一節入禪境也。履氷臨淵爾乃得過",
    "T46n1919_001:0581c14": "耳。師言觸者自知不須言之。諸師咸以此驗",
    "T46n1919_001:0581c15": "人虛實。言知者恐妄想之流翻為害耳。師言",
    "T46n1919_001:0581c16": "若忽復見息還。從數起一以如前。若坐久",
    "T46n1919_001:0581c17": "一人須出時息現。爾時即隨隨經十息許。復",
    "T46n1919_001:0581c18": "數數經十息許。乃微動手脚次動如按摩法。",
    "T46n1919_001:0581c19": "次開目從細至麁乃可起耳。於此時中由恒",
    "T46n1919_001:0581c20": "數息髣髴知之而已。但不復專精也。師教誡",
    "T46n1919_001:0581c21": "時恒說出入有次第偈也。坐禪人問種種病",
    "T46n1919_001:0581c22": "師誡言。但繫心在境不令他緣病自差耳。用",
    "T46n1919_001:0581c23": "之者遠至三日無有不差。問心亂橫見。答攝",
    "T46n1919_001:0581c24": "念可愈。問四大增損那得復差。答心之動轉",
    "T46n1919_001:0581c25": "由扇之有風。住止理數然。師教誡常言實心",
    "T46n1919_001:0581c26": "繫實境。實緣次第生實。實迭相注自然入實",
    "T46n1919_001:0581c27": "理。問但得禪定便得入理為有地位耶。答利",
    "T46n1919_001:0581c28": "根者心定便入亦無的位。鈍根者備經九次",
    "T46n1919_001:0581c29": "第定定盡方會。問外道修禪定至非想那不",
    "T46n1919_001:0582a01": "會理。答外道修定皆滯我心。心為障故不會",
    "T46n1919_001:0582a02": "理也。夫痛者是亂風起由與外爭故也。云何",
    "T46n1919_001:0582a03": "與外爭。謂心去時以表牽也。如教嬰兒行但",
    "T46n1919_001:0582a04": "任之而已。不得牽挽。欲速達者可不慎乎。急",
    "T46n1919_001:0582a05": "者是絞風起。由行者專太過報。風勢分不盡",
    "T46n1919_001:0582a06": "故也。若過若不及為失一矣。痒者由行者息",
    "T46n1919_001:0582a07": "生時謂為滅。息滅時謂為生。意與息相違故",
    "T46n1919_001:0582a08": "也。故云不諦不明賊從內生冷者由行者不",
    "T46n1919_001:0582a09": "以味所念處水大增也。熱者由行者常有希",
    "T46n1919_001:0582a10": "望火大增故也。師言夫欲修行者。要須有分",
    "T46n1919_001:0582a11": "無分者不能辦事也。何謂為分。所謂四心。一",
    "T46n1919_001:0582a12": "者堅信謂深信師。二者受用謂師法也。三者",
    "T46n1919_001:0582a13": "精勤常自勉勵。四者方便謂細迴轉。云身中",
    "T46n1919_001:0582a14": "脈如百川歸海。心如拘物頭。四片相合一片",
    "T46n1919_001:0582a15": "各有十紀脈。共絞絡故心端有四十脈也。其",
    "T46n1919_001:0582a16": "下一脈直往趣臍。號曰優陀那風。優陀那者",
    "T46n1919_001:0582a17": "中也。故號此脈為中脈也。初坐之中其外種",
    "T46n1919_001:0582a18": "種變形。或作父母師僧國王美女形像師子",
    "T46n1919_001:0582a19": "虎狼。如是謂魔鬼。行者當假想心。作金剛刀",
    "T46n1919_001:0582a20": "擬之即去。夫病有多種。一身作病。二鬼作病。",
    "T46n1919_001:0582a21": "三魔作病。四不調息成病。五業障病。今須識",
    "T46n1919_001:0582a22": "知第一身自作病者。坐時或倚壁或衣襟。大",
    "T46n1919_001:0582a23": "眾未出而臥。此心懈怠魔得其便。入身成病",
    "T46n1919_001:0582a24": "使人身體背脊骨欲疼痛。名為注病難治。行",
    "T46n1919_001:0582a25": "者慎之。治法者用息從頭流氣。向背脊歷骨",
    "T46n1919_001:0582a26": "節邊注下。須好用心方差耳。第二鬼作病者。",
    "T46n1919_001:0582a27": "有人坐時其心念種種事。或望有所知。或欲",
    "T46n1919_001:0582a28": "知人吉凶。有兜醯羅鬼來入其身。種種變現",
    "T46n1919_001:0582a29": "或見吉凶事知他身。或知一家一村一聚落",
    "T46n1919_001:0582b01": "一州一郡。及一國土中吉凶善惡等。或如似",
    "T46n1919_001:0582b02": "聖人此非聖也。並是前鬼所作莫取之也。若",
    "T46n1919_001:0582b03": "不治之者久久亦能殺人。第三魔作病者。有",
    "T46n1919_001:0582b04": "人坐時心念利養。魔即現其種種衣服飲食",
    "T46n1919_001:0582b05": "七珍雜物供養之具應識之。若覺急須治之。",
    "T46n1919_001:0582b06": "若不治入心成病者難治。第四病者有人坐",
    "T46n1919_001:0582b07": "不解調息成病。令人身體枯閉而羸瘦。此人",
    "T46n1919_001:0582b08": "無罪易治。治法用遍息正用心息之息名為",
    "T46n1919_001:0582b09": "遍滿息。用之法以心住息。從頭溜氣遍滿四",
    "T46n1919_001:0582b10": "胑。此是不解用息。使筋脈焦枯身無潤澤。令",
    "T46n1919_001:0582b11": "以此二息從上流下。令息遍身故名遍息滿",
    "T46n1919_001:0582b12": "息。息遍滿故身即平復可用止息。云何名止",
    "T46n1919_001:0582b13": "息。平心直住不動是名為止息。第五業障病",
    "T46n1919_001:0582b14": "者。舉身腫滿顏色虛肥而黃。此人障重難治",
    "T46n1919_001:0582b15": "應須懺悔。治法用焦息[火*朝]息。云何名焦[火*朝]。二",
    "T46n1919_001:0582b16": "息亦非外別捉[火*朝]等物來著身中。還用心息",
    "T46n1919_001:0582b17": "想作焦[火*朝]。二息從頭至足及溜氣四胑。通遍",
    "T46n1919_001:0582b18": "令使腫滿得消。還用心息平心直住。息得平",
    "T46n1919_001:0582b19": "復唯須懺悔。復有四胑痿弱無力。兩臂兩足",
    "T46n1919_001:0582b20": "欲落。或一臂欲落者。治法用遍息流氣使滿",
    "T46n1919_001:0582b21": "四胑良久自差。若口向左邊窪即注息往左。",
    "T46n1919_001:0582b22": "若右邊窪注息往右邊。若向左角右角如上",
    "T46n1919_001:0582b23": "法。若有宿痤冷熱等病。用息向下流使病滅。",
    "T46n1919_001:0582b24": "身中細碎眾病皆用息治之。若冷病即用熱",
    "T46n1919_001:0582b25": "息流之。若熱病即用冷息流之。對治作法各",
    "T46n1919_001:0582b26": "用此二息治之。復須行時用息。若足輕頭重",
    "T46n1919_001:0582b27": "此是心高妄想。可息妄想心。可息高心。可向",
    "T46n1919_001:0582b28": "下看心。若足重頭輕悲者向心。若行時復次",
    "T46n1919_001:0582b29": "須用心不高不下。使息調和用息使身心俱",
    "T46n1919_001:0582c01": "遍。即入通明觀可觀心性三昧身相三昧。心",
    "T46n1919_001:0582c02": "相為其本。經言識心達本源無虛假故。治痢",
    "T46n1919_001:0582c03": "法安心臍下。患冷痢則作暖息。患熱則作冷",
    "T46n1919_001:0582c04": "息取差為止。治嗽法取嗽欲發時。三過吐氣",
    "T46n1919_001:0582c05": "然後安心中觀。嗽欲發時便吐氣令出。還如",
    "T46n1919_001:0582c06": "先安心自差。治腫法作息腫斷令息撮聚欲",
    "T46n1919_001:0582c07": "遍。當腫上以心住定穿作一孔。令息從中出",
    "T46n1919_001:0582c08": "入即差治耳。滿法安心置孔外細細引。自牽",
    "T46n1919_001:0582c09": "氣令出須臾自差治。人坐忽然喉中如似有",
    "T46n1919_001:0582c10": "物長一二寸。不肯出者安心物上須心住定。",
    "T46n1919_001:0582c11": "然後分心四向意地語云。內外皆空病從何",
    "T46n1919_001:0582c12": "生。亦須解空性遣之自去。治坐中忽得短氣",
    "T46n1919_001:0582c13": "可先噓氣。從鼻却入令氣滿身竟令出。然後",
    "T46n1919_001:0582c14": "安心置掌文中不久自去。一息治身中種種",
    "T46n1919_001:0582c15": "病法。取氣從鼻却入令氣滿身竟。然後細細",
    "T46n1919_001:0582c16": "閉口隨氣自內置此息去。引心從骨中直下",
    "T46n1919_001:0582c17": "出不淨門外住。眠時引息內脚心。行住坐臥",
    "T46n1919_001:0582c18": "恒用此心。自四處有雜病時須此息息通。然",
    "T46n1919_001:0582c19": "後隨病處所引氣息。從病處出入空無有閡",
    "T46n1919_001:0582c20": "者即差。治冷病用暖息。治熱病用冷息。治骨",
    "T46n1919_001:0582c21": "髓病用刀息。破脚十指頭并作息破脚趺上",
    "T46n1919_001:0582c22": "骨令出即差。治人身分腫刀息破脚十指奇",
    "T46n1919_001:0582c23": "中令出通。身腫滿安息脚心下。身重作輕息",
    "T46n1919_001:0582c24": "身輕重息。初坐之中數息長短。外神來鼻其",
    "T46n1919_001:0582c25": "心直上至頂蒸熱。却之法合口縮氣向上至",
    "T46n1919_001:0582c26": "頂。還向下牽氣則止。其若不治通目兩目俱",
    "T46n1919_001:0582c27": "闇此是何患。若為鬼神。鬼神名字跋違多。",
    "T46n1919_001:0582c28": "舒手蓋目盲。即誦呪曰。人之波晝比尼若波",
    "T46n1919_001:0582c29": "晝憂藪波晝誦至三遍。眼即開明還如本初",
    "T46n1919_001:0583a01": "坐。得細住心為外人觸。氣上塞胸腹脹不得",
    "T46n1919_001:0583a02": "安坐者。此是身中六神俱奔在胸。以是令患",
    "T46n1919_001:0583a03": "治之法。先解衣帶出氣使長入氣使短十息。",
    "T46n1919_001:0583a04": "然後誦前呪命阿那般那乃至十得差。初坐",
    "T46n1919_001:0583a05": "成得細住心為人來觸。氣上衝肺成病者。即",
    "T46n1919_001:0583a06": "令肺脹過百日。即吐逆不得飲食。此是外有",
    "T46n1919_001:0583a07": "惡神來入人身名跋多神。赤色六眼八孔或",
    "T46n1919_001:0583a08": "大或小。復有三小神名曰呼蒐醯。或變形作",
    "T46n1919_001:0583a09": "小兒。或作蟒身。其形赤黑色。兜羅醯神。其形",
    "T46n1919_001:0583a10": "或大或小三遍。初坐中或得身體骨節腰背",
    "T46n1919_001:0583a11": "疼痛。自呼辟注。此是何患。此名六根通身遊",
    "T46n1919_001:0583a12": "戲。不久患舉身頂直三過舒身命阿那般那",
    "T46n1919_001:0583a13": "即差。初坐之中六神沈曀。為外人來觸六神",
    "T46n1919_001:0583a14": "橫出身外。毛孔中各有一神。皆來奔入喜有",
    "T46n1919_001:0583a15": "起。身體青腫妨不得坐。治法先合口縮氣向",
    "T46n1919_001:0583a16": "上。二遍身中還牽氣向下。然後誦前呪命阿",
    "T46n1919_001:0583a17": "那般那。復列惡鬼神名字。呼蒐醯跋違多即",
    "T46n1919_001:0583a18": "差。又言名出息為安。安般之人唯數出息。初",
    "T46n1919_001:0583a19": "坐中或有掉動者非久患。治法先命阿那般",
    "T46n1919_001:0583a20": "那。云何亂語休即止。初坐中或有身中火起",
    "T46n1919_001:0583a21": "不是患也。治法外邊闇齎火入莫使知聞。盆",
    "T46n1919_001:0583a22": "合頭此人令坐傍人唱言。此是大火起開眼",
    "T46n1919_001:0583a23": "不見滿三遍即止。初坐中或有身中水出者",
    "T46n1919_001:0583a24": "非患。治法盆盛水莫使聞知。口含水灑面開",
    "T46n1919_001:0583a25": "眼不見滿三遍即止。初坐中重觸得心為人",
    "T46n1919_001:0583a26": "來驚心中迫迮。即時摸捫。下病大小行不通。",
    "T46n1919_001:0583a27": "此是身中六神俱下出故生患。治法縮氣向",
    "T46n1919_001:0583a28": "下還牽向上。說呪命阿那波那以差為限欲",
    "T46n1919_001:0583a29": "上廁用心法。大小便出時可作一切病出。想",
    "T46n1919_001:0583b01": "又行者心少開悟於其深義。如有漸解其心",
    "T46n1919_001:0583b02": "歡喜。思量過分復得忍勞患。行者當以智籌",
    "T46n1919_001:0583b03": "量。可不應止則止應觀則觀。止觀順宜便可",
    "T46n1919_001:0583b04": "得久。思勞之狀眾多。亦得頭痛氣滿皆用息",
    "T46n1919_001:0583b05": "治之。治頭痛法鼻中入氣口中微引氣出。意",
    "T46n1919_001:0583b06": "想念頭中痛氣微從口出。若心細微緩調順",
    "T46n1919_001:0583b07": "時。三度引氣出當自欠呿。如是引氣欠呿不",
    "T46n1919_001:0583b08": "過至十頭痛則差。治腹中氣滿法。鼻中入氣",
    "T46n1919_001:0583b09": "口微引氣出。意念腹中悶氣。使從口中出患",
    "T46n1919_001:0583b10": "時當嗌氣。若腹中結極滿患時。當仰眠申手",
    "T46n1919_001:0583b11": "脚以手輕腹皮上。須按摩之十回五回。當有",
    "T46n1919_001:0583b12": "嗌氣。還復起坐引氣如前治法。若心調順細",
    "T46n1919_001:0583b13": "乃至十年二十年。結氣滿患但一日一夜心",
    "T46n1919_001:0583b14": "息調順氣息調和。不緩不急不麁不細。調和",
    "T46n1919_001:0583b15": "得所患皆差也。若以息麁細緩急。調和不得",
    "T46n1919_001:0583b16": "所者終不能差也。若出息有聲名麁急。出息",
    "T46n1919_001:0583b17": "如欲不續名細緩。細緩者善。又以腹中氣滿",
    "T46n1919_001:0583b18": "悶時。長引氣出更增其患。出息使不長不短",
    "T46n1919_001:0583b19": "調順和適。得所患必差也。以調和氣息治患",
    "T46n1919_001:0583b20": "法。治一切腸中氣。又坐禪和適得所者患者",
    "T46n1919_001:0583b21": "悉差。又坐禪入得好細心定不得懷憂恚惱。",
    "T46n1919_001:0583b22": "必成氣患數入息時。數入息亦成氣病緣。五",
    "T46n1919_001:0583b23": "臟中作境界修定亦成病。乃至誦經連文接",
    "T46n1919_001:0583b24": "句或出氣不時攝入。入氣不時出盡成病。皆",
    "T46n1919_001:0583b25": "以前法治之。又治頭痛時不得治腹滿。治腹",
    "T46n1919_001:0583b26": "滿時不得治頭痛。一時治兩患則更增其患。",
    "T46n1919_001:0583b27": "若頭中氣極治其患時。鼻中入氣而大開口",
    "T46n1919_001:0583b28": "微引氣出之。又勤坐之人多喜有氣。若有氣",
    "T46n1919_001:0583b29": "患常用口中出氣治之久久。人齒冷心得調",
    "T46n1919_001:0583c01": "細時。鼻中入氣還以鼻中微引氣出治之。其",
    "T46n1919_001:0583c02": "若心得調細一切氣患。盡用鼻出入息治之。",
    "T46n1919_001:0583c03": "若又用數息法緣所患隨息。亦善入時不緣",
    "T46n1919_001:0583c04": "但緣出息也。若修觀過分故心則浮亂。怡空",
    "T46n1919_001:0583c05": "過分故心則沈。鈍行者常善觀察思惟治此",
    "T46n1919_001:0583c06": "患也。又坐禪人若調心在身中五臟中來緣",
    "T46n1919_001:0583c07": "境界或謂五臟中定心來緣境界勤坐之人",
    "T46n1919_001:0583c08": "不久成病。能令行人五臟界生氣脈與境界相",
    "T46n1919_001:0583c09": "連。使人得急攣病。治法意想觀身中上下使",
    "T46n1919_001:0583c10": "空。如木筒相乃至臨坐。及地皆令使空作意",
    "T46n1919_001:0583c11": "想。身中氣息盡使向下入地而去。若心調順",
    "T46n1919_001:0583c12": "不久即差。患若差竟教使觀脚腂子上境界",
    "T46n1919_001:0583c13": "也。又須教患者汝得此患由心錯謬。謂言在",
    "T46n1919_001:0583c14": "身中。心法不在身外不在身內。隨所緣而生",
    "T46n1919_001:0583c15": "汝當解之。又復坐人心念境界時。意謂作眼",
    "T46n1919_001:0583c16": "見相。又復坐人得住時。有光明照境界上。不",
    "T46n1919_001:0583c17": "知是心光明意光明。從明中出住在境界上。",
    "T46n1919_001:0583c18": "是人不久患眼睛疼痛。令人眼闇痛。治法即",
    "T46n1919_001:0583c19": "以心緣眼。心見眼合而作是念。見觀之法眼",
    "T46n1919_001:0583c20": "應開視。今見眼合知非眼見。復次緣眼時見",
    "T46n1919_001:0583c21": "境界上明。向上緣眼是心心從明中出。而是",
    "T46n1919_001:0583c22": "心法不在內不在外不在中間。眼是心法故",
    "T46n1919_001:0583c23": "隨心所緣處生。亦復不在內外兩中間。作是",
    "T46n1919_001:0583c24": "觀時錯謬假心。患皆除斷眼患即除。又坐時",
    "T46n1919_001:0583c25": "不得令衣帶急。使人得氣滿患。又復坐人得",
    "T46n1919_001:0583c26": "上地定。不得就坐中起善惡覺觀。令人頭痛",
    "T46n1919_001:0583c27": "患皆須慎之。是等諸患如上法治之。又復坐",
    "T46n1919_001:0583c28": "人見境界上有塵起。凝如似紡車轉者。是人",
    "T46n1919_001:0583c29": "有風患不得修學上地禪定。令人發狂。但得",
    "T46n1919_001:0584a01": "學身念處。觀行法方便治風患。差乃可得學",
    "T46n1919_001:0584a02": "上地定耳。若入淺定而為外聲觸。或有事觸",
    "T46n1919_001:0584a03": "身時。即覺出定不能成患。若心嫌恨瞋恚惱",
    "T46n1919_001:0584a04": "則成氣滿患。若入深定有大聲觸。聲雖在外",
    "T46n1919_001:0584a05": "而在身中。聲或在境界上聲。是人欲出定不",
    "T46n1919_001:0584a06": "能得出。心在身中怖怕精神荒迷後乃得出。",
    "T46n1919_001:0584a07": "即令人得腹脹患。或暴下血有事觸身得患。",
    "T46n1919_001:0584a08": "亦如是。治法亦用調息如前法也。若起瞋恚",
    "T46n1919_001:0584a09": "憤怒則不可治。或時殺人初坐時。若大小便",
    "T46n1919_001:0584a10": "不通蹴氣向上還牽向下。呪阿那般那即差。",
    "T46n1919_001:0584a11": "初坐時有好種種事起人來觸惱。或謗佛法",
    "T46n1919_001:0584a12": "胡漢語令人不解。此是惡鬼入身名兜醯羅。",
    "T46n1919_001:0584a13": "誦前呪即差。兜醯羅神其身黃。乍大乍小。命",
    "T46n1919_001:0584a14": "入息阿那出息般那治身卒痛法。問安般人",
    "T46n1919_001:0584a15": "何故舉身卒痛。一師言。由食太飽未消而便",
    "T46n1919_001:0584a16": "攝念氣麁念細故使然也。治法二三日省食。",
    "T46n1919_001:0584a17": "節息令長諦緣出息相。二三日坐便愈。一師",
    "T46n1919_001:0584a18": "言。由攝念太急則氣結故病。治法想身狀甑",
    "T46n1919_001:0584a19": "上飯氣。然後想有風從臍中起出至面門。面",
    "T46n1919_001:0584a20": "門者口也。轉轉猛大吹身氣令散。散後身痛",
    "T46n1919_001:0584a21": "即愈。數日須食肥膩食慎勿見風。又治法於",
    "T46n1919_001:0584a22": "未食時。密室中慎勿聞聲。寬放四肢於面門",
    "T46n1919_001:0584a23": "調和氣息五過。二三日坐即差。又云由初坐",
    "T46n1919_001:0584a24": "時行風猶盛。不作方便即急捉體如住風。體",
    "T46n1919_001:0584a25": "住風與行風爭力故也。治法須行動從緩漸",
    "T46n1919_001:0584a26": "急至五里許。還復從急至緩即坐。長噓息四",
    "T46n1919_001:0584a27": "五過。寬放四肢泄然復放意經食頃。復引息",
    "T46n1919_001:0584a28": "二三過勿令耳聞聲。復放意如前經一食頃。",
    "T46n1919_001:0584a29": "然後攝念至一坐即愈耳。",
    "T46n1919_001:0584b01": "天台智者大師禪門口訣"
}