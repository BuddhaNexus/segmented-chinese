{
    "T17n0727_001:0457c02": "No. 727",
    "T17n0727_001:0457c03": "十不善業道經",
    "T17n0727_001:0457c05": "馬鳴菩薩集",
    "T17n0727_001:0457c06": "西天譯經三藏朝散大夫",
    "T17n0727_001:0457c07": "試鴻臚少卿宣梵大師賜紫",
    "T17n0727_001:0457c08": "沙門臣日稱等奉　詔譯",
    "T17n0727_001:0457c09": "此十不善業道，體性是罪，若樂求佛道者，遠離",
    "T17n0727_001:0457c10": "彼過，當如是知。何等為十？所謂身業三種，語",
    "T17n0727_001:0457c11": "業四種，意業三種。於是義中，今當解說。身三",
    "T17n0727_001:0457c12": "種者，殺生、不與取、欲邪行；語四種者，妄言、綺",
    "T17n0727_001:0457c13": "語、兩舌、惡語；意三種者，貪、瞋、邪見。云何殺生？",
    "T17n0727_001:0457c14": "謂於有情率先見已，次審其名，決定欲殺，動",
    "T17n0727_001:0457c15": "身施作，斷其命根。如是五緣次第具足，成殺",
    "T17n0727_001:0457c16": "生罪，定感彼果。云何不與取？謂於他物先窺",
    "T17n0727_001:0457c17": "覘已，而起審慮，決定欲取，動身所作，即盜其",
    "T17n0727_001:0457c18": "物。具足五緣，成不與取罪。云何欲邪行？於此",
    "T17n0727_001:0457c19": "罪中而有四類，非處、非時、非分、非往。非處者，",
    "T17n0727_001:0457c20": "謂於諸佛菩薩經像、和尚闍梨、父母所止，或",
    "T17n0727_001:0457c21": "相隣近，皆所不應。非時者，謂於晝日，或偶",
    "T17n0727_001:0457c22": "月事，懷妊新產，彼不樂欲，及病惱等，或受淨",
    "T17n0727_001:0457c23": "住八關齋戒，皆非其宜。非分者，謂於面門及",
    "T17n0727_001:0457c24": "以非道，童男處女，自執持等，俱不應作。非往",
    "T17n0727_001:0457c25": "者，謂於他妻，及比丘尼、親族、異趣，及衒賣等，",
    "T17n0727_001:0457c26": "設自境界作非梵行，所不應理。如上當知。云",
    "T17n0727_001:0457c27": "何妄語？謂於見物或他遺墜，審知是已，決定",
    "T17n0727_001:0457c28": "而取，彼若尋求起虛妄說，具是五緣，成妄",
    "T17n0727_001:0457c29": "語罪。云何綺語？謂於他人以染污心，增飾其",
    "T17n0727_001:0458a01": "非，對彼而說。云何兩舌？於他所有隱密等事，",
    "T17n0727_001:0458a02": "以非理言，而作離間。云何惡語？謂於貪欲和",
    "T17n0727_001:0458a03": "合事相，以雜染言厲聲而說。云何名貪？於他",
    "T17n0727_001:0458a04": "財富及彼受用，起愛樂心，非理希望。云何名",
    "T17n0727_001:0458a05": "瞋？謂於有情起忿恚心，而作損惱及捶打等。",
    "T17n0727_001:0458a06": "云何邪見？謂無施等、無彼後世、無供養事、無",
    "T17n0727_001:0458a07": "佛世尊聲聞緣覺、無罪無福、無所作業、無所受",
    "T17n0727_001:0458a08": "報。如《正法念處經》，及餘經說。此十不善業道",
    "T17n0727_001:0458a09": "是地獄因，於十善業道應當修學，則於惡趣",
    "T17n0727_001:0458a10": "永不墮落。",
    "T17n0727_001:0458a11": "十不善業道經"
}