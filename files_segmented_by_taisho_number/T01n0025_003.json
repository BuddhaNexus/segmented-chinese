{
    "T01n0025_003:0377a14": "2起世因本經卷第三",
    "T01n0025_003:0377a16": "隋天竺沙門達摩笈多譯",
    "T01n0025_003:0377a17": "地獄品中",
    "T01n0025_003:0377a18": "「復次，諸比丘！彼等地獄諸眾生輩，有無量時",
    "T01n0025_003:0377a19": "長遠道中，從彼燋渴五百由旬小地獄出，出",
    "T01n0025_003:0377a20": "已奔走，略說乃至，求救護處，即便詣向五",
    "T01n0025_003:0377a21": "百由旬膿血地獄。入彼處已，即為彼等，生",
    "T01n0025_003:0377a22": "於膿血，乃至咽喉已下熱沸。而彼地獄諸眾",
    "T01n0025_003:0377a23": "生等，入已東西交橫行走。彼等如是馳走之",
    "T01n0025_003:0377a24": "時，燒手燒足、或燒耳鼻，燒耳鼻已，及諸支",
    "T01n0025_003:0377a25": "節，皆悉燒然。其諸支節，被燒然已，諸罪",
    "T01n0025_003:0377a26": "人等，於彼受苦，嚴酷重切，不可思議。命既",
    "T01n0025_003:0377a27": "未終，惡不善業又未畢盡，乃至人身所造作",
    "T01n0025_003:0377a28": "來。復次，諸比丘！膿血地獄中有諸蟲，名最",
    "T01n0025_003:0377a29": "猛勝住，而彼諸蟲，為彼地獄諸眾生等，作",
    "T01n0025_003:0377b01": "多損害。或於身中先割破皮，割皮破已",
    "T01n0025_003:0377b02": "次復割肉，割肉已割筋，割筋已破骨，破骨",
    "T01n0025_003:0377b03": "已拔出於髓取而食之。彼諸眾生，於中乃",
    "T01n0025_003:0377b04": "至受嚴重苦，命既未終，乃至未盡惡不善",
    "T01n0025_003:0377b05": "業，及以人身所作來者，皆悉具受。復次，諸",
    "T01n0025_003:0377b06": "比丘！彼膿血獄所有眾生，或時飢渴，彼等",
    "T01n0025_003:0377b07": "即以兩手掬取彼沸膿血，置於口中，置口中",
    "T01n0025_003:0377b08": "已，應時燒彼眾生脣口，燒脣口已燒腭，燒",
    "T01n0025_003:0377b09": "腭已燒喉，燒喉已燒胸，燒胸已燒心，燒心",
    "T01n0025_003:0377b10": "已燒腸，燒腸已燒胃，燒胃已直過小腸，向",
    "T01n0025_003:0377b11": "下而出。彼等眾生，於彼地獄，乃至受諸嚴",
    "T01n0025_003:0377b12": "切重苦。命既未終，乃至未盡惡不善業，及",
    "T01n0025_003:0377b13": "以人身所作來者，如是次第，具足而受。",
    "T01n0025_003:0377b14": "「復次，諸比丘！彼等地獄諸眾生輩，經無量時",
    "T01n0025_003:0377b15": "長遠道中，從於膿血五百由旬小地獄出，出",
    "T01n0025_003:0377b16": "已馳走，乃至求於救護之處，向一銅釜五百",
    "T01n0025_003:0377b17": "由旬小地獄中。入彼處已，時守獄者，捉彼",
    "T01n0025_003:0377b18": "地獄諸眾生輩，擲置釜中，其頭向下，脚皆",
    "T01n0025_003:0377b19": "在上，彼諸眾生於其中間，以地獄火，相燒煮",
    "T01n0025_003:0377b20": "故，若沸向上，即煮即熟；若沸在下，亦煮亦",
    "T01n0025_003:0377b21": "熟；若在中間，還即煮熟；若交若橫，還即煮",
    "T01n0025_003:0377b22": "熟；若為沫覆，還煮還熟；若見不見，一切煮",
    "T01n0025_003:0377b23": "熟。譬如世間若煮小豆、若煮大豆及豌豆等，",
    "T01n0025_003:0377b24": "置於釜內，滿中著水，其下然火，如是湧沸，",
    "T01n0025_003:0377b25": "湯豆和合，若來向上，即煮即熟；若向下去，",
    "T01n0025_003:0377b26": "亦即煮熟；若住於中，亦煮亦熟；若其交橫，",
    "T01n0025_003:0377b27": "亦俱煮熟；若為沫覆，還亦煮熟；若見不見，",
    "T01n0025_003:0377b28": "一切時熟。諸比丘！如是如是，彼一銅釜小",
    "T01n0025_003:0377b29": "地獄中，有守獄者，取彼地獄諸眾生等，令",
    "T01n0025_003:0377c01": "脚在上以頭向下，遙擲彼等置銅釜中，被地",
    "T01n0025_003:0377c02": "獄火之所燒逼，熱沸既盛。時，諸罪人逐沸",
    "T01n0025_003:0377c03": "向上，即煮即熟，略說乃至，若見不見，亦即",
    "T01n0025_003:0377c04": "煮熟。彼等於中受嚴切苦，乃至若人非人身",
    "T01n0025_003:0377c05": "中所作來者，如是次第，於彼地獄，具足而",
    "T01n0025_003:0377c06": "受。",
    "T01n0025_003:0377c07": "「諸比丘！彼地獄中諸眾生等，經無量時長遠",
    "T01n0025_003:0377c08": "道中，從一銅釜五百由旬小地獄出，出已奔",
    "T01n0025_003:0377c09": "走，乃至欲求救護之處，向多銅釜五百由旬",
    "T01n0025_003:0377c10": "小地獄中。入彼處已，為守獄者，取於彼等",
    "T01n0025_003:0377c11": "地獄眾生，捉脚向上頭向下，擲置銅釜之",
    "T01n0025_003:0377c12": "中。而彼地獄猛火逼切，若沸向上，即煮即",
    "T01n0025_003:0377c13": "熟；若沸向下，亦即煮熟；若在中間，亦即煮",
    "T01n0025_003:0377c14": "熟；若橫若覆，見與不見，俱悉煮熟。譬如釜",
    "T01n0025_003:0377c15": "中煮諸豆等，為火燒逼，涌沸向上，亦煮亦",
    "T01n0025_003:0377c16": "熟，略說乃至，若見不見，悉皆煮熟。諸比丘！",
    "T01n0025_003:0377c17": "如是如是，其多銅釜五百由旬小地獄中，諸",
    "T01n0025_003:0377c18": "眾生輩，為守獄者，取其兩脚，倒竪向上，捉",
    "T01n0025_003:0377c19": "頭向下，擲銅釜中，彼等於中，被地獄火之",
    "T01n0025_003:0377c20": "所逼切，若沸向上，交橫煮熟，略說乃至，見",
    "T01n0025_003:0377c21": "與不見，悉煮悉熟。",
    "T01n0025_003:0377c22": "「復次，諸比丘！彼多銅釜五百由旬小地獄中，",
    "T01n0025_003:0377c23": "諸眾生輩，為守獄者，以鐵蟹爪，取彼地獄",
    "T01n0025_003:0377c24": "諸眾生身，從釜至釜，彼等從釜將至釜時，",
    "T01n0025_003:0377c25": "膿血皮肉，皆悉散盡，唯餘骸骨。彼等於中，",
    "T01n0025_003:0377c26": "乃至受於重嚴極苦，未得命終，乃至不盡",
    "T01n0025_003:0377c27": "彼不善業，若人身中，所作業者，一切悉受。",
    "T01n0025_003:0377c28": "「諸比丘！彼地獄中諸眾生輩，經無量時長遠",
    "T01n0025_003:0377c29": "道中，從多銅釜五百由旬小地獄出，出已馳",
    "T01n0025_003:0378a01": "走，乃至欲求救護之處，詣向磑疊五百由旬",
    "T01n0025_003:0378a02": "小地獄中。入彼處已，時守獄者即捉受罪",
    "T01n0025_003:0378a03": "諸眾生輩，仰撲置於鐵磑之上，熾然光焰一",
    "T01n0025_003:0378a04": "向洞然，仰臥中已，更取別石，於上壓之；",
    "T01n0025_003:0378a05": "壓已色別，復更研之；研已復研，作於細末；",
    "T01n0025_003:0378a06": "作細末已，復更重末，最後細末別於彼處。",
    "T01n0025_003:0378a07": "末已更研，研已復研，末已復末，至其最後",
    "T01n0025_003:0378a08": "細末之時，而其支體血一邊流，一邊猶有",
    "T01n0025_003:0378a09": "骨末存在。彼等於中，受最嚴苦，乃至於中，",
    "T01n0025_003:0378a10": "未得命終，未盡於彼不善之業，乃至人身所",
    "T01n0025_003:0378a11": "作來者，如是次第，具足而受。",
    "T01n0025_003:0378a12": "「諸比丘！彼等地獄諸眾生輩，經無量時長遠",
    "T01n0025_003:0378a13": "道中，從於磑疊五百由旬小地獄出。出已馳",
    "T01n0025_003:0378a14": "走，欲求室宅，欲求歸依覆護之處，詣向斛",
    "T01n0025_003:0378a15": "量五百由旬小地獄中。入彼處已，其守獄",
    "T01n0025_003:0378a16": "者，取彼地獄諸眾生輩，以熱鐵斛熾然光焰",
    "T01n0025_003:0378a17": "一向猛烈，遣其量火。彼量火時，燒手燒脚、",
    "T01n0025_003:0378a18": "燒耳燒鼻、燒大支節、燒小支節，然支節",
    "T01n0025_003:0378a19": "已，彼等於中，受極嚴苦、受最痛苦。壽命未",
    "T01n0025_003:0378a20": "終，乃至未盡惡不善業，不滅不沒不離不",
    "T01n0025_003:0378a21": "失，乃至往昔所造作者，若人身中所作來者，",
    "T01n0025_003:0378a22": "如是次第，具足而受。",
    "T01n0025_003:0378a23": "「諸比丘！彼等地獄諸眾生輩，經無量時長遠",
    "T01n0025_003:0378a24": "道中，從彼斛量五百由旬小地獄出。出已馳",
    "T01n0025_003:0378a25": "走，求室求覆、求救求洲、求歸依處，遂詣向雞",
    "T01n0025_003:0378a26": "五百由旬小地獄中。入彼處已，於中生雞滿",
    "T01n0025_003:0378a27": "彼而住，乃至膝輪，熾然光焰，一向猛熱。彼",
    "T01n0025_003:0378a28": "眾生輩，行於其中，步步焰熱東西馳走，四",
    "T01n0025_003:0378a29": "向顧望，無處可依，大火熾然，燒手燒脚、燒",
    "T01n0025_003:0378b01": "耳燒鼻，燒耳鼻已燒諸支節，大小一時",
    "T01n0025_003:0378b02": "俱皆洞然。彼等於中，受極嚴苦，乃至受於",
    "T01n0025_003:0378b03": "痛切重苦。彼等於中，命既未終，又未盡彼",
    "T01n0025_003:0378b04": "不善惡業，乃至若人身造作者。於彼次第，",
    "T01n0025_003:0378b05": "一切具受。",
    "T01n0025_003:0378b06": "「諸比丘！彼地獄中諸眾生等，經無量時久遠",
    "T01n0025_003:0378b07": "長道，得從彼雞小地獄出。出已一向馳奔而",
    "T01n0025_003:0378b08": "走，乃至欲求救護之處，即向灰河小地獄",
    "T01n0025_003:0378b09": "中，其獄亦廣五百由旬。諸比丘！罪人入已，",
    "T01n0025_003:0378b10": "其彼灰河，流注急疾，波浪高湧，鳴聲極震，",
    "T01n0025_003:0378b11": "灰水沸溢，彌岸盈滿。於彼灰河底下分中，",
    "T01n0025_003:0378b12": "有諸鐵刺，尖利若磨。於其兩岸，復更別有",
    "T01n0025_003:0378b13": "剃刀稠林；其河兩岸，刀林之中，復有諸狗，",
    "T01n0025_003:0378b14": "形紫黑色，垢膩可畏；又其兩岸，復各別有",
    "T01n0025_003:0378b15": "守地獄者；又其兩岸，各復皆生奢摩羅樹，",
    "T01n0025_003:0378b16": "其樹有刺，纖長尖利，鋒穎若磨。爾時，地獄",
    "T01n0025_003:0378b17": "諸眾生輩，入彼河中，欲渡彼岸。當於渡時，",
    "T01n0025_003:0378b18": "為大波浪之所漂沒，沈淪向下，遂於彼中，",
    "T01n0025_003:0378b19": "為諸鐵刺，劖刺其身。刺已即住，彼等於中",
    "T01n0025_003:0378b20": "受極嚴苦，受大重苦。既浮出已，從沸灰",
    "T01n0025_003:0378b21": "河，渡至彼岸。到彼岸已，即復入彼剃刀稠",
    "T01n0025_003:0378b22": "林，其林廣闊，遊歷多時，冒涉利刀，彼等於",
    "T01n0025_003:0378b23": "中，處處經過，入已復入，受大極苦，或復割",
    "T01n0025_003:0378b24": "手、或時割脚、或割手脚，割耳、割鼻、復割耳",
    "T01n0025_003:0378b25": "鼻，割支、割節、復割支節。彼等於中，受嚴",
    "T01n0025_003:0378b26": "重苦乃至極苦，未得命終，乃至未盡惡不善",
    "T01n0025_003:0378b27": "業，及其往昔若人身中所作來者，悉於中",
    "T01n0025_003:0378b28": "受。復次彼灰河中兩岸，所有諸守獄者，見彼",
    "T01n0025_003:0378b29": "受罪諸眾生輩來已，問言：『汝等身今欲得何",
    "T01n0025_003:0378c01": "物？』彼等眾生，即同答言：『我等甚飢。』時，守獄",
    "T01n0025_003:0378c02": "者，取彼地獄諸眾生輩，撲置地上，熾然光",
    "T01n0025_003:0378c03": "焰，一向猛熱，乃至仰臥，又以鐵鉗，開搩",
    "T01n0025_003:0378c04": "其口，持熱鐵丸著於口內，應時燒彼地獄",
    "T01n0025_003:0378c05": "眾生脣口燋破，略說乃至，從咽喉下，到於",
    "T01n0025_003:0378c06": "小腸，直過無礙。彼等於中，受嚴切苦，受極重",
    "T01n0025_003:0378c07": "苦。命既未終，乃至未盡彼不善業，及以往",
    "T01n0025_003:0378c08": "昔人身作者，悉皆具受。",
    "T01n0025_003:0378c09": "「復次，諸比丘！又彼熱沸灰河兩岸，所有諸狗，",
    "T01n0025_003:0378c10": "身黑紫色，垢膩可畏，噉彼地獄諸眾生身，",
    "T01n0025_003:0378c11": "從其支節所有之肉，臠臠咬食。狗或作聲，",
    "T01n0025_003:0378c12": "嘊喍鳴吠。彼等於中，受嚴切苦，乃至受於",
    "T01n0025_003:0378c13": "最極重苦。未得命終，乃至未盡彼不善業，",
    "T01n0025_003:0378c14": "及以往昔於人身中所作來者，一切具受。",
    "T01n0025_003:0378c15": "「諸比丘！彼等地獄諸眾生輩，為彼湧沸極",
    "T01n0025_003:0378c16": "熱灰河所逼切時，又迫彼等纖利鐵刺并剃",
    "T01n0025_003:0378c17": "刀林、怖守獄者，及避黑紫諸垢膩狗，種種",
    "T01n0025_003:0378c18": "急故。時，彼地獄諸眾生輩，即走上彼奢摩羅",
    "T01n0025_003:0378c19": "樹。上彼樹時，其樹枝柯，純是鐵刺，其刺尖",
    "T01n0025_003:0378c20": "利，頭皆向下，纖長若磨。設欲下時，彼等鐵",
    "T01n0025_003:0378c21": "刺，頭則向上，纖長尖利。其彼地獄諸眾生",
    "T01n0025_003:0378c22": "等，上彼奢摩羅樹時，即有諸烏，名為鐵𭉨，",
    "T01n0025_003:0378c23": "彼烏來已，啄彼地獄諸眾生頭，啄頭破已唼",
    "T01n0025_003:0378c24": "𠲿其腦，噉而食之。彼等於中，受極嚴苦，受",
    "T01n0025_003:0378c25": "痛切苦，不可堪忍。即還墮落入沸灰河，彼",
    "T01n0025_003:0378c26": "等於中，還復為大波浪所漂，沒至河底，到",
    "T01n0025_003:0378c27": "彼處已，復為鐵刺之所劖刺。彼等身體，既",
    "T01n0025_003:0378c28": "被刺已，不能復去，則便住彼，於中受苦，極",
    "T01n0025_003:0378c29": "大猛酷。既不堪忍，復起馳走，從灰河渡，渡",
    "T01n0025_003:0379a01": "已還來，到於此岸，彼等復入剃刀稠林，入",
    "T01n0025_003:0379a02": "已復入，而彼入時，割手割脚，或割手脚，乃",
    "T01n0025_003:0379a03": "至割截諸支節等，於中具足受極嚴苦。命",
    "T01n0025_003:0379a04": "未終盡，略說乃至，從於往昔人非人身所作",
    "T01n0025_003:0379a05": "來者，次第悉受。",
    "T01n0025_003:0379a06": "「復次，諸比丘！其沸灰河此岸所有諸守獄者，",
    "T01n0025_003:0379a07": "彼等既見地獄受罪諸眾生來，來已即便遙",
    "T01n0025_003:0379a08": "問之言：『諸汝等輩，何為遠來？欲得何物？』",
    "T01n0025_003:0379a09": "彼等眾生各各答言：『我等渴乏。』時，守獄者",
    "T01n0025_003:0379a10": "取彼眾生，撲著熱鐵熾然地上，令其仰臥。既",
    "T01n0025_003:0379a11": "仰臥已，火焰洞起，即以鐵鉗開彼等口，融",
    "T01n0025_003:0379a12": "赤銅汁灌其口中。時，彼地獄諸眾生輩，既飲",
    "T01n0025_003:0379a13": "銅汁，即燒脣口，乃至小腸，直下而出。彼等",
    "T01n0025_003:0379a14": "於中，極受嚴苦，乃至壽命未散未滅未盡，於",
    "T01n0025_003:0379a15": "彼不善之業及人身中所作來者，悉於中受。",
    "T01n0025_003:0379a16": "「復次，諸比丘！彼等地獄諸眾生輩，受於罪報，",
    "T01n0025_003:0379a17": "經無量時長遠道中，乃有風來，其此大風，",
    "T01n0025_003:0379a18": "名為和合，吹彼地獄諸眾生等，向於岸邊。",
    "T01n0025_003:0379a19": "如是次第，從沸灰河地獄中出，出已馳走，",
    "T01n0025_003:0379a20": "乃至求於救護之處，詣向斫板五百由旬小",
    "T01n0025_003:0379a21": "地獄中。入彼處已，其守獄者，取彼地獄諸",
    "T01n0025_003:0379a22": "眾生輩，撲置熱鐵熾然地上，乃至令其仰臥",
    "T01n0025_003:0379a23": "地已，以鐵𣃆斤，熾然猛焰極大焰赫，為彼",
    "T01n0025_003:0379a24": "地獄諸眾生等，斫手、斫脚、亦斫手脚，斫耳、",
    "T01n0025_003:0379a25": "斫鼻、亦斫耳鼻，斫支、斫節、亦斫支節。彼",
    "T01n0025_003:0379a26": "等於中，乃至極受嚴重之苦。命既未終，乃至",
    "T01n0025_003:0379a27": "未盡惡不善業，及以人身所作來者，如是次",
    "T01n0025_003:0379a28": "第一切具受。",
    "T01n0025_003:0379a29": "「復次，諸比丘！彼等地獄諸眾生輩，有無量時",
    "T01n0025_003:0379b01": "長遠道中，從彼斫板小地獄出。出已馳走，",
    "T01n0025_003:0379b02": "乃至求室求覆求洲、求歸依處、求救護處，向",
    "T01n0025_003:0379b03": "刀葉林五百由旬小地獄中。入彼中已，以無",
    "T01n0025_003:0379b04": "諸善業果報故，忽起風吹從空中墮鐵刀葉",
    "T01n0025_003:0379b05": "林。彼刀葉林，為彼地獄諸眾生輩，斫手、斫",
    "T01n0025_003:0379b06": "脚、亦斫手脚，斫耳、斫鼻、亦斫耳鼻，斫支、",
    "T01n0025_003:0379b07": "斫節、亦斫支節，彼等於中，乃至極受嚴切",
    "T01n0025_003:0379b08": "重苦。命既未終，略說如上，乃至人身所作",
    "T01n0025_003:0379b09": "來者，一切具足悉於中受。",
    "T01n0025_003:0379b10": "「復次，諸比丘！彼刀葉林小地獄中，以無諸善",
    "T01n0025_003:0379b11": "業果報故，有鐵𭉨烏，忽然生出，飛來向",
    "T01n0025_003:0379b12": "彼地獄眾生兩髆之上。安立脚已，即以鐵",
    "T01n0025_003:0379b13": "𭉨啄彼罪人兩眼而去。彼於爾時，極受嚴切",
    "T01n0025_003:0379b14": "痛惱重苦。命既未終，略說如上，乃至人身",
    "T01n0025_003:0379b15": "所作來者，如是次第，一切悉受。",
    "T01n0025_003:0379b16": "「復次，諸比丘！彼地獄中諸眾生輩，有無量",
    "T01n0025_003:0379b17": "時長遠道中，從刀葉林小地獄出。出已馳走，",
    "T01n0025_003:0379b18": "欲求室宅求覆求洲、求歸依處、求救護處，詣",
    "T01n0025_003:0379b19": "向狐狼五百由旬小地獄中。入彼處已，以諸",
    "T01n0025_003:0379b20": "不善業果報故，於彼獄中，出生狐狼，嚴熾麤",
    "T01n0025_003:0379b21": "惡嘊喍可畏，咬彼地獄諸眾生身所有之肉，",
    "T01n0025_003:0379b22": "脚蹹口掣臠臠而食，亦作號聲，甚大震吼。",
    "T01n0025_003:0379b23": "彼等於中，乃至極受嚴重之苦。命既未終，",
    "T01n0025_003:0379b24": "略說如前，人非人身所作來者，如是次第，",
    "T01n0025_003:0379b25": "皆於其中一切具受。",
    "T01n0025_003:0379b26": "「復次，諸比丘！彼地獄中諸眾生輩，有無量時，",
    "T01n0025_003:0379b27": "從彼狐狼小地獄出。出已馳走，乃至求室求",
    "T01n0025_003:0379b28": "洲求覆、求救護處、求歸依處，詣向寒氷五百",
    "T01n0025_003:0379b29": "由旬小地獄中。入彼處已，以諸不善業果報",
    "T01n0025_003:0379c01": "故，忽起冷風吹大麤澁嚴苦之寒，觸彼地獄",
    "T01n0025_003:0379c02": "諸眾生身，皮皆破裂，皮破裂已次破裂肉，",
    "T01n0025_003:0379c03": "破裂肉已次破裂筋，破裂筋已次破裂骨，",
    "T01n0025_003:0379c04": "破裂骨已次破裂髓。破裂髓時，彼等於中，",
    "T01n0025_003:0379c05": "受極嚴苦，最重切苦，乃至不可堪忍耐故，",
    "T01n0025_003:0379c06": "還於彼中，壽命終盡。此是最初第一極大，",
    "T01n0025_003:0379c07": "名活地獄，及餘十六諸小地獄。",
    "T01n0025_003:0379c08": "「復次，諸比丘！第二黑繩大地獄者，亦有十六",
    "T01n0025_003:0379c09": "五百由旬諸小地獄，而以圍遶，從黑雲沙，",
    "T01n0025_003:0379c10": "乃至最後第十六寒氷地獄，為一眷屬。諸",
    "T01n0025_003:0379c11": "比丘！於其中間，有何因緣，此大地獄，名黑",
    "T01n0025_003:0379c12": "繩也？諸比丘！其彼黑繩大地獄中，所有眾",
    "T01n0025_003:0379c13": "生，生者有者出者住者，以諸不善業果報",
    "T01n0025_003:0379c14": "故，於上空中，忽然出生麤大黑繩，熾然猛",
    "T01n0025_003:0379c15": "焰，一向焰熱。譬如從地乃至向上，於其中",
    "T01n0025_003:0379c16": "間，有大黑雲，充遍出生，如是如是。而彼黑",
    "T01n0025_003:0379c17": "繩大地獄中，所有眾生，以諸不善業果報",
    "T01n0025_003:0379c18": "故，上虛空中，出大黑繩，熾然猛焰，為彼地",
    "T01n0025_003:0379c19": "獄諸眾生輩，墮於身上，墮身上已，即燒地",
    "T01n0025_003:0379c20": "獄諸眾生皮，燒皮已燒肉，燒肉已燒筋，燒",
    "T01n0025_003:0379c21": "筋已燒骨，燒骨已徹至於髓，髓出已然，髓",
    "T01n0025_003:0379c22": "既然已，復出大焰。彼等於中，受嚴切苦，受極",
    "T01n0025_003:0379c23": "重苦，彼以罪業，命既未終，乃至未盡惡不",
    "T01n0025_003:0379c24": "善業，未滅未變未除未畢，若於往昔若人非",
    "T01n0025_003:0379c25": "人身造作者，一切悉受。",
    "T01n0025_003:0379c26": "「復次，諸比丘！其彼黑繩大地獄中所有眾生，",
    "T01n0025_003:0379c27": "生者有者住者化者，以諸不善業果報故。時",
    "T01n0025_003:0379c28": "守獄者，取彼地獄諸眾生輩，撲著熾然熱鐵",
    "T01n0025_003:0379c29": "地上，乃至一向燋焰猛盛，仰臥著已，以熱鐵",
    "T01n0025_003:0380a01": "繩處處拼度，既拼度已，以鐵𣃆斤熾然赫",
    "T01n0025_003:0380a02": "焰，乃至交橫斫彼地獄諸眾生身，作於兩分，",
    "T01n0025_003:0380a03": "或作三分四分五分，乃至十分二十分，或",
    "T01n0025_003:0380a04": "五十分，或復百分。譬如世間工巧木匠，若",
    "T01n0025_003:0380a05": "木匠弟子，取於諸木，安地上已，即用黑繩而",
    "T01n0025_003:0380a06": "以拼度，拼度訖了，以利𣃆斤，或作二分，三",
    "T01n0025_003:0380a07": "四五分，或復十分二十分，或作百分，如是",
    "T01n0025_003:0380a08": "如是。諸比丘！然彼黑繩大地獄中所有眾生，",
    "T01n0025_003:0380a09": "亦復如是，其守獄者，取彼眾生，撲置熱鐵",
    "T01n0025_003:0380a10": "熾然地上，乃至仰臥，以鐵黑繩拼度作道，即",
    "T01n0025_003:0380a11": "用𣃆斤斫破其身作諸分段，亦復如是。彼等",
    "T01n0025_003:0380a12": "於中，乃至痛切，受極嚴苦，命既未終，又未盡",
    "T01n0025_003:0380a13": "彼不善諸業，及以往昔人身作來，一切具受。",
    "T01n0025_003:0380a14": "「復次，諸比丘！而彼黑繩大地獄中所有眾生，",
    "T01n0025_003:0380a15": "有者化者乃至住者。時，守獄者取彼眾生，",
    "T01n0025_003:0380a16": "撲著熾然熱鐵地上，乃至取已仰臥於地，",
    "T01n0025_003:0380a17": "以鐵黑繩拼度其身，即以鐵鋸熾然猛焰，鋸",
    "T01n0025_003:0380a18": "彼地獄眾生身破，破已復破乃至大破，次",
    "T01n0025_003:0380a19": "復更裂，裂已復裂乃至大裂，或割或截，既",
    "T01n0025_003:0380a20": "割截已，復更割截或大割截。譬如世間巧",
    "T01n0025_003:0380a21": "用鋸師，若鋸解師所有弟子，取於諸木，安",
    "T01n0025_003:0380a22": "置地上，即以黑繩，拼度作道，以利鐵鋸而",
    "T01n0025_003:0380a23": "鋸破之，破已復破乃至大破，次復更裂，裂",
    "T01n0025_003:0380a24": "已復裂乃至大裂，而復割截，既割截已，復",
    "T01n0025_003:0380a25": "更割截及大割截。如是如是，諸比丘！其",
    "T01n0025_003:0380a26": "彼黑繩大地獄中，所有眾生，生者有者，乃",
    "T01n0025_003:0380a27": "至住者，其守獄者，取彼眾生，撲置熱鐵熾",
    "T01n0025_003:0380a28": "然地上，乃至令其仰臥地已，以鐵黑繩拼度",
    "T01n0025_003:0380a29": "作道，即以鐵鋸熾然猛焰，解破其身，破",
    "T01n0025_003:0380b01": "已復破乃至大破，裂已復裂乃至大裂，割",
    "T01n0025_003:0380b02": "已復割乃至大割，截已復截乃至大截。彼等",
    "T01n0025_003:0380b03": "於中，乃至具受極嚴重苦。命既未終，略說",
    "T01n0025_003:0380b04": "如上，乃至人身所作來者，於中備受。",
    "T01n0025_003:0380b05": "「復次，諸比丘！而彼黑繩大地獄中，諸眾生",
    "T01n0025_003:0380b06": "輩，所有生者乃至住者，其守獄者，取彼眾",
    "T01n0025_003:0380b07": "生，以熱鐵砧熾然猛焰，乃至令彼自相搥",
    "T01n0025_003:0380b08": "打。彼等打時，燒手、燒脚、或燒手脚，燒耳、燒",
    "T01n0025_003:0380b09": "鼻、或燒耳鼻，燒支、燒節、燒諸支節。彼等",
    "T01n0025_003:0380b10": "於中，乃至受於極嚴重苦。命既未終，略說",
    "T01n0025_003:0380b11": "如上，及以人身所作來者，一切具受。",
    "T01n0025_003:0380b12": "「復次，諸比丘！而彼黑繩大地獄中，所有眾",
    "T01n0025_003:0380b13": "生，乃至住者，為彼等故，上虛空中有大黑",
    "T01n0025_003:0380b14": "繩出生，熾然極大猛焰，乃至一向墮彼地獄",
    "T01n0025_003:0380b15": "眾生身上。黑繩墮時，絞彼地獄諸眾生身，",
    "T01n0025_003:0380b16": "絞已復絞乃至大絞，勒已復勒乃至大勒。",
    "T01n0025_003:0380b17": "既絞勒已後復還為風吹開解。風開解時，",
    "T01n0025_003:0380b18": "而彼地獄諸眾生輩，從身剝皮，既剝皮已",
    "T01n0025_003:0380b19": "次復剝肉，既剝肉已其次抽筋乃至破骨，",
    "T01n0025_003:0380b20": "既破骨已，吹髓而去。彼等爾時於其中間，",
    "T01n0025_003:0380b21": "乃至受於極嚴重苦。命既未終，略說如上，",
    "T01n0025_003:0380b22": "未盡於彼惡不善業，如是次第，一切具受。",
    "T01n0025_003:0380b23": "「復次，諸比丘！彼地獄中，諸眾生輩，有無量",
    "T01n0025_003:0380b24": "時長遠道中，從彼黑繩大地獄出，出已馳",
    "T01n0025_003:0380b25": "走，乃至求覆求室求洲、求歸依處、求救護處，",
    "T01n0025_003:0380b26": "詣黑雲沙五百由旬小地獄中入已，略說乃",
    "T01n0025_003:0380b27": "至如上到第十六寒氷地獄，入彼獄已，乃",
    "T01n0025_003:0380b28": "至命終，受種種苦。",
    "T01n0025_003:0380b29": "「復次，諸比丘！眾合大地獄，亦有十六諸小地",
    "T01n0025_003:0380c01": "獄，各皆縱廣五百由旬，而相圍遶，從黑雲",
    "T01n0025_003:0380c02": "沙小地獄中，乃至略說，其最在後寒氷地",
    "T01n0025_003:0380c03": "獄。諸比丘！於其中間，有何因緣，彼大地",
    "T01n0025_003:0380c04": "獄，名為眾合也？諸比丘！而彼眾合大地獄",
    "T01n0025_003:0380c05": "中，所有眾生，生者有者出者化者，乃至住",
    "T01n0025_003:0380c06": "者，為彼等故，生於兩山，名為白羊、口食，熾",
    "T01n0025_003:0380c07": "然極猛光焰。爾時，彼等地獄眾生，入彼山",
    "T01n0025_003:0380c08": "內。彼等入已，時彼兩山各各相磨、各各相",
    "T01n0025_003:0380c09": "打、各各相揩，彼山如是合已磨已，打揩各",
    "T01n0025_003:0380c10": "訖，還住本處。譬如毘佉㝹共囉毘佉㝹",
    "T01n0025_003:0380c11": "此二是閃電名，相合相磨相揩相打，彼既相合，相磨",
    "T01n0025_003:0380c12": "打已，各還本處。如是如是，諸比丘！彼之二",
    "T01n0025_003:0380c13": "山，相合相磨相揩相打，著已各散還歸本處，",
    "T01n0025_003:0380c14": "亦復如是。然於彼中，所有地獄諸眾生輩，",
    "T01n0025_003:0380c15": "被山合著揩磨打時，身體一向膿血流出，唯",
    "T01n0025_003:0380c16": "骸骨在，彼等爾時乃至受於極嚴重苦。命既",
    "T01n0025_003:0380c17": "未終，略說乃至如上次第，如是當知。",
    "T01n0025_003:0380c18": "「復次，諸比丘！其彼眾合大地獄中，所有眾",
    "T01n0025_003:0380c19": "生，生者住者，其守獄者，取彼地獄諸眾生",
    "T01n0025_003:0380c20": "輩，以大鐵石熾然猛焰，乃至撲彼地獄眾生，",
    "T01n0025_003:0380c21": "置熱地上，令其仰臥，彼鐵石上，更取別石以",
    "T01n0025_003:0380c22": "覆其上，如世間磑，如是用磨，磨已復磨，大",
    "T01n0025_003:0380c23": "磨作末，既作末已，復更細磨。彼等磨時，",
    "T01n0025_003:0380c24": "更復重研，研已復研，大研作塵。既作塵已，",
    "T01n0025_003:0380c25": "復作細塵。如是種種作塵末時，一向唯見膿",
    "T01n0025_003:0380c26": "血流出，空有骸骨塵末而在。彼等於中乃",
    "T01n0025_003:0380c27": "至受於極重苦惱。命既未終，略說如上，次",
    "T01n0025_003:0380c28": "第應知。",
    "T01n0025_003:0380c29": "「復次，諸比丘！而彼眾合大地獄中，所有地獄",
    "T01n0025_003:0381a01": "諸眾生輩，生者有者乃至住者，其守獄卒",
    "T01n0025_003:0381a02": "取彼眾生，撲置熱鐵大鐵槽中，其槽熾然一",
    "T01n0025_003:0381a03": "向猛焰。擲槽中已，猶如世間壓諸甘蔗及以",
    "T01n0025_003:0381a04": "胡麻，如是柞壓，壓已復壓，如是大壓。彼",
    "T01n0025_003:0381a05": "等壓時，其傍唯見膿血流出，一邊唯有骸骨",
    "T01n0025_003:0381a06": "滓在於中，乃至受大嚴苦，略說如上。命既",
    "T01n0025_003:0381a07": "未終，其中受苦種種痛劇。",
    "T01n0025_003:0381a08": "「復次，諸比丘！而彼眾合大地獄中，所有地獄",
    "T01n0025_003:0381a09": "諸眾生輩，生者有者乃至住者，其守獄卒",
    "T01n0025_003:0381a10": "取彼眾生，擲鐵臼中熾然猛焰，乃至一向極",
    "T01n0025_003:0381a11": "熱鐵杵持用擣築，擣已復擣乃至大擣。如",
    "T01n0025_003:0381a12": "是又築，築已復築，乃至大築。既擣築已，復",
    "T01n0025_003:0381a13": "更碎末，又大碎末。彼等如是，舂擣築碎，",
    "T01n0025_003:0381a14": "作塵末時，唯有膿血一向傍流，一邊唯有",
    "T01n0025_003:0381a15": "骸骨末在。彼等於中，乃至極受嚴切重苦，",
    "T01n0025_003:0381a16": "略說如上。乃至其中，命未終盡，具受眾苦。",
    "T01n0025_003:0381a17": "「復次，諸比丘！而彼眾合大地獄中，所有地獄",
    "T01n0025_003:0381a18": "諸眾生輩，生者有者乃至住者。爾時，於上",
    "T01n0025_003:0381a19": "虛空之中，有大鐵象，自然出生，熾然猛壯，",
    "T01n0025_003:0381a20": "乃至一向光焰赫盛。為彼地獄諸眾生輩，從",
    "T01n0025_003:0381a21": "其頭頂乃至足趺，象以兩脚蹹其髑髏，蹹",
    "T01n0025_003:0381a22": "已復蹹，乃至大蹹。彼象蹹時，能令彼等地",
    "T01n0025_003:0381a23": "獄眾生，身諸膿血一向流出，一邊唯有骸骨",
    "T01n0025_003:0381a24": "獨在。彼等於中受大嚴苦，略說如上。命未",
    "T01n0025_003:0381a25": "終盡，如是次第，於中具受。",
    "T01n0025_003:0381a26": "「復次，諸比丘！而彼眾合大地獄中，諸眾生",
    "T01n0025_003:0381a27": "輩，經無量時長遠道中，從於眾合大地獄",
    "T01n0025_003:0381a28": "出。出已一向馳奔而走，乃至求於救護之",
    "T01n0025_003:0381a29": "處，向黑雲沙五百由旬小地獄中。入已乃至",
    "T01n0025_003:0381b01": "寒氷地獄，具受眾苦。",
    "T01n0025_003:0381b02": "「復次，諸比丘！其彼叫喚大地獄中亦有十六",
    "T01n0025_003:0381b03": "五百由旬諸小地獄，從黑雲沙乃至最後寒",
    "T01n0025_003:0381b04": "氷地獄。諸比丘！於其中間，有何因緣，稱彼",
    "T01n0025_003:0381b05": "叫喚為大地獄？諸比丘！而彼叫喚大地獄中",
    "T01n0025_003:0381b06": "諸眾生輩，生者有者乃至住者，其守獄卒，",
    "T01n0025_003:0381b07": "駈彼地獄諸眾生輩，令其入於諸鐵城中，其",
    "T01n0025_003:0381b08": "城熾然熱鐵猛焰，其光焰赫。彼等於中，乃",
    "T01n0025_003:0381b09": "至受於嚴重苦故，眾惱逼切，共相和合，恒",
    "T01n0025_003:0381b10": "大叫喚，名叫喚獄。其彼獄中，以鐵為屋房",
    "T01n0025_003:0381b11": "室輦輿，皆以鐵為樓觀園池，悉熱炭火，熾",
    "T01n0025_003:0381b12": "然光耀，一向洞徹。驅逐彼等受罪眾生，擲",
    "T01n0025_003:0381b13": "著於中，諸苦逼切，不可忍耐，即便叫喚，是",
    "T01n0025_003:0381b14": "故名為叫喚獄也。彼等於中，受大嚴苦，略",
    "T01n0025_003:0381b15": "說如上。命既未終，未盡彼等惡不善業，如",
    "T01n0025_003:0381b16": "是次第，具足而受。諸比丘！其彼地獄諸眾生",
    "T01n0025_003:0381b17": "輩，經無量時長遠道中，從彼叫喚大地獄",
    "T01n0025_003:0381b18": "出。出已馳走，略說如前，乃至求於救護之",
    "T01n0025_003:0381b19": "處，詣黑雲沙五百由旬小地獄中，入已如",
    "T01n0025_003:0381b20": "前，乃至略說，其次最後寒氷地獄，其中命",
    "T01n0025_003:0381b21": "終，具受眾苦。",
    "T01n0025_003:0381b22": "「復次，諸比丘！彼大叫喚大地獄中，亦有十六",
    "T01n0025_003:0381b23": "諸小地獄，以為眷屬，皆悉縱廣五百由旬，",
    "T01n0025_003:0381b24": "從黑雲沙，乃至最後寒氷地獄。諸比丘！於",
    "T01n0025_003:0381b25": "彼中間，有何因緣，名大叫喚大地獄也？諸",
    "T01n0025_003:0381b26": "比丘！彼大叫喚大地獄中，所有眾生，生",
    "T01n0025_003:0381b27": "者住者。時守獄卒取彼眾生，悉皆擲置鐵",
    "T01n0025_003:0381b28": "屋室中，熾然大熱，乃至一向光焰猛壯。彼",
    "T01n0025_003:0381b29": "等於中，受極嚴苦，逼切難忍，眾惱和合，遂",
    "T01n0025_003:0381c01": "大叫喚，以是緣故，稱彼地獄，名大叫喚。彼",
    "T01n0025_003:0381c02": "地獄中，有鐵屋宇鐵房、鐵輦鐵閣鐵樓，其中",
    "T01n0025_003:0381c03": "炭火，沸湧盈溢。彼等於中，受極重苦，略說",
    "T01n0025_003:0381c04": "如前。既未命盡，如是次第，具足而受。諸比",
    "T01n0025_003:0381c05": "丘！而彼地獄諸眾生輩，經無量時長遠道",
    "T01n0025_003:0381c06": "中，從大叫喚大地獄出。出已馳走，乃至略",
    "T01n0025_003:0381c07": "說，求救護處，詣黑雲沙小地獄中。入已乃",
    "T01n0025_003:0381c08": "至最後十六寒氷地獄，於中命終，具受眾",
    "T01n0025_003:0381c09": "苦。",
    "T01n0025_003:0381c10": "「復次，諸比丘！其彼熱惱大地獄中，亦有十六",
    "T01n0025_003:0381c11": "諸小地獄，以為眷屬，其獄各各如前，縱廣",
    "T01n0025_003:0381c12": "五百由旬，從黑雲沙乃至最後寒氷地獄。諸",
    "T01n0025_003:0381c13": "比丘！於其中間，有何因緣，稱彼名為熱惱",
    "T01n0025_003:0381c14": "大地獄？諸比丘！其彼熱惱大地獄中，諸眾",
    "T01n0025_003:0381c15": "生輩，生者有者乃至住者，其守獄卒，取彼",
    "T01n0025_003:0381c16": "地獄諸眾生輩，擲鐵鑊中，頭直向下，脚皆",
    "T01n0025_003:0381c17": "向上，熾然沸湧，乃至一向熱焰湯火。彼等",
    "T01n0025_003:0381c18": "於中，被燒煮故，是故名為熱惱獄也。而彼",
    "T01n0025_003:0381c19": "獄中，有諸鐵釜鐵瓮鐵瓫、鐵瓨鐵盥鐵𨫼",
    "T01n0025_003:0381c20": "鐵鼎，並皆熾然，一向猛焰。彼等於中，若燒",
    "T01n0025_003:0381c21": "若煮，故名熱惱，乃至受於極嚴重苦。命既",
    "T01n0025_003:0381c22": "未終，未盡彼等惡不善業，如是次第，一切",
    "T01n0025_003:0381c23": "悉受。諸比丘！彼地獄中，諸眾生輩，經無量",
    "T01n0025_003:0381c24": "時長遠道中，從彼熱惱大地獄出。出已乃至",
    "T01n0025_003:0381c25": "馳奔而走，欲求救護歸依之處，向黑雲沙小",
    "T01n0025_003:0381c26": "地獄中，略說乃至寒氷地獄，於彼命終，具",
    "T01n0025_003:0381c27": "受眾苦。",
    "T01n0025_003:0381c28": "「復次，諸比丘！彼大熱惱大地獄中，亦有十六",
    "T01n0025_003:0381c29": "諸小地獄，各各縱廣五百由旬，從黑雲沙小",
    "T01n0025_003:0382a01": "地獄中，乃至最後寒氷地獄。於其中間，有",
    "T01n0025_003:0382a02": "何因緣，名大熱惱大地獄也？諸比丘！彼大",
    "T01n0025_003:0382a03": "熱惱大地獄中，諸眾生輩，生者有者乃至住",
    "T01n0025_003:0382a04": "者，其守獄卒，取彼地獄諸眾生輩，捉頭擲",
    "T01n0025_003:0382a05": "下，以脚向上，置鐵釜中，熾然猛火，乃至一",
    "T01n0025_003:0382a06": "向熱焰衝出。彼等於中，極受熱惱大熱惱",
    "T01n0025_003:0382a07": "已，復大熱惱，是故名為熾然最大熱惱獄",
    "T01n0025_003:0382a08": "也。彼等於彼熱鐵瓮中、盆中鑊中鼎中鎗中，",
    "T01n0025_003:0382a09": "熾然熱惱，極大苦切。擲著中已，彼等於中",
    "T01n0025_003:0382a10": "為地獄火，若燒若煮若炙若煎，受諸苦惱，",
    "T01n0025_003:0382a11": "惱已復惱，以是故名最熾猛熱極惱獄也。彼",
    "T01n0025_003:0382a12": "等於中，受劇苦惱，略說如前。乃至命終，如",
    "T01n0025_003:0382a13": "是次第，於中受苦。諸比丘！彼地獄中諸眾",
    "T01n0025_003:0382a14": "生輩，經無量時長遠道中，從彼熾熱極大劇",
    "T01n0025_003:0382a15": "惱地獄出已，馳奔而走，乃至略說，欲求救",
    "T01n0025_003:0382a16": "護歸依之處，詣黑雲沙小地獄中，乃至最後",
    "T01n0025_003:0382a17": "寒氷地獄，命既未終，受諸苦惱，次第如前。",
    "T01n0025_003:0382a18": "「復次，諸比丘！彼阿毘脂大地獄中，亦有十六",
    "T01n0025_003:0382a19": "諸小地獄而為眷屬，以自圍遶，其獄各廣五",
    "T01n0025_003:0382a20": "百由旬，初黑雲沙，乃至最後寒氷地獄。諸",
    "T01n0025_003:0382a21": "比丘！於彼中間，有何因緣，名阿毘脂大地",
    "T01n0025_003:0382a22": "獄也？諸比丘！其阿毘脂大地獄中，諸眾生",
    "T01n0025_003:0382a23": "輩，生者有者出者住者，彼等眾生，以惡不",
    "T01n0025_003:0382a24": "善業果報故，彼守獄者自然出生，各各以",
    "T01n0025_003:0382a25": "手，取彼地獄諸眾生身，撲著熱鐵熾然地",
    "T01n0025_003:0382a26": "上，火焰直上，一向猛壯，覆面撲已，即持利",
    "T01n0025_003:0382a27": "刀，從其脚踝，抽拔出筋，乃至頭髮皆相連",
    "T01n0025_003:0382a28": "挽，貫徹心髓，痛苦難論。如是拔已，然後令",
    "T01n0025_003:0382a29": "駕鐵車而行，熾然光焰，一向猛熱，將其經",
    "T01n0025_003:0382b01": "歷無量由旬鐵地而過。所行之處，純是洞",
    "T01n0025_003:0382b02": "然熱鐵險道，去已復去，隨彼心意，無暫時",
    "T01n0025_003:0382b03": "停，欲向何處，稱意便去，隨所去處，隨所到",
    "T01n0025_003:0382b04": "處。彼等如是，將彼去時，欲將去時，意欲去",
    "T01n0025_003:0382b05": "時，即消彼等身諸肉血，無復遺餘。以是因",
    "T01n0025_003:0382b06": "緣，受嚴切苦，極重劇苦，意不憙苦。命既未",
    "T01n0025_003:0382b07": "終，乃至未盡惡不善業，未滅未散未變未移，",
    "T01n0025_003:0382b08": "若於往昔人非人身所作來者，一切悉受。",
    "T01n0025_003:0382b09": "「復次，諸比丘！彼阿毘脂大地獄中，諸眾生",
    "T01n0025_003:0382b10": "輩，生者有者化者住者，以惡不善業果報故，",
    "T01n0025_003:0382b11": "從於東方有大火聚，忽爾出生，熾然赫色，",
    "T01n0025_003:0382b12": "極大猛焰，一向洞赫。如是次第，南方西方",
    "T01n0025_003:0382b13": "及北方等，諸方各各皆有極大火聚出生，熾",
    "T01n0025_003:0382b14": "然光焰，悉皆猛赫。彼等於中，以此四方四",
    "T01n0025_003:0382b15": "大火聚之所圍繞，漸漸逼近，共相和合，令",
    "T01n0025_003:0382b16": "諸眾生受諸痛苦，乃至受彼大嚴切苦。命既",
    "T01n0025_003:0382b17": "未終，略說如上，於彼獄中，一切具受。",
    "T01n0025_003:0382b18": "起世因本經卷第三"
}