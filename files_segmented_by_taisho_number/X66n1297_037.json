{
    "X66n1297_037:0502b01": "宗鑑法林卷三十七",
    "X66n1297_037:0502b02": "集雲堂　編",
    "X66n1297_037:0502b03": "大鑒下三十四世",
    "X66n1297_037:0502b04": "明州天童密雲圓悟禪師(龍池傳嗣)因挑柴過山。觸路",
    "X66n1297_037:0502b05": "旁積薪有省。遂依池出家。時中看得心境兩立請",
    "X66n1297_037:0502b06": "益池。池曰汝若到者田地。便好放身倒臥。師益惑。",
    "X66n1297_037:0502b07": "一日城歸過桐棺山頂。忽覺情與無情煥然等現。",
    "X66n1297_037:0502b08": "時池遷北京。師特往省覲。池問汝近日有新會處",
    "X66n1297_037:0502b09": "麼。師曰一人有慶萬民賴之。池曰汝又作麼生。師",
    "X66n1297_037:0502b10": "曰圓悟特來省覲和尚。池曰。念子遠來放。汝三十",
    "X66n1297_037:0502b11": "棒。",
    "X66n1297_037:0502b12": "迸破桐棺險出頭。煥然等現萬機休。劈空獨握掀天",
    "X66n1297_037:0502b13": "棒。塗毒聲騰四百州。(晦山顯)",
    "X66n1297_037:0502b14": "忽覩餘薪夢乍清。家私破盡體難輕。一回蹋碎桐峰",
    "X66n1297_037:0502b15": "月。一統山河見太平。(祖菴銳)",
    "X66n1297_037:0502b16": "天童自外歸省龍池。池上堂舉拂子問。諸方還有",
    "X66n1297_037:0502b17": "者箇麼。師震威一喝。池曰好一喝。師連喝兩喝歸",
    "X66n1297_037:0502b18": "位。池顧曰更喝一喝看。師出法堂。池便下座。",
    "X66n1297_037:0502b19": "一番風雪一番寒。寒盡春來暖氣寬。祇者何勞重舉",
    "X66n1297_037:0502b20": "出。驛亭西去是長安。(古南門)",
    "X66n1297_037:0502b21": "梅花叶唱一腔新。清和寥寥世罕人。意氣還他同調",
    "X66n1297_037:0502b22": "者。始終敲拍總陽春。(眉伯奕)",
    "X66n1297_037:0502b23": "天童因龍池曰。汝等為我扶持佛法去。師呈偈曰。",
    "X66n1297_037:0502b24": "若據某甲扶持佛法。任它○○○○○。都來總與",
    "X66n1297_037:0502c01": "三十棒。莫道分明為賞罰。",
    "X66n1297_037:0502c02": "巢頂鐵船獨駕時。閻浮界闊縱橫機。分明顯煥無私",
    "X66n1297_037:0502c03": "也。一道真風掌握歸。(資福觀)",
    "X66n1297_037:0502c04": "天童因僧問。學人遠來要問和尚討箇佛做。師曰",
    "X66n1297_037:0502c05": "佛也是你分外事。",
    "X66n1297_037:0502c06": "翠巖喆云。斬釘截鐵。本分宗師。直下知歸。罕逢達者。",
    "X66n1297_037:0502c07": "還委悉麼。渾身已在含元殿。何事嘮嘮問帝都。　白",
    "X66n1297_037:0502c08": "巖符云。者老漢生平一條白棒不順人情。不管是佛",
    "X66n1297_037:0502c09": "是魔。驀頭便與一揕在。者裏為什麼不用。少年曾決",
    "X66n1297_037:0502c10": "龍蛇陣。潦倒還同稚子歌。",
    "X66n1297_037:0502c11": "天童因僧問如何是不動尊。師曰此去徑山五百",
    "X66n1297_037:0502c12": "里。",
    "X66n1297_037:0502c13": "翠巖喆云。天童老漢慣用金剛王寶劍覿面全提。可",
    "X66n1297_037:0502c14": "惜者僧不知落處。若知落處。便好向百艸頭上卸却",
    "X66n1297_037:0502c15": "干戈。雖然。者裏則不然。如何是不動尊。但向道。露柱",
    "X66n1297_037:0502c16": "騎牛登五老。燈籠蹋雪返西峰。",
    "X66n1297_037:0502c17": "天童上堂。彌陀明日是生日。老僧今日是生日。我",
    "X66n1297_037:0502c18": "比彌陀先一日。三世諸佛從此出。",
    "X66n1297_037:0502c19": "古南門云。大眾。者老子結識古佛也是好事。今日山",
    "X66n1297_037:0502c20": "僧未免撥轉機輪倒行此令。將者老子鼻孔扭揑一",
    "X66n1297_037:0502c21": "上。彌陀明日是生日。塗糊他作麼。老僧今日是生日。",
    "X66n1297_037:0502c22": "真箇那。我比彌陀先一日。鐵作面皮。三世諸佛從此",
    "X66n1297_037:0502c23": "出。賺殺一船人所以。從上一言半句。如風行太虗鼓",
    "X66n1297_037:0502c24": "動萬有。求其起處了不可得。如擊石火閃電光。搆得",
    "X66n1297_037:0503a01": "搆不得。未免喪身失命。山僧恁麼道。祇如今日真堂",
    "X66n1297_037:0503a02": "設供意在於何。還是仁義道中麼。還是世諦流布麼。",
    "X66n1297_037:0503a03": "還是淨法界本無出沒大悲願力示現受生麼。恁麼",
    "X66n1297_037:0503a04": "論量。笑破衲僧口。要且總沒交涉。畢竟如何。擊拂子",
    "X66n1297_037:0503a05": "云。洎合停囚長智。",
    "X66n1297_037:0503a06": "天童挂牌入室。有僧纔跨門即曰。不用拈提。請師",
    "X66n1297_037:0503a07": "便棒。師曰為甚麼。僧無語。師便打。",
    "X66n1297_037:0503a08": "平陽忞云。者僧將成九仞之山。尚虧一簣之土。當時",
    "X66n1297_037:0503a09": "待道為甚麼。但向道。橫趨金殿過。定惹御爐香。管保",
    "X66n1297_037:0503a10": "先師拄杖子兩手分付　璿鑑衡云。祇道天童與者",
    "X66n1297_037:0503a11": "僧入室。却是者僧與天童入室。復頌。",
    "X66n1297_037:0503a12": "孟八郎漢。要恁麼為。自怪撩蜂得眼腫。休嫌倚勢把",
    "X66n1297_037:0503a13": "人欺。",
    "X66n1297_037:0503a14": "天童因僧問。猛虎以肉為命。因甚不食其子。師曰",
    "X66n1297_037:0503a15": "自肉食不盡。",
    "X66n1297_037:0503a16": "野猿抱子歸青嶂。幽鳥銜花過碧岑。滿目風光皆自",
    "X66n1297_037:0503a17": "得。了無遺法累兒孫。(侶巖荷)",
    "X66n1297_037:0503a18": "天童因一秀士自撰禪門口訣。詣師請正。師展卷",
    "X66n1297_037:0503a19": "指一實字問曰。此字如何解說。士擬議曰却解說",
    "X66n1297_037:0503a20": "不出。師曰恁麼則虗言了也。士無語。",
    "X66n1297_037:0503a21": "平陽忞代云。待老和尚脚跟點地即道。",
    "X66n1297_037:0503a22": "天童因僧問。昨日喫師三棒今朝拈却拄杖。師曰",
    "X66n1297_037:0503a23": "今日不打你。",
    "X66n1297_037:0503a24": "法音[沆-几+桀]云。紅葉不題流水去。春山多少好人家。要會",
    "X66n1297_037:0503b01": "者僧則易。要識天童則難。何故。到江吳地盡。隔岸越",
    "X66n1297_037:0503b02": "山多。",
    "X66n1297_037:0503b03": "天童示眾。太白山中儘有柴。一株不許眾人般。老",
    "X66n1297_037:0503b04": "僧不是多護惜。為要諸人徹骨寒。",
    "X66n1297_037:0503b05": "金粟元云。天童老漢雖則徹底婆心。看來亦成護惜。",
    "X66n1297_037:0503b06": "者裏不然。金粟山中柴沒燒。隨時買兮隨時挑。任他",
    "X66n1297_037:0503b07": "柴價貴和賤。總要諸人額面焦。莫是狼藉常住。難為",
    "X66n1297_037:0503b08": "大眾麼。阿呵呵。多少業識茫茫之流。盡向者裏錯會。",
    "X66n1297_037:0503b09": "天童因眾請說法。隨至法堂。以手揖眾曰。已為大",
    "X66n1297_037:0503b10": "眾說法了也。轉身便出歸方丈。",
    "X66n1297_037:0503b11": "八十婆婆不識羞。湧身畵閣賣風流。深深揖下無人",
    "X66n1297_037:0503b12": "采。祇得懡[怡-台+羅]歸去休。(二隱謐)",
    "X66n1297_037:0503b13": "和盤托出絕周遮。白玉無瑕却有瑕。可惜當時輕放",
    "X66n1297_037:0503b14": "過。至今天下亂如麻。(德菴心)",
    "X66n1297_037:0503b15": "宜興磬山天隱圓脩禪師(龍池傳嗣)因閱楞嚴經佛叱",
    "X66n1297_037:0503b16": "阿難此非汝心處有省。後閱傳鐙錄。見僧問乾峰",
    "X66n1297_037:0503b17": "一路涅槃門公案。遂去不得。參兩載。偶聞驢鳴。頓",
    "X66n1297_037:0503b18": "釋前疑。述偈曰。忽聞驢子叫。驚起當人笑。萬別與",
    "X66n1297_037:0503b19": "千差。非聲非色閙。",
    "X66n1297_037:0503b20": "棱棱鐵幹磨霄月。雪苦霜侵愈見神。忽爾夜廊開笑",
    "X66n1297_037:0503b21": "口。曉來大地盡含春。(粟菴鼎)",
    "X66n1297_037:0503b22": "磬山問龍池歷歷孤明時如何。池曰待你到者田",
    "X66n1297_037:0503b23": "地與你說。師便喝。池曰你還起緣心麼。師拂袖便",
    "X66n1297_037:0503b24": "行。",
    "X66n1297_037:0503c01": "驢鳴冷地笑顏新。葢色騎聲絕晦明。一喝倒流千丈",
    "X66n1297_037:0503c02": "水。笑他空費老婆心。(理安問)",
    "X66n1297_037:0503c03": "江臯翻轉浪千層。殺活從教用得親。朕迹一毫留不",
    "X66n1297_037:0503c04": "住。白拈手段是重興。(山茨際)",
    "X66n1297_037:0503c05": "多情石女嫁春風。髻聳巫雲映日紅。倒著霓裳花下",
    "X66n1297_037:0503c06": "舞。香塵撲撲撼蟾宮。(南磵珍)",
    "X66n1297_037:0503c07": "非色非聲露本容。瞎驢步步不留踪。家私籍沒能開",
    "X66n1297_037:0503c08": "托。一喝從教大地聾。(截流策)",
    "X66n1297_037:0503c09": "磬山因僧問如何是出格句。師曰獨脚蟹。",
    "X66n1297_037:0503c10": "江天海云。修祖獨荷濟上綱宗。揭示人天正眼。等閒",
    "X66n1297_037:0503c11": "露一機出一語。坐斷古佛舌頭。橫抽衲僧腦葢。且道",
    "X66n1297_037:0503c12": "利害在什麼處。祇許老胡知。不許老胡會。",
    "X66n1297_037:0503c13": "清波不犯老師翁。烈焰堆中釣活龍。未展全機伸獨",
    "X66n1297_037:0503c14": "脚。橫行海上不留踪。(南磵珍)",
    "X66n1297_037:0503c15": "磬山因僧問。忽然打破砂鍋。露出家常茶飯時如",
    "X66n1297_037:0503c16": "何。師曰。吞又吞不得。吐又吐不得。",
    "X66n1297_037:0503c17": "昨夜霜風到艸簷。老來雙鬢白新添。杖頭且喜存知",
    "X66n1297_037:0503c18": "己。引我隔溪望酒帘。(法林音)",
    "X66n1297_037:0503c19": "磬山因僧問。一句當天八萬門永絕生死。者一句",
    "X66n1297_037:0503c20": "得恁麼有力。師曰壁立千仞。",
    "X66n1297_037:0503c21": "一句當天生死絕。刀頭猶帶戰餘血。不知何事鼓聲",
    "X66n1297_037:0503c22": "頻。無限愁人恨未泄。(法林音)",
    "X66n1297_037:0503c23": "磬山因僧問。生滅滅已寂滅為樂。如何是寂滅。師",
    "X66n1297_037:0503c24": "曰今朝雨落階前溼。",
    "X66n1297_037:0504a01": "從容登眺幾凭欄。滿望溪山入畵看。仙苑春風絃管",
    "X66n1297_037:0504a02": "沸。笙歌藂裏雨聲繁。(湘湖仁)",
    "X66n1297_037:0504a03": "磬山因僧問。世尊覩明星意旨如何。師曰黑裏白。",
    "X66n1297_037:0504a04": "法林音云。艸鞋筋不斷。脚跟皮如何得穿。伎倆未盡。",
    "X66n1297_037:0504a05": "猢猻子又爭得死。直饒死盡伎倆。蹋穿脚跟。不向威",
    "X66n1297_037:0504a06": "音前會取。就往意識裏卜度。要窮磬山老人敗闕處。",
    "X66n1297_037:0504a07": "猶隔三程半。",
    "X66n1297_037:0504a08": "磬山因僧問虎以肉為命因甚不食其子。師曰是",
    "X66n1297_037:0504a09": "親必顧。又曰。有愛在。",
    "X66n1297_037:0504a10": "干戈定後羨英雄。聖主偏知不伐功。若似漢家多妒",
    "X66n1297_037:0504a11": "忌。誰將金劍學從戎。(定生純)",
    "X66n1297_037:0504a12": "磬山因僧問。虗空無向背云何有東西南北。師曰",
    "X66n1297_037:0504a13": "切忌回頭轉腦。",
    "X66n1297_037:0504a14": "團圝一片天邊月。海角天涯長照臨。不奈寒雲生谷",
    "X66n1297_037:0504a15": "口。時人換却眼中睛。(弘鼎教)",
    "X66n1297_037:0504a16": "磬山因僧問。飲乳如四大海水。積骨如毗富羅山。",
    "X66n1297_037:0504a17": "那箇是最初父母。師曰養子方知。",
    "X66n1297_037:0504a18": "殺活臨時祇自由。三軍鎧甲一時收。從今四海咸寧",
    "X66n1297_037:0504a19": "靜。不動干戈定九州。(鐵機信)",
    "X66n1297_037:0504a20": "磬山因僧問。山嶽傾頹為甚烟霞不散。師曰捨大",
    "X66n1297_037:0504a21": "戀小。曰獨臨玉鏡云何眉目不覩。師曰打破鏡來",
    "X66n1297_037:0504a22": "相見。",
    "X66n1297_037:0504a23": "資福玉云。功夫不能進步。須參老人之前語。工夫不",
    "X66n1297_037:0504a24": "能脫灑。須參老人之後語。雖然。三十年後。",
    "X66n1297_037:0504b01": "磬山因僧。問盡大地是一箇眼睛。為甚麼隔窗不",
    "X66n1297_037:0504b02": "見。師曰擉瞎眼睛相見。",
    "X66n1297_037:0504b03": "爍破乾坤烏聿聿。隔牕何事便迷麻。誰知擉瞎孃生",
    "X66n1297_037:0504b04": "眼。相見依然隔海涯。(海慧惺)",
    "X66n1297_037:0504b05": "一身還有一身愁。那得毗盧頂上遊。大地若能無寸",
    "X66n1297_037:0504b06": "土。騎驢何處不揚州。(捷菴敏)",
    "X66n1297_037:0504b07": "磬山因僧參曰。學人未到磬山。先喫棒了也。師曰",
    "X66n1297_037:0504b08": "空頭禪和。曰再求和尚賜棒。師曰老僧無者閒氣",
    "X66n1297_037:0504b09": "力。",
    "X66n1297_037:0504b10": "未到磬山先喫棒。再求一頓喪渾家。謾言老子無筋",
    "X66n1297_037:0504b11": "力。笤帚留將掃落花。(海慧惺)",
    "X66n1297_037:0504b12": "磬山因僧問如何是明頭合暗頭合。師曰一字不",
    "X66n1297_037:0504b13": "加點。曰如何不加點。師曰明頭也合暗頭也合。曰",
    "X66n1297_037:0504b14": "離却明暗外請和尚道一句。師曰老僧到者裏氣",
    "X66n1297_037:0504b15": "急殺人。",
    "X66n1297_037:0504b16": "點畵未形字已成。無文古篆實難明。當人不識求指",
    "X66n1297_037:0504b17": "註。賺脫眉毛堦下生。(湘湖仁)",
    "X66n1297_037:0504b18": "磬山因僧問如何是句到意不到。師曰。言言見諦。",
    "X66n1297_037:0504b19": "步步迷踪。曰如何是意到句不到。師曰。祇在舌頭",
    "X66n1297_037:0504b20": "尖。盡力吐不出。曰如何是意句俱到。師曰。有時獨",
    "X66n1297_037:0504b21": "倚庭欄上。閒看梅花三五枝。曰如何是意句俱不",
    "X66n1297_037:0504b22": "到。師曰。落花流水去。空負浪遊人。",
    "X66n1297_037:0504b23": "移花最愛廉纖雨。插柳宜逢黯淡天。試看上林春色",
    "X66n1297_037:0504b24": "早。花含珠露柳含烟。(海慧惺)",
    "X66n1297_037:0504c01": "磬山因僧問如何是臨濟宗旨。師曰千雷竝[口*后]。",
    "X66n1297_037:0504c02": "妙偉俊云。修祖荅臨濟宗旨極是禮周樂備。檢點將",
    "X66n1297_037:0504c03": "來。未免太費鹽醬。若問柏林。應聲便喝云。遲八刻。",
    "X66n1297_037:0504c04": "磬山因僧問如何是法身邊事。師曰黑漆桶。曰如",
    "X66n1297_037:0504c05": "何是法身。師曰爛冬瓜。曰如何是法身向上事。師",
    "X66n1297_037:0504c06": "曰三家村裏酒帘子。",
    "X66n1297_037:0504c07": "妙偉俊云。潭州紙貴。一狀領過。",
    "X66n1297_037:0504c08": "磬山因僧參曰。久慕道風今日得見和尚。師高聲",
    "X66n1297_037:0504c09": "曰諾。曰。三乘十二分教即不問。當陽一句請師直",
    "X66n1297_037:0504c10": "指。師豎起拂子。僧禮拜。師曰你那裏來。曰今日得",
    "X66n1297_037:0504c11": "到磬山。師曰猶是者邊事。那邊事作麼生。僧無語。",
    "X66n1297_037:0504c12": "德菴心云。者僧將成九仞功虧一簣。當時何不叉手",
    "X66n1297_037:0504c13": "進前云。請和尚那邊問將來。待擬拈棒。但云不合起",
    "X66n1297_037:0504c14": "動和尚。拂袖便行。豈不頭正尾正。",
    "X66n1297_037:0504c15": "杭州徑山雪嶠圓信禪師(龍池傳嗣)因僧問如何是佛。",
    "X66n1297_037:0504c16": "師曰大珠和尚道底。曰不會。師曰三脚蝦蟇。",
    "X66n1297_037:0504c17": "魯菴遠云。得平實之三昧。具解脫之總持。宋元以來",
    "X66n1297_037:0504c18": "一人而已。",
    "X66n1297_037:0504c19": "徑山因僧問。如何是雙髻家風。師曰。一堆土竈。萬",
    "X66n1297_037:0504c20": "箇峰頭。",
    "X66n1297_037:0504c21": "紹隆仰云。大小語風向境上著倒。山僧又且不然。一",
    "X66n1297_037:0504c22": "堂風冷淡。千古意分明。",
    "X66n1297_037:0504c23": "徑山因僧問如何是圅葢乾坤句。師曰撲不開。",
    "X66n1297_037:0504c24": "眾角固多。一麐則足。呼之無門。聲聲在谷。不在谷。斷",
    "X66n1297_037:0505a01": "鼇立極徒勞鹿。若此溪西鷄齊嗁。何負屋北鹿獨宿。",
    "X66n1297_037:0505a02": "(雲林輅)",
    "X66n1297_037:0505a03": "湖州淨名菴抱璞大璉禪師(龍池傳嗣)示疾。眾請末後",
    "X66n1297_037:0505a04": "句。師曰。我有日用相應頌在。趺坐而逝。頌曰。◑。竝",
    "X66n1297_037:0505a05": "行黑白却同年。[○@牛]。芳艸茸茸到處眠。○。一時秋空",
    "X66n1297_037:0505a06": "雲翳盡。●。夜深何處是家園。",
    "X66n1297_037:0505a07": "培風澤云。抱璞會下設有一人。待開口道我有日用",
    "X66n1297_037:0505a08": "相應頌在。劈面吐云。恁麼早已不相應了也。令抱璞",
    "X66n1297_037:0505a09": "老人祇好棺材裏瞠眼。",
    "X66n1297_037:0505a10": "明暗雙雙始末原。烏鷄嗁向碧雲邊。曾經身入蘆花",
    "X66n1297_037:0505a11": "岸。返照無踪逼大千。(弘鼎教)",
    "X66n1297_037:0505a12": "建寧普明鴛湖妙用禪師(興善廣嗣)同雪嶠信上弦夜",
    "X66n1297_037:0505a13": "翫月次。嶠指月問那半箇在那裏去了也。師良久",
    "X66n1297_037:0505a14": "曰會麼。嶠曰也祇得半箇。師却問那半箇在那裏",
    "X66n1297_037:0505a15": "去了。嶠亦良久。師曰也祇得半箇。嶠乃呵呵大笑。",
    "X66n1297_037:0505a16": "金明進云。二老舉揚箇事。如善舞太阿。終不傷鋒犯",
    "X66n1297_037:0505a17": "手。雖然。檢點將來。太殺艸窠裏輥。金明若在。見他恁",
    "X66n1297_037:0505a18": "麼便好拂袖而出。何故。不見道。此夜一輪滿。清光何",
    "X66n1297_037:0505a19": "處無。　永正元云。塤篪迭奏互換可觀。還他二老作",
    "X66n1297_037:0505a20": "家。然祇好明者一半事。若是那一半事。敢云未在。且",
    "X66n1297_037:0505a21": "作麼生是那一半事。待月落後與你道。　龍淵法云。",
    "X66n1297_037:0505a22": "二老道即太殺。祇道得一半。金明雖則善為折衷。以",
    "X66n1297_037:0505a23": "小子看來。太似湊成三箇擔板。　退菴智云。二老為",
    "X66n1297_037:0505a24": "那半箇費却許多腕頭力作麼。者裏若有問那半箇",
    "X66n1297_037:0505b01": "在那裏去了。但舉拳云。鑑。他更如何。劈面便掌。　瓶",
    "X66n1297_037:0505b02": "山謙云。向上一著。即三世諸佛直得口挂壁上。二大",
    "X66n1297_037:0505b03": "老合水和泥。直是笑破人口。到瓶山者裏。好各與三",
    "X66n1297_037:0505b04": "十笤帚。",
    "X66n1297_037:0505b05": "眉端挂劍。寒光如電。互換臨時。穿楊之箭。咄。何似秦",
    "X66n1297_037:0505b06": "時[車*度]轢鑽。(介菴進)",
    "X66n1297_037:0505b07": "夜夜蟾蜍挂碧天。清光何處不周圓。都來弄巧反成",
    "X66n1297_037:0505b08": "拙。彼此顢頇見一邊。(主峰法)",
    "X66n1297_037:0505b09": "普明上堂。因僧問如何是古佛心。師便打。僧曰如",
    "X66n1297_037:0505b10": "何是學人心。師曰欲攫遊龍蜿蜒競上。曰畢竟如",
    "X66n1297_037:0505b11": "何。師連棒打出。",
    "X66n1297_037:0505b12": "桃花流水杳然去。別有天地非人間。堪笑漁人成鈍",
    "X66n1297_037:0505b13": "置。扁舟何處探仙湲。提正令。髑髏穿。吹毛凜凜逼人",
    "X66n1297_037:0505b14": "寒。(空諸性)",
    "X66n1297_037:0505b15": "大鑒下三十五世",
    "X66n1297_037:0505b16": "潭州大溈五峰如學禪師(天童悟嗣)因僧問釋迦出世",
    "X66n1297_037:0505b17": "端為何事。師曰貧兒思舊債。僧拂坐具便出。師曰",
    "X66n1297_037:0505b18": "癡漢又恁麼去。",
    "X66n1297_037:0505b19": "法林音云。釋迦老子落節處。五峰不妨料撿。今日有",
    "X66n1297_037:0505b20": "三十棒且自寄庫。何故。仁義道中。",
    "X66n1297_037:0505b21": "八千往返問單傳。拋出琳琅聽莫全。賺得遊郎空作",
    "X66n1297_037:0505b22": "賦。虗承野老掣風顛。(雪輪潔)",
    "X66n1297_037:0505b23": "養成傲骨不堪憂。碧水長天一色秋。隨分生涯隨分",
    "X66n1297_037:0505b24": "足。何須特地更馳求。(可達衍)",
    "X66n1297_037:0505c01": "蘆花月上影團團。珍重漁翁把釣竿。就手絲綸舒卷",
    "X66n1297_037:0505c02": "處。白漫漫又黑漫漫。(南宗傳)",
    "X66n1297_037:0505c03": "徹骨赤窮入市寰。萬千離緒鎖慙顏。幾回話到衷腸",
    "X66n1297_037:0505c04": "處。心事徒將夢裏刪。(法林音)",
    "X66n1297_037:0505c05": "五峰在關中因居士問在關中作甚麼。師曰竹牀",
    "X66n1297_037:0505c06": "高臥待雲來。曰豈不閒殺人也。師曰五枚白鳥五",
    "X66n1297_037:0505c07": "更鳴。",
    "X66n1297_037:0505c08": "法林音云。五峰貪程。居士錯路。俱是關外語。若要進",
    "X66n1297_037:0505c09": "關麼。雪竇道底。復云。",
    "X66n1297_037:0505c10": "霜花飄處夜初寒。挑盡殘缸興未闌。三箇兒童相對",
    "X66n1297_037:0505c11": "坐。閒來無事弄雙丸。",
    "X66n1297_037:0505c12": "五峰因僧問文殊起佛見法見。聲未絕。師曰闍黎",
    "X66n1297_037:0505c13": "當受山僧頂禮。僧擬開口。師以手掩却。",
    "X66n1297_037:0505c14": "法林音云。五峰一期施設。縱奪可觀。未免一番特地。",
    "X66n1297_037:0505c15": "復頌。",
    "X66n1297_037:0505c16": "蓬蒿枝上欲棲鴉。一陣西風滾白砂。開眼不知何處",
    "X66n1297_037:0505c17": "去。邊關昨夜動胡笳。",
    "X66n1297_037:0505c18": "常熟三峰漢月法藏禪師(天童悟嗣)上堂。年年冬寒夏",
    "X66n1297_037:0505c19": "熱。朝朝夜暗晝明。使得十二時辰。看看能有幾人。",
    "X66n1297_037:0505c20": "喝一喝曰。太平本是將軍致。不許將軍見太平。",
    "X66n1297_037:0505c21": "法林音云。老老大大錯下名言。喝一喝云。洎合錯下",
    "X66n1297_037:0505c22": "注脚。復頌。",
    "X66n1297_037:0505c23": "杖頭無鈔典袈裟。那有閒情弄死蛇。聞道東臯春信",
    "X66n1297_037:0505c24": "早。又隨風雨種桑麻。",
    "X66n1297_037:0506a01": "三峰上堂。諸人盡是祖師門下客。也不用作麼生。",
    "X66n1297_037:0506a02": "喝一喝云。家醜不可外揚。",
    "X66n1297_037:0506a03": "家醜無端向外揚。擔攜鴨酒走成行。祖師門下覓頭",
    "X66n1297_037:0506a04": "角。笑殺東村李二孃。(法林音)",
    "X66n1297_037:0506a05": "三峰上堂。繞四天下行脚底人。有口堪喫飯。擡脚",
    "X66n1297_037:0506a06": "不起底人也有。張口喫箇甚麼。良久曰。問取諸方。",
    "X66n1297_037:0506a07": "九十春光一枕寒。東風移月上朱闌。分明白髮還憐",
    "X66n1297_037:0506a08": "少。不盡傷懷淚未乾。(厂阿[蠢-春+者])",
    "X66n1297_037:0506a09": "夔州梁山雙桂破山海明禪師(天童悟嗣)僧問如何是",
    "X66n1297_037:0506a10": "一六開天。師曰竹密山齋冷。僧曰如何是二五成",
    "X66n1297_037:0506a11": "性。師曰荷開水殿香。",
    "X66n1297_037:0506a12": "信手拈來答問端。蔴纏紙裹倩誰看。輕輕躡足龍門",
    "X66n1297_037:0506a13": "過。惹得風雷徹骨寒。(遯菴韜)",
    "X66n1297_037:0506a14": "雙桂上堂。酸醯瓮裏多蚊蚋。破驢脊上足蒼蠅。我",
    "X66n1297_037:0506a15": "者裏沒唼啖。沒棲泊。有扇打。有烟熏。貪生怕死漢。",
    "X66n1297_037:0506a16": "不用上吾門。",
    "X66n1297_037:0506a17": "蜻蜓點碎波中月。盪散清光上下圓。吞吐魚龍全性",
    "X66n1297_037:0506a18": "命。隨其風雲浪滔天。(粟菴鼎)",
    "X66n1297_037:0506a19": "雙桂上堂。天上明星突出。釋迦打失一目。回觀六",
    "X66n1297_037:0506a20": "道四生。箇箇如蟲禦木。",
    "X66n1297_037:0506a21": "法林音云。雙桂祇見釋迦。要見六道四生。猶隔十萬",
    "X66n1297_037:0506a22": "八千在。　永寧鼎云。雙桂不是為人剷盡光彩。大似",
    "X66n1297_037:0506a23": "以己方人。",
    "X66n1297_037:0506a24": "雙桂因僧問。終日喫飯不曾齩著一粒米時如何。",
    "X66n1297_037:0506b01": "師曰一箇斑鳩九隻尾。",
    "X66n1297_037:0506b02": "門開大廈從棲泊。飄蕩伶仃苦更尋。待到家園重問",
    "X66n1297_037:0506b03": "信。鶯遷喬木聽嗁音。(粟菴鼎)",
    "X66n1297_037:0506b04": "徑山費隱通容禪師(天童悟嗣)上堂。良久曰。聲前一句",
    "X66n1297_037:0506b05": "子。欲要大家知。",
    "X66n1297_037:0506b06": "勝法榮云。徑山大似癩兒牽伴。　法林音云。徑山老",
    "X66n1297_037:0506b07": "漢誘人犯法。",
    "X66n1297_037:0506b08": "桃顋日映紅靨靨。柳眉風動綠絲絲。迴文詩緘淚千",
    "X66n1297_037:0506b09": "點。聊寄相思夫壻知。(勝法榮)",
    "X66n1297_037:0506b10": "全因淮地月。得照郢陽春。一箭重關透。功高不樹勳。",
    "X66n1297_037:0506b11": "(德慶奇)",
    "X66n1297_037:0506b12": "春到桃花溢水源。風光別有一乾坤。漁翁怕向他人",
    "X66n1297_037:0506b13": "說。恐惹閒愁到子孫。(法林音)",
    "X66n1297_037:0506b14": "徑山上堂。箇事人人自現成。無勞肯綮動修因。波",
    "X66n1297_037:0506b15": "吒路上多差互。覿體承當是本人。",
    "X66n1297_037:0506b16": "德慶奇云。我要問徑山老人。既是本來成現。因甚又",
    "X66n1297_037:0506b17": "要人覿體承當。擬議不來。劈面好掌。　法林音云。我",
    "X66n1297_037:0506b18": "為你說箇譬喻。如一箇好人。面上鐫一行字云某甲。",
    "X66n1297_037:0506b19": "你道此人還具眼也無。",
    "X66n1297_037:0506b20": "郊外良田多稼穡。室中笥篋總瓊琚。叮嚀窮子莫驚",
    "X66n1297_037:0506b21": "訝。兩手而今付與渠。(德慶奇)",
    "X66n1297_037:0506b22": "一抹胭脂透臉紅。羅裳繡襦笑春風。愁腸總是相思",
    "X66n1297_037:0506b23": "結。緘寄吳山楚水東。(法林音)",
    "X66n1297_037:0506b24": "徑山因僧問。者樣沒頭沒腦事如何得明。師曰汝",
    "X66n1297_037:0506c01": "未到沒頭沒腦田地在。僧作禮。師曰頭腦生也。",
    "X66n1297_037:0506c02": "勝法榮云。者僧背著牛頭不肯認贓。徑山重門擊柝",
    "X66n1297_037:0506c03": "當面著賊。",
    "X66n1297_037:0506c04": "入暮抱琴高士興。經宵坐月隱君家。謾言冷淡無滋",
    "X66n1297_037:0506c05": "味。一盞清湯便當茶。(德慶奇)",
    "X66n1297_037:0506c06": "徑山因靈機問。世尊未陞座。文殊不白椎。且道還",
    "X66n1297_037:0506c07": "有佛法也無。聲未卒。師急拈拄杖曰。且道即今是",
    "X66n1297_037:0506c08": "陞座不是陞座。機擬答。師直打退。",
    "X66n1297_037:0506c09": "萬仞橫身弄嶮巇。一毫倒卓五須彌。縱饒佛祖猶難",
    "X66n1297_037:0506c10": "覷。徧界凄凉盡屬伊。日東涌。月沉西。何妨隨處顯真",
    "X66n1297_037:0506c11": "機。(藝則忍)",
    "X66n1297_037:0506c12": "徑山因僧問如何是和尚家風。師曰米少食無鹽。",
    "X66n1297_037:0506c13": "曰忽遇客來將何接待。師曰忍饑無暇。",
    "X66n1297_037:0506c14": "巢菴定云。先師雖則君子固窮。爭奈寒酸太甚。設有",
    "X66n1297_037:0506c15": "問山僧如何是福嚴家風。但道布衣一片飽食三餐。",
    "X66n1297_037:0506c16": "忽遇客來如何接待。鐵釘飯木札羮。倘有旁不甘底",
    "X66n1297_037:0506c17": "出來道。和尚與麼答話大似乞兒暴富。不見道。知安",
    "X66n1297_037:0506c18": "則榮。知足則富。爭怪得老僧。",
    "X66n1297_037:0506c19": "金粟石車通乘禪師(天童悟嗣)因僧問如何是塵中能",
    "X66n1297_037:0506c20": "作主。師曰攃手見青天。曰如何是化外自來賓。師",
    "X66n1297_037:0506c21": "曰一棒一條痕。",
    "X66n1297_037:0506c22": "髼鬆白髮離巖谷。趁晚歸家不涉程。玉兔一輪東嶺",
    "X66n1297_037:0506c23": "上。枉聽猿叫斷腸聲。(粟菴鼎)",
    "X66n1297_037:0506c24": "灨州寶華朝宗通忍禪師(天童悟嗣)僧問如何是古佛",
    "X66n1297_037:0507a01": "家風。師曰寶華寺是千年來底。曰如何是斬新條",
    "X66n1297_037:0507a02": "令。師曰山僧是今日住底。曰前佛後佛還有優劣",
    "X66n1297_037:0507a03": "也無。師豎拂曰。中間薦取。",
    "X66n1297_037:0507a04": "千年古寺出唐朝。井井風規豈寂寥。直下若知今古",
    "X66n1297_037:0507a05": "意。靈然一展便翀霄。(樹豐興)",
    "X66n1297_037:0507a06": "伽黎畊畔千年寺。接物還他今古同。滿室芝蘭垂手",
    "X66n1297_037:0507a07": "得。寒梅香散白雲中。(如弦直)",
    "X66n1297_037:0507a08": "寶華因僧問。透網金鱗因甚還滯水。師曰是它家",
    "X66n1297_037:0507a09": "常茶飯。曰取飽便是。師曰怎奈沒頭浸却何。",
    "X66n1297_037:0507a10": "三昧真云。當時寶華何不助它一箇霹靂。免它沒頭",
    "X66n1297_037:0507a11": "浸却。雖然。只者家常茶飯。方見老人立地處。",
    "X66n1297_037:0507a12": "寶華因居士問。月缺一條還補得麼。師曰補得。曰",
    "X66n1297_037:0507a13": "將甚麼補。師曰但將缺底補。",
    "X66n1297_037:0507a14": "擔雪填井功不浪。身心不禁歷寒溫。漫漫靜夜含虗",
    "X66n1297_037:0507a15": "碧。宇宙清光一口吞。(粟菴鼎)",
    "X66n1297_037:0507a17": "宗鑑法林卷三十七"
}