{
    "T21n1340_015:0726b02": "大法炬陀羅尼經卷第十五",
    "T21n1340_015:0726b04": "隋天竺三藏闍那崛多譯",
    "T21n1340_015:0726b05": "天伏阿修羅品第三十三",
    "T21n1340_015:0726b06": "阿修羅本業品第三十四",
    "T21n1340_015:0726b07": "雜類本業品第三十五",
    "T21n1340_015:0726b08": "說無相品第三十六",
    "T21n1340_015:0726b09": "勸修行品第三十七",
    "T21n1340_015:0726b10": "三字門品第三十八",
    "T21n1340_015:0726b11": "33 天伏阿修羅品天伏阿修羅品第三十三",
    "T21n1340_015:0726b12": "爾時世尊告天帝釋言。憍尸迦。汝今善能以",
    "T21n1340_015:0726b13": "四種法。開示攝受諸所須者。寬大開覺皆能",
    "T21n1340_015:0726b14": "令彼自厭生處。不令退轉菩提之心。時天帝",
    "T21n1340_015:0726b15": "釋白佛言。世尊。我今能令諸阿修羅陀那婆",
    "T21n1340_015:0726b16": "等厭離生處。世尊。然我無智不能知彼退不",
    "T21n1340_015:0726b17": "退也。",
    "T21n1340_015:0726b18": "爾時天帝釋有一主兵天子。名曰善面。天帝",
    "T21n1340_015:0726b19": "告言。善面。汝今疾至我常所乘億頃大象王",
    "T21n1340_015:0726b20": "所。當以左手拊其脇上。明告之言。億頃。今",
    "T21n1340_015:0726b21": "者天王令我勅汝。當現自身莊嚴之事。時善",
    "T21n1340_015:0726b22": "面天承天王勅。即向億頃大象王所。如天王",
    "T21n1340_015:0726b23": "勅。即以左手拊其脇上。而告之曰。億頃。今者",
    "T21n1340_015:0726b24": "天王令我勅汝。宜自現身大莊嚴事。爾時億",
    "T21n1340_015:0726b25": "頃大力象王。見善面天傳王勅已。於是便念",
    "T21n1340_015:0726b26": "大身力通。念身通已先以四足滿四大海。四",
    "T21n1340_015:0726b27": "大海水一時涌波。與須彌山高下齊等。復於",
    "T21n1340_015:0726b28": "四方遍四大海化作四頭。一一頭上各有一",
    "T21n1340_015:0726b29": "鼻。四海所有四修羅宮。及四燋熱所攝境界。",
    "T21n1340_015:0726c01": "爾時象王。即以四鼻周圍繞取擎置頭上。其",
    "T21n1340_015:0726c02": "餘一切阿修羅等。住在忉利天王宮者。亦皆",
    "T21n1340_015:0726c03": "以鼻周圍卷取置之頭上。置頭上已。象身即",
    "T21n1340_015:0726c04": "時出大聲言。汝等被縛。汝等被縛。如是至三。",
    "T21n1340_015:0726c05": "爾時象王頂持前事隨意而行地不陷沒。諸",
    "T21n1340_015:0726c06": "阿修羅各作是念。嗚呼嗚呼。我等一切悉當",
    "T21n1340_015:0726c07": "喪沒。諸是眷屬宮殿城隍悉為他有。時彼修",
    "T21n1340_015:0726c08": "羅復見燋熱悉入象口。既見如是可畏眾生。",
    "T21n1340_015:0726c09": "則於自身生失沒想。遂大迷亂莫知本心。失",
    "T21n1340_015:0726c10": "本心故是諸修羅過去所有諸諂誑事皆現在",
    "T21n1340_015:0726c11": "前。見此事已復生厭想。我身須臾當自磨滅。",
    "T21n1340_015:0726c12": "願我更莫見如是類可畏眾生。",
    "T21n1340_015:0726c13": "爾時十四童子菩薩白父王言。大王。我等今",
    "T21n1340_015:0726c14": "者。欲作何方而得脫斯大象之難。爾時善臂",
    "T21n1340_015:0726c15": "阿修羅王及陀那婆。一切皆悉生大恐怖。迭",
    "T21n1340_015:0726c16": "相咎責悔先所作。時諸童子各作是念。此諸",
    "T21n1340_015:0726c17": "修羅及陀那婆。今既到斯大困厄處。我等試",
    "T21n1340_015:0726c18": "觀彼能斷是諂幻惡不。如是念已遂白父言。",
    "T21n1340_015:0726c19": "大王。當知我今所見大恐怖事。將不同彼諸",
    "T21n1340_015:0726c20": "幻夢耶。時彼阿修羅王。於少時間便自覺悟。",
    "T21n1340_015:0726c21": "童子復言。大王。是何事也。時善臂王告童子",
    "T21n1340_015:0726c22": "言。我等惟合見如斯事。何以故。諸阿修羅陀",
    "T21n1340_015:0726c23": "那婆等。素無善根專行惡業。常於眾生起毒",
    "T21n1340_015:0726c24": "害心。不於一人生慈善念。惟思殺害惱他眾",
    "T21n1340_015:0726c25": "生。增長一切不善之行。恒住如是瞋恨心中。",
    "T21n1340_015:0726c26": "但行如是戰鬪諸事。破戒因緣今受是報童",
    "T21n1340_015:0726c27": "子復言。大王。我等今日以何因緣。令象歡喜",
    "T21n1340_015:0726c28": "脫諸修羅陀那婆等困厄事也。善臂王言。童",
    "T21n1340_015:0726c29": "子。除此神已更有何神大於是者。童子白言。",
    "T21n1340_015:0727a01": "更有大神。所謂如來王等。今者皆應起立。爾",
    "T21n1340_015:0727a02": "時大眾皆從座起立象背上。復令一心合十",
    "T21n1340_015:0727a03": "指掌作如是言。南無善神。南無勝神。南無大",
    "T21n1340_015:0727a04": "神。我等今者咸共歸依。勝一切神。是無上神",
    "T21n1340_015:0727a05": "我從今日。終不復作如是諂誑。願不更見如",
    "T21n1340_015:0727a06": "是大厄。爾時彼諸童子菩薩復作是念。我今",
    "T21n1340_015:0727a07": "當令諸阿修羅恭敬合掌自悟諂幻。既自覺",
    "T21n1340_015:0727a08": "知即除諂幻。如是念已。復告彼諸阿修羅言。",
    "T21n1340_015:0727a09": "汝今可來歸佛法僧。諸童子等自相謂言。我",
    "T21n1340_015:0727a10": "已令彼於佛世尊深信不退當得解脫如是大",
    "T21n1340_015:0727a11": "難。爾時天帝釋知諸阿修羅陀那婆等悉調伏",
    "T21n1340_015:0727a12": "已。告一天曰。汝今宜往彼象王所。密宣此呪。",
    "T21n1340_015:0727a13": "訶訶滯　迦耶婆訶滯　難陀陀　浮底",
    "T21n1340_015:0727a14": "　曷薩多曷多　阿揭車答梵　娑婆禰　鞞舍",
    "T21n1340_015:0727a15": "南",
    "T21n1340_015:0727a16": "爾時象王聞是呪已。即便收攝如是變化諸",
    "T21n1340_015:0727a17": "莊嚴事。還至本處以鼻卷取諸阿修羅陀那",
    "T21n1340_015:0727a18": "婆等。悉持往詣天帝釋前。",
    "T21n1340_015:0727a19": "爾時世尊告天帝釋言。憍尸迦。此大象王與",
    "T21n1340_015:0727a20": "阿修羅作何事也。天帝白言。世尊。我等諸天",
    "T21n1340_015:0727a21": "雖有如是化神通力。而我更無殊異神通調",
    "T21n1340_015:0727a22": "彼諸根。佛言。憍尸迦。汝今信佛如來不耶。天",
    "T21n1340_015:0727a23": "帝釋言。我等今日深信如來歸依如來。世尊。",
    "T21n1340_015:0727a24": "然今此等諸阿修羅及陀那婆。亦須教示此",
    "T21n1340_015:0727a25": "是如來大智境界非我所知。佛告天帝釋言。",
    "T21n1340_015:0727a26": "憍尸迦。汝於今者當應教示諸阿修羅。何以",
    "T21n1340_015:0727a27": "故。諸阿修羅陀那婆等。皆受天報。彼受報時",
    "T21n1340_015:0727a28": "多有亂心。是故應須開示彼等二種悔法。",
    "T21n1340_015:0727a29": "34 阿修羅本業品大法炬陀羅尼經阿修羅本業品第三十四",
    "T21n1340_015:0727b01": "爾時天帝釋復白佛言。世尊。以何因緣。諸阿",
    "T21n1340_015:0727b02": "修羅乃生如是燋熱口中。寧當無有諸功德",
    "T21n1340_015:0727b03": "法。出彼燋熱至四大王宮殿住處。而彼獨有",
    "T21n1340_015:0727b04": "往昔惡願無一善法。其後壽終生於惡道。世",
    "T21n1340_015:0727b05": "尊。我等於中如是思惟。彼既專造諸不善業。",
    "T21n1340_015:0727b06": "生於惡道得如是身。云何而得有大神通。世",
    "T21n1340_015:0727b07": "尊。以是因緣我於是中心生驚疑。是故我今",
    "T21n1340_015:0727b08": "問佛世尊。如斯義處當云何識。佛言。憍尸迦。",
    "T21n1340_015:0727b09": "以是因緣我今為汝作諸譬喻。以譬喻故令",
    "T21n1340_015:0727b10": "汝得解。憍尸迦。夫著生處者即是凡夫。貪",
    "T21n1340_015:0727b11": "染住處言此是畜生。由造此業彼等分別諸",
    "T21n1340_015:0727b12": "有生處。今捨此處當生彼處。有人命終受",
    "T21n1340_015:0727b13": "後身時。或勝或劣。然作業時即起大願。令",
    "T21n1340_015:0727b14": "我彼身長時受報。勿使彼身壽命短促。彼",
    "T21n1340_015:0727b15": "等或生畜生道中。所有受身因種種業得種",
    "T21n1340_015:0727b16": "種名。而彼生身及與名字。乃至過去種種諸",
    "T21n1340_015:0727b17": "業。凡所成就皆現在前。彼畜生身還得如",
    "T21n1340_015:0727b18": "是畜生名字稱實自名。所謂我是鳥也。我是",
    "T21n1340_015:0727b19": "奢拘尼也。我是龍也。我是乾闥婆也。我是",
    "T21n1340_015:0727b20": "阿修羅也。我是陀那婆也。我是金翅鳥也。我",
    "T21n1340_015:0727b21": "是象也。我是馬也。我是駝也。我是驢也。",
    "T21n1340_015:0727b22": "我是牛也。我是水牛也。我是狗也。如是乃",
    "T21n1340_015:0727b23": "至一切畜生。凡所受身一切皆是依身立名。",
    "T21n1340_015:0727b24": "憍尸迦。我於彼時作如是言。汝等諸天所得",
    "T21n1340_015:0727b25": "名字亦因業緣。憍尸迦諸阿修羅所受生處。",
    "T21n1340_015:0727b26": "皆由往業今得是身。汝應諦聽。昔在人中違",
    "T21n1340_015:0727b27": "背正法。由違背故今生此處。或復當生。或時",
    "T21n1340_015:0727b28": "生已。憍尸迦。如是等業應當諦聽。聞已奉行",
    "T21n1340_015:0727b29": "為人解說。何以故。不欲令彼更造是業復生",
    "T21n1340_015:0727c01": "此故。惟欲令其斷惡業故。",
    "T21n1340_015:0727c02": "佛復告彼天帝釋言。憍尸迦。汝今應知。若諸",
    "T21n1340_015:0727c03": "比丘比丘尼優婆塞優婆夷。依佛如來正教",
    "T21n1340_015:0727c04": "修行。於佛滅後作富伽羅相行異種法。彼若",
    "T21n1340_015:0727c05": "住於富伽羅相行異法時。或念奢摩他事。不",
    "T21n1340_015:0727c06": "能依於如來正教。自心分別富伽羅相。妄念",
    "T21n1340_015:0727c07": "現前若百若千若過是數遂樂住此富伽羅相",
    "T21n1340_015:0727c08": "中。而即用為奢摩他事。為世間說法。又亦不",
    "T21n1340_015:0727c09": "依如來所說毘婆舍那事。不能分別富伽羅",
    "T21n1340_015:0727c10": "相。亦不衣止毘婆舍那。然彼眾生但為一切",
    "T21n1340_015:0727c11": "衣服臥具飲食湯藥。往來遊止聚落城邑。或",
    "T21n1340_015:0727c12": "有具足五神通者。或四或三乃至不得一二",
    "T21n1340_015:0727c13": "通者。皆毀正行行如是法。彼既如是違背聖",
    "T21n1340_015:0727c14": "教。破毀禁戒。佛諸弟子能說空者。終無復有",
    "T21n1340_015:0727c15": "以諂誑心荷負一切佛菩提事。若有不依如",
    "T21n1340_015:0727c16": "來所說無相法者。則亦不能通達如是無相",
    "T21n1340_015:0727c17": "之法。彼既不達如是法相。便應入於大邪見",
    "T21n1340_015:0727c18": "路。當知彼人著於此處。如是住著。終無有能",
    "T21n1340_015:0727c19": "教化之者。亦無可以遮障之事。彼等住此執",
    "T21n1340_015:0727c20": "於諂幻。若諂誑行。即還得是不現形報。如是",
    "T21n1340_015:0727c21": "等人永於一切佛菩提中。不能顯現如來所",
    "T21n1340_015:0727c22": "說四雙八輩丈夫大人墮僧寶者。彼人於中",
    "T21n1340_015:0727c23": "永無其分。何以故。以彼喪失如是法行。猶亦",
    "T21n1340_015:0727c24": "受他承事供養。若人於是諸世尊所。讀誦受",
    "T21n1340_015:0727c25": "持乃至一四句偈解其義理。彼等如是不可",
    "T21n1340_015:0727c26": "承事。乃至盡壽共一處坐。命終之後生是惡",
    "T21n1340_015:0727c27": "處。以彼恒常修習諂幻。發願彼處。故彼等於",
    "T21n1340_015:0727c28": "彼修習不捨。而彼人以諂誑心故。生人間時。",
    "T21n1340_015:0727c29": "於如來所說不能通達　亦不具足。惟行惡",
    "T21n1340_015:0728a01": "行。乃至盡壽生如是處。以其往昔作如是業。",
    "T21n1340_015:0728a02": "盡壽生彼大地獄中。憍尸迦。是為諸阿修羅",
    "T21n1340_015:0728a03": "受身因緣。汝應憶持。",
    "T21n1340_015:0728a04": "35 雜類本業品大法炬陀羅尼經雜類本業品第三十五",
    "T21n1340_015:0728a05": "爾時佛復告天帝釋言。憍尸迦。諸餘所有畜",
    "T21n1340_015:0728a06": "生之類。業行果報者。如彼受身。既受身已復",
    "T21n1340_015:0728a07": "捨心藏。隨受何身。造業願求復受彼身。從何",
    "T21n1340_015:0728a08": "所來得受此身。彼心所作行差別事。我今當",
    "T21n1340_015:0728a09": "說汝應諦思。時天帝釋即白佛言。世尊。今",
    "T21n1340_015:0728a10": "正是時惟願具說。四眾聞已依教奉行。佛言。",
    "T21n1340_015:0728a11": "憍尸迦。若欲遠離諸如是等畜生身者。於此",
    "T21n1340_015:0728a12": "法中應當依行。若有能於如來所說少分開",
    "T21n1340_015:0728a13": "解。即得斷除畜生身中諸苦惱事。",
    "T21n1340_015:0728a14": "爾時佛復告天帝釋言。憍尸迦。云何夜叉。言",
    "T21n1340_015:0728a15": "夜叉者。隨所受身得夜叉名。云何知也。彼於",
    "T21n1340_015:0728a16": "往昔在餘世界造作惡業。受得如是不安樂",
    "T21n1340_015:0728a17": "身。故名夜叉。彼時少分造作惡行生如是心。",
    "T21n1340_015:0728a18": "若彼諸師教誡之時。作如是言。善哉尊者。如",
    "T21n1340_015:0728a19": "是之事我自能為。尊者何須數教導我。彼人",
    "T21n1340_015:0728a20": "佷戾忘失本心。彼時既發是惡心故。得夜叉",
    "T21n1340_015:0728a21": "身不受餘報。雖似人身不與人同。以能具足",
    "T21n1340_015:0728a22": "夜叉因緣。受是惡身不住一處。憍尸迦。是為",
    "T21n1340_015:0728a23": "夜叉受身因緣。汝當憶持。",
    "T21n1340_015:0728a24": "爾時天帝釋復白放光佛言。世尊。我今更問",
    "T21n1340_015:0728a25": "羅剎因緣。云何得受是羅剎身。復以何義名",
    "T21n1340_015:0728a26": "羅剎也。惟願為我分別解說。佛告天帝釋言。",
    "T21n1340_015:0728a27": "憍尸迦。若出家人若在家人。聞佛世尊所說",
    "T21n1340_015:0728a28": "經教。不能隨聞如法修行。惟諂誑心為人說",
    "T21n1340_015:0728a29": "法。作如是言。汝今應當護持此法。而自不能",
    "T21n1340_015:0728b01": "順教修行。但為名聞利養徒眾故發是言。然",
    "T21n1340_015:0728b02": "無實行。復發是言。汝護此法此法可護。雖作",
    "T21n1340_015:0728b03": "是說本心惟求多人識知。多獲財利遊行聚",
    "T21n1340_015:0728b04": "落往返城邑。見他比丘先處城邑或見後來。",
    "T21n1340_015:0728b05": "告求衣服飲食醫藥。懼其勝己侵奪名利。覩",
    "T21n1340_015:0728b06": "是事故心生熱惱欲求傷害。或時鬪諍於彼",
    "T21n1340_015:0728b07": "比丘乃檀越所並生惡心。以惡心故。命終便",
    "T21n1340_015:0728b08": "墮羅剎鬼中。憍尸迦。是為羅剎受身因緣。汝",
    "T21n1340_015:0728b09": "當憶持。憍尸迦。是故若彼出家在家樂法之",
    "T21n1340_015:0728b10": "人。聞是法已為他正說。何以故。於惡世中說",
    "T21n1340_015:0728b11": "如是法。復能行者斯人難得。憍尸迦。於十方",
    "T21n1340_015:0728b12": "世界中。如來應供正遍覺出現甚難。帝釋復",
    "T21n1340_015:0728b13": "言。世尊。如來應供正遍覺若不出世。誰當說",
    "T21n1340_015:0728b14": "是受身法耶。佛言。憍尸迦。汝今不應問如是",
    "T21n1340_015:0728b15": "義。何以故。如是之義。諸世間中恒常充滿。然",
    "T21n1340_015:0728b16": "於彼時無是問者。何以故。當知爾時多大恐",
    "T21n1340_015:0728b17": "怖。諸佛世尊不出世故。帝釋復言。世尊。若諸",
    "T21n1340_015:0728b18": "辟支佛。出於世間作何利益。佛言。憍尸迦。若",
    "T21n1340_015:0728b19": "其諸佛無所說時。彼辟支佛出世間耳。憍尸",
    "T21n1340_015:0728b20": "迦。如轉輪王知命將終。集諸大臣遍觀眾子。",
    "T21n1340_015:0728b21": "無有堪紹聖王位者。彼時眾內若有具足聖",
    "T21n1340_015:0728b22": "王相者。不應待問即自陳說。何以故。恐彼",
    "T21n1340_015:0728b23": "時眾於此大事有疑惑故。如是憍尸迦。如來",
    "T21n1340_015:0728b24": "應供正遍覺亦復如是。見此世界無復威光。",
    "T21n1340_015:0728b25": "欲知法故。為彼辟支建立功行。",
    "T21n1340_015:0728b26": "爾時天帝釋復白放光佛言。世尊。諸阿修羅",
    "T21n1340_015:0728b27": "及陀那婆等。所有名字其義云何。佛告憍尸",
    "T21n1340_015:0728b28": "迦。汝等諸天亦得名為阿修羅也。天名修羅。",
    "T21n1340_015:0728b29": "言修羅者即阿修羅。云何修羅即阿修羅。憍",
    "T21n1340_015:0728c01": "尸迦。諸阿修羅見諸天等於勝宮殿受五欲",
    "T21n1340_015:0728c02": "樂。見此事時常作是念願令我等得作修羅。",
    "T21n1340_015:0728c03": "作是念已即自思惟。更於何處別有修羅。如",
    "T21n1340_015:0728c04": "我所見我真修羅我是修羅。為是事故復立",
    "T21n1340_015:0728c05": "別名名阿修羅。天帝釋言。世尊。阿修羅等實",
    "T21n1340_015:0728c06": "有是事。爾時天帝釋復白佛言。世尊。陀那婆。",
    "T21n1340_015:0728c07": "陀那婆者義何謂也。佛言。憍尸迦。是陀那婆",
    "T21n1340_015:0728c08": "立名因緣及受身法。今當解釋。若人於佛教",
    "T21n1340_015:0728c09": "法少有違背。是故建立如是名字。帝釋復言。",
    "T21n1340_015:0728c10": "世尊。所言違背其義云何。佛言。憍尸迦。有人",
    "T21n1340_015:0728c11": "往昔曾為沙門行不淨行。受納施主衣服臥",
    "T21n1340_015:0728c12": "具飲食湯藥。於行施時復教施主多作障礙。",
    "T21n1340_015:0728c13": "或有欲施大眾之時誹毀施事。以不隨喜布",
    "T21n1340_015:0728c14": "施事故成不善根。是人壽終必定生彼陀那",
    "T21n1340_015:0728c15": "婆中。毀施行故名陀那婆。憍尸迦。是為陀那",
    "T21n1340_015:0728c16": "婆受身因緣。汝當憶持。",
    "T21n1340_015:0728c17": "爾時天帝釋復白放光佛言。世尊。所有諸龍",
    "T21n1340_015:0728c18": "及毘舍闍。并餘畜生凡受身者。所謂飛鳥若",
    "T21n1340_015:0728c19": "烏若鼠郎。若馬若牛若驢。若師子若虎若",
    "T21n1340_015:0728c20": "象若豹若兔。乃至微細受身眾生。有何業",
    "T21n1340_015:0728c21": "行得此等形。此告憍尸迦。是諸畜生造作惡",
    "T21n1340_015:0728c22": "業。獲如是身多受苦惱。憍尸迦。此三生處更",
    "T21n1340_015:0728c23": "不須思。亦不假見。復何用問。憍尸迦。若有眾",
    "T21n1340_015:0728c24": "生或人非人。不信佛法謗毀僧眾。設有信心",
    "T21n1340_015:0728c25": "不能清淨。以無淨心還生濁處。何以故。如彼",
    "T21n1340_015:0728c26": "野干不作師子及師子事。惟除方便慰喻斷",
    "T21n1340_015:0728c27": "諍。分別二名得名師子。如是憍尸迦。若有眾",
    "T21n1340_015:0728c28": "生不知分別如是諸法。既不生信亦不思求。",
    "T21n1340_015:0728c29": "如是癡人必墮惡趣。",
    "T21n1340_015:0729a01": "36 說無相品大法炬陀羅尼經說無相品第三十六",
    "T21n1340_015:0729a02": "爾時放光如來復告天帝釋言。憍尸迦。若人",
    "T21n1340_015:0729a03": "分別如是法句。於真如中終不可得。何以故。",
    "T21n1340_015:0729a04": "彼真如中人不可得。天不可得。阿修羅不可",
    "T21n1340_015:0729a05": "得。陀那婆不可得。諸神羅剎亦不可得。乃至",
    "T21n1340_015:0729a06": "一切諸趣皆不可得。如是一切既不可得。寧",
    "T21n1340_015:0729a07": "當得有是誰所說。云何而說何故有說也。何",
    "T21n1340_015:0729a08": "以故。憍尸迦。於中乃至不見。不見者。及餘一",
    "T21n1340_015:0729a09": "切生句處所。惟除彼諸如來方便念時於此",
    "T21n1340_015:0729a10": "陀羅尼法門修多羅中方便說耳。若有說者。",
    "T21n1340_015:0729a11": "應當先作如是思惟。彼終不離此十二句。云",
    "T21n1340_015:0729a12": "何十二。謂阿字門及迦字門。是中當須識知",
    "T21n1340_015:0729a13": "己行。帝釋言。世尊。我今云何能知己行。佛言。",
    "T21n1340_015:0729a14": "憍尸迦。彼迦字者。當用長聲結大法藏所有",
    "T21n1340_015:0729a15": "音句。此為億數諸菩薩等。於結集中誰有誰",
    "T21n1340_015:0729a16": "無誰成誰壞。其阿字門者。遍入一切文句音",
    "T21n1340_015:0729a17": "中平等開發。所謂不見能見。見已則能顯示",
    "T21n1340_015:0729a18": "光明。是中光明。當知即是此陀羅尼修多羅",
    "T21n1340_015:0729a19": "法門中出。帝釋復問。是中何者名之為然。",
    "T21n1340_015:0729a20": "佛言。憍尸迦。是中阿字名之為然。迦字出光",
    "T21n1340_015:0729a21": "那字能見。帝釋復問。云何能見。佛言。憍尸",
    "T21n1340_015:0729a22": "迦。應以他境界智願樂故見。若能如是起求",
    "T21n1340_015:0729a23": "樂者。自然入是三句方便得不斷絕。如前譬",
    "T21n1340_015:0729a24": "喻及方便說。應當如是信行如來清淨不清",
    "T21n1340_015:0729a25": "淨根本處所。此根本處。無根無句無有枝葉。",
    "T21n1340_015:0729a26": "故能示現如是言說。云何無根無句能示現",
    "T21n1340_015:0729a27": "說。云何無根無有枝葉。以無處可求根句枝",
    "T21n1340_015:0729a28": "葉故。應如是說。復次憍尸迦。譬如眾鳥無神",
    "T21n1340_015:0729a29": "通力。然能飛騰於虛空中。彼鳥在空以自業",
    "T21n1340_015:0729b01": "習。乘風力故便能遊行。而亦能知所行遊處",
    "T21n1340_015:0729b02": "分齊多少。如是憍尸迦。此三法句。汝等亦當",
    "T21n1340_015:0729b03": "知其限齊。何等句長。何等句短。何等句中。",
    "T21n1340_015:0729b04": "何等須持。云何得知此等和合。是和合句其",
    "T21n1340_015:0729b05": "量寬狹。若是方便但如化者。其間云何得有",
    "T21n1340_015:0729b06": "言說。復何因緣而不可說。若欲破此三種句",
    "T21n1340_015:0729b07": "門。彼若問時云何解釋。",
    "T21n1340_015:0729b08": "時天帝釋復白放光佛言。世尊。此陀羅尼修",
    "T21n1340_015:0729b09": "多羅法門三種句義。我今云何能以智慧分",
    "T21n1340_015:0729b10": "別解釋。惟願如來方便開示。得令我等分別",
    "T21n1340_015:0729b11": "知也。佛言。憍尸迦。吾已為汝分別解說此三",
    "T21n1340_015:0729b12": "句門。直是汝等聞已不持。還即忘失。而復鄭",
    "T21n1340_015:0729b13": "重諮問於我。帝釋白言。世尊。如來誠已為",
    "T21n1340_015:0729b14": "我宣說此三句義。然是三種有十二句以為",
    "T21n1340_015:0729b15": "眷屬。得是根本方便業藏。而我今者不善受",
    "T21n1340_015:0729b16": "持尋致忘失。世尊。我等咸以不奉聖教。是故",
    "T21n1340_015:0729b17": "莫知如來所說。若使如來更為我說十二句",
    "T21n1340_015:0729b18": "者。我當依教一心奉持。佛言。憍尸迦。汝知",
    "T21n1340_015:0729b19": "如來方便分別解說句門義不。而汝方便設",
    "T21n1340_015:0729b20": "如是問。我亦為汝悉分別已。",
    "T21n1340_015:0729b21": "37 勸修行品大法炬陀羅尼經勸修行品第三十七",
    "T21n1340_015:0729b22": "爾時帝釋復白佛言。世尊。如佛所說我如是",
    "T21n1340_015:0729b23": "解。實即不離三種言教業藏行法。如來所說",
    "T21n1340_015:0729b24": "阿字等門。我已少分能得解了。而更於中思",
    "T21n1340_015:0729b25": "惟決疑。不及世尊一切明了。佛言。憍尸迦。如",
    "T21n1340_015:0729b26": "來世尊智慧明了。無有斷絕亦無疑碍。如來",
    "T21n1340_015:0729b27": "智辯非汝所知。如來所行。若經無量時節劫",
    "T21n1340_015:0729b28": "數。乃得明了。如我先已為汝等說。汝當精",
    "T21n1340_015:0729b29": "進修行此業。六日六夜心念阿字。又於六月",
    "T21n1340_015:0729c01": "當念迦字。復於六年念彼那字。復次憍尸迦。",
    "T21n1340_015:0729c02": "彼菩薩摩訶薩若於六日六月六年。專心念",
    "T21n1340_015:0729c03": "是阿迦那等三字法門。所獲功德超勝於彼。",
    "T21n1340_015:0729c04": "億數劫中行一切施。何以故。憍尸迦。假使菩",
    "T21n1340_015:0729c05": "薩億數劫中所行布施詎能有幾。假復億劫",
    "T21n1340_015:0729c06": "恭敬供養諸佛如來一切所須。福亦無幾。設",
    "T21n1340_015:0729c07": "使億劫多修業行心不散亂。所得果報斯亦",
    "T21n1340_015:0729c08": "可言。憍尸迦。其有行此三教業藏阿迦那字。",
    "T21n1340_015:0729c09": "經於六日或復六月乃至六年。所有功德無問",
    "T21n1340_015:0729c10": "多少。一切當得成就佛慧。憍尸迦。我今所說",
    "T21n1340_015:0729c11": "三教業藏。若有行者。若受持者。若知見者。悉",
    "T21n1340_015:0729c12": "皆得入如來智地。諸如來智皆從是出。諸佛",
    "T21n1340_015:0729c13": "如來莫不歡喜。以能隨順諸佛所行故。復次",
    "T21n1340_015:0729c14": "憍尸迦。且置斯事。若人六日六月六年。持此",
    "T21n1340_015:0729c15": "三法。又復於前歲數。修行此法心無異念。不",
    "T21n1340_015:0729c16": "作餘業不論餘事。專修此業受持不捨。思惟",
    "T21n1340_015:0729c17": "義理能自了知。假使億劫供養承事諸佛世",
    "T21n1340_015:0729c18": "尊。所獲果報終不及彼。復次憍尸迦。若菩薩",
    "T21n1340_015:0729c19": "摩訶薩發大精進過彼時數。念是三門攝受",
    "T21n1340_015:0729c20": "諸法。所獲果報無量無邊非復前比。若人於",
    "T21n1340_015:0729c21": "此不能修行不發心念。當知是等甚大愚癡",
    "T21n1340_015:0729c22": "無有智慧。復次憍尸迦。如是等義云何知耶。",
    "T21n1340_015:0729c23": "譬如電光出時無所從來亦無住處。然為眼",
    "T21n1340_015:0729c24": "見。又如放火風力等持眾緣和合火光乃盛。",
    "T21n1340_015:0729c25": "而彼火界終不離風。如是憍尸迦。若欲成就",
    "T21n1340_015:0729c26": "深利智慧。要必當應精勤觀察三教藏法。深",
    "T21n1340_015:0729c27": "智乃成。如是深智不離三法。復次憍尸迦。如",
    "T21n1340_015:0729c28": "人用功積集草木。安置小火或吹或扇。須臾",
    "T21n1340_015:0729c29": "之間成大火聚普遍世界。諸火及風因緣和",
    "T21n1340_015:0730a01": "合出此火光。用是心力精勤觀察三教藏法",
    "T21n1340_015:0730a02": "出大智光。遍照一切亦復如是。爾時天帝釋",
    "T21n1340_015:0730a03": "復白放光佛言。世尊。如來所說此三句義。當",
    "T21n1340_015:0730a04": "於六日六月六年。至心念是阿迦那字。世尊。",
    "T21n1340_015:0730a05": "於六日中當云何念。如是念已見何相貌。佛",
    "T21n1340_015:0730a06": "言。憍尸迦。何名阿字。言阿字者。謂一切言教",
    "T21n1340_015:0730a07": "於此出生所有句偈。或時忘失音義闕少。若",
    "T21n1340_015:0730a08": "心念時。若於板上書寫。入此阿字門時。句偈",
    "T21n1340_015:0730a09": "諸法先所忘失皆自憶知。所不知者悉簡上",
    "T21n1340_015:0730a10": "現。如是書字皆因手力心不散亂。不住於空",
    "T21n1340_015:0730a11": "而得成字。猶彼大炬。是諸字中阿字最初最",
    "T21n1340_015:0730a12": "上最勝。云何最初。最初稱之故名最初。憍尸",
    "T21n1340_015:0730a13": "迦。諸餘眾生無智慧者。當須諮問久行菩薩。",
    "T21n1340_015:0730a14": "如是一切句義言論。阿字發起是初宮殿。憍",
    "T21n1340_015:0730a15": "尸迦。汝等善持此阿字門。",
    "T21n1340_015:0730a16": "38 三字門品大法炬陀羅尼經三字門品第三十八",
    "T21n1340_015:0730a17": "阿難。爾時彼佛眾中復有一菩薩摩訶薩。號",
    "T21n1340_015:0730a18": "上名意。從座而起。偏袒右髆右膝著地合掌",
    "T21n1340_015:0730a19": "恭敬。白放光佛言。世尊。如來已說是三字門",
    "T21n1340_015:0730a20": "阿迦那等。言阿字者是人言教。言迦字者即",
    "T21n1340_015:0730a21": "天言教。言那字者即非人非天言教。如是三",
    "T21n1340_015:0730a22": "法如來雖作種種譬喻方便顯示。欲令我等",
    "T21n1340_015:0730a23": "少分開解。然此三字法門義趣深遠。我實愚",
    "T21n1340_015:0730a24": "闇未能明了。惟願世尊具分別說。如天言教",
    "T21n1340_015:0730a25": "異人言教。非天非人異二亦爾。以是三義和",
    "T21n1340_015:0730a26": "合。於彼阿迦那字。當令我等善分別知。此為",
    "T21n1340_015:0730a27": "人言。此為天言。此為非人非天言也。",
    "T21n1340_015:0730a28": "阿難。爾時放光如來告彼上名意菩薩摩訶",
    "T21n1340_015:0730a29": "薩言。摩那婆。彼諸菩薩摩訶薩等。終亦不可",
    "T21n1340_015:0730b01": "以世間智能知如是法門義處。摩那婆。若有",
    "T21n1340_015:0730b02": "菩薩摩訶薩但為憐愍諸眾生故。求勝一切",
    "T21n1340_015:0730b03": "世間智慧。如是諮問佛世尊時。然後乃知三",
    "T21n1340_015:0730b04": "藏義處。摩那婆。汝今能知如是大眾住何處",
    "T21n1340_015:0730b05": "也。上名意言。世尊。我知此眾今皆住於須彌",
    "T21n1340_015:0730b06": "山頂。佛更問言。是須彌山復依何處。上名意",
    "T21n1340_015:0730b07": "言。依於大地。復問。彼地依何而住。上名意",
    "T21n1340_015:0730b08": "言。地依水住。復問。此水依何而住。上名意",
    "T21n1340_015:0730b09": "言。水依風住。復問。此風依何而住。上名意",
    "T21n1340_015:0730b10": "言。此風與火共相依住。世尊。如是諸界各",
    "T21n1340_015:0730b11": "相依住。此火與風以多力故住虛空中。住",
    "T21n1340_015:0730b12": "虛空故還歸虛空。如是諸界住虛空故。得",
    "T21n1340_015:0730b13": "與諸法共相依持。摩那婆。是中所有人間言",
    "T21n1340_015:0730b14": "教及天言教。乃至非人非天言教等。一切皆",
    "T21n1340_015:0730b15": "能出生此三種行。又亦不離彼方便中。汝應",
    "T21n1340_015:0730b16": "諦知彼法義處。摩那婆。汝向問我天言教者。",
    "T21n1340_015:0730b17": "今此帝釋住在我前。汝能問者便自知之。摩",
    "T21n1340_015:0730b18": "那婆。如來若說一切語言及決定義。誰能知",
    "T21n1340_015:0730b19": "也。摩那婆。如來智。異菩薩智。異聲聞緣覺",
    "T21n1340_015:0730b20": "智。業亦異。摩那婆。彼天言教。若以人知故",
    "T21n1340_015:0730b21": "難可知。摩那婆。汝今知是天言行不。上名意",
    "T21n1340_015:0730b22": "言。世尊。我知天言行處。所謂神通即天耳智",
    "T21n1340_015:0730b23": "等。世尊。如是法門我等及此億數菩薩摩訶",
    "T21n1340_015:0730b24": "薩等先已通達。今者惟畏將來世事故請問",
    "T21n1340_015:0730b25": "耳。世尊。如來現在大眾雲集。有諸眾生親聞",
    "T21n1340_015:0730b26": "如是三種法門尚不能受。何況如來滅後而",
    "T21n1340_015:0730b27": "能知者。世尊。於彼末世所有眾生。皆處盲冥",
    "T21n1340_015:0730b28": "大黑闇中無歸依處。當復問誰。唯除信解如",
    "T21n1340_015:0730b29": "來教者。能於彼時依如來此修多羅諸法門",
    "T21n1340_015:0730c01": "中得修行也。世尊。以是因緣。我今請問如來",
    "T21n1340_015:0730c02": "世尊。此修多羅決定義處。今者如來應照我",
    "T21n1340_015:0730c03": "心。我於此法無有疑網。不起誹謗樂問世尊。",
    "T21n1340_015:0730c04": "心無厭倦智慧辯才亦無厭足。世尊。我等如",
    "T21n1340_015:0730c05": "是問如來時。有諸菩薩摩訶薩等。所應作者",
    "T21n1340_015:0730c06": "皆即能作。所應辯者皆悉能辯所謂得彼",
    "T21n1340_015:0730c07": "無礙智通。獲智辯已。於他一切音聲語言皆",
    "T21n1340_015:0730c08": "悉明了。不令彼等或於禪定思惟法門所見",
    "T21n1340_015:0730c09": "境界得已還失。以是義故我問世尊。頗有方",
    "T21n1340_015:0730c10": "便能得如是不失神通。復知一切語言音不",
    "T21n1340_015:0730c11": "佛言摩那婆。有七方便能成就神通。亦知一",
    "T21n1340_015:0730c12": "切語言音聲。上名意言。世尊。我今樂聞是七",
    "T21n1340_015:0730c13": "方便不失神通。惟願解釋。佛告上名意言。摩",
    "T21n1340_015:0730c14": "那婆。於意云何。如持呪人具彼十業。以呪力",
    "T21n1340_015:0730c15": "故能行虛空蹈須彌頂。摩那婆。彼實愚人寧",
    "T21n1340_015:0730c16": "有神通。但以呪術能昇山頂令身不現。亦以",
    "T21n1340_015:0730c17": "是呪知諸聲論。盡解一切眾鳥語言。亦通一",
    "T21n1340_015:0730c18": "切蟲獸鳴叫。如是等事皆由成就彼呪術故。",
    "T21n1340_015:0730c19": "復次摩那婆。更有一呪名曰隱藏。若有受持",
    "T21n1340_015:0730c20": "滿七日已。乃至他人內心智業皆悉能知。摩",
    "T21n1340_015:0730c21": "那婆。此等但是為世間故。方便示現而言知",
    "T21n1340_015:0730c22": "彼言說音聲。云何能成一切通也。摩那婆。世",
    "T21n1340_015:0730c23": "間呪術於佛法中不得為善。如來正教無如是",
    "T21n1340_015:0730c24": "等。無智愚人持呪之處。既不顯明亦不開許。",
    "T21n1340_015:0730c25": "如來有時亦生隨喜。雖或隨喜亦不應行。摩",
    "T21n1340_015:0730c26": "那婆。如來世尊既不許此何事須行。上名意",
    "T21n1340_015:0730c27": "言。世尊。世間之人尚不應行。何況世尊諸弟",
    "T21n1340_015:0730c28": "子等。佛言。摩那婆。以是因緣如來應供正遍",
    "T21n1340_015:0730c29": "覺。說如是等惟是損害非利他也。",
    "T21n1340_015:0731a01": "復次摩那婆。諸佛世尊無上菩提境界懸遠。",
    "T21n1340_015:0731a02": "要假長時久涉勤苦。方乃自證。非但語言而",
    "T21n1340_015:0731a03": "能得至。若但口言而欲入者。終不得入。何以",
    "T21n1340_015:0731a04": "故。摩那婆。是諸眾生無有能行大慈悲行如",
    "T21n1340_015:0731a05": "如來故。摩那婆。諸佛如來住於大慈而常念",
    "T21n1340_015:0731a06": "言。我要當令是諸眾生受畢竟樂常生歡喜。",
    "T21n1340_015:0731a07": "摩那婆。是中或有諸眾生等。思惟分別如來",
    "T21n1340_015:0731a08": "大智。既思惟已至如來所。如法諮問求所應",
    "T21n1340_015:0731a09": "作。求所應喜求所應樂。如是等義我云何成。",
    "T21n1340_015:0731a10": "如是問時。是中眾生或有信樂聲聞乘者。或",
    "T21n1340_015:0731a11": "有信樂辟支佛乘者。或有信樂菩薩乘者。故",
    "T21n1340_015:0731a12": "作斯問。然終當證阿耨多羅三藐三菩提。摩",
    "T21n1340_015:0731a13": "那婆。諸佛世尊久已成就圓滿大智。能知東",
    "T21n1340_015:0731a14": "方所有無量無邊諸世界中五道眾生四生所",
    "T21n1340_015:0731a15": "攝。如來悉以無邊智慧。觀彼眾生所有無漏之",
    "T21n1340_015:0731a16": "法。已生未生欲生方便。及以生法皆悉知之。",
    "T21n1340_015:0731a17": "又復觀彼對治藥法。已生未生欲生方便。及",
    "T21n1340_015:0731a18": "用藥法皆亦知之。又復觀彼所治有漏煩惱。",
    "T21n1340_015:0731a19": "已滅未滅欲滅方便及以滅法。皆亦知之。摩",
    "T21n1340_015:0731a20": "那婆。如來具有如是智慧。能知東方所有眾",
    "T21n1340_015:0731a21": "生無漏漏處。其事既爾。自餘南西北方四維",
    "T21n1340_015:0731a22": "上下。十方一切無量無邊。諸世界中一切眾",
    "T21n1340_015:0731a23": "生。具足如是諸煩惱病。以何方便須何藥治。",
    "T21n1340_015:0731a24": "悉用佛眼具足觀知。摩那婆。於意云何。諸佛",
    "T21n1340_015:0731a25": "世尊具足如是大慈悲已。得於眾生懷嫉妬",
    "T21n1340_015:0731a26": "意捨憐愍不。不也世尊。摩那婆。莫作斯見。何",
    "T21n1340_015:0731a27": "以故。如來智聚異彼二乘智聚異故。摩那婆。",
    "T21n1340_015:0731a28": "一切凡夫亦有智慧。有諸眾生。惟求成就如",
    "T21n1340_015:0731a29": "是凡智。摩那婆。世間亦依外道說智。於彼智",
    "T21n1340_015:0731b01": "中莫念如來。汝等勿於執著智中分別如來。",
    "T21n1340_015:0731b02": "如來自有大智慧也。摩那婆。諸佛世尊不說",
    "T21n1340_015:0731b03": "顛倒。而亦不說富伽羅相。除為世間建立是",
    "T21n1340_015:0731b04": "法。何以故。有諸眾生行如是處。隨順世間故",
    "T21n1340_015:0731b05": "行其中。諸菩薩等於彼端坐如實思惟。諸佛",
    "T21n1340_015:0731b06": "如來有斯大智。然此大智受者甚難摩那婆。",
    "T21n1340_015:0731b07": "若諸菩薩為欲滿彼六波羅蜜行者。常應端",
    "T21n1340_015:0731b08": "坐一心正念。如是法門受持修學。摩那婆。是",
    "T21n1340_015:0731b09": "中更有何等眾生。如來世尊應為說法。今是",
    "T21n1340_015:0731b10": "會中無有眾生堪能負荷如來說者。惟諸菩",
    "T21n1340_015:0731b11": "薩於修行中精勤求學。具足眾事堪受無疑。",
    "T21n1340_015:0731b12": "亦能說於聲聞地中一切諸禪解脫三昧。隨",
    "T21n1340_015:0731b13": "彼所欲皆即得成。復次摩那婆。譬如世間善",
    "T21n1340_015:0731b14": "巧戲人。於諸博弈樗蒱投壺種種雜戲莫不",
    "T21n1340_015:0731b15": "明曉。是人後時入諸戲會。謀取他人錢財珍",
    "T21n1340_015:0731b16": "寶。與彼戲時欲行詭詐。先示其負多輸財寶。",
    "T21n1340_015:0731b17": "或至千萬。或盡家財及餘資業。悉入他手要",
    "T21n1340_015:0731b18": "令前敵意滿心奢。是人然後漸以取勝。所謂",
    "T21n1340_015:0731b19": "分形布勢轉變任情。出沒浮沈皆令不覺。長",
    "T21n1340_015:0731b20": "轡遠御傾彼家財。是人如是終致全勝。摩那",
    "T21n1340_015:0731b21": "婆。於意云何。當彼戲時豈以呪術而取勝耶。",
    "T21n1340_015:0731b22": "對曰不也。豈伎藝耶。對曰不也。豈以神藥",
    "T21n1340_015:0731b23": "耶。對曰不也。豈以方論耶。對曰不也。豈以",
    "T21n1340_015:0731b24": "經籍耶。對曰不也。世尊。佛言。如是摩那婆。",
    "T21n1340_015:0731b25": "然而是人終制勝者。是人直以心精伎熟",
    "T21n1340_015:0731b26": "手有巧便。久服其事是以全勝。如是摩那婆",
    "T21n1340_015:0731b27": "菩薩專求。其事亦爾。當如彼人專精久習自",
    "T21n1340_015:0731b28": "然得成。後證法時豈有障礙。",
    "T21n1340_015:0731b29": "大法炬陀羅尼經卷第十五"
}