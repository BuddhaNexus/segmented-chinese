{
    "X73n1452_014:0262a16": "紫栢老人集卷之十四",
    "X73n1452_014:0262a18": "明　憨山德清　閱",
    "X73n1452_014:0262a19": "金剛經白文序",
    "X73n1452_014:0262a20": "此經東來。熾於唐。迄於歷代。芒寒色正。皎如日月。逮",
    "X73n1452_014:0262a21": "我明。揚光續燄雖不乏人。而金剛正眼若墮雲霧。葢",
    "X73n1452_014:0262a22": "常思其故。學問尚理。謂之所知愚。所知愚不破。則自",
    "X73n1452_014:0262a23": "心不得現前。自心不得現前。則心隨境轉。糾纏莫解。",
    "X73n1452_014:0262a24": "以有所住見。求無所住心。離經分析。蕭統孤涎。沁於",
    "X73n1452_014:0262b01": "識海。而經曷由明乎。欲經之明莫若直求佛心。欲求",
    "X73n1452_014:0262b02": "佛心莫若持誦本文。冥寞於離微玄妙之外。堅精於",
    "X73n1452_014:0262b03": "死生順逆之關。心心不斷。如酵之於酪。如麵蘖之於",
    "X73n1452_014:0262b04": "酒。亦非有心。亦非無心。緣緣之中。有忽然而成者。故",
    "X73n1452_014:0262b05": "大鑑本新州賣柴漢耳。非積文字義理之素。偶然弛",
    "X73n1452_014:0262b06": "擔。聞經心開。因造黃梅。取祖印而佩之。號於萬世曰",
    "X73n1452_014:0262b07": "六祖。夫非歷劫聞熏。緣緣成熟之明驗耶。昔龐蘊。一",
    "X73n1452_014:0262b08": "日仰臥讀此經。丹霞訶之曰。非慢法乎。蘊於左足加",
    "X73n1452_014:0262b09": "右足而已。余讀傳燈錄至此。未嘗不流涕交頤。扼腕",
    "X73n1452_014:0262b10": "而痛不已也。今刪分數。刻經本文。如來之旨雲廓天",
    "X73n1452_014:0262b11": "布。凡有知識者。死生受持。操大鑑之券。以展龐公之",
    "X73n1452_014:0262b12": "用。則酪出乳中決矣。",
    "X73n1452_014:0262b13": "石門文字禪序",
    "X73n1452_014:0262b14": "夫自晉宋齊梁。學道者。爭以金屑翳眼。而初祖東來。",
    "X73n1452_014:0262b15": "應病投劑。直指人心。不立文字。後之承虗接響。不識",
    "X73n1452_014:0262b16": "藥忌者。遂一切峻其垣。而築文字於禪之外。由是分",
    "X73n1452_014:0262b17": "疆列界。剖判虗空。學禪者。不務精義。學文字者。不務",
    "X73n1452_014:0262b18": "了心。夫義不精。則心了而不光大。精義而不了心。則",
    "X73n1452_014:0262b19": "文字終不入神。故寶覺欲以無學之學。朝宗百川而",
    "X73n1452_014:0262b20": "無盡。歎民公南海波斯。因風到岸。標榜具存。儀刑不",
    "X73n1452_014:0262b21": "遠。嗚呼。可以思矣。葢禪如春也。文字則花也。春在於",
    "X73n1452_014:0262b22": "花。全花是春。花在於春。全春是花。而曰。禪與文字。有",
    "X73n1452_014:0262b23": "二乎哉。故德山臨濟棒喝交馳。未嘗非文字也。清涼",
    "X73n1452_014:0262b24": "天台疏經造論。未嘗非禪也。而曰。禪與文字有二乎",
    "X73n1452_014:0262c01": "哉。逮於晚近。更相笑而更相非。嚴於水火矣。宋寂音",
    "X73n1452_014:0262c02": "尊者憂之。因名其所著。曰文字禪。夫齊秦搆難。而按",
    "X73n1452_014:0262c03": "以周天子之命令。遂投戈臥鼓。而順於大化。則文字",
    "X73n1452_014:0262c04": "禪之為也。葢此老子。向春臺擷眾芳。諦知春花之際。",
    "X73n1452_014:0262c05": "無地寄眼。故橫心所見。橫口所言。鬪千紅萬紫於三",
    "X73n1452_014:0262c06": "寸枯管之下。於此把住。水泄不通。即於此放行。波瀾",
    "X73n1452_014:0262c07": "浩渺。乃至逗物而吟。逢緣而咏。並入編中。夫何所謂",
    "X73n1452_014:0262c08": "禪與文字者。夫是之謂文字禪。而禪與文字有二乎",
    "X73n1452_014:0262c09": "哉。噫。此一枝花。自瞿曇拈後。數千餘年。擲在糞掃堆",
    "X73n1452_014:0262c10": "頭。而寂音再一拈似。即今流布。踈影撩人。暗香浮鼻。",
    "X73n1452_014:0262c11": "其誰為破顏者。",
    "X73n1452_014:0262c12": "重刻智證傳序",
    "X73n1452_014:0262c13": "大法之衰。由吾儕綱宗不明。以故祖令不行。而魔外",
    "X73n1452_014:0262c14": "充斥。即三尺豎子。掠取古德剩句。不知好惡。計為己",
    "X73n1452_014:0262c15": "悟。僭竊公行。可歎也。有宋覺範禪師於是乎懼。乃離",
    "X73n1452_014:0262c16": "合宗教。引事比類。折衷五家宗旨。至發其所秘。犯其",
    "X73n1452_014:0262c17": "所忌而不惜。昔人比之貫高程嬰公孫杵臼之用心。",
    "X73n1452_014:0262c18": "噫。亦可悲矣。書以智證名。非智不足以辨邪正。非證",
    "X73n1452_014:0262c19": "不足以行賞罰。葢照用全。方能荷大法也。充覺範之",
    "X73n1452_014:0262c20": "心。即天下有一人焉。能讀此書。直究綱宗。行祖令。斯",
    "X73n1452_014:0262c21": "不負著書之意。即未能洞明此書。而能廣其傳於天",
    "X73n1452_014:0262c22": "下。以待夫一人焉。能洞明之者。縱未能即酬覺範之",
    "X73n1452_014:0262c23": "志。亦覺範所與也。覺範所著。有僧寶傳。林閒錄。與是",
    "X73n1452_014:0262c24": "書相表裏。業已有善刻。金沙于中甫比部。復捐貲刻",
    "X73n1452_014:0263a01": "是書。三集並行於世。亦法門一快事也。有志於宗門",
    "X73n1452_014:0263a02": "者。珍重流通。是所望云。",
    "X73n1452_014:0263a03": "麟禪人刺血跪書華嚴經序",
    "X73n1452_014:0263a04": "吾襍華。通法界之經也。直指毗盧果海。性德圓融。無",
    "X73n1452_014:0263a05": "礙廣大自在微細。嚴以示眾生日用。現證平等心地",
    "X73n1452_014:0263a06": "法門。欲因之以廓塵習。昭真境。不離當處。頓得無量",
    "X73n1452_014:0263a07": "受用耳。觀夫佛等。眾生等。剎土塵毛染淨等。劫念往",
    "X73n1452_014:0263a08": "來三際等。迷悟因果理事等。法爾如然。居然自在。惟",
    "X73n1452_014:0263a09": "其所以不等者。良由吾人自昧於一念之差。究竟有",
    "X73n1452_014:0263a10": "天淵之隔。所以情生智隔。想變體殊。故曰。奇哉奇哉。",
    "X73n1452_014:0263a11": "一切眾生。具有如來智慧德相。但以妄想顛倒執著。",
    "X73n1452_014:0263a12": "而不證得。若離妄想執著。則自然業智。當下現前。如",
    "X73n1452_014:0263a13": "一微塵。具含大千經卷。智人明見。剖而出之。則利用",
    "X73n1452_014:0263a14": "無窮。由是觀之。無論眾生心。具不具。只在當人眼明",
    "X73n1452_014:0263a15": "不明耳。豈更有他哉。是以文殊舉之以為智。普賢操",
    "X73n1452_014:0263a16": "之以為行。善財挾之以發心。彌勒帶之而趣果。四十",
    "X73n1452_014:0263a17": "二位之各證。五十三人之全提。月滿三觀。星羅十門。",
    "X73n1452_014:0263a18": "行布圓融。事理無礙。以極塵毛涉入。依正互嚴。種種",
    "X73n1452_014:0263a19": "言詮。重重法象。火聚刀山之解脫。臥棘牛狗之堅持。",
    "X73n1452_014:0263a20": "乃至異類潛行。分身散影。無非游刃微塵之利具也。",
    "X73n1452_014:0263a21": "由具利。則塵易破。塵破。則經卷出。經卷出。則德性彰。",
    "X73n1452_014:0263a22": "德性彰。則果海足。果海足。則無不足。其猶融會萬派。",
    "X73n1452_014:0263a23": "吐納百川。故德用無邊。惟心現量。恒沙佛土。即目非",
    "X73n1452_014:0263a24": "遙。不涉途程。而頓證者。只在當人。一念回光返照之",
    "X73n1452_014:0263b01": "力耳。斯則六千道成於言下。猶是鈍根。三喚普賢於",
    "X73n1452_014:0263b02": "目前。豈為智眼。信乎聾瞽。封蔀識情。非上根圓器。其",
    "X73n1452_014:0263b03": "孰彷彿之。故曰。眾生日用而不知。苟知之。則根塵識",
    "X73n1452_014:0263b04": "界。草芥塵毛。通為法界之真經。屈伸俯仰。咳唾掉臂。",
    "X73n1452_014:0263b05": "總是普賢之妙行。以如是經。海墨積書而不盡。以如",
    "X73n1452_014:0263b06": "是行。日用現行而有餘。如是則非智眼莫能見。非大",
    "X73n1452_014:0263b07": "力莫能荷。今麟禪人。用瀝血跪書此經。是明見而後",
    "X73n1452_014:0263b08": "書之耶。抑因書而後明見耶。猶然書之欲見。而未及",
    "X73n1452_014:0263b09": "見耶。若明見而後書。則不待操觚。全經已具。如臨寶",
    "X73n1452_014:0263b10": "鏡。又豈淋漓翰墨區區於簡牘文字之閒耶。若因書",
    "X73n1452_014:0263b11": "而後明見。則現前日用。妙用全彰。似懸珠網。又豈昏",
    "X73n1452_014:0263b12": "沉業識茫茫於水月空華之界耶。若書之欲見而未",
    "X73n1452_014:0263b13": "及見。則析骨為筆。剝皮為紙。刺血為墨。徒點染太虗。",
    "X73n1452_014:0263b14": "揮洒金屑。豈不重增迷悶。枉歷辛勤耶。雖然。一枝葉",
    "X73n1452_014:0263b15": "落。而天下秋回。寸管灰飛。而大地春起。是則書與不",
    "X73n1452_014:0263b16": "書。全經自在。見與不見。明昧一如。悲夫。夜壑藏舟。力",
    "X73n1452_014:0263b17": "者負之而不覺。覺則透出毗盧。全彰法界。昭昭然毫",
    "X73n1452_014:0263b18": "端眉睫之閒。物物頭頭。而與普賢交臂也。此其麟乎。",
    "X73n1452_014:0263b19": "休師有言。華嚴性海。與我同遊者。捨子其誰歟。否則",
    "X73n1452_014:0263b20": "暫閉閣門。試請回途。重參曼室大士。子行矣。無忘所",
    "X73n1452_014:0263b21": "屬。",
    "X73n1452_014:0263b22": "小板法華經序",
    "X73n1452_014:0263b23": "此經不屬刻未刻。亦不不屬刻未刻。所以眾生與諸",
    "X73n1452_014:0263b24": "佛。未嘗須臾離此經也。然諸佛證而忘之。忘而用之。",
    "X73n1452_014:0263c01": "故日用觸事而真。真則神。神則不可測。故曰。此經非",
    "X73n1452_014:0263c02": "思量分別之所能解。唐修雅法師。謂此經佛之意。祖",
    "X73n1452_014:0263c03": "之髓。眾生之心。由是觀之。則修雅之言。又可比丘之",
    "X73n1452_014:0263c04": "左券也。雖然眾生日用而不知。又豈能證而忘之。忘",
    "X73n1452_014:0263c05": "而用之哉。故不知此經者。不可不知。證此經者。不可",
    "X73n1452_014:0263c06": "不忘之。故曰。情存一念悟。寧越昔時迷。檇李鮑勝友",
    "X73n1452_014:0263c07": "昆季。發心刻小字梵筴。妙法華經。與佛頂首棱嚴經。",
    "X73n1452_014:0263c08": "法華根於無量義處。束為六萬餘言。六萬餘言。束為",
    "X73n1452_014:0263c09": "二十八品。二十八品。束為七軸。七軸束為如是妙法。",
    "X73n1452_014:0263c10": "四字而已。四字束為眾生日用現前一念。一念束至",
    "X73n1452_014:0263c11": "於無念。無念即無量義處也。此無量義處。則十方三",
    "X73n1452_014:0263c12": "世聖凡依正。精麤好醜。報復因果。皆無量義處。大圓",
    "X73n1452_014:0263c13": "鏡之影像也。鮑勝友昆季。所刻二經。筆畫精爽。流布",
    "X73n1452_014:0263c14": "稀奇。負笈擔囊。行脚甚便。於鑑照。真不可思議功德",
    "X73n1452_014:0263c15": "耳。鶴林蕖公屬比丘跋之。比丘素不能言。姑書鮑勝",
    "X73n1452_014:0263c16": "友昆季。刻二經緣起遺之。然二經刻未刻。二勝友於",
    "X73n1452_014:0263c17": "境風逆順之頃。未嘗不流布也。",
    "X73n1452_014:0263c18": "小板棱嚴經序",
    "X73n1452_014:0263c19": "首棱嚴。此言一切事究竟堅固。一切事究竟堅固。即",
    "X73n1452_014:0263c20": "法華觸事而真也。第名異而實同。故未得堅固定者。",
    "X73n1452_014:0263c21": "往往被名言所轉耳。棱嚴七處徵心。與八還辨見。佛",
    "X73n1452_014:0263c22": "與阿難。主賓酬酢。往復奇險。雖蘇秦張儀之辨。設登",
    "X73n1452_014:0263c23": "棱嚴會上。知其必舌卷而神喪矣。葢蘇張能馳騁有",
    "X73n1452_014:0263c24": "心有見之域。一涉無心無見之場。其舌之卷。神之喪。",
    "X73n1452_014:0264a01": "不亦宜乎。嗚呼。無心則無不知。無見則無不視。於無",
    "X73n1452_014:0264a02": "不知之知。無不視之視。會一切聖凡好醜之事。則何",
    "X73n1452_014:0264a03": "事不堅固哉。鮑勝友昆季。倘能悟此。則棱嚴與法華。",
    "X73n1452_014:0264a04": "字字皆實相頂佛也。",
    "X73n1452_014:0264a05": "重壽投子青和尚頌古集序",
    "X73n1452_014:0264a06": "洞上家風。曹山三墮。日出連山。月圓當戶。縱橫生殺。",
    "X73n1452_014:0264a07": "明暗相參。無縫布衫。木人服得。半穿皮履。石女拖來。",
    "X73n1452_014:0264a08": "汝若下劣寶几珍御。汝若驚異白牯狸奴。至於雲攢",
    "X73n1452_014:0264a09": "頂急。佛眼難窺。劫外靈枝。烏雞失曉。此非賣油翁的",
    "X73n1452_014:0264a10": "骨兒孫。管取未夢見在。嘻。此一段家風。寂寥掃地久",
    "X73n1452_014:0264a11": "矣。歲戊戌一陽初復。連山之日重放光明。當戶之月",
    "X73n1452_014:0264a12": "倍加精彩。吳臨川謂天地君親師。皆罔極之恩。一官",
    "X73n1452_014:0264a13": "盡瘁。萬不酬一。莫若舉揚洞上家風。君臣五位。曹山",
    "X73n1452_014:0264a14": "三墮。使下劣者。覩寶几而情消。驚異者。觸狸奴而心",
    "X73n1452_014:0264a15": "歇。輝佛日。固皇圖。莫是過也。雖然曹洞家風。綿密精",
    "X73n1452_014:0264a16": "深。若非真參實悟。掉臂祖關者。往往心粗膽大。死在",
    "X73n1452_014:0264a17": "句下。故賣油翁。頌藥山與雲巖遊山。腰閒刀響因緣",
    "X73n1452_014:0264a18": "曰。大鵬無伴過天池。師子將兒絕後隨。崑崙觸犯歸",
    "X73n1452_014:0264a19": "行路。一吼吞雲萬象馳。看此翁作略如此。濟上謂之",
    "X73n1452_014:0264a20": "全機大用。全機大用。即兩個泥牛鬪入海之機也。不",
    "X73n1452_014:0264a21": "是家裡人。切不可向痴兒前說夢。臨川受性踈朴。甘",
    "X73n1452_014:0264a22": "澹泊如魚甘水。昔舒王見蔣山元。問向上事。元曰。公",
    "X73n1452_014:0264a23": "有障道者三。近道者一。賞舒王平生甘澹泊。如頭陀",
    "X73n1452_014:0264a24": "耳。",
    "X73n1452_014:0264b01": "遠公五論序",
    "X73n1452_014:0264b02": "夫論以不敬王者名。果不敬乎。盖將折衷於至理。而",
    "X73n1452_014:0264b03": "特申其情耳。其情既伸。則知方內方外。並行而不悖",
    "X73n1452_014:0264b04": "矣。豈唯不悖哉。將使方內有資方外弘通之益。而方",
    "X73n1452_014:0264b05": "外有啟方內無生之明。有啟無生之明。乃凡有所知",
    "X73n1452_014:0264b06": "者。皆沾其靈照。有資弘通之益。方外之賓。雖跡絕於",
    "X73n1452_014:0264b07": "物。苟欲行道。必乘王者之運。其化始廣也。是故經世",
    "X73n1452_014:0264b08": "能以出世為宗。謂之豪傑而聖賢。出世能以經世為",
    "X73n1452_014:0264b09": "用。謂之聖賢而豪傑。若然者。方內方外。猶波與水耳。",
    "X73n1452_014:0264b10": "今有人於斯。謂必撥波而飲水。其渴始解。外水而能",
    "X73n1452_014:0264b11": "波。其源始澄。雖三尺童子。必聚口而笑。況上智乎。茲",
    "X73n1452_014:0264b12": "論五篇。大略階淺及深。緣微而著。在家奉法。以體極",
    "X73n1452_014:0264b13": "為尊。順化為宅。所以重君親也。方外之士。必以求宗",
    "X73n1452_014:0264b14": "而超化。超化則不貴厚生為益。求宗則以息患為功。",
    "X73n1452_014:0264b15": "以至形神殊致。形則有聚有散。神則無滅無生。是以",
    "X73n1452_014:0264b16": "為善必召餘慶。為惡必有餘殃。辟夫昨日敬客。今日",
    "X73n1452_014:0264b17": "客敬我。昨日辱人。今日人辱我。如我前生為善。今日",
    "X73n1452_014:0264b18": "得樂。前生為惡。今日罹殃。推而廣之。一生既爾。則千",
    "X73n1452_014:0264b19": "生萬生。以至無盡生。靡不皆然也。嗚呼。孔子作春秋。",
    "X73n1452_014:0264b20": "托名於褒貶。使後世亂臣賊子。懼誅而不敢肆橫。夫",
    "X73n1452_014:0264b21": "名者。賓也。借名而討罪。天下尚誡而生恐。我樓煩大",
    "X73n1452_014:0264b22": "師。特伸亮到之心。精剖無生之旨。使夫高識之流。即",
    "X73n1452_014:0264b23": "緣生而達無生。籍無生而廣治道。小人知為惡有報。",
    "X73n1452_014:0264b24": "則其遷善之心。不待刑後而始生。君子知為善無罪。",
    "X73n1452_014:0264c01": "能為之弗已。則善化而造微。微則妙。妙則不可以有",
    "X73n1452_014:0264c02": "心求。不可以無心入。有無既不能彷彿其樊。豈可以",
    "X73n1452_014:0264c03": "心思口議哉。以此觀之。東魯之於樓煩。名實可辨矣。",
    "X73n1452_014:0264c04": "然此論不行世久矣。予甚慨之。如日月在天。浮雲蔽",
    "X73n1452_014:0264c05": "之。使天下不覩其光輝。如摩尼在秘。使饑寒者莫得",
    "X73n1452_014:0264c06": "濟其欲。於是授梓弘通。凡有緣者。如渴飲海。雖小腹",
    "X73n1452_014:0264c07": "與大腹。固不同量。恣其各得所飽也。",
    "X73n1452_014:0264c08": "重刻應庵和尚語錄序",
    "X73n1452_014:0264c09": "臨濟正宗。大於楊岐會。盛於五祖演。至於圓悟嫡嗣。",
    "X73n1452_014:0264c10": "曰虎丘隆。而隆之嫡嗣。應庵和尚是也。予讀和尚。住",
    "X73n1452_014:0264c11": "處州妙嚴禪院語。乃知此老。有心開飯店。爭柰米不",
    "X73n1452_014:0264c12": "賤。饑者怕來喫。飽者又生厭。若有人於潭柘句中理",
    "X73n1452_014:0264c13": "會得。即要見應庵亦不難。若也理會未得。見潭柘尚",
    "X73n1452_014:0264c14": "難。況見應庵者哉。",
    "X73n1452_014:0264c15": "記",
    "X73n1452_014:0264c16": "造栴檀輪記",
    "X73n1452_014:0264c17": "俟刻方冊大藏經成。予願造栴檀輪貯之。輪之上下。",
    "X73n1452_014:0264c18": "列四聖六凡。輪之最下。謂之心海。盖四聖六凡。雖升",
    "X73n1452_014:0264c19": "沈有異。而離心別無建立。故曰。離圓覺無六道。舍圓",
    "X73n1452_014:0264c20": "覺無三乘。圓覺即自心之別名也。大藏經五千餘卷。",
    "X73n1452_014:0264c21": "雖淺深弗等。圓別逈殊。至於權權實實。千變萬化。不",
    "X73n1452_014:0264c22": "過發明我之本有心源耳。若然則心海之大。此輪之",
    "X73n1452_014:0264c23": "妙。轉而弗停。流而無止。正如夜光之寶。宛轉於金盤",
    "X73n1452_014:0264c24": "之中未嘗息焉。但眾生見有身故。即生死浩然。執有",
    "X73n1452_014:0265a01": "心故。即愛憎橫起。是以心海之大。迷而成小。此輪之",
    "X73n1452_014:0265a02": "妙。轉而為粗。若復大藏流充寰宇。使凡有心識者。藉",
    "X73n1452_014:0265a03": "佛靈寵。於一言半句之下。心海開通。即粗為妙。則刻",
    "X73n1452_014:0265a04": "經之功。造輪之勝。又豈凡夫淺見薄識所能思議者",
    "X73n1452_014:0265a05": "乎。老漢雖不敏。願心既發。輪影已成。由影而形。將徧",
    "X73n1452_014:0265a06": "塵剎。由一佛境。至於百千佛境。由百千佛境。至於無",
    "X73n1452_014:0265a07": "量佛境。此心此願。亦隨諸佛境昭廓。我既昭廓。願一",
    "X73n1452_014:0265a08": "切眾生。如我無異。雖然唯不能始終之為難。即刻經",
    "X73n1452_014:0265a09": "之際。若觸可意不可意事。此皆十方諸佛。護念汝之",
    "X73n1452_014:0265a10": "深慈也。無得錯會。",
    "X73n1452_014:0265a11": "微笑庵記",
    "X73n1452_014:0265a12": "夫微笑者。金剛王寶劍也。是凡是聖。嬰其鋒芒。命根",
    "X73n1452_014:0265a13": "立斷。故我大覺老人。拈花於靈山會上。能破顏而微",
    "X73n1452_014:0265a14": "笑者。飲光一人而已。至於風穴上堂。拈飲光微笑。勘",
    "X73n1452_014:0265a15": "諸大眾。惟念法華。接拍成令耳。萬曆丁酉。於吳江觀",
    "X73n1452_014:0265a16": "音大士像前。偶閱大寶積經。兜率天授記品。觸著我",
    "X73n1452_014:0265a17": "釋迦如來微笑光劍。是時也。但覺根外無境。境外無",
    "X73n1452_014:0265a18": "根。根境各不相到。直得一切凡聖窩窟。不踢自翻。然",
    "X73n1452_014:0265a19": "知根境不相到者。復是何物。嗚呼。眼不見眼。鼻不嗅",
    "X73n1452_014:0265a20": "鼻。花不拈花。香不聞香。請試道看。如道不得。則達觀",
    "X73n1452_014:0265a21": "道人。且不妨移名換字去也。徑山寂照之傍。有大白",
    "X73n1452_014:0265a22": "寮。取棱嚴大白傘盖意也。恐後人妄會為老氏大白",
    "X73n1452_014:0265a23": "若辱。故用微笑易之。凡我法屬。若知易名之意。管取",
    "X73n1452_014:0265a24": "立地凡聖情盡。笑光劍新。無擇有心無心。百尺竿頭。",
    "X73n1452_014:0265b01": "進步不進步。吹毛劍上。舍命不舍命。道人但管盡法。",
    "X73n1452_014:0265b02": "不管無民。如是則此微笑光劍。又為塗毒鼓也。咦。大",
    "X73n1452_014:0265b03": "眾火速掩耳。留取窮性命。下五峰。出雙徑。震大法雷",
    "X73n1452_014:0265b04": "施大法雨。也不是分外事。各各珍重。",
    "X73n1452_014:0265b05": "長松館記",
    "X73n1452_014:0265b06": "長松館。在潯陽城中。其地有隱然隆然之勢。館去廬",
    "X73n1452_014:0265b07": "岳不遠。故山嵐潭霧。每輕籠遲迴而不滅。滅而忽明。",
    "X73n1452_014:0265b08": "明滅無常焉。昔山谷謂招隱風。槩湖光山色。朝莫萬",
    "X73n1452_014:0265b09": "態。能陰而善晴。若有鬼神假之作奇供。以徼福於有",
    "X73n1452_014:0265b10": "道之士。今是館之嵐霧陰晴。於前後左右之松。似亦",
    "X73n1452_014:0265b11": "不遜招隱也。顧予非有道者耳。往年抱瘧松雲閒。來",
    "X73n1452_014:0265b12": "慈偕其弟匡石。多方調治。予性不耐服藥。復恣情所",
    "X73n1452_014:0265b13": "爽口者。故瘧鬼得肆焉。既而予瘧稍瘳。遂有曹溪之",
    "X73n1452_014:0265b14": "役。曹溪還。復償牢山之盟。奄忽三易寒暑。至戊戌。結",
    "X73n1452_014:0265b15": "夏襄之隆東華嚴寺時。廬岳黃龍潭。名修潔者。齎來",
    "X73n1452_014:0265b16": "慈書至。則匡石已有淨土之遊矣。嘆息久之。於是復",
    "X73n1452_014:0265b17": "還潯陽。一悼匡石。淹留累日。復坐長松軒下。經行庭",
    "X73n1452_014:0265b18": "除。見山嵐潭霧。變態恍惚。不覺追惟過現交遊聚散",
    "X73n1452_014:0265b19": "之情。與夫死生之變。並不可以思惟心。定其凶吉。若",
    "X73n1452_014:0265b20": "嵐霧之幻化。可見而不可執捉者也。夫名與利。眾人",
    "X73n1452_014:0265b21": "之所爭者也。身與心。眾人之所執者也。然有變化密",
    "X73n1452_014:0265b22": "移之君。握其機權。而我人閒世。無論智愚貴賤。皆不",
    "X73n1452_014:0265b23": "敢不遵其命者也。惟未窮而知變者。能棄眾人之所",
    "X73n1452_014:0265b24": "爭。空眾人之所執。則密移之君。始不得逞其權耳。即",
    "X73n1452_014:0265c01": "過現之機局既然。則六合之內。六合之外。種種升沈",
    "X73n1452_014:0265c02": "情狀。何異乎館之前後左右。山嵐潭霧。去來之無常",
    "X73n1452_014:0265c03": "哉。",
    "X73n1452_014:0265c04": "歸宗堅固子記",
    "X73n1452_014:0265c05": "歲戊戌。汪大參靜峰。授實齋居士。堅固子一顆。己亥",
    "X73n1452_014:0265c06": "春。饒州阮司丞。遣皖山馬祖庵主圓通。齎沉香龕一",
    "X73n1452_014:0265c07": "座。供養紫栢。紫柏以授實齋居士。貯大參所授堅固",
    "X73n1452_014:0265c08": "子鎮撫歸宗。居士曰。汪大參無心於沉香龕。阮司丞",
    "X73n1452_014:0265c09": "亦無心於堅固子。兩無心而適相受。如磁石針。自然",
    "X73n1452_014:0265c10": "相吸。願乞一言記之。紫栢曰。夫堅固不自堅固。香龕",
    "X73n1452_014:0265c11": "不自香龕。我謂之堅固。則堅固現前。我謂之香龕。則",
    "X73n1452_014:0265c12": "香龕本具。如謂堅固與香龕是兩物。則分別未忘。又",
    "X73n1452_014:0265c13": "謂堅固與香龕。皆非心外之物。則能以理融事。未能",
    "X73n1452_014:0265c14": "觸事而真。苟能觸事而真。十方三世。皆堅固子也。盡",
    "X73n1452_014:0265c15": "空法界。皆沉香龕也。汪大參與阮司丞。作如是施。則",
    "X73n1452_014:0265c16": "一施一切施。實齋居士作如是受。則一受一切受。一",
    "X73n1452_014:0265c17": "施一切施。施本無施。一受一切受。受本無受。施本無",
    "X73n1452_014:0265c18": "施。施無有窮。受本無受。受無有盡。如是施。何異虗空",
    "X73n1452_014:0265c19": "生風。如是受。何異鏡光納影。所以劫石消。而施受皆",
    "X73n1452_014:0265c20": "無盡藏也。居士知此。則金輪與法輪。日用齊轉。豈惟",
    "X73n1452_014:0265c21": "堅固子與沉香龕。善能說偈哉。松風水月。瓦礫荊棘。",
    "X73n1452_014:0265c22": "無非歸宗廣長舌相也。",
    "X73n1452_014:0265c23": "檀溪寺菩提燈記",
    "X73n1452_014:0265c24": "我聞世出世閒。有五種廣大音聲。能為五乘之雷。隨",
    "X73n1452_014:0266a01": "宜而震驚之。皆從如來功德法力中流出也。如罸十",
    "X73n1452_014:0266a02": "惡。賞十善。此震驚人天乘之雷也。如達諸行無常。是",
    "X73n1452_014:0266a03": "生滅法。涅槃寂靜。無為安樂。此震驚聲聞乘之雷也。",
    "X73n1452_014:0266a04": "如悟不由他。狹視聲聞。獨覺得道。此震驚緣覺乘之",
    "X73n1452_014:0266a05": "雷也。如叱咤二乘。廣修六度。不斷菩薩行。不舍菩提",
    "X73n1452_014:0266a06": "心。處無量生死而不疲厭。此震驚菩薩乘之雷也。如",
    "X73n1452_014:0266a07": "云此是第一乘。勝乘。最勝乘。上乘。無上乘。此震驚大",
    "X73n1452_014:0266a08": "心眾生之雷也。此五乘雷。又名五菩提燈。盖雷能發",
    "X73n1452_014:0266a09": "聰。燈能開明。聰發則聞遺。而聽無遠近。明開則見徹。",
    "X73n1452_014:0266a10": "而視無中邊矣。若然者。則一微之內。十虗之外。而無",
    "X73n1452_014:0266a11": "遺聰遺明焉。惟聰無遺。耳可以觀色。惟明無遺。眼可",
    "X73n1452_014:0266a12": "以聞聲。故曰。寄根明發。則明不循根。明不循根。豈惟",
    "X73n1452_014:0266a13": "眼可觀聲。亦可聞香。亦可嘗味。亦可覺觸。亦可知法。",
    "X73n1452_014:0266a14": "即我身八萬四千毛孔。亦可以見色聞聲也。噫。一根",
    "X73n1452_014:0266a15": "而具六根之用。非至明至勇。而返流全一者。其孰能",
    "X73n1452_014:0266a16": "之。萬曆戊戌。新秋日。有宰官菩薩。金牛居士王爾康。",
    "X73n1452_014:0266a17": "遊檀溪寺。瞻穀隱之遺蹤。不堪其岑寂。時有寒泉古",
    "X73n1452_014:0266a18": "栢獨守檀溪之句。始蠲俸銀一兩。囑寺僧真喜。佃地",
    "X73n1452_014:0266a19": "一畝。稍資佛前燈火之明。倘有同志者十人。則佃地",
    "X73n1452_014:0266a20": "有十畝之資。明不廣且遠哉。或又因明而延聰。有施",
    "X73n1452_014:0266a21": "鐘鼓而作佛事者。未可知也。涅槃有塗毒鼓句。棱嚴",
    "X73n1452_014:0266a22": "有擊鐘驗常之辭。此又五種廣大音聲之註脚也。顧",
    "X73n1452_014:0266a23": "其人所聞所見何如耳。如以人天眼耳聞見之。則謂",
    "X73n1452_014:0266a24": "之人天菩提燈。人天鐘鼓聲。乃至大心眾生。眼耳聞",
    "X73n1452_014:0266b01": "見之。則謂之大心眾生菩提燈。菩提鐘鼓聲。又曰。心",
    "X73n1452_014:0266b02": "外無法。如當機薦此。則近取諸身。遠取諸物。何法非",
    "X73n1452_014:0266b03": "菩提燈。非菩提鐘鼓聲哉。紫栢道人。聞居士之橫口",
    "X73n1452_014:0266b04": "如此。陰不悅其鬚髮未除。而攙我談柄。聊記此。以為",
    "X73n1452_014:0266b05": "他日索柄之媒云。",
    "X73n1452_014:0266b06": "房山縣天開骨香庵記",
    "X73n1452_014:0266b07": "夫聖人無常身。以眾生身為身。辟如月無常影。以百",
    "X73n1452_014:0266b08": "川澄湛而影現焉。萬曆壬申。五月十九日。涿鹿山雲",
    "X73n1452_014:0266b09": "居東觀音寺。住持明亮等。以修補石經山雷音窟中。",
    "X73n1452_014:0266b10": "三世佛座下地面石。石下有一石函。函面鐫曰。大隋",
    "X73n1452_014:0266b11": "大業十二年歲次丙子。四月丁巳朔。八日甲子。於此",
    "X73n1452_014:0266b12": "函內。安置佛舍利三粒。願住持永劫。明亮等見之。且",
    "X73n1452_014:0266b13": "驚且喜。遂揭視之。內有小銅函。銅函內。有小金函。金",
    "X73n1452_014:0266b14": "函內。有小金瓶。如胡豆許。內秘舍利。果三粒。小大有",
    "X73n1452_014:0266b15": "差。一大逾粟。一如粟。一細逾粟。而銅函外。皆靈骨附",
    "X73n1452_014:0266b16": "焉。嗚呼。自隋迄明。迨逾千載。而舍利靈骨。俱時復現。",
    "X73n1452_014:0266b17": "豈偶然哉。將非積年水旱弗調。邊塞多虞。佛祖悲憫。",
    "X73n1452_014:0266b18": "示此希有。為和風甘雨。殄滅腥醜之徵乎。將非大明",
    "X73n1452_014:0266b19": "主化瞋習為慈波乎。抑聖母崇信三尊所致乎。予聞",
    "X73n1452_014:0266b20": "石經山。自北齊慧思尊者。鐫大藏於石。以壽佛慧命。",
    "X73n1452_014:0266b21": "隋靜琬繼之。至元慧月終焉。琬公圓寂。靈骨一分塔",
    "X73n1452_014:0266b22": "於靈居寺背。一分藏雷音窟中。今者舍利靈骨。是必",
    "X73n1452_014:0266b23": "琬公門弟子之所藏也。子問開侍者曰。佛身充滿法",
    "X73n1452_014:0266b24": "界乎。對曰。佛與眾生本無差別。寧不充滿。予又問曰。",
    "X73n1452_014:0266c01": "佛身既充滿。舍利亦充滿乎。開方沉吟。予振聲喝曰。",
    "X73n1452_014:0266c02": "汝不聞。昔有中貴登浙江阿育王山。未進三門。問笑",
    "X73n1452_014:0266c03": "翁曰。舍利安在。笑翁指松枝。松枝遂放光。汝若知此。",
    "X73n1452_014:0266c04": "則舍利充滿。與不充滿。自知下落。余又何言。雖然洪",
    "X73n1452_014:0266c05": "鐘虗受。靡扣不應。幽谷無私。有聲斯響。故聖無常身。",
    "X73n1452_014:0266c06": "月無常影。水清則影現。機感則聖應。是室之建。有年",
    "X73n1452_014:0266c07": "數矣。而未得名。俟舍利靈骨。併光照臨。始得名焉。予",
    "X73n1452_014:0266c08": "與二三子。皆得信宿舍利光中。又得忍菴慈公昆季。",
    "X73n1452_014:0266c09": "為香飯主人。何幸如之。夫眾生骨臭。諸佛骨香。而果",
    "X73n1452_014:0266c10": "香臭有常。凡豈成聖。垢豈能淨。予以骨香名此菴者。",
    "X73n1452_014:0266c11": "了知一切眾生初無常性。以其隨順無明。而六道星",
    "X73n1452_014:0266c12": "陳。若不隨順。誰骨非香。願登菴思名。得名思意。得意",
    "X73n1452_014:0266c13": "忘思。思忘忘忘。若然者。豈惟是室為骨香哉。四方上",
    "X73n1452_014:0266c14": "下。無往而非骨香也。",
    "X73n1452_014:0266c15": "陸太宰手印記",
    "X73n1452_014:0266c16": "昔有一王。生而勤善。至老無懈。但臨命終時。偶觸逆",
    "X73n1452_014:0266c17": "境。瞋心一生。因此命盡。即墮蠎身。以善根力故。身雖",
    "X73n1452_014:0266c18": "墮蟒。自知是蟒。求脫無由。竊以為幸得一比丘。為我",
    "X73n1452_014:0266c19": "說三歸五戒。蟒身可脫也。時有一比丘至蟒處。不知",
    "X73n1452_014:0266c20": "蟒蟠林中。忽聞有呼比丘者。比丘異之。此深山曠野。",
    "X73n1452_014:0266c21": "樹林叢襍。何人呼我。躊蹰四顧。又呼曰。比丘我是某",
    "X73n1452_014:0266c22": "王。以臨終生瞋。今墮蟒身。願大德說三歸五戒。度我",
    "X73n1452_014:0266c23": "脫苦。比丘曰。某王生而勤善。至老無懈。死必生天。豈",
    "X73n1452_014:0266c24": "墮蟒身耶。蟒曰。以我臨終瞋熾。瞋主善伴。伴必隨主。",
    "X73n1452_014:0267a01": "故墮蟒身。以生平勤善力故。所以若聞三歸五戒。蟒",
    "X73n1452_014:0267a02": "身可脫。於是比丘遂為說三歸五戒訖。蟒果死。奇哉",
    "X73n1452_014:0267a03": "念力。變通無常。生而勤善。死動瞋心。故善不善。新瞋",
    "X73n1452_014:0267a04": "受報。及聞歸戒。以新善熏力。故善隨續。瞋消蟒死而",
    "X73n1452_014:0267a05": "生天。奇哉念力。何其神乎。即此而觀。可知念無大小。",
    "X73n1452_014:0267a06": "若因善生心。雖事大而難成。必當深思遠慮。千萬方",
    "X73n1452_014:0267a07": "便。委曲為之。若因惡生心。事雖微細。必當直下克去",
    "X73n1452_014:0267a08": "所欲。勿使成之。自然此世他生。人閒天上。受報光大。",
    "X73n1452_014:0267a09": "德冠常倫。凡所欲為。靡不克願。何以故。最初善念力",
    "X73n1452_014:0267a10": "故。故曰。善不可不勤。惡不可不克。當湖陸太宰。生平",
    "X73n1452_014:0267a11": "信佛。至於護法之際。毀譽超然。若信佛者。即憎為愛。",
    "X73n1452_014:0267a12": "若不信者。即愛為憎。但知護法事重。而親疎榮辱。了",
    "X73n1452_014:0267a13": "不關心。故其當大病之中。眉宇廓清。神不為撓。其未",
    "X73n1452_014:0267a14": "病時。以左手為淨。凡污染處。決不用之。惟用右手而",
    "X73n1452_014:0267a15": "已。及病勢疑危。不知日出為朝。日入為暮。凡歷旬日。",
    "X73n1452_014:0267a16": "則左手第二指。與大拇指相搯。堅然若天生。而不可",
    "X73n1452_014:0267a17": "解者。苟非念力精虔。死生不入其胸。孰能臻於此。嗚",
    "X73n1452_014:0267a18": "呼。左手果淨。右手果不淨。則一身兩手。而淨穢亢然",
    "X73n1452_014:0267a19": "不同界。以跡觀之。果如是也。以理推之。又大不然。手",
    "X73n1452_014:0267a20": "無淨穢。淨穢唯心。豈有一人而二心乎。一人既無二",
    "X73n1452_014:0267a21": "心。則心淨無穢不淨。果無穢不淨。寧獨左手謂之淨。",
    "X73n1452_014:0267a22": "將恐右手。向謂不淨者。未有不淨者也。何以故。一心",
    "X73n1452_014:0267a23": "既淨。即從足至頂。從邊至中。以至八萬四千毛孔無",
    "X73n1452_014:0267a24": "不淨者。故曰。心淨則佛土淨。此聖人之言也。我則曰。",
    "X73n1452_014:0267b01": "心淨則毛孔皆淨。毛孔既皆淨。安得山河國土不皆",
    "X73n1452_014:0267b02": "淨乎。若然者。太宰此印。果死而不解。其往生佛土必",
    "X73n1452_014:0267b03": "矣。雖然。可與智者道。難為眾人言也。",
    "X73n1452_014:0267b04": "經龕畫八部神記",
    "X73n1452_014:0267b05": "萬曆辛卯。余寫法華棱嚴二經畢。龕上當繪八部真",
    "X73n1452_014:0267b06": "形。藉其威神。以禦不祥。使護持二經。在在無恙。而檇",
    "X73n1452_014:0267b07": "李棱嚴寺昱公。適以華嚴變相來。予觀之甚喜。遂屬",
    "X73n1452_014:0267b08": "鄣山丁生雲鵬臨摹。登龕布置。精妙玲瓏。莊嚴殊為",
    "X73n1452_014:0267b09": "希有。夫華嚴變相。雖聖凡不同。其主伴森然。威儀具",
    "X73n1452_014:0267b10": "足。至於即事表法。玄旨幽朗。如月在秋水。不假言語。",
    "X73n1452_014:0267b11": "使見者。各各顯了不惑。其中八部。如阿修羅。此言非",
    "X73n1452_014:0267b12": "天。迦樓羅。此言金翅鳥。緊那羅。此言疑人。摩睺羅伽。",
    "X73n1452_014:0267b13": "此言大蟒。夜叉。此言苦活。毗樓博叉。此言種種色莊",
    "X73n1452_014:0267b14": "嚴眼根。鳩槃茶。此言魘魅鬼。乾達婆。此言尋香。各有",
    "X73n1452_014:0267b15": "其王。統無量眷屬。敬受佛勅。隨處護法。本有常光。生",
    "X73n1452_014:0267b16": "佛不二。隨緣熏炙。現相不同。故眾生一念起處。各有",
    "X73n1452_014:0267b17": "所因。如修羅。多瞋諂詐。迦樓羅。吞噉資生。緊那羅。奏",
    "X73n1452_014:0267b18": "樂得食。摩睺羅伽。守護伽藍。夜叉。惱他活己。毗樓博",
    "X73n1452_014:0267b19": "叉。主領龍眾。鳩槃茶。食噉精氣。魘魅眾生。乾達婆。尋",
    "X73n1452_014:0267b20": "香奏樂。如是種種。感報不同。亦顧其初心何如耳。今",
    "X73n1452_014:0267b21": "一切黑白。日用治習之際。起念不一。試一一觀察。此",
    "X73n1452_014:0267b22": "阿修羅業耶。此迦樓羅業耶。乃至乾達婆業耶。照其",
    "X73n1452_014:0267b23": "惡念起處。以知見之火。精進之風。忍辱之冶。持戒之",
    "X73n1452_014:0267b24": "椎。禪定之炭。布施之水。種種淬煉。使一切染習之銅。",
    "X73n1452_014:0267c01": "頓鎔無跡。則孰非如來種族耶。如是則八部靈聰。各",
    "X73n1452_014:0267c02": "以見光。為廣長舌相。況其秉佛護法。肝腦塗地者哉。",
    "X73n1452_014:0267c03": "圖而供養之。宜矣。",
    "X73n1452_014:0267c04": "趙少宰施大悲菩薩記",
    "X73n1452_014:0267c05": "夫一心不生。手眼無量。介然念起。手眼用分。無量則",
    "X73n1452_014:0267c06": "手可見色。眼可捉物。用分則手惟能捉。眼惟能見。以",
    "X73n1452_014:0267c07": "此觀之。菩薩眾生。手眼平等。是以兩目兩臂者。能一",
    "X73n1452_014:0267c08": "心不生。則圓用無虧。千手千眼者。介然念起。則根塵",
    "X73n1452_014:0267c09": "互限。譬如空谷無心。千呼千應。萬呼萬應。然呼者至",
    "X73n1452_014:0267c10": "勞。應者無疲。空谷虗而匪靈者。尚萬應而不窮。吾人",
    "X73n1452_014:0267c11": "靈而不虗者。呼則有盡。況虗而至靈。妙萬物而獨立",
    "X73n1452_014:0267c12": "者乎。其手眼無量。諸根互用。奚足疑哉。乃有疑而未",
    "X73n1452_014:0267c13": "信者。盖執六尺為軀。方寸為心故也。殊不知。見小者",
    "X73n1452_014:0267c14": "必失大。見狹者必失廣。大莫大於無身。廣莫廣於無",
    "X73n1452_014:0267c15": "心。故曰。非無身之至。無以示無量百千寶目妙臂。非",
    "X73n1452_014:0267c16": "無量百千寶目妙臂。無以示無身之至也。故無思者。",
    "X73n1452_014:0267c17": "可以契同。契同者。可以圓用。圓用則熾然分別。而不",
    "X73n1452_014:0267c18": "乖同體。如用未至圓。雖身如槁木。心如死灰。皆非真",
    "X73n1452_014:0267c19": "忘也。惟真忘者。猶龍焉。彈指之頃。現身無常。大則可",
    "X73n1452_014:0267c20": "以橫塞虗空。細則可以芥子為宮。龍乃有欲之物。業",
    "X73n1452_014:0267c21": "力凡用。尚難思議。況無欲者乎。虞山趙少宰。以白銅",
    "X73n1452_014:0267c22": "鑄大悲菩薩像。手眼姿態。妙絕天下。達觀道人。一見",
    "X73n1452_014:0267c23": "而悅之。赩現眉宇。少宰曰。師悅之乎。對曰悅。且謂少",
    "X73n1452_014:0267c24": "宰曰。悅名固同。悅心大別。悅為菩薩。悅利益眾生。是",
    "X73n1452_014:0268a01": "為出世之悅也。悅功名。悅爵位。是為世閒之悅也。貧",
    "X73n1452_014:0268a02": "道固不敏。公能以寶像施我。不敏範而師之。則所惠",
    "X73n1452_014:0268a03": "大矣。敢不銘德。少宰曰。師還天目。願以此像。施於青",
    "X73n1452_014:0268a04": "山白雲之閒。不亦偉乎。此像藉名山福地。可以久安。",
    "X73n1452_014:0268a05": "又得師為之主。則天目有主。菩薩有所。不佞之願也。",
    "X73n1452_014:0268a06": "既而道人下天目。聞菩薩猶未至潛。豈少宰以空谷",
    "X73n1452_014:0268a07": "之心而應我。吾以呼者之心。以俟是像也歟。雖然。我",
    "X73n1452_014:0268a08": "以法界為天目。虗空為大悲。若然者。像不出虞山。未",
    "X73n1452_014:0268a09": "始不在天目也。菩薩雖在虞山。道人未始不在大慈",
    "X73n1452_014:0268a10": "悲父。提拔照燭之中也。恐忘所施。後遂無聞。負少宰",
    "X73n1452_014:0268a11": "之心施。昧道人之初願。故記。",
    "X73n1452_014:0268a12": "禮五祖文",
    "X73n1452_014:0268a13": "葢聞過去佛。不得無生之心。不得成無上覺道。現在",
    "X73n1452_014:0268a14": "佛。不得過去佛心。不得成無上覺道。未來佛。不得現",
    "X73n1452_014:0268a15": "在佛心。亦不得成無上覺道。由是而觀。我釋迦老人。",
    "X73n1452_014:0268a16": "若不得迦葉佛心。則不得有心成佛。慈氏不得迦文",
    "X73n1452_014:0268a17": "之心。亦不得有心成佛。雖然。迦文既不得有心成佛。",
    "X73n1452_014:0268a18": "則靈山會上。拈花示眾。惟飲光微笑領旨。是果有心",
    "X73n1452_014:0268a19": "乎哉。無心乎哉。於此簡別得出。前則飲光兄之。後則",
    "X73n1452_014:0268a20": "慈氏不敢弟之。設簡別不出。計有則常刺入心。計無",
    "X73n1452_014:0268a21": "則斷刺入心。斷常坑嶮。自古自今。遭其翳眼而墮者。",
    "X73n1452_014:0268a22": "不知其幾矣。是以諸佛菩薩。興大慈悲。示大手眼。一",
    "X73n1452_014:0268a23": "實多名。無量方便。當其隨宜出世。曰佛。曰祖。曰菩薩。",
    "X73n1452_014:0268a24": "曰比丘。曰居士。譬如一味多食。一莖多器。識得破者。",
    "X73n1452_014:0268b01": "即名得實。識不破者。忘實遺名。曰佛。曰祖。曰菩薩等。",
    "X73n1452_014:0268b02": "皆名也。非實也。所謂實者。古德於無根舌頭。直吐消",
    "X73n1452_014:0268b03": "息曰。大眾要識本心否。汝等各各現前。靈光獨耀。逈",
    "X73n1452_014:0268b04": "脫根塵。體露真常。不拘文字。薦取則當下緣心頓歇。",
    "X73n1452_014:0268b05": "脫復生心。即鄉關萬里。某以是知。百丈不得馬祖之",
    "X73n1452_014:0268b06": "心。則不能揚眉吐氣。馬祖不得讓祖之心。則不免家",
    "X73n1452_014:0268b07": "門枯淡。乃知我震旦鼻祖。不得多羅之心。則神光立",
    "X73n1452_014:0268b08": "雪。斷臂而求。不知將何分付。昔然燈佛授迦文之記。",
    "X73n1452_014:0268b09": "迦文以無得為得。名得阿耨多羅三藐三菩提。龍湖",
    "X73n1452_014:0268b10": "聞禪師。初參其師曰。無上妙道。可得聞乎。其師曰。莫",
    "X73n1452_014:0268b11": "謗他好。聞曰。從上以來。光震華梵。豈是虗設。其師曰。",
    "X73n1452_014:0268b12": "是實事。聞公即穎然大悟而去。曹溪呈我五祖大師",
    "X73n1452_014:0268b13": "偈曰。本來無一物。何處惹塵埃。若然者。則某懸懸二",
    "X73n1452_014:0268b14": "十年。若渴鹿思泉。冀一接足。則不勝有心矣。有心則",
    "X73n1452_014:0268b15": "有我。有我則有物。有物則與曹溪本來無物之旨。大",
    "X73n1452_014:0268b16": "煞違背矣。雖然見義不為。非勇也。某固不肖。忝為大",
    "X73n1452_014:0268b17": "師遠孫。寧甘望崖退屈哉。且道不退屈一句。作麼生。",
    "X73n1452_014:0268b18": "敢道大師不得我心。則無以接曹溪。曹溪不得我心。",
    "X73n1452_014:0268b19": "則無以光茂兒孫。直饒威音王佛。設不得我心。縱使",
    "X73n1452_014:0268b20": "百劫坐道場。管取佛法不現前在。若也我不得東村",
    "X73n1452_014:0268b21": "王大伯心。即不能為一切聖凡之巴鼻。不惟不能為",
    "X73n1452_014:0268b22": "一切聖凡之巴鼻。亦不能接引端敬二子。發菩提心。",
    "X73n1452_014:0268b23": "及一切助緣隨喜。若霖等。可吐此心於祖前。實不敢",
    "X73n1452_014:0268b24": "以緣勝生勝情。緣劣生劣情。二情坐斷。本心自露。惟",
    "X73n1452_014:0268c01": "願以此剖獻慈光之中。伏願哀憐攝受。",
    "X73n1452_014:0268c02": "禮石門圓明禪師文",
    "X73n1452_014:0268c03": "萬曆二十六年。十二月十九日。予自廬山歸宗寺。挈",
    "X73n1452_014:0268c04": "開先壽公。與吳門朗驅烏。來臨川。於二十九日黃昏。",
    "X73n1452_014:0268c05": "舟次筠溪石門寺西南隅者。盖取坤土表信故也。夫",
    "X73n1452_014:0268c06": "信之為物也大。故出世法與世法。微信則皆不成就。",
    "X73n1452_014:0268c07": "如出世法。備殫五位。則以信為始。世法經綸五常。則",
    "X73n1452_014:0268c08": "以信為終。故信始終萬法者也。夫出世法中。自飲光",
    "X73n1452_014:0268c09": "微笑以來。能以語言文字揚其笑者。惟馬鳴龍樹而",
    "X73n1452_014:0268c10": "已。然二尊者。皆產於梵。不產於華。產於華。能以語言",
    "X73n1452_014:0268c11": "文字。大飲光之笑者。惟谷隱東林。與石門而已。石門",
    "X73n1452_014:0268c12": "即圓明。圓明即寂音。寂音諱洪。字覺範。生五十六年",
    "X73n1452_014:0268c13": "而卒。著書百餘部。如尊頂法論。法華髻珠論。僧寶傳。",
    "X73n1452_014:0268c14": "林閒錄。及智證傳。石門文字禪。此皆予所經目者也。",
    "X73n1452_014:0268c15": "其餘渴慕而未及見焉。石門十四歲。講唯識論有聲。",
    "X73n1452_014:0268c16": "十九參雲菴文禪師。畢大事。門嘗曰。吾見雲菴之後。",
    "X73n1452_014:0268c17": "不惟死生禍福。皆我道具。即語言文字三昧。千萬言",
    "X73n1452_014:0268c18": "可以立就。又拈棱伽經曰。以自心執着。心似外境轉。",
    "X73n1452_014:0268c19": "彼所見非有。是故說惟心。予即師所拈觀之。但了心",
    "X73n1452_014:0268c20": "外無法。則前境頓融。法外無心。則我相自化。噫。前境",
    "X73n1452_014:0268c21": "融而我相化。始能自信。黃面瞿曇。借我舌根說法於",
    "X73n1452_014:0268c22": "二千年前。孔老借我舌根。述春秋。刪詩書。作六篇。鳴",
    "X73n1452_014:0268c23": "道德。顏隳肢體。則我殻漏子。與妄想心。已忘於春秋",
    "X73n1452_014:0268c24": "時矣。故飲光一笑。落萬古於聲中。顏回一坐。坐斷語",
    "X73n1452_014:0269a01": "言文字之路。於身心之外。若然者。則飲光何長。顏回",
    "X73n1452_014:0269a02": "何短。故短佛而長孔老。短孔老而長佛者。皆道聽塗",
    "X73n1452_014:0269a03": "說。非三氏的骨兒孫也。夫信有依通之信。有智通之",
    "X73n1452_014:0269a04": "信。故出世法中。自飲光乃至曹溪而下。於依通之信。",
    "X73n1452_014:0269a05": "智通之信。苟非鵞王。水乳豈易擇哉。是以石門於篆",
    "X73n1452_014:0269a06": "面鞭背。謫戌瘴海之時。搜剔五家綱宗。精深整理。成",
    "X73n1452_014:0269a07": "禪宗標格。防閒魔外於像季之秋。此心何心乎。即仲",
    "X73n1452_014:0269a08": "尼述春秋之心也。故師曰。知我者。其惟此書乎。罪我",
    "X73n1452_014:0269a09": "者。其惟此書乎。所謂五家者。即臨濟曹洞雲門偽仰",
    "X73n1452_014:0269a10": "法眼是也。嗚呼。予生於五百年後。師著書於五百年",
    "X73n1452_014:0269a11": "前。予因師之書。而始知宗門有綱宗之說。既而寒忘",
    "X73n1452_014:0269a12": "衣。饑忘食。窺索久之。則綱宗肯綮。照用生殺之機。亦",
    "X73n1452_014:0269a13": "稍盡崖略矣。綱宗崖略。不但宗門為然。即教家亦有",
    "X73n1452_014:0269a14": "綱宗。如天台。清涼。慈恩。於佛所說法。各有所判。如天",
    "X73n1452_014:0269a15": "台。有化儀化法四教之說。清涼。有小始終頓圓五教",
    "X73n1452_014:0269a16": "之說。泝而上之五天。則有清光戒賢。此皆產於梵者",
    "X73n1452_014:0269a17": "也。若谷隱。凡佛所說經。率以三分判之。所謂序正流",
    "X73n1452_014:0269a18": "通也。戒賢。即唐奘師得法師也。戒賢傳彌勒之宗。其",
    "X73n1452_014:0269a19": "宗謂之法相宗。若天台清涼。西土馬鳴龍樹。皆謂之",
    "X73n1452_014:0269a20": "法性宗。法相如波。法性如水。後世學者。各專其門。互",
    "X73n1452_014:0269a21": "相排斥。故波之與水。不能通而為一。此曹皆以情學",
    "X73n1452_014:0269a22": "法者也。非以理學法者也。殊不知凡聖精粗。情有而",
    "X73n1452_014:0269a23": "理無者也。凡耳精粗。所不能盡者。理有而情無者也。",
    "X73n1452_014:0269a24": "至於甚者。斥達磨所傳之宗謂邪禪。其說曰。自飲光",
    "X73n1452_014:0269b01": "以至二十四祖師子尊者。為異見王斬之。安有所謂",
    "X73n1452_014:0269b02": "二十五祖。與夫達磨者乎。彼不知神光學窮內外。立",
    "X73n1452_014:0269b03": "雪齊腰。斷左臂置於鼻祖之前。而乞安心。使達磨果",
    "X73n1452_014:0269b04": "非聖人。則神光之臂。亦不易斷。光能以理自勝。外形",
    "X73n1452_014:0269b05": "骸而求法。豈獨善其身者。能為之乎。盖其志。在兼善",
    "X73n1452_014:0269b06": "萬世者也。及光得粲。則光為二祖。粲為三祖。三祖有",
    "X73n1452_014:0269b07": "信心銘。其言簡。其理精。此非洞了心外無法。法外無",
    "X73n1452_014:0269b08": "心。孰能臻於是。粲授此銘於四祖信。信授此銘於五",
    "X73n1452_014:0269b09": "祖忍。忍授此銘於六祖能。六祖本嶺南新州賣柴漢。",
    "X73n1452_014:0269b10": "初不識文字語言。一日擔柴入市。有賈買柴。適誦金",
    "X73n1452_014:0269b11": "剛經。祖聞應無所住而生其心。誦聲未已。祖即大悟。",
    "X73n1452_014:0269b12": "及賈償柴直。祖問曰。汝所讀者何書。賈曰。金剛經。曰",
    "X73n1452_014:0269b13": "此經何從來。賈曰。蘄州黃梅五祖處得來。祖咨嗟久",
    "X73n1452_014:0269b14": "之。且曰。奈我有老母在。無人養耳。若得十金安母。則",
    "X73n1452_014:0269b15": "黃梅可往也。賈聞而異之。隨施十金與祖安母。祖至",
    "X73n1452_014:0269b16": "黃梅。忍大師知其根性猛利。故當眾盖覆之。至祖得",
    "X73n1452_014:0269b17": "衣鉢而南遁。後大闡達磨之宗。長飲光之笑。予以是",
    "X73n1452_014:0269b18": "知馬鳴龍樹。谷隱東林。與圓明大師。皆即文字語言",
    "X73n1452_014:0269b19": "而傳心。曹溪則即心而傳文字語言。即文字語言而",
    "X73n1452_014:0269b20": "傳心。如波即水也。即心而傳文字語言。如水即波也。",
    "X73n1452_014:0269b21": "波即水。所謂極數而窮靈。水即波。所謂窮靈而極數。",
    "X73n1452_014:0269b22": "極數而窮靈。則法相法性之波也。窮靈而極數。則法",
    "X73n1452_014:0269b23": "性法相之水也。故石門以文字禪名其書。文字波也。",
    "X73n1452_014:0269b24": "禪水也。如必欲離文字而求禪。渴不飲波。必欲撥波",
    "X73n1452_014:0269c01": "而覓水。即至昏昧。寧至此乎。故曰。性宗通。而相宗不",
    "X73n1452_014:0269c02": "通。事終不圓。相宗通。而性宗不通。理終不徹。事不圓。",
    "X73n1452_014:0269c03": "則不能入事不成就三昧。理不徹。則不能入理不成",
    "X73n1452_014:0269c04": "就三昧。縱性相俱通。而不通禪宗。機終不活。機不活。",
    "X73n1452_014:0269c05": "則理事不成就三昧。雖入而不能用也。若夫圓明大",
    "X73n1452_014:0269c06": "師。則又出入乎性相之樊。掉臂於禪宗之域。即出世",
    "X73n1452_014:0269c07": "法。而融攝世法。以世法而波瀾乎出世之法。如春著",
    "X73n1452_014:0269c08": "花。如花承春。穠鮮秀麗。又如月在秋水。豈煩指點而",
    "X73n1452_014:0269c09": "得其清明者哉。某本殺豬屠狗之夫。唯知飲酒噉肉。",
    "X73n1452_014:0269c10": "恃醉使氣而已。安知所謂佛知見耶。不謂吳門楓橋",
    "X73n1452_014:0269c11": "雨中。承輪道人一傘之接。雨漸而為甘露。甘露漸而",
    "X73n1452_014:0269c12": "續石門之血脉。石門之血脉。幸而續之。則飲光之笑",
    "X73n1452_014:0269c13": "聲。或將傳於龍華會上。未可知也。雖然。不肖何人。敢",
    "X73n1452_014:0269c14": "大言如此。苟無自信於心。初不假於外者。何不憚大",
    "X73n1452_014:0269c15": "川峻嶺。即窮冬而登石門。此心之痛。惟佛與孔老。必",
    "X73n1452_014:0269c16": "皆俯而慈攝者也。偈曰。心外無法。聖凡生殺。情枯智",
    "X73n1452_014:0269c17": "訖。天機始活。稽首石門。心法洞達。飲光之笑。長而不",
    "X73n1452_014:0269c18": "歇。天風怒號。萬竅皆悅。笑不在口。聲豈有滅。太虗為",
    "X73n1452_014:0269c19": "頤。大地為舌。不肖所悟。圓明之訣。法乳恩深。敢畏風",
    "X73n1452_014:0269c20": "雪。天寒地凍。寒極暖發。千紅萬紫。如來所說。但自忘",
    "X73n1452_014:0269c21": "懷。無往不潔。以潔開物。物皆解脫。以是報恩。何恩弗",
    "X73n1452_014:0269c22": "答。",
    "X73n1452_014:0269c23": "祭法通寺徧融老師文",
    "X73n1452_014:0269c24": "予受性豪放。習亦麤戇。一言不合。不覺眥裂火迸。自",
    "X73n1452_014:0270a01": "吳門遇覺公。棄書劍從剃染。而舊習亦為稍更。然於",
    "X73n1452_014:0270a02": "宗教未有開悟。一日讀唐張拙偈。至斷除妄想重增",
    "X73n1452_014:0270a03": "病。趣向真如亦是邪句。舍然大笑曰。謬矣。何不道。斷",
    "X73n1452_014:0270a04": "除妄想方除病。趣向真如不是邪。時旁僧謂予曰。公",
    "X73n1452_014:0270a05": "以為張拙偈錯耶。若張拙錯。或錯一字。何下句亦錯。",
    "X73n1452_014:0270a06": "予聞之不解。遂疑悶經歲。弗能已。一日忽醒曰。渠本",
    "X73n1452_014:0270a07": "不錯。乃我錯耳。既而自設問答。如何是斷除妄想重",
    "X73n1452_014:0270a08": "增病。曰披蓑衣救火。如何是趣向真如亦是邪。曰罪",
    "X73n1452_014:0270a09": "不重科。從此於禪家機緣語句。頗究心焉。而於教乘",
    "X73n1452_014:0270a10": "汗漫。猶未及也。及讀天台智者觀心頌。始於教有入。",
    "X73n1452_014:0270a11": "時予有偈曰。念有一切有。念無一切無。有無惟一念。",
    "X73n1452_014:0270a12": "念沒有無無。洎萬曆元年。北遊燕京。謁暹法師於張",
    "X73n1452_014:0270a13": "家灣。謁禮法師於千佛寺。又訪寶講主於西方庵。末",
    "X73n1452_014:0270a14": "後參徧老於法通寺。徧問汝是甚麼人。對曰。江南寒",
    "X73n1452_014:0270a15": "貧晚士。曰來京城作甚麼。對曰。習講。問習講作甚麼。",
    "X73n1452_014:0270a16": "曰貫通經旨。代佛揚化。徧曰。汝當清淨說法。對曰。即",
    "X73n1452_014:0270a17": "今不染一塵。徧下炕。搊予衣曰。汝道不染一塵。這好",
    "X73n1452_014:0270a18": "直裰向甚麼處來。適旁有僧侍。徧曰。直裰當施此僧。",
    "X73n1452_014:0270a19": "遂施之。徧見予內尚有衣。大笑曰。脫去一層。還有一",
    "X73n1452_014:0270a20": "層。自是予往來徧老之門。觀其動履。冥啟予多矣。又",
    "X73n1452_014:0270a21": "有普照師者。臥法通徧室。亦契愛予。嗚呼。徧老。照師。",
    "X73n1452_014:0270a22": "予違茲範。奄忽十九寒暑。法堂塵積。黃葉萋萋。聊具",
    "X73n1452_014:0270a23": "瓣香。以表素思。徧老有靈。伏惟享之。予聞世諦。有父",
    "X73n1452_014:0270a24": "則有子嗣。微嗣則人類絕。然有宗嗣焉。有恩嗣焉。而",
    "X73n1452_014:0270b01": "出世法中。則有戒嗣焉。有法嗣焉。予於徧老之門。未",
    "X73n1452_014:0270b02": "敢言嗣。若所謂德。則此老啟廸不淺。焉敢忘之。茲敘",
    "X73n1452_014:0270b03": "脫白顛末。宗教所自。於弔辭者。盖寔有報德之思焉。",
    "X73n1452_014:0270b04": "悼廬山黃龍徹空堂師文",
    "X73n1452_014:0270b05": "凡寄形於大塊閒者。無論智愚。前乎千百世。後乎千",
    "X73n1452_014:0270b06": "百世。羣羣而生。逐逐而死。豈可以數計哉。唯有道者。",
    "X73n1452_014:0270b07": "雖物生亦生。物死亦死。然生不以形勞神。死不以神",
    "X73n1452_014:0270b08": "計形。不以形勞神。則同生於萬物紛擾之中。而其神",
    "X73n1452_014:0270b09": "常靜。不以神計形。則神離形時。譬夫人將澡沐。脫故",
    "X73n1452_014:0270b10": "弊衣耳。我堂師。默持金剛般若經。三十餘年。南北馳",
    "X73n1452_014:0270b11": "驅。開山創業於天地之陽。人勞師亦勞。人息師亦息。",
    "X73n1452_014:0270b12": "其中人情百端。世事變幻。若寵若驚。或榮或辱。此卷",
    "X73n1452_014:0270b13": "金剛經。未始須臾放下。以故即世時。以持經力。形不",
    "X73n1452_014:0270b14": "累神。且得慈聖皇太后。頒大藏經。以光其既寂云。雖",
    "X73n1452_014:0270b15": "然。衲子家。平生於空閒寂寞之濵。抱赤獨立。天不可",
    "X73n1452_014:0270b16": "得而清我。地不可得而濁我。前千百世。不可得而弊",
    "X73n1452_014:0270b17": "我。後千百世。不可得而新我。又不以天下共譽。可得",
    "X73n1452_014:0270b18": "而光我。天下共毀。可得而掩我。況於外榮乎。某甲與",
    "X73n1452_014:0270b19": "堂師為道義交。比自峨嵋順流東歸。道出潯陽。遙見",
    "X73n1452_014:0270b20": "匡廬。不覺潸然淚墮。余昔與師。共樂於此。今五峯蒼",
    "X73n1452_014:0270b21": "然。龍潭湛爾。而師已逝矣。嗚呼。孰知逝而不逝者。師",
    "X73n1452_014:0270b22": "乎師乎。鑒我之寸赤乎。持此經。以保厥後乎。",
    "X73n1452_014:0270b23": "贈少宗天恩二開士禮補陀還燕文",
    "X73n1452_014:0270b24": "燕之房山縣。上方兜率寺。隆澤二開士。慕補陀有年",
    "X73n1452_014:0270c01": "矣。既包腰下黃金臺。由潞河。之彭城。折蘆渡江。浮淮",
    "X73n1452_014:0270c02": "絕海。出沒於風濤百險。一朝登補陀。若窮子還故山。",
    "X73n1452_014:0270c03": "積懷欽渴。唯慈父是覲。安知有身心哉。於是觀音大",
    "X73n1452_014:0270c04": "聖。為之現身。不亦宜乎。或聞而駭且疑之。彼二上人",
    "X73n1452_014:0270c05": "者。蘊何德業。菩薩特為之現身耶。是不知萬物一物。",
    "X73n1452_014:0270c06": "萬神一神。以身心未忘。力不能會真。始有凡聖之隔。",
    "X73n1452_014:0270c07": "苟能會真。菩薩與眾生。未始不神交也。故嘗聞之。能",
    "X73n1452_014:0270c08": "敬重自己佛性。則一切凡聖。皆可以交神之道見之。",
    "X73n1452_014:0270c09": "然則二開士。親覩我大聖之容。如子見父。本家常事。",
    "X73n1452_014:0270c10": "奚駭之有。雖然。道德之變如江湖之日趨下也。天下",
    "X73n1452_014:0270c11": "不貴性觀。唯貴情觀。如咸體咸爻。初本一卦。即體觀",
    "X73n1452_014:0270c12": "之。其神未始不全也。以爻觀之。則不勝其紛紛矣。噫。",
    "X73n1452_014:0270c13": "安得人之忘身心。而親覲大聖。於日用之閒哉。",
    "X73n1452_014:0270c15": "紫栢老人集卷之十四"
}