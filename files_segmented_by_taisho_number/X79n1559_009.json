{
    "X79n1559_009:0341c03": "嘉泰普燈錄卷第九",
    "X79n1559_009:0341c05": "平江府報恩光孝禪寺(臣)僧　(正受)　編",
    "X79n1559_009:0341c06": "　　　青原第十三世(雲門七世)",
    "X79n1559_009:0341c07": "投子證悟脩顒禪師法嗣",
    "X79n1559_009:0341c08": "鄧州香嚴海印智月禪師不知何許人也。久參證悟。",
    "X79n1559_009:0341c09": "深達法源。自京師出居頴之薦福。紹聖三年。移香嚴。",
    "X79n1559_009:0341c10": "　上堂曰。判府吏部。此日命山僧開堂祝　聖。紹續",
    "X79n1559_009:0341c11": "祖燈。只如祖燈作麼生續。不見古者道。六街鍾鼓響",
    "X79n1559_009:0341c12": "鼕鼕。即處鋪金世界中。池長芰荷庭長栢。更將何法",
    "X79n1559_009:0341c13": "演真宗。恁麼說話。也是事不獲已。有旁不肯底出來。",
    "X79n1559_009:0341c14": "把山僧拽下禪床。痛打一頓。許伊是箇本分衲僧。若",
    "X79n1559_009:0341c15": "未有這箇作家手脚。切不得草草匆匆。勘得脚跟下",
    "X79n1559_009:0341c16": "不實頭沒去處。卻須倒喫薦福手中钁柄。莫言不道。",
    "X79n1559_009:0341c17": "　僧問。法雷已震。選佛場開。不昧宗乘。請師直指。曰。",
    "X79n1559_009:0341c18": "三月三日時。千華萬華拆。云。普天匝地承恩力。覺苑",
    "X79n1559_009:0341c19": "仙葩一夜開。曰。切忌隨他去。",
    "X79n1559_009:0341c20": "金山智覺法慧禪師法嗣",
    "X79n1559_009:0341c21": "常州報恩寶月覺然禪師越之嵊縣鄭氏子。　上堂",
    "X79n1559_009:0341c22": "曰。學者無事空言。須求妙悟。去妙悟而事空言。其猶",
    "X79n1559_009:0341c23": "逐臭耳。然雖如是。罕逢穿耳客。多遇刻舟人。紹興六",
    "X79n1559_009:0341c24": "年五月旦。誡其徒曰。世緣易染。道業難辦。汝等勉之。",
    "X79n1559_009:0342a01": "語卒而逝。",
    "X79n1559_009:0342a02": "長蘆淨照崇信禪師法嗣",
    "X79n1559_009:0342a03": "東京慧林慈受懷深禪師壽春六安人。族夏氏。生而",
    "X79n1559_009:0342a04": "祥光現舍。文殊行堅禪師遙見。疑火也。詰且知師始",
    "X79n1559_009:0342a05": "生。堅歎曰。非凡兒。往訪之。師見堅輒笑。母張氏許出",
    "X79n1559_009:0342a06": "家。十四割愛冠祝髮。後四年。訪道方外。崇寧初。往嘉",
    "X79n1559_009:0342a07": "禾。依淨照於資聖。照舉良遂見麻谷因緣問曰。如何",
    "X79n1559_009:0342a08": "是良遂知處。師即洞明。照徙長蘆。命首眾。政和初。儀",
    "X79n1559_009:0342a09": "真守吏部季公釜。以城南資福邀師。屨滿戶外。蔣山",
    "X79n1559_009:0342a10": "佛鑑懃禪師渡江行化見之。茶退。師引巡寮。至千人",
    "X79n1559_009:0342a11": "街坊。鑑問。既是千人街坊。為甚麼只有一人。師曰。多",
    "X79n1559_009:0342a12": "虗不如少實。鑑曰。恁麼那。師赧然。偶　朝廷以資福",
    "X79n1559_009:0342a13": "為神霄宮。因棄往蔣山。留西庵。陳請益。鑑曰。資福知",
    "X79n1559_009:0342a14": "是般事便休。曰。某實未穩。望和尚不外。鑑舉倩女離",
    "X79n1559_009:0342a15": "魂話反覆窮之。大豁疑礙。呈偈曰。只是舊時行李處。",
    "X79n1559_009:0342a16": "等閑舉著便殽訛。夜來一陣狂風起。吹落桃華知幾",
    "X79n1559_009:0342a17": "多。鑑拊几曰。這底豈不是活祖師意。未幾。被　旨居",
    "X79n1559_009:0342a18": "焦山。閱四稔。　詔住慧林。靖康改元。匃歸不聽。秋再",
    "X79n1559_009:0342a19": "辭。乃　允。徑之天台石橋。尋徙靈巖。久之。　勑補蔣",
    "X79n1559_009:0342a20": "山。未數月。退居洞庭之包山。復應王氏請。為圓覺第",
    "X79n1559_009:0342a21": "一祖。　上堂曰。不是境。亦非心。喚作佛時也陸沉。箇",
    "X79n1559_009:0342a22": "中本自無堦級。切忌無堦級處尋。總不尋。過猶深。打",
    "X79n1559_009:0342a23": "破雲門飯袋子。方知赤土是黃金。　上堂。古者道。忍。",
    "X79n1559_009:0342a24": "忍。三世如來從此盡。饒。饒。萬禍千殃從此消。默。默。無",
    "X79n1559_009:0342b01": "上菩提從此得。師曰。會得此三種語了。好箇不快活",
    "X79n1559_009:0342b02": "漢。山僧只是得人一牛。還人一馬。潑水相唾。插觜廝",
    "X79n1559_009:0342b03": "罵。卓拄杖曰。平出。平出。　上堂。雲自何山起。風從甚",
    "X79n1559_009:0342b04": "澗生。好箇入頭處。官路少人行。　上堂。昔有人獲一",
    "X79n1559_009:0342b05": "塊鐵。鑄作一座方響。人聞之。便生逸樂之情。謂之樂",
    "X79n1559_009:0342b06": "器。後將方響打作一口磬。人聞之。便生善。此後。因人",
    "X79n1559_009:0342b07": "從軍。却將磬鑄成一口劒。人見之。便生驚怖。更後時。",
    "X79n1559_009:0342b08": "又將劒鑄成一尊佛。人見之。便生歸向。諸仁者。大都",
    "X79n1559_009:0342b09": "只是一塊鐵。因甚麼起得許多驚喜善惡之念。試思",
    "X79n1559_009:0342b10": "之。　僧問。甚麼人不被無常吞。曰。只恐他無下口處。",
    "X79n1559_009:0342b11": "云。恁麼則一念通玄箭。三尸鬼失姧也。曰。汝有一念。",
    "X79n1559_009:0342b12": "定被他吞了。云。無一念時如何。曰。捉著闍梨。　問。知",
    "X79n1559_009:0342b13": "有道不得時如何。曰。啞子喫蜜。云。道得不知有時如",
    "X79n1559_009:0342b14": "何。曰。鸚鵡喚人。僧禮拜。師叱曰。這傳語漢。　問。如何",
    "X79n1559_009:0342b15": "是佛。曰。面黃不是真金貼。云。如何是佛向上事。曰。一",
    "X79n1559_009:0342b16": "箭一蓮華。僧作禮。師彈指三下。紹興二年四月望。為",
    "X79n1559_009:0342b17": "眾小參。僧問末後句。師良久曰。後五日看。至二十日。",
    "X79n1559_009:0342b18": "果示微疾。竟爾告終。壽五十六。臘三十六。火浴戒體。",
    "X79n1559_009:0342b19": "光分五色。獲設利者無數。竹石草木。煙所及處。累累",
    "X79n1559_009:0342b20": "如綴珠。穴土為坑。隨钁亦有之。分靈骨塔于包山之",
    "X79n1559_009:0342b21": "顯慶．思溪之圓覺。",
    "X79n1559_009:0342b22": "平江府光孝證悟如璝禪師建寧魏氏子。　開堂日。",
    "X79n1559_009:0342b23": "僧問。如何是蘇臺境。曰。山橫師子秀。水接太湖清。云。",
    "X79n1559_009:0342b24": "如何是境中人。曰。衣冠皇宋後。禮樂大周前。師凡見",
    "X79n1559_009:0342c01": "僧。必問曰。近日如何。僧擬對。即拊其背曰。不可思議。",
    "X79n1559_009:0342c02": "及將示寂。眾集。復曰。不可思議。乃合掌而終。",
    "X79n1559_009:0342c03": "紹興府天衣如哲禪師族里未詳。自退席。寓平江之",
    "X79n1559_009:0342c04": "萬壽。飲啖無擇。人多侮之。有以瑞岩喚主人公語問",
    "X79n1559_009:0342c05": "者。師答以偈曰。瑞巖長喚主人公。突出須彌最上峰。",
    "X79n1559_009:0342c06": "大地掀翻無覓處。笙歌一曲畫樓中。一日。曰。吾行矣。",
    "X79n1559_009:0342c07": "令拂拭所乘笋輿。乃書偈告眾曰。道在用處。用在死",
    "X79n1559_009:0342c08": "處。時人只管貪歡樂。不肯學無為。敘平昔參問。勉眾",
    "X79n1559_009:0342c09": "進修已。忽竪起拳曰。諸人且道這箇落在甚麼處。眾",
    "X79n1559_009:0342c10": "無對。師揮案一下。曰。一齊分付與秋風。遂入輿中端",
    "X79n1559_009:0342c11": "坐而逝。實紹興庚辰八月二十三日也。火葬日。闔郡",
    "X79n1559_009:0342c12": "捧香薪。送者擁道。師蛻身搖動。咸謂其復生。",
    "X79n1559_009:0342c13": "婺州智者法銓禪師上堂曰。要扣玄關。須是有節",
    "X79n1559_009:0342c14": "操。極慷慨。斬得釘。截得鐵。硬剝剝地漢始得。若是隈",
    "X79n1559_009:0342c15": "刀避箭碌碌之徒。看即有分。以拂子擊禪床。下座。",
    "X79n1559_009:0342c16": "臨安府徑山妙空智訥禪師僧問。牛頭未見四祖",
    "X79n1559_009:0342c17": "時是何。曰。坐久成勞。云。見後如何。曰。不妨我東行西",
    "X79n1559_009:0342c18": "行。",
    "X79n1559_009:0342c19": "保寧覺印子英禪師法嗣",
    "X79n1559_009:0342c20": "臨安府鹽官廣福惟尚禪師自幼南詢至泗州。依覺",
    "X79n1559_009:0342c21": "印於普照。一日。請方丈。問云。南泉斬猫兒。意旨如何。",
    "X79n1559_009:0342c22": "曰。須是南泉始得。印即以前語詰之。師不能對。至僧",
    "X79n1559_009:0342c23": "堂。忽大悟。曰。古人道。從今日去。更不疑天下老和尚",
    "X79n1559_009:0342c24": "舌頭。信有之矣。述偈呈印曰。須是南泉第一機。不知",
    "X79n1559_009:0343a01": "不覺驀頭錐。覿面若無青白眼。還如[感*鳥][感*鳥]守空池。舉",
    "X79n1559_009:0343a02": "未絕。印竪拳曰。正當恁麼時作麼生。師掀倒禪床。印",
    "X79n1559_009:0343a03": "遂喝。師曰。賊過後張弓。便出。住廣福日。室中問僧。提",
    "X79n1559_009:0343a04": "起來作麼會。又曰。且道是箇甚麼。要人提起(餘語未見)。",
    "X79n1559_009:0343a05": "慶元府雪竇法寧禪師衢之西安人。族社氏。父母禱",
    "X79n1559_009:0343a06": "金華聖者。一夕。夢梵僧入家。乃生。弱冠祝髮。志慕游",
    "X79n1559_009:0343a07": "歷。因閱趙州語。默契心源。及見覺印。言其所得。印特",
    "X79n1559_009:0343a08": "稱之。後八坐道場。　上堂曰。百川異流。以海為極。森",
    "X79n1559_009:0343a09": "羅萬象。以空為極。四聖六凡。以佛為極。明眼衲僧。以",
    "X79n1559_009:0343a10": "拄杖子為極。且道拄杖子以何為極。有人道得。山僧",
    "X79n1559_009:0343a11": "兩手分付。儻或未然。不知閑倚禪床畔。留與兒孫指",
    "X79n1559_009:0343a12": "路頭。",
    "X79n1559_009:0343a13": "甘露德顒禪師法嗣",
    "X79n1559_009:0343a14": "楊州光孝亢禪師僧問。如何是和尚家風。曰。七顛",
    "X79n1559_009:0343a15": "八倒。云。忽遇客來。如何祗待。曰。生鐵蒺[卄/梨]劈口[祝/土]。",
    "X79n1559_009:0343a16": "法雲佛國惟白禪師法嗣",
    "X79n1559_009:0343a17": "東京慧林月印惠海禪師(初住湯泉)上堂曰。黃金地上。",
    "X79n1559_009:0343a18": "具眼者未肯安居。荊棘林中。本分底留伊不得。只如",
    "X79n1559_009:0343a19": "去此二途。作麼生是衲僧行履處。良久。曰。舉頭煙靄",
    "X79n1559_009:0343a20": "裏。依約見家山。　上堂。顧眎大眾。拍禪床一下。曰。聊",
    "X79n1559_009:0343a21": "表不空。便下座。　僧問。師唱誰家曲。宗風嗣阿誰。曰。",
    "X79n1559_009:0343a22": "黃金地上玉樓臺。云。如何是祖師西來意。曰。三月洛",
    "X79n1559_009:0343a23": "陽人戴華。",
    "X79n1559_009:0343a24": "楊州建隆原禪師姑蘇洞庭人。族夏氏。初得法於甘",
    "X79n1559_009:0343b01": "露顒禪師。後機契於佛國。以步武高妙。侍國入　禁",
    "X79n1559_009:0343b02": "中陞座。問答稱　旨。賜金襴伽梨。自京回蔣山。值佛",
    "X79n1559_009:0343b03": "鑑上堂。師出問。如何是蔣山境。鑑抗聲曰。你次第問",
    "X79n1559_009:0343b04": "我境中人耶。師便禮拜歸眾。鑑大喜。端明蔡公襄請",
    "X79n1559_009:0343b05": "開法建隆。後住洞庭翠峰。　上堂。拈拄杖曰。買帽相",
    "X79n1559_009:0343b06": "頭。依模畫樣。從他野老自顰眉。誌公不是閑和尚。卓",
    "X79n1559_009:0343b07": "拄杖。下座。　上堂。舉。僧問鏡清。明教新年。佛法有無。",
    "X79n1559_009:0343b08": "師曰。新年景物漸舒蘇。佛法徒勞論有無。得失是非",
    "X79n1559_009:0343b09": "都喪却。波斯鼻孔自來麤。　僧問。大覺世尊昔於波",
    "X79n1559_009:0343b10": "羅奈國轉四諦法輪。建隆今日開堂。未審轉那箇法",
    "X79n1559_009:0343b11": "輪。曰。千江同一月。萬戶盡逢春。云。法輪轉處。達者皆",
    "X79n1559_009:0343b12": "知。旃檀爇時。香風匝地。曰。寒山拊掌。拾得呵呵。",
    "X79n1559_009:0343b13": "開先心印智珣禪師法嗣",
    "X79n1559_009:0343b14": "廬山開先宗禪師上堂曰。一不做。二不休。捩轉鼻",
    "X79n1559_009:0343b15": "孔。捺下雲頭。禾山解打鹽官鼓。僧繇不寫戴嵩牛。廬",
    "X79n1559_009:0343b16": "陵米。投子油。雪峰依舊輥雙毬。夜來風送衡陽信。寒",
    "X79n1559_009:0343b17": "鴈一聲霜月幽。",
    "X79n1559_009:0343b18": "元豐惠圓清滿禪師法嗣",
    "X79n1559_009:0343b19": "福州雪峰圓覺宗演禪師恩州人也。　上堂曰。道箇",
    "X79n1559_009:0343b20": "直下便會。早是枝生節外。更若舉古明今。笑殺德山",
    "X79n1559_009:0343b21": "臨濟。驀拈拄杖。召眾曰。且道德山臨濟有甚麼長處。",
    "X79n1559_009:0343b22": "卓一卓。喝一喝。曰。曾經大海休誇水。除却須彌不是",
    "X79n1559_009:0343b23": "山。　上堂。遣迷求悟。不知迷是悟之鉗鎚。愛聖憎凡。",
    "X79n1559_009:0343b24": "不知凡是聖之爐鞴。只如聖凡雙泯。迷悟俱忘一句",
    "X79n1559_009:0343c01": "作麼生道。半夜彩霞籠玉像。天明峰頂五雲遮。　僧",
    "X79n1559_009:0343c02": "問。不慕諸聖。不重己靈時如何。曰。款出囚口。云。便恁",
    "X79n1559_009:0343c03": "麼會去時如何。曰。換手推胷。　問。如何是大善知識",
    "X79n1559_009:0343c04": "心。曰。十字街頭片瓦子。　辭眾日。僧問。如何是臨岐",
    "X79n1559_009:0343c05": "一句。曰。有馬騎馬。無馬步行。云。途中事作麼生。曰。賤",
    "X79n1559_009:0343c06": "避貴。",
    "X79n1559_009:0343c07": "雪竇道榮禪師法嗣",
    "X79n1559_009:0343c08": "福州雪峰大智禪師僧問。如何是祖師西來意。師",
    "X79n1559_009:0343c09": "銜拂柄示之。僧云。此是香嚴底。和尚又作麼生。師便",
    "X79n1559_009:0343c10": "喝。僧大笑。師叱曰。這野狐精。",
    "X79n1559_009:0343c11": "夾山自齡禪師法嗣",
    "X79n1559_009:0343c12": "潭州石霜法聰禪師僧問。如何是君王劒。曰。四塞",
    "X79n1559_009:0343c13": "輸降款。梯山入貢來。云。如何是諸侯劒。曰。瞻之仰之。",
    "X79n1559_009:0343c14": "云。如何是百官劒。曰。四海煙塵淨。六合一家昌。云。如",
    "X79n1559_009:0343c15": "何是和尚劒。曰。理長即就。",
    "X79n1559_009:0343c16": "育王真戒曇振禪師法嗣",
    "X79n1559_009:0343c17": "慶元府岳林真禪師上堂曰。古人道。初秋夏末。合",
    "X79n1559_009:0343c18": "有責情三十棒。岳林則不然。靈山會上。世尊拈華。迦",
    "X79n1559_009:0343c19": "葉微笑。正當恁麼時。好與三十棒。何故。如此太平時",
    "X79n1559_009:0343c20": "節。強起干戈。教人吹大法螺。擊大法皷。舉步則金蓮",
    "X79n1559_009:0343c21": "躞蹀。端居則寶座巍峩。梵王引之於前。香華繚繞。帝",
    "X79n1559_009:0343c22": "釋隨之於後。龍象駢羅。致令後代兒孫遞相倣斆。三",
    "X79n1559_009:0343c23": "三兩兩。皆言出格風標。劫劫波波。未肯歸家穩坐。皷",
    "X79n1559_009:0343c24": "脣搖舌。宛如鐘磬笙竿。奮臂點胸。何啻稻麻竹葦。更",
    "X79n1559_009:0344a01": "逞游山翫水。撥草瞻風。人前說得石點頭。天上飛來",
    "X79n1559_009:0344a02": "華撲地。也好與三十棒。且道坐夏賞勞。如何酬獎。良",
    "X79n1559_009:0344a03": "久。曰。萬寶功成何厚薄。千鈞價重自低昂。",
    "X79n1559_009:0344a04": "招提廣燈惟湛禪師法嗣",
    "X79n1559_009:0344a05": "嘉興府華亭觀音禪師(遺其名)僧問。如何是佛。曰。半",
    "X79n1559_009:0344a06": "夜烏龜火裏行。云。意作麼生。曰。虗空無背面。僧禮拜。",
    "X79n1559_009:0344a07": "師便打。",
    "X79n1559_009:0344a08": "青原第十三世(洞山九世)",
    "X79n1559_009:0344a09": "丹霞子淳禪師法嗣",
    "X79n1559_009:0344a10": "真州長蘆真歇清了禪師左綿安昌人。族雍氏。襁褓",
    "X79n1559_009:0344a11": "入寺見佛。喜動眉睫。咸異之。年十一。依聖果清俊。歷",
    "X79n1559_009:0344a12": "七稔。試法華得度。往成都大慈習經論。領大意。出蜀",
    "X79n1559_009:0344a13": "至沔漢。扣丹霞。入室次。霞問。如何是空劫時自己。師",
    "X79n1559_009:0344a14": "擬對。霞曰。你閙在。且去。一日。登鉢盂峰。豁契悟。徑歸",
    "X79n1559_009:0344a15": "見霞。方侍立次。霞掌曰。將謂你知有。師欣然拜之。翌",
    "X79n1559_009:0344a16": "日。霞上堂曰。日照孤峰翠。月臨溪水塞。祖師玄妙訣。",
    "X79n1559_009:0344a17": "莫向寸心安。便下座。師直前云。今日陞座更瞞某不",
    "X79n1559_009:0344a18": "得也。霞曰。你試舉我今日陞座看。師良久。霞曰。將謂",
    "X79n1559_009:0344a19": "你瞥地。師便出。後游五臺。之京師。浮汴抵長蘆。謁祖",
    "X79n1559_009:0344a20": "照禪師。一語契投。命為侍者。踰年分座。宣和三年。照",
    "X79n1559_009:0344a21": "稱疾退院。四年秋。經制陳公璋請師繼席。衲子憧憧。",
    "X79n1559_009:0344a22": "堂盈千七百眾。建炎末。自儀真游四明之補怛洛迦",
    "X79n1559_009:0344a23": "山。又之丹丘天峰。受閩中象骨請。紹興初。　勑住育",
    "X79n1559_009:0344a24": "王。從溫之龍翔。禪其律居。移徑山及崇先新寺。　上",
    "X79n1559_009:0344b01": "堂曰。我於先師一堂下。伎倆俱盡。覔箇開口處不可",
    "X79n1559_009:0344b02": "得。如今還有恁麼快活不徹底漢麼。若無。銜鐵負鞍。",
    "X79n1559_009:0344b03": "各自著便。　上堂。鹽決定鹹。醋決定酸。大家知有這",
    "X79n1559_009:0344b04": "滋味。因甚麼却喚作割茅刈草底人。還知他家未穩",
    "X79n1559_009:0344b05": "處麼。不行尊貴路。爭踏上頭關。　上堂。久默斯要。不",
    "X79n1559_009:0344b06": "務速說。釋迦老子待要款曲賣弄。爭奈未出母胎已",
    "X79n1559_009:0344b07": "被人覷破。且道覰破箇甚麼。瞞雪峰不得。　上堂。上",
    "X79n1559_009:0344b08": "孤峰頂。過獨木橋。驀直恁麼行。猶是時人脚高脚低",
    "X79n1559_009:0344b09": "處。若見得徹。不出戶。身徧十方。未入門。常在屋裏。其",
    "X79n1559_009:0344b10": "或未然。趂涼般取一轉柴。　上堂。天曉濃霜白。依然",
    "X79n1559_009:0344b11": "境未分。出門無所辨。華鳥寂無聞。正恁麼時。作麼生",
    "X79n1559_009:0344b12": "是虗不墮位。要須擊起冰河焰。莫使凝然凍不回。",
    "X79n1559_009:0344b13": "　上堂。道得第一句。不被拄杖子瞞。識得拄杖子。猶是",
    "X79n1559_009:0344b14": "途路中事。作麼生是到地頭一句。　上堂。處處覓不",
    "X79n1559_009:0344b15": "得。只有一處不覓自得。且道是那箇一處。良久。曰。賊",
    "X79n1559_009:0344b16": "身已露。　上堂。口邊白醭去。始得入門。通身紅爛去。",
    "X79n1559_009:0344b17": "方知有門裏事。更須知有不出門底。復曰。喚甚麼作",
    "X79n1559_009:0344b18": "門。僧問。三世諸佛向火燄裏轉大法輪。還端的也無。",
    "X79n1559_009:0344b19": "師大笑曰。我却疑著。云。和尚為甚麼却疑著。曰。野華",
    "X79n1559_009:0344b20": "香滿路。幽鳥不知春。　問。不落風彩。還許轉身也無。",
    "X79n1559_009:0344b21": "曰。石人行處不同功。云。向上事作麼生。曰。妙在一漚",
    "X79n1559_009:0344b22": "前。豈容千聖眼。僧禮拜。師曰。即恐不恁麼。　問。不求",
    "X79n1559_009:0344b23": "諸聖。不重己靈時如何。曰。古鏡臺前荒草秀。云。便恁",
    "X79n1559_009:0344b24": "麼去時如何。曰。金烏銜片玉。二十一年九月壬子。",
    "X79n1559_009:0344c01": "　慈寧皇太后幸寺。　命開堂。垂箔聽法。　賜金襴．銀",
    "X79n1559_009:0344c02": "帛等。月末示疾。十月旦。　太后遣中使宣醫候問。從",
    "X79n1559_009:0344c03": "容而別。即加趺而逝。龕留七日。　太后降香錫金以",
    "X79n1559_009:0344c04": "侑齋祭。塔全身于院西桃華塢。壽六十四。臘四十五。",
    "X79n1559_009:0344c05": "二十三年秋。　諡曰悟空。塔名淨照。",
    "X79n1559_009:0344c06": "慶元府天童宏智正覺禪師隰之隰川人。族李氏。母",
    "X79n1559_009:0344c07": "夢五臺一僧解環與。環其右臂。乃孕。遂齋戒。及生。師",
    "X79n1559_009:0344c08": "右臂特起若環狀。七歲。日誦千言。祖寂。父宗道久參",
    "X79n1559_009:0344c09": "佛陀遜禪師。遜嘗指師謂其父曰。此子道韻勝甚。非",
    "X79n1559_009:0344c10": "塵埃中人。苟出家。必為法器。十一得度於淨明本宗。",
    "X79n1559_009:0344c11": "十四具戒。逾三年。渡河之洛。坐夏少室。秋至香山。謁",
    "X79n1559_009:0344c12": "枯木成禪師。染指法味。即造丹霞。霞問。如何是空劫",
    "X79n1559_009:0344c13": "已前自己。云。井底蝦蟆吞却月。三更不借夜明簾。曰。",
    "X79n1559_009:0344c14": "未在。更道。師擬議。霞打一拂子曰。又道不借。師於言",
    "X79n1559_009:0344c15": "下釋然。作禮。霞曰。何不道取一句。云。某今日失錢遭",
    "X79n1559_009:0344c16": "罪。霞曰。未暇打得你。且去(時年二十三)。霞領大洪。師掌牋",
    "X79n1559_009:0344c17": "記。宣和三年。命首眾。得法者已數人。四年。過圓通時。",
    "X79n1559_009:0344c18": "真歇初住長蘆。遣僧邀至。眾出迎。見其衣舃穿弊。且",
    "X79n1559_009:0344c19": "易之。真歇俾侍者易以新履。師却曰。吾為鞋來耶。眾",
    "X79n1559_009:0344c20": "聞心服。懇求說法。居第一座。六年。出住泗之普照。次",
    "X79n1559_009:0344c21": "補太平．圓通．能仁及長蘆．天童。而天童屋廬湫隘。師",
    "X79n1559_009:0344c22": "至。創闢一新。衲子爭集萬指餘。　上堂曰。黃閤簾垂。",
    "X79n1559_009:0344c23": "難傳家信。紫羅帳合。暗撒真珠。正恁麼時。視聽有所",
    "X79n1559_009:0344c24": "不到。言詮有所不及。如何通得箇消息去。夢回夜色",
    "X79n1559_009:0345a01": "依稀曉。笑指家風爛熳春。　上堂。心不能緣。口不能",
    "X79n1559_009:0345a02": "議。直須退步荷擔。切忌當頭觸諱。風月寒清古渡頭。",
    "X79n1559_009:0345a03": "夜船撥轉瑠璃地。　上堂。空劫有真宗。聲前問己躬。",
    "X79n1559_009:0345a04": "赤窮新活計。清白舊家風。的的三乘外。寥寥一印中。",
    "X79n1559_009:0345a05": "却來行異類。萬派自朝東。　上堂。句裏明宗則易。宗",
    "X79n1559_009:0345a06": "中辨白則難。良久。曰。還會麼。凍雞未報家林曉。隱隱",
    "X79n1559_009:0345a07": "行人過雪山。　上堂。今日是釋迦老子降誕之辰。長",
    "X79n1559_009:0345a08": "蘆不解說禪。與諸人盡箇樣子。只如在摩耶胎時作",
    "X79n1559_009:0345a09": "麼生。以拂子畫此[○@●]相曰。只如以清淨水浴金色身",
    "X79n1559_009:0345a10": "時又作麼生。復畫此[○@水]相曰。只如周行七步。目顧四",
    "X79n1559_009:0345a11": "方。指天指地。成道說法。神通變化。智慧辯才。四十九",
    "X79n1559_009:0345a12": "年。三百餘會。說青道黃。指東畫西。入般涅槃時又作",
    "X79n1559_009:0345a13": "麼生。乃盡此⊕相。復曰。若是具眼衲僧。必也相許。其",
    "X79n1559_009:0345a14": "或未然。一一歷過始得。　僧問。如何是向去底人。曰。",
    "X79n1559_009:0345a15": "白雲投壑盡。青嶂倚空高。云。如何是却來底人。曰。滿",
    "X79n1559_009:0345a16": "頭白髮離岩谷。半夜穿雲入市廛。云。如何是不來去",
    "X79n1559_009:0345a17": "底人。曰。石女喚回三界夢。木人坐斷六門機。　問。一",
    "X79n1559_009:0345a18": "絲不著時如何。曰。合同船子並頭行。云。其中事作麼",
    "X79n1559_009:0345a19": "生。曰。快刀快斧斫不入。　問。布袋頭開時如何。曰。一",
    "X79n1559_009:0345a20": "任填溝塞壑。　問。清虗之理。畢竟無身時如何。曰。文",
    "X79n1559_009:0345a21": "彩未痕初。消息難傳際。云。一步密移千聖外。通身放",
    "X79n1559_009:0345a22": "下劫壺空。曰。誕生就父時。合體無遺照。云。理既如是。",
    "X79n1559_009:0345a23": "事又作麼生。曰。歷歷纔回通化事。十方機應又何妨。",
    "X79n1559_009:0345a24": "云。恁麼則塵塵皆現本來身去也。曰。透一切色。超一",
    "X79n1559_009:0345b01": "切心。云。如理如事又作麼生。曰。路逢死虵莫打殺。無",
    "X79n1559_009:0345b02": "底籃子盛將歸。云。入市能長嘯。歸家著短衫。曰。木人",
    "X79n1559_009:0345b03": "嶺上歌。石女溪邊舞。師住持以來。受無貪而施無厭。",
    "X79n1559_009:0345b04": "歲艱食。竭己有及贍眾之餘。賴全活者數萬。日常過",
    "X79n1559_009:0345b05": "午不食。紹興丁丑九月。謁郡僚及檀度。次謁越師趙",
    "X79n1559_009:0345b06": "公令。詪與之別。十月七日還山。翌日辰巳間。沐浴更",
    "X79n1559_009:0345b07": "衣。端坐告眾。顧侍僧索筆作書遺育王大慧禪師。請",
    "X79n1559_009:0345b08": "主後事。仍書偈曰。夢幻空華。六十七年。白鳥煙沒。秋",
    "X79n1559_009:0345b09": "水天連。擲筆而逝。龕留七日。顏貌如生。爪髮漸長。奉",
    "X79n1559_009:0345b10": "全軀塔于東谷。僧臘五十有三。其生前所遺髮齒設",
    "X79n1559_009:0345b11": "利綴之如珠。或髮貫其中。至今以誠心求者必得。戊",
    "X79n1559_009:0345b12": "寅春。　諡宏智。塔妙光。",
    "X79n1559_009:0345b13": "隨州大洪慧照慶預禪師上堂曰。進一步。踐他國",
    "X79n1559_009:0345b14": "王水草。退一步。踏他祖父田園。不進不退。正在死水",
    "X79n1559_009:0345b15": "中。還有出身之路也無。蕭騷晚籟松釵短。游漾春風",
    "X79n1559_009:0345b16": "柳線長。　上堂。舉。船子囑夾山云。直須藏身處無蹤",
    "X79n1559_009:0345b17": "跡。無蹤跡處莫藏身。吾在藥山三十年。只明此事。今",
    "X79n1559_009:0345b18": "時人為甚麼却造次。丹山無彩鳳。寶殿不留冠。有時",
    "X79n1559_009:0345b19": "憨。有時癡。非我途中爭得知。",
    "X79n1559_009:0345b20": "處州治平湡禪師上堂曰。優游實際妙明家。轉步",
    "X79n1559_009:0345b21": "移身指落霞。無限白雲猶不見。夜乘明月出蘆華。",
    "X79n1559_009:0345b22": "焦山枯木法成禪師法嗣",
    "X79n1559_009:0345b23": "太平州吉祥法宣禪師上堂曰。離四句。絕百非。德",
    "X79n1559_009:0345b24": "山棒猶鈍。臨濟喝還遲。七佛已前消息子。相逢何待",
    "X79n1559_009:0345c01": "更揚眉。諸仁者。若作無事商量。正落闡提群隊。若作",
    "X79n1559_009:0345c02": "佛法領解。又是特地新條。而今直須撥開向上一竅。",
    "X79n1559_009:0345c03": "坐斷千聖舌頭。運出自己家珍。始有衲僧巴鼻。儻不",
    "X79n1559_009:0345c04": "如是。滿口嚼冰霜。逢人向誰說。　僧問。如何是祖師",
    "X79n1559_009:0345c05": "西來意。曰。久旱無甘雨。田中稻穗枯。云。意旨如何。曰。",
    "X79n1559_009:0345c06": "今年米價貴。容易莫嫌麤。",
    "X79n1559_009:0345c07": "台州天封子歸禪師上堂。以拄杖卓一下。召大眾",
    "X79n1559_009:0345c08": "曰。八萬四千法門。八字打開了也。見得麼。金鳳夜棲",
    "X79n1559_009:0345c09": "無影樹。峰巒纔露海雲遮。　上堂。天封一語。時時直",
    "X79n1559_009:0345c10": "與。莫挂胸襟。切須記取。",
    "X79n1559_009:0345c11": "台州護國守昌禪師上堂。拈拄杖卓曰。三十六旬",
    "X79n1559_009:0345c12": "之開始。七十二候之起元。萬拜迎和氣之時。東帝布",
    "X79n1559_009:0345c13": "生成之令。直得天垂瑞彩。地雍貞祥。微微細雨洗寒",
    "X79n1559_009:0345c14": "空。淡淡春光籠野色。可謂應時納祐。慶無不宜。盡大",
    "X79n1559_009:0345c15": "地人皆添一歲。敢問諸人。且道那一人年多少。良久。",
    "X79n1559_009:0345c16": "曰。千歲老兒顏似玉。萬年童子鬢如[糸*系]。",
    "X79n1559_009:0345c17": "鄧州丹霞普月禪師初住汝州寶應。次遷丹霞。　上",
    "X79n1559_009:0345c18": "堂曰。威音已前。誰當辨的。然燈而後。孰是知音。直饒",
    "X79n1559_009:0345c19": "那畔承當。未免打作兩橛。縱向這邊行履。也應未得",
    "X79n1559_009:0345c20": "十全。良由杜口毗耶。已是天機漏洩。任使掩室摩竭。",
    "X79n1559_009:0345c21": "終須縫罅離披。休云體露真常。直是純清絕點。說甚",
    "X79n1559_009:0345c22": "皮膚脫落。自然獨運孤明。雖然似此新鮮。未稱衲僧",
    "X79n1559_009:0345c23": "意氣。直得五眼齊開。三元洞啟。從此竿頭絲線自然",
    "X79n1559_009:0345c24": "不犯波瀾。須明轉位回機。方解入廛垂手。所以道。任",
    "X79n1559_009:0346a01": "使板齒生毛。莫教眼睛顧著。認著則空花繚亂。言之",
    "X79n1559_009:0346a02": "則語路參差。既然如是。敢問諸人。不犯鋒釯一句又",
    "X79n1559_009:0346a03": "且如何道得。良久。曰。半夜烏龜眼豁開。萬象曉來都",
    "X79n1559_009:0346a04": "一色。",
    "X79n1559_009:0346a05": "東京妙慧尼淨智大師慧光。宣和三年春。　勑住妙",
    "X79n1559_009:0346a06": "慧。　上堂。舉趙州勘婆話。乃曰。趙州舌頭連天。老婆",
    "X79n1559_009:0346a07": "眉光覆地。分明勘破歸來。無限平人瞌瞎。",
    "X79n1559_009:0346a08": "石門元易禪師法嗣",
    "X79n1559_009:0346a09": "吉州青原齊禪師長樂人。族陳氏。年二十八。辭父兄。",
    "X79n1559_009:0346a10": "從雲蓋智禪師出家。執事首座寮。座一日秉拂罷。師",
    "X79n1559_009:0346a11": "前曰。某竊聞首座所說。莫曉其義。伏望慈悲指示。座",
    "X79n1559_009:0346a12": "諄諄誘之。使究無著說這箇法。踰兩日。有省。以偈呈",
    "X79n1559_009:0346a13": "曰。說法無如這箇親。十方剎海一微塵。若能於此明",
    "X79n1559_009:0346a14": "真理。大地何曾見一人。座駭然。因語智得度。徧扣諸",
    "X79n1559_009:0346a15": "方。後至石門。深蒙器可。出住青原僅十二年。示寂日。",
    "X79n1559_009:0346a16": "說偈遺眾曰。昨夜三更過急灘。灘頭雲霧黑漫漫。一",
    "X79n1559_009:0346a17": "條拄杖為知己。擊碎十關與萬關。",
    "X79n1559_009:0346a18": "紹興府天衣法聦禪師上堂曰。幽室寒燈不假挑。",
    "X79n1559_009:0346a19": "虗空明月徹雲霄。要知日用常無間。烈焰光中發異",
    "X79n1559_009:0346a20": "苗。裝普賢大士。開光明次。師登梯。乘筆顧大眾曰。道",
    "X79n1559_009:0346a21": "得即為下筆。眾無對。師召侍者曰。與老僧牢扶梯子。",
    "X79n1559_009:0346a22": "遂點之。",
    "X79n1559_009:0346a23": "遂寧府香山尼佛通大師(遺其名)因誦蓮經有省。往見",
    "X79n1559_009:0346a24": "石門。乃曰。成都喫不得也。遂寧喫不得也。門拈拄杖",
    "X79n1559_009:0346b01": "打出。通忽悟曰。榮者自榮。謝者自謝。秋露春風。好不",
    "X79n1559_009:0346b02": "著便。門拂袖歸方丈。尼亦不顧而出。由此道俗景從。",
    "X79n1559_009:0346b03": "得法者眾。",
    "X79n1559_009:0346b04": "淨因自覺禪師法嗣",
    "X79n1559_009:0346b05": "東京華嚴真懿慧蘭禪師上堂曰。達磨大士九年",
    "X79n1559_009:0346b06": "面壁。未開口已前。不妨令人疑著。却被神光座主一",
    "X79n1559_009:0346b07": "覷。脚手忙亂。便道。吾本來茲土。傳法救迷情。一華開",
    "X79n1559_009:0346b08": "五葉。結果自然成。當時若有箇漢。腦後有照破古今",
    "X79n1559_009:0346b09": "底眼目。手中有截斷虗空底鉗鎚。纔見道。便與驀胷",
    "X79n1559_009:0346b10": "搊住。一華五葉且拈放一邊。作麼生是儞傳底法。待",
    "X79n1559_009:0346b11": "伊開口。便與掀倒禪床。直饒達磨全機。也倒退三千",
    "X79n1559_009:0346b12": "里。免見千古之下。負累兒孫。慧嚴今日。豈可徒然。非",
    "X79n1559_009:0346b13": "唯重整頹綱。且要為諸人雪屈。遂拈拄杖橫按。召大",
    "X79n1559_009:0346b14": "眾曰。達磨大師向甚麼去也。擲拄杖。下座。　中秋雨",
    "X79n1559_009:0346b15": "下。上堂。家家啟戶待嬋娟。豈謂風雲翳碧天。以手打",
    "X79n1559_009:0346b16": "一圓相。曰。賴得箇中消息在。團團不動照三千。　上",
    "X79n1559_009:0346b17": "堂。拈拄杖曰。靈山會上。喚作拈華。少室峰前。名為得",
    "X79n1559_009:0346b18": "髓。從上古德只可傍觀。末代宗師盡皆拱手。華嚴今",
    "X79n1559_009:0346b19": "日不可逐浪隨波。擬向萬仞峰前點出普天春色。會",
    "X79n1559_009:0346b20": "麼。髑髏無喜識。枯木有龍吟。",
    "X79n1559_009:0346b21": "天寧禧誧禪師法嗣",
    "X79n1559_009:0346b22": "西京熊耳慈禪師上堂曰。般若無知。應緣而照。山",
    "X79n1559_009:0346b23": "僧今日撒屎撒尿。這邊放。那邊屙。東山西嶺笑呵呵。",
    "X79n1559_009:0346b24": "幸然一片清涼地。剛被熊峰染汙他。染汙他。莫瞅瞅。",
    "X79n1559_009:0346c01": "泥牛木馬盡呵叱。過犯彌天且莫論。再得清明又何",
    "X79n1559_009:0346c02": "日。還會麼。來年更有新條在。惱亂春風卒未休。",
    "X79n1559_009:0346c03": "寶峰闡提惟照禪師法嗣",
    "X79n1559_009:0346c04": "江州圓通青谷真際德止禪師金紫徐公閩中之季",
    "X79n1559_009:0346c05": "子也。世居歷陽。師雙瞳紺碧。神光射人。十歲未知書。",
    "X79n1559_009:0346c06": "多喜睡。其父目為懜然子。暨成童。強記過人。學文有",
    "X79n1559_009:0346c07": "奇語。弱冠夢異僧授四句偈。已而有以南安岩主像",
    "X79n1559_009:0346c08": "遺之者。即傍所載聦明偈。自是持念不忘。後五年。隨",
    "X79n1559_009:0346c09": "金紫將漕西洛。一夕忽大悟。連作數偈。一曰。不因言",
    "X79n1559_009:0346c10": "句不因人。不因物色不因聲。夜半吹燈方就枕。忽然",
    "X79n1559_009:0346c11": "這裏已天明。時闡提主招提寺。已與往來。一日詣寺。",
    "X79n1559_009:0346c12": "提望見。拊掌笑曰。曹洞之宗。賴子振矣。師嘯歌自若。",
    "X79n1559_009:0346c13": "眾莫測之。乃力求出家。父弗許。欲以官授之。曰。某方",
    "X79n1559_009:0346c14": "將脫世網。不著三界。豈復刺頭於利名中耶。請移授",
    "X79n1559_009:0346c15": "從兄珏。遂祝髮受具。未數載。名振京師。宣和三年春。",
    "X79n1559_009:0346c16": "徽宗皇帝特　賜號真際。俾居圓通。　上堂曰。山僧",
    "X79n1559_009:0346c17": "二十年前。兩目雙盲。了無所覩。唯是聞人說道。青天",
    "X79n1559_009:0346c18": "之上有大日輪。照三千大千世界。無有不徧之處。籌",
    "X79n1559_009:0346c19": "策萬端。終不能見。二十年後。眼光漸開。又值天色連",
    "X79n1559_009:0346c20": "陰。濃雲亂湧。四方觀察。上下推窮。見雲行時。便於行",
    "X79n1559_009:0346c21": "處作計較。見雲住時。便於住處立箇窠臼。正如是問。",
    "X79n1559_009:0346c22": "忽遇著箇多知漢問道。莫是要見日輪麼。何不向高",
    "X79n1559_009:0346c23": "山頂上去。山僧却徵他道。那裏是高山頂上。他道。紅",
    "X79n1559_009:0346c24": "塵不到處是。諸仁者。好箇端的消息。還會麼。長連床",
    "X79n1559_009:0347a01": "上佛陀耶。　上堂。昨夜黃面瞿曇將三千大千世界",
    "X79n1559_009:0347a02": "來。一口吞盡。如人飲湯水。蹤跡不留。應時消散。當爾",
    "X79n1559_009:0347a03": "時。諸大菩薩．聲聞羅漢及與一切眾生。盡皆不覺不",
    "X79n1559_009:0347a04": "知。唯有文殊．普賢瞥然覰見。雖然得見。渺渺茫茫。恰",
    "X79n1559_009:0347a05": "似向大洋海裏頭出頭沒相似。諸人且道是甚麼消",
    "X79n1559_009:0347a06": "息。若也檢點得破。許他頂門上具一雙眼。紹興乙亥",
    "X79n1559_009:0347a07": "夏某月五日。有異讖。次日泊然示寂。闍維。煙氣所及。",
    "X79n1559_009:0347a08": "悉成設利。塔司空山。又分窆疊石原。壽五十六。臘三",
    "X79n1559_009:0347a09": "十二。其偈頌流行者。幾數百篇。",
    "X79n1559_009:0347a10": "台州真如道會禪師上堂曰。空劫中事。自肯承當。",
    "X79n1559_009:0347a11": "日用全彰。有何滲漏。正好歸家穩坐。任他雪覆青山。",
    "X79n1559_009:0347a12": "不留元字挂懷。誰顧波翻水面。且道正不立玄。偏不",
    "X79n1559_009:0347a13": "附物一句如何舉似。機絲不挂梭頭事。文彩縱橫意",
    "X79n1559_009:0347a14": "自殊。",
    "X79n1559_009:0347a15": "興國軍智通大死翁景深禪師台之仙居人。族王氏。",
    "X79n1559_009:0347a16": "自幼不羣。年十八。依廣度院德芝披削。始謁淨慈象",
    "X79n1559_009:0347a17": "禪師。一日。曰。思而知。慮而解。皆鬼家活計。興不自遏。",
    "X79n1559_009:0347a18": "聞寶峰名尊當世。往求入室。峰曰。直須斷起滅念。向",
    "X79n1559_009:0347a19": "空劫已前掃除玄路。不涉正偏。盡却今時。全身放下。",
    "X79n1559_009:0347a20": "放盡還放。方有自由分。師聞。頓領厥旨。峰擊皷告眾",
    "X79n1559_009:0347a21": "曰。深得闡提大死之道。後學宜依之。因號大死翁。建",
    "X79n1559_009:0347a22": "炎改元。開法智通。　上堂曰。來不入門。去不出戶。來",
    "X79n1559_009:0347a23": "去無痕。如何提唱。直得古路苔封。羚羊絕迹。蒼梧月",
    "X79n1559_009:0347a24": "鏁。丹鳳不棲。所以道。藏身處沒蹤跡。沒蹤跡處莫藏",
    "X79n1559_009:0347b01": "身。若能如是。去住無依。了無向背。還委悉麼。而今分",
    "X79n1559_009:0347b02": "散如雲鶴。儞我相忘觸處玄。　上堂。火裏靈苗秀。無",
    "X79n1559_009:0347b03": "根徧界生。諸人如體悉。千里共途行。若也未然。放出",
    "X79n1559_009:0347b04": "連天荊棘。直教大地崢嶸。　僧問。如何是大死翁道。",
    "X79n1559_009:0347b05": "曰。不落正偏圓。云。如何是大死翁德。曰。深山藏不得。",
    "X79n1559_009:0347b06": "獨露有乖疎。　問。如何是正中偏。曰。黑面老婆披白",
    "X79n1559_009:0347b07": "練。云。如何是偏中正。曰。白頭翁子著皂衫。云。如何是",
    "X79n1559_009:0347b08": "正中來。曰。屎裏翻筋斗。云。如何是兼中至。曰。雪刃籠",
    "X79n1559_009:0347b09": "身不自復。云。如何是兼中到。曰。崑崙夜裏行。云。向上",
    "X79n1559_009:0347b10": "還有事也無。曰。捉得烏龜喚作鼈。云。乞師再垂方便。",
    "X79n1559_009:0347b11": "曰。入山逢虎臥。出谷鬼來牽。云。何得干戈相待。曰。三",
    "X79n1559_009:0347b12": "兩綫。一斤麻。紹興初。歸住寶藏岩。以事民其服。至壬",
    "X79n1559_009:0347b13": "申二月示微恙。乃曰。世緣盡矣。三月十三。留兄滋家",
    "X79n1559_009:0347b14": "寫遺書。別道舊隣里。為眾小參。仍說偈曰。不用剃頭。",
    "X79n1559_009:0347b15": "何須澡浴。一堆紅焰。千足萬足。雖然如是。且道向上",
    "X79n1559_009:0347b16": "還有事也無。遂斂目而逝。世壽六十有三。坐夏四十",
    "X79n1559_009:0347b17": "有五。",
    "X79n1559_009:0347b18": "衡州華藥智朋禪師四明人。族黃氏。未冠為僧。依寶",
    "X79n1559_009:0347b19": "峰有年。無省。因為眾持鉢。峰自題其像曰。雨洗淡紅",
    "X79n1559_009:0347b20": "桃蕚嫩。風搖淺碧柳絲輕。白雲影裏怪石露。流水光",
    "X79n1559_009:0347b21": "中古木清。噫。儞是何人。師即禮辭。持以還浙。至南徐",
    "X79n1559_009:0347b22": "焦山展挂次。枯木成禪師見之。歎曰。今日方知此老",
    "X79n1559_009:0347b23": "親見先師來。師聞即契悟(有本小異)。遂曰。元來恁麼地。成",
    "X79n1559_009:0347b24": "曰。汝作麼生會。師曰。春生夏長。秋收冬藏。成曰。直須",
    "X79n1559_009:0347c01": "保任。師應喏。紹興初。出住華藥。次遷清涼。　上堂曰。",
    "X79n1559_009:0347c02": "海風吹夢。嶺猿啼月。敢問諸人。是何時節。恁麼會得。",
    "X79n1559_009:0347c03": "無影樹下任遨遊。其或未然。三條椽下。直須打徹。後",
    "X79n1559_009:0347c04": "退居四明之瑞岩。建康帥再以清涼挽之。明守亦勉",
    "X79n1559_009:0347c05": "其行。師不從。作偈送使者曰。相煩專使入煙霞。灰冷",
    "X79n1559_009:0347c06": "無湯不點茶。寄語甬東賢太守。難教枯木再生華。未",
    "X79n1559_009:0347c07": "幾。終於端岩。",
    "X79n1559_009:0347c08": "衢州烏巨癡憨如懿禪師上堂曰。至道休存佛祖",
    "X79n1559_009:0347c09": "言。更須放下莫論禪。未彰文彩全提妙。暗裏虗明徹",
    "X79n1559_009:0347c10": "底圓。",
    "X79n1559_009:0347c11": "大洪智禪師法嗣",
    "X79n1559_009:0347c12": "紹興府天章樞禪師上堂。召大眾曰。春將至。歲已",
    "X79n1559_009:0347c13": "暮。思量古往今來。只是箇般調度。凝眸昔日家風。下",
    "X79n1559_009:0347c14": "足舊將岐路。勸君休莫莾鹵。眨上眉毛須薦取。東村",
    "X79n1559_009:0347c15": "王老笑呵呵。此道今人棄如土。",
    "X79n1559_009:0347c16": "大洪淨嚴守遂禪師法嗣",
    "X79n1559_009:0347c17": "隨州大洪慶顯禪師僧問。須菩提岩中宴坐。帝釋",
    "X79n1559_009:0347c18": "雨華。和尚新據洪峰。有何祥瑞。曰。鐵牛耕破扶桑國。",
    "X79n1559_009:0347c19": "迸出金烏照海門。云。未審是何宗旨。曰。熨斗煎茶銚",
    "X79n1559_009:0347c20": "不同。",
    "X79n1559_009:0347c21": "嘉泰普燈錄卷第九"
}