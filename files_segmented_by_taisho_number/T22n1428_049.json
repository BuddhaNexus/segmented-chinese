{
    "T22n1428_049:0928a02": "四分律卷第四十九(三分之十三)",
    "T22n1428_049:0928a04": "姚秦罽賓三藏佛陀耶舍",
    "T22n1428_049:0928a05": "共竺佛念等譯",
    "T22n1428_049:0928a06": "比丘尼揵度之下",
    "T22n1428_049:0928a07": "爾時世尊在波羅[木*奈]，時世穀貴人民飢餓乞",
    "T22n1428_049:0928a08": "求難得。諸比丘尼受食已故有餘食，諸比",
    "T22n1428_049:0928a09": "丘尼作如是念：「我等此食得與比丘不？」佛",
    "T22n1428_049:0928a10": "言：「得與。」復念：「得為比丘授食不？」佛言：「得授。」",
    "T22n1428_049:0928a11": "「我等宿食與比丘，為淨不？」佛言：「淨。」時諸比",
    "T22n1428_049:0928a12": "丘受食已有餘食，念言：「我等此食得與",
    "T22n1428_049:0928a13": "比丘尼不？」佛言：「得與。」「得為比丘尼授食",
    "T22n1428_049:0928a14": "不？」佛言：「得授與。」時有宿食，念言：「與比丘尼",
    "T22n1428_049:0928a15": "淨不？」佛言：「淨。」爾時比丘尼在阿練若處住，",
    "T22n1428_049:0928a16": "後異時阿練若處有事起，諸比丘白佛，佛言：",
    "T22n1428_049:0928a17": "「比丘尼不應在阿練若處住。」時有比丘尼",
    "T22n1428_049:0928a18": "在白衣家內住，見他夫主共婦嗚口捫摸",
    "T22n1428_049:0928a19": "身體捉捺乳，年少比丘尼見已，便生厭離佛",
    "T22n1428_049:0928a20": "法心。諸比丘尼白諸比丘，諸比丘白佛，佛",
    "T22n1428_049:0928a21": "言：「聽為比丘尼別作住處。」彼比丘尼便在",
    "T22n1428_049:0928a22": "別住處作技教他作，佛言：「比丘尼不應",
    "T22n1428_049:0928a23": "在住處作技。」比丘尼在別住處酤酒，佛",
    "T22n1428_049:0928a24": "言：「不應在別住處酤酒。」彼比丘尼安婬",
    "T22n1428_049:0928a25": "女在住處，佛言：「不應爾。」彼為具香華莊身",
    "T22n1428_049:0928a26": "之具，佛言：「不應爾。」時六群比丘尼，在巷陌",
    "T22n1428_049:0928a27": "四衢道頭市中糞掃聚邊立住，諸居士見皆",
    "T22n1428_049:0928a28": "共譏嫌呵罵言：「此比丘尼，無有慚愧無有",
    "T22n1428_049:0928a29": "淨行，外自稱言：『我知正法。』如是何有正法？",
    "T22n1428_049:0928b01": "在如是處立住，如似婬女。」諸比丘白佛，佛",
    "T22n1428_049:0928b02": "言：「比丘尼不應在如是處立住。」時六群比",
    "T22n1428_049:0928b03": "丘尼以牙骨揩摩身作光澤，比丘白佛，佛",
    "T22n1428_049:0928b04": "言：「不應爾。」六群比丘尼，以細末藥揩摩身",
    "T22n1428_049:0928b05": "光澤，佛言：「不應爾。」彼摩身毛令卷，佛言：",
    "T22n1428_049:0928b06": "「不應爾。」彼剪身毛，佛言：「不應爾。」彼比丘尼",
    "T22n1428_049:0928b07": "持衣纏腰欲令細好，佛言：「不應爾。」彼比丘",
    "T22n1428_049:0928b08": "尼著女人衣，佛言：「不應著。」彼比丘尼著男",
    "T22n1428_049:0928b09": "子衣，佛言：「不應著，聽比丘尼著比丘尼衣。」",
    "T22n1428_049:0928b10": "比丘尼以多衣纏體欲令廣好，佛言：「不應",
    "T22n1428_049:0928b11": "爾。」彼不好著衣欲令身現，佛言：「不應爾。」",
    "T22n1428_049:0928b12": "彼腰帶頭作鳥[糸*耳]，佛言：「不應爾。」彼作蔓",
    "T22n1428_049:0928b13": "陀羅腰帶，佛言：「不應爾。」彼畜鞞(語卑反音)樓腰",
    "T22n1428_049:0928b14": "帶，佛言：「不應畜。」彼畜娑腰帶，佛言：「不應",
    "T22n1428_049:0928b15": "畜。」彼散線帶繫腰，佛言：「聽比丘尼編織作",
    "T22n1428_049:0928b16": "帶繞腰一周，若圓織者聽再周。」比丘尼至",
    "T22n1428_049:0928b17": "女人浴處浴，時有賊女婬女語比丘尼言：",
    "T22n1428_049:0928b18": "「汝等年少腋下始有毛，何得便修梵行？汝",
    "T22n1428_049:0928b19": "今可及時行欲樂，後悔何及，老時可修梵",
    "T22n1428_049:0928b20": "行，如是始終無失。」時年少比丘尼聞，便心",
    "T22n1428_049:0928b21": "生厭離不樂佛法。諸比丘白佛，佛言：「比丘",
    "T22n1428_049:0928b22": "尼不應在女人浴處浴。」彼比丘尼在白衣",
    "T22n1428_049:0928b23": "男子邊浴，諸居士見皆共譏嫌言：「此比丘尼，",
    "T22n1428_049:0928b24": "無有慚愧不修梵行，自稱：『我知正法。』云",
    "T22n1428_049:0928b25": "何在白衣男子邊浴？如賊女婬女無異，如",
    "T22n1428_049:0928b26": "是何有正法？」諸比丘白佛，佛言：「比丘尼不",
    "T22n1428_049:0928b27": "應在白衣男子邊浴。」時有婦女夫出行不",
    "T22n1428_049:0928b28": "在，於餘人邊得娠。彼自墮胎已，往語常",
    "T22n1428_049:0928b29": "教化比丘尼言：「我夫行不在，於餘人邊得",
    "T22n1428_049:0928c01": "娠。我已墮，汝可為我棄之。」答言：「可爾。」彼",
    "T22n1428_049:0928c02": "比丘尼，即以一鉢盛、一鉢覆上，著絡囊中，",
    "T22n1428_049:0928c03": "持在道行。時舍衛長者常作如是願：「若不",
    "T22n1428_049:0928c04": "先與出家人食我終不食，要先與然後食。」",
    "T22n1428_049:0928c05": "彼長者清旦有事欲往餘處，即遣人語言：",
    "T22n1428_049:0928c06": "「汝往道路街巷見出家人將來。」時使人受",
    "T22n1428_049:0928c07": "教已，即往出外求覓，見比丘尼語言：「阿",
    "T22n1428_049:0928c08": "姨來與汝食。」比丘尼言：「止！止！便為供養我",
    "T22n1428_049:0928c09": "已。」彼言：「不爾，但來我當與食。」比丘尼言：「止！",
    "T22n1428_049:0928c10": "止！不須。」彼使即強將比丘尼至家內。家內",
    "T22n1428_049:0928c11": "使人言：「過鉢來與汝食。」彼比丘尼言：「止止！便",
    "T22n1428_049:0928c12": "為供養已。」復言：「出鉢，當與汝食。」彼復言：「不",
    "T22n1428_049:0928c13": "須。」即強奪取鉢，見鉢中有新墮胎，長者見",
    "T22n1428_049:0928c14": "已譏嫌言：「比丘尼不知慚愧、不修梵行，外",
    "T22n1428_049:0928c15": "自稱言：『我知正法。』如是何有正法？自墮胎",
    "T22n1428_049:0928c16": "而棄之，如似賊女婬女無異。」諸比丘白佛，",
    "T22n1428_049:0928c17": "佛言：「白衣家有死者，比丘尼不應為棄。若",
    "T22n1428_049:0928c18": "比丘尼在村內，見乞食比丘，應出鉢示之。」",
    "T22n1428_049:0928c19": "時有白衣病，來至比丘尼住處，須瞻視，白",
    "T22n1428_049:0928c20": "佛，佛言：「聽作方便遣之，若是信樂讚歎",
    "T22n1428_049:0928c21": "佛法僧者，隨比丘尼能可作者使瞻視。」彼",
    "T22n1428_049:0928c22": "後命過，諸比丘尼畏慎不敢棄，白佛，佛言：",
    "T22n1428_049:0928c23": "「聽為住處淨故棄之。」爾時王波斯匿，邊國",
    "T22n1428_049:0928c24": "反叛人民散亂，時六群比丘尼在彼有疑恐",
    "T22n1428_049:0928c25": "怖處人間遊行。時諸賊伴見已作如是言：",
    "T22n1428_049:0928c26": "「此比丘尼，是王波斯匿所敬愛，我等寧可妻",
    "T22n1428_049:0928c27": "弄之。」時諸居士見已皆共譏嫌：「比丘尼無",
    "T22n1428_049:0928c28": "有慚愧，外自稱言：『我知正法。』如是何有",
    "T22n1428_049:0928c29": "正法？云何乃在有疑恐怖處人間遊行，如",
    "T22n1428_049:0929a01": "似賊女婬女無異？」諸比丘白佛，佛言：「比丘",
    "T22n1428_049:0929a02": "尼不應在邊國有疑恐怖處人間遊行。」",
    "T22n1428_049:0929a03": "爾時比丘尼有阿蘭若住處，比丘有聚落",
    "T22n1428_049:0929a04": "住處，欲共貿易。白佛，佛言：「聽貿易。」時比丘",
    "T22n1428_049:0929a05": "尼有阿蘭若住處，居士有聚落間住處，欲",
    "T22n1428_049:0929a06": "共貿易。白佛，佛言：「聽令淨人貿易。」爾時有",
    "T22n1428_049:0929a07": "二居士諍住處，彼一居士布施比丘尼僧，",
    "T22n1428_049:0929a08": "尼僧即受。彼一居士即譏嫌言：「此比丘尼不",
    "T22n1428_049:0929a09": "知慚愧多受無厭。外自稱言：『我知正法。』如",
    "T22n1428_049:0929a10": "今何有正法？他共諍住處，而便受之，施主",
    "T22n1428_049:0929a11": "雖無厭而受者當知足。」諸比丘白佛，佛言：",
    "T22n1428_049:0929a12": "「共諍住處不應受。」爾時摩訶波闍波提比丘",
    "T22n1428_049:0929a13": "尼，王園中有比丘尼住處，欲於中夏安居，",
    "T22n1428_049:0929a14": "畏慎不敢，世尊有教比丘尼不應在阿蘭",
    "T22n1428_049:0929a15": "若處住，然王園中比丘尼住處牢固。諸比丘",
    "T22n1428_049:0929a16": "白佛，佛言：「除王園中比丘尼住處，餘阿蘭",
    "T22n1428_049:0929a17": "若處不應住。」時有比丘尼，不往教授處。白",
    "T22n1428_049:0929a18": "佛，佛言：「應往。」時有比丘尼，有佛法僧事，",
    "T22n1428_049:0929a19": "有病比丘尼所須，白佛，佛言：「聽與欲去。」時",
    "T22n1428_049:0929a20": "迦留陀夷，罵打比丘尼、若唾若華擲水灑、",
    "T22n1428_049:0929a21": "若說麁語詭語勸喻罵者：「令汝道破壞腐",
    "T22n1428_049:0929a22": "爛燒與驢通。」打者，若以手若杖若石。麁語",
    "T22n1428_049:0929a23": "者，說二道若好若惡。詭語者，若男子淨洗浴，",
    "T22n1428_049:0929a24": "以好香塗身，梳治鬚髮，著好華鬘瓔珞嚴",
    "T22n1428_049:0929a25": "身，持孔雀毛蓋，豈更有餘事勝此者也。若",
    "T22n1428_049:0929a26": "女人亦如是。勸喻者，語言：「大姊！汝尚年少，",
    "T22n1428_049:0929a27": "腋下始有毛，何須便爾自毀修梵行為，不",
    "T22n1428_049:0929a28": "如及時五欲自樂，須待老時乃修梵行。」時",
    "T22n1428_049:0929a29": "年少比丘尼，便生厭離心不樂佛法。時諸",
    "T22n1428_049:0929b01": "比丘尼聞，有少欲知足、行頭陀、樂學戒、知",
    "T22n1428_049:0929b02": "慚愧者，嫌責迦留陀夷言：「云何罵打比丘",
    "T22n1428_049:0929b03": "尼，乃至詭語勸喻耶？」時諸比丘尼白諸比丘，",
    "T22n1428_049:0929b04": "諸比丘白佛。佛爾時集比丘僧，以無數方",
    "T22n1428_049:0929b05": "便呵責迦留陀夷：「云何呵罵打比丘尼，乃",
    "T22n1428_049:0929b06": "至詭言勸喻？」時世尊無數方便呵責已，告諸",
    "T22n1428_049:0929b07": "比丘：「聽比丘尼僧為迦留陀夷作不為禮",
    "T22n1428_049:0929b08": "白二羯磨。應如是作。眾中應差堪能作羯",
    "T22n1428_049:0929b09": "磨者如上，作如是白：『大姊僧聽！此迦留陀",
    "T22n1428_049:0929b10": "夷，罵打比丘尼，乃至詭語勸喻。若僧時到僧",
    "T22n1428_049:0929b11": "忍聽，為迦留陀夷作不禮羯磨。白如是。』『大",
    "T22n1428_049:0929b12": "姊僧聽！此迦留陀夷，罵打比丘尼乃至詭言",
    "T22n1428_049:0929b13": "勸喻。今僧為作不禮羯磨。誰諸大姊忍僧",
    "T22n1428_049:0929b14": "為迦留陀夷作不禮羯磨者默然，誰不忍",
    "T22n1428_049:0929b15": "者說。』『僧已忍為迦留陀夷作不禮羯磨竟，",
    "T22n1428_049:0929b16": "僧忍，默然故，是事如是持。』」爾時迦留陀夷，隨",
    "T22n1428_049:0929b17": "順比丘尼僧不敢違逆，從比丘尼僧求解",
    "T22n1428_049:0929b18": "不禮羯磨。諸比丘白佛，佛言：「若隨順比丘",
    "T22n1428_049:0929b19": "尼僧不敢違逆，從比丘尼僧乞解不禮羯",
    "T22n1428_049:0929b20": "磨者，比丘尼僧應為解，作白二羯磨。應如",
    "T22n1428_049:0929b21": "是解。眾中應差堪能作羯磨者如上，作如",
    "T22n1428_049:0929b22": "是白：『大姊僧聽！此迦留陀夷，比丘尼僧為",
    "T22n1428_049:0929b23": "作不禮羯磨，隨順比丘尼僧不敢違逆。今",
    "T22n1428_049:0929b24": "從比丘尼僧乞解不禮羯磨。若僧時到僧",
    "T22n1428_049:0929b25": "忍聽，僧今為解不禮羯磨。白如是。』『大姉僧",
    "T22n1428_049:0929b26": "聽！此迦留陀夷，比丘尼僧為作不禮羯磨，",
    "T22n1428_049:0929b27": "隨順比丘尼僧不敢違逆，從比丘尼僧乞",
    "T22n1428_049:0929b28": "解不禮羯磨。僧今為迦留陀夷解不禮羯",
    "T22n1428_049:0929b29": "磨。誰諸大姊忍僧為迦留陀夷解不禮羯",
    "T22n1428_049:0929c01": "磨者默然，誰不忍者說。』『僧已忍為迦留陀",
    "T22n1428_049:0929c02": "夷解不禮羯磨竟，僧忍，默然故，是事如是",
    "T22n1428_049:0929c03": "持。』」時六群比丘，至比丘尼住處，共六群比",
    "T22n1428_049:0929c04": "丘尼共住，更相調弄、或共唄、或共哭、或共",
    "T22n1428_049:0929c05": "戲笑，亂諸坐禪比丘尼。諸比丘白佛，佛",
    "T22n1428_049:0929c06": "言：「聽遮彼。」便一切遮，不聽入比丘尼住處，",
    "T22n1428_049:0929c07": "佛言：「不應一切遮，應隨亂鬧處遮。若都亂",
    "T22n1428_049:0929c08": "住處，應一切遮。」時六群比丘尼，來至比丘",
    "T22n1428_049:0929c09": "僧住處，共六群比丘，更相調弄、或共唄、或共",
    "T22n1428_049:0929c10": "哭、或共戲笑，白佛，佛言：「聽遮彼。」便一切遮，",
    "T22n1428_049:0929c11": "佛言：「不應一切遮，應隨亂鬧處遮。若都亂",
    "T22n1428_049:0929c12": "住處，應一切遮。」時六群比丘沙彌，來至比丘",
    "T22n1428_049:0929c13": "尼住處，共六群比丘尼、沙彌尼、式叉摩那共",
    "T22n1428_049:0929c14": "住更相調弄、或共唄、或共哭、共戲笑，亂諸坐",
    "T22n1428_049:0929c15": "禪比丘尼。諸比丘白佛，佛言：「聽喚來謫罰。",
    "T22n1428_049:0929c16": "若不改，應為彼沙彌和尚阿闍梨作不禮",
    "T22n1428_049:0929c17": "羯磨。」時六群比丘尼、沙彌尼、式叉摩那，來至",
    "T22n1428_049:0929c18": "寺內，共六群比丘沙彌共住，更相調弄、或",
    "T22n1428_049:0929c19": "共唄、或共哭或共戲笑亂諸坐禪比丘。諸比",
    "T22n1428_049:0929c20": "丘白佛，佛言：「應喚來謫罰。若不改，應為",
    "T22n1428_049:0929c21": "沙彌尼和尚阿闍梨作捨教授羯磨。」時去比",
    "T22n1428_049:0929c22": "丘尼住處不遠，有渠流通水，比丘尼以道",
    "T22n1428_049:0929c23": "在下承流覺樂有疑，諸比丘白佛，佛言：「不",
    "T22n1428_049:0929c24": "犯波羅夷，犯偷蘭遮。比丘尼不應以道",
    "T22n1428_049:0929c25": "承水流。」時難陀比丘尼至華樹下經行處，",
    "T22n1428_049:0929c26": "有賊將去婬弄，彼有疑，以此因緣白佛。佛",
    "T22n1428_049:0929c27": "問言：「難陀！汝覺樂不？」答言：「如似熱鐵入",
    "T22n1428_049:0929c28": "體。」佛言：「無犯。比丘尼不應獨至如是經行",
    "T22n1428_049:0929c29": "處。」爾時蓮華色比丘尼阿蘭若處經行，此比",
    "T22n1428_049:0930a01": "丘尼顏貌端正，有年少婆羅門見繫心在",
    "T22n1428_049:0930a02": "彼，即捉欲犯。比丘尼言：「於我當往某處。」",
    "T22n1428_049:0930a03": "彼即放，蓮華色比丘尼至彼處，即以屎塗",
    "T22n1428_049:0930a04": "身，彼婆羅門瞋，以石打頭兩眼脫出。蓮華",
    "T22n1428_049:0930a05": "色不憶，有神足後乃知，即以神足力飛往",
    "T22n1428_049:0930a06": "佛所，頭面禮足已却住一面，佛言：「此比丘",
    "T22n1428_049:0930a07": "尼信樂，眼當還復。」即如言還復如故。彼比",
    "T22n1428_049:0930a08": "丘尼有疑，佛言：「無犯。比丘尼不應至阿蘭",
    "T22n1428_049:0930a09": "若處。」時比丘尼破戒有娠，在懸廁上大小",
    "T22n1428_049:0930a10": "便墮胎在廁中，除糞人見之，譏嫌罵詈言：「比",
    "T22n1428_049:0930a11": "丘尼無有慚愧不修淨行，外自稱言：『我知",
    "T22n1428_049:0930a12": "正法。』如是何有正法？云何墮胎在廁中，如",
    "T22n1428_049:0930a13": "賊女婬女不異？」諸比丘白佛，佛言：「比丘尼",
    "T22n1428_049:0930a14": "不應在懸廁上大小便。」彼比丘尼有疑，不",
    "T22n1428_049:0930a15": "敢在水上廁大小便，佛言：「聽。」時比丘尼結跏",
    "T22n1428_049:0930a16": "趺坐，血不淨出，污脚跟指奇間，行乞食時",
    "T22n1428_049:0930a17": "蟲草著脚，諸居士見皆嗤笑。諸比丘白佛，",
    "T22n1428_049:0930a18": "佛言：「比丘尼不應結跏趺坐。」彼疑不敢半",
    "T22n1428_049:0930a19": "跏趺坐，佛言：「聽半坐。」爾時世尊在舍衛國。",
    "T22n1428_049:0930a20": "有六群比丘尼，在白衣家內嚮孔中看。時",
    "T22n1428_049:0930a21": "諸居士見已，皆共譏嫌言：「比丘尼無有慚愧，",
    "T22n1428_049:0930a22": "外自稱言：『我知正法。』如是何有正法？云何",
    "T22n1428_049:0930a23": "在他家嚮孔中看，如似賊女婬女不異？」",
    "T22n1428_049:0930a24": "諸比丘白佛，佛言：「比丘尼不應在白衣家",
    "T22n1428_049:0930a25": "嚮孔中看。」爾時世尊在王舍城。時阿難與",
    "T22n1428_049:0930a26": "大比丘僧五百人俱，在摩竭提人間遊行。",
    "T22n1428_049:0930a27": "時阿難有六十弟子，皆是年少欲還捨戒。時",
    "T22n1428_049:0930a28": "阿難至王舍城，摩訶迦葉遙見阿難來語",
    "T22n1428_049:0930a29": "言：「此眾欲失，汝年少不知足。」阿難言：「大德！",
    "T22n1428_049:0930b01": "我頭白髮已現，云何於迦葉所猶不免年",
    "T22n1428_049:0930b02": "少耶？」迦葉報言：「汝與年少比丘俱，不善閉",
    "T22n1428_049:0930b03": "諸根，食不知足，初夜後夜不能勤修，遍至",
    "T22n1428_049:0930b04": "諸家但行破穀，汝眾當失，汝年少比丘不",
    "T22n1428_049:0930b05": "知足。」偷蘭難陀比丘尼聞彼語，瞋恚不喜",
    "T22n1428_049:0930b06": "作如是言：「摩訶迦葉是故外道，何故數罵阿",
    "T22n1428_049:0930b07": "難言是年少，令彼不悅耶？」時摩訶迦葉語",
    "T22n1428_049:0930b08": "阿難言：「汝看是比丘尼瞋恚作如是罵我。",
    "T22n1428_049:0930b09": "阿難！唯除世尊！我不憶佛法外更有餘",
    "T22n1428_049:0930b10": "事尊。」阿難言：「大德！懺悔！女人無知。」迦葉再",
    "T22n1428_049:0930b11": "三如是語，阿難亦再三如是言：「懺悔！」夜過已",
    "T22n1428_049:0930b12": "迦葉清旦著衣持鉢至王舍城乞食，時偷",
    "T22n1428_049:0930b13": "蘭難陀比丘尼見唾之。時諸比丘尼聞，中有",
    "T22n1428_049:0930b14": "少欲知足、行頭陀、樂學戒、知慚愧者，嫌責",
    "T22n1428_049:0930b15": "偷蘭難陀言：「云何乃唾大德迦葉？」比丘尼",
    "T22n1428_049:0930b16": "白諸比丘，比丘白佛。佛爾時以此事集",
    "T22n1428_049:0930b17": "比丘僧，呵責偷蘭難陀比丘尼言：「汝云何乃",
    "T22n1428_049:0930b18": "唾大德迦葉？」世尊以無數方便呵責已，告",
    "T22n1428_049:0930b19": "諸比丘：「聽喚來謫罰。若一比丘喚一比丘",
    "T22n1428_049:0930b20": "尼，應往；若不往，應如法治。若一比丘喚二",
    "T22n1428_049:0930b21": "比丘尼、三比丘尼、若僧，應往；若不往，應如",
    "T22n1428_049:0930b22": "法治。二比丘喚一比丘尼，應往；若不往，應",
    "T22n1428_049:0930b23": "如法治。二比丘喚二比丘尼、若三比丘尼、若",
    "T22n1428_049:0930b24": "僧，應往；若不往，應如法治。三比丘喚一比",
    "T22n1428_049:0930b25": "丘尼，應往；若不往，應如法治。三比丘喚二",
    "T22n1428_049:0930b26": "比丘尼、三比丘尼、若僧，應往；若不往，應如",
    "T22n1428_049:0930b27": "法治。僧喚一比丘尼，應往；若不往，應如法",
    "T22n1428_049:0930b28": "治。僧喚二比丘尼、三比丘尼、若僧，應往；若",
    "T22n1428_049:0930b29": "不往，應如法治。」時六群比丘聞，作如是言：",
    "T22n1428_049:0930c01": "「我等欲喚比丘尼者便當喚，欲有作者便",
    "T22n1428_049:0930c02": "當作。何以故？世尊有如是語：『一比丘喚一",
    "T22n1428_049:0930c03": "比丘尼，應往；若不往，應如法治。乃至僧亦",
    "T22n1428_049:0930c04": "如是。』」諸比丘白佛，佛言：「應相望前人，不",
    "T22n1428_049:0930c05": "可往不應往。」(尼揵度具足竟)",
    "T22n1428_049:0930c06": "法揵度第十八",
    "T22n1428_049:0930c07": "爾時世尊在舍衛國。時有客比丘不問舊",
    "T22n1428_049:0930c08": "比丘便入空房，蛇墮其上，便大聲言：「蛇！蛇！」",
    "T22n1428_049:0930c09": "邊傍比丘聞問言：「汝何故大聲耶？」即為說因",
    "T22n1428_049:0930c10": "緣。諸比丘聞，其中有少欲知足、行頭陀、樂",
    "T22n1428_049:0930c11": "學戒、知慚愧者，嫌責客比丘已，往世尊",
    "T22n1428_049:0930c12": "所頭面禮足在一面住，以此因緣具白世",
    "T22n1428_049:0930c13": "尊。世尊爾時以此因緣集比丘僧，呵責客",
    "T22n1428_049:0930c14": "比丘：「汝所為非，非威儀、非沙門法、非淨行、",
    "T22n1428_049:0930c15": "非隨順行，所不應為。云何不語舊比丘",
    "T22n1428_049:0930c16": "知入空房中，蛇墮其上，大聲言：『蛇！蛇！』」以",
    "T22n1428_049:0930c17": "無數方便呵責已，告諸比丘：「自今已去，聽",
    "T22n1428_049:0930c18": "為客比丘制客比丘法。彼客比丘應隨順",
    "T22n1428_049:0930c19": "客比丘法，應作如是隨順。若客比丘欲入",
    "T22n1428_049:0930c20": "寺內，應知有佛塔、若聲聞塔、若上座，應脫",
    "T22n1428_049:0930c21": "革屣手捉。」彼不抖擻革屣便捉污手，佛言：",
    "T22n1428_049:0930c22": "「不應不抖擻便捉，應抖擻。」世尊既言抖",
    "T22n1428_049:0930c23": "擻，彼便著樹抖擻，樹神嫌責，佛言：「不應著",
    "T22n1428_049:0930c24": "樹抖擻革屣，應著石抖擻，若木頭若籬、若",
    "T22n1428_049:0930c25": "兩革屣相抖擻。」「彼應至門中手排門，若有",
    "T22n1428_049:0930c26": "關鑰應開。若不能開，應徐打令內人聞。",
    "T22n1428_049:0930c27": "若不聞應大打，若不開應持衣鉢與第二",
    "T22n1428_049:0930c28": "比丘捉，至下籬牆處踰牆而入開門。」時彼",
    "T22n1428_049:0930c29": "於塔邊左行過，護塔神瞋。佛言：「不應左行",
    "T22n1428_049:0931a01": "過，應右遶塔而過。」「彼至寺內，若有杙、若龍",
    "T22n1428_049:0931a02": "牙杙、若衣架、若渠水邊、若樹、若石、若草安衣",
    "T22n1428_049:0931a03": "鉢著上，至洗脚處洗脚。若無水問言：『何處",
    "T22n1428_049:0931a04": "有水？』隨彼言有水處便往取。應問言：『有",
    "T22n1428_049:0931a05": "蟲、無蟲？』若言：『有蟲。』若是大蟲觸水而去",
    "T22n1428_049:0931a06": "者便持瓶取水。」彼不洗手捉瓶取水，餘比",
    "T22n1428_049:0931a07": "丘皆惡之，佛言：「不應不洗手捉瓶，聽兩",
    "T22n1428_049:0931a08": "臂抱瓶腹，若以衣角穿耳。」彼至水所，應",
    "T22n1428_049:0931a09": "淨洗手盛滿器水洗脚，彼以洗脚手便捉",
    "T22n1428_049:0931a10": "水，餘比丘見惡之。佛言：「不應爾，應一手捉",
    "T22n1428_049:0931a11": "水一手洗脚。」彼先洗右脚後洗左脚，佛言：",
    "T22n1428_049:0931a12": "「應先洗左脚後洗右脚。」彼不拭革屣便",
    "T22n1428_049:0931a13": "著污衣。佛言：「不應不拭便著應拭已著。」彼",
    "T22n1428_049:0931a14": "不漉去脚水便著革屣爛壞，佛言：「不應爾，",
    "T22n1428_049:0931a15": "應漉去脚水著革屣。」「彼應問言：『我若干歲",
    "T22n1428_049:0931a16": "有如許房不？』答言：『有。』復應問：『此房有人住、",
    "T22n1428_049:0931a17": "無人住耶？』若言：『無人住。』應問：『有臥具無",
    "T22n1428_049:0931a18": "耶？』若言：『有。』應問：『有被、無被？』若言：『有。』應問：",
    "T22n1428_049:0931a19": "『有利、無利？』若言：『有利。』應問：『有器物、無器",
    "T22n1428_049:0931a20": "物？』若言：『有。』復問：『有房衣、無房衣？』若言：『有。』",
    "T22n1428_049:0931a21": "復應問：『有福饒、無福饒？』若言：『有。』若欲取",
    "T22n1428_049:0931a22": "者，應語言：『我當取。』彼應至房所排戶，若",
    "T22n1428_049:0931a23": "有關閉，應開。彼開戶已，手捉戶兩頰，內",
    "T22n1428_049:0931a24": "頭看房中，勿令有蛇諸毒蟲，若有應驅",
    "T22n1428_049:0931a25": "出。彼入戶已，出床褥、臥具、枕、地敷、氈被、若",
    "T22n1428_049:0931a26": "木上、若板上。地敷應識表裏，淨掃房除糞",
    "T22n1428_049:0931a27": "土，應先看可棄處便棄。若得針線、刀子、若",
    "T22n1428_049:0931a28": "弊故物乃至一丸藥，安著一處，若有主識",
    "T22n1428_049:0931a29": "彼當取。彼應拂拭疎向，若杙、若龍牙杙、若",
    "T22n1428_049:0931b01": "衣架、若壁破壞、若鼠孔，應泥便泥。若地不",
    "T22n1428_049:0931b02": "平，應平治泥漿灑塗令淨，取地敷抖擻曝",
    "T22n1428_049:0931b03": "曬持入房。若先敷不好應更好敷，若先",
    "T22n1428_049:0931b04": "敷好還如本敷，取床支物淨拭治持入，應",
    "T22n1428_049:0931b05": "淨掃床抖擻持入房安著支上，取臥具枕",
    "T22n1428_049:0931b06": "氈被淨抖擻敷著繩床上。」彼常著衣不著衣",
    "T22n1428_049:0931b07": "并置一處，取常所著衣餘衣亂，佛言：「常所",
    "T22n1428_049:0931b08": "著衣應別一處。」彼以鉢囊、革屣囊、針筒、盛油",
    "T22n1428_049:0931b09": "器并著一處，餘比丘惡之，佛言：「不應爾，應",
    "T22n1428_049:0931b10": "各各別處。」「應先入屋內看戶橝高下然後",
    "T22n1428_049:0931b11": "閉。彼出房看壁四面，無有塵土不？若有",
    "T22n1428_049:0931b12": "應掃灑除去，應取机淨洗，應具淨水",
    "T22n1428_049:0931b13": "瓶洗瓶飲水器，應問：『何處大行處？何處小行",
    "T22n1428_049:0931b14": "處？何處是淨地？何處不淨地？何者佛塔？何者",
    "T22n1428_049:0931b15": "聲聞塔？何者是第一上座房？何者是第二、第",
    "T22n1428_049:0931b16": "三、第四上座房？』彼先應禮佛塔復禮聲聞",
    "T22n1428_049:0931b17": "塔，四上座隨次禮。」彼捉脚脛禮，「不應捉脛",
    "T22n1428_049:0931b18": "禮。」彼捉膝禮，「不應捉膝禮。」彼反抄衣、纏頸、",
    "T22n1428_049:0931b19": "裹頭、通肩披衣、著革屣作禮，佛言：「一切不",
    "T22n1428_049:0931b20": "應爾。自今已去，偏露右肩、脫革屣、右膝著",
    "T22n1428_049:0931b21": "地、捉兩脚如是言：『大德我禮。』若四上座在",
    "T22n1428_049:0931b22": "房內思惟，應隨坐次禮房。彼應問：『何處",
    "T22n1428_049:0931b23": "是眾僧大食處、小食處、夜集處、說戒處？何者",
    "T22n1428_049:0931b24": "是僧差食、檀越送食、月八日食、十五日食、月",
    "T22n1428_049:0931b25": "初日食？檀越請食次到何處？』復問：『明日有何",
    "T22n1428_049:0931b26": "檀越請眾僧小食大食？有何檀越，僧為作",
    "T22n1428_049:0931b27": "覆鉢。誰家是學家？何處狗惡？何處是好人？何",
    "T22n1428_049:0931b28": "處是惡人？』自今已去，我為客比丘制法，客",
    "T22n1428_049:0931b29": "比丘應隨順。若不隨順，應如法治。「自今已",
    "T22n1428_049:0931c01": "去，為舊比丘制法，舊比丘應隨順，應作",
    "T22n1428_049:0931c02": "如是隨順。舊比丘聞有客比丘來，應出外",
    "T22n1428_049:0931c03": "迎為捉衣鉢，若有溫室重閣經行處安置",
    "T22n1428_049:0931c04": "中，與客比丘坐、與洗足水水器、拭足巾、為",
    "T22n1428_049:0931c05": "捉革屣著左面，看莫令泥水污。若泥水",
    "T22n1428_049:0931c06": "污，應移著餘處。彼為客比丘洗足已，應還",
    "T22n1428_049:0931c07": "收洗足具還本處。應問：『長老欲飲水不？』",
    "T22n1428_049:0931c08": "若言：『飲。』彼應持瓶為取水。彼不洗手持",
    "T22n1428_049:0931c09": "瓶，餘比丘惡之，應兩臂抱瓶，若以衣角鉤",
    "T22n1428_049:0931c10": "耳至水邊淨洗手。若是池水流水，應手撥",
    "T22n1428_049:0931c11": "除上取下淨水。」彼擔水日中行水熱，佛言：",
    "T22n1428_049:0931c12": "「應以若草、若樹葉覆作蔭持去。」彼不洗器",
    "T22n1428_049:0931c13": "過水，佛言：「應淨洗。」彼飲已不洗器過與餘",
    "T22n1428_049:0931c14": "人，餘比丘惡之，佛言：「應洗然後與。」彼與水",
    "T22n1428_049:0931c15": "時竝語口中有灒唾墮水中，佛言：「不應竝",
    "T22n1428_049:0931c16": "語。若有所語應迴面語。」彼不洗器便舉，餘",
    "T22n1428_049:0931c17": "比丘見皆惡之，佛言：「不應爾。」「彼應問：『大德",
    "T22n1428_049:0931c18": "長老幾歲？』若言：『若干歲。』應語言：『此是房、此是",
    "T22n1428_049:0931c19": "繩床、木床、褥枕、氈被、地敷，此是唾器、此是小便",
    "T22n1428_049:0931c20": "器、此是大便處、此是小便處、此是淨處、此是",
    "T22n1428_049:0931c21": "不淨處、此是佛塔、此是聲聞塔、此是第一上座",
    "T22n1428_049:0931c22": "房、此是第二、第三、第四上座房、此是眾僧大食",
    "T22n1428_049:0931c23": "處、小食處、夜集處、布薩處、僧差食乃至次到",
    "T22n1428_049:0931c24": "某處，某甲檀越，明日請僧與小食大食。某甲",
    "T22n1428_049:0931c25": "家，僧與作覆鉢羯磨。某甲家，僧與作學家",
    "T22n1428_049:0931c26": "羯磨。某甲處狗惡。某甲處好，某甲處惡。』我今",
    "T22n1428_049:0931c27": "為舊比丘制法，舊比丘應隨順，若不隨順",
    "T22n1428_049:0931c28": "應如法治。」爾時世尊在王舍城。時舍衛有",
    "T22n1428_049:0931c29": "婆羅門出家比丘，多惡污自惡大小便，用利",
    "T22n1428_049:0932a01": "廁草傷身作瘡膿血出，污身、污衣、污臥具、",
    "T22n1428_049:0932a02": "污床。諸比丘問：「長老何所患？」即具說因緣。",
    "T22n1428_049:0932a03": "時諸比丘聞，中有少欲知足、行頭陀、樂學",
    "T22n1428_049:0932a04": "戒、知慚愧者，嫌責婆羅門出家比丘言：「云",
    "T22n1428_049:0932a05": "何多惡污自惡大便，用利廁草傷身膿血",
    "T22n1428_049:0932a06": "出，污身、污衣、污臥具、污床？」諸比丘往世",
    "T22n1428_049:0932a07": "尊所，頭面禮足却坐一面，以此事具白世",
    "T22n1428_049:0932a08": "尊。世尊爾時以此因緣集比丘僧，呵責彼",
    "T22n1428_049:0932a09": "比丘言：「汝所為非，非威儀、非沙門法、非淨",
    "T22n1428_049:0932a10": "行非隨順行，所不應為。汝云何婆羅門出",
    "T22n1428_049:0932a11": "家比丘，多惡污自惡大便，用利廁草傷身",
    "T22n1428_049:0932a12": "膿血出，污身、污衣、污臥具、污床耶？」以無數",
    "T22n1428_049:0932a13": "方便呵責已，告諸比丘：「自今已去，為比丘",
    "T22n1428_049:0932a14": "制便廁法，諸比丘應隨順此法，應如是隨",
    "T22n1428_049:0932a15": "順。不應久忍大小便，若去時捉廁草。」彼下",
    "T22n1428_049:0932a16": "座在上座前去，或竝語竝行，或在前在後",
    "T22n1428_049:0932a17": "反抄衣，或纏頸、或裹頭、或著革屣，佛言：「不",
    "T22n1428_049:0932a18": "應爾，若在前去者聽在前。」「彼至廁外應",
    "T22n1428_049:0932a19": "彈指若謦咳，若有人非人令知。彼至廁坊",
    "T22n1428_049:0932a20": "裏，若杙、若龍牙杙、若衣架衣屋、若水邊、若樹、",
    "T22n1428_049:0932a21": "若石、若草，應安衣著上，若畏雨漬，應安",
    "T22n1428_049:0932a22": "著無雨處。若風飄雨漬衣，聽著衣手竪捉令",
    "T22n1428_049:0932a23": "不觸廁，兩邊堅安脚，上廁先看若有蛇蠍",
    "T22n1428_049:0932a24": "蜈蚣百足驅出。」彼未蹲便舉衣形露，佛言：",
    "T22n1428_049:0932a25": "「不應爾。應竝蹲漸舉衣。蹲已當看，勿令",
    "T22n1428_049:0932a26": "前却近兩邊使大小便涕唾污廁孔。」彼高",
    "T22n1428_049:0932a27": "聲大鳴，餘比丘聞惡之，佛言：「不應爾。」彼大",
    "T22n1428_049:0932a28": "便時不覺卒鳴，有疑，佛言：「不犯。」彼在廁上",
    "T22n1428_049:0932a29": "嚼楊枝、若眠、若入定，佛言：「不應爾。」彼疑不",
    "T22n1428_049:0932b01": "敢在水上廁中大小便，佛言：「無犯。」彼不用",
    "T22n1428_049:0932b02": "廁草拭身便起，污身污衣污坐具，佛言：",
    "T22n1428_049:0932b03": "「聽用廁草然後起。」世尊有如是教，聽用",
    "T22n1428_049:0932b04": "廁草，彼用長廁草。佛言：「不應用長廁草，極",
    "T22n1428_049:0932b05": "長一搩手。」彼用叉奇廁草雜葉、若用樹皮、",
    "T22n1428_049:0932b06": "用草牛屎摶，佛言：「不應爾。」彼用短廁草污",
    "T22n1428_049:0932b07": "手，佛言：「不應爾，極短長四指。」彼用廁草",
    "T22n1428_049:0932b08": "不抖擻著廁草糞便棄，餘比丘見惡之，佛",
    "T22n1428_049:0932b09": "言：「不應爾。」彼以已用未用廁草雜一處，取",
    "T22n1428_049:0932b10": "時污手，佛言：「應別處。」彼用廁草已便起形",
    "T22n1428_049:0932b11": "露，佛言：「不應爾。應徐起漸下衣。彼至洗處，",
    "T22n1428_049:0932b12": "應彈指令彼若人、若非人知。彼至洗處應",
    "T22n1428_049:0932b13": "先看，若有蛇百足毒蟲應驅出。」彼先褰衣",
    "T22n1428_049:0932b14": "而後蹲形露，佛言：「不應爾。」彼就水器中洗，",
    "T22n1428_049:0932b15": "餘比丘惡之，佛言：「不應爾。」彼用水洗時有",
    "T22n1428_049:0932b16": "聲，餘比丘聞惡之，佛言：「不應爾。」彼用水盡，",
    "T22n1428_049:0932b17": "佛言：「不應爾，應留乃至足一人洗。」彼洗已",
    "T22n1428_049:0932b18": "不却身上水，污衣污身，佛言：「不應爾，應",
    "T22n1428_049:0932b19": "去水，若以手、若以葉、若弊物拭。若手臭應",
    "T22n1428_049:0932b20": "洗，若以鹵土、若灰、若泥、若牛屎，若故臭應以",
    "T22n1428_049:0932b21": "石揩、若土墼、若澡豆。」彼不下衣便起形露，",
    "T22n1428_049:0932b22": "佛言：「不應爾，應漸下衣起。」彼見洗器空不",
    "T22n1428_049:0932b23": "著水，佛言：「應見者便著水。」彼在廁前受經",
    "T22n1428_049:0932b24": "誦經經行作衣，妨餘比丘大小便，佛言：「不應",
    "T22n1428_049:0932b25": "爾。」彼在廁邊誦經、受經、經行、作衣，餘比丘",
    "T22n1428_049:0932b26": "見惡之，佛言：「不應爾。」彼上廁見有糞掃不",
    "T22n1428_049:0932b27": "除，佛言：「見者應除，我今為諸比丘說大小",
    "T22n1428_049:0932b28": "便法，諸比丘應隨順。若不隨順應如法治。」",
    "T22n1428_049:0932b29": "爾時世尊在舍衛國。有異乞食比丘，年少多",
    "T22n1428_049:0932c01": "所不解，不看門相便入。有女人眠屋中，",
    "T22n1428_049:0932c02": "其女人露形仰眠，不淨出污女根，彼比丘見",
    "T22n1428_049:0932c03": "愧懼，即疾疾從屋還出。比丘適出，其夫便入",
    "T22n1428_049:0932c04": "屋，見其婦露形仰臥不淨污身，見已作如",
    "T22n1428_049:0932c05": "是念：「我婦露形仰臥不淨污身，彼比丘從",
    "T22n1428_049:0932c06": "屋疾疾而出，必犯我婦。」即往追問言：「汝犯",
    "T22n1428_049:0932c07": "我婦便走耶？」比丘言：「居士莫作如是言，我",
    "T22n1428_049:0932c08": "等不應作如是事。」居士言：「汝從我屋出，",
    "T22n1428_049:0932c09": "云何言不作？」彼即打比丘次死。時諸比丘",
    "T22n1428_049:0932c10": "聞，中有少欲知足、行頭陀、樂學戒、知慚愧",
    "T22n1428_049:0932c11": "者，嫌責彼乞食比丘：「云何乞食比丘，年少多",
    "T22n1428_049:0932c12": "所不解，不看門相乃入他女人眠屋？」時",
    "T22n1428_049:0932c13": "諸比丘往世尊所，頭面禮足却坐一面，以",
    "T22n1428_049:0932c14": "此因緣具白世尊。世尊爾時以此因緣集",
    "T22n1428_049:0932c15": "比丘僧，呵責乞食比丘：「汝所為非，非威儀、",
    "T22n1428_049:0932c16": "非沙門法、非淨行、非隨順行，所不應為。",
    "T22n1428_049:0932c17": "云何乞食比丘，年少多所不解，不看門相",
    "T22n1428_049:0932c18": "乃入他女人臥屋？」以無數方便呵責已，告",
    "T22n1428_049:0932c19": "諸比丘：「自今已去，為乞食比丘制法，乞食",
    "T22n1428_049:0932c20": "比丘應如是隨順。若乞食比丘入村乞食，",
    "T22n1428_049:0932c21": "清旦淨洗手至衣架邊，一手舉衣一手挽",
    "T22n1428_049:0932c22": "取，舒張抖擻看，勿令有蛇蟲，然後著腰",
    "T22n1428_049:0932c23": "帶，僧祇支、欝多羅僧舒張抖擻看，疊僧伽",
    "T22n1428_049:0932c24": "梨著頭上若肩上，淨洗鉢著絡囊中、若手",
    "T22n1428_049:0932c25": "巾裹、若鉢囊盛，舉襯身衣洗足革屣氈被，",
    "T22n1428_049:0932c26": "取道路行革屣。彼應持戶鑰出房去閉戶",
    "T22n1428_049:0932c27": "推看，若不堅牢應更安扂。若堅牢應推繩",
    "T22n1428_049:0932c28": "著內，然後四顧看，若無人見藏舉戶鉤。",
    "T22n1428_049:0932c29": "若有人見不堅牢應持去，若更著堅牢處。",
    "T22n1428_049:0933a01": "在道行應常思惟善法。若見人應問訊言：",
    "T22n1428_049:0933a02": "『善來。』若欲至聚落，小下道安鉢置地，取僧",
    "T22n1428_049:0933a03": "伽梨舒張抖擻看然後著。村邊若有賣器處",
    "T22n1428_049:0933a04": "若有屋若有作人，應脫道行革屣寄之。彼",
    "T22n1428_049:0933a05": "入村時，應看巷相看空處，看市相門相糞",
    "T22n1428_049:0933a06": "聚。入白衣家，應看第一門相乃至第七",
    "T22n1428_049:0933a07": "門。」爾時乞食比丘，至他舍內風吹衣墮肩，",
    "T22n1428_049:0933a08": "彼向女人正衣，佛言：「不應向女人正衣，",
    "T22n1428_049:0933a09": "應向壁。」彼乞食比丘，右手捉鉢左手捉杖",
    "T22n1428_049:0933a10": "時形露，佛言：「不應爾，應右手捉杖、左手捉",
    "T22n1428_049:0933a11": "鉢。」彼乞食比丘當道住，令男子女人避道，",
    "T22n1428_049:0933a12": "諸居士見皆譏嫌言：「沙門釋子！不知慚愧",
    "T22n1428_049:0933a13": "無有厭足，自言：『我知正法。』當在道住令男",
    "T22n1428_049:0933a14": "子女人皆避道，如是何有正法？」諸比丘白",
    "T22n1428_049:0933a15": "佛，佛言：「乞食比丘不應當道住。」世尊既言：",
    "T22n1428_049:0933a16": "「不應在道住。」彼在屏處住，佛言：「不應爾，",
    "T22n1428_049:0933a17": "應在見處住。」彼乞食比丘，他持食出便前",
    "T22n1428_049:0933a18": "迎取，諸居士見皆譏嫌言：「沙門釋子！不知厭",
    "T22n1428_049:0933a19": "足，自言：『我知正法。』如是何有正法？急前取",
    "T22n1428_049:0933a20": "食如似穀貴。」諸比丘白佛，佛言：「乞食比丘",
    "T22n1428_049:0933a21": "不應前取食。」若是女人、若病、若妊娠、若",
    "T22n1428_049:0933a22": "抱兒、若天雨、若兩手捉物、若地泥水，喚比",
    "T22n1428_049:0933a23": "丘，比丘疑不敢前取，佛言：「喚應往。」乞食比",
    "T22n1428_049:0933a24": "丘，得飯、乾飯、麨、魚、肉，并著一處，餘比丘見",
    "T22n1428_049:0933a25": "惡之，佛言：「不應爾雜著一處。若是一鉢，",
    "T22n1428_049:0933a26": "應以物隔。若樹葉皮、若鍵鎡、若次鉢、若小",
    "T22n1428_049:0933a27": "鉢。麨應手巾裹。」彼乞食比丘往大家乞食，",
    "T22n1428_049:0933a28": "居士見譏嫌言：「沙門釋子！不知厭足，自言：",
    "T22n1428_049:0933a29": "『我知正法。』乃至大家乞食如似穀貴，如是",
    "T22n1428_049:0933b01": "何有正法？」諸比丘白佛，佛言：「不應選大",
    "T22n1428_049:0933b02": "家乞食，若次第乞不得應選。」彼乞食比丘",
    "T22n1428_049:0933b03": "強乞要得乃去，諸居士見皆譏嫌：「沙門釋子！",
    "T22n1428_049:0933b04": "不知慚愧無有厭足，自言：『我知正法。』強從",
    "T22n1428_049:0933b05": "人乞要得乃去，如似穀貴，如是何有正法？」",
    "T22n1428_049:0933b06": "諸比丘白佛，佛言：「不應爾，若知當得應",
    "T22n1428_049:0933b07": "待。」「彼出時，當看第一門相乃至糞聚相。若",
    "T22n1428_049:0933b08": "出村，還取道行革屣著，下道安鉢置地，",
    "T22n1428_049:0933b09": "疊僧伽梨著肩上若頭上，行時常當思惟",
    "T22n1428_049:0933b10": "善法。若見人應先問訊：『善來。』彼乞食比丘",
    "T22n1428_049:0933b11": "常所食處，應往淨掃灑具水器殘食器，復應",
    "T22n1428_049:0933b12": "具床座、洗脚石、水器、拭脚巾。「若見有餘乞",
    "T22n1428_049:0933b13": "食比丘來，應起遠迎逆為取鉢。若有鉢床",
    "T22n1428_049:0933b14": "鉢支頭上，取衣舒張看，勿令有膩塵坌泥",
    "T22n1428_049:0933b15": "污鳥糞污。若有如是污，應拭當拭、應揉",
    "T22n1428_049:0933b16": "便揉、應抖擻便抖擻、應浣當浣，浣已應",
    "T22n1428_049:0933b17": "絞去水灑著繩床木床上。彼應與乞食",
    "T22n1428_049:0933b18": "比丘坐，與水器與水與洗足石拭足巾，持",
    "T22n1428_049:0933b19": "革屣安左邊，看勿令泥水污漬，若有水漬",
    "T22n1428_049:0933b20": "應移。彼為乞食比丘洗足已，應持水器洗",
    "T22n1428_049:0933b21": "足石諸物還復本處，彼應澡豆淨洗手已，",
    "T22n1428_049:0933b22": "授水與彼乞食比丘。次授食與彼。食時應",
    "T22n1428_049:0933b23": "看供給所須，若有酪漿、清酪漿、若苦酒、若鹽、",
    "T22n1428_049:0933b24": "若菜應與。若熱應為扇，須水應與。若日",
    "T22n1428_049:0933b25": "時欲過應俱食。乞食比丘食已，應為取鉢",
    "T22n1428_049:0933b26": "與洗手。自食已若有餘食，應與人若非人，",
    "T22n1428_049:0933b27": "若著無草地若無蟲水中，洗盛殘食器復故",
    "T22n1428_049:0933b28": "處，應還復床坐洗足石水器。諸物復故",
    "T22n1428_049:0933b29": "處，掃除食處。」彼以食鉢除糞，餘比丘見皆",
    "T22n1428_049:0933c01": "惡之。佛言：「不應以鉢除糞，應用澡盤掃",
    "T22n1428_049:0933c02": "帚，鉢應淨潔持。」時有眾多乞食比丘，共一",
    "T22n1428_049:0933c03": "處食，有妊娠狗，看食不得食，以飢故遂",
    "T22n1428_049:0933c04": "墮子。比丘白佛，佛言：「食時若人、若非人，應",
    "T22n1428_049:0933c05": "與食乃至一摶。我今為乞食比丘制法，應",
    "T22n1428_049:0933c06": "隨順，若不隨順應如法治。」爾時世尊在王",
    "T22n1428_049:0933c07": "舍城。時阿蘭若比丘窳墮都無所具，不具",
    "T22n1428_049:0933c08": "水器洗足物，亦不留殘食。去此住處不遠，",
    "T22n1428_049:0933c09": "有眾多賊過，時有一賊語餘賊言：「沙門釋",
    "T22n1428_049:0933c10": "子常有此法，具水器洗足物亦留餘食，我",
    "T22n1428_049:0933c11": "等可往彼，若得食當共食之。」時賊至彼問",
    "T22n1428_049:0933c12": "言：「汝有水不？」答言：「無。」「有洗足物不？」答言：「無。」",
    "T22n1428_049:0933c13": "「有餘食不？」答言：「無。」賊語言：「汝在阿蘭若處",
    "T22n1428_049:0933c14": "住，不具水洗足器，無有餘食。」即打令次",
    "T22n1428_049:0933c15": "死。諸比丘聞，其中有少欲知足、行頭陀、樂",
    "T22n1428_049:0933c16": "學戒、知慚愧者，嫌責彼阿蘭若比丘言：「汝",
    "T22n1428_049:0933c17": "窳墮，云何在阿蘭若處住，而不具水器，乃",
    "T22n1428_049:0933c18": "至不留餘食？」時諸比丘往世尊所，頭面禮",
    "T22n1428_049:0933c19": "足却坐一面，以此因緣具白世尊。世尊爾",
    "T22n1428_049:0933c20": "時以此因緣集比丘僧，呵責彼阿蘭若比",
    "T22n1428_049:0933c21": "丘：「汝所為非，非威儀、非沙門法、非淨行、非",
    "T22n1428_049:0933c22": "隨順行，所不應為。云何窳墮，在阿蘭若處",
    "T22n1428_049:0933c23": "住不具水器，乃至不留餘食？」以無數方便",
    "T22n1428_049:0933c24": "呵責阿蘭若比丘已，告諸比丘：「自今已去，",
    "T22n1428_049:0933c25": "為阿蘭若比丘制法，應隨順，阿蘭若法",
    "T22n1428_049:0933c26": "比丘應如是隨順。若阿蘭若比丘入村乞",
    "T22n1428_049:0933c27": "食，清旦淨洗手至衣架已，一手舉衣，一手",
    "T22n1428_049:0933c28": "挽衣取，舒張抖擻看，勿令有蛇蟲然後",
    "T22n1428_049:0933c29": "著腰帶，僧祇支、欝多羅僧舒張抖擻看，疊",
    "T22n1428_049:0934a01": "僧伽梨著頭上若肩上，淨洗鉢著絡囊中，",
    "T22n1428_049:0934a02": "若手巾裹、若鉢囊盛已，舉襯身衣洗足革屣",
    "T22n1428_049:0934a03": "氈被，取道路行革屣打露杖。彼應持戶鑰",
    "T22n1428_049:0934a04": "出房，還閉戶推看堅牢不？若不堅牢應更",
    "T22n1428_049:0934a05": "安扂。若堅牢，應推繩著內。四顧看，若無人",
    "T22n1428_049:0934a06": "見應藏舉戶鈎，若有人見不堅牢應持",
    "T22n1428_049:0934a07": "去、若更著堅牢處。在道行應常思惟善法，",
    "T22n1428_049:0934a08": "若見人應先問訊言：『善來。』若欲至聚落，小",
    "T22n1428_049:0934a09": "下道安鉢置地，取僧伽黎舒張抖擻看然",
    "T22n1428_049:0934a10": "後著，若村邊有賣器處、若有屋若有作人，",
    "T22n1428_049:0934a11": "應脫道行革屣打露杖寄之。彼入村時，",
    "T22n1428_049:0934a12": "應看巷相、若空處相、市相、若門相、若糞聚相。",
    "T22n1428_049:0934a13": "入白衣家，應看第一門相乃至第七門相。」",
    "T22n1428_049:0934a14": "爾時阿蘭若比丘，至他舍內風吹衣墮肩，彼",
    "T22n1428_049:0934a15": "向女人正衣，佛言：「不應向女人正衣，應",
    "T22n1428_049:0934a16": "向壁。」彼阿蘭若比丘，右手捉鉢左手捉杖",
    "T22n1428_049:0934a17": "時形露，佛言：「不應爾，應右手捉杖左手",
    "T22n1428_049:0934a18": "持鉢。」彼阿蘭若比丘當道住，令男子女人",
    "T22n1428_049:0934a19": "避道，諸居士見皆共譏嫌：「沙門釋子！不知",
    "T22n1428_049:0934a20": "慚愧無有厭足，自言：『我知正法。』當在道",
    "T22n1428_049:0934a21": "住，令男子女人避道，如是何有正法？」諸比",
    "T22n1428_049:0934a22": "丘白佛，佛言：「阿蘭若比丘不應當道住。」世",
    "T22n1428_049:0934a23": "尊既言不應在道住，彼在屏處住，佛言：",
    "T22n1428_049:0934a24": "「不應爾，應在見處住。」彼阿蘭若比丘，他持",
    "T22n1428_049:0934a25": "食出便前迎取。諸居士見皆共譏嫌言：「沙門",
    "T22n1428_049:0934a26": "釋子不知慚愧無有厭足，自言：『我知正法。』",
    "T22n1428_049:0934a27": "如是何有正法？急前取食如似穀貴。」諸比",
    "T22n1428_049:0934a28": "丘白佛，佛言：「阿蘭若比丘不應前取食。」若",
    "T22n1428_049:0934a29": "是女人、若妊娠、若抱兒、若天雨、若兩手捉",
    "T22n1428_049:0934b01": "物、若地泥水喚比丘，比丘疑不敢前。佛言：",
    "T22n1428_049:0934b02": "「若喚應往。」阿蘭若比丘，得飯、若乾飯、麨、魚、",
    "T22n1428_049:0934b03": "肉，并著一處，餘比丘見惡之，佛言：「不應爾",
    "T22n1428_049:0934b04": "雜一處。若是一鉢，應以物隔，若樹葉皮、若",
    "T22n1428_049:0934b05": "鍵鎡、若次鉢、若小鉢麨應手巾裹。」彼阿蘭",
    "T22n1428_049:0934b06": "若比丘往大家乞食，諸居士見皆共譏嫌：「沙",
    "T22n1428_049:0934b07": "門釋子！不知慚愧無有厭足，自言：『我知正",
    "T22n1428_049:0934b08": "法。』乃選大家乞食如似穀貴，如是何有正",
    "T22n1428_049:0934b09": "法？」諸比丘白佛，佛言：「不應選大家乞食，",
    "T22n1428_049:0934b10": "若次第乞不得應選。」彼阿蘭若比丘強乞食",
    "T22n1428_049:0934b11": "要得乃去。時諸居士見皆共譏嫌：「沙門釋子",
    "T22n1428_049:0934b12": "不知慚愧無有厭足，自言：『我知正法。』強從",
    "T22n1428_049:0934b13": "人乞要得乃去如似穀貴，如是何有正法？」",
    "T22n1428_049:0934b14": "諸比丘白佛，佛言：「不應爾，若知當得應",
    "T22n1428_049:0934b15": "待。」彼得食時作如是念：「此為賊、此自食。」「出",
    "T22n1428_049:0934b16": "時當看第一門相乃至糞聚相。若出村，還取",
    "T22n1428_049:0934b17": "行道革屣打露杖，小下道安鉢置地，疊僧",
    "T22n1428_049:0934b18": "伽梨著肩上若頭上，行時當常思惟善法，",
    "T22n1428_049:0934b19": "若見人應先問訊：『善來。』彼阿蘭若比丘常所",
    "T22n1428_049:0934b20": "食處，應往淨掃灑具水洗器殘食器。復應",
    "T22n1428_049:0934b21": "具床座洗脚石水器拭脚巾。「若見有餘阿蘭",
    "T22n1428_049:0934b22": "若來，應起遠迎逆為取鉢，著鉢床鉢支頭",
    "T22n1428_049:0934b23": "上。取衣舒張看，勿令有膩塵坌泥污鳥糞",
    "T22n1428_049:0934b24": "污。若有如是污，應拭便拭、應揉便揉、",
    "T22n1428_049:0934b25": "應抖擻便抖擻、若浣，浣已應絞去水曬著",
    "T22n1428_049:0934b26": "繩床若木床上。彼應與阿蘭若比丘坐，與",
    "T22n1428_049:0934b27": "水器與水，與洗足石拭脚巾，持革屣安左",
    "T22n1428_049:0934b28": "邊，看勿令泥污水漬，若有泥污應移。彼",
    "T22n1428_049:0934b29": "為蘭阿若比丘洗足已，應持水器洗足石諸",
    "T22n1428_049:0934c01": "物還復本處。彼應澡豆淨洗手已，淨潔別",
    "T22n1428_049:0934c02": "留殘食，若有賊來應與。授水與彼阿蘭若",
    "T22n1428_049:0934c03": "比丘，次授食與彼。食時應看供給所須，若",
    "T22n1428_049:0934c04": "有酪漿、清酪漿、若苦酒、若鹽、若菜應與。若熱",
    "T22n1428_049:0934c05": "應扇，須水應與。若日時欲過應俱食。阿蘭",
    "T22n1428_049:0934c06": "若比丘食已，應為取鉢與洗手，自食已若",
    "T22n1428_049:0934c07": "有餘食，應與人若非人，若著無草地無蟲",
    "T22n1428_049:0934c08": "水中。洗盛殘食器，床座洗足石水器諸物復",
    "T22n1428_049:0934c09": "本處，應掃除食處。」彼以食鉢除糞，餘比丘",
    "T22n1428_049:0934c10": "見皆惡之，佛言：「不應以鉢除糞，應用澡盤",
    "T22n1428_049:0934c11": "若掃帚。鉢應淨潔持。若有賊來應語：『此是",
    "T22n1428_049:0934c12": "水、是洗足物、此是食，為汝等故別留淨潔，若",
    "T22n1428_049:0934c13": "欲食便食。』」時賊問阿蘭若：「今夜是何時？」彼",
    "T22n1428_049:0934c14": "比丘不能答，慚愧。諸比丘白佛，佛言：「阿蘭",
    "T22n1428_049:0934c15": "若比丘應善知夜時節。」時賊問阿蘭若言：",
    "T22n1428_049:0934c16": "「此是何方？」阿蘭若比丘不知答，慚愧。諸比丘",
    "T22n1428_049:0934c17": "白佛，佛言：「阿蘭若比丘應善知方相。」賊問",
    "T22n1428_049:0934c18": "比丘：「今日是何星？」阿蘭若比丘不能答，諸",
    "T22n1428_049:0934c19": "比丘白佛，佛言：「阿蘭若比丘應善知星。」彼",
    "T22n1428_049:0934c20": "阿蘭若比丘敷好臥具安眠，時諸比丘白",
    "T22n1428_049:0934c21": "佛，佛言：「阿蘭若比丘不應爾，應初夜後夜",
    "T22n1428_049:0934c22": "警心思惟。今為阿蘭若比丘制阿蘭若法，",
    "T22n1428_049:0934c23": "阿蘭若比丘應如法隨順。若不隨順應如",
    "T22n1428_049:0934c24": "法治。」爾時世尊在舍衛國。時有居士請眾",
    "T22n1428_049:0934c25": "僧明日食，即於其夜辦具種種多美飲食，",
    "T22n1428_049:0934c26": "清旦往白時到。時諸比丘受請食時錯亂，或",
    "T22n1428_049:0934c27": "有已坐者、有方坐者，或有已與食者、有方",
    "T22n1428_049:0934c28": "與食者，或有已食者、有方食者，或有已去",
    "T22n1428_049:0934c29": "者、有方欲去者，或有已出者、有方欲出",
    "T22n1428_049:0935a01": "者，而彼檀越不知誰已食？誰未食？時諸居",
    "T22n1428_049:0935a02": "士皆共瞋嫌：「沙門釋子不知慚愧無有厭",
    "T22n1428_049:0935a03": "足。自言：『我知正法。』受檀越請錯亂去，或有",
    "T22n1428_049:0935a04": "已坐者、方坐者，或有已與食者、有方與食",
    "T22n1428_049:0935a05": "者，乃至或有已出者、有方欲出者。如是何",
    "T22n1428_049:0935a06": "有正法？令我等不知已與誰？未與誰？誰",
    "T22n1428_049:0935a07": "已食？誰未食？」時諸比丘聞，有少欲知足、行",
    "T22n1428_049:0935a08": "頭陀、樂學戒、知慚愧者，嫌責彼受請比丘",
    "T22n1428_049:0935a09": "言：「云何受檀越請錯亂去，或有已坐者方",
    "T22n1428_049:0935a10": "坐者乃至方欲出者，令檀越不知已與誰？",
    "T22n1428_049:0935a11": "未與誰？誰已食？誰未食？」時諸比丘往世尊",
    "T22n1428_049:0935a12": "所，頭面禮足在一面坐，以此因緣具白世",
    "T22n1428_049:0935a13": "尊。世尊爾時以此因緣集比丘僧，呵責彼",
    "T22n1428_049:0935a14": "受請比丘：「云何受檀越請錯亂去，或有已",
    "T22n1428_049:0935a15": "坐者有方坐者乃至方欲出者，令檀越不",
    "T22n1428_049:0935a16": "知已與誰？未與誰？誰已食？誰未食耶？」以無",
    "T22n1428_049:0935a17": "數方便呵責已，告諸比丘：「自今已去，為諸比",
    "T22n1428_049:0935a18": "丘制食上法，諸比丘應隨順食上法，應如",
    "T22n1428_049:0935a19": "是隨順。若比丘欲往受請，應往眾僧常小",
    "T22n1428_049:0935a20": "食處、大食處、可見處住。若檀越來白時到，上",
    "T22n1428_049:0935a21": "座應在前如象行而去。若上座往大小便",
    "T22n1428_049:0935a22": "處應待。」彼下座在前行、竝語竝行或前或",
    "T22n1428_049:0935a23": "後、或反抄衣、或纏頸、或裹頭、或通肩披衣、",
    "T22n1428_049:0935a24": "或著革屣，佛言：「不應爾。應偏露右肩、脫",
    "T22n1428_049:0935a25": "革屣在後行。」若有為佛事、法事、僧事、有病",
    "T22n1428_049:0935a26": "比丘事，佛言：「應白上座在前去。」彼有命難",
    "T22n1428_049:0935a27": "梵行難，畏慎不敢不問而去，佛言：「若有如",
    "T22n1428_049:0935a28": "是難事，若問若不問聽去。」彼往食處錯亂",
    "T22n1428_049:0935a29": "聚住，佛言：「不應爾。應隨次座，上座坐已，應",
    "T22n1428_049:0935b01": "看中座、下座，勿令不如法坐不善覆身；若",
    "T22n1428_049:0935b02": "有不如法坐不善覆身者，應彈指令覺、若",
    "T22n1428_049:0935b03": "遣人語，令知好如法坐。中座坐已，應看上",
    "T22n1428_049:0935b04": "座、下座，勿令不如法坐不善覆身；若有不",
    "T22n1428_049:0935b05": "如法坐不善覆身，應彈指令覺、若遣人語，",
    "T22n1428_049:0935b06": "令知好如法坐。下座坐已亦如是。」時有比",
    "T22n1428_049:0935b07": "丘，至食上無鉢食，比坐應借鉢。有比丘，",
    "T22n1428_049:0935b08": "不洗鉢至食上，蛇在鉢中吐，比丘用食已",
    "T22n1428_049:0935b09": "得病，佛言：「不應不洗鉢便持往食上，應",
    "T22n1428_049:0935b10": "淨洗已用食。」時六群比丘，貪受恭敬故，在",
    "T22n1428_049:0935b11": "後往食上，令諸比丘見我等當起。諸比丘",
    "T22n1428_049:0935b12": "白佛，佛言：「不應貪利恭敬故，在後往食",
    "T22n1428_049:0935b13": "上，令諸比丘起。若未來者，聽比坐開坐處。",
    "T22n1428_049:0935b14": "若檀越與上座果，應問言：『果淨不？』若言：『未",
    "T22n1428_049:0935b15": "淨。』上座應語令淨。若已淨，問言：『為誰送來？』",
    "T22n1428_049:0935b16": "若為上座送來，得隨意取。若言：『為僧。』應",
    "T22n1428_049:0935b17": "語令傳使遍。若檀越與上座種種羹，應問",
    "T22n1428_049:0935b18": "言：『為誰送來？』若言：『為上座。』隨意取。若言：『為",
    "T22n1428_049:0935b19": "僧。』應語令傳使遍。」時有比丘不得食，「聽",
    "T22n1428_049:0935b20": "比坐為索。若無比坐，應自減半與。」時諸比",
    "T22n1428_049:0935b21": "丘得食便食，諸居士見皆共譏嫌言：「沙門釋",
    "T22n1428_049:0935b22": "子不知慚愧無有厭足。自言：『我知正法。』得",
    "T22n1428_049:0935b23": "食便，食如似穀貴飢餓時，如是何有正法？」",
    "T22n1428_049:0935b24": "白佛，佛言：「不應爾，應唱言等得然後食。」時",
    "T22n1428_049:0935b25": "六群比丘眶肘食妨礙比坐，諸比丘白佛，",
    "T22n1428_049:0935b26": "佛言：「不應眶肘食，應斂肘食。」六群比丘，",
    "T22n1428_049:0935b27": "食時大咳唾，迸唾墮比坐上。餘比丘惡之，白",
    "T22n1428_049:0935b28": "佛，佛言：「不應爾，應徐徐棄唾。」彼食時若餘",
    "T22n1428_049:0935b29": "果、若菜根狼藉污地白佛，佛言：「不應爾。所",
    "T22n1428_049:0935c01": "食可棄之物，應聚著脚邊，去時持去棄之。」",
    "T22n1428_049:0935c02": "彼處處棄洗鉢水令地污泥，佛言：「不應爾。",
    "T22n1428_049:0935c03": "以澡盤承棄外。」爾時眾多比丘，與六群",
    "T22n1428_049:0935c04": "比丘在白衣家內共机上坐食。有一六群比",
    "T22n1428_049:0935c05": "丘便起，不語比坐知，機傾倒地，餘人皆",
    "T22n1428_049:0935c06": "墮形露。諸比丘白佛，佛言：「不應爾，應語令",
    "T22n1428_049:0935c07": "知好坐。」時有比丘，食已默然而去，彼檀越",
    "T22n1428_049:0935c08": "不知食好不好？食為足不足？諸居士皆譏嫌：",
    "T22n1428_049:0935c09": "「諸外道人皆稱歎布施讚美檀越，而沙門釋",
    "T22n1428_049:0935c10": "子食已默然而去，令我等不知食好不好？足",
    "T22n1428_049:0935c11": "不足？」諸比丘白佛，佛言：「不應食已默然而",
    "T22n1428_049:0935c12": "去，應為檀越說達嚫，乃至為說一偈。",
    "T22n1428_049:0935c13": "「若為利故施，　　此利必當得；",
    "T22n1428_049:0935c14": "　若為樂故施，　　後必得快樂。」",
    "T22n1428_049:0935c15": "世尊既言：「應說達嚫。」時人人皆說，遂便鬧",
    "T22n1428_049:0935c16": "亂，佛言：「不應人人亂說，應令上座說。若上",
    "T22n1428_049:0935c17": "座不能說，應語能者說。若上座不語，突吉",
    "T22n1428_049:0935c18": "羅。若上座語而不說者，亦突吉羅。」彼說達",
    "T22n1428_049:0935c19": "嚫時，餘者皆去彼安坐、或在靜處坐、或在",
    "T22n1428_049:0935c20": "覆處坐、或共女人在無有知男子處說法，",
    "T22n1428_049:0935c21": "過五六語媟嬻。時人皆嫌責，語諸比丘，白",
    "T22n1428_049:0935c22": "佛，佛言：「達嚫時餘比丘不應去，應留",
    "T22n1428_049:0935c23": "上座，四人相待，餘者聽去。若為佛法僧事、",
    "T22n1428_049:0935c24": "若病比丘事，應白令知然後去。若語餘比",
    "T22n1428_049:0935c25": "丘去，若檀越欲聞說布施，應稱歎布施。",
    "T22n1428_049:0935c26": "若欲聞說檀越法，應為讚歎檀越法。若欲",
    "T22n1428_049:0935c27": "聞說天，應為讚歎天。若欲聞說過去父",
    "T22n1428_049:0935c28": "祖，應為讚歎過去父祖、應為檀越讚歎布",
    "T22n1428_049:0936a01": "施、讚歎檀越、讚歎佛法僧。為諸比丘說食",
    "T22n1428_049:0936a02": "上法，諸比丘應隨順。若不隨順如法治。」爾",
    "T22n1428_049:0936a03": "時世尊在舍衛國。時諸比丘衣服垢膩，佛言：",
    "T22n1428_049:0936a04": "「聽以鹵土、若灰、若土、若牛屎浣。」彼用麁澁瓫",
    "T22n1428_049:0936a05": "石浣衣令衣壞，佛言：「不應用麁澁瓫石，",
    "T22n1428_049:0936a06": "應用細瓫石。若色脫應更染，若泥、若陀婆樹",
    "T22n1428_049:0936a07": "皮、若婆茶樹皮、揵陀羅若蓽苃、若阿摩勒、",
    "T22n1428_049:0936a08": "若以樹根、若以茜草染。」彼在日中漬汁用",
    "T22n1428_049:0936a09": "染不耐久，佛言：「不應爾，應煮。」彼不知何",
    "T22n1428_049:0936a10": "處煮？佛言：「應以釜煮，若禁滿、若銅瓶鑊煮。」",
    "T22n1428_049:0936a11": "彼煮時樹皮片大不受，佛言：「應以斧細斬，",
    "T22n1428_049:0936a12": "若沸涌出以木按之。」彼不知熟不熟，佛言：",
    "T22n1428_049:0936a13": "「應取汁二三渧著冷水中，若沈者熟應漉",
    "T22n1428_049:0936a14": "取汁。」彼不知漉著何處，佛言：「漉著瓫中，若",
    "T22n1428_049:0936a15": "汁滓俱下，應以掃帚遮。若掃帚弱應以木",
    "T22n1428_049:0936a16": "輔。」彼漉汁時兼捉瓫遂疲極，佛言：「不應爾，",
    "T22n1428_049:0936a17": "應一人捉瓫一人漉汁，若熱捉鑷熱物。」彼",
    "T22n1428_049:0936a18": "冷熱著一處染汁壞。佛言：「不應爾，應冷熱",
    "T22n1428_049:0936a19": "別處，若揚令冷然後和合。」彼就染汁中染，",
    "T22n1428_049:0936a20": "染汁壞，佛言：「不應爾，應取少許別餘器中",
    "T22n1428_049:0936a21": "染。」彼染已敷著地色壞，佛言：「不應爾。」彼便",
    "T22n1428_049:0936a22": "敷著草上令草壞，彼敷著草上葉上令色",
    "T22n1428_049:0936a23": "不調，佛言：「不應爾，應敷著伊梨延陀耄",
    "T22n1428_049:0936a24": "羅、耄耄羅、若氍氀上。十種衣中取一一衣",
    "T22n1428_049:0936a25": "敷著地，以彼染衣著上若懸著繩上，彼須",
    "T22n1428_049:0936a26": "繩聽畜繩須籤聽作。彼須衣頭安紐聽",
    "T22n1428_049:0936a27": "作紐，若染汁偏流應倒易。」時有比丘，曬染",
    "T22n1428_049:0936a28": "衣已背向煮，染汁衣汁偏流。有異比丘，先",
    "T22n1428_049:0936a29": "與嫌諍，見之不語彼令知衣色遂壞。諸比",
    "T22n1428_049:0936b01": "丘白佛，佛言：「不應爾，見者應為倒易，若",
    "T22n1428_049:0936b02": "語令知。」彼比丘染衣竟，不舉釜、禁滿、銅瓶、",
    "T22n1428_049:0936b03": "瓫器、鑊、斧斤、繩籤、伊梨延陀耄羅、耄耄羅便",
    "T22n1428_049:0936b04": "捨去。佛言：「不應爾，應藏舉然後去，若餘人",
    "T22n1428_049:0936b05": "索應與。」彼染衣竟，不掃除染處，令地不",
    "T22n1428_049:0936b06": "淨，佛言：「不應爾，應掃除已去。」彼著新衣掃",
    "T22n1428_049:0936b07": "地塵坌污，佛言：「不應著新衣，應著故者。",
    "T22n1428_049:0936b08": "若無私衣應著僧衣。」彼逆風掃塵來坌身，",
    "T22n1428_049:0936b09": "佛言：「不應爾，應順風掃。有五種掃地，不",
    "T22n1428_049:0936b10": "得大福德：不知逆風、順風掃地、不滅跡、不",
    "T22n1428_049:0936b11": "除糞、不復掃帚本處，有如是五法掃地",
    "T22n1428_049:0936b12": "不得大福德。有五法得大福德：知逆風、",
    "T22n1428_049:0936b13": "順風掃地、滅跡、除糞、復掃帚本處，有如",
    "T22n1428_049:0936b14": "是五法得大福德。若上座在下風，應語言：",
    "T22n1428_049:0936b15": "『小避！我欲掃地。』我今為諸比丘說染衣法，",
    "T22n1428_049:0936b16": "應隨順。若不隨順，應如法治。」(法揵度具足竟)",
    "T22n1428_049:0936b17": "四分律卷第四十九"
}