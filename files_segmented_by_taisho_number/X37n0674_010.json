{
    "X37n0674_010:0775a08": "雲溪俍亭挺和尚金剛別傳",
    "X37n0674_010:0775a10": "禹航顥亭居士　嚴沆　閱",
    "X37n0674_010:0775a11": "金剛般若波羅蜜經",
    "X37n0674_010:0775a12": "陳操尚書問睦州。看甚麼經。州云。金剛般若經。操云。",
    "X37n0674_010:0775a13": "六朝翻譯。師看的是第幾朝。州拈起云。一切有為法",
    "X37n0674_010:0775a14": "如夢幻泡影。睦州善能看經。傅大士善能講經。且道",
    "X37n0674_010:0775a15": "睦州拈起。大士揮尺。他兩人還有差別也。無見不分",
    "X37n0674_010:0775a16": "明。聽我重添註脚。",
    "X37n0674_010:0775a17": "敷座而坐",
    "X37n0674_010:0775a18": "敷座而坐等個人來。少林九年又差多少。若遇個性",
    "X37n0674_010:0775a19": "燥漢。一手推翻喝散大眾。豈不快便難逢。不唧[口*留]。重",
    "X37n0674_010:0775a20": "新問起。",
    "X37n0674_010:0775a21": "如汝所說當為汝說",
    "X37n0674_010:0775a22": "若還一向不說。未免法堂草深。直恁如何若何。誑惑",
    "X37n0674_010:0775a23": "人家不少。罷罷罷。如汝所說當為汝說。應個來機。雖",
    "X37n0674_010:0775a24": "則私通車馬。從來官不容針。空生空生。切須解聽。",
    "X37n0674_010:0775b01": "如是住如是降伏",
    "X37n0674_010:0775b02": "宴坐巖中。也儘殻了。當時著甚來由。安他兩個註脚。",
    "X37n0674_010:0775b03": "若菩薩有我相人相眾生相壽者相即非菩薩",
    "X37n0674_010:0775b04": "離四句絕百非。速道速道。空生發得這個問頭。如來",
    "X37n0674_010:0775b05": "定然口啞。",
    "X37n0674_010:0775b06": "菩薩于法應無所住行于布施",
    "X37n0674_010:0775b07": "應無所住。只這一句。逗漏已多。後來說個而生其心。",
    "X37n0674_010:0775b08": "重復畵蛇添足。",
    "X37n0674_010:0775b09": "若見諸相非相即見如來",
    "X37n0674_010:0775b10": "法眼云。若見諸相非相。即不見如來。且道那一個是。",
    "X37n0674_010:0775b11": "頗有眾生得聞如是言說章句生實信不",
    "X37n0674_010:0775b12": "莫認驢鞍橋。當阿爺下頷。",
    "X37n0674_010:0775b13": "佛告須菩提莫作是說",
    "X37n0674_010:0775b14": "好世尊急與一捺。",
    "X37n0674_010:0775b15": "何以故若取非法相即著我人眾生壽者",
    "X37n0674_010:0775b16": "前箭猶輕後箭深。當時連下幾個何以故。為他空生",
    "X37n0674_010:0775b17": "正坐在死水裏。從伊痛處針錐。",
    "X37n0674_010:0775b18": "法非法非非法",
    "X37n0674_010:0775b19": "百丈云。教語皆三句相連。初中後善。若只說一句。令",
    "X37n0674_010:0775b20": "眾生入地獄。若三句一時說。渠自入地獄。不于教主",
    "X37n0674_010:0775b21": "事。雲門三句。臨濟三句。會得也不難。",
    "X37n0674_010:0775b22": "法尚應捨何況非法",
    "X37n0674_010:0775b23": "這裏一擊粉碎。",
    "X37n0674_010:0775b24": "如來得阿耨多羅三藐三菩提耶如來有所說法",
    "X37n0674_010:0775c01": "耶",
    "X37n0674_010:0775c02": "討甚麼椀。",
    "X37n0674_010:0775c03": "如我解佛所說義無有定法名阿耨多羅三藐三",
    "X37n0674_010:0775c04": "菩提亦無有定法如來可說",
    "X37n0674_010:0775c05": "空生空生。當時在燈影裏相似。",
    "X37n0674_010:0775c06": "一切賢聖皆以無為法而有差別",
    "X37n0674_010:0775c07": "大有這個在。",
    "X37n0674_010:0775c08": "於意云何若人滿三千大千世界七寶以用布施",
    "X37n0674_010:0775c09": "(至)所謂佛法者即非佛法",
    "X37n0674_010:0775c10": "於意云何。一個鈎頭用得慣便。大凡說法。有權有實。",
    "X37n0674_010:0775c11": "有正有偏。七寶布施。衝天鷂子飛來驀地翻身。收到",
    "X37n0674_010:0775c12": "四句偈上。佛法即非佛法。文殊普賢趕出山門外去",
    "X37n0674_010:0775c13": "也。且何名此經。首山道。低聲低聲。向這裏會取。",
    "X37n0674_010:0775c14": "四句偈",
    "X37n0674_010:0775c15": "僧問晦堂。如何是四句偈。堂云。話墮也不知。晦堂晦",
    "X37n0674_010:0775c16": "堂。墮也墮也。",
    "X37n0674_010:0775c17": "實無有法名阿羅漢",
    "X37n0674_010:0775c18": "親言出親口。",
    "X37n0674_010:0775c19": "然燈佛所於法有所得否",
    "X37n0674_010:0775c20": "事從根脚起。只為祖禰不了。殃及兒孫。洗得清來。已",
    "X37n0674_010:0775c21": "是大費脣舌。",
    "X37n0674_010:0775c22": "於法實無所得",
    "X37n0674_010:0775c23": "須菩提尊者說經次。帝釋雨華者云。此華從天得耶。",
    "X37n0674_010:0775c24": "從地得耶。從人得耶。帝釋舉手者云。如是如是。",
    "X37n0674_010:0776a01": "莊嚴佛土即非莊嚴是名莊嚴",
    "X37n0674_010:0776a02": "毗盧遮那佛從寶師子莊嚴世界翻身一輥。直輥到",
    "X37n0674_010:0776a03": "七金山際赤鐵輪邊。依舊起來。與他安樂佛土。栴檀",
    "X37n0674_010:0776a04": "佛土。妙香佛土。妙金佛土。蓮華佛土。妙喜佛土。善住",
    "X37n0674_010:0776a05": "佛土。鏡光明佛土。打做一塊。攪做一團。在藕絲孔上",
    "X37n0674_010:0776a06": "出現。你還見否。",
    "X37n0674_010:0776a07": "無住生心",
    "X37n0674_010:0776a08": "無住布施一齊放倒。無住生心一齊提起。放得下提",
    "X37n0674_010:0776a09": "得起。絕後再甦。剎剎塵塵莊嚴佛事了也。盧行者菩",
    "X37n0674_010:0776a10": "提無樹。明鏡非臺。說清淨心。略較些子。",
    "X37n0674_010:0776a11": "不應住色生心不應住聲香味觸法生心",
    "X37n0674_010:0776a12": "只在六根門頭。却不被他污染。曹山隨墮有由也。荷",
    "X37n0674_010:0776a13": "澤云。西天二十八祖相傳無住的心。淨名云。從無住",
    "X37n0674_010:0776a14": "本立一切法。揑個死蛇頭。",
    "X37n0674_010:0776a15": "佛說非身是名大身",
    "X37n0674_010:0776a16": "說身相即非身相。是遮句。說非身是名大身。是表句。",
    "X37n0674_010:0776a17": "空生空生。也解個有縱有奪。",
    "X37n0674_010:0776a18": "受持讀誦",
    "X37n0674_010:0776a19": "和身托付為受。一念萬年為持。破塵出經為讀。常轉",
    "X37n0674_010:0776a20": "如是百千萬卷為誦。趙州轉藏。遭他婆子檢點。且道。",
    "X37n0674_010:0776a21": "婆子別有長處也無。",
    "X37n0674_010:0776a22": "又受持讀誦此經",
    "X37n0674_010:0776a23": "僧問首山。如何受持。山云。莫污染。法眼云。證佛地者",
    "X37n0674_010:0776a24": "名持此經。還是首山說的是。法眼說的是。",
    "X37n0674_010:0776b01": "隨說是經",
    "X37n0674_010:0776b02": "鹿門云。遍大地是學人一卷經。又古德云。人人有一",
    "X37n0674_010:0776b03": "卷經。隨說是經。應無有盡。",
    "X37n0674_010:0776b04": "經典所在之處則為有佛若尊重弟子",
    "X37n0674_010:0776b05": "臨濟云。心清淨是。心光明是。無礙淨光是。經典所在",
    "X37n0674_010:0776b06": "者法也。佛者佛也。尊重弟子者僧也。是一是三。即今",
    "X37n0674_010:0776b07": "認取。",
    "X37n0674_010:0776b08": "佛說般若波羅蜜即非般若波羅蜜是名般若波",
    "X37n0674_010:0776b09": "羅蜜",
    "X37n0674_010:0776b10": "僧問智門。如何是般若體。門云。蚌含明月。如何是般",
    "X37n0674_010:0776b11": "若用。門云。兔子懷胎。請問諸人是說般若。不說般若。",
    "X37n0674_010:0776b12": "是名般若。不名般若。",
    "X37n0674_010:0776b13": "如來有所說法否如來無所說",
    "X37n0674_010:0776b14": "須菩提宴坐。帝釋雨華云。尊者無說。我乃無聞。無說",
    "X37n0674_010:0776b15": "無聞是真說般若。佛云。吾四十九年未曾說一字。一",
    "X37n0674_010:0776b16": "耶二耶。",
    "X37n0674_010:0776b17": "微塵非微塵世界非世界",
    "X37n0674_010:0776b18": "有者道微塵合為世界故非微塵。世界碎為微塵故",
    "X37n0674_010:0776b19": "非世界。恁地會又爭得。乃申左手索云。把將微塵來。",
    "X37n0674_010:0776b20": "又申右手索云。把將世界來。良久云。兩彩一賽。",
    "X37n0674_010:0776b21": "三十二相即是非相",
    "X37n0674_010:0776b22": "諸相非相不勞重舉。驀指芭蕉云。東京大相國寺裏",
    "X37n0674_010:0776b23": "破袈裟。大慧老人眼中著刺。",
    "X37n0674_010:0776b24": "身命布施",
    "X37n0674_010:0776c01": "須知正恁麼時。絕氣息時。始是學人放身命處。尸毗",
    "X37n0674_010:0776c02": "王飼鴿。薩埵餧虎。不足云也。",
    "X37n0674_010:0776c03": "離一切相則名諸佛",
    "X37n0674_010:0776c04": "若見諸相非相即見如來。是兩個。離一切諸相即名",
    "X37n0674_010:0776c05": "諸佛。是一個。葢見者從彼發見。名者由我得名。且要",
    "X37n0674_010:0776c06": "問你。畢竟喚甚麼作佛。",
    "X37n0674_010:0776c07": "實相非相",
    "X37n0674_010:0776c08": "即是非相說名實相。龜毛拂子兔角拄杖。",
    "X37n0674_010:0776c09": "不驚不怖不畏",
    "X37n0674_010:0776c10": "語夏蟲以春氷則驚。驅窮子于華屋則怖。龍象蹴踏。",
    "X37n0674_010:0776c11": "非驢所堪。維摩詰云。汝今不應有所畏也。兼初中後",
    "X37n0674_010:0776c12": "言破空論。以畏屬外道者未是。",
    "X37n0674_010:0776c13": "應生無所住心不應住色布施",
    "X37n0674_010:0776c14": "無所住心結前無住生心。住色布施結前無住布施。",
    "X37n0674_010:0776c15": "兩段不同收歸上科。",
    "X37n0674_010:0776c16": "無所住心",
    "X37n0674_010:0776c17": "問。無住生心無所住心。作何分別。答。無住而生其心。",
    "X37n0674_010:0776c18": "無住為本。尚涉功勳。生無住心。覿體無生。不落功勳",
    "X37n0674_010:0776c19": "邊事。驢覷井。井覷驢。身裏出門難。門裏出身易。",
    "X37n0674_010:0776c20": "一切眾生即非眾生",
    "X37n0674_010:0776c21": "非眾生非不眾生。即非眾生是名眾生。只今說得一",
    "X37n0674_010:0776c22": "半。指木羅漢云。是眾生是不眾生。",
    "X37n0674_010:0776c23": "此法無實無虗",
    "X37n0674_010:0776c24": "無鬚鎻子兩頭搖。芭蕉道。你有拄杖子。我與你拄杖",
    "X37n0674_010:0777a01": "子。你無拄杖子。我奪却你拄杖子。",
    "X37n0674_010:0777a02": "不可量不可稱無有邊不可思議功德",
    "X37n0674_010:0777a03": "不可稱者。天上天下誰與安名。不可量如恒河沙。無",
    "X37n0674_010:0777a04": "有邊如四大海。不思議如請飯香積。借座燈王。達磨",
    "X37n0674_010:0777a05": "謂梁武云。實無功德。且道達磨是世尊是。",
    "X37n0674_010:0777a06": "我見人見眾生見壽者見",
    "X37n0674_010:0777a07": "相本依他。見由徧計。教家分帶質境獨影境。最為清",
    "X37n0674_010:0777a08": "切。咄。懷州牛益州馬。孟八浪漢。莫一味分貼去。",
    "X37n0674_010:0777a09": "以今世人輕賤故先世罪業則為消滅",
    "X37n0674_010:0777a10": "雲居云。動則應墮惡道。靜則為人輕賤。崇壽云。心外",
    "X37n0674_010:0777a11": "有法應墮惡道。守住自己為人輕賤。總不若。宏智頌",
    "X37n0674_010:0777a12": "云。綴綴功過。膠膠因果。鏡外狂奔演若多。杖頭擊著",
    "X37n0674_010:0777a13": "破竈墮。竈墮破。來相賀。却道從前辜負我。雪竇又云。",
    "X37n0674_010:0777a14": "勘破了也。瞿曇勘破雪竇即且置。那裏是雪竇勘破",
    "X37n0674_010:0777a15": "瞿曇處。問取過去七佛。",
    "X37n0674_010:0777a16": "云何應住云何降伏其心",
    "X37n0674_010:0777a17": "末後一著始到牢關。腦後一椎欺君不得。雪峰三登",
    "X37n0674_010:0777a18": "九上。百丈再參。且道與空生。此問是同是異。",
    "X37n0674_010:0777a19": "當生如是心",
    "X37n0674_010:0777a20": "前說如是住如是降。未免鉢盂安柄。此云生如是心。",
    "X37n0674_010:0777a21": "原來師姑只是女人　生如是心。為甚麼覓心了不",
    "X37n0674_010:0777a22": "可得。不見道。應無所住而生其心。應生無所住心。當",
    "X37n0674_010:0777a23": "時初祖安心已為他盧行者。下個註脚。",
    "X37n0674_010:0777a24": "實無有法發阿耨多羅實無有法得阿耨多羅實",
    "X37n0674_010:0777b01": "無有法名為菩薩",
    "X37n0674_010:0777b02": "黃蘗云。還知大唐國內無禪師麼。龍牙云。打即任打。",
    "X37n0674_010:0777b03": "要且無祖師西來意。多少人錯會了也。",
    "X37n0674_010:0777b04": "如是如是",
    "X37n0674_010:0777b05": "這黃面老軟似綿團。當時何不更與一頓。",
    "X37n0674_010:0777b06": "如來者即諸法如義",
    "X37n0674_010:0777b07": "目前無法。意在目前。不是目前法。非耳目之所到。畢",
    "X37n0674_010:0777b08": "竟那句是主。那句是賓。",
    "X37n0674_010:0777b09": "此法無實無虗於是中無實無虗",
    "X37n0674_010:0777b10": "龐居士說老婆禪。心如境亦如。無實亦無虗。有亦不",
    "X37n0674_010:0777b11": "管。無亦不拘。作他座主奴始得。巖頭云。但明取網宗。",
    "X37n0674_010:0777b12": "本無實法。你諸人還識綱宗也無。明暗參同。何不向",
    "X37n0674_010:0777b13": "巖頭句下辯取。",
    "X37n0674_010:0777b14": "一切法非一切法名一切法",
    "X37n0674_010:0777b15": "法本法無法。無法法亦法。今付無法時。法法何曾法。",
    "X37n0674_010:0777b16": "恁般說詮惶。恐殺人還道。是不立文字。又云。劫火然",
    "X37n0674_010:0777b17": "天天不熟。山風吹石不聞聲。百川注流海不溢。五嶽",
    "X37n0674_010:0777b18": "名山不見形。老龐也覺辭費。",
    "X37n0674_010:0777b19": "非大身是名大身",
    "X37n0674_010:0777b20": "阿修羅許大形體。入海八萬四千由旬。僅得一半。有",
    "X37n0674_010:0777b21": "時藏藕絲孔中。請問是大是小。",
    "X37n0674_010:0777b22": "五眼",
    "X37n0674_010:0777b23": "華嚴有十眼。智眼。光明眼。出生死眼。無礙眼。一切智",
    "X37n0674_010:0777b24": "眼且置。即如一切眾生心。天眼所見。佛眼所見。還有",
    "X37n0674_010:0777c01": "差別也無。不見道。諸心非心是名為心。華嚴云。了心",
    "X37n0674_010:0777c02": "非心。故能徧應。註破了也。",
    "X37n0674_010:0777c03": "法眼",
    "X37n0674_010:0777c04": "依後得智見差別法。菩薩有分別中具不分別。所謂",
    "X37n0674_010:0777c05": "入實相也。夾山未見船子。答法身無相。法眼無瑕。未",
    "X37n0674_010:0777c06": "免為道吾所笑。及出世千了百了。答個法眼無瑕。又",
    "X37n0674_010:0777c07": "是什麼道理。你道古人說死法麼。",
    "X37n0674_010:0777c08": "過去心不可得現在心不可得未來心不可得",
    "X37n0674_010:0777c09": "過去事已過去了。未來不必預思量。不於現前有所",
    "X37n0674_010:0777c10": "住。了達三世悉空寂。未免說老婆禪。不如賣餅婆子。",
    "X37n0674_010:0777c11": "一言之下焚却他周金剛青龍疏鈔。多少直截。然雖",
    "X37n0674_010:0777c12": "如此。當時德山太魯鈍生。若是個伶俐衲僧。好將婆",
    "X37n0674_010:0777c13": "子劈面一掌。",
    "X37n0674_010:0777c14": "福德無故如來說得福德多",
    "X37n0674_010:0777c15": "達磨對武帝賣寶。遇著瞎波斯。古人道。一鋪功德。早",
    "X37n0674_010:0777c16": "已成就了也。意作麼生。",
    "X37n0674_010:0777c17": "非色身名色身非諸相名諸相",
    "X37n0674_010:0777c18": "前總說身相。此別說身相。傅大士謂。諸相具足。應物",
    "X37n0674_010:0777c19": "萬般。即法身相也。山花開似錦。澗水湛如藍。請問是",
    "X37n0674_010:0777c20": "堅固色身。是清淨法身。",
    "X37n0674_010:0777c21": "無法可說是名說法",
    "X37n0674_010:0777c22": "杜口毗耶。掩室摩竭。從來不喜弄兩片皮。然雖如此。",
    "X37n0674_010:0777c23": "水鳥樹林未免走漏個消息。累他洞山老子。開眼著",
    "X37n0674_010:0777c24": "賊。奈何奈何。",
    "X37n0674_010:0778a01": "慧命須菩提",
    "X37n0674_010:0778a02": "從來只是須菩提。無端上他一個徽號塗污了也。當",
    "X37n0674_010:0778a03": "時天女相逢。將他舍利弗揑住鼻孔。變作五漏之軀。",
    "X37n0674_010:0778a04": "却是為何。空生空生。甕中不怕走却鱉了。",
    "X37n0674_010:0778a05": "爾時慧命須菩提(至)非眾生是名眾生",
    "X37n0674_010:0778a06": "此段非秦譯也。唐穆宗時。長安僧靈幽感夢。入冥至",
    "X37n0674_010:0778a07": "鍾離寺。石壁上摹入貫華之義。續耶絕耶。且道眾生",
    "X37n0674_010:0778a08": "非眾生是何意旨。可是了念即定無有起處。度盡無",
    "X37n0674_010:0778a09": "量眾生麼。說道理儘得卒恐未在。良久云。三脚驢子",
    "X37n0674_010:0778a10": "弄蹄行。畢竟喚做什麼。",
    "X37n0674_010:0778a11": "佛得阿耨多羅三藐三菩提為無所得耶佛言如",
    "X37n0674_010:0778a12": "是如是",
    "X37n0674_010:0778a13": "夾山辭船子。頻頻回顧。子云。汝疑別有耶。於是覆舟",
    "X37n0674_010:0778a14": "入水。永覺詣曹溪。一宿投契。祖云。如是如是。祖之與",
    "X37n0674_010:0778a15": "佛寧有兩耶。萬古碧潭空界月。再三撈漉始應知。空",
    "X37n0674_010:0778a16": "生空生。也少不得這一問。",
    "X37n0674_010:0778a17": "是法平等無有高下",
    "X37n0674_010:0778a18": "三世諸佛不知有。黧奴白牯却知有。莫不是平高就",
    "X37n0674_010:0778a19": "下麼。古人道。但高處高平。低處低平。莫動他分毫許。",
    "X37n0674_010:0778a20": "大品經云。須菩提白佛言。是法平等。為是有為。為是",
    "X37n0674_010:0778a21": "無為。佛言。非有為法。非無為法。何以故。離有為法。無",
    "X37n0674_010:0778a22": "為法不可得。離無為法。有為法不可得。須菩提。是有",
    "X37n0674_010:0778a23": "為性無為性。是二法不合不散。此之謂也。",
    "X37n0674_010:0778a24": "脩一切善法善法非善法是名善法",
    "X37n0674_010:0778b01": "脩證即不無。污染即不得。不思善不思惡。明上座本",
    "X37n0674_010:0778b02": "來面目。你諸人還認取麼。",
    "X37n0674_010:0778b03": "凡夫非凡夫是名凡夫",
    "X37n0674_010:0778b04": "龐居士云。不是聖人了事凡夫。凡夫若會即是聖人。",
    "X37n0674_010:0778b05": "聖人若知即是凡夫。且道那個說得是。又云。此語具",
    "X37n0674_010:0778b06": "一理二義。理又如何。義又如何。試別白看。",
    "X37n0674_010:0778b07": "轉輪聖王即是如來",
    "X37n0674_010:0778b08": "現意天子得首楞嚴三昧。即現神力。變普在會。皆作",
    "X37n0674_010:0778b09": "轉輪聖王。三十二相及諸眷屬七寶圍繞。如釋迦佛。",
    "X37n0674_010:0778b10": "等無有異。這裏合有一問。轉輪聖王居金輪位。是二",
    "X37n0674_010:0778b11": "地菩薩。以福德力具三十二相不足疑矣。且道在會",
    "X37n0674_010:0778b12": "諸大眾以何福德。盡變轉輪聖王。具足如來三十二",
    "X37n0674_010:0778b13": "相。真耶幻耶。當知如來亦復爾爾。",
    "X37n0674_010:0778b14": "若以色見我以音聲求我是人行邪道不能見如",
    "X37n0674_010:0778b15": "來",
    "X37n0674_010:0778b16": "忠國師問僧。南方知識以何法示人。僧云。祗道一朝",
    "X37n0674_010:0778b17": "風火散。如蛇蛻皮。如龍換骨。本爾真性宛然無壞。忠",
    "X37n0674_010:0778b18": "云。南方知識說法。半生半滅。僧云。和尚此間說何法。",
    "X37n0674_010:0778b19": "忠云。此間身心一如。身外無餘。僧云。和尚何得將幻",
    "X37n0674_010:0778b20": "泡之身同于法體。忠云。你為什麼入于邪道。僧云。什",
    "X37n0674_010:0778b21": "麼處是某甲入于邪道。忠云。不見道。若以色見我。以",
    "X37n0674_010:0778b22": "音聲求我。是人行邪道。不能見如來麼。宗鏡錄引馬",
    "X37n0674_010:0778b23": "祖示徒云。靈光獨照。物類不拘。巍巍堂堂。三界獨步。",
    "X37n0674_010:0778b24": "何必身長丈六。紫磨金輝。頂佩圓光。舌相長廣。若以",
    "X37n0674_010:0778c01": "色見我。是人行邪道。萬松秀示眾云。不斷聲色。是隨",
    "X37n0674_010:0778c02": "處墮。聲求色見不見如來。還有就路還家的麼。乃舉",
    "X37n0674_010:0778c03": "雲門觀音買胡餅話。雲門云。聞聲悟道。見色明心。觀",
    "X37n0674_010:0778c04": "世音菩薩將錢來買胡餅。却是饅頭。這爛葛藤。被他",
    "X37n0674_010:0778c05": "一班老古椎。盡情說了也。畢竟作麼生。聻。色不是色。",
    "X37n0674_010:0778c06": "聲不自聲。蚊子上鐵牛。無你下口處。",
    "X37n0674_010:0778c07": "於法不說斷滅相",
    "X37n0674_010:0778c08": "僧問洞山。寒暑到來時如何迴避。山云。何不向無寒",
    "X37n0674_010:0778c09": "暑處去。僧云。如何是無寒暑處。山云。寒時寒殺闍黎。",
    "X37n0674_010:0778c10": "熱時熱殺闍黎。明中暗。暗中明。回互法門。于法不說",
    "X37n0674_010:0778c11": "斷滅相。是果然耶。",
    "X37n0674_010:0778c12": "無我得成于忍",
    "X37n0674_010:0778c13": "前云通達無我法者。說名真是菩薩。好音不惜頻頻",
    "X37n0674_010:0778c14": "舉。且道如何是無我得成于忍。聻。石鞏提一張弓見",
    "X37n0674_010:0778c15": "馬祖。祖曰。一箭射多少。鞏曰。射一箇。鞏問祖。一箭射",
    "X37n0674_010:0778c16": "多少。祖曰。射一群。祖又曰。何不自射。鞏曰。若教某甲",
    "X37n0674_010:0778c17": "自射。直得無下手處。乃依祖得度。石鞏固其人哉。",
    "X37n0674_010:0778c18": "菩薩所作福德不應貪著",
    "X37n0674_010:0778c19": "凡夫貪著。菩薩不應貪著。黃金為地。琉璃為臺。七寶",
    "X37n0674_010:0778c20": "行列。是貪著否。足指按地。寶樹莊嚴。纔攝神足。忽然",
    "X37n0674_010:0778c21": "不見。可容你貪著得麼。乾闥婆城迷麻了多少人眼",
    "X37n0674_010:0778c22": "孔。",
    "X37n0674_010:0778c23": "如來者無所從來亦無所去",
    "X37n0674_010:0778c24": "唐中宗遣內侍薛簡。往召六祖。簡問祖可坐禪否。祖",
    "X37n0674_010:0779a01": "曰。若見如來若坐若臥。是行邪道。維摩詰云。若來已",
    "X37n0674_010:0779a02": "更不來。去者無所至。肇論引放光般若云。佛如虗空。",
    "X37n0674_010:0779a03": "無去無來。應緣而現。無有方所。大般若云。如來真如",
    "X37n0674_010:0779a04": "無來無去。善現真如亦無來無去。如來真如無真如",
    "X37n0674_010:0779a05": "性。亦無不真如性。善現真如亦復如是。咦。飼費了也。",
    "X37n0674_010:0779a06": "一合相即非一合相是名一合相",
    "X37n0674_010:0779a07": "石屋云。一合相即非一合相。明月蘆花沒處尋。想伊",
    "X37n0674_010:0779a08": "只在秋江上。註指不少。瓔珞經云。我今有十四億大",
    "X37n0674_010:0779a09": "眾。以金剛口說決定義。我昔法會有一億八千無詬",
    "X37n0674_010:0779a10": "大士。達一性原。頓覺無二。一切諸法皆一合相。從法",
    "X37n0674_010:0779a11": "會出。各于十方說此瓔珞。大眾一合相者。即是不可",
    "X37n0674_010:0779a12": "說。且道又說個甚麼來。有眼無耳朵。六月火邊坐。",
    "X37n0674_010:0779a13": "如是知如是見如是信解不生法相法相非法相",
    "X37n0674_010:0779a14": "是名法相",
    "X37n0674_010:0779a15": "沿流不止事如何。真照無邊說似他。離相離名人不",
    "X37n0674_010:0779a16": "稟。吹毛用了急須磨。喚甚麼是法。喚甚麼是相。火爐",
    "X37n0674_010:0779a17": "裏拈取一莖眉毛得麼。昔人破句讀楞嚴。謂知見立。",
    "X37n0674_010:0779a18": "知即無明本。知見亡。見斯即涅槃。且道知見亡却的",
    "X37n0674_010:0779a19": "人。莫不無知同于木石麼。不見道。如是知。如是見。如",
    "X37n0674_010:0779a20": "是住。如是降。作如是觀。如是如是。",
    "X37n0674_010:0779a21": "不取于相如如不動",
    "X37n0674_010:0779a22": "南泉云。喚作如如。早是變了也。洞山過水偈云。切忌",
    "X37n0674_010:0779a23": "從他覓。迢迢與我疎。我今獨自往。處處得逢渠。渠今",
    "X37n0674_010:0779a24": "不是我。我今正是渠。應須恁麼會。方得契如如。渠不",
    "X37n0674_010:0779b01": "是我。我正是渠。且又作麼生會。你諸人趂口說如理",
    "X37n0674_010:0779b02": "如事。動著了也。",
    "X37n0674_010:0779b03": "如夢幻泡影如露亦如電",
    "X37n0674_010:0779b04": "淨名云。不住有為。不盡無為。有為無為是一是二。圓",
    "X37n0674_010:0779b05": "通善國師舉陸亘牡丹花話已。乃豎起拂子云。一切",
    "X37n0674_010:0779b06": "有為法。如夢幻泡影。圓通圓通。為他王老師披枷帶",
    "X37n0674_010:0779b07": "鎻。著甚來由。又教中道。虗妄見顛倒起不得久立。從",
    "X37n0674_010:0779b08": "業緣生念念不住即且置。有如彌勒在樓閣中彈指。",
    "X37n0674_010:0779b09": "向善財言。是諸法性。如夢如幻。如影如像。悉不成就。",
    "X37n0674_010:0779b10": "又作麼生。魏譯云。一切有為法。如星翳燈幻。露泡夢",
    "X37n0674_010:0779b11": "電雲。應云一切無為法。如夢幻泡影。如露亦如電。直",
    "X37n0674_010:0779b12": "待當來問取彌勒。",
    "X37n0674_010:0779b14": "金剛別傳(終)"
}