{
    "T26n1525_007:0260c08": "彌勒菩薩所問經論卷第七",
    "T26n1525_007:0260c10": "後魏天竺三藏菩提流支譯",
    "T26n1525_007:0260c11": "問曰：「應說迴向義及說方便義。云何迴向義？",
    "T26n1525_007:0260c12": "云何方便義？」答曰：「若迴餘處善根功德向佛",
    "T26n1525_007:0260c13": "菩提，是名迴向。又依佛菩提起修行心，無",
    "T26n1525_007:0260c14": "量種門於一切時於一切處集諸善根，為欲",
    "T26n1525_007:0260c15": "證得一切種智，依於世諦境界般若，迴向方",
    "T26n1525_007:0260c16": "便普令轉來故。此明何義？以諸菩薩依於世",
    "T26n1525_007:0260c17": "諦境界般若，知因似果、修有量因，深心成就",
    "T26n1525_007:0260c18": "菩薩不共道功德等，增長勝法置於無量果",
    "T26n1525_007:0260c19": "報之中，是故名為迴向方便。",
    "T26n1525_007:0260c20": "「又以同勝迴向故。此明何義？以略說菩薩摩",
    "T26n1525_007:0260c21": "訶薩有二種迴向。何等為二？一者、同迴向；二",
    "T26n1525_007:0260c22": "者、勝迴向。同迴向者，一切善根皆悉迴向薩",
    "T26n1525_007:0260c23": "婆若智。勝迴向者，如《無盡意修多羅》布施果",
    "T26n1525_007:0260c24": "中說：『須食與食，具足命辯色力樂故；須飲",
    "T26n1525_007:0260c25": "與飲，離渴愛故。如是施衣得色、施乘得樂、施",
    "T26n1525_007:0260c26": "燈得眼、施音樂者得淨天耳，如是乃至施髓",
    "T26n1525_007:0260c27": "腦者得金剛身堅固不壞。』如是等。又同迴向",
    "T26n1525_007:0260c28": "者，為與一切眾生樂故。勝迴向者，未生信心",
    "T26n1525_007:0260c29": "者令生信心故，若有破戒者令得持戒故，若",
    "T26n1525_007:0261a01": "無聞慧者令得聞慧故，若有懈怠者令得精",
    "T26n1525_007:0261a02": "進故，若有憙忘者令得憶持故，若心散亂者",
    "T26n1525_007:0261a03": "令得禪定故，若無智慧者令得智慧故，若有",
    "T26n1525_007:0261a04": "慳惜者令成就捨故，如是等。又同迴向者，為",
    "T26n1525_007:0261a05": "滿六波羅蜜故。勝迴向者謂捨外事故，為令",
    "T26n1525_007:0261a06": "一切眾生具足大富資生故，捨手脚等一切",
    "T26n1525_007:0261a07": "肢節，及以諸根為令一切眾生具足諸根手",
    "T26n1525_007:0261a08": "足等故，如是等迴向一切修多羅中廣說，應",
    "T26n1525_007:0261a09": "知。「又為欲清淨諸佛國土，是故迴向。此義云",
    "T26n1525_007:0261a10": "何？菩薩為欲清淨四種義故，檀等諸白法迴向",
    "T26n1525_007:0261a11": "佛菩提。何謂四種？一者、為欲清淨諸佛國土；",
    "T26n1525_007:0261a12": "二者、為欲清淨菩提之心；三者、為欲教化淳",
    "T26n1525_007:0261a13": "熟清淨眾生之心；四者、為欲清淨一切佛法。",
    "T26n1525_007:0261a14": "而菩薩不為得世間位故迴向，不為求於自身",
    "T26n1525_007:0261a15": "樂故迴向，不為取聲聞辟支佛地故迴向。又",
    "T26n1525_007:0261a16": "施等布施遠離盡因迴向，以諸菩薩取一切",
    "T26n1525_007:0261a17": "種智因，是故菩薩善知迴向方便。「又菩薩有",
    "T26n1525_007:0261a18": "四種事，施等功德盡。何等為四？一者、不迴向",
    "T26n1525_007:0261a19": "阿耨多羅三藐三菩提；二者、求於世間人天",
    "T26n1525_007:0261a20": "生處；三者、無迴向方便；四者、親近惡知識，如",
    "T26n1525_007:0261a21": "是菩薩一切施等善根盡滅。若菩薩行布施",
    "T26n1525_007:0261a22": "等，若三種法常現前者，菩薩爾時施等功德",
    "T26n1525_007:0261a23": "遠離盡因能成一切種智。何等為三？一者、正",
    "T26n1525_007:0261a24": "遍知菩提心；二者、憐愍眾生；三者、不違如來",
    "T26n1525_007:0261a25": "言教。",
    "T26n1525_007:0261a26": "「又以攝受方便故。此明何義？以諸菩薩乃至",
    "T26n1525_007:0261a27": "攝取微少善根能成就廣果，以即彼布施等",
    "T26n1525_007:0261a28": "世間眾生取天人果報，即彼布施等諸菩薩摩",
    "T26n1525_007:0261a29": "訶薩取佛菩提，是故菩薩成就迴向方便，如",
    "T26n1525_007:0261b01": "如來方便修多羅中說：『又，善男子！菩薩摩訶",
    "T26n1525_007:0261b02": "薩以方便智，乃至捨一口食施與一人，則能遍",
    "T26n1525_007:0261b03": "滿一切眾生。何以故？以菩薩有方便智慧故，",
    "T26n1525_007:0261b04": "以一口食乃至施與畜生，而心常共一切眾",
    "T26n1525_007:0261b05": "生，以彼善根皆願迴向一切種智。菩薩布施",
    "T26n1525_007:0261b06": "為二種事，是故施與一切眾生：一者、求一切",
    "T26n1525_007:0261b07": "智地；二者、迴向大菩提。復次，善男子！菩薩",
    "T26n1525_007:0261b08": "摩訶薩以方便力施布施時，六波羅蜜皆悉滿",
    "T26n1525_007:0261b09": "足。何以故？以諸菩薩摩訶薩見乞索人時，攝",
    "T26n1525_007:0261b10": "伏慳嫉心增長大捨心故，即得成就檀波羅",
    "T26n1525_007:0261b11": "蜜。又諸菩薩以自身持戒布施持戒人，所有",
    "T26n1525_007:0261b12": "破戒人令成就持戒，是名菩薩摩訶薩尸波",
    "T26n1525_007:0261b13": "羅蜜。",
    "T26n1525_007:0261b14": "「『又諸菩薩慈心、不瞋心、定心布施，是名菩薩",
    "T26n1525_007:0261b15": "摩訶薩羼提波羅蜜。又諸菩薩布施佉陀尼、",
    "T26n1525_007:0261b16": "蒲闍尼等種種飲食，身口意業去來進止，是",
    "T26n1525_007:0261b17": "名菩薩摩訶薩毘離耶波羅蜜。又諸菩薩施",
    "T26n1525_007:0261b18": "布施時專心一念歡喜，不散亂、不求餘事，是",
    "T26n1525_007:0261b19": "名菩薩摩訶薩禪波羅蜜。又諸菩薩施布施",
    "T26n1525_007:0261b20": "時，觀察法相，誰是能捨、誰是能受、誰受果報？",
    "T26n1525_007:0261b21": "是菩薩如是觀察不見一法，以不見一法誰",
    "T26n1525_007:0261b22": "是能捨、誰是能受、誰能受果？是名菩薩摩訶",
    "T26n1525_007:0261b23": "薩般若波羅蜜。』如是等方便修多羅中所明",
    "T26n1525_007:0261b24": "迴向方便應知。」",
    "T26n1525_007:0261b25": "問曰：「應說淨不淨迴向，如布施中有淨不淨，",
    "T26n1525_007:0261b26": "此迴向中亦應如是有淨不淨。云何淨？云何",
    "T26n1525_007:0261b27": "不淨？」答曰：「因修行果如餘一切修多羅中廣",
    "T26n1525_007:0261b28": "說應知。「成就慈心者。」問曰：「何故如來說善",
    "T26n1525_007:0261b29": "知迴向方便後，次說成就慈心？」答曰：「持戒布",
    "T26n1525_007:0261c01": "施是散亂心，修道功德決定感於欲界果報，",
    "T26n1525_007:0261c02": "菩薩以迴向方便攝取決定欲界果報，轉求",
    "T26n1525_007:0261c03": "大菩提示現彼果不定、示現善能修習菩薩",
    "T26n1525_007:0261c04": "道故。又持戒布施是三昧心修道功德，決定",
    "T26n1525_007:0261c05": "感於禪地果報，菩薩以迴向方便攝取決定",
    "T26n1525_007:0261c06": "禪地果報，轉求大菩提，示現彼果不定、示現",
    "T26n1525_007:0261c07": "善能修習菩薩道故，是故如來說迴向方便，",
    "T26n1525_007:0261c08": "復次說成就慈心。此明何義？以諸凡夫不如",
    "T26n1525_007:0261c09": "實知真實法界，無始世來修習無智，以無智",
    "T26n1525_007:0261c10": "故不能遠離我我所法，以其妄執我我所故，",
    "T26n1525_007:0261c11": "為色境界，愛心所纏，是故心常求世間果作",
    "T26n1525_007:0261c12": "極惡行，自然成就世間果報，修行戒施決定",
    "T26n1525_007:0261c13": "成就同界果報。而菩薩心見諸世間所有一",
    "T26n1525_007:0261c14": "切種種過患，見於涅槃安樂利益，善能覺知",
    "T26n1525_007:0261c15": "真實法界，善知因緣有為諸行。其心唯為無",
    "T26n1525_007:0261c16": "上菩提修戒施等，為欲救度世間所有墮墜",
    "T26n1525_007:0261c17": "嶮難放逸眾生持戒布施，雖不取彼世間果",
    "T26n1525_007:0261c18": "報而為眾生修一切行，不為自身取於果報，",
    "T26n1525_007:0261c19": "增長所修大功德力，心能攝受迴向方便，隨",
    "T26n1525_007:0261c20": "順成就求處果報。」",
    "T26n1525_007:0261c21": "問曰：「應說四無量。云何菩薩成就四無量？云",
    "T26n1525_007:0261c22": "何行？云何世辯？云何體？云何相？云何地差別？",
    "T26n1525_007:0261c23": "依止何處，觀何境界，觀何法？云何相應？云何",
    "T26n1525_007:0261c24": "得？云何成就義？」答曰：「云何菩薩成就四無量",
    "T26n1525_007:0261c25": "者，以其不同外道等故。此明何義？諸外道輩",
    "T26n1525_007:0261c26": "雖復修行四無量行，以為愛心之所潤著，是",
    "T26n1525_007:0261c27": "故成就色界果報。又聲聞人、辟支佛等，一切",
    "T26n1525_007:0261c28": "善根皆為自身，其心常為自身樂故取於涅",
    "T26n1525_007:0261c29": "槃，畏煩惱熱為伏諸結，修行無量非為眾",
    "T26n1525_007:0262a01": "生。若諸菩薩摩訶薩等，其心常為一切眾生，",
    "T26n1525_007:0262a02": "修行諸行皆悉轉施一切眾生，以慈悲心",
    "T26n1525_007:0262a03": "起戒施等，為欲利益一切眾生，雖為世間極",
    "T26n1525_007:0262a04": "惡過患之所逼惱，以為不捨諸眾生故，為",
    "T26n1525_007:0262a05": "滅一一眾生苦惱，畢竟寂滅一切苦惱，觀",
    "T26n1525_007:0262a06": "察無量諸眾生身，一一身有無量種種苦惱",
    "T26n1525_007:0262a07": "差別。復如實知一一方便，救彼無量苦惱",
    "T26n1525_007:0262a08": "眾生，以無量時雖見涅槃界觀無量眾生，能",
    "T26n1525_007:0262a09": "得成就無量佛法。以是義故，名為菩薩成",
    "T26n1525_007:0262a10": "就無量。",
    "T26n1525_007:0262a11": "「又以遍取果故。此明何義？以諸菩薩摩訶薩",
    "T26n1525_007:0262a12": "等修行無量無邊行故，慈等無量，是故菩薩",
    "T26n1525_007:0262a13": "成就無量。如《無盡意修多羅》中聖者無盡意",
    "T26n1525_007:0262a14": "告舍利弗言：『大德舍利弗！菩薩修慈亦不可",
    "T26n1525_007:0262a15": "盡。何以故？菩薩之慈無量無邊，是修慈者",
    "T26n1525_007:0262a16": "無有限齊等眾生界，菩薩修慈發心普覆。舍",
    "T26n1525_007:0262a17": "利弗！譬如虛空無不普覆，是菩薩慈亦復如",
    "T26n1525_007:0262a18": "是，一切眾生無不普覆。舍利弗！如眾生界無",
    "T26n1525_007:0262a19": "量無邊不可窮盡，菩薩修慈亦復如是，無量",
    "T26n1525_007:0262a20": "無邊不可窮盡，虛空無盡故眾生界無盡，眾",
    "T26n1525_007:0262a21": "生無盡故菩薩修慈亦不可盡。』如是等。「又",
    "T26n1525_007:0262a22": "為安隱他與功德故，起心修行。此明何義？菩",
    "T26n1525_007:0262a23": "薩摩訶薩修四無量不為自身，為一切眾生，",
    "T26n1525_007:0262a24": "為畢竟安隱一切眾生與功德心，是故成就。",
    "T26n1525_007:0262a25": "如《無盡意修多羅》中無盡意菩薩告舍利弗",
    "T26n1525_007:0262a26": "言：『大德舍利弗！是慈能自擁護己身，是慈亦",
    "T26n1525_007:0262a27": "能利益他人，是慈無諍，是慈能斷一切瞋恚",
    "T26n1525_007:0262a28": "嫌恨。』如是等。",
    "T26n1525_007:0262a29": "「云何行者？謂有所厭。此明何義？依厭所得四",
    "T26n1525_007:0262b01": "無量者，彼初禪地所有無量厭欲界得，如是",
    "T26n1525_007:0262b02": "乃至第四禪中所有無量厭三禪得，而後時",
    "T26n1525_007:0262b03": "作方便後時現前。」問曰：「何等名為無量故修",
    "T26n1525_007:0262b04": "行方便？」答曰：「慈依親起。此明何義？菩薩若",
    "T26n1525_007:0262b05": "欲修四無量，彼時心於一切眾生三種分別：",
    "T26n1525_007:0262b06": "一者、親分；二者、怨分；三者、非親非怨分。於親",
    "T26n1525_007:0262b07": "分中復為三分，作三分已，彼三分中於上親",
    "T26n1525_007:0262b08": "所起與上親安隱樂心，所謂父母及餘尊重",
    "T26n1525_007:0262b09": "諸師僧等。以無始來習極惡，心難可平等，是",
    "T26n1525_007:0262b10": "故如是分別報恩，於親分中不能平等轉轉",
    "T26n1525_007:0262b11": "修習。",
    "T26n1525_007:0262b12": "「又乃平等。若心如彼增上親中，若怨分中心",
    "T26n1525_007:0262b13": "住平等，如與父母樂心無異。爾時名為成就",
    "T26n1525_007:0262b14": "慈心，悲喜捨心亦復如是應知。而捨無量從",
    "T26n1525_007:0262b15": "於非怨非親分中起乃成就。",
    "T26n1525_007:0262b16": "「又諸菩薩摩訶薩等，不離煩惱修集禪地方",
    "T26n1525_007:0262b17": "便無量，若斷煩惱攝取初禪無量，如是四無",
    "T26n1525_007:0262b18": "量次第成就應知。",
    "T26n1525_007:0262b19": "「又四無量說有三種：一者、眾生觀；二者、法觀；",
    "T26n1525_007:0262b20": "三者、無觀。初發菩提心菩薩未知眾生相，同",
    "T26n1525_007:0262b21": "於外道、聲聞辟支佛觀無量，是名眾生觀無",
    "T26n1525_007:0262b22": "量。",
    "T26n1525_007:0262b23": "「又諸菩薩即彼眾生觀無量，次第漸漸增長",
    "T26n1525_007:0262b24": "勝上，如實知眾生相修菩薩行，未知一切有",
    "T26n1525_007:0262b25": "為法相，依假名眾生有為諸行起眾生相戲",
    "T26n1525_007:0262b26": "論，即取此有為行以為眾生，名為法觀無量。",
    "T26n1525_007:0262b27": "「又諸菩薩能如實知有為行相，得無生法忍，",
    "T26n1525_007:0262b28": "從慈心後次生平等觀般若，說名慈心，名為",
    "T26n1525_007:0262b29": "無觀無量，如共慈心相應覺分。此明何義？如",
    "T26n1525_007:0262c01": "慈心後次生擇法覺分而說名慈，如是慈無",
    "T26n1525_007:0262c02": "量後次得平等觀般若，說名慈無量，是名無",
    "T26n1525_007:0262c03": "觀無量。",
    "T26n1525_007:0262c04": "「又諸菩薩摩訶薩等，為與他樂，從慈心故起",
    "T26n1525_007:0262c05": "一切行。此明何義？以諸菩薩摩訶薩等所起",
    "T26n1525_007:0262c06": "諸行，一切皆從慈心而生，以為利益他眾生",
    "T26n1525_007:0262c07": "故、以為安隱他眾生故。以得無生法忍菩薩",
    "T26n1525_007:0262c08": "摩訶薩般若從慈心起，與一切眾生安隱之",
    "T26n1525_007:0262c09": "樂，似於慈心。說名為慈。",
    "T26n1525_007:0262c10": "「又世諦境界法，第一義諦境界法，迭共相",
    "T26n1525_007:0262c11": "依增長有力，能廣修行成就無觀，說名善清",
    "T26n1525_007:0262c12": "淨、說名慈心。云何名為世諦境界為般若因？",
    "T26n1525_007:0262c13": "以諸菩薩見諸法體，依慈悲心觀察眾生，所",
    "T26n1525_007:0262c14": "作之事不墮聲聞辟支佛地。以是義故，不捨",
    "T26n1525_007:0262c15": "眾生所作之事，是則名為世諦境界慈悲等",
    "T26n1525_007:0262c16": "法為般若因。「云何名為第一義諦境界？般若",
    "T26n1525_007:0262c17": "為世諦境界慈悲等因。以諸菩薩欲清淨世",
    "T26n1525_007:0262c18": "諦慈悲等法，以知依止眾生行相起諸煩惱，",
    "T26n1525_007:0262c19": "觀察煩惱深眾生行相，以如實知煩惱從眾",
    "T26n1525_007:0262c20": "生行相起。是故菩薩遠離慈等不清淨因一",
    "T26n1525_007:0262c21": "切煩惱，是名般若能為世諦境界法因。諸菩",
    "T26n1525_007:0262c22": "薩等如是修行般若方便廣修諸行，是故成",
    "T26n1525_007:0262c23": "就無生法忍，彼時無觀不捨眾生所作事因，",
    "T26n1525_007:0262c24": "清淨究竟慈心名字慈心，說名慈心，是名無",
    "T26n1525_007:0262c25": "觀。「云何世辯者？釋彼無量名，以能觀察無邊",
    "T26n1525_007:0262c26": "眾生，故名無量。「云何體者？慈悲心體者，不",
    "T26n1525_007:0262c27": "瞋善根是。何以故？以對治瞋法故。又對治可",
    "T26n1525_007:0262c28": "瞋處是名為慈，對治不可瞋處是名為悲。又",
    "T26n1525_007:0262c29": "對治起捨眾生心是名為慈，對治打眾生心",
    "T26n1525_007:0263a01": "是名為悲。是以求功德故能生無量，非求過",
    "T26n1525_007:0263a02": "故能生無量。何以故？以諸菩薩乃至斷善根",
    "T26n1525_007:0263a03": "人，若求功德見淨業果，乃至阿羅漢邊若覓過",
    "T26n1525_007:0263a04": "失，見惡業果。何以故？以見羅漢現身中受不",
    "T26n1525_007:0263a05": "善業果，不見過去餘業不盡，謂阿羅漢今身",
    "T26n1525_007:0263a06": "造惡。以是義故，於阿羅漢不能發起慈悲無",
    "T26n1525_007:0263a07": "量。喜心體者，謂喜根是；捨心體者不貪善",
    "T26n1525_007:0263a08": "根是。」問曰：「若如是者，則非貪欲及害根等對",
    "T26n1525_007:0263a09": "治之法？」答曰：「不然。以不瞋善根相應法故，",
    "T26n1525_007:0263a10": "故如是說。」問曰：「若捨心能對治貪法，不淨觀",
    "T26n1525_007:0263a11": "亦對治貪法？」答曰：「汝知何等貪法捨能對治？",
    "T26n1525_007:0263a12": "何等貪法不淨對治？」問曰：「不知。」答曰：「汝聽！",
    "T26n1525_007:0263a13": "色貪，不淨能斷；婬貪，捨心能斷。此四無量共",
    "T26n1525_007:0263a14": "心展轉五陰為體。",
    "T26n1525_007:0263a15": "「云何相者？與眾生樂相安隱眾生，是名慈相。",
    "T26n1525_007:0263a16": "拔眾生苦相滅相寂靜相憐愍眾生，是名悲",
    "T26n1525_007:0263a17": "相。離不樂心相嫉妬對治法，是名喜相。捨愛",
    "T26n1525_007:0263a18": "不愛相利益一切眾生事因相違之法，自然",
    "T26n1525_007:0263a19": "縱任，是名捨相。",
    "T26n1525_007:0263a20": "「云何地差別者？除喜無量，餘三無量在六地",
    "T26n1525_007:0263a21": "中應知。何等為六？謂未來禪及中間禪、四根",
    "T26n1525_007:0263a22": "本禪是名六地。初禪，二禪有喜無量，餘三無",
    "T26n1525_007:0263a23": "量遍四禪中，以喜無量喜根為體故。",
    "T26n1525_007:0263a24": "「依止何處者？依止欲界，以欲界中現起四無",
    "T26n1525_007:0263a25": "量，非是餘處。何以故？以欲界眾生多苦惱故，",
    "T26n1525_007:0263a26": "見眾生苦起與樂心，見眾生苦起拔苦心，以",
    "T26n1525_007:0263a27": "色無色界無苦惱故。又是惱害等對治法故。",
    "T26n1525_007:0263a28": "此明何義？以四無量對治害等法故。以是義",
    "T26n1525_007:0263a29": "故，經中說言：『修行慈心下中上成就離害心，",
    "T26n1525_007:0263b01": "修行悲心下中上成就離瞋心，修行喜心下",
    "T26n1525_007:0263b02": "中上成就離不樂心，修行捨心下中上成就",
    "T26n1525_007:0263b03": "離貪欲害等心，色無色界貪欲害等皆悉無",
    "T26n1525_007:0263b04": "有。』以是義故，在欲界中非色無色，雖在欲界",
    "T26n1525_007:0263b05": "唯三天下，非欝單越。",
    "T26n1525_007:0263b06": "「觀何境界者？謂慈觀樂、悲觀拔苦、喜觀喜境",
    "T26n1525_007:0263b07": "界、捨觀捨境界。",
    "T26n1525_007:0263b08": "「觀何法者？謂觀欲界眾生五陰之身，或觀二",
    "T26n1525_007:0263b09": "陰。又若共心同類彼則五陰，不共心同類彼",
    "T26n1525_007:0263b10": "則二陰，或觀無心眾生，或觀一陰眾生，或觀",
    "T26n1525_007:0263b11": "二陰眾生。」",
    "T26n1525_007:0263b12": "問曰：「有經中說，慈悲喜捨普遍一方虛空法",
    "T26n1525_007:0263b13": "界，如是乃至遍覆十方世界，此中唯說觀於",
    "T26n1525_007:0263b14": "眾生。其義云何？」答曰：「遍十方者，謂觀一切",
    "T26n1525_007:0263b15": "依世界住所有眾生，故言遍覆十方世界，非",
    "T26n1525_007:0263b16": "謂遍覆彼器世間。言普遍者，示現依彼器世",
    "T26n1525_007:0263b17": "界住所有眾生。",
    "T26n1525_007:0263b18": "「又初禪地無量觀欲界眾生，二禪地無量觀",
    "T26n1525_007:0263b19": "欲界及初禪，如是乃至四禪地無量觀欲界",
    "T26n1525_007:0263b20": "乃至第三禪。又初禪地無量觀欲界及初禪，",
    "T26n1525_007:0263b21": "如是乃至四禪地無量觀欲界乃至第四禪。",
    "T26n1525_007:0263b22": "又慈觀欲界乃至三禪。何以故？以慈心觀樂",
    "T26n1525_007:0263b23": "境界故。又樂根從欲界乃至第三禪故，悲觀",
    "T26n1525_007:0263b24": "欲界至初禪。何以故？以悲心觀苦境界故，以",
    "T26n1525_007:0263b25": "欲界眾生多苦惱故。又苦根從欲界至初禪",
    "T26n1525_007:0263b26": "故，喜觀欲界乃至第二禪。何以故？以彼喜",
    "T26n1525_007:0263b27": "心勇悅相故。又喜根從欲界乃至第二禪故，",
    "T26n1525_007:0263b28": "捨觀欲界乃至四禪。何以故？以捨捨相觀故，",
    "T26n1525_007:0263b29": "又捨根從欲界乃至第四禪故。「又有人言：一",
    "T26n1525_007:0263c01": "切無量唯觀欲界眾生。「云何相應者？初禪二",
    "T26n1525_007:0263c02": "禪地喜根捨根相應，第三禪地樂根捨根相",
    "T26n1525_007:0263c03": "應，未來禪中間禪第四禪地捨根相應。「云何",
    "T26n1525_007:0263c04": "得者？若生第三第四禪者，得三無量除喜無",
    "T26n1525_007:0263c05": "量。何以故？三禪已上無喜根故。又欲界生",
    "T26n1525_007:0263c06": "離煩惱者，及在初禪二禪生者得四無量，如",
    "T26n1525_007:0263c07": "如來修多羅中說：『慈無量者至遍淨處以為",
    "T26n1525_007:0263c08": "邊畔，悲無量者至虛空處以為邊畔，喜無量",
    "T26n1525_007:0263c09": "者上至識處以為邊畔，捨無量者無所有處",
    "T26n1525_007:0263c10": "以為邊畔。何以故？以根本初禪所攝故。』此明",
    "T26n1525_007:0263c11": "何義？以無量從無邊虛空處以為邊畔，故如",
    "T26n1525_007:0263c12": "是說。「又有人言：彼處聖道以無量名說。何以",
    "T26n1525_007:0263c13": "故？以可化眾生有如是根，聞無量名來入聖",
    "T26n1525_007:0263c14": "道故。「復有人言：依彼對治覺分菩提分說。此",
    "T26n1525_007:0263c15": "明何義？以第三禪對治覺分，即彼覺分以慈",
    "T26n1525_007:0263c16": "名說，如是乃至無所有處依彼對治以捨名",
    "T26n1525_007:0263c17": "說。「復有人言：彼相似法。此明何義？以慈觀",
    "T26n1525_007:0263c18": "樂而樂受，乃至第三禪中以悲觀苦，而無邊",
    "T26n1525_007:0263c19": "虛空處共色相違，以喜觀無樂而無邊識處",
    "T26n1525_007:0263c20": "識喜住故，以捨觀捨而無所有處，捨無所捨",
    "T26n1525_007:0263c21": "說名為捨。復有餘修多羅中說：『大德舍利弗！",
    "T26n1525_007:0263c22": "初發心菩薩以四無量觀於眾生，名眾生觀。",
    "T26n1525_007:0263c23": "菩薩摩訶薩行菩薩行，觀己行故名為法觀。",
    "T26n1525_007:0263c24": "菩薩摩訶薩得甚深無生法忍，名為無觀。』」",
    "T26n1525_007:0263c25": "問曰：「四無量者觀於眾生。云何復言觀法、觀",
    "T26n1525_007:0263c26": "無？」答曰：「為他利益一切行等，以慈相似法",
    "T26n1525_007:0263c27": "故。此明何義？菩薩摩訶薩為諸眾生修一切",
    "T26n1525_007:0263c28": "行，皆以般若為本，是故般若以慈名說，以彼",
    "T26n1525_007:0263c29": "慈能樂他相故，如是菩薩捨自身樂，般若波",
    "T26n1525_007:0264a01": "羅蜜與他樂相，是故般若以慈名說，是故觀",
    "T26n1525_007:0264a02": "法觀無皆是慈悲般若。「復有人言：無觀慈心，",
    "T26n1525_007:0264a03": "以慈名說。此明何義？以諸菩薩觀察眾生，復",
    "T26n1525_007:0264a04": "為自身推求遠離煩惱方便觀有為行，得甚",
    "T26n1525_007:0264a05": "深無量心時，即得畢竟般若力，作是思惟：『此",
    "T26n1525_007:0264a06": "諸眾生無智所覆不能如實知見法界，我當",
    "T26n1525_007:0264a07": "令彼諸眾生等，漸漸次第得入正道。』",
    "T26n1525_007:0264a08": "「復有餘修多羅中，佛告諸比丘過去七年修",
    "T26n1525_007:0264a09": "行慈心，世界成壞經由七返不來生此，乃至",
    "T26n1525_007:0264a10": "無量百千萬劫作轉輪王等。」問曰：「若四無量",
    "T26n1525_007:0264a11": "所得果報非欲界者，云何如來經中說言：『修",
    "T26n1525_007:0264a12": "行無量所得果報，乃至無量百千萬劫作轉",
    "T26n1525_007:0264a13": "輪王？』」答曰：「彼經中依三地無量作是說。此義",
    "T26n1525_007:0264a14": "云何？有欲界地果報無量作轉輪王，有初禪",
    "T26n1525_007:0264a15": "地果報無量作梵天王，有二禪地果報無量",
    "T26n1525_007:0264a16": "生少光天。又欲界起心三摩跋提，所有果報",
    "T26n1525_007:0264a17": "作帝釋王及轉輪王，根本地禪所有果報，作",
    "T26n1525_007:0264a18": "梵天王生少光天。",
    "T26n1525_007:0264a19": "「復有餘修多羅中佛告比丘：『過去世時有外",
    "T26n1525_007:0264a20": "道師名善眼世尊。彼外道師善眼世尊獲得",
    "T26n1525_007:0264a21": "神通離欲界煩惱。諸比丘！彼外道師善眼世",
    "T26n1525_007:0264a22": "尊多有無量聲聞弟子，有無量百、有無量千、",
    "T26n1525_007:0264a23": "有無量萬、有無量百千萬。諸比丘！彼外道師",
    "T26n1525_007:0264a24": "善眼世尊所有聲聞，具足持戒，彼外道人修",
    "T26n1525_007:0264a25": "四梵行離欲界煩惱，修四梵行生梵世間。諸",
    "T26n1525_007:0264a26": "比丘！彼外道師善眼世尊所有弟子，不能具",
    "T26n1525_007:0264a27": "足修四梵行，彼弟子中或生他化自在天者，",
    "T26n1525_007:0264a28": "乃至人中如是等。爾時，外道師善眼世尊生",
    "T26n1525_007:0264a29": "如是心：「我今不是，云何乃與弟子一處去一",
    "T26n1525_007:0264b01": "處生？」作是思惟：「我依慈心修第二禪生少光",
    "T26n1525_007:0264b02": "天。」諸比丘！彼時外道師善眼世尊修上大慈",
    "T26n1525_007:0264b03": "入第二禪生第二禪。』如是等。」",
    "T26n1525_007:0264b04": "問曰：「若諸菩薩摩訶薩等為利益他，於諸眾",
    "T26n1525_007:0264b05": "生起平等心，何故自生勝心慈心，修第二禪",
    "T26n1525_007:0264b06": "生少光天，而不為弟子說生少光天法？又復",
    "T26n1525_007:0264b07": "有難，彼外道師善眼世尊有所說法勝於佛",
    "T26n1525_007:0264b08": "法。何以故？以彼皆生上善道故，而如來聲",
    "T26n1525_007:0264b09": "聞亦有入惡道者。」答曰：「此無過失。何以故？",
    "T26n1525_007:0264b10": "菩薩觀機而說法故。此明何義？以彼外道婆",
    "T26n1525_007:0264b11": "羅門等長夜思惟，初梵天處是究竟處，隨順",
    "T26n1525_007:0264b12": "樂心而生彼處，不能修行生第二禪四無量",
    "T26n1525_007:0264b13": "行。以是義故，菩薩善知彼弟子心故，不為說",
    "T26n1525_007:0264b14": "生第二禪四無量行。又以無力故。此明何義？",
    "T26n1525_007:0264b15": "有人說言：除佛出世，無有外道能具修行二",
    "T26n1525_007:0264b16": "禪無量生第二禪，唯除大力諸菩薩等。又言",
    "T26n1525_007:0264b17": "外道法勝佛法者，此義不然。何以故？以外道",
    "T26n1525_007:0264b18": "取世間果故。",
    "T26n1525_007:0264b19": "「又以時節故。此明何義？有如是時，多有眾生",
    "T26n1525_007:0264b20": "生善道處，何況復有無量眾生修行無量！「又",
    "T26n1525_007:0264b21": "言如來弟子入惡道者，非如來過。",
    "T26n1525_007:0264b22": "「復有餘修多羅中說，有三種行：梵行、天行、聖",
    "T26n1525_007:0264b23": "行。梵行者，謂四無量。天行者，所謂四禪。聖",
    "T26n1525_007:0264b24": "行者，謂三十七菩提分法。「以何義故說四無",
    "T26n1525_007:0264b25": "量名為梵行？」答曰：「以四無量梵天因故，又以",
    "T26n1525_007:0264b26": "修行者身中可得故，又以對治非梵行故。」",
    "T26n1525_007:0264b27": "問曰：「何故色界諸善根中，唯說無量以為福",
    "T26n1525_007:0264b28": "事？」答曰：「以為起他利益行故。此明何義？世",
    "T26n1525_007:0264b29": "人多於他利益中生功德相，餘利益中不多",
    "T26n1525_007:0264c01": "生故。」",
    "T26n1525_007:0264c02": "問曰：「復有餘修多羅中說，有四種人能生梵",
    "T26n1525_007:0264c03": "功德。何等為四？一者、器世間地未有塔處於",
    "T26n1525_007:0264c04": "中立塔；二者、種植園林施四方僧；三者、和",
    "T26n1525_007:0264c05": "合先破壞僧；四者、能生四無量心。」問曰：「若修",
    "T26n1525_007:0264c06": "四無量得梵天果，得言成就梵天果者；立塔",
    "T26n1525_007:0264c07": "等三得梵天果，此義云何？」答曰：「依梵行說是",
    "T26n1525_007:0264c08": "故無過。此明何義？非立塔等成就梵果。若有",
    "T26n1525_007:0264c09": "人依梵如來立舍利塔，彼人能生梵行功德。",
    "T26n1525_007:0264c10": "又依修梵行者施與園林，如是施者成就",
    "T26n1525_007:0264c11": "梵福。又依聖道修習梵行和合破僧，得梵天",
    "T26n1525_007:0264c12": "果。又以彼相似故。此明何義？立塔等三成就",
    "T26n1525_007:0264c13": "梵天果報，功德非一向同四無量果，而彼少",
    "T26n1525_007:0264c14": "分相似義故，如人成就四無量心，彼人則為",
    "T26n1525_007:0264c15": "攝受眾生成就無量利益功德。此亦如是，若",
    "T26n1525_007:0264c16": "人於彼器世間中，未有塔處立舍利塔，施僧",
    "T26n1525_007:0264c17": "園林、和合破僧，彼能成就無量福德，以是故",
    "T26n1525_007:0264c18": "言修四無量立塔等三有相似義。」",
    "T26n1525_007:0264c19": "問曰：「梵行功德其量幾何？」答曰：「有人說言：",
    "T26n1525_007:0264c20": "隨何等業得轉輪王，王四天下勢力自在，梵",
    "T26n1525_007:0264c21": "行功德其量如是。復有人言：隨何等業得帝",
    "T26n1525_007:0264c22": "釋王勢力自在，梵行功德其量如是。復有人",
    "T26n1525_007:0264c23": "言：隨何等業得作魔王，於欲界中勢力自在，",
    "T26n1525_007:0264c24": "梵行功德其量如是。復有人言：隨何等業得",
    "T26n1525_007:0264c25": "生梵天，梵行功德其量如是。復有人言：梵天",
    "T26n1525_007:0264c26": "請佛轉于法輪隨所得福，梵行功德其量如",
    "T26n1525_007:0264c27": "是。」",
    "T26n1525_007:0264c28": "問曰：「復有其餘修多羅中，如來說言：『若有人",
    "T26n1525_007:0264c29": "能成就慈心，彼人功德火不能燒，水不能漂",
    "T26n1525_007:0265a01": "刀不能割，毒不能害命不中夭。』為何義故作",
    "T26n1525_007:0265a02": "如是說？」答曰：「諸佛如來所有境界不可思議，",
    "T26n1525_007:0265a03": "一切禪定不可思議，一切諸業不可思議，如",
    "T26n1525_007:0265a04": "是等。復有人言：若人能與無量眾生無量安",
    "T26n1525_007:0265a05": "隱，以是故說彼外因緣不能傷害。",
    "T26n1525_007:0265a06": "「又彼人憶念色界四大。此明何義？以彼修習",
    "T26n1525_007:0265a07": "慈心之人，入慈心故依於色界成就色界四",
    "T26n1525_007:0265a08": "大之身。以是義故，外諸因緣不能傷害。」",
    "T26n1525_007:0265a09": "問曰：「以何義故，此修多羅中唯說修行慈心",
    "T26n1525_007:0265a10": "悲心得多功德，不言喜捨？」答曰：「以利益他多",
    "T26n1525_007:0265a11": "修行故。此明何義？修慈悲心與樂拔苦，依慈",
    "T26n1525_007:0265a12": "悲故起心修行，捨布施等得無量福，而喜捨",
    "T26n1525_007:0265a13": "等不能如是。此義云何？以彼喜心見他眾生",
    "T26n1525_007:0265a14": "自修善業自得受樂，彼人生喜，以是故喜。捨",
    "T26n1525_007:0265a15": "亦如是，以他眾生自心分別瞋心愛心及無",
    "T26n1525_007:0265a16": "害心，故名為捨。以是義故，喜捨福少、慈悲福",
    "T26n1525_007:0265a17": "多，以慈悲心成就與他無量利樂，非是喜心",
    "T26n1525_007:0265a18": "捨心成就，以對治瞋名為慈心，不瞋善根以",
    "T26n1525_007:0265a19": "為體故，以最勝義對治於瞋。何以故？以瞋心",
    "T26n1525_007:0265a20": "故捨諸眾生，與一切眾生利益事相違。是故",
    "T26n1525_007:0265a21": "菩薩為欲利益一切眾生，對不利益眾生事，",
    "T26n1525_007:0265a22": "因此經中說修行對治慈悲心等。",
    "T26n1525_007:0265a23": "「又發菩提心修諸善行，皆慈悲心以為根本。",
    "T26n1525_007:0265a24": "此明何義？即此修多羅中說不退轉心，成就",
    "T26n1525_007:0265a25": "發菩提心因，彼發菩提心初始欲生，依慈悲",
    "T26n1525_007:0265a26": "心以為根本，則能修集無量功德；非喜捨等。",
    "T26n1525_007:0265a27": "以是義故，此修多羅中唯說慈悲多生功德，",
    "T26n1525_007:0265a28": "不言喜捨。是故《十地修多羅》中說：『彼菩薩發",
    "T26n1525_007:0265a29": "菩提心，是心以大悲為本。』如是等以畢竟成",
    "T26n1525_007:0265b01": "就大慈大悲身口意業故。",
    "T26n1525_007:0265b02": "「又是三昧身口意業依慈悲心起，與樂相應",
    "T26n1525_007:0265b03": "說名慈心，以見世間因中說果。譬如世間木",
    "T26n1525_007:0265b04": "作畫作因中說果，成就無害身口意業，以悲",
    "T26n1525_007:0265b05": "對害心，不生他惱亂身口意業故。」",
    "T26n1525_007:0265b06": "彌勒菩薩所問經論卷第七"
}