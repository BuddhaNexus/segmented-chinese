{
    "X62n1182_002:0343a04": "徹悟禪師語錄卷下",
    "X62n1182_002:0343a06": "嗣法門人　了梅等　集",
    "X62n1182_002:0343a07": "雜著",
    "X62n1182_002:0343a08": "般若淨土兩門大義",
    "X62n1182_002:0343a09": "般若乃即緣起而明性空。雖性空而不壞緣起。淨土",
    "X62n1182_002:0343a10": "乃即性空而明緣起。雖緣起而不礙性空。此則空有",
    "X62n1182_002:0343a11": "兩門。互不相礙也。不特於此。正以緣起故性空。若非",
    "X62n1182_002:0343a12": "緣起。說誰性空。此則緣起為性空之所以。又以性空",
    "X62n1182_002:0343a13": "故緣起。若非性空。何從緣起。此則性空為緣起之所",
    "X62n1182_002:0343a14": "以。若然者。空有兩門。不但不相礙。且復迭互相成矣。",
    "X62n1182_002:0343a15": "如古所謂萬象參天。觀之而無色。羣音揭地。聽之而",
    "X62n1182_002:0343a16": "無聲。愈有愈空。愈空愈有者矣。夫緣起性空。既在同",
    "X62n1182_002:0343a17": "時任運。便有雙泯雙存之面目。雙泯雙存同時無礙。",
    "X62n1182_002:0343a18": "即是向上圓融不思議第一義諦。圓融第一義諦。即",
    "X62n1182_002:0343a19": "是當人本源心性之異名。是知佛說種種般若門。無",
    "X62n1182_002:0343a20": "非顯示此本源心性。佛說種種淨土門。亦無非顯示",
    "X62n1182_002:0343a21": "此本源心性。從本源心性。流出種種般若淨土法門。",
    "X62n1182_002:0343a22": "而種種般若淨土法門。皆悉指歸本源心性。所謂無",
    "X62n1182_002:0343a23": "不從此法界流。無不還歸此法界也。昔有人問雲棲",
    "X62n1182_002:0343a24": "大師云。參禪念佛。如何得融通去。大師答云。若然是",
    "X62n1182_002:0343b01": "兩物。即用融通得著。噫。旨哉言乎。夫禪者。淨土之禪。",
    "X62n1182_002:0343b02": "淨土者。禪之淨土。本非兩物。用融通作麼。然則般若",
    "X62n1182_002:0343b03": "淨土兩門。既唯一本源心性。不唯分無可分。亦且合",
    "X62n1182_002:0343b04": "無可合。分合尚著不得。況可更論其相成相礙也哉。",
    "X62n1182_002:0343b05": "西有解",
    "X62n1182_002:0343b06": "西有者。謂西方的的是有。但含事理空有等種種義",
    "X62n1182_002:0343b07": "相耳。若謂定方實有。不可移易。此凡情執著之常有",
    "X62n1182_002:0343b08": "也。若謂一切境界。循業發現。即其現處。當體全空。此",
    "X62n1182_002:0343b09": "則非有。而有。有即非有。真空妙有二諦交徹之有也。",
    "X62n1182_002:0343b10": "若互奪雙亡。二諦俱泯。則非空非有之有也。若相成",
    "X62n1182_002:0343b11": "兩立。二諦俱存。則即空即有之有也。若正雙泯時便",
    "X62n1182_002:0343b12": "雙存。正雙存時便雙泯。雙泯雙存同時無礙之有也。",
    "X62n1182_002:0343b13": "又此有緣起性空。不墮有句。性空緣起。不墮空句。二",
    "X62n1182_002:0343b14": "義只成一法。不墮亦有亦空句。一法宛具二義。不墮",
    "X62n1182_002:0343b15": "非有非空句。此則四句全超之有也。又此有性空緣",
    "X62n1182_002:0343b16": "起。該得有句。緣起性空。該得空句。二諦雙存。該得亦",
    "X62n1182_002:0343b17": "有亦空句。二諦俱泯。該得非有非空句。此則四句全",
    "X62n1182_002:0343b18": "該之有也。又唯全超故全該。設有一句不超。亦不能",
    "X62n1182_002:0343b19": "全該四句。唯全該故全超。設有一句不該。亦不能全",
    "X62n1182_002:0343b20": "超四句也。此則圓教有門之有也。又西方依正莊嚴。",
    "X62n1182_002:0343b21": "皆一切眾生性所本具。特借彌陀大願為增上緣因。",
    "X62n1182_002:0343b22": "一顯發耳。曾何片法之新得哉。此則西有者。乃自性",
    "X62n1182_002:0343b23": "本具真善妙有之有也。又有句固是有句。有句亦是",
    "X62n1182_002:0343b24": "空句。有句亦是亦有亦空句。有句亦是非有非空句。",
    "X62n1182_002:0343c01": "一句即四句也。一句既即四句。四句亦即一句。有句",
    "X62n1182_002:0343c02": "固是有句。空句亦是有句。亦有亦空句亦是有句。非",
    "X62n1182_002:0343c03": "有非空句亦是有句。全一即四。全四即一。一四圓融。",
    "X62n1182_002:0343c04": "不可思議。又此有空等四句。執之則成四種邪見。通",
    "X62n1182_002:0343c05": "之則為四方便門。執成邪見網。永墮外道種族。通為",
    "X62n1182_002:0343c06": "方便門。便入聖賢階位。故曰般若如大火聚。觸著便",
    "X62n1182_002:0343c07": "燒。此謂四邊不容執著也。又曰般若如清涼池。隨方",
    "X62n1182_002:0343c08": "可入。此謂四門皆堪入道也。然全大火聚是清涼池。",
    "X62n1182_002:0343c09": "非離火聚別有涼池。全清涼池是大火聚。非離涼池",
    "X62n1182_002:0343c10": "別有火聚。所謂毫釐有差。天地懸隔。毫釐無差。天地",
    "X62n1182_002:0343c11": "懸隔也。",
    "X62n1182_002:0343c12": "華嚴經節略要旨",
    "X62n1182_002:0343c13": "大方廣佛華嚴經者。乃毗盧遮那如來。於菩提場初",
    "X62n1182_002:0343c14": "成正覺。七處九會。一音頓演稱性法門也。案西域記。",
    "X62n1182_002:0343c15": "此經有三本。上中二本。其偈品以世界微塵論。下本",
    "X62n1182_002:0343c16": "猶有十萬偈。四十八品。結集之後。收入龍宮。以上中",
    "X62n1182_002:0343c17": "二本。非閻浮提人心力能持。故龍樹大士。但於龍宮",
    "X62n1182_002:0343c18": "記出此本。流布人間。而經來此土。有晉唐兩譯。佛陀",
    "X62n1182_002:0343c19": "波陀羅所譯六十卷。三十四品。唐實叉難陀所譯八",
    "X62n1182_002:0343c20": "十卷。三十九品。即今經也。然文雖未備。義已周圓。神",
    "X62n1182_002:0343c21": "而會之。存乎其人。文中前後共有七處九會。古德判",
    "X62n1182_002:0343c22": "為五周四分。曲盡精詳。今古同遵。第一會。說毗盧遮",
    "X62n1182_002:0343c23": "那如來依正因果法門。經文凡十一卷。六品。即四分",
    "X62n1182_002:0343c24": "中舉果勸樂生信分。五周中所信因果周也(此中因果。乃聖",
    "X62n1182_002:0344a01": "位中修證之圓因妙果。非善惡因果之謂也。後皆倣此)其次六會。以次說十信",
    "X62n1182_002:0344a02": "十住十行十回向十地等妙二覺法門。共四十一卷。",
    "X62n1182_002:0344a03": "三十一品。即四分中修因契果生解分。五周中差別",
    "X62n1182_002:0344a04": "因果平等因果二周也。第八一會。說離世間法門。普",
    "X62n1182_002:0344a05": "慧雲興二百問。普賢缾瀉二千酧。重明因果行相。共",
    "X62n1182_002:0344a06": "七卷。一品。即四分中託法進修成行分。五周中成行",
    "X62n1182_002:0344a07": "因果周也。第九一會。有本有末。初如來現相放光。具",
    "X62n1182_002:0344a08": "答諸菩薩心念所請果海中事三十問。令其現證。為",
    "X62n1182_002:0344a09": "本會。後文殊於福城東際大塔廟前令六千比丘頓",
    "X62n1182_002:0344a10": "證十信滿心。指善財童子南參諸善知識。為末會。共",
    "X62n1182_002:0344a11": "二十一卷。一品。即四分中依人證入成德分。五周中",
    "X62n1182_002:0344a12": "證入因果周也。以前三十八品。雖廣談法界因果。但",
    "X62n1182_002:0344a13": "令生信開解起行造修。至此方始證入。苟無此證。前",
    "X62n1182_002:0344a14": "之信解行俱為虗設。故以證終焉。詳夫全經之大旨。",
    "X62n1182_002:0344a15": "統唯一真法界。葢圓該萬有。唯是一心。覿體全真。融",
    "X62n1182_002:0344a16": "通交攝。是為諸佛極證之果海。亦即眾生本有之心",
    "X62n1182_002:0344a17": "源也。然法界勢含四重。(謂理法界。事法界。理事無礙法界。事事無礙法界也)重",
    "X62n1182_002:0344a18": "重無盡。因果緣起六位。(即前信住行向地等妙二覺也)位位圓融。圓",
    "X62n1182_002:0344a19": "融不礙行布。行布於圓融。差別非離平等。平等其差",
    "X62n1182_002:0344a20": "別。初則舉法界而全成因果。萬德萬行昭然。後乃融",
    "X62n1182_002:0344a21": "因果而混同法界。一毫一塵廓爾。雖四重六位有殊。",
    "X62n1182_002:0344a22": "隱顯開合無定。而原始要終。究不離乎一真法界。故",
    "X62n1182_002:0344a23": "曰無不從此法界流。無不還歸此法界也。是以一心",
    "X62n1182_002:0344a24": "萬法。舒卷自由。三際十方。縱橫無礙。十世古今互現。",
    "X62n1182_002:0344b01": "無邊剎境交羅。猶帝網之千珠。光含眾影。類天池之",
    "X62n1182_002:0344b02": "一滴。味具百川。故界標華藏。具見染淨之融通。而佛",
    "X62n1182_002:0344b03": "號毗盧。直示應真之不二。五周四分之金文。瀾翻於",
    "X62n1182_002:0344b04": "口海。六相十玄之妙旨。星燦於義天。可謂教啟無上",
    "X62n1182_002:0344b05": "圓宗。法窮甚深理窟者矣。故得若聞若見。圓文殊智",
    "X62n1182_002:0344b06": "鑒於自心。或誦或持。啟普賢行門於徧界。人人入金",
    "X62n1182_002:0344b07": "剛之藏。塵塵樹功德之林。直得一生事辦。則我即善",
    "X62n1182_002:0344b08": "財。但使法界願周。而誰非淨滿。經云。此經不入一切",
    "X62n1182_002:0344b09": "餘眾生手。論云。唯付屬最上大心凡夫。斯言豈無謂",
    "X62n1182_002:0344b10": "哉。故知排斥久修開士。聾瞽上德聲聞。是皆所以融",
    "X62n1182_002:0344b11": "權執。引大心之深意也。然則食金剛之少許。固已植",
    "X62n1182_002:0344b12": "乎聖因。剖大經於微塵。終有待夫智者。況一字法門。",
    "X62n1182_002:0344b13": "海墨書而不盡。千重樓閣。指聲彈而頓開非貝葉之",
    "X62n1182_002:0344b14": "所能詮。豈管窺可得而測。勉述大端。聊備采覽云爾。",
    "X62n1182_002:0344b15": "如欲詳明者。藏中有清涼觀國師疏鈔。棗柏李長",
    "X62n1182_002:0344b16": "者合論。其疏盡精微。沖深包博。而論得大體。痛快",
    "X62n1182_002:0344b17": "直截。二者參而觀之。則華嚴大旨。無餘蘊矣。",
    "X62n1182_002:0344b18": "楞嚴二決定義",
    "X62n1182_002:0344b19": "初義葢示根中之湛性為真因。真因得而後果證可",
    "X62n1182_002:0344b20": "期。二義葢指根中之結相為惑本。惑本明而後斷修",
    "X62n1182_002:0344b21": "有要。湛性者。六根之性也。不變之真也。結相者。六根",
    "X62n1182_002:0344b22": "之相也。隨緣之妄也。斯則唯一六根。特相妄性真之",
    "X62n1182_002:0344b23": "別耳。惟其相妄。故須解之令盡。惟其性真。故可依而",
    "X62n1182_002:0344b24": "為因。然真既不變。則妄即本空。而妄既緣起。則真必",
    "X62n1182_002:0344c01": "全隱。約妄緣起而真全隱。修德固不可缺。且真不變",
    "X62n1182_002:0344c02": "而妄元空。性德尤所當明。性德固資修德而顯。修德",
    "X62n1182_002:0344c03": "全依性德而成。合二門之義觀之。真妄交融。性修雙",
    "X62n1182_002:0344c04": "妙之旨。無餘蘊矣。然則推此而往。根身世界。物物頭",
    "X62n1182_002:0344c05": "頭。真也妄也。圓陀陀活潑潑。渾無定相。云為動作。心",
    "X62n1182_002:0344c06": "心念念。性也修也。淨灑灑赤躶躶。了無定執。如是則",
    "X62n1182_002:0344c07": "何惑不斷。何果不成。而實亦無斷無不斷。無成無不",
    "X62n1182_002:0344c08": "成。特對迷心倒見者強分別耳。",
    "X62n1182_002:0344c09": "楞嚴頓歇漸修說",
    "X62n1182_002:0344c10": "前云汝但不隨分別三種相續。狂性自歇。歇即菩提",
    "X62n1182_002:0344c11": "何藉劬勞肯綮修證。似令一念頓歇也。此云菩提涅",
    "X62n1182_002:0344c12": "槃尚在遙遠。非汝歷劫辛勤修證。雖復多聞。祇益戲",
    "X62n1182_002:0344c13": "論。似令歷劫漸修也。阿難之根。不劣於滿慈。而滿慈",
    "X62n1182_002:0344c14": "之位。差勝於阿難。何其修證難易之相懸若是耶。此",
    "X62n1182_002:0344c15": "葢世尊據念劫圓融之理。頓漸不二之宗。顯妄空以",
    "X62n1182_002:0344c16": "奪法執。斥徒聞而策真修。即所謂看孔著楔。應病與",
    "X62n1182_002:0344c17": "藥也。試論之。一念歇狂。頓也。不了則流為長劫。歷劫",
    "X62n1182_002:0344c18": "勤修。漸也。究亦不離於一念。此念劫頓漸。似相懸而",
    "X62n1182_002:0344c19": "實不離也。況乃念性元空。時節無體。迷時似有隔異。",
    "X62n1182_002:0344c20": "悟後本自圓融。一念本不殊長劫。而長劫原祇是一",
    "X62n1182_002:0344c21": "念。復何念劫頓漸之可疑哉。向使滿慈不索妄因而",
    "X62n1182_002:0344c22": "執實有。阿難不溺多聞而廢進修。則世尊頓歇漸修",
    "X62n1182_002:0344c23": "之說。亦不容拈出矣。",
    "X62n1182_002:0344c24": "金剛經實有法發菩提心說",
    "X62n1182_002:0345a01": "金剛經。圓明五眼。洞徹三心。一段。乃解上文實無有",
    "X62n1182_002:0345a02": "法發菩提心者之義。謂眾生所以為眾主者。為有妄",
    "X62n1182_002:0345a03": "心故也。三心既不可得。眾生豈復可得眾生不可得。",
    "X62n1182_002:0345a04": "誰為能發之人。三心不可得。何為所發之心。故曰實",
    "X62n1182_002:0345a05": "無有法發菩提心者。又妄心不可得。則全妄即真。眾",
    "X62n1182_002:0345a06": "生不可得。則全生即佛。果見到全妄即真全生即佛。",
    "X62n1182_002:0345a07": "是為不發而發。稱性開發阿耨多羅三藐三菩提心。",
    "X62n1182_002:0345a08": "如此發心。何更有法可得。故曰實無有法發菩提心",
    "X62n1182_002:0345a09": "者。",
    "X62n1182_002:0345a10": "楞嚴經知見無見說",
    "X62n1182_002:0345a11": "楞嚴經知見無見一語。至為要妙。總攝一切諸要妙",
    "X62n1182_002:0345a12": "句。以其即是見猶離見也。華屋之門也。狂心頓歇也。",
    "X62n1182_002:0345a13": "不取無非幻也。聞復翳根除也。歸無所得也。滅妄名",
    "X62n1182_002:0345a14": "真也。全修在性也。覓心了不可得也。心空及第歸也。",
    "X62n1182_002:0345a15": "子轉身而就父也。臣退位以朝君也。父子投機也。君",
    "X62n1182_002:0345a16": "臣道合也。以少方便疾得成佛也。緣起無生也。知之",
    "X62n1182_002:0345a17": "一字眾妙之門也。剎那而登正覺也。體得無心道也",
    "X62n1182_002:0345a18": "休也。諸聖所知轉相傳授妄想無性也。一超直入如",
    "X62n1182_002:0345a19": "來地。回頭慚愧好兒孫也。自是不歸歸便得。故鄉風",
    "X62n1182_002:0345a20": "月有誰爭也。撒手到家何所似。更無一物獻尊堂也。",
    "X62n1182_002:0345a21": "知而無知。不是無知而說無知也。即此見聞非見聞。",
    "X62n1182_002:0345a22": "無餘聲色可呈君也。根既不立。塵無所緣。根塵兩亡。",
    "X62n1182_002:0345a23": "靈光獨耀也。類此句義。不能盡舉。唯此四句。攝盡無",
    "X62n1182_002:0345a24": "餘。所謂緊要處佛法無多子也。果能一念相應。是為",
    "X62n1182_002:0345b01": "真轉全經。古德如慈明圓權大道棲賢舜廣道者等",
    "X62n1182_002:0345b02": "諸人。於大見道後。皆作此工夫。謂之無心體道。以其",
    "X62n1182_002:0345b03": "是還鄉要路。歸真祕訣也。",
    "X62n1182_002:0345b04": "一乘決疑論說",
    "X62n1182_002:0345b05": "欲得不招無間業。莫謗如來正法輪。此古德大慈悲",
    "X62n1182_002:0345b06": "心淚出痛腸語也。良以我釋迦如來。為眾生故。修證",
    "X62n1182_002:0345b07": "此法。無央數劫。行諸一切難行法行。捨所愛之國城",
    "X62n1182_002:0345b08": "妻子頭目腦髓。不知其幾千萬億。至於道成。仍以平",
    "X62n1182_002:0345b09": "等大悲。順悉檀義而敷衍之。故凡一句一字。皆無明",
    "X62n1182_002:0345b10": "長夜之寶炬。生死苦海之慈航。凡在有情。孰不蒙益。",
    "X62n1182_002:0345b11": "而諸子以依通之見。肆口詆訶。障正法明。瞎將來眼。",
    "X62n1182_002:0345b12": "疑誤眾生。殊非小小。謂其無罪。寧有是處。茲以一乘",
    "X62n1182_002:0345b13": "之理。剖決羣疑。正大光明。直截痛快。蕩迷雲而淨盡。",
    "X62n1182_002:0345b14": "耀佛日以重光。誠為法門一大金湯矣。當是時也。諸",
    "X62n1182_002:0345b15": "子天眼法執。果得已通已忘。自能深生隨喜正使未",
    "X62n1182_002:0345b16": "忘未通。定當頓獲勝益。故知此論之作。非特有益於",
    "X62n1182_002:0345b17": "法門。實則有益於諸子。不唯有益於諸子。且深有益",
    "X62n1182_002:0345b18": "於天下後世之學者。請即流通以廣法施。",
    "X62n1182_002:0345b19": "相相離相心心印心略解",
    "X62n1182_002:0345b20": "原夫境逐念生。念泯則相相離相。妄依真起達真則",
    "X62n1182_002:0345b21": "心心印心。惟其離也。有相皆歸實相。即斯印矣。無心",
    "X62n1182_002:0345b22": "不屬真心。是以滯相迷真。頭頭障礙。背塵合覺。法法",
    "X62n1182_002:0345b23": "圓通。心相大端。略申管見。精微詳釋。以俟多聞。",
    "X62n1182_002:0345b24": "跋",
    "X62n1182_002:0345c01": "淨土津梁跋",
    "X62n1182_002:0345c02": "乙巳仲秋。衍法志公和尚。會刻淨土經論文集成。屬",
    "X62n1182_002:0345c03": "跋數語。余因歷觀。三經明因舉果。大開淨土之門。三",
    "X62n1182_002:0345c04": "論顯理破迷。的示唯心之要。龍舒文。導初機而精詳",
    "X62n1182_002:0345c05": "曲盡。指歸集。采眾善於事理圓通。或問數紙。搜抉禪",
    "X62n1182_002:0345c06": "者孤陋之疑。法語一章。力振行人因循之弊。雲棲願",
    "X62n1182_002:0345c07": "文自注戒殺放生等篇。莫非往生急務。助行要門。至",
    "X62n1182_002:0345c08": "若蓮華世界詩。雖文出游戲。而理實圓常。況寫境傳",
    "X62n1182_002:0345c09": "神。引心入觀。攝化門中為不可少。善哉。念佛一門。得",
    "X62n1182_002:0345c10": "此諸說。無機不被。無路不通。統萬流而歸淨土。誠為",
    "X62n1182_002:0345c11": "一大津梁矣。爰為題名曰淨土津梁。然而津梁雖設。",
    "X62n1182_002:0345c12": "履踐在人。撩起便行。阿誰無分。所貴賈勇先登。占寶",
    "X62n1182_002:0345c13": "蓮之上品。玄關直踏。獲法忍於無生。佛記早承。願輪",
    "X62n1182_002:0345c14": "速轉。徧剎網而縱橫應化。盡劫波以展轉津梁。則苦",
    "X62n1182_002:0345c15": "海勞生。由是而蒙利濟者。可復量哉。如其逐世波而",
    "X62n1182_002:0345c16": "忘返。趨險道以苟安。或則玩津梁而不進。守津梁以",
    "X62n1182_002:0345c17": "自足。不驚汩沒竛竮之苦。卒致問橋戀筏之譏。其何",
    "X62n1182_002:0345c18": "以慰集者之苦心。且深昧夫命名者之大義也矣。或",
    "X62n1182_002:0345c19": "曰。和尚秉單傳之宗。以祖道自任。當依本分。直截示",
    "X62n1182_002:0345c20": "人。夫唯心淨土。當處現成。自性彌陀覿體不隔。乃為",
    "X62n1182_002:0345c21": "是津梁之說。以起人心外有法。去來取捨之見乎。噫。",
    "X62n1182_002:0345c22": "通元峰頂。不是人間。心外無法。滿目青山。本分直截",
    "X62n1182_002:0345c23": "耶。去來取捨耶。於此緇素分明。許汝會唯心自性。如",
    "X62n1182_002:0345c24": "或未然。莫寐語好。",
    "X62n1182_002:0346a01": "跋德全禪人血書蓮華經",
    "X62n1182_002:0346a02": "無我而靈者。佛知見也。有我而昧者。眾生知見也。生",
    "X62n1182_002:0346a03": "佛知見無殊。特一妄我間之耳。夫大迷之本存乎我。",
    "X62n1182_002:0346a04": "而我之最愛者莫過身。苟眾生之身見不亡。我執不",
    "X62n1182_002:0346a05": "破。則生死輪回。曷能自已。德禪人密發九品淨願。書",
    "X62n1182_002:0346a06": "成七軸蓮經。以無情之霜刀。刺難出之身血。十指瀝",
    "X62n1182_002:0346a07": "乾。一心不動。偉矣哉。真無邊苦海中。頓空我見。直出",
    "X62n1182_002:0346a08": "生死之勇猛丈夫也。噫。禪人初發是念。蓮華種植時",
    "X62n1182_002:0346a09": "也。日漸刺書。蓮華增長時也。七卷功圓。蓮華光香具",
    "X62n1182_002:0346a10": "足時也。如是則禪人之淨因已成矣。但當莫忘本願。",
    "X62n1182_002:0346a11": "繫心念佛。直待此方報謝。彼土華開。即見佛聞法因",
    "X62n1182_002:0346a12": "圓果滿時也。雖然。即今試問禪人。方金刀裂肉血筆",
    "X62n1182_002:0346a13": "縱橫時。其知疼痛而成點畫者。靈耶。昧耶。我耶。非我",
    "X62n1182_002:0346a14": "耶。佛知見耶。眾生知見耶。於此了然。則佛國非遙。寶",
    "X62n1182_002:0346a15": "蓮正放。或猶未也。請分明記取。以質諸彌陀老子。",
    "X62n1182_002:0346a16": "跋明初禪人血書蓮華經",
    "X62n1182_002:0346a17": "金刀未舉。班管未拈。盡十方是部血淋淋的妙法華",
    "X62n1182_002:0346a18": "經。於斯見徹。謂靈山一會未散可也。謂靈山一會本",
    "X62n1182_002:0346a19": "不曾會亦可也。向當時喝散可也。於今日再會亦可",
    "X62n1182_002:0346a20": "也。大用現前。不存軌則。如王寶劒。殺活臨時。如是刺",
    "X62n1182_002:0346a21": "血。如是書經。是真精進。是名真法供養如來可以暢",
    "X62n1182_002:0346a22": "本師出世之懷。何以來古佛泥洹之塔。直令十二類",
    "X62n1182_002:0346a23": "生。迎刃而命根頓斷。無邊法藏。點筆而文采全彰。莫",
    "X62n1182_002:0346a24": "不滴滴歸源。言言得髓。奚止刺無能刺。書無所書。鋪",
    "X62n1182_002:0346b01": "好華於錦上。指明月於天邊也哉。明禪人年齒尚少。",
    "X62n1182_002:0346b02": "向道唯誠。刺血書經。歸心樂土。果能聞是說而不生",
    "X62n1182_002:0346b03": "驚怖。是為解第一義。上品生因。如其未然直須十二",
    "X62n1182_002:0346b04": "時中。四威儀內。以書經之念。念念忘緣。刺血之心。心",
    "X62n1182_002:0346b05": "心憶佛。管取金臺可以坐待。妙諦不日親聞。否則必",
    "X62n1182_002:0346b06": "見我為能書。經為所書。彼是刺血時。彼是書經處。以",
    "X62n1182_002:0346b07": "生滅心。取實相法。轉不輕行。為我慢幢。不特全迷妙",
    "X62n1182_002:0346b08": "法。遠背佛心。且深負此一點百劫千生不易發起之",
    "X62n1182_002:0346b09": "勇猛淨信。為可惜矣。禪人其勉之。",
    "X62n1182_002:0346b10": "書蓮華經普門品後",
    "X62n1182_002:0346b11": "題標妙法。何法也。品號普門。何門也。說者謂。一光東",
    "X62n1182_002:0346b12": "照。十界圓彰。隨類現身。應念脫苦。未為非是。特其末",
    "X62n1182_002:0346b13": "耳。直須未舉以前。向世尊開口不得處。大士回避不",
    "X62n1182_002:0346b14": "及時。親見法法此法。門門此門。正與麼時不與麼會。",
    "X62n1182_002:0346b15": "始具看經眼。否則入海算沙。執指為月。不唯埋沒己",
    "X62n1182_002:0346b16": "靈。見惜明眼。將恐普門。漸閉而妙法終隱矣。默超居",
    "X62n1182_002:0346b17": "土有見於此。得是經而裝帙之。屬綴數語。普為見聞",
    "X62n1182_002:0346b18": "隨喜者。震塗毒鼓。食少金剛。其意豈淺淺哉。",
    "X62n1182_002:0346b19": "二有室跋",
    "X62n1182_002:0346b20": "經云。從是西方過十萬億佛土。有世界名曰極樂。其",
    "X62n1182_002:0346b21": "土有佛。號阿彌陀。今現在說法。此金口誠言。分明指",
    "X62n1182_002:0346b22": "示。而世之昧者。猶謬執唯心。橫生異議。可悲也。因特",
    "X62n1182_002:0346b23": "書此以名余室。用警省焉。",
    "X62n1182_002:0346b24": "余以二有名室。或者淺之。吁。是尚不知即空之有。有",
    "X62n1182_002:0346c01": "而非有。況復雙泯雙存。超四句。該四句。圓教有門之",
    "X62n1182_002:0346c02": "有。與夫性具本有之有耶。其謂之淺也宜矣。無庸辯。",
    "X62n1182_002:0346c03": "跋禪人勇建血書楞嚴經莊嚴淨土",
    "X62n1182_002:0346c04": "首楞嚴者。稱性大定之名也。以如來藏心而為體性。",
    "X62n1182_002:0346c05": "以耳根圓通而為入門。以窮極聖位而為究竟。此依",
    "X62n1182_002:0346c06": "藏性之理。起稱性之行。還復證入。藏性全體。一經大",
    "X62n1182_002:0346c07": "旨。義盡於斯。故文殊於是請結經名。此後復明昧此",
    "X62n1182_002:0346c08": "難免七趣沈淪。修此須防五魔擾亂者。但反襯正宗。",
    "X62n1182_002:0346c09": "以補足其間要務耳。經中兼明淨土。其處有四。第一",
    "X62n1182_002:0346c10": "大勢至法王子。親稟念佛法門於超日月光佛。其所",
    "X62n1182_002:0346c11": "陳念法。至為切要。而大士修因契果。自利利他。唯以",
    "X62n1182_002:0346c12": "念佛。皆悉具足。第二乾慧地中云。現前殘質不復續",
    "X62n1182_002:0346c13": "生。夫乾慧地。雖圓伏五住。見思尚猶未斷。何以便不",
    "X62n1182_002:0346c14": "續生。葢超同居穢土。生同居淨土矣。智者大師是其",
    "X62n1182_002:0346c15": "明證。第三情想升沈中云。純想即飛。必生天上。若飛",
    "X62n1182_002:0346c16": "心中。兼福兼慧。及與淨願。自然心開。見十方佛清淨",
    "X62n1182_002:0346c17": "國土。隨願往生。前乾慧地。猶屬聖位。此則博地凡夫。",
    "X62n1182_002:0346c18": "純想之心。便往生有分。此葢我釋迦如來大慈悲心。",
    "X62n1182_002:0346c19": "熾然輪回之中。特地拈出此橫出三界之要道耳。古",
    "X62n1182_002:0346c20": "今未入聖位之人。臨終往生者。是其證也。第四流通",
    "X62n1182_002:0346c21": "分中。若有一人身具重罪。將招極惡。一念宏法。變其",
    "X62n1182_002:0346c22": "所受地獄苦因。為安樂國。重罪尚然。況輕罪乎。況無",
    "X62n1182_002:0346c23": "罪乎。無福尚然。況有福乎。況多福乎。一念尚然。況多",
    "X62n1182_002:0346c24": "念乎。況終年終身乎。其往生不在中下品矣。古今宏",
    "X62n1182_002:0347a01": "法諸師。現相往生者。皆其證也。夫念佛法門。專逗十",
    "X62n1182_002:0347a02": "方之機。三根齊被。耳根圓通。專逗此方之機。唯利上",
    "X62n1182_002:0347a03": "根。且示阿難以就路還家。故文殊大士曲為揀選。非",
    "X62n1182_002:0347a04": "謂耳根獨勝。念佛便劣也。讀經者不可不知。禪人血",
    "X62n1182_002:0347a05": "書此經。流通大法。實為希有難能之行。其於往生當",
    "X62n1182_002:0347a06": "必有分焉。",
    "X62n1182_002:0347a07": "書問",
    "X62n1182_002:0347a08": "覆香嚴居士書",
    "X62n1182_002:0347a09": "月內二十九日。得尊札。備悉一切。欣慰無量。讀札內",
    "X62n1182_002:0347a10": "有念佛期過三七尚未見相好云云。觀此用心之切。",
    "X62n1182_002:0347a11": "立行之猛。此百日內。當必有大不思議之成就。但此",
    "X62n1182_002:0347a12": "時不可預存期効之心。存之則增躁動而翻為障礙",
    "X62n1182_002:0347a13": "矣。此係修行門中微細心病。不可不知。直須深信諦",
    "X62n1182_002:0347a14": "了。心外無佛。佛外無心全心即佛。全佛即心。一念現",
    "X62n1182_002:0347a15": "前。即一念相應。念念現前。即念念相應。但使此念常",
    "X62n1182_002:0347a16": "現在前。便是真實効驗。離此念外別求効驗。便是間",
    "X62n1182_002:0347a17": "斷。便不親切。便入岐路矣。經云。是心作佛。是心是佛。",
    "X62n1182_002:0347a18": "正此之謂也。鄙見如此。不識居士於意云何。至如長",
    "X62n1182_002:0347a19": "水之問。琅琊之答。鍼鋒直截明白。不可更為蛇足。果",
    "X62n1182_002:0347a20": "能於此正眼洞開。覻破瑯琊。捉敗長水。楞嚴大旨。思",
    "X62n1182_002:0347a21": "過半矣。然雖如此。正好擲向他方世界。且自一心念",
    "X62n1182_002:0347a22": "佛。若曰開少解路。則更不勞拈出矣。柴紫錄久聞其",
    "X62n1182_002:0347a23": "名。第未親見其書。未可懸斷。寺中近日唯嘉園居士",
    "X62n1182_002:0347a24": "兼旬或一至。此外別無客跡。不慧逐日與諸衲子揮",
    "X62n1182_002:0347b01": "麈談經。罷即焚香晏坐。或讐校華嚴。或檢閱津梁。別",
    "X62n1182_002:0347b02": "亦無事楞嚴已講竟六卷。約於後七月間。可圓全部。",
    "X62n1182_002:0347b03": "因思半載之內。兩終此經。亦閻浮提人生一大快事",
    "X62n1182_002:0347b04": "也。然唯循行數墨而已。絕無一字之新得。并書以博",
    "X62n1182_002:0347b05": "一笑。",
    "X62n1182_002:0347b06": "答江南彭二林居士書",
    "X62n1182_002:0347b07": "仰惟居士。深入淨宗。廣陳法施。自他並利。解行俱圓。",
    "X62n1182_002:0347b08": "可謂現居士身。修菩薩行。不違本願。不忘佛屬者矣。",
    "X62n1182_002:0347b09": "向得三經新論。妄為評題。不見罪責。已出分外。茲復",
    "X62n1182_002:0347b10": "寄示種種新刻。屬令論定。益覺赧顏。山野唯教乘大",
    "X62n1182_002:0347b11": "旨。粗知向方。而幼失問學。語不成文。故兩處住持。二",
    "X62n1182_002:0347b12": "十餘年。檀護之門。未投隻字。今感居士虗懷遠問。為",
    "X62n1182_002:0347b13": "法之誠。遂頓忘固陋。罄己所知。直詞以告。其當否去",
    "X62n1182_002:0347b14": "取。唯高明以自裁焉。念佛決疑兩論。皆發前人所未",
    "X62n1182_002:0347b15": "發。一以見慧解之超卓。一以彰衛道之真切。並沒量",
    "X62n1182_002:0347b16": "大人出格作用。可續入藏。永永流通。序跋皆精當。間",
    "X62n1182_002:0347b17": "有可商之處。簽辯於後。",
    "X62n1182_002:0347b18": "與瑞一李居士書",
    "X62n1182_002:0347b19": "屢有書來。曾未覆答。師資心契。諒不我疑。聞在南中。",
    "X62n1182_002:0347b20": "竭力辦公。盡心護法。修持不輟。勸導維殷。此則自行",
    "X62n1182_002:0347b21": "化他。二利並舉。世法佛法。一道齊行。或雁信時通。或",
    "X62n1182_002:0347b22": "口碑傳誦。每一聞見。且慰且欣。因思道無不在。豈分",
    "X62n1182_002:0347b23": "朝野。而修證之際。實有易難。的論修道。出家尚不易。",
    "X62n1182_002:0347b24": "況在家耶。居家已難。況居官耶故知即塵勞為佛事。",
    "X62n1182_002:0347c01": "化熱惱作清涼。苟非忍證無生。位登不退。深入如來",
    "X62n1182_002:0347c02": "之室。權現宰官之身者。恐終不免塵緣漸染。而道念",
    "X62n1182_002:0347c03": "日微也。今賢契信向此道未久。便能於衝繁官署。猛",
    "X62n1182_002:0347c04": "切乃爾。非宿善根力。謂之何哉。雖然。猶須痛念三界",
    "X62n1182_002:0347c05": "無安。肉身苦惱。生死路險。人命無常。幸聞佛法。幸生",
    "X62n1182_002:0347c06": "信心。幻境幻緣。隻眼覰破。佛心佛行。赤體儋當。淨業",
    "X62n1182_002:0347c07": "得修且修。宦場可下便下。無少生留戀。無虗棄光陰。",
    "X62n1182_002:0347c08": "務期事辦一生。華開上品。庶幾不負自己多生熏習",
    "X62n1182_002:0347c09": "之善願。我佛長劫護念之慈恩。而成一世出世間之",
    "X62n1182_002:0347c10": "勇猛丈夫焉。",
    "X62n1182_002:0347c13": "念佛伽陀(附)",
    "X62n1182_002:0347c15": "嗣法門人　了如等　述錄",
    "X62n1182_002:0347c16": "教義百偈",
    "X62n1182_002:0347c17": "　一句彌陀　　我佛心要　　豎徹五時　　橫該八教",
    "X62n1182_002:0347c18": "　一句彌陀　　意旨如何　　知音常少　　木耳偏多",
    "X62n1182_002:0347c19": "　一句彌陀　　大意分明　　蛇生弓影　　藥出金瓶",
    "X62n1182_002:0347c20": "　一句彌陀　　名異方便　　普攝羣機　　旁通一綫",
    "X62n1182_002:0347c21": "　一句彌陀　　開往生門　　是多福德　　非少善根",
    "X62n1182_002:0347c22": "　一句彌陀　　臨終佛現　　四辯親宣　　六方共讚",
    "X62n1182_002:0347c23": "　一句彌陀　　成佛標準　　以念佛心　　入無生忍",
    "X62n1182_002:0347c24": "　一句彌陀　　證三不退　　祇此一生　　便鋪佛位",
    "X62n1182_002:0348a01": "　一句彌陀　　滿十大願　　豈得普賢　　錯教了辦",
    "X62n1182_002:0348a02": "　一句彌陀　　白牛駕勁　　其疾如風　　行步平正",
    "X62n1182_002:0348a03": "　一句彌陀　　如來藏心　　水外無浪　　器原是金",
    "X62n1182_002:0348a04": "　一句彌陀　　妙真如性　　春在華枝　　像含古鏡",
    "X62n1182_002:0348a05": "　一句彌陀　　清淨實相　　絕議絕思　　難名難狀",
    "X62n1182_002:0348a06": "　一句彌陀　　圓融法界　　覿體全真　　交羅無礙",
    "X62n1182_002:0348a07": "　一句彌陀　　大圓智鏡　　身土影含　　重重掩映",
    "X62n1182_002:0348a08": "　一句彌陀　　空如來藏　　萬法未形　　一真絕相",
    "X62n1182_002:0348a09": "　一句彌陀　　圓滿菩提　　天更無上　　雲不與齊",
    "X62n1182_002:0348a10": "　一句彌陀　　大般涅槃　　一輪明月　　萬里空寒",
    "X62n1182_002:0348a11": "　一句彌陀　　開般若門　　十虗萬法　　一口平吞",
    "X62n1182_002:0348a12": "　一句彌陀　　華屋門開　　從者裏入　　快隨我來",
    "X62n1182_002:0348a13": "　一句彌陀　　入王三昧　　似地均擎　　如天普葢",
    "X62n1182_002:0348a14": "　一句彌陀　　得大總持　　轉一切物　　使十二時",
    "X62n1182_002:0348a15": "　一句彌陀　　性本自空　　星皆拱北　　水盡朝東",
    "X62n1182_002:0348a16": "　一句彌陀　　法界緣起　　淨業正因　　菩提種子",
    "X62n1182_002:0348a17": "　一句彌陀　　如鏡照鏡　　宛轉互含　　重疊交暎",
    "X62n1182_002:0348a18": "　一句彌陀　　似空合空　　了無痕縫　　卻有西東",
    "X62n1182_002:0348a19": "　一句彌陀　　一大藏經　　縱橫文彩　　絕待幽靈",
    "X62n1182_002:0348a20": "　一句彌陀　　一大藏律　　瞥爾淨心　　戒波羅蜜",
    "X62n1182_002:0348a21": "　一句彌陀　　一大藏論　　當念心開　　慧光如噴",
    "X62n1182_002:0348a22": "　一句彌陀　　一藏祕密　　發本神通　　具大威力",
    "X62n1182_002:0348a23": "　一句彌陀　　渾全大藏　　戒定慧光　　流出無量",
    "X62n1182_002:0348a24": "　一句彌陀　　繩本是麻　　奈何不會　　翻疑作蛇",
    "X62n1182_002:0348b01": "　一句彌陀　　罕聞罕睹　　影現鏡林　　響宣天鼓",
    "X62n1182_002:0348b02": "　一句彌陀　　無可譬喻　　古鏡當臺　　水銀墮地",
    "X62n1182_002:0348b03": "　一句彌陀　　老婆心苦　　運萬斛舟　　發千鈞弩",
    "X62n1182_002:0348b04": "　一句彌陀　　明明是有　　四辯八音　　婆心苦口",
    "X62n1182_002:0348b05": "　一句彌陀　　的的是無　　鎔他萬像　　入我洪鑪",
    "X62n1182_002:0348b06": "　一句彌陀　　亦無亦有　　夢裏山川　　鏡中華柳",
    "X62n1182_002:0348b07": "　一句彌陀　　非有非無　　捺著便轉　　水上壺盧",
    "X62n1182_002:0348b08": "　一句彌陀　　第一義諦　　尚超百非　　豈落四句",
    "X62n1182_002:0348b09": "　一句彌陀　　妙圓三諦　　最清涼池　　大猛火聚",
    "X62n1182_002:0348b10": "　一句彌陀　　得大自在　　轉變聖凡　　融通世界",
    "X62n1182_002:0348b11": "　一句彌陀　　有功者賞　　王膳盈前　　髻珠在掌",
    "X62n1182_002:0348b12": "　一句彌陀　　里仁為美　　居卜來歸　　枯樁非鬼",
    "X62n1182_002:0348b13": "　一句彌陀　　非難非易　　九品蓮華　　一生心力",
    "X62n1182_002:0348b14": "　一句彌陀　　就路還家　　可惜癡人　　棄金擔麻",
    "X62n1182_002:0348b15": "　一句彌陀　　橫出娑婆　　儞信不及　　吾末如何",
    "X62n1182_002:0348b16": "　一句彌陀　　歸元捷徑　　緊要資糧　　唯信願行",
    "X62n1182_002:0348b17": "　一句彌陀　　要在信深　　蓮芽九品　　抽自此心",
    "X62n1182_002:0348b18": "　一句彌陀　　要在願切　　寸心欲焚　　雙目流血",
    "X62n1182_002:0348b19": "　一句彌陀　　要在行專　　單提一念　　斬斷萬緣",
    "X62n1182_002:0348b20": "　一句彌陀　　誓成片段　　拌此一生　　作箇閒漢",
    "X62n1182_002:0348b21": "　一句彌陀　　只恁麼念　　百八輪珠　　綫斷重換",
    "X62n1182_002:0348b22": "　一句彌陀　　不急不緩　　心口一如　　歷歷而轉",
    "X62n1182_002:0348b23": "　一句彌陀　　愈多愈好　　如人學射　　久習則巧",
    "X62n1182_002:0348b24": "　一句彌陀　　攝心密持　　如人飲水　　冷煖自知",
    "X62n1182_002:0348c01": "　一句彌陀　　譬猶掘井　　就下近泥　　價廉工省",
    "X62n1182_002:0348c02": "　一句彌陀　　類如鑽火　　木煖煙生　　暫停不可",
    "X62n1182_002:0348c03": "　一句彌陀　　全身頂戴　　人命無常　　光陰不再",
    "X62n1182_002:0348c04": "　一句彌陀　　如救頭然　　盡十分力　　期上品蓮",
    "X62n1182_002:0348c05": "　一句彌陀　　妙圓止觀　　寂寂惺惺　　無雜無間",
    "X62n1182_002:0348c06": "　一句彌陀　　險路砥平　　直抵寶所　　不住化城",
    "X62n1182_002:0348c07": "　一句彌陀　　如水清珠　　紛紜雜念　　不斷自無",
    "X62n1182_002:0348c08": "　一句彌陀　　頓入此門　　金翅擘海　　直取龍吞",
    "X62n1182_002:0348c09": "　一句彌陀　　塵緣自斷　　師子遊行　　驚散野干",
    "X62n1182_002:0348c10": "　一句彌陀　　驀直念過　　一踏到底　　香象渡河",
    "X62n1182_002:0348c11": "　一句彌陀　　無相心佛　　國土莊嚴　　更非他物",
    "X62n1182_002:0348c12": "　一句彌陀　　無為大法　　日用單提　　劒離寶匣",
    "X62n1182_002:0348c13": "　一句彌陀　　無漏真僧　　雪山藥樹　　險道明燈",
    "X62n1182_002:0348c14": "　一句彌陀　　滿檀那度　　裂破慳囊　　掀翻寶聚",
    "X62n1182_002:0348c15": "　一句彌陀　　滿尸羅度　　都攝六根　　圓淨三聚",
    "X62n1182_002:0348c16": "　一句彌陀　　滿羼提度　　二我相空　　無生忍悟",
    "X62n1182_002:0348c17": "　一句彌陀　　滿毗梨度　　不染纖塵　　直踏玄路",
    "X62n1182_002:0348c18": "　一句彌陀　　滿禪那度　　現諸威儀　　藏甚枯樹",
    "X62n1182_002:0348c19": "　一句彌陀　　滿般若度　　境寂心空　　雲開月露",
    "X62n1182_002:0348c20": "　一句彌陀　　想寂思專　　未離忍土　　已坐寶蓮",
    "X62n1182_002:0348c21": "　一句彌陀　　一朵寶蓮　　唯心之妙　　法爾如然",
    "X62n1182_002:0348c22": "　一句彌陀　　一朵寶蓮　　凡情不信　　亦宜其然",
    "X62n1182_002:0348c23": "　一句彌陀　　一朵寶蓮　　決定不信　　真箇可憐",
    "X62n1182_002:0348c24": "　一句彌陀　　一朵寶蓮　　直饒不信　　已染識田",
    "X62n1182_002:0349a01": "　一句彌陀　　宏通敢惰　　入大悲室　　坐法空座",
    "X62n1182_002:0349a02": "　一句彌陀　　無盡寶藏　　八字打開　　普同供養",
    "X62n1182_002:0349a03": "　一句彌陀　　斷諸煩惱　　全佛全心　　一了百了",
    "X62n1182_002:0349a04": "　一句彌陀　　滅除定業　　赫日輕霜　　洪爐片雪",
    "X62n1182_002:0349a05": "　一句彌陀　　能空苦報　　世界根身　　即粗而妙",
    "X62n1182_002:0349a06": "　一句彌陀　　圓轉三障　　即惑業苦　　成祕密藏",
    "X62n1182_002:0349a07": "　一句彌陀　　解難解冤　　慈光共仰　　法喜均沾",
    "X62n1182_002:0349a08": "　一句彌陀　　報未報恩　　裂纏緜網　　入解脫門",
    "X62n1182_002:0349a09": "　一句彌陀　　空諸惡趣　　萬德洪名　　那容思議",
    "X62n1182_002:0349a10": "　一句彌陀　　機逗人天　　參差三輩　　掩暎九蓮",
    "X62n1182_002:0349a11": "　一句彌陀　　化兼小聖　　回狹劣心　　向無上乘",
    "X62n1182_002:0349a12": "　一句彌陀　　超然無礙　　文殊普賢　　大人境界",
    "X62n1182_002:0349a13": "　一句彌陀　　微妙難思　　唯佛與佛　　乃能知之",
    "X62n1182_002:0349a14": "　一句彌陀　　列祖奉行　　馬鳴造論　　龍樹往生",
    "X62n1182_002:0349a15": "　一句彌陀　　因緣時節　　異香常聞　　蓮社創結",
    "X62n1182_002:0349a16": "　一句彌陀　　利大象龍　　永明禪伯　　智者教宗",
    "X62n1182_002:0349a17": "　一句彌陀　　感應非輕　　少康化佛　　善導光明",
    "X62n1182_002:0349a18": "　一句彌陀　　有教無類　　雄俊入冥　　惟恭滅罪",
    "X62n1182_002:0349a19": "　一句彌陀　　是無上禪　　一生事辦　　曠劫功圓",
    "X62n1182_002:0349a20": "　一句彌陀　　理非易會　　百偈俄成　　三尊加被",
    "X62n1182_002:0349a21": "宗乘百偈",
    "X62n1182_002:0349a22": "　一句彌陀　　五宗公案　　八裂七華　　不勞判斷",
    "X62n1182_002:0349a23": "　一句彌陀　　指向上路　　不可言傳　　直須神悟",
    "X62n1182_002:0349a24": "　一句彌陀　　切忌莽鹵　　瓜徹蒂甜　　瓠連根苦",
    "X62n1182_002:0349b01": "　一句彌陀　　何敢相嘲　　合取狗口　　打折驢腰",
    "X62n1182_002:0349b02": "　一句彌陀　　現成公案　　但辦肯心　　必不相賺",
    "X62n1182_002:0349b03": "　一句彌陀　　正好活埋　　拗折竹杖　　燒卻草鞋",
    "X62n1182_002:0349b04": "　一句彌陀　　死了未燒　　佛曾有約　　天不須招",
    "X62n1182_002:0349b05": "　一句彌陀　　莫問宗教　　未擲藤條　　先焚疏鈔",
    "X62n1182_002:0349b06": "　一句彌陀　　計甚易難　　三條竹蔑　　七箇蒲團",
    "X62n1182_002:0349b07": "　一句彌陀　　拳拳牢執　　捏鐵稱錘　　出黃金汁",
    "X62n1182_002:0349b08": "　一句彌陀　　親切受持　　一牛飲水　　五馬不嘶",
    "X62n1182_002:0349b09": "　一句彌陀　　念來便好　　不用分疏　　耑蒙合道",
    "X62n1182_002:0349b10": "　一句彌陀　　悟機尤妙　　念極情忘　　寒灰豆爆",
    "X62n1182_002:0349b11": "　一句彌陀　　誰知如此　　百丈鼻頭　　雲門足指",
    "X62n1182_002:0349b12": "　一句彌陀　　正好轉身　　山盡無路　　谿回有邨",
    "X62n1182_002:0349b13": "　一句彌陀　　踏上頭關　　水不是水　　山依舊山",
    "X62n1182_002:0349b14": "　一句彌陀　　萬重關透　　佛手驢脚　　面皮多厚",
    "X62n1182_002:0349b15": "　一句彌陀　　格外宗通　　泥牛吼月　　木馬嘶風",
    "X62n1182_002:0349b16": "　一句彌陀　　三玄三要　　除卻楊修　　阿誰知妙",
    "X62n1182_002:0349b17": "　一句彌陀　　天然五位　　只為分明　　卻難領會",
    "X62n1182_002:0349b18": "　一句彌陀　　全賓全主　　師子咬人　　鵝王擇乳",
    "X62n1182_002:0349b19": "　一句彌陀　　四重料揀　　收放卷舒　　頂門有眼",
    "X62n1182_002:0349b20": "　一句彌陀　　四種藏鋒　　巖頭去後　　誰善斯宗",
    "X62n1182_002:0349b21": "　一句彌陀　　藏身無跡　　此意誰知　　華亭空憶",
    "X62n1182_002:0349b22": "　一句彌陀　　本分禪宗　　橫擔楖栗　　直入千峰",
    "X62n1182_002:0349b23": "　一句彌陀　　密轉不已　　自己山河　　山河自己",
    "X62n1182_002:0349b24": "　一句彌陀　　大有來由　　暗中書字　　窗裏出牛",
    "X62n1182_002:0349c01": "　一句彌陀　　誰善舉揚　　龜毛拂短　　兔角杖長",
    "X62n1182_002:0349c02": "　一句彌陀　　六八宏願　　冷便穿衣　　飢來喫飯",
    "X62n1182_002:0349c03": "　一句彌陀　　是何宗旨　　雪峰輥毬　　天龍竪指",
    "X62n1182_002:0349c04": "　一句彌陀　　得要明宗　　攬草成藥　　破壁飛龍",
    "X62n1182_002:0349c05": "　一句彌陀　　全機勘破　　勝金剛王　　超木上座",
    "X62n1182_002:0349c06": "　一句彌陀　　舊案全翻　　喝退臨濟　　棒走德山",
    "X62n1182_002:0349c07": "　一句彌陀　　法身向上　　如何若何　　徒勞讚謗",
    "X62n1182_002:0349c08": "　一句彌陀　　一點靈明　　無星稱上　　兩頭恰平",
    "X62n1182_002:0349c09": "　一句彌陀　　一箇主翁　　若然兩物　　用著融通",
    "X62n1182_002:0349c10": "　一句彌陀　　坐鎮寰宇　　燒返魂香　　擊塗毒鼓",
    "X62n1182_002:0349c11": "　一句彌陀　　切莫顢頇　　月圓當戶　　日出連山",
    "X62n1182_002:0349c12": "　一句彌陀　　重新指點　　拽下禪牀　　未是正眼",
    "X62n1182_002:0349c13": "　一句彌陀　　成羣合夥　　覰井覰驢　　是渠是我",
    "X62n1182_002:0349c14": "　一句彌陀　　居不待卜　　盜入賊家　　僧投寺宿",
    "X62n1182_002:0349c15": "　一句彌陀　　父子投機　　慈顏咫尺　　愧久背違",
    "X62n1182_002:0349c16": "　一句彌陀　　君臣道合　　聖德天淵　　慚難報答",
    "X62n1182_002:0349c17": "　一句彌陀　　且淺商量　　薰風南來　　殿閣微涼",
    "X62n1182_002:0349c18": "　一句彌陀　　子細商量　　心外無法　　東土西方",
    "X62n1182_002:0349c19": "　一句彌陀　　的當商量　　店中焚被　　庫下賣薑",
    "X62n1182_002:0349c20": "　一句彌陀　　含靈普育　　日麗山川　　春榮草木",
    "X62n1182_002:0349c21": "　一句彌陀　　九品蓮華　　種豆得豆　　種瓜得瓜",
    "X62n1182_002:0349c22": "　一句彌陀　　九品蓮華　　布帛非儉　　錦繡非奢",
    "X62n1182_002:0349c23": "　一句彌陀　　九品蓮華　　故鄉作客　　別國為家",
    "X62n1182_002:0349c24": "　一句彌陀　　九品蓮華　　壺盧架上　　卻結冬瓜",
    "X62n1182_002:0350a01": "　一句彌陀　　曾聞多觜　　雁過長空　　影沈寒水",
    "X62n1182_002:0350a02": "　一句彌陀　　今重告語　　生實不生　　去決定去",
    "X62n1182_002:0350a03": "　一句彌陀　　念者為誰　　會得了也　　猶欠鍼錐",
    "X62n1182_002:0350a04": "　一句彌陀　　撥塵見佛　　佛亦是塵　　塵是何物",
    "X62n1182_002:0350a05": "　一句彌陀　　於意云何　　兩段不同　　收歸上科",
    "X62n1182_002:0350a06": "　一句彌陀　　願樂欲聞　　草木真香　　山水清音",
    "X62n1182_002:0350a07": "　一句彌陀　　惟德是馨　　山不在高　　水不在深",
    "X62n1182_002:0350a08": "　一句彌陀　　別啟玄關　　一般雲月　　各自谿山",
    "X62n1182_002:0350a09": "　一句彌陀　　是殺人刀　　當場拈起　　鬼哭神嘷",
    "X62n1182_002:0350a10": "　一句彌陀　　是活人劒　　略露鋒鋩　　龍騰豹變",
    "X62n1182_002:0350a11": "　一句彌陀　　轟雷掣電　　法眼卷簾　　三平斷案",
    "X62n1182_002:0350a12": "　一句彌陀　　臨機自由　　芭蕉拄杖　　黃龍拳頭",
    "X62n1182_002:0350a13": "　一句彌陀　　不用曉曉　　但歸山去　　自有柴燒",
    "X62n1182_002:0350a14": "　一句彌陀　　頗深意致　　買石雲饒　　移華蜨至",
    "X62n1182_002:0350a15": "　一句彌陀　　說山中話　　六月松風　　人間無價",
    "X62n1182_002:0350a16": "　一句彌陀　　安樂故土　　胡不歸來　　閙市有虎",
    "X62n1182_002:0350a17": "　一句彌陀　　轉身就父　　無計承歡　　何敢背忤",
    "X62n1182_002:0350a18": "　一句彌陀　　法本常住　　綠樹啼鶯　　動便飛去",
    "X62n1182_002:0350a19": "　一句彌陀　　不勞融貫　　心佛眾生　　本來一串",
    "X62n1182_002:0350a20": "　一句彌陀　　佛眼難窮　　通身緜密　　八面玲瓏",
    "X62n1182_002:0350a21": "　一句彌陀　　字三點　　喚破沙盆　　作正法眼",
    "X62n1182_002:0350a22": "　一句彌陀　　千車同軌　　王庫寶刀　　祖庭真髓",
    "X62n1182_002:0350a23": "　一句彌陀　　坐大寶蓮　　彌勒非後　　釋迦不前",
    "X62n1182_002:0350a24": "　一句彌陀　　全心相委　　似金博金　　如水投水",
    "X62n1182_002:0350b01": "　一句彌陀　　百千卷經　　水中鹽味　　色裏膠青",
    "X62n1182_002:0350b02": "　一句彌陀　　常寂滅相　　時至華開　　鶯啼柳上",
    "X62n1182_002:0350b03": "　一句彌陀　　是究竟道　　下士聞之　　呵呵大笑",
    "X62n1182_002:0350b04": "　一句彌陀　　殊非草草　　救取丹霞　　喚回趙老",
    "X62n1182_002:0350b05": "　一句彌陀　　萬古空平　　當人面目　　大地眾生",
    "X62n1182_002:0350b06": "　一句彌陀　　明珠走盤　　看則有分　　道即應難",
    "X62n1182_002:0350b07": "　一句彌陀　　豐儉隨家　　香巖錐子　　真淨袈裟",
    "X62n1182_002:0350b08": "　一句彌陀　　建大法幢　　寰中道契　　化外魔降",
    "X62n1182_002:0350b09": "　一句彌陀　　震大法雷　　臥龍奮迅　　蟄戶洞開",
    "X62n1182_002:0350b10": "　一句彌陀　　吹大法蠃　　木童撫掌　　石女高歌",
    "X62n1182_002:0350b11": "　一句彌陀　　擊大法鼓　　日月停輪　　山河起舞",
    "X62n1182_002:0350b12": "　一句彌陀　　無邊眾生　　同時度竟　　豈待更稱",
    "X62n1182_002:0350b13": "　一句彌陀　　無盡煩惱　　輥成一團　　全身靠倒",
    "X62n1182_002:0350b14": "　一句彌陀　　無量法門　　慈氏樓閣　　武陵桃源",
    "X62n1182_002:0350b15": "　一句彌陀　　無上佛道　　不許夜行　　投明須到",
    "X62n1182_002:0350b16": "　一句彌陀　　且不是佛　　名本非名　　物原無物",
    "X62n1182_002:0350b17": "　一句彌陀　　何止唯心　　山自高高　　水自深深",
    "X62n1182_002:0350b18": "　一句彌陀　　心佛雙彰　　兩輪互照　　一統無疆",
    "X62n1182_002:0350b19": "　一句彌陀　　心佛兩亡　　水歸滄海　　雲去帝鄉",
    "X62n1182_002:0350b20": "　一句彌陀　　離見超情　　水清月現　　印壞文成",
    "X62n1182_002:0350b21": "　一句彌陀　　恰有明證　　趙州狗子　　卻無佛性",
    "X62n1182_002:0350b22": "　一句彌陀　　宗提格外　　劫火洞然　　者箇也壞",
    "X62n1182_002:0350b23": "　一句彌陀　　道出大方　　寂光有相　　佛性無常",
    "X62n1182_002:0350b24": "　一句彌陀　　人人知有　　從東過西　　進前叉手",
    "X62n1182_002:0350c01": "　一句彌陀　　大家委悉　　向下文長　　付於來日",
    "X62n1182_002:0350c02": "一信生必有死(普天之下。從古至今。曾無一人逃得)。",
    "X62n1182_002:0350c03": "二信人命無常(出息雖存。入息難保。一息不來。即為後世)。",
    "X62n1182_002:0350c04": "三信輪回路險(一念之差。便墮惡趣。得人身如爪上土。失人身者如大地土)。",
    "X62n1182_002:0350c05": "四信苦趣時長(三途一報五千劫。再出頭來是幾時)。",
    "X62n1182_002:0350c06": "五信佛語不虗(此日月輪。可令墮落。妙高山王。可使傾動。諸佛所言。無有異也)。",
    "X62n1182_002:0350c07": "六信實有淨土(如今娑婆無異。的的現有)。",
    "X62n1182_002:0350c08": "七信願生即生(己今當願。己今當生。經有明文。豈欺我哉)。",
    "X62n1182_002:0350c09": "八信生即不退(境勝緣強。退心不起)。",
    "X62n1182_002:0350c10": "九信一生成佛(壽命無量。何事不辦)。",
    "X62n1182_002:0350c11": "十信法本唯心(唯心有具造二義。如上諸法。皆我心具。皆我心造)。",
    "X62n1182_002:0350c12": "信佛語故。則造後四。不信佛語。但造前四。故深",
    "X62n1182_002:0350c13": "信佛言。即深信自心也。修淨業者。能具此十種",
    "X62n1182_002:0350c14": "信心。其樂土之生。如操左券而取故物。夫何難",
    "X62n1182_002:0350c15": "之有。甲子七月訥堂道人書",
    "X62n1182_002:0350c18": "徹悟禪師行略",
    "X62n1182_002:0350c20": "師諱際醒。字徹悟。一字訥堂。又號夢東。京東豐潤縣",
    "X62n1182_002:0350c21": "人。俗姓馬。父諱萬璋。母高氏。師幼而穎異。長喜讀書。",
    "X62n1182_002:0350c22": "經史羣籍。靡弗采覧。二十二歲。因大病。悟幻質無常。",
    "X62n1182_002:0350c23": "發出世志。病已。至房山縣。投三聖菴榮池老宿薙髮。",
    "X62n1182_002:0350c24": "越明年。詣岫雲寺恒實律師圓具。次年。聞香界寺隆",
    "X62n1182_002:0351a01": "一法師開演圓覺。師預會焉。晨夕研詰。精求奧義。遂",
    "X62n1182_002:0351a02": "悟圓覺全經大旨。復依增壽寺慧岸法師。聽講相宗。",
    "X62n1182_002:0351a03": "妙得其要。後歷心華寺徧空法師座下。聽法華楞嚴",
    "X62n1182_002:0351a04": "金剛等經。圓解頓開於性相二宗三觀十乘之旨。了",
    "X62n1182_002:0351a05": "無滯礙。乾隆三十三年冬。參廣通粹如純翁。明向上",
    "X62n1182_002:0351a06": "事。師資道合。乃印心焉。是為臨濟三十六世。磬山七",
    "X62n1182_002:0351a07": "世也。三十八年。粹翁遷萬壽寺。師繼席廣通。率眾參",
    "X62n1182_002:0351a08": "禪。策厲後學。津津不倦。十四年如一日。聲馳南北。宗",
    "X62n1182_002:0351a09": "風大振。每憶永明延壽禪師。乃禪門宗匠。尚歸心淨",
    "X62n1182_002:0351a10": "土。日課十萬彌陀。期生安養。況今末代。尤宜遵承。遂",
    "X62n1182_002:0351a11": "捿心淨土。主張蓮宗。日限尺香晤客。過此惟禮拜持",
    "X62n1182_002:0351a12": "念而已。五十七年。遷覺生寺。住持八年。百廢盡舉。於",
    "X62n1182_002:0351a13": "淨業堂外。別立三堂。曰涅槃。曰安養。曰學士。俾老病",
    "X62n1182_002:0351a14": "者有所依託。初學者便於誦習。師於禪淨宗旨。皆深",
    "X62n1182_002:0351a15": "造其奧。律己甚嚴。望人甚切。開導說法。如瓶瀉雲興。",
    "X62n1182_002:0351a16": "與眾精修。蓮風大扇。遐邇仰化。道俗歸心。當時法門",
    "X62n1182_002:0351a17": "為第一人。嘉慶五年。退居紅螺山資福寺。以期終歲。",
    "X62n1182_002:0351a18": "衲子依戀追隨者眾。師為法為人。心終無厭。遂復留",
    "X62n1182_002:0351a19": "眾。俄成叢席。擔柴運水。泥壁補屋。一飲一飡。與眾共",
    "X62n1182_002:0351a20": "之。如是者又十年。十五年二月。詣萬壽寺。埽粹祖塔。",
    "X62n1182_002:0351a21": "辭諸山外護。屬曰。幻緣不久。人世非常。虗生可惜。各",
    "X62n1182_002:0351a22": "宜努力念佛。他年淨土好相見也。三月。還山。命預辦",
    "X62n1182_002:0351a23": "茶毗事物。十月十七日。集眾付院務。命弟子松泉領",
    "X62n1182_002:0351a24": "眾住持。誡曰。念佛法門。三根普被。無機不收。吾數年",
    "X62n1182_002:0351b01": "來。與眾苦心建此道場。本為接待方來。同修淨業。凡",
    "X62n1182_002:0351b02": "吾所立規模。永宜遵守。不得改弦易轍。庶不負老僧",
    "X62n1182_002:0351b03": "與眾一片苦心也。臨示寂半月前。覺身微疾。命大眾",
    "X62n1182_002:0351b04": "助稱佛號。見虗空中幢旛無數。自西而來。乃告眾曰。",
    "X62n1182_002:0351b05": "淨土相現。吾將西歸矣。眾以住世相勸。師曰。百年如",
    "X62n1182_002:0351b06": "寄。終有所歸。吾得臻聖境。汝等當為師幸。何苦留耶。",
    "X62n1182_002:0351b07": "十二月十六日。命監院師貫一設涅槃齋。十七日申",
    "X62n1182_002:0351b08": "刻。告眾曰。吾昨已見文殊觀音勢至三大士。今復蒙",
    "X62n1182_002:0351b09": "佛親垂接引。吾今去矣。眾稱佛號愈厲。師面西端坐",
    "X62n1182_002:0351b10": "合掌曰。稱一聲洪名。見一分相好。遂手結彌陀印。安",
    "X62n1182_002:0351b11": "詳而逝。眾聞異香浮空。供奉七日。面貌如生。慈和豐",
    "X62n1182_002:0351b12": "滿。髮白變黑。光潤異常。二七入龕。三七茶毗。獲舍利",
    "X62n1182_002:0351b13": "百餘粒。門弟子遵遺命。請靈骨葬於普同塔內。師生",
    "X62n1182_002:0351b14": "於乾隆六年十月十四日未時。終於嘉慶十五年十",
    "X62n1182_002:0351b15": "二月十七日申時。世壽七十。僧臘四十九。法臘四十",
    "X62n1182_002:0351b16": "有三。所著有示禪教律念佛伽陀行於世。嘉慶十七",
    "X62n1182_002:0351b17": "年壬申。九月既望。有師之弟子惺聰者。持師行實。請",
    "X62n1182_002:0351b18": "述於余。余與師相契有年。素蒙開誨。啟廸良多。師真",
    "X62n1182_002:0351b19": "過量人也。六根通利。解悟超常。既具辯才。兼持苦行。",
    "X62n1182_002:0351b20": "終始如一。余所目覩。故此述不容一字假飾。愧余不",
    "X62n1182_002:0351b21": "文。特質言之以傳信云爾。拈華寺慕蓮杜多體寬通",
    "X62n1182_002:0351b22": "申敬述",
    "X62n1182_002:0351b24": "徹悟禪師語錄卷下(終)"
}