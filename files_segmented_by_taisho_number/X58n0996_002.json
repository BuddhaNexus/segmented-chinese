{
    "X58n0996_002:0266c20": "焚薪卷第二(婺州張明刊)",
    "X58n0996_002:0266c22": "可堂　師會　錄",
    "X58n0996_002:0266c23": "薪二該攝下一切三乘等本來悉是彼一乘法乃至",
    "X58n0996_002:0266c24": "云先舉即一之三也。",
    "X58n0996_002:0267a01": "議曰昔人有言曰文章最忌隨人後文章且爾況",
    "X58n0996_002:0267a02": "吾道也哉昔在仙潭予以該攝大旨語復而復固",
    "X58n0996_002:0267a03": "執易簡之說而拒予曰只此一義與吾老不同可",
    "X58n0996_002:0267a04": "乎予笑曰汝試思之第恐不能不與我同耳後至",
    "X58n0996_002:0267a05": "澄江果不能堅其壘矣然但略得科節語句而釋",
    "X58n0996_002:0267a06": "義之間草氣宛在具件如後。",
    "X58n0996_002:0267a07": "薪曰故下決擇其意中三依一起會三歸一即是同",
    "X58n0996_002:0267a08": "教若知彼三乘等法本是一乘即是別教此約法以",
    "X58n0996_002:0267a09": "明也故云一切三乘等本來悉是一乘也。",
    "X58n0996_002:0267a10": "議曰今試問曰彼第八門是會方便說邪直就正",
    "X58n0996_002:0267a11": "乘說邪華嚴所顯邪法華所顯邪約法本然邪約",
    "X58n0996_002:0267a12": "機今見邪若是詰之全無所守引彼釋此殊非正",
    "X58n0996_002:0267a13": "當以同為別一謬也。",
    "X58n0996_002:0267a14": "薪曰下徵釋中但以義出今別教之所以爾義當同",
    "X58n0996_002:0267a15": "教意故下指如同教中辨也此例如由事理無礙故",
    "X58n0996_002:0267a16": "方得事事無礙故次以三一不一不異之因成今三",
    "X58n0996_002:0267a17": "乘本是一乘之宗也。",
    "X58n0996_002:0267a18": "議曰此有二過一縱火自焚過二逢蒙射羿過所",
    "X58n0996_002:0267a19": "以爾者汝謂分相門雖分而同不一即不異也該",
    "X58n0996_002:0267a20": "攝門雖同而異不異即不一也今言若此得非縱",
    "X58n0996_002:0267a21": "李三之火哉祖曰不一是分相門不異是該攝門",
    "X58n0996_002:0267a22": "總二門而為別教汝謂屬同是彎羿之弓而殺羿",
    "X58n0996_002:0267a23": "也又況謬判下文邪三謬也。",
    "X58n0996_002:0267a24": "薪曰二已下隱顯四句反上等者但轉前問答中三",
    "X58n0996_002:0267b01": "字為一字一字為三字存字為顯字壞字為隱字讀",
    "X58n0996_002:0267b02": "之義則明矣。",
    "X58n0996_002:0267b03": "議曰今試問若但轉問答中字者問中應云若顯",
    "X58n0996_002:0267b04": "如何唯三若隱彼一乘機更依何法而得進修如",
    "X58n0996_002:0267b05": "汝釋前問曰此問三乘自宗既不知一又壞三乘",
    "X58n0996_002:0267b06": "如何進趣今一乘機亦若是否苟如是者此等菩",
    "X58n0996_002:0267b07": "薩是普機否具普眼否自他見聞而具得否問若",
    "X58n0996_002:0267b08": "不成答亦不是是知復子未聞普機普眼之說況",
    "X58n0996_002:0267b09": "能履踐而効修乎此有四失誣謗普機失未聞普",
    "X58n0996_002:0267b10": "眼失不讀本經失不學普法失七謬也。",
    "X58n0996_002:0267b11": "薪曰上文云由後二義三乘機得入一乘今若反上",
    "X58n0996_002:0267b12": "應云由後二義一乘機得入三乘唯此一句難見何",
    "X58n0996_002:0267b13": "者豈有一乘機入三乘法邪今謂所以一乘機入三",
    "X58n0996_002:0267b14": "乘法者以三乘本是一乘更無異事故入三乘即是",
    "X58n0996_002:0267b15": "入一乘也何以故此是不異門故若約不一門則義",
    "X58n0996_002:0267b16": "門異故權實恒存則一乘機不入三乘今約不異門",
    "X58n0996_002:0267b17": "理遍通故全體無二故得作此反說也故結云唯有",
    "X58n0996_002:0267b18": "三乘更無一也。",
    "X58n0996_002:0267b19": "議曰今亦問汝若一乘機入三即是入一者彼三",
    "X58n0996_002:0267b20": "乘人得入一乘為復即入三否若不即是入三為",
    "X58n0996_002:0267b21": "例不齊若即入三此人為得何果若得三果如何",
    "X58n0996_002:0267b22": "入一若得一果亦復為例不齊何者一機入三不",
    "X58n0996_002:0267b23": "得三乘果故又復問曰還可由初二義作得入句",
    "X58n0996_002:0267b24": "由後二義作所依句否若不可者云何說言約不",
    "X58n0996_002:0267c01": "異門彼此全同略不有異又復問曰得有所依句",
    "X58n0996_002:0267c02": "中為亦得此即是得彼否此若不可彼云何然又",
    "X58n0996_002:0267c03": "復若如汝解如何說彼存壞隱顯二種四句得入",
    "X58n0996_002:0267c04": "所依二二義門是知所解義旨全乖此有三失為",
    "X58n0996_002:0267c05": "例不齊失權實雜亂失立義不成失十謬也。",
    "X58n0996_002:0267c06": "薪曰此如下同教辯者即同教融本末中也故彼文",
    "X58n0996_002:0267c07": "云是故三乘即一雖具存壞竟必有盡一乘即三雖",
    "X58n0996_002:0267c08": "具隱顯竟恒無盡釋曰存壞隱顯之言正繳釋今文",
    "X58n0996_002:0267c09": "也前指下文下繳前義方顯文義一揆餘如下會釋。",
    "X58n0996_002:0267c10": "議曰攬實成權故唯有三以不知一故無有也正",
    "X58n0996_002:0267c11": "是下文鎔融四句中三乘句也獨判即三之門於",
    "X58n0996_002:0267c12": "理甚顯易簡等記俱作此說強項不從破句謬說",
    "X58n0996_002:0267c13": "且三即於一三乘盡而唯有一圓融普法卓然獨",
    "X58n0996_002:0267c14": "存是同教乎該攝門中作四句乎況汝下文又揀",
    "X58n0996_002:0267c15": "與此不同彼說縱奪明義門異故權實恒存若據",
    "X58n0996_002:0267c16": "汝說義門異屬不一門則下說不一今唯不異如",
    "X58n0996_002:0267c17": "何會同此亦三失以別為同失破句節文失自語",
    "X58n0996_002:0267c18": "齊楚失十三謬也。",
    "X58n0996_002:0267c19": "薪曰問若據一乘即三雖具隱顯竟恒無盡者何得",
    "X58n0996_002:0267c20": "前反上一乘機得入三乘邪答上約不異即全體無",
    "X58n0996_002:0267c21": "二故也下約義異則權實恒存故也。",
    "X58n0996_002:0267c22": "議曰不異門中權實存否又不異中三一互即唯",
    "X58n0996_002:0267c23": "有一乘唯有三乘義門異否融本末中唯不一否",
    "X58n0996_002:0267c24": "又復細觀彼意應以不異門中一亦有盡故故彼",
    "X58n0996_002:0268a01": "普機得入三也故前科特自判曰故結句云唯有",
    "X58n0996_002:0268a02": "三乘更無一也試問曰汝謂盡者隱時盡邪顯時",
    "X58n0996_002:0268a03": "盡邪隱顯俱時盡邪若謂體無二故所以得說盡",
    "X58n0996_002:0268a04": "者又復可笑下文會釋謬中復謬以此觀之徒然",
    "X58n0996_002:0268a05": "皓首故紙堆中耳此有四失不異門無三一失義",
    "X58n0996_002:0268a06": "異全歸不一失無盡一乘有盡失融本末唯不一",
    "X58n0996_002:0268a07": "失十七妄也。",
    "X58n0996_002:0268a08": "薪曰二不一下言此即一之三者是三即於一也與",
    "X58n0996_002:0268a09": "上即三之一等者一即於三也自近指遠故先舉即",
    "X58n0996_002:0268a10": "一之三也。",
    "X58n0996_002:0268a11": "議曰韓愈子曰制人制於人制人者己能制人己",
    "X58n0996_002:0268a12": "為主也制於人則己受制於人人為主也又如寂",
    "X58n0996_002:0268a13": "寥於萬化之域者用而常寂用為門也動用於一",
    "X58n0996_002:0268a14": "虗之中者寂而常用寂為門也今謂三即於一應",
    "X58n0996_002:0268a15": "是一為門一即於三三為主也而謂自近指遠先",
    "X58n0996_002:0268a16": "舉即一之三可乎不識文字失十八謬也。",
    "X58n0996_002:0268a17": "昔者復子注吾同教答卷而遺予書曰(某)游學二",
    "X58n0996_002:0268a18": "十年住持十餘載讀一宗玄籍非不多矣至於深",
    "X58n0996_002:0268a19": "義未嘗不挹流討源而詳究之故析薪會解差當",
    "X58n0996_002:0268a20": "前後注辯同教一義五萬餘言其文非不廣也獲",
    "X58n0996_002:0268a21": "譽孺子復之自務靡不由此然而文辭蕪薉義旨",
    "X58n0996_002:0268a22": "舛謬略無可觀具件如后。",
    "X58n0996_002:0268a23": "薪曰二同教下初分諸乘者從一乘分至於無量而",
    "X58n0996_002:0268a24": "每段中皆三一合說故為同教如一乘七義皆合三",
    "X58n0996_002:0268b01": "為一二乘三義初二亦合三一第三義合於大小乃",
    "X58n0996_002:0268b02": "至無量乘皆然。",
    "X58n0996_002:0268b03": "議曰觀夫復意雖語濫於三一和合實不承用何",
    "X58n0996_002:0268b04": "者且如二乘第三義中伊言合大小者蓋以文曰",
    "X58n0996_002:0268b05": "此通愚法及迴心也則羊鹿中皆有大小若合三",
    "X58n0996_002:0268b06": "一則大白牛車羊鹿牛等一一車中皆有三一矣",
    "X58n0996_002:0268b07": "若用三一和合之意何者為教何者為義又如二",
    "X58n0996_002:0268b08": "乘第二義中合三一者應以一乘為教三乘為義",
    "X58n0996_002:0268b09": "邪以此門中約三乘故又如初義中若合三一應",
    "X58n0996_002:0268b10": "一乘中亦有三一三乘中亦有三一邪不爾義應",
    "X58n0996_002:0268b11": "不同合大小邪又況下文釋二乘處三義皆云對",
    "X58n0996_002:0268b12": "分對分合說義相順否此有二謬臆說無稽謬前",
    "X58n0996_002:0268b13": "後相違謬二妄也。",
    "X58n0996_002:0268b14": "薪曰言融本末者既同一法界有其二門所以得分",
    "X58n0996_002:0268b15": "諸乘中明一乘必泯權為一明三乘等必攬實為三",
    "X58n0996_002:0268b16": "只由此義方得分諸乘中雖分三一之義皆合三一",
    "X58n0996_002:0268b17": "為之此吾祖立門之大意不可不審。",
    "X58n0996_002:0268b18": "議曰若爾者且法相交參攝方便等所辨一乘為",
    "X58n0996_002:0268b19": "是唯一非三邪為是方便正乘俱存邪泯權邪攬",
    "X58n0996_002:0268b20": "實邪二乘第三義中泯愚法邪泯迴心邪初義中",
    "X58n0996_002:0268b21": "泯三邪攬實邪三一開邪三一合邪是知俱非祖",
    "X58n0996_002:0268b22": "意如來書云實有超祖之見而與祖意碩異者復",
    "X58n0996_002:0268b23": "子坐之矣是亦臆說無稽三妄也。",
    "X58n0996_002:0268b24": "薪曰一明下法相交參以明一乘若唯明三中有一",
    "X58n0996_002:0268c01": "乘法相非今一乘若唯明一乘中有三乘法相亦非",
    "X58n0996_002:0268c02": "今一乘要互相交參方是此一乘義也。",
    "X58n0996_002:0268c03": "議曰今且問曰此教收於何典被於何器吾佛於",
    "X58n0996_002:0268c04": "何處說今龍藏中有此教否不可謂收華嚴及諸",
    "X58n0996_002:0268c05": "餘典以無人敢判華嚴為同教故華嚴唯被普機",
    "X58n0996_002:0268c06": "之利器故又問此中一乘泯權邪方便正乘俱存",
    "X58n0996_002:0268c07": "邪此中三乘望一乘邪攬實而唯三邪各合三一",
    "X58n0996_002:0268c08": "而為之邪是知下筆舛謬此有三失無機無教失",
    "X58n0996_002:0268c09": "但有虗名失落筆乖理失六妄也。",
    "X58n0996_002:0268c10": "薪曰既三中有因陀羅等又十眼中有五眼等此應",
    "X58n0996_002:0268c11": "是別教垂入三中而云同教者以三一合說故若自",
    "X58n0996_002:0268c12": "別教唯明一乘今既三一法相互參故屬同教不得",
    "X58n0996_002:0268c13": "此意但見因陀羅等名便謂別教致令有謂此但是",
    "X58n0996_002:0268c14": "所鎔之本不是同教者宜自審之。",
    "X58n0996_002:0268c15": "議曰此段之意蓋由昔人有問曰今能垂一乘為",
    "X58n0996_002:0268c16": "是別教為是同教故有是說觀今復子之意特謂",
    "X58n0996_002:0268c17": "同教垂非別教垂彼謂此中一乘必泯權合三一",
    "X58n0996_002:0268c18": "為則此能垂大白牛車已有三一故曰不得此意",
    "X58n0996_002:0268c19": "便謂別教今亦問曰泯權歸實唯有一乘別教邪",
    "X58n0996_002:0268c20": "同教邪若言別者如何汝謂之同若是同者云何",
    "X58n0996_002:0268c21": "唯一又豈一乘帶已合之三乘入彼之三乘哉又",
    "X58n0996_002:0268c22": "況昔人自辨能垂不問己參如何作此說邪此有",
    "X58n0996_002:0268c23": "三失不明昔問失指別作同失立義狂妄失九妄",
    "X58n0996_002:0268c24": "也。",
    "X58n0996_002:0269a01": "薪曰依上下上來七義皆即三乘等為一乘未曾獨",
    "X58n0996_002:0269a02": "說三說一故今結也言皆隨本宗定故者是同也主",
    "X58n0996_002:0269a03": "伴不具者非別也所謂本宗定者如法相交參中雖",
    "X58n0996_002:0269a04": "有因陀羅等由宗定故不具主伴一乘宗中雖有五",
    "X58n0996_002:0269a05": "眼六通等由三乘定故與一乘義理皆別攝方便中",
    "X58n0996_002:0269a06": "雖三乘為一乘方便以三乘宗定不具主伴由攝方",
    "X58n0996_002:0269a07": "便故屬同教也餘義例知然皆點三為一非三乘便",
    "X58n0996_002:0269a08": "是一乘何以故三乘宗定故所以云是同若三乘便",
    "X58n0996_002:0269a09": "是一乘者自屬別教故云非別教也。",
    "X58n0996_002:0269a10": "議曰此中有二故字者昔有二解古人皆節於句",
    "X58n0996_002:0269a11": "末作二所以易簡節於句首言故主伴不具等今",
    "X58n0996_002:0269a12": "析薪初判似從古人釋義似從易簡初判易見釋",
    "X58n0996_002:0269a13": "義曰雖有因陀羅等由宗定故不具主伴又曰以",
    "X58n0996_002:0269a14": "三乘宗定不具主伴此是三乘宗定為因不具主",
    "X58n0996_002:0269a15": "伴為宗也則全同易簡由此見其不能自斷而摸",
    "X58n0996_002:0269a16": "楞一妄也又曰一乘中雖有五眼六通由三乘定",
    "X58n0996_002:0269a17": "故與一乘義理皆別者應三乘中華藏因陀羅等",
    "X58n0996_002:0269a18": "由一乘定故與三乘皆別而具足主伴邪祖師云",
    "X58n0996_002:0269a19": "名字雖同意皆別異義如是否二妄也又前言隨",
    "X58n0996_002:0269a20": "宗定故是同後復增由攝方便故名同是皆枝詞",
    "X58n0996_002:0269a21": "不知義之所主三妄也又曰然皆點三為一非三",
    "X58n0996_002:0269a22": "乘便是一乘等者且還丹一粒點鐵成金鐵即金",
    "X58n0996_002:0269a23": "也點化之術理數然矣而云點三為一又言非便",
    "X58n0996_002:0269a24": "是一又況自徵釋云三乘定故且三乘既定已點",
    "X58n0996_002:0269b01": "化邪未投丹邪四妄也三乘望一乘為彼所目更",
    "X58n0996_002:0269b02": "無異事華嚴別教邪法華同教邪三乘定邪五妄",
    "X58n0996_002:0269b03": "也是知雖能撿閱抄錄不曉一義何者且同教一",
    "X58n0996_002:0269b04": "義復吐五萬餘言析薪五卷十三萬數千言理皆",
    "X58n0996_002:0269b05": "妄謬又不可與靜法宛公釋離世間品同日而語",
    "X58n0996_002:0269b06": "何則彼雖大旨全乖摘句消文隨句引證猶有理",
    "X58n0996_002:0269b07": "在此有五失不斷模楞失謬判宗定失立義無歸",
    "X58n0996_002:0269b08": "失不曉點化失以同作別失十四妄也。",
    "X58n0996_002:0269b09": "薪曰二明二乘此中三義初三一對分故合愚法在",
    "X58n0996_002:0269b10": "能引三車中也二大小對分故開愚法唯小以迴心",
    "X58n0996_002:0269b11": "通大故也三聲聞緣覺對分以愚法迴心同是名故",
    "X58n0996_002:0269b12": "也。",
    "X58n0996_002:0269b13": "議曰上記曰初二義合三一第三義合大小今云",
    "X58n0996_002:0269b14": "對分前後之言何者為是又前云必泯權必攬實",
    "X58n0996_002:0269b15": "此合愚法於三車應是泯權為權邪約三乘中開",
    "X58n0996_002:0269b16": "出愚法應是攬權為權邪是知由泯權攬實故得",
    "X58n0996_002:0269b17": "三一合說非理也汝謂賢首自語相違今直如此",
    "X58n0996_002:0269b18": "十五妄也。",
    "X58n0996_002:0269b19": "薪曰三明下初標有三釋唯二者應脫一段。",
    "X58n0996_002:0269b20": "議曰多聞闕疑聖人之明誡也何得妄誕以惑後",
    "X58n0996_002:0269b21": "人汝謂吾家宗教離此更有何等三乘慎言其餘",
    "X58n0996_002:0269b22": "可也未至蓋人失十六妄也。",
    "X58n0996_002:0269b23": "薪曰一者下言為顯法本末者上開一乘為本下開",
    "X58n0996_002:0269b24": "小乘為末中間三乘應望上望下通於本末故下揀",
    "X58n0996_002:0269c01": "共教三乘云此中通大之小非愚法通小之大非一",
    "X58n0996_002:0269c02": "乘反顯具於本末也。",
    "X58n0996_002:0269c03": "議曰今試問曰汝謂小乘從一出邪從三流邪三",
    "X58n0996_002:0269c04": "乘之法有自體邪亦無體邪苟或無體如何能成",
    "X58n0996_002:0269c05": "彼小為彼之本有說從大出者大即一乘也或融",
    "X58n0996_002:0269c06": "彼大同一乘耳是故諸文本教唯是一乘有自體",
    "X58n0996_002:0269c07": "故為教本故於一佛乘分別說三故無得妄說以",
    "X58n0996_002:0269c08": "亂孺子下文自言通小之大非一乘安從為本以",
    "X58n0996_002:0269c09": "末為本十七妄也。",
    "X58n0996_002:0269c10": "薪曰約大乘終教已去者以始教許斷證出三界故",
    "X58n0996_002:0269c11": "問若終教方許愚法不出界者未知始教通大二乘",
    "X58n0996_002:0269c12": "還許出界否若不許者今何獨揀愚法若言許者今",
    "X58n0996_002:0269c13": "何云終教已去邪答此有二意一者若約始教為引",
    "X58n0996_002:0269c14": "愚法未深說故且許究竟今此就實故一向言未出",
    "X58n0996_002:0269c15": "世此則小始二教之二乘並不許究竟也二者若三",
    "X58n0996_002:0269c16": "乘中聲聞已如實修故許彼究竟愚法未如實故則",
    "X58n0996_002:0269c17": "未究竟今約後義故以三乘終教唯引愚法然此二",
    "X58n0996_002:0269c18": "意下章終教斷惑文中自明具如下說。",
    "X58n0996_002:0269c19": "議曰此中臆說有九種一白晝做夢一妄也不言",
    "X58n0996_002:0269c20": "終教二乘方出作此難故二以通大難愚法二妄",
    "X58n0996_002:0269c21": "也始教許出終不許者則二乘是一教有了不了",
    "X58n0996_002:0269c22": "也若此問者應有二羅漢邪若言斷惑後義許二",
    "X58n0996_002:0269c23": "類者愚法則始亦不許通大則終亦許出作此問",
    "X58n0996_002:0269c24": "者妄也三混亂本義三妄也以今說三宗故以大",
    "X58n0996_002:0270a01": "揀小若始大亦屬所揀則三外復有三矣大小難",
    "X58n0996_002:0270a02": "顯以三中俱大故四廣添二乘四妄也以汝說終",
    "X58n0996_002:0270a03": "教二乘出界小始二教之二乘並不許出則六羊",
    "X58n0996_002:0270a04": "鹿矣更加頓教便成八羊鹿車故五指通大為愚",
    "X58n0996_002:0270a05": "法五妄也前問通大答以不出以不出者是愚法",
    "X58n0996_002:0270a06": "故六終教唯引愚法六妄也此義文理俱絕七去",
    "X58n0996_002:0270a07": "取不當七妄也文云終教已去不許則始教許出",
    "X58n0996_002:0270a08": "前義也而云後義故八不解此文八妄也欲說三",
    "X58n0996_002:0270a09": "乘汝說七乘良由以三揀三故也九全迷斷惑之",
    "X58n0996_002:0270a10": "文九妄也以彼二義俱無所曉故承前同教之中",
    "X58n0996_002:0270a11": "已二十六妄也。",
    "X58n0996_002:0270a12": "薪曰又問以始教正引愚法故所設教門多似於小",
    "X58n0996_002:0270a13": "今愚法既在所引中始教何得不為能引邪又終教",
    "X58n0996_002:0270a14": "所引二乘是純熟高勝之機非引愚法今何言引愚",
    "X58n0996_002:0270a15": "法邪進退有妨此云何通答今約終教已去以揀愚",
    "X58n0996_002:0270a16": "法無實義在所引中非約終教引愚法也以揀引二",
    "X58n0996_002:0270a17": "義別故若爾何故上云三車引諸子邪答此通約三",
    "X58n0996_002:0270a18": "乘為能引此通中間三教何者若唯始教則愚法不",
    "X58n0996_002:0270a19": "在所引中若唯終教已去則不得為能引由通約三",
    "X58n0996_002:0270a20": "乘教故愚法既未出世三車又既為能引是故上約",
    "X58n0996_002:0270a21": "能引故通約三乘教今約揀異故唯約終教已去也。",
    "X58n0996_002:0270a22": "議曰此段總是臆說微一字略有苗裔恐其迷甚",
    "X58n0996_002:0270a23": "略引幾處使之自省知述作之難祖師之可重云",
    "X58n0996_002:0270a24": "耳薪曰又問以始教正引愚法故所設教門多似",
    "X58n0996_002:0270b01": "於小今愚法既在所引中始教何得不為能引者",
    "X58n0996_002:0270b02": "今問曰汝前答中曰今約後義此中何故就前義",
    "X58n0996_002:0270b03": "設難答中亦不以後義釋通是不曉後義一妄也",
    "X58n0996_002:0270b04": "若後義雖始教而愚法亦在所引中妄說不在二",
    "X58n0996_002:0270b05": "妄也謬言始教三車不引界內二乘應三車共引",
    "X58n0996_002:0270b06": "菩薩三妄也薪又曰又終教所引二乘是純熟高",
    "X58n0996_002:0270b07": "勝之機非引愚法今何言引愚法等者今論曰彼",
    "X58n0996_002:0270b08": "行位中者自言大乘引羊鹿今三車引諸子則羊",
    "X58n0996_002:0270b09": "鹿引二乘引彼難此四妄也謬稱終教三車不引",
    "X58n0996_002:0270b10": "界內二乘五妄也薪又曰今約終教已去以揀愚",
    "X58n0996_002:0270b11": "法無實義故在所引中非約終教引愚法也以揀",
    "X58n0996_002:0270b12": "引二義別故等者議曰汝前問中文云故以三乘",
    "X58n0996_002:0270b13": "終教唯引愚法才相去兩行許便爾相違六妄也",
    "X58n0996_002:0270b14": "前云唯引愚法此云純熟高勝之機七妄也又如",
    "X58n0996_002:0270b15": "汝所解始教不知未出故不引終教既知未出棄",
    "X58n0996_002:0270b16": "置不引是成何心八妄也章云在所引中而言揀",
    "X58n0996_002:0270b17": "引義別若不是此三乘所引安知三乘外別有小",
    "X58n0996_002:0270b18": "乘九妄也薪曰若爾何故上云三車引諸子邪今",
    "X58n0996_002:0270b19": "問曰此語當文有之何忽問上文應是汝意要說",
    "X58n0996_002:0270b20": "卷首通此間局欲成己義不敢引當文也將如它",
    "X58n0996_002:0270b21": "人何掩耳偷鈴十妄也薪又曰答此通約三乘為",
    "X58n0996_002:0270b22": "能引此通中間三教何者若唯始教則愚法不在",
    "X58n0996_002:0270b23": "所引中若唯終教已去則不得為能引由通約三",
    "X58n0996_002:0270b24": "乘教故愚法既未出世三車又為能引故通約三",
    "X58n0996_002:0270c01": "乘今約揀異故唯約終教已去也議曰未審如汝",
    "X58n0996_002:0270c02": "所謂別則否通則引有何依據始教不知二乘未",
    "X58n0996_002:0270c03": "出終教不引設以三車其意何在縱通諸教亦安",
    "X58n0996_002:0270c04": "能引若如汝說終教三車不引愚法始教三車不",
    "X58n0996_002:0270c05": "揀共之方引應有六車更加頓教便有九車兼大",
    "X58n0996_002:0270c06": "牛車界內二乘十二車邪但可撫掌大笑大率不",
    "X58n0996_002:0270c07": "曉行惑中文強與易簡不同過吾門而不入吾室",
    "X58n0996_002:0270c08": "遂至下筆紕謬十一妄也。",
    "X58n0996_002:0270c09": "薪曰又始教但引不定性人以定性許出世趣寂故",
    "X58n0996_002:0270c10": "故今不取等。",
    "X58n0996_002:0270c11": "議曰今亦問汝此不定人愚法邪三中羊鹿人邪",
    "X58n0996_002:0270c12": "若三中羊鹿何獨不許出世而定性獨出今三車",
    "X58n0996_002:0270c13": "引諸子何故不引定性令得二乘果若總不引還",
    "X58n0996_002:0270c14": "依何乘出世趣寂應自然出世趣寂邪十二妄也",
    "X58n0996_002:0270c15": "是知通不曉三乘二乘之旨此兩重門答無一字",
    "X58n0996_002:0270c16": "可取承前三十八妄也。",
    "X58n0996_002:0270c17": "薪曰云不與聲聞共說者即二乘在座如聾盲者是",
    "X58n0996_002:0270c18": "由此義故清涼後加一向不共之言非唯不共於小",
    "X58n0996_002:0270c19": "亦不共三乘也。",
    "X58n0996_002:0270c20": "議曰同教百非中言清涼但以三乘是權後三教",
    "X58n0996_002:0270c21": "皆實約一乘何曾有實三乘之說乎又曰應改曰",
    "X58n0996_002:0270c22": "權實諸乘皆不共又曰此不合以教章三乘以會",
    "X58n0996_002:0270c23": "清涼今此汝却以清涼會教章一謬也但妄加破",
    "X58n0996_002:0270c24": "斥不覺自毀二妄也更說不與一乘共三妄也四",
    "X58n0996_002:0271a01": "十一妄也。",
    "X58n0996_002:0271a02": "薪曰吾宗立別教本出於此。",
    "X58n0996_002:0271a03": "議曰汝謂別教本出於此者誠是也今試問汝汝",
    "X58n0996_002:0271a04": "謂吾宗諸祖共用於此所立別教還但不共還亦",
    "X58n0996_002:0271a05": "有共邪若或其下亦有共者云何對共而立不共",
    "X58n0996_002:0271a06": "不可謂共但是三乘祖師亦有共教一乘故若但",
    "X58n0996_002:0271a07": "不共云何汝書言不共下同剛道三四自受同稱",
    "X58n0996_002:0271a08": "是則不共之下亦有共矣若爾應有但不共之別",
    "X58n0996_002:0271a09": "教有共不共之別教邪若此細論謬不可道不共",
    "X58n0996_002:0271a10": "為同謬四十二妄也。",
    "X58n0996_002:0271a11": "薪曰若言下此牒救說華嚴下質破謂由上大品共",
    "X58n0996_002:0271a12": "集三乘眾通說三乘法具獲三乘益而說者謂非是",
    "X58n0996_002:0271a13": "通說三法但是一音機聞有異故有三兩既不是通",
    "X58n0996_002:0271a14": "說三法故非三乘外別有小乘也故今牒而破之言",
    "X58n0996_002:0271a15": "何不者謂何不聞華嚴而得小果聞增一等而得大",
    "X58n0996_002:0271a16": "果是知通說三法謂一乘三乘小乘有異等故。",
    "X58n0996_002:0271a17": "議曰此釋若言說大品等時至何不異解得大果",
    "X58n0996_002:0271a18": "邪且大品等通說三法即一乘三乘小乘乎哉試",
    "X58n0996_002:0271a19": "謂之結語又次文自作一科不應相濫況次科文",
    "X58n0996_002:0271a20": "旨甚明是知復子所見紕謬爾不識三乘失四十",
    "X58n0996_002:0271a21": "三妄也。",
    "X58n0996_002:0271a22": "薪曰二者下云融一同大者俱是菩薩所乘故合愚",
    "X58n0996_002:0271a23": "法同小乘者同迴心二乘以俱是小乘故上列中以",
    "X58n0996_002:0271a24": "中乘為緣覺以小乘為聲聞今以迴心二乘通為小",
    "X58n0996_002:0271b01": "乘也等。",
    "X58n0996_002:0271b02": "議曰若如汝說迴心二乘俱小合二愚法同彼又",
    "X58n0996_002:0271b03": "復俱小則中乘乃虗位也虗立中乘失一妄也小",
    "X58n0996_002:0271b04": "乘四類中乘無人可乎抑二緣覺失二妄也不曉",
    "X58n0996_002:0271b05": "文旨一至如此嗟乎不曉文旨失三妄也四十六",
    "X58n0996_002:0271b06": "妄矣又此中後之二義如何是三一合說不勝疎",
    "X58n0996_002:0271b07": "謬況此三乘一段析薪科文略無一字偶中以此",
    "X58n0996_002:0271b08": "論之則一科一非便有百數十非吾昔講至於此",
    "X58n0996_002:0271b09": "略出私科復子得之遂別寫一本強改數字署復",
    "X58n0996_002:0271b10": "之名與析薪本科別行以此觀之吾或更出前後",
    "X58n0996_002:0271b11": "之科復子亦將署其名矣可笑可笑。",
    "X58n0996_002:0271b12": "薪曰四者至此義中言總開意者上開一乘下開人",
    "X58n0996_002:0271b13": "天此不可準前約是大是一等此義正同三乘中第",
    "X58n0996_002:0271b14": "一義顯法本末約三宗各別今亦例然不可謂一乘",
    "X58n0996_002:0271b15": "中合於三乘以今云總間意故等。",
    "X58n0996_002:0271b16": "議曰著許多句語上解總開二字耳然率不能釋",
    "X58n0996_002:0271b17": "通此意既非一乘合於三乘三乘何故不開當引",
    "X58n0996_002:0271b18": "三韓本曰一乘三乘小乘人天為四此總開意也",
    "X58n0996_002:0271b19": "豈不明白欲解斯章當廣求眾本以會之然後下",
    "X58n0996_002:0271b20": "筆而但寫瑜伽雜集梵語廣略婆沙卷數俱舍緣",
    "X58n0996_002:0271b21": "起於文何用棄本逐末四十七妄也。",
    "X58n0996_002:0271b22": "二融本末中。",
    "X58n0996_002:0271b23": "議曰會解析薪并同教百非釋此同教得名有四",
    "X58n0996_002:0271b24": "義薪曰三一合明則羊鹿牛等一一車中或合大",
    "X58n0996_002:0271c01": "小或合三一為也會解曰此乃三一合說則三乘",
    "X58n0996_002:0271c02": "一乘和合不異應亦一乘中有三一合而不異菩",
    "X58n0996_002:0271c03": "薩乘中有三一合而不異聲聞乘中有大小或三",
    "X58n0996_002:0271c04": "一合而不異無量乘等皆爾百非新義曰此約三",
    "X58n0996_002:0271c05": "一具故名同應取此四句之等三也此義雖平白",
    "X58n0996_002:0271c06": "不是略有影附差勝前義也更有此約三一共說",
    "X58n0996_002:0271c07": "此頗有理而百非諱之往往偶然出此語耳觀之",
    "X58n0996_002:0271c08": "皆失此科之意是以妄說若是今亦略件其謬云",
    "X58n0996_002:0271c09": "耳。",
    "X58n0996_002:0271c10": "薪曰二融下本即一乘末即三乘小乘若上三乘中",
    "X58n0996_002:0271c11": "云顯法本末即三乘通本末今並是末耳。",
    "X58n0996_002:0271c12": "議曰妄作多端便謂兩重本末三乘為本既無依",
    "X58n0996_002:0271c13": "據乘教且無開顯之益臆說何為以末為本失一",
    "X58n0996_002:0271c14": "妄也。",
    "X58n0996_002:0271c15": "薪曰此等本末以法界融之方得本末無礙據三寶",
    "X58n0996_002:0271c16": "章中出通收所以云以本融末圓融無二相故攝方",
    "X58n0996_002:0271c17": "便故同一法界故彼云圓融無二同今會融無二彼",
    "X58n0996_002:0271c18": "云同一法界正同今文彼是同教所以今豈得非故",
    "X58n0996_002:0271c19": "今由同一法界有二門故方得上分諸乘三之與一",
    "X58n0996_002:0271c20": "或合為一或分為二三等皆得自在也言等者等取",
    "X58n0996_002:0271c21": "小乘人天也。",
    "X58n0996_002:0271c22": "議曰以法界融之方得本末無礙者前說只由同",
    "X58n0996_002:0271c23": "一法界有二門方得分諸乘中雖分三一皆合三",
    "X58n0996_002:0271c24": "一為之今問曰為復三一各合三一為體此二無",
    "X58n0996_002:0272a01": "別是故無礙邪為復同一法界理故無礙邪前後",
    "X58n0996_002:0272a02": "若異二說不能兩立前後若同同義安在設能曲",
    "X58n0996_002:0272a03": "說令同僻澁不顯又為是開合自在故無礙為復",
    "X58n0996_002:0272a04": "互收法體故無礙邪前後互乖失二妄也薪曰據",
    "X58n0996_002:0272a05": "三寶章以本融末圓融無二相故攝方便故同一",
    "X58n0996_002:0272a06": "法界故彼云圓融無二同今會融無二彼云同一",
    "X58n0996_002:0272a07": "法界正同今文彼是同教所以今豈得非等者議",
    "X58n0996_002:0272a08": "曰據彼正文曰或亦通收以本末圓融無二相故",
    "X58n0996_002:0272a09": "攝方便故同一法界故是故乃至人天所得亦在",
    "X58n0996_002:0272a10": "其中今問汝曰汝謂今文為是會融無二有其二",
    "X58n0996_002:0272a11": "門同一法界有其二門邪為是會彼諸乘融和無",
    "X58n0996_002:0272a12": "二同一法界故有二門為一義邪彼三故字義理",
    "X58n0996_002:0272a13": "甚明輒改彼文以順己意擅改祖文失破句科文",
    "X58n0996_002:0272a14": "失四妄也易簡取此為同教得名所以天下非之",
    "X58n0996_002:0272a15": "汝今亦說由此方得三一合明此亦得名所以且",
    "X58n0996_002:0272a16": "三寶章得名所以乎乖亂宗因失五妄也又會解",
    "X58n0996_002:0272a17": "釋總會中同教得名為彼文中有一同字便謂由",
    "X58n0996_002:0272a18": "此而名同教今文亦見同字將作得名所以此說",
    "X58n0996_002:0272a19": "大謬當亟去之孾兒認影失六妄也汝曰三寶章",
    "X58n0996_002:0272a20": "中出通收所以此章是得名所以又謂無礙所以",
    "X58n0996_002:0272a21": "三義既異如何直爾會同異同不辨失七妄也又",
    "X58n0996_002:0272a22": "曰由同一法界有二門故方得上分諸乘中三之",
    "X58n0996_002:0272a23": "與一或合為一或分二三等試復論之汝謂三之",
    "X58n0996_002:0272a24": "與一合一分三等者是將三一合為一乘應將三",
    "X58n0996_002:0272b01": "一各出等分分為諸乘以汝立理云各合三一大",
    "X58n0996_002:0272b02": "小而為之故來書曰會解既落諸方罪我者夫猶",
    "X58n0996_002:0272b03": "春秋乎今知罪有所歸不可抵諱謬說無根失八",
    "X58n0996_002:0272b04": "妄也薪云言等者等取小乘人天也議曰文云諸",
    "X58n0996_002:0272b05": "乘等小乘人天何以非諸乘中若言不解此等字",
    "X58n0996_002:0272b06": "者何從揀之晦僻若此而自方於春秋多見其不",
    "X58n0996_002:0272b07": "量力也怒臂當車失九妄也。",
    "X58n0996_002:0272b08": "薪曰初則下上云皆隨本宗定故即今文不壞權義",
    "X58n0996_002:0272b09": "也又前云三乘等並名一乘即今文而即泯義也又",
    "X58n0996_002:0272b10": "上云約一乘辯是今云不異實義也又上云融一同",
    "X58n0996_002:0272b11": "大是今云而即權也。",
    "X58n0996_002:0272b12": "議曰汝上文云皆隨本宗定故者是同也又云然",
    "X58n0996_002:0272b13": "皆點三為一並說一乘為門又如法相交參中雖",
    "X58n0996_002:0272b14": "有兩宗俱存並立而交接攝方便中雖方便正乘",
    "X58n0996_002:0272b15": "角立和合要令捨本名而並稱一乘棄方便歸究",
    "X58n0996_002:0272b16": "竟此云不壞權不礙三皆約不妨三乘自宗不知",
    "X58n0996_002:0272b17": "一故二義天遠十妄也又曰上云三乘等並名一",
    "X58n0996_002:0272b18": "乘即今文而即泯者上來七義雖三乘宛然並名",
    "X58n0996_002:0272b19": "一乘如乘小不動本位望後一乘是彼方便隨彼",
    "X58n0996_002:0272b20": "本乘受一乘名三乘等皆爾亦要兩相俱存皆受",
    "X58n0996_002:0272b21": "一乘之名是彼之方便也何嘗說泯此亦雲泥十",
    "X58n0996_002:0272b22": "一妄也又曰上云約一乘辨是今云不異實義也",
    "X58n0996_002:0272b23": "者此應三乘第二義中初義且彼中自說凡合二",
    "X58n0996_002:0272b24": "聲聞大乘之中雖有權實皆菩薩乘者是約一乘",
    "X58n0996_002:0272c01": "宗中所辨之義非三乘等宗義也此中自言攬彼",
    "X58n0996_002:0272c02": "之實而成此權則權雖顯然不能異實有何干涉",
    "X58n0996_002:0272c03": "而作此說十二妄也薪又曰又上云融一同大是",
    "X58n0996_002:0272c04": "今云即權也者今問曰上文融一同大是約一乘",
    "X58n0996_002:0272c05": "辨今云即權亦約一乘辨乎又融一同大以俱是",
    "X58n0996_002:0272c06": "菩薩所乘故今亦爾邪上文次句即云合愚法同",
    "X58n0996_002:0272c07": "小乘亦約同一法界體無二乎謬妄者十三妄也。",
    "X58n0996_002:0272c08": "薪曰又今云三乘即一即上該攝門中無不壞無可",
    "X58n0996_002:0272c09": "存義又今云而不礙三即上不待壞不礙存義又今",
    "X58n0996_002:0272c10": "云一乘即三即上無不隱無可顯義又今云而不礙",
    "X58n0996_002:0272c11": "一即上不待隱不礙顯義也今云是故一三融攝體",
    "X58n0996_002:0272c12": "無二也者即上唯有一乘更無三義唯有三乘更無",
    "X58n0996_002:0272c13": "一義同時也故上指云此如下同教中辨。",
    "X58n0996_002:0272c14": "議曰上云由四句俱即一故唯有一等今但配無",
    "X58n0996_002:0272c15": "不壞無可存二句可乎十四妄也又上云以三即",
    "X58n0996_002:0272c16": "一故不異四句俱不異若爾亦四句俱不礙三豈",
    "X58n0996_002:0272c17": "約二句而已是知汝但配二者謬也十五妄也三",
    "X58n0996_002:0272c18": "即一既爾一即三亦然一即三但配二句十六妄",
    "X58n0996_002:0272c19": "也而不礙一亦配二句十七妄也上文唯有一乘",
    "X58n0996_002:0272c20": "更無餘者正說權盡而實現一乘獨立下文四句",
    "X58n0996_002:0272c21": "之初句別教一乘也不得其意十八妄也又上云",
    "X58n0996_002:0272c22": "唯有三乘更無一者正說隱實揚權分別說三下",
    "X58n0996_002:0272c23": "文第二句三乘等教不知一也亦不能曉十九妄",
    "X58n0996_002:0272c24": "也又二門同時不失隱顯存壞故不妨二宗權實",
    "X58n0996_002:0273a01": "角立以義門異時理遍通故不妨有別有三但言",
    "X58n0996_002:0273a02": "同教二十妄也縱使二門前後亦不失全體無二",
    "X58n0996_002:0273a03": "三一融攝有同教義昔日三乘今日一乘不失為",
    "X58n0996_002:0273a04": "和會故二十一妄也上文但指一即於三云何同",
    "X58n0996_002:0273a05": "教辨而通指之二十二妄也(此上但是都無所曉平白不是只可笑而",
    "X58n0996_002:0273a06": "不可形容故不能盡謬妄科目也)。",
    "X58n0996_002:0273a07": "薪曰更兼次問答中意並是辨前兩重四句中義也",
    "X58n0996_002:0273a08": "故知今泯權攬實二門無二之義非唯成上分諸乘",
    "X58n0996_002:0273a09": "中開合等義亦即成上該攝門中意也由此義故前",
    "X58n0996_002:0273a10": "記中以該攝門中徵釋等義屬同教意而為別教所",
    "X58n0996_002:0273a11": "以者義見於此。",
    "X58n0996_002:0273a12": "議曰前二四句為門不同是故唯三唯一義非同",
    "X58n0996_002:0273a13": "教今此二門體無二理亦許二門角立是故下文",
    "X58n0996_002:0273a14": "由此鎔融有其四句唯一唯三二宗不同非唯同",
    "X58n0996_002:0273a15": "教以通為局失二十三妄也汝引三寶章云通收",
    "X58n0996_002:0273a16": "所以彼云是故乃至人天所得亦在其中汝今會",
    "X58n0996_002:0273a17": "同而云成上開合該攝等義自成矛盾失二十四",
    "X58n0996_002:0273a18": "妄也且開合者自緣法本是一如來說一機有三",
    "X58n0996_002:0273a19": "故分別說三調練既熟會三歸一乃至人天亦復",
    "X58n0996_002:0273a20": "如是何預彼章通收所以不曉開合失二十五妄",
    "X58n0996_002:0273a21": "也又況汝說開合殊非祖意亦與吾家先達後進",
    "X58n0996_002:0273a22": "所說不同大率凡說應法界以法界融攝方便等",
    "X58n0996_002:0273a23": "非說同教中開合所由不識祖意失二十六妄也",
    "X58n0996_002:0273a24": "下文躡此云由此鎔融有其四句何甞以此二門",
    "X58n0996_002:0273b01": "全體無二為內教却作別教所以則兼前以該攝",
    "X58n0996_002:0273b02": "徵釋之義屬同皆謬也而況前將徵釋全配別教",
    "X58n0996_002:0273b03": "二門則見此子同別二教都無所曉矣是亦以通",
    "X58n0996_002:0273b04": "為局失二十七妄也但指彼徵釋不知該攝中一",
    "X58n0996_002:0273b05": "切三乘本來是一亦是此中竟恒無盡泯權歸實",
    "X58n0996_002:0273b06": "之一乘大旨全乖失二十八妄也。",
    "X58n0996_002:0273b07": "薪曰是故下云至又此存壞隱顯即上該攝門二四",
    "X58n0996_002:0273b08": "句中義上該攝中三一不異乃是二門俱齊此既縱",
    "X58n0996_002:0273b09": "奪明義門有異也故云雖具隱顯等如是則上該攝",
    "X58n0996_002:0273b10": "難是不異今亦有異權實不失故前指斯義於此明",
    "X58n0996_002:0273b11": "矣。",
    "X58n0996_002:0273b12": "議曰復子作此會者由前說入三即是入一故也",
    "X58n0996_002:0273b13": "且前文雖明不異亦有三即二門何常失於權實",
    "X58n0996_002:0273b14": "若非義門有異安得唯有一乘唯有三乘又安得",
    "X58n0996_002:0273b15": "說三乘機得有所依得入一乘等邪如何該攝但",
    "X58n0996_002:0273b16": "是二門俱齊不異全無權實失二十九妄也又若",
    "X58n0996_002:0273b17": "於該攝門中作此問者應不答釋耶若欲答釋用",
    "X58n0996_002:0273b18": "此答否該攝不容徵問失三十妄也又言此既縱",
    "X58n0996_002:0273b19": "奪明義有異又云如是則上該攝是不異今亦有",
    "X58n0996_002:0273b20": "異者今問汝曰若爾應是上文但說理遍通此方",
    "X58n0996_002:0273b21": "說義門有異耶又上文何以亦云不異有二又便",
    "X58n0996_002:0273b22": "指此二為不一門良由二門有異可作不一門說",
    "X58n0996_002:0273b23": "是以指也又復今亦有異者為是不一故有異邪",
    "X58n0996_002:0273b24": "為是三即一一即三兩義不同故有異邪若謂不",
    "X58n0996_002:0273c01": "一者何以不異門有此二義若曰兩義不同故有",
    "X58n0996_002:0273c02": "異者何以異前又汝前文但將義異為不一門前",
    "X58n0996_002:0273c03": "科妄誕此釋又非因謬致謬失三十一妄也。",
    "X58n0996_002:0273c04": "薪曰由此下總躡上文通明四句非唯屬同教也以",
    "X58n0996_002:0273c05": "此一章唯有四句別教所揀即是三乘等三一合說",
    "X58n0996_002:0273c06": "即是同教果海離言故非三一故今總結數也。",
    "X58n0996_002:0273c07": "議曰由前義故是以有四句者則前是釋義此是",
    "X58n0996_002:0273c08": "結成前因此宗也今問汝曰為止四句是通一章",
    "X58n0996_002:0273c09": "為復結釋俱通邪若言俱通何獨判云通明四句",
    "X58n0996_002:0273c10": "非唯同教又章中曰此同教說諸乘等若唯四句",
    "X58n0996_002:0273c11": "通者豈有釋義局而結文通邪因局宗通失三十",
    "X58n0996_002:0273c12": "二妄也又泯權歸實權盡而實現是同教乎攬實",
    "X58n0996_002:0273c13": "成權一隱而三存一乘乎不得斯意默而不言可",
    "X58n0996_002:0273c14": "乎不曉章旨失作記不明失三十四妄也又汝謂",
    "X58n0996_002:0273c15": "羊鹿牛等并露地車一一皆合三一而為今亦三",
    "X58n0996_002:0273c16": "亦一是此義否若或不同如何指之若言同者如",
    "X58n0996_002:0273c17": "何又說具三一邪此中三一豈可各各有三一乎",
    "X58n0996_002:0273c18": "昔有好草書者點筆疾書書已不識則復子頗類",
    "X58n0996_002:0273c19": "矣自書不省過三十五妄也。",
    "X58n0996_002:0273c20": "薪曰言隨於一門皆全收法體者上雖有四句但有",
    "X58n0996_002:0273c21": "二義謂一乘三乘若別教三乘等本是一乘則一外",
    "X58n0996_002:0273c22": "無三若三乘教攬實而成則三外無一若同教既具",
    "X58n0996_002:0273c23": "三一居然全收果海雙非泯同平等故云全收法體",
    "X58n0996_002:0273c24": "也。",
    "X58n0996_002:0274a01": "議曰今試問汝汝謂法體目於何法應是望一乘",
    "X58n0996_002:0274a02": "以三乘為法體望三乘以一乘為法體望同教以",
    "X58n0996_002:0274a03": "一乘三乘為法體望果海如同教邪何者汝以一",
    "X58n0996_002:0274a04": "乘收三乘為全收法體等故豈不曰泯權權不立",
    "X58n0996_002:0274a05": "攬實實不失權若不立三乘已為烏有一將誰收",
    "X58n0996_002:0274a06": "實若不失一乘殷然權將安收一存故可收三亡",
    "X58n0996_002:0274a07": "應不可三亡故可收一存應不可是知紕謬不識",
    "X58n0996_002:0274a08": "法體三十六妄也。",
    "X58n0996_002:0274a09": "薪曰是故下結無礙相使忘三一之情同契全收之",
    "X58n0996_002:0274a10": "旨也。",
    "X58n0996_002:0274a11": "議曰同教百非曰決謂全收只作同教不許義通",
    "X58n0996_002:0274a12": "別教今云同契全收者為通別邪為局同邪若局",
    "X58n0996_002:0274a13": "者汝說四句通乎一章今此結成又局同教且初",
    "X58n0996_002:0274a14": "後局而中間通章家略不揀料正如汝謂却是祖",
    "X58n0996_002:0274a15": "師不能作文耶若言通別者今之通或是百非局",
    "X58n0996_002:0274a16": "應非百非局或是今之通應非復子必居其一焉",
    "X58n0996_002:0274a17": "妄將不逃矣不曉全收失三十七妄也又若通者",
    "X58n0996_002:0274a18": "文中或存壞等應兼隱顯汝謂此之存壞隱顯與",
    "X58n0996_002:0274a19": "前存壞等義為異非異若非異者何以前局而後",
    "X58n0996_002:0274a20": "通若言異者異相云何汝特作記而不和會是亦",
    "X58n0996_002:0274a21": "作記不明失三十八妄也是知汝辨同教三書五",
    "X58n0996_002:0274a22": "萬餘言未有一字略中倫理所以爾者蓋由未知",
    "X58n0996_002:0274a23": "真師去處耳儻有夾山之志徑游鶴國一見船子",
    "X58n0996_002:0274a24": "卒成大器不亦佳乎。",
    "X58n0996_002:0274b02": "焚薪卷第二(終)"
}