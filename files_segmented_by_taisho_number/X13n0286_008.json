{
    "X13n0286_008:0460c07": "大佛頂如來密因修證了義諸菩薩萬行首楞嚴經",
    "X13n0286_008:0460c08": "如說第八卷",
    "X13n0286_008:0460c10": "阿難。如是眾生。一一類中。亦各各具十二顛倒。猶如",
    "X13n0286_008:0460c11": "揑目。亂華發生。顛倒妙圓真淨明心。具足如斯虗妄",
    "X13n0286_008:0460c12": "亂想。",
    "X13n0286_008:0460c13": "此結前起後也。各各具者。每一顛倒中。各具十二",
    "X13n0286_008:0460c14": "顛倒。一則現起。餘則冥伏。究其所以。皆是顛倒妙",
    "X13n0286_008:0460c15": "圓真心而有。都無實事。上約無明熏真如而成染",
    "X13n0286_008:0460c16": "用。為十二類生之因已竟。下約真如熏無明而成",
    "X13n0286_008:0460c17": "淨用。為五十五位菩提之因也。",
    "X13n0286_008:0460c18": "汝今修證佛三摩提。於是本因元所亂想。立三漸次。",
    "X13n0286_008:0460c19": "方得除滅。如淨器中。除去毒蜜。以諸湯水。并雜灰香。",
    "X13n0286_008:0460c20": "洗滌其器。後貯甘露。云何名為三種漸次。一者修習",
    "X13n0286_008:0460c21": "除其助因。二者真修。刳其正性。三者增進。違其現業。",
    "X13n0286_008:0460c22": "本因。即顛倒因也。就本因亂想。立三漸次者。教其",
    "X13n0286_008:0460c23": "翻染成淨必從染處下手。淨器。所謂幻化空身即",
    "X13n0286_008:0460c24": "法身。指六根也。若不生滅地。豈貯毒蜜。豈可洗滌",
    "X13n0286_008:0461a01": "耶。除去毒蜜者。喻除助因。刳正性也。以湯滌器者。",
    "X13n0286_008:0461a02": "喻違現業也。後貯甘露者。喻得無生忍。安立聖位",
    "X13n0286_008:0461a03": "也。云何下。出漸次之名。謂欲修習耳根圓通。先當",
    "X13n0286_008:0461a04": "立此三種漸次。方得證入也。助因。為增上緣。正性。",
    "X13n0286_008:0461a05": "是生死根本。為因緣。現業。是根緣境緣。除此三種",
    "X13n0286_008:0461a06": "緣。則甘露寂滅法顯矣。修習。真修。增進。皆修也。除",
    "X13n0286_008:0461a07": "助因。刳正性。違現業。皆斷也。所修即聞性。所斷即",
    "X13n0286_008:0461a08": "根塵。流根奔塵。名現業。忘塵盡根。名違。前說戒定",
    "X13n0286_008:0461a09": "慧。為修行三決定義。此三漸次。不出戒定慧意。",
    "X13n0286_008:0461a10": "云何助因。阿難。如是世界十二類生。不能自全。依四",
    "X13n0286_008:0461a11": "食住。所謂段食。觸食。思食。識食。是故佛說一切眾生。",
    "X13n0286_008:0461a12": "皆依食住。阿難。一切眾生。食甘故生。食毒故死。是故",
    "X13n0286_008:0461a13": "眾生求三摩提。當斷世間五種辛菜。是五種辛。熟食",
    "X13n0286_008:0461a14": "發婬。生啖增恚。如是世界食辛之人。縱能宣說十二",
    "X13n0286_008:0461a15": "部經。十方天僊。嫌其臭穢。咸皆遠離。諸餓鬼等。因彼",
    "X13n0286_008:0461a16": "食次。舐其唇吻。常與鬼住。福德日銷。長無利益。是食",
    "X13n0286_008:0461a17": "辛人修三摩地。菩薩天僊。十方善神。不來守護。大力",
    "X13n0286_008:0461a18": "魔王。得其方便。現作佛身。來為說法。非毀禁戒。讚婬",
    "X13n0286_008:0461a19": "怒癡。命終自為魔王眷屬。受魔福盡。墮無間獄。阿難。",
    "X13n0286_008:0461a20": "修菩提者。永斷五辛。是則名為第一增進修行漸次。",
    "X13n0286_008:0461a21": "此釋除助因也。眾生日用最切者飲食。若無飲食。",
    "X13n0286_008:0461a22": "命不自全。故依四食而住也。此四種食。若大槩論。",
    "X13n0286_008:0461a23": "有具不具。人間段食。所飱必有分段。鬼神歆觸而",
    "X13n0286_008:0461a24": "飽。有觸食。禪天思食。識天識食。既無形色。但以識",
    "X13n0286_008:0461b01": "思故。五辛者。葱蒜韭薤興渠也。興渠此方所無。五",
    "X13n0286_008:0461b02": "辛發婬增恚。故須斷也。如是下出過。天仙嫌其臭",
    "X13n0286_008:0461b03": "穢。餓鬼舐其唇吻。菩薩不來擁護。魔王得其方便。",
    "X13n0286_008:0461b04": "過惡多而福德消。塵滓近而清虗遠。若不斷除。則",
    "X13n0286_008:0461b05": "日就月將。漸為魔眷。初心入道者。必欲先除也。",
    "X13n0286_008:0461b06": "云何正性。阿難。如是眾生入三摩地。要先嚴持清淨",
    "X13n0286_008:0461b07": "戒律。永斷婬心。不[(歹*又)/食]酒肉。以火淨食。無啖生氣。阿難。",
    "X13n0286_008:0461b08": "是修行人。若不斷婬。及與殺生。出三界者。無有是處。",
    "X13n0286_008:0461b09": "當觀婬欲猶如毒蛇。如見怨賊。先持聲聞四棄八棄。",
    "X13n0286_008:0461b10": "執身不動。後行菩薩清淨律儀。執心不起。禁戒成就。",
    "X13n0286_008:0461b11": "則於世間永無相生相殺之業。偷劫不行。無相負累。",
    "X13n0286_008:0461b12": "亦於世間不還宿債。是清淨人修三摩地。父母肉身",
    "X13n0286_008:0461b13": "不須天眼。自然觀見十方世界。覩佛聞法。親奉聖旨。",
    "X13n0286_008:0461b14": "得大神通。遊十方界。宿命清淨。得無艱險。是則名為",
    "X13n0286_008:0461b15": "第二增進修行漸次。",
    "X13n0286_008:0461b16": "此釋刳正性也。對助而言。故曰正。婬殺與身俱生。",
    "X13n0286_008:0461b17": "與性俱有。實生死之正性。故當刳之也。無啖生氣。",
    "X13n0286_008:0461b18": "謂無情有生氣者。尚不忍傷。況有情有命者耶。防",
    "X13n0286_008:0461b19": "微杜漸之至也。婬欲害法身。損慧命。視如毒蛇怨",
    "X13n0286_008:0461b20": "賊。則不敢近狎矣。執身不動者。七支不犯也。執心",
    "X13n0286_008:0461b21": "不起者。一念不生也。斷婬則不相生。斷殺則不相",
    "X13n0286_008:0461b22": "殺。斷偷則不償宿債。三業既除。名清淨人。修三摩",
    "X13n0286_008:0461b23": "地者。因戒修定也。下文因定發慧。肉眼觀見十方",
    "X13n0286_008:0461b24": "世界。即色陰盡相。覩佛四句。即受陰盡相。宿命二",
    "X13n0286_008:0461c01": "句。謂去塵垢。永離生死險難惡趣。即想陰盡相。",
    "X13n0286_008:0461c02": "云何現業。阿難。如是清淨持禁戒人。心無貪婬。於外",
    "X13n0286_008:0461c03": "六塵。不多流逸。因不流逸。旋元自歸。塵既不緣。根無",
    "X13n0286_008:0461c04": "所偶。反流全一。六用不行。十方國土。皎然清淨。譬如",
    "X13n0286_008:0461c05": "琉璃。內懸明月。身心快然。妙圓平等。獲大安隱。一切",
    "X13n0286_008:0461c06": "如來密圓淨妙。皆現其中。是人即獲無生法忍。從是",
    "X13n0286_008:0461c07": "漸修。隨所發行。安立聖位。是則名為第三增進修行",
    "X13n0286_008:0461c08": "漸次。",
    "X13n0286_008:0461c09": "此釋違現業也。如是清淨持禁戒人。牒上因持戒",
    "X13n0286_008:0461c10": "而發定慧者。由欲界九品思惑已盡。故心無貪婬。",
    "X13n0286_008:0461c11": "於外六塵。不多流逸。而不許絕無者。根中無始虗",
    "X13n0286_008:0461c12": "習。尚未淨盡。所對之塵猶在。現業猶未違也。因不",
    "X13n0286_008:0461c13": "下。方顯忘塵盡根。始違現業也。既不流逸於外。則",
    "X13n0286_008:0461c14": "不隨前塵所起知見。而復歸元真。外無所入。內無",
    "X13n0286_008:0461c15": "所出。根塵不接。兩不相偶。始得反欲流。而全一精",
    "X13n0286_008:0461c16": "明。至是六根對境。不生分別。如鏡照像。即識陰盡",
    "X13n0286_008:0461c17": "相。此正聞所聞盡。已斷思惑。因戒得定也。十方下。",
    "X13n0286_008:0461c18": "復顯忘塵盡根已後所證境界。由根不接塵。則世",
    "X13n0286_008:0461c19": "界清淨。故見十方國土。表裏洞徹。猶如琉璃。內懸",
    "X13n0286_008:0461c20": "明月。即前如是浮塵。及器世間。應念化成無上知",
    "X13n0286_008:0461c21": "覺。由塵不交根。則無所繫縛。故身心快然。而身量",
    "X13n0286_008:0461c22": "心量。平等不動。故曰妙圓平等。獲大安隱。前云圓",
    "X13n0286_008:0461c23": "澄覺元妙。此中妙圓二字。正指覺相。在如來為究",
    "X13n0286_008:0461c24": "竟覺。故加密淨二字。皆現其中者。謂此果德。皆現",
    "X13n0286_008:0462a01": "是人之心也。華嚴十忍。第三曰無生法忍。謂不見",
    "X13n0286_008:0462a02": "有少法生。不見有少法滅。離諸情垢。無作無願。安",
    "X13n0286_008:0462a03": "住是道。名之曰忍。是人得不生不滅。果地覺為因",
    "X13n0286_008:0462a04": "地心。從定發慧也。菩薩初入流時。即以如幻三昧。",
    "X13n0286_008:0462a05": "觀察俱空不生之理。所謂理須頓悟。乘悟併消。故",
    "X13n0286_008:0462a06": "當下即獲此忍。諸經說入地方證無生忍。華嚴說",
    "X13n0286_008:0462a07": "等覺後方證。今信前即獲者。此經因地發心。與果",
    "X13n0286_008:0462a08": "地覺。名目相應。故有因地無生法忍。有果地無生",
    "X13n0286_008:0462a09": "法忍。有因地乾慧。有果地乾慧。如新月與望月。全",
    "X13n0286_008:0462a10": "無異體。從是漸修。以此不生不滅。為因地心。然後",
    "X13n0286_008:0462a11": "圓成果地修證。下文住以成德。行以成行。向以成",
    "X13n0286_008:0462a12": "願。地以斷惑證真。皆以此位為基。",
    "X13n0286_008:0462a13": "阿難。是善男子。欲愛乾枯。根境不偶。現前殘質。不復",
    "X13n0286_008:0462a14": "續生。執心虗明。純是智慧。慧性明圓。鎣十方界。乾有",
    "X13n0286_008:0462a15": "其慧。名乾慧地。欲習初乾。未與如來法流水接。",
    "X13n0286_008:0462a16": "續生以根境為因。欲愛為緣。乾枯不偶。則因緣雙",
    "X13n0286_008:0462a17": "絕。果報無托。不受後有。無界內繫縛矣。無著曰虗。",
    "X13n0286_008:0462a18": "不昧曰明。欲乾則慧生。依慧住持。故名地。乾義有",
    "X13n0286_008:0462a19": "二。欲盡曰乾。欲愛乾枯也。但乾亦曰乾。未與法流",
    "X13n0286_008:0462a20": "水接也。法流以活潤為義。無取於枯滯。慧性明圓。",
    "X13n0286_008:0462a21": "已具金剛之體。但未能如意自在。發真如體相之",
    "X13n0286_008:0462a22": "用。下列聖位。以十信為初因。十住。十行。十向。十地。",
    "X13n0286_008:0462a23": "等妙。相次而躡。行人從信趨入。住佛智地。依智起",
    "X13n0286_008:0462a24": "行。濟行以願。超三賢。入十聖。登等妙。修證之序。",
    "X13n0286_008:0462b01": "即以此心。中中流入。圓妙開敷。從真妙圓。重發真妙。",
    "X13n0286_008:0462b02": "妙信常住。一切妄想。滅盡無餘。中道純真。名信心住。",
    "X13n0286_008:0462b03": "即以此心。指不生滅心也。中中。猶前勝義中真勝",
    "X13n0286_008:0462b04": "義性。圓妙。指心體也。上言妙圓平等。但初獲此心",
    "X13n0286_008:0462b05": "而已。如來密圓淨妙皆現其中。但佛心映現而已。",
    "X13n0286_008:0462b06": "今則自心妙圓之體。如華開敷。雖未齊佛之密淨。",
    "X13n0286_008:0462b07": "然真中發真。重重漸廣矣。乘此心開。益增進之。愈",
    "X13n0286_008:0462b08": "妙愈圓也。開敷重發。漸入活境。與乾有其慧不同",
    "X13n0286_008:0462b09": "矣。深忍不動曰常住。妄想即諸邊見。妄想盡而中",
    "X13n0286_008:0462b10": "道純。此時識陰相盡。名信心住。能安住信心也。真",
    "X13n0286_008:0462b11": "純無妄之謂信。相應之謂信。以中道心。純真無妄。",
    "X13n0286_008:0462b12": "因心與果覺相應。十心信為首。故通名十信位。",
    "X13n0286_008:0462b13": "真信明了。一切圓通。陰處界三。不能為礙。如是乃至",
    "X13n0286_008:0462b14": "過去未來。無數劫中。捨身受身。一切習氣。皆現在前。",
    "X13n0286_008:0462b15": "是善男子。皆能憶念。得無遺忘。名念心住。",
    "X13n0286_008:0462b16": "真信。躡前位。明了。指本位。一切圓通。總該下文而",
    "X13n0286_008:0462b17": "言。陰不能覆。處不能局。界不能隔。無始習氣。非唯",
    "X13n0286_008:0462b18": "修斷為難。即能見亦不易。今日現前。則妄無所逃。",
    "X13n0286_008:0462b19": "見妄乃能除妄。無忘即念。故名念住。",
    "X13n0286_008:0462b20": "妙圓純真。真精發化。無始習氣。通一精明。唯以精明。",
    "X13n0286_008:0462b21": "進趣真淨。名精進心。",
    "X13n0286_008:0462b22": "妙圓純真。躡初位。真精。躡次位。發化以下。即四卷",
    "X13n0286_008:0462b23": "明相精純。一切變現。不為煩惱也。前位習氣現前。",
    "X13n0286_008:0462b24": "猶未能化。此則真精洞發。化無始習。通一精明。妄",
    "X13n0286_008:0462c01": "即歸真矣。真淨。即妙圓心體。但須至密圓淨妙。方",
    "X13n0286_008:0462c02": "是真淨。以精明而進趣。故名精進。",
    "X13n0286_008:0462c03": "心精現前。純以智慧。名慧心住。",
    "X13n0286_008:0462c04": "上位精明。尚屬有心。此方是自然智體。上以精明",
    "X13n0286_008:0462c05": "進趣。此以智慧菩提之體。無復雜妄。是名慧心。前",
    "X13n0286_008:0462c06": "云純是智慧。葢斷惑之慧。如夜向曉。此云純以智",
    "X13n0286_008:0462c07": "慧。葢證真之慧。如曉出日。",
    "X13n0286_008:0462c08": "執持智明。周徧寂湛。寂妙常凝。名定心住。",
    "X13n0286_008:0462c09": "散心之慧。有邊際而不徧。有去來而不常。故慧必",
    "X13n0286_008:0462c10": "資於定。前因定生慧。是返流之定。如器澄濁水。此",
    "X13n0286_008:0462c11": "先慧後定。是常光之慧。如燈貯密室。徧寂常寂。皆",
    "X13n0286_008:0462c12": "大定之相。故名定心住。",
    "X13n0286_008:0462c13": "定光發明。明性深入。唯進無退。名不退心。",
    "X13n0286_008:0462c14": "定慧雙運。如車兩輪。唯進無退。精進猶是有心。如",
    "X13n0286_008:0462c15": "馬著鞭。不退是無心。如順風使帆。",
    "X13n0286_008:0462c16": "心進安然。保持不失。十方如來氣分交接。名護法心。",
    "X13n0286_008:0462c17": "前雖不退。而勤勇無間。尚涉工夫。至此雖精進。而",
    "X13n0286_008:0462c18": "不見有勤勞之相。故曰安然。持心至於安然。則悠",
    "X13n0286_008:0462c19": "優坦蕩。永保無虞矣。所保持不失者何物。即諸佛",
    "X13n0286_008:0462c20": "法身命脈也。由我保持法身命脈而不失。自然與",
    "X13n0286_008:0462c21": "諸佛氣分通同吻合。故名護法。",
    "X13n0286_008:0462c22": "覺明保持。能以妙力。迴佛慈光。向佛安住。猶如雙鏡",
    "X13n0286_008:0462c23": "光明相對。其中妙影重重相入。名迴向心。",
    "X13n0286_008:0462c24": "妙力。即定慧之力。力承保持說。妙力承覺明說。前",
    "X13n0286_008:0463a01": "與如來氣分交接。蒙佛慈光攝受。尚有自他之分。",
    "X13n0286_008:0463a02": "此以己之妙力。向自己心佛安住。實無二種。心不",
    "X13n0286_008:0463a03": "離佛。佛不離心。如兩鏡相寫。傳耀無盡。故名迴向。",
    "X13n0286_008:0463a04": "心光密迴。獲佛常凝無上妙淨。安住無為。得無遺失。",
    "X13n0286_008:0463a05": "名戒心住。",
    "X13n0286_008:0463a06": "以微密觀照。頓獲寂滅清淨心體。故曰心光密迴。",
    "X13n0286_008:0463a07": "常凝。即常住真心。妙淨。即清淨妙淨明心。前位猶",
    "X13n0286_008:0463a08": "相對。此則獲佛心矣。常凝妙淨。總是無為之相。諸",
    "X13n0286_008:0463a09": "佛之戒心也。一念有為遺失。即是破戒。",
    "X13n0286_008:0463a10": "住戒自在。能遊十方。所去隨願。名願心住。",
    "X13n0286_008:0463a11": "持戒猶覺著力。住戒則自在矣。隨願。即自在之意。",
    "X13n0286_008:0463a12": "遊生於住。遊有資本。故能如願。所謂能徧十方供",
    "X13n0286_008:0463a13": "養諸佛也。前位冥契。此位親承。○修行之初。必枯",
    "X13n0286_008:0463a14": "絕愛欲。使心性虗明。然後能入妙圓真性。真性明",
    "X13n0286_008:0463a15": "圓。細習乃現。因現遂化。使純智無習。又持之以定。",
    "X13n0286_008:0463a16": "使寂湛發光。深入明性。護持不失。斯則迴佛慈光。",
    "X13n0286_008:0463a17": "獲佛淨戒。而涉塵不染。所去隨願。十信之序。",
    "X13n0286_008:0463a18": "阿難。是善男子。以真方便。發此十心。心精發輝。十用",
    "X13n0286_008:0463a19": "涉入。圓成一心。名發心住。",
    "X13n0286_008:0463a20": "妙圓真心。非一非十。約用差別。故有十相。若十相",
    "X13n0286_008:0463a21": "不顯。不名發心。十相不融。亦不名發心。故以三漸",
    "X13n0286_008:0463a22": "次為真方便。開發十心。如十琉璃各懸一燈。炳然",
    "X13n0286_008:0463a23": "齊現。是十信境界。久之精光徧滿。互涉互入。全是",
    "X13n0286_008:0463a24": "一心。了無十相。如以十燄總安一琉璃。十光互融。",
    "X13n0286_008:0463b01": "光相愈大。至此方名發心。",
    "X13n0286_008:0463b02": "心中發明。如淨琉璃。內現精金。以前妙心。履以成地。",
    "X13n0286_008:0463b03": "名治地住。",
    "X13n0286_008:0463b04": "三漸次中。即以不生滅為因地心。但真心雖獲。而",
    "X13n0286_008:0463b05": "無明尚存。須層層破除。乃得層層親切。前破異相",
    "X13n0286_008:0463b06": "無明。故如琉璃懸明月。入住以來。破住相無明。故",
    "X13n0286_008:0463b07": "如琉璃現精金。琉璃喻智。精金喻理。初住妙心始",
    "X13n0286_008:0463b08": "發。今則履以成地。一切境界。皆是練治心地。故曰",
    "X13n0286_008:0463b09": "治地。前是理須頓悟。此是事則漸除。",
    "X13n0286_008:0463b10": "心地涉知。俱得明了。遊履十方。得無留礙。名修行住。",
    "X13n0286_008:0463b11": "心地。即上妙心成地。涉知。涉境不昧也。俱得明了。",
    "X13n0286_008:0463b12": "正是涉知之義。二信明了。是憶念之明。此位明了。",
    "X13n0286_008:0463b13": "是正知之明。二信不能為礙。如目遠視。此得無留",
    "X13n0286_008:0463b14": "礙。如身入空。四弘六度。任運而行。不為境所礙。前",
    "X13n0286_008:0463b15": "位心境相應。此位心境一如。故名修行住。",
    "X13n0286_008:0463b16": "行與佛同。受佛氣分。如中陰身。自求父母。陰信冥通。",
    "X13n0286_008:0463b17": "入如來種。名生貴住。",
    "X13n0286_008:0463b18": "佛者覺也。今既明了無礙。即是隨順覺性。故直與",
    "X13n0286_008:0463b19": "佛同。便受佛氣分。自求父母。喻如意無礙。陰信冥",
    "X13n0286_008:0463b20": "通。指中陰同業會合之時。喻受佛氣分也。入如來",
    "X13n0286_008:0463b21": "種。所謂我以不生不滅。合如來藏也。太子處胎。貴",
    "X13n0286_008:0463b22": "壓羣臣。故曰生貴。前云氣分相接。如近侍獲入王",
    "X13n0286_008:0463b23": "宮。此云受佛氣分。如太子親承遺體。",
    "X13n0286_008:0463b24": "既遊道胎。親承覺胤。如胎已成。人相不缺。名方便具",
    "X13n0286_008:0463c01": "足住。",
    "X13n0286_008:0463c02": "親奉覺胤。猶言親承正脈。人相。喻方便善巧之用。",
    "X13n0286_008:0463c03": "謂聞見等圓通妙用。具足一切方便善巧。如中陰",
    "X13n0286_008:0463c04": "六根成就。克肖父母也。所修善根。皆為救護一切",
    "X13n0286_008:0463c05": "眾生。饒益一切眾生。故名方便具足。",
    "X13n0286_008:0463c06": "容貌如佛。心相亦同。名正心住。",
    "X13n0286_008:0463c07": "心相。佛心不動之相。雖善巧方便。而體恒不動。正",
    "X13n0286_008:0463c08": "心。即定心也。前九信獲佛戒心。至此獲佛定心。",
    "X13n0286_008:0463c09": "身心合成。日益增長。名不退住。",
    "X13n0286_008:0463c10": "身心合成。牒上同佛之德。日益增長。謂境智愈廣",
    "X13n0286_008:0463c11": "也。於增長處。見其不退。",
    "X13n0286_008:0463c12": "十身靈相。一時具足。名童真住。",
    "X13n0286_008:0463c13": "有進無退。具體而微。故以童稱。十身者。菩提身。願",
    "X13n0286_008:0463c14": "身。化身。力持身。莊嚴身。威勢身。意生身。福身。法身。",
    "X13n0286_008:0463c15": "智身。葢用雖未顯。而體已頓足。",
    "X13n0286_008:0463c16": "形成出胎。親為佛子。名法王子住。",
    "X13n0286_008:0463c17": "出胎。喻破障起用。自發心至生貴。名入聖胎。自方",
    "X13n0286_008:0463c18": "便具足至童真。名長養聖胎。至此長養功成。故喻",
    "X13n0286_008:0463c19": "出胎。堪紹佛位。曰法王子。",
    "X13n0286_008:0463c20": "表以成人。如國大王。以諸國事。分委太子。彼剎利王",
    "X13n0286_008:0463c21": "世子長成。陳列灌頂。名灌頂住。",
    "X13n0286_008:0463c22": "表以成人。堪行佛事也。眾德全備。堪令分化十方。",
    "X13n0286_008:0463c23": "而行佛事。轉輪聖王。取四大海水。置金缾內。灌太",
    "X13n0286_008:0463c24": "子頂。是時受王職位。菩薩受職。亦復如是。諸佛智",
    "X13n0286_008:0464a01": "水灌其頂故。十地名灌頂菩薩。十住亦分得也。發",
    "X13n0286_008:0464a02": "心必治地。治地乃修行。然後生如來家。而具覺相。",
    "X13n0286_008:0464a03": "同佛心。長道體。圓十身。為佛子。任佛事。十住之序。",
    "X13n0286_008:0464a04": "阿難。是善男子。成佛子已。具足無量如來妙德。十方",
    "X13n0286_008:0464a05": "隨順。名歡喜行。",
    "X13n0286_008:0464a06": "具足妙德。躡前起後。為十行總。十方者。現十界身。",
    "X13n0286_008:0464a07": "利眾生也。眾生根行有異。菩薩隨順以形以說。能",
    "X13n0286_008:0464a08": "化隨順也。菩薩現種種化。眾生隨順一一受化。所",
    "X13n0286_008:0464a09": "化隨順也。能所既皆隨順。機應俱生歡喜施度也。",
    "X13n0286_008:0464a10": "善能利益一切眾生。名饒益行。",
    "X13n0286_008:0464a11": "饒是豐饒。無不益故。戒度也。戒有三種。以饒益有",
    "X13n0286_008:0464a12": "情為勝。九信獲佛戒心。至此以佛戒為行矣。",
    "X13n0286_008:0464a13": "自覺覺他。得無違拒。名無瞋恨行。",
    "X13n0286_008:0464a14": "自覺覺他。見諸眾生。無一非隨順覺性。故曰得無",
    "X13n0286_008:0464a15": "違拒。非止能忍罵辱也。無瞋恨行忍度也。此中六",
    "X13n0286_008:0464a16": "度。不比甞途。有一人不受法樂。便是慳施。一念不",
    "X13n0286_008:0464a17": "護眾生。便是破戒。一念分別眾生。便是瞋恨。",
    "X13n0286_008:0464a18": "種類出生。窮未來際。三世平等。十方通達。名無盡行。",
    "X13n0286_008:0464a19": "隨機隨感。現種類身。窮未來際。益物無量。三世下。",
    "X13n0286_008:0464a20": "釋所以也。以知三世空寂。故得窮未來際。以達十",
    "X13n0286_008:0464a21": "方無礙。故能現種類身。若時若處。現化不絕。故云",
    "X13n0286_008:0464a22": "無盡。進度也。六住獲佛定心。至此以佛定為行矣。",
    "X13n0286_008:0464a23": "一切合同。種種法門。得無差誤。名離癡亂行。",
    "X13n0286_008:0464a24": "定心不能持諸法門。是為癡定。於諸法門。未免差",
    "X13n0286_008:0464b01": "誤。仍是亂心。今一念定心。能持種種法。即有種種",
    "X13n0286_008:0464b02": "音聲。一一分明。不爽毫髮。是名癡亂俱離。禪度也。",
    "X13n0286_008:0464b03": "則於同中。顯現羣異。一一異相。各各見同。名善現行。",
    "X13n0286_008:0464b04": "同異各現。不名善現。同異互現。乃是善現。真不違",
    "X13n0286_008:0464b05": "俗。故同中顯異。俗不違真。故異復現同。智度也。前",
    "X13n0286_008:0464b06": "位即寂而惺為定。此位即惺而寂為慧。十住獲佛",
    "X13n0286_008:0464b07": "慧心。至此以慧為行矣。",
    "X13n0286_008:0464b08": "如是乃至十方虗空。滿足微塵。一一塵中。現十方界。",
    "X13n0286_008:0464b09": "現塵現界。不相留礙。名無著行。",
    "X13n0286_008:0464b10": "此總攝六度也。塵中現剎。名現界。不壞塵相。名現",
    "X13n0286_008:0464b11": "塵。不相留礙者。界入塵而界不小。是小不礙大。塵",
    "X13n0286_008:0464b12": "合界而界不大。是大不礙小。由善現行。擴充圓融",
    "X13n0286_008:0464b13": "故。著即留礙意。無留礙則無著矣。三住得無留礙。",
    "X13n0286_008:0464b14": "是境不礙心。此不相留礙。是境不礙境。",
    "X13n0286_008:0464b15": "種種現前。咸是第一波羅蜜多。名尊重行。",
    "X13n0286_008:0464b16": "六度中以般若為第一。以智度融之。則五度皆趣",
    "X13n0286_008:0464b17": "智度。是故咸是般若也。般若極尊重。故名尊重行。",
    "X13n0286_008:0464b18": "如是圓融。能成十方諸佛軌則。名善法行。",
    "X13n0286_008:0464b19": "前自成。此成就眾生。前雖利他。總成自己行門。此",
    "X13n0286_008:0464b20": "則行住皆成軌則。依希天人師矣。",
    "X13n0286_008:0464b21": "一一皆是清淨無漏。一真無為。性本然故。名真實行。",
    "X13n0286_008:0464b22": "前方便。此真實也。無漏與無為不平。前以戒生定",
    "X13n0286_008:0464b23": "慧。為三無漏學。至此始得清淨耳。前是有為法。未",
    "X13n0286_008:0464b24": "能稱性。此是真性本然妙用。相雖萬殊。體唯一真。",
    "X13n0286_008:0464c01": "故曰真寔。從前至此。始露性字。染淨總如來藏。而",
    "X13n0286_008:0464c02": "純淨無染。方是如來藏妙真如性。",
    "X13n0286_008:0464c03": "阿難。是善男子。滿足神通。成佛事已。純潔精真。遠諸",
    "X13n0286_008:0464c04": "留患。當度眾生。滅諸度相。迴無為心。向涅槃路。名救",
    "X13n0286_008:0464c05": "護一切眾生離眾生相迴向。",
    "X13n0286_008:0464c06": "滿足至留患。牒前此行滿足。當修迴向行。迴向之",
    "X13n0286_008:0464c07": "行。悲願最深。故職在度生。然見有可度。即涉有為。",
    "X13n0286_008:0464c08": "背涅槃路。故須滅諸度相。迴無為心。向涅槃路。無",
    "X13n0286_008:0464c09": "為心。即不生滅心也。三漸次中。即依此為本修因。",
    "X13n0286_008:0464c10": "九信位。始獲安住無為。從無為法界。建立萬行。至",
    "X13n0286_008:0464c11": "此反本還原。仍歸無為界中。無佛可求。無生可度。",
    "X13n0286_008:0464c12": "回視前日所獲無為佛心。依然無二。從此漸向佛",
    "X13n0286_008:0464c13": "乘。○十住位中。雖皆純用中道。未嘗顯言度生。是",
    "X13n0286_008:0464c14": "則趣空之智居多。十行位中。顯言度生。是則出假",
    "X13n0286_008:0464c15": "之悲最勝。此十迴向。顯然悲智等運。真俗互融。圓",
    "X13n0286_008:0464c16": "滿中道。迴者。轉也。向者。趣也。轉自萬行。趣向三處。",
    "X13n0286_008:0464c17": "三處者。眾生。菩提。真如也。眾生菩提。是隨相。真如",
    "X13n0286_008:0464c18": "是離相。此與次位。是迴向眾生。準華嚴經。迴向即",
    "X13n0286_008:0464c19": "是發願。良以有行無願。行必茫然。有願無行。願唯",
    "X13n0286_008:0464c20": "虗設。故行願兼資。方入如來大涅槃海。",
    "X13n0286_008:0464c21": "壞其可壞。遠離諸離。名不壞迴向。",
    "X13n0286_008:0464c22": "壞其可壞。即上滅除度相也。遠離諸離。即離眾生",
    "X13n0286_008:0464c23": "相亦遠離也。名不壞者。不壞度生事業也。葢有能",
    "X13n0286_008:0464c24": "度所度。是可壞者。今滅除度相。是壞其可壞。若能",
    "X13n0286_008:0465a01": "壞之心不空。亦復可壞。故須遠離諸離。方名不壞。",
    "X13n0286_008:0465a02": "本覺湛然。覺齊佛覺。名等一切佛迴向。",
    "X13n0286_008:0465a03": "此下四位。是迴向佛道。本覺湛然。自己本佛顯現",
    "X13n0286_008:0465a04": "也。覺齊佛覺。與一切如來心精。通同吻合也等一",
    "X13n0286_008:0465a05": "切佛迴向者。我與如來寶覺真心。無二圓滿也。",
    "X13n0286_008:0465a06": "精真發明。地如佛地。名至一切處迴向。",
    "X13n0286_008:0465a07": "精真。即本覺體。發明。即發揮妙用。地如佛地。表因",
    "X13n0286_008:0465a08": "地所含無邊境界。同佛果地所現無量剎土。地字。",
    "X13n0286_008:0465a09": "指本覺境地。德用無不周遍。故曰至一切處。",
    "X13n0286_008:0465a10": "世界如來。互相涉入。得無罣礙。名無盡功德藏迴向。",
    "X13n0286_008:0465a11": "此於地中觀諸功德也。世界。即至一切處。如來。即",
    "X13n0286_008:0465a12": "等一切佛。前猶分自覺佛覺。自地佛地。此融一不",
    "X13n0286_008:0465a13": "分矣。互涉者。以世界涉如來。則一一毛孔。有無量",
    "X13n0286_008:0465a14": "寶剎。莊嚴微妙。以如來涉世界。則一一微塵。有無",
    "X13n0286_008:0465a15": "量如來轉大法輪。無罣礙者。世界涉如來時。不礙",
    "X13n0286_008:0465a16": "如來。即入世界。如來涉世界時。不礙世界。即入如",
    "X13n0286_008:0465a17": "來。無盡功德藏者。佛各具無量莊嚴。表無量功德。",
    "X13n0286_008:0465a18": "七無著行。現塵現界。單就依報說。此則依正報無",
    "X13n0286_008:0465a19": "礙。○等一切佛。如月出雲。至一切處。如月照空。無",
    "X13n0286_008:0465a20": "盡功德藏。如月中現山河大地等影。",
    "X13n0286_008:0465a21": "於同佛地。地中各各生清淨因。依因發揮。取涅槃道。",
    "X13n0286_008:0465a22": "名隨順平等善根迴向。",
    "X13n0286_008:0465a23": "此後從功德藏。起無為之為也。佛地。躡前功德藏。",
    "X13n0286_008:0465a24": "菩薩證此。即同如來果地。地中各各者。以此藏中",
    "X13n0286_008:0465b01": "功德無盡。如六度萬行。皆其本有。生清淨因者。依",
    "X13n0286_008:0465b02": "彼本有。一一隨緣。各起無修之修。如依金造器。器",
    "X13n0286_008:0465b03": "器皆金。豈不純一清淨。依因發揮。取涅槃道者。乘",
    "X13n0286_008:0465b04": "因取果。因果互徹。萬德為萬行因。萬行為涅槃因。",
    "X13n0286_008:0465b05": "行從理起。故名隨順平等。能生妙果。故名善根。",
    "X13n0286_008:0465b06": "真根既成。十方眾生。皆我本性。性圓成就。不失眾生。",
    "X13n0286_008:0465b07": "名隨順等觀一切眾生迴向。",
    "X13n0286_008:0465b08": "平等善根。是真如體。故稱真根。前隨順諸佛平等。",
    "X13n0286_008:0465b09": "此隨順眾生平等。有一眾生可度。非平等也。捨一",
    "X13n0286_008:0465b10": "眾生不度。非平等也。約成。則人人本成。約度。則念",
    "X13n0286_008:0465b11": "念不失。方是稱性隨順。此位又迴向眾生。",
    "X13n0286_008:0465b12": "即一切法。離一切相。唯即與離。二無所著。名真如相",
    "X13n0286_008:0465b13": "迴向。",
    "X13n0286_008:0465b14": "此下三位。是回向真如。即一切二句。總是一意。即",
    "X13n0286_008:0465b15": "相離相。非滅相離相也。無生可度。無佛可成。不著",
    "X13n0286_008:0465b16": "於即也。度無可度之生。成無可成之佛。不著於離",
    "X13n0286_008:0465b17": "也。前云遠離諸相者。離之極也。此則離亦不著矣。",
    "X13n0286_008:0465b18": "七住云無著者。不著於有為也。此則無為亦不著",
    "X13n0286_008:0465b19": "矣。前回無為心。總是趣向真如。今始明見其相。",
    "X13n0286_008:0465b20": "真得所如。十方無礙。名無縛解脫迴向。",
    "X13n0286_008:0465b21": "真得。是親證義。所如。即真如也。若能親證真如。則",
    "X13n0286_008:0465b22": "處處皆如。業報二障。不能係縛。故能遊戲十方。現",
    "X13n0286_008:0465b23": "身無礙。無縛。是解脫因。解脫。是無縛果。",
    "X13n0286_008:0465b24": "性德圓成。法界量滅。名法界無量迴向。",
    "X13n0286_008:0465c01": "性即真如性。德即真如之德相也。凡有分限。皆非",
    "X13n0286_008:0465c02": "圓成。菩薩住此位中。洞見一真法界。圓滿成就。不",
    "X13n0286_008:0465c03": "墮諸數。有何限量。是以剎中之塵。塵中之剎。重重",
    "X13n0286_008:0465c04": "稱性。互攝互融。故曰法界無量。",
    "X13n0286_008:0465c05": "阿難。是善男子。盡是清淨四十一心。次成四種妙圓",
    "X13n0286_008:0465c06": "加行。",
    "X13n0286_008:0465c07": "四十一心者。乾慧一。信住行向各十。加行者。菩薩",
    "X13n0286_008:0465c08": "聖位難入。須加功行。特標妙圓。別於小乘之四加。",
    "X13n0286_008:0465c09": "第三漸次云。身心快然。妙圓平等。已如鑛中出金。",
    "X13n0286_008:0465c10": "只欠一淨。入信以來。曰圓妙開敷。曰進趣真淨。至",
    "X13n0286_008:0465c11": "十行中。方云一一清淨。至迴向中。方云生清淨因。",
    "X13n0286_008:0465c12": "可見四十一位。總無加於前心。只是方便磨鍊。令",
    "X13n0286_008:0465c13": "之現佛境界。如將真金。重重烹鍊。淨相益顯。但有",
    "X13n0286_008:0465c14": "心有佛。能所歷然。尚非極淨之境。故復以妙圓心。",
    "X13n0286_008:0465c15": "成妙圓加行。并前能所之相。廓爾泯絕。方得從差",
    "X13n0286_008:0465c16": "別因。證地上平等因。如金入九還。方可成丹。",
    "X13n0286_008:0465c17": "即以佛覺。用為己心。若出未出。猶如鑽火。欲然其木。",
    "X13n0286_008:0465c18": "名為煖地。",
    "X13n0286_008:0465c19": "向雖覺齊佛覺。居然二覺也。此以佛覺為己心。但",
    "X13n0286_008:0465c20": "覺未全開耳。此時菩提將達。故喻鑽火。無明將破。",
    "X13n0286_008:0465c21": "故喻欲然其木。煖相現前。功不容間。加行之相也。",
    "X13n0286_008:0465c22": "又以己心。成佛所履。若依非依。如登高山。身入虗空。",
    "X13n0286_008:0465c23": "下有微礙。名為頂地。",
    "X13n0286_008:0465c24": "向雖地如佛地。居然二地也。此以己心成佛地。但",
    "X13n0286_008:0466a01": "地未全融耳。身入虗空。喻非依也。下有微礙。喻若",
    "X13n0286_008:0466a02": "依也。頂者。將超未超之謂。",
    "X13n0286_008:0466a03": "心佛二同。善得中道。如忍事人。非懷非出。名為忍地。",
    "X13n0286_008:0466a04": "上兩位猶未同也。此則二同矣。前中中流入。猶未",
    "X13n0286_008:0466a05": "得也。此則善得矣。忍取信順義。心佛二同等。即信",
    "X13n0286_008:0466a06": "順也。如僧中辦事。忍則默然。既不懷疑。亦不說出。",
    "X13n0286_008:0466a07": "數量銷滅。迷覺中道。二無所目。名世第一地。",
    "X13n0286_008:0466a08": "前云善得中道。雖心佛不分。未忘數量。此則心佛",
    "X13n0286_008:0466a09": "兩融。而數量始銷。迷中道。覺中道。皆是數量。今二",
    "X13n0286_008:0466a10": "無所目。高出世間。故名世第一地○凡有能所。總",
    "X13n0286_008:0466a11": "為生滅邊事。十住十行。能所熾然。無為真如。尚在",
    "X13n0286_008:0466a12": "遙遠。第十行後。回無為心。漸向真如矣。然離眾生",
    "X13n0286_008:0466a13": "相。又見真如相。曰心。曰佛。曰中道。皆是帶相真如。",
    "X13n0286_008:0466a14": "四加行中。初位佛即是心。次位心即是佛。三位即",
    "X13n0286_008:0466a15": "心即佛。四位非心非佛。重重淘汰。方於真如之相。",
    "X13n0286_008:0466a16": "少分破除。方可出生滅門。入真如門。",
    "X13n0286_008:0466a17": "阿難。是善男子。於大菩提。善得通達。覺通如來。盡佛",
    "X13n0286_008:0466a18": "境界。名歡喜地。",
    "X13n0286_008:0466a19": "下明十地。地有成實發生二義。蘊積前位。至於成",
    "X13n0286_008:0466a20": "寔。一切佛法。從此發生。唯識此地。以無分別智。證",
    "X13n0286_008:0466a21": "徧行真如。葢一切差別。總是菩提瞪發勞相。此位",
    "X13n0286_008:0466a22": "頓證二空。如清淨眼。觀晴明空。逈無所有。故於大",
    "X13n0286_008:0466a23": "菩提。善得通達。此句是總。覺通如來。是如理智。盡",
    "X13n0286_008:0466a24": "佛境界。是如量智。以初得法喜。故名歡喜。",
    "X13n0286_008:0466b01": "異性入同。同性亦滅。名離垢地。",
    "X13n0286_008:0466b02": "前位斷九界異性。入平等佛性。但佛境未忘。亦是",
    "X13n0286_008:0466b03": "清淨心中一點微垢。故同性亦復除滅。方得離垢。",
    "X13n0286_008:0466b04": "葢異性是濁邊垢。同性是淨邊垢。故須雙離。",
    "X13n0286_008:0466b05": "淨極明生。名發光地。",
    "X13n0286_008:0466b06": "由離垢故淨。淨極則明生。真如自體相。有大智慧",
    "X13n0286_008:0466b07": "光明義。故名發光。",
    "X13n0286_008:0466b08": "明極覺滿。名燄慧地。",
    "X13n0286_008:0466b09": "前云明生。如火始然。此云明極。如大火聚。覺滿者。",
    "X13n0286_008:0466b10": "真如自體相。有遍照法界義。燄慧。慧之至也。",
    "X13n0286_008:0466b11": "一切同異。所不能至。名難勝地。",
    "X13n0286_008:0466b12": "二地同異雙離。止約眾生與佛菩薩。三平等性。此",
    "X13n0286_008:0466b13": "總該一切法也。約體如空有。約相如垢淨。約諦如",
    "X13n0286_008:0466b14": "真俗。約道如中邊。約位如權實。約教如世出世間。",
    "X13n0286_008:0466b15": "但是一切同異緣影。悉皆爍絕。逈不相干。所謂生",
    "X13n0286_008:0466b16": "滅既滅也。向後寂滅現前。總從此始。誰能勝之。",
    "X13n0286_008:0466b17": "無為真如。性淨明露。名現前地。",
    "X13n0286_008:0466b18": "圓頓人發心即悟真如。然心垢未除。其於真如。尚",
    "X13n0286_008:0466b19": "屬比知。豈即親證。今歷真修。極盡有為功行。則無",
    "X13n0286_008:0466b20": "為真如性顯現。故名現前地。",
    "X13n0286_008:0466b21": "盡真如際。名遠行地。",
    "X13n0286_008:0466b22": "上地真如既已明露。此則盡其邊際。尋常望之不",
    "X13n0286_008:0466b23": "見其涯。窮之不見其量。今則徧界徧空無不呈露。",
    "X13n0286_008:0466b24": "不但現前已也。初地盡佛境界。是通達之盡。此盡",
    "X13n0286_008:0466c01": "真如際。是具足之盡。盡無際之際。豈不遠乎。",
    "X13n0286_008:0466c02": "一真如心。名不動地。",
    "X13n0286_008:0466c03": "身口意業皆息。即佛心。菩薩心。涅槃心。尚不現起。",
    "X13n0286_008:0466c04": "況復起世間之心。故曰一真如心。前獲無生法忍。",
    "X13n0286_008:0466c05": "至此親證。所謂徹法源底。故名不動地。",
    "X13n0286_008:0466c06": "發真如用。名善慧地。",
    "X13n0286_008:0466c07": "既得真體。斯發真用。凡所照應。無所不真。無所不",
    "X13n0286_008:0466c08": "如。華嚴名此菩薩具四無礙智。演說無量阿僧祇",
    "X13n0286_008:0466c09": "句義。作大法師。廣度羣品。應時合節。故曰善慧。",
    "X13n0286_008:0466c10": "阿難。是諸菩薩。從此已往。修習畢功。功德圓滿。亦目",
    "X13n0286_008:0466c11": "此地名修習位。慈陰妙雲。覆涅槃海。名法雲地。",
    "X13n0286_008:0466c12": "自初發心以來。皆修習事。善慧已超八地。無功用",
    "X13n0286_008:0466c13": "道。悲智並圓。修習功畢。故名修習。以結十地之因。",
    "X13n0286_008:0466c14": "後乃十地之果。無復修習。葢因地有修。果地無修",
    "X13n0286_008:0466c15": "也。慈悲利他。妙智自利。如陰庇潤。如雲充滿。涅槃",
    "X13n0286_008:0466c16": "海。十地將證未證之果德。菩薩悲智圓滿。切隣斯",
    "X13n0286_008:0466c17": "果。稱合涅槃。故云覆。法字。雙含悲智。雲字攝陰。",
    "X13n0286_008:0466c18": "如來逆流。如是菩薩。順行而至。覺際入交。名為等覺。",
    "X13n0286_008:0466c19": "阿難。從乾慧心。至等覺已。是覺始獲金剛心中。初乾",
    "X13n0286_008:0466c20": "慧地。如是重重單複十二。方盡妙覺。成無上道。",
    "X13n0286_008:0466c21": "如來先證妙覺果海。不捨眾生。倒駕慈航。逆流而",
    "X13n0286_008:0466c22": "出。菩薩方取果海。順流而入。已至覺際。故名入交。",
    "X13n0286_008:0466c23": "與佛無間。雖齊等尚未臻妙。慧即本覺之體。前欲",
    "X13n0286_008:0466c24": "習初乾。而獲分覺。今無明全乾。而獲圓覺。前乾慧。",
    "X13n0286_008:0467a01": "如新生之月。此乾慧。如望夜之月。雖淺深不同。要",
    "X13n0286_008:0467a02": "之此慧。只是空竟前慧。乾慧煖頂忍世等妙位各",
    "X13n0286_008:0467a03": "一。為單。信住行向地位各十。為複。複五單七。合之",
    "X13n0286_008:0467a04": "十二。圓頓初心。與如來同一覺道。但約位次。則後",
    "X13n0286_008:0467a05": "勝前。前世第一。是世間無上。此則出世間無上。",
    "X13n0286_008:0467a06": "是種種地。皆以金剛觀察如幻十種深喻。奢摩他中。",
    "X13n0286_008:0467a07": "用諸如來。毗婆舍那。清淨修證。漸次深入。",
    "X13n0286_008:0467a08": "上文陳列位次。若不開示下手工夫。如數他寶。身",
    "X13n0286_008:0467a09": "無半文。故此段直指通修法門。見得徹前徹後。只",
    "X13n0286_008:0467a10": "用金剛如幻三昧。觀察深入而已。觀察根塵如幻。",
    "X13n0286_008:0467a11": "便入乾慧。觀察乾慧如幻。便入十信。乃至觀察等",
    "X13n0286_008:0467a12": "覺如幻。便入妙覺。十喻者。幻人。陽燄。水月。空華。谷",
    "X13n0286_008:0467a13": "響。乾城。夢影像化也。總是不取法門。至堅至利。一",
    "X13n0286_008:0467a14": "切境界。應手粉碎。故曰金剛。總論之。全是自性大",
    "X13n0286_008:0467a15": "定。故曰奢摩他。細分之。種種地中。種種差別。種種",
    "X13n0286_008:0467a16": "觀察。故曰毗婆舍那。所謂微密觀照。正指此也。行",
    "X13n0286_008:0467a17": "者於自性定中。用此微密觀照。無修而修。無證而",
    "X13n0286_008:0467a18": "證。層層漸入。直抵覺海。故曰清淨修證。漸次深入。",
    "X13n0286_008:0467a19": "阿難。如是皆以三增進故。善能成就五十五位真菩",
    "X13n0286_008:0467a20": "提路。作是觀者。名為正觀。若他觀者。名為邪觀。",
    "X13n0286_008:0467a21": "五十五位。始乾慧。終十地也。等妙二覺。即菩提也。",
    "X13n0286_008:0467a22": "圓教外三乘所修。皆屬邪觀。對勝揀劣為邪。非叛",
    "X13n0286_008:0467a23": "道之邪。此經圓教。異於常途。全在以不生滅心。為",
    "X13n0286_008:0467a24": "本修因。及因地發心。與果位覺。名目相應。圓融行",
    "X13n0286_008:0467b01": "布之旨。全似華嚴。而因中名目。遍攝後位。有出於",
    "X13n0286_008:0467b02": "華嚴之外者。以常途相較。果位全同。因位全異。中",
    "X13n0286_008:0467b03": "間安立位次。名同實異。常途先斷見惑。次斷思惑。",
    "X13n0286_008:0467b04": "次斷界外塵沙惑。次進斷無明。方許分證真如。然",
    "X13n0286_008:0467b05": "則無生滅心。至地上始有分。此經直以如幻法門。",
    "X13n0286_008:0467b06": "入流亡所。還復元覺。便得無生滅性。為因地心。故",
    "X13n0286_008:0467b07": "未入信前第三漸次。便得無生忍。如初生月。便含",
    "X13n0286_008:0467b08": "圓月。所謂因地全異也。常途十信。不過具四信心。",
    "X13n0286_008:0467b09": "起五種行而已。此則純真十心。與佛相契。常途十",
    "X13n0286_008:0467b10": "住。不過信心成就。入正定聚而已。此則明見真心。",
    "X13n0286_008:0467b11": "親住佛家。常途十行。依解起行而已。此則稱性之",
    "X13n0286_008:0467b12": "修。即真諦而入俗諦。常途十向。依行發願而已。此",
    "X13n0286_008:0467b13": "則全修歸性。由俗諦而入第一義諦。常途加行。由",
    "X13n0286_008:0467b14": "凡入聖。更加功行而已。此則以妙圓心。成妙圓行。",
    "X13n0286_008:0467b15": "遣除第一義諦之相。併遣除心佛之相。常途地上",
    "X13n0286_008:0467b16": "然後分斷分證。此從初地以至妙覺。不過泯絕證",
    "X13n0286_008:0467b17": "相。方始圓滿因地初心。如望夜月。豈有外於初月",
    "X13n0286_008:0467b18": "哉。所謂名同實異也。至於前前位中。每攝後後。信",
    "X13n0286_008:0467b19": "位加以住名。則以信攝住也。十信之名。八同常途。",
    "X13n0286_008:0467b20": "獨於六信名以不退。則攝七住及八地也。八信名",
    "X13n0286_008:0467b21": "以迴向。則攝十向也。住位第二名以治地。則攝地",
    "X13n0286_008:0467b22": "上也。四住同於華嚴四地。八九十住。同彼八九十",
    "X13n0286_008:0467b23": "地。所謂因該果海。果徹因原。如初八以後月。遍在",
    "X13n0286_008:0467b24": "初三月中。此經所獨者矣。",
    "X13n0286_008:0467c01": "爾時文殊師利法王子。在大眾中。即從座起。頂禮佛",
    "X13n0286_008:0467c02": "足。而白佛言。當何名是經。我及眾生。云何奉持。佛告",
    "X13n0286_008:0467c03": "文殊師利。是經名大佛頂。悉怛多。般怛囉。無上寶印。",
    "X13n0286_008:0467c04": "十方如來。清淨海眼。亦名救護親因。度脫阿難。及此",
    "X13n0286_008:0467c05": "會中性比丘尼。得菩提心。入徧知海。亦名如來密因。",
    "X13n0286_008:0467c06": "修證了義。亦名大方廣。妙蓮華王。十方佛母。陀羅尼",
    "X13n0286_008:0467c07": "呪。亦名灌頂章句。諸菩薩萬行首楞嚴。汝當奉持。",
    "X13n0286_008:0467c08": "初示密因。次開修證。證此極果。正範具矣。故請經",
    "X13n0286_008:0467c09": "名。及奉持法。佛佛相傳。以心印心。曰寶印。清淨海。",
    "X13n0286_008:0467c10": "即心海。眼即智。照心海之智。曰清淨海眼。阿難為",
    "X13n0286_008:0467c11": "親。摩登為因。常徧曰大。執持曰方。包博曰廣。因果",
    "X13n0286_008:0467c12": "同彰。染淨不滯。於法自在。曰蓮華王。出生十方一",
    "X13n0286_008:0467c13": "切諸佛。曰佛母。總一切法。持無量義。曰陀羅尼。誦",
    "X13n0286_008:0467c14": "持則如來智水灌其心頂。曰灌頂章句。",
    "X13n0286_008:0467c15": "說是語已。即時阿難及諸大眾。得蒙如來開示密印",
    "X13n0286_008:0467c16": "般怛囉義。兼聞此經了義名目。頓悟禪那修進聖位",
    "X13n0286_008:0467c17": "增上妙理。心慮虗凝。斷除三界修心六品微細煩惱。",
    "X13n0286_008:0467c18": "三界九地。地各九品煩惱。今所斷除。乃最後地之",
    "X13n0286_008:0467c19": "前六品微細煩惱。所餘三品。佛地方斷。下談七趣。",
    "X13n0286_008:0467c20": "使修楞嚴者。不戀人仙天趣果。不犯修羅三途因",
    "X13n0286_008:0467c21": "也。經初每曰輪轉。曰諸趣。曰輪迴。日淪溺。乃至十",
    "X13n0286_008:0467c22": "二類生。而不及詳。故復談之。",
    "X13n0286_008:0467c23": "即從座起。頂禮佛足。合掌恭敬。而白佛言。大威德世",
    "X13n0286_008:0467c24": "尊。慈音無遮。善開眾生微細沉惑。令我今日身心快",
    "X13n0286_008:0468a01": "然。得大饒益。世尊。若此妙明真淨妙心。本來徧圓。如",
    "X13n0286_008:0468a02": "是乃至大地草木。蠕動含靈。本元真如。即是如來成",
    "X13n0286_008:0468a03": "佛真體。佛體真實。云何復有地獄餓鬼。畜生修羅。人",
    "X13n0286_008:0468a04": "天等道。世尊。此道為復本來自有。為是眾生妄習生",
    "X13n0286_008:0468a05": "起。世尊。如寶蓮香比丘尼。持菩薩戒。私行婬欲。妄言",
    "X13n0286_008:0468a06": "行婬非殺非偷。無有業報。發是語已。先於女根生大",
    "X13n0286_008:0468a07": "猛火。後於節節猛火燒然。墮無間獄。瑠璃大王。善星",
    "X13n0286_008:0468a08": "比丘。瑠璃為誅瞿曇族姓。善星妄說一切法空。生身",
    "X13n0286_008:0468a09": "陷入阿鼻地獄。此諸地獄。為有定處。為復自然。彼彼",
    "X13n0286_008:0468a10": "發業。各各私受。唯垂大慈。發開童蒙。令諸一切持戒",
    "X13n0286_008:0468a11": "眾生。聞決定義。歡喜頂戴。謹潔無犯。",
    "X13n0286_008:0468a12": "七趣皆障。地獄尤苦。故復詳問。引婬殺妄三生墜",
    "X13n0286_008:0468a13": "之事起疑。有定處者。同受同見也。自然。隨業私受。",
    "X13n0286_008:0468a14": "不同見也。阿難此問。一則以初卷云一切眾生。業",
    "X13n0286_008:0468a15": "種自然。如惡叉聚。故至此請問其詳。二則以世尊",
    "X13n0286_008:0468a16": "惓惓持戒一事。恐眾生不信此事之切。故詳問七",
    "X13n0286_008:0468a17": "趣因果。使人悚然。此是度眾生處。",
    "X13n0286_008:0468a18": "佛告阿難。快哉此問。令諸眾生不入邪見。汝今諦聽。",
    "X13n0286_008:0468a19": "當為汝說。阿難。一切眾生。實本真淨。因彼妄見。有妄",
    "X13n0286_008:0468a20": "習生。因此分開內分外分。阿難。內分即是眾生分內。",
    "X13n0286_008:0468a21": "因諸愛染。發起妄情。情積不休。能生愛水。是故眾生",
    "X13n0286_008:0468a22": "心憶珍羞。口中水出。心憶前人。或憐或恨。目中淚盈。",
    "X13n0286_008:0468a23": "貪求財寶。心發愛涎。舉體光潤。心著行婬。男女二根。",
    "X13n0286_008:0468a24": "自然流液。阿難。諸愛雖別。流結是同。潤濕不升。自然",
    "X13n0286_008:0468b01": "從墜。此名內分。阿難。外分即是眾生分外。因諸渴仰。",
    "X13n0286_008:0468b02": "發明虗想。想積不休。能生勝氣。是故眾生。心持禁戒。",
    "X13n0286_008:0468b03": "舉身輕清。心持呪印。顧盻雄毅。心欲生天。夢想飛舉。",
    "X13n0286_008:0468b04": "心存佛國。聖境冥現。事善知識。自輕身命。阿難。諸想",
    "X13n0286_008:0468b05": "雖別。輕舉是同。飛動不沉。自然超越。此名外分。",
    "X13n0286_008:0468b06": "前問六道為本來有。為妄習招。今答寔本真淨。則",
    "X13n0286_008:0468b07": "非本有。但從妄習所生。分即身分之分。情緣身起。",
    "X13n0286_008:0468b08": "故曰內分。想勝離身。故曰外分。愛恨俱情。情必化",
    "X13n0286_008:0468b09": "水。貪戀本趣。不求出離。俱為內分。聞勝事而渴仰",
    "X13n0286_008:0468b10": "為虗想。想久觀成。能生勝氣。若染想即情矣。情想",
    "X13n0286_008:0468b11": "升墜。以輕清重濁而分。雖勝劣有異。皆為虗妄耳。",
    "X13n0286_008:0468b12": "阿難。一切世間生死相續。生從順習。死從變流。臨命",
    "X13n0286_008:0468b13": "終時。未捨煖觸。一生善惡。俱時頓現。死逆生順。二習",
    "X13n0286_008:0468b14": "相交。純想即飛。必生天上。若飛心中。兼福兼慧。及與",
    "X13n0286_008:0468b15": "淨願。自然心開見十方佛。一切淨土。隨願往生。情少",
    "X13n0286_008:0468b16": "想多。輕舉非遠。即為飛僊。大力鬼王。飛行夜叉。地行",
    "X13n0286_008:0468b17": "羅剎。遊於四天。所去無礙。其中若有。善願善心。護持",
    "X13n0286_008:0468b18": "我法。或護禁戒。隨持戒人。或護神呪。隨持呪者。或護",
    "X13n0286_008:0468b19": "禪定。保綏法忍。是等親住如來座下。情想均等。不飛",
    "X13n0286_008:0468b20": "不墜。生於人間。想明斯聰。情幽斯鈍。情多想少。流入",
    "X13n0286_008:0468b21": "橫生。重為毛羣。輕為羽族。七情三想。沉下水輪。生於",
    "X13n0286_008:0468b22": "火際。受氣猛火。身為餓鬼。常被焚燒。水能害己。無食",
    "X13n0286_008:0468b23": "無飲。經百千劫。九情一想。下洞火輪。身入風火二交",
    "X13n0286_008:0468b24": "過地。輕生有間。重生無間。二種地獄。純情即沉。入阿",
    "X13n0286_008:0468c01": "鼻獄。若沉心中。有謗大乘。毀佛禁戒。誑妄說法。虗貪",
    "X13n0286_008:0468c02": "信施。濫膺恭敬。五逆十重。更生十方阿鼻地獄。循造",
    "X13n0286_008:0468c03": "惡業。雖則自招。眾同分中。兼有元地。",
    "X13n0286_008:0468c04": "一切眾生愛生惡死。生從存住。則順其習。死從變",
    "X13n0286_008:0468c05": "流。則逆其習。經文互略也。流逸奔塵曰順。命光遷",
    "X13n0286_008:0468c06": "謝曰變。生從順境而習染。則無業不造。死從變境",
    "X13n0286_008:0468c07": "而遷流。則無業可造。將死未死之際。善惡之業。歷",
    "X13n0286_008:0468c08": "歷現前。則變流者來。順習者去。兩相交接。隨業受",
    "X13n0286_008:0468c09": "報矣。想體輕舉。純即飛升。若單修善。必生天上。若",
    "X13n0286_008:0468c10": "兼福慧淨願。必心開見佛而生淨土。可見念佛往",
    "X13n0286_008:0468c11": "生。皆由於想。但兼福慧耳。勝想不純。少滯邪情。故",
    "X13n0286_008:0468c12": "感僊類。輕舉非遠者。竪不越四天。橫不出輪圍。遊",
    "X13n0286_008:0468c13": "者暫到。非久住也。經文通舉。若等降論之。則一情",
    "X13n0286_008:0468c14": "九想為飛僊。二情八想為大力鬼。三情七想為飛",
    "X13n0286_008:0468c15": "行夜叉。四情六想為地行羅剎。住佛座下。即天龍",
    "X13n0286_008:0468c16": "八部之類。雖滯邪情。而有善願。故感善緣。情想均",
    "X13n0286_008:0468c17": "為人類。人有聰鈍者。想雖等於情。而想之明有力。",
    "X13n0286_008:0468c18": "則為聰。情雖等於想。而情之幽有力。則為鈍。六情",
    "X13n0286_008:0468c19": "四想。為情多想。少毛羣地行。故重。羽族空行。故輕。",
    "X13n0286_008:0468c20": "水火風輪。餓鬼所受八寒八熱等報。非天地下金",
    "X13n0286_008:0468c21": "水風輪。受火氣以為身。故常被焚燒。或得水飲。亦",
    "X13n0286_008:0468c22": "化為火。故水能害己。交過。猶交勝也。在火輪而又",
    "X13n0286_008:0468c23": "近風輪。經缺八情二想。生有間地獄。有間。即十八",
    "X13n0286_008:0468c24": "獄。無間。即八無間獄。阿鼻。此云大無間。謂受罪。苦",
    "X13n0286_008:0469a01": "具。身量。劫數。壽命。五者皆無遮間。至劫壞乃出。若",
    "X13n0286_008:0469a02": "兼謗大乘等。則此劫雖壞。更入十方阿鼻。無有出",
    "X13n0286_008:0469a03": "期。以謗法者。令無窮人生邪見故。毀佛禁戒。如寶",
    "X13n0286_008:0469a04": "蓮香比丘尼。誑妄說法。如善星比丘。無功而貪人",
    "X13n0286_008:0469a05": "信施謂虗。無德而當人恭敬謂濫。元地者。各隨元",
    "X13n0286_008:0469a06": "由因地也。前問地獄為有定處。為各私受。此答造",
    "X13n0286_008:0469a07": "雖各私。報有定處。葢各作而同受也。",
    "X13n0286_008:0469a08": "阿難。此等皆是彼諸眾生。自業所感。造十習因。受六",
    "X13n0286_008:0469a09": "交報。",
    "X13n0286_008:0469a10": "上內外情想已結。此下七趣。應是別起。而文若相",
    "X13n0286_008:0469a11": "連。前論情想。自勝向劣。今詳因果。自劣向勝。二劣",
    "X13n0286_008:0469a12": "相接。語勢就便躡之。非仍屬上文也。上論情想感",
    "X13n0286_008:0469a13": "變。略明七趣。下詳根境遘造。精研七趣。交報者。六",
    "X13n0286_008:0469a14": "根交起惡報。如眼造業。餘五為助。受報時亦徧及。",
    "X13n0286_008:0469a15": "云何十因。阿難。一者婬習交接。發於相磨。研磨不休。",
    "X13n0286_008:0469a16": "如是故有大猛火光。於中發動。如人以手自相摩觸。",
    "X13n0286_008:0469a17": "煖相現前。二習相然。故有鐵牀銅柱諸事。是故十方",
    "X13n0286_008:0469a18": "一切如來。色目行婬。同名欲火。菩薩見欲。如避火坑。",
    "X13n0286_008:0469a19": "二者貪習交計。發於相吸。吸攬不止。如是故有積寒",
    "X13n0286_008:0469a20": "堅氷。於中凍冽。如人以口吸縮風氣。有冷觸生。二習",
    "X13n0286_008:0469a21": "相陵。故有吒吒波波羅羅。青赤白蓮寒氷等事。是故",
    "X13n0286_008:0469a22": "十方一切如來。色目多求。同名貪水。菩薩見貪。如避",
    "X13n0286_008:0469a23": "瘴海。三者慢習交陵。發於相恃。馳流不息。如是故有",
    "X13n0286_008:0469a24": "騰逸奔波。積波為水。如人口舌自相綿味。因而水發。",
    "X13n0286_008:0469b01": "二習相鼓。故有血河灰河。熱沙毒海。融銅灌吞諸事。",
    "X13n0286_008:0469b02": "是故十方一切如來。色目我慢。名飲癡水。菩薩見慢。",
    "X13n0286_008:0469b03": "如避巨溺。四者瞋習交衝。發於相忤。忤結不息。心熱",
    "X13n0286_008:0469b04": "發火。鑄氣為金。如是故有刀山鐵橛。劍樹劍輪。斧鉞",
    "X13n0286_008:0469b05": "鎗鋸。如人銜冤。殺氣飛動。二習相擊。故有宮割斬斫。",
    "X13n0286_008:0469b06": "剉刺槌擊諸事。是故十方一切如來。色目瞋恚。名利",
    "X13n0286_008:0469b07": "刀劍。菩薩見瞋。如避誅戮。五者詐習交誘。發於相調。",
    "X13n0286_008:0469b08": "引起不住。如是故有繩木絞校。如水浸田。草木生長。",
    "X13n0286_008:0469b09": "二習相延。故有杻械枷鎻。鞭杖檛棒諸事。是故十方",
    "X13n0286_008:0469b10": "一切如來。色目奸偽。同名讒賊。菩薩見詐。如畏豺狼。",
    "X13n0286_008:0469b11": "六者誑習交欺。發於相罔。誣罔不止。飛心造姦。如是",
    "X13n0286_008:0469b12": "故有塵土屎尿穢汙不淨。如塵隨風。各無所見。二習",
    "X13n0286_008:0469b13": "相加。故有沒溺騰擲。飛墜漂淪諸事。是故十方一切",
    "X13n0286_008:0469b14": "如來。色目欺誑。同名劫殺。菩薩見誑。如踐蛇虺。七者",
    "X13n0286_008:0469b15": "怨習交嫌。發於[銜金+缶]恨。如是故有飛石投礰。匣貯車檻。",
    "X13n0286_008:0469b16": "甕盛囊撲。如陰毒人。懷抱畜惡。二習相吞。故有投擲",
    "X13n0286_008:0469b17": "擒捉。擊射拋撮諸事。是故十方一切如來。色目怨家。",
    "X13n0286_008:0469b18": "名違害鬼。菩薩見怨。如飲鴆酒。八者見習交明。如薩",
    "X13n0286_008:0469b19": "迦耶見。戒禁取。邪悟諸業。發於違拒。出生相反。如是",
    "X13n0286_008:0469b20": "故有王使主吏。證執文籍。如行路人。來往相見。二習",
    "X13n0286_008:0469b21": "相交。故有勘問權詐。考訊推鞫。察訪披究照明。善惡",
    "X13n0286_008:0469b22": "童子。手執文簿。辭辯諸事。是故十方一切如來。色目",
    "X13n0286_008:0469b23": "惡見。同名見坑。菩薩見諸虗妄徧執。如臨毒壑。九者",
    "X13n0286_008:0469b24": "枉習交加。發於誣謗。如是故有合山合石。碾磑耕磨。",
    "X13n0286_008:0469c01": "如讒賊人。逼枉良善。二習相排。故有押捺搥按。蹙漉",
    "X13n0286_008:0469c02": "衡度諸事。是故十方一切如來。色目怨謗。同名讒虎。",
    "X13n0286_008:0469c03": "菩薩見枉。如遭霹靂。十者訟習交諠。發於藏覆。如是",
    "X13n0286_008:0469c04": "故有鑒見照燭。如於日中不能藏影。二習相陳。故有",
    "X13n0286_008:0469c05": "惡友。業鏡火珠。披露宿業。對騐諸事。是故十方一切如",
    "X13n0286_008:0469c06": "來。色目覆藏。同名陰賊。菩薩觀覆。如戴高山。履於巨海。",
    "X13n0286_008:0469c07": "先言所感之境。次言所報之事。二習。能所也。交接。",
    "X13n0286_008:0469c08": "相磨。相然。皆能所二境也。下同。婬習。自耗其精。火",
    "X13n0286_008:0469c09": "界熾然。生有消渴內熱等症。死見猛火宜矣。如來",
    "X13n0286_008:0469c10": "為導師。故色目以警之。菩薩為行人。故深怖而避",
    "X13n0286_008:0469c11": "之。色目。形容而名目也。貪習。計較來取。如吸攬然。",
    "X13n0286_008:0469c12": "吸生冷觸。吒波羅忍寒聲。青赤白蓮寒凍色。即八",
    "X13n0286_008:0469c13": "寒地獄。貪水。即貪泉。飲之生貪。瘴海。南方瘴癘之",
    "X13n0286_008:0469c14": "氣。觸之即死。慢習。驕逸。由輕陵恃己而發。故感騰",
    "X13n0286_008:0469c15": "逸奔波之境。血河灌吞之報。西國有水。飲之則癡。",
    "X13n0286_008:0469c16": "慢屬癡。是昏濁之氣。瞋習。身心熱惱。心屬火。氣屬",
    "X13n0286_008:0469c17": "金。心火作氣。鑄而為金。故感刀山劍樹之境。殺人",
    "X13n0286_008:0469c18": "而還自殺。不知隨順眾生。即是隨順覺性。瞋火若",
    "X13n0286_008:0469c19": "除。氣金不鑄。無所容其刃矣。詐習。諂言勾引人。若",
    "X13n0286_008:0469c20": "繩縛木禁。索絞校錮。使無所脫。故感繩木絞校之",
    "X13n0286_008:0469c21": "境。必浸潤已久。令人心悅。然後引入彀中。如水浸",
    "X13n0286_008:0469c22": "田而草木長。校是枷屬。檛是槌屬。誑習。狂言欺人。",
    "X13n0286_008:0469c23": "其志誣罔。其心飛揚。如風鼓塵。使人無見。故感塵",
    "X13n0286_008:0469c24": "土穢惡之境。沒溺騰墜之報。怨習。包藏恨心。故感",
    "X13n0286_008:0470a01": "飛石投礰等境。相吞。謂銜恨之人。唯欲囓其肉而",
    "X13n0286_008:0470a02": "啖之。不知視怨如親。銜恩而不銜怨。出世之正因",
    "X13n0286_008:0470a03": "也。違害鬼。違理害人之惡鬼。見習。謂惡見。交明。各",
    "X13n0286_008:0470a04": "有己見發明。惡見有五。一身見。執身有我。種種計",
    "X13n0286_008:0470a05": "著。二邊見。於一切法。執斷執常。三邪見。邪悟錯解。",
    "X13n0286_008:0470a06": "撥無因果。四見取。非果計果。如以無想為涅槃之",
    "X13n0286_008:0470a07": "類。五戒禁取。非因計因。如持牛狗等戒。為生天因",
    "X13n0286_008:0470a08": "之類。薩迦耶。此云身見。違拒相反者。各執所是也。",
    "X13n0286_008:0470a09": "由違反不肯就正。故感王使證執以正是非。如行",
    "X13n0286_008:0470a10": "路相見者。狹路相逢。無處逃避也。照明者。在業鏡",
    "X13n0286_008:0470a11": "臺前。令其照明。無所隱諱也。能溺法身。名見坑。能",
    "X13n0286_008:0470a12": "致業苦。名毒壑。枉習。無罪而加之罪。不曲而強謂",
    "X13n0286_008:0470a13": "曲。以氣燄逼人也。兩山合來。無逃避處。合石謂石",
    "X13n0286_008:0470a14": "夾之。排。擠挫也。迫蹙其體。瀝漉其血。又窄孔橫度",
    "X13n0286_008:0470a15": "其身。如拔絲之狀。能傷人。名讒虎。可驚怖。名霹靂。",
    "X13n0286_008:0470a16": "訟習。攻發人之覆藏。此覆彼訟曰交諠。陳獻白也",
    "X13n0286_008:0470a17": "陰賊覆藏。發則獲罪。適足以自壓自墜。故如戴山",
    "X13n0286_008:0470a18": "履海。不戒訟而戒覆。意欲拔惹訟之根本。",
    "X13n0286_008:0470a19": "云何六報。阿難。一切眾生。六識造業。所招惡報。從六",
    "X13n0286_008:0470a20": "根出。云何惡報從六根出。一者見報招引惡果。此見",
    "X13n0286_008:0470a21": "業交。則臨終時。先見猛火滿十方界。亡者神識飛墜",
    "X13n0286_008:0470a22": "乘煙。入無間獄。發明二相。一者明見。則能徧見種種",
    "X13n0286_008:0470a23": "惡物。生無量畏。二者暗見。寂然不見。生無量恐。如是",
    "X13n0286_008:0470a24": "見火。燒聽。能為鑊湯洋銅。燒息。能為黑煙紫燄。燒味。",
    "X13n0286_008:0470b01": "能為焦丸鐵糜。燒觸。能為熱灰爐炭。燒心。能生星火",
    "X13n0286_008:0470b02": "迸灑。煽鼓空界。二者聞報招引惡果。此聞業交。則臨",
    "X13n0286_008:0470b03": "終時。先見波濤沒溺天地。亡者神識降注乘流。入無",
    "X13n0286_008:0470b04": "間獄。發明二相。一者開聽。聽種種閙。精神愗亂。二者",
    "X13n0286_008:0470b05": "閉聽。寂然無聞。幽魄沉沒。如是聞波。注聞。則能為責",
    "X13n0286_008:0470b06": "為詰。注見。則能為雷為吼。為惡毒氣。注息。則能為雨",
    "X13n0286_008:0470b07": "為霧。灑諸毒蟲。周徧身體。注味。則能為膿為血。種種",
    "X13n0286_008:0470b08": "雜穢。注觸。則能為畜為鬼。為糞為尿。注意。則能為電",
    "X13n0286_008:0470b09": "為雹。摧碎心魄。三者齅報招引惡果。此齅業交。則臨",
    "X13n0286_008:0470b10": "終時。先見毒氣充塞遠近。亡者神識。從地踊出。入無",
    "X13n0286_008:0470b11": "間獄。發明二相。一者通聞。被諸惡氣熏極心擾。二者",
    "X13n0286_008:0470b12": "塞聞。氣掩不通。悶絕於地。如是齅氣。衝息。則能為質",
    "X13n0286_008:0470b13": "為履。衝見。則能為火為炬。衝聽。則能為沒為溺。為洋",
    "X13n0286_008:0470b14": "為沸。衝味。則能為餒為爽。衝觸。則能為綻為爛。為大",
    "X13n0286_008:0470b15": "肉山。有百千眼無量咂食。衝思。則能為灰為瘴。為飛",
    "X13n0286_008:0470b16": "砂礰。擊碎身體。四者味報招引惡果。此味業交。則臨",
    "X13n0286_008:0470b17": "終時。先見鐵網猛燄熾烈。周覆世界。亡者神識。下透",
    "X13n0286_008:0470b18": "掛網。倒懸其頭。入無間獄。發明二相。一者吸氣。結成",
    "X13n0286_008:0470b19": "寒氷。凍裂身肉。二者吐氣。飛為猛火。焦爛骨髓。如是",
    "X13n0286_008:0470b20": "甞味。歷甞則能為承為忍。歷見則能為然金石。歷聽。",
    "X13n0286_008:0470b21": "則能為利兵刃。歷息。則能為大鐵籠。彌覆國土。歷觸。",
    "X13n0286_008:0470b22": "則能為弓為箭。為弩為射。歷思。則能為飛熱鐵。從空",
    "X13n0286_008:0470b23": "雨下。五者觸報招引惡果。此觸業交。則臨終時。先見",
    "X13n0286_008:0470b24": "大山四面來合。無復出路。亡者神識。見大鐵城。火蛇",
    "X13n0286_008:0470c01": "火狗。虎狼師子。牛頭獄卒。馬頭羅剎。手執鎗矟驅入",
    "X13n0286_008:0470c02": "城門。向無間獄。發明二相。一者合觸。合山逼體。骨肉",
    "X13n0286_008:0470c03": "血潰。二者離觸。刀劍觸身。心肝屠裂。如是合觸。歷觸。",
    "X13n0286_008:0470c04": "則能為道為觀。為廳為案。歷見。則能為燒為爇。歷聽。",
    "X13n0286_008:0470c05": "則能為撞為擊。為剚為射。歷息。則能為括為袋。為考",
    "X13n0286_008:0470c06": "為縛。歷甞。則能為耕為鉗。為斬為截。歷思。則能為墜",
    "X13n0286_008:0470c07": "為飛。為煎為炙。六者思報招引惡果。此思業交。則臨",
    "X13n0286_008:0470c08": "終時。先見惡風吹壞國土。亡者神識。被吹上空。旋落",
    "X13n0286_008:0470c09": "乘風。墮無間獄。發明二相。一者不覺。迷極則荒。奔走",
    "X13n0286_008:0470c10": "不息。二者不迷。覺知則苦。無量煎燒。痛深難忍。如是",
    "X13n0286_008:0470c11": "邪思。結思。則能為方為所。結見。則能為鑒為證。結聽。",
    "X13n0286_008:0470c12": "則能為大合石。為氷為霜。為土為霧。結息。則能為大",
    "X13n0286_008:0470c13": "火車。火船火檻。結甞。則能為大叫喚。為悔為泣。結觸。",
    "X13n0286_008:0470c14": "則能為大為小。為一日中萬生萬死。為偃為仰。",
    "X13n0286_008:0470c15": "造業招報。根識必俱。今以識為業。而報從根者。業",
    "X13n0286_008:0470c16": "並由心。報多約色用中相背。故諸根各別。性中相",
    "X13n0286_008:0470c17": "知。故受報原通。悟時一根返元。六根解脫。迷時一",
    "X13n0286_008:0470c18": "根造業。六根受報。極悟境中。一根遍滿法界。極苦",
    "X13n0286_008:0470c19": "趣中。一身遍滿地獄。臨終先見。是現生報。亡者神",
    "X13n0286_008:0470c20": "識。是地獄報。六交皆無中陰。直入無間。從極惡論",
    "X13n0286_008:0470c21": "也。眼主心。心屬火。眼為心之外竅。故見火。見業所",
    "X13n0286_008:0470c22": "取。不離明暗。交聽。則水火相擊。故有鑊湯洋銅。交",
    "X13n0286_008:0470c23": "息。息是氣。故成黑煙紫燄。交味。味因食顯。故成焦",
    "X13n0286_008:0470c24": "丸鐵糜。交觸。觸近欲事。故成熱灰爐炭。交心。心屬",
    "X13n0286_008:0471a01": "火。內外二火相然。故成星火迸灑。此由不能反見",
    "X13n0286_008:0471a02": "循元流逸奔色之報。耳主腎。腎屬水。耳為腎之外",
    "X13n0286_008:0471a03": "竅。故見水。聞業所依。不離動靜。交聞。從本根發也。",
    "X13n0286_008:0471a04": "責詰。是聲塵類。交見。則水火相擊。發為雷吼。變為",
    "X13n0286_008:0471a05": "毒氣。交息。則氣挾水。散為雨霧。變為毒蟲。交味。變",
    "X13n0286_008:0471a06": "為膿血之類。交觸。觸有形質。陰陽氣合。而為畜鬼",
    "X13n0286_008:0471a07": "糞尿。交意。亦水火相擊。乘其意識起滅。而為電雹",
    "X13n0286_008:0471a08": "摧碎。此由不能反聞自性流逸奔聲之報。齅屬氣。",
    "X13n0286_008:0471a09": "故臨終先見氣。鼻息吸則下入。呼則上出。故神識",
    "X13n0286_008:0471a10": "從地而上。復從上而墜。齅業所依。不離通塞。質。礙",
    "X13n0286_008:0471a11": "也。履。通也。因中恃虗氣以衝人。今即衝本根。不得",
    "X13n0286_008:0471a12": "自在。恃見火而害人。今氣衝見火。為火炬自燒。恃",
    "X13n0286_008:0471a13": "聽聰而損人。今氣衝聽水。閉為浸溺。通為大洋沸",
    "X13n0286_008:0471a14": "海。以滋味為厭飫。今氣衝味。皆成爛壞。魚敗曰餒。",
    "X13n0286_008:0471a15": "羮敗曰爽。以利刃觸眾生肉。今氣衝觸。為綻裂腐",
    "X13n0286_008:0471a16": "爛。為眾生咂食。巧思傷人。今氣衝思。為灰瘴砂礰。",
    "X13n0286_008:0471a17": "擊碎身體。此由不能反息循元流逸奔香之報。變",
    "X13n0286_008:0471a18": "嘗為味。從所嘗得名。貪味則網捕燒野。故見網燄",
    "X13n0286_008:0471a19": "等相。舌業所依。不離吸吐。吸氣為寒。吐氣為熱。因",
    "X13n0286_008:0471a20": "中舌噉生命。使彼承領忍受。故歷甞發苦。己亦承",
    "X13n0286_008:0471a21": "忍。依齅恣貪。籠取羣味。故為大鐵籠。觸味傷物。故",
    "X13n0286_008:0471a22": "感弓箭以自傷。緣味思物。故感飛鐵以充味。雖但",
    "X13n0286_008:0471a23": "曰味。細詳報處。亦多口四所招。此由不能旋味循",
    "X13n0286_008:0471a24": "元流逸奔味之報。合山刀劍。貪著男女身分而感。",
    "X13n0286_008:0471b01": "此相倍多倍惡。以婬習染合。敗化傷倫。起殺起盜。",
    "X13n0286_008:0471b02": "積罪尤廣。觸業所依。不出離合。屠裂。即離相。道。趨",
    "X13n0286_008:0471b03": "獄之路。觀。獄王之闕。廳案。治罪之處。刀插肉中曰",
    "X13n0286_008:0471b04": "剚。括袋。結口不令吐氣。考縛。繫身不容轉動。耕是",
    "X13n0286_008:0471b05": "拔舌而耕。鉗是夾具。截是支解。思則或降或升。或",
    "X13n0286_008:0471b06": "熱惱。故為墜飛煎炙。此由不能反身自修流逸奔",
    "X13n0286_008:0471b07": "觸之報。思屬土而漂蕩。故見惡風吹壞國土。思業",
    "X13n0286_008:0471b08": "所招。不出迷覺。荒奔。迷思也。知苦。覺思也。思必有",
    "X13n0286_008:0471b09": "所。故結思為受罪方所。見能鑑證。故結見為證罪",
    "X13n0286_008:0471b10": "事。合石等。水土交感也。火車等。皆載物之具。氣所",
    "X13n0286_008:0471b11": "化也。叫喚悔泣。痛苦難忍也。大小等。觸業乘亂思",
    "X13n0286_008:0471b12": "而變。此由不能反思自咎流逸奔法之報。",
    "X13n0286_008:0471b13": "阿難。是名地獄十因六果。皆是眾生迷妄所造。若諸",
    "X13n0286_008:0471b14": "眾生。惡業同造。入阿鼻獄。受無量苦。經無量劫。六根",
    "X13n0286_008:0471b15": "各造。及彼所作兼境兼根。是人則入八無間獄。身口",
    "X13n0286_008:0471b16": "意三。作殺盜婬。是人則入十八地獄。三業不兼。中間",
    "X13n0286_008:0471b17": "或為一殺一盜。是人則入三十六地獄。見見一根。單",
    "X13n0286_008:0471b18": "犯一業。是人則入一百八地獄。由是眾生別作別造。",
    "X13n0286_008:0471b19": "於世界中。入同分地。妄想發生。非本來有。",
    "X13n0286_008:0471b20": "迷妄所造者。自心惑業妄發。更非外境。萬物不出",
    "X13n0286_008:0471b21": "陰陽五行。世智所知。萬變不出六根。世智所不知。",
    "X13n0286_008:0471b22": "世尊窮源之論。同造者。六根十因。具足而造。各造",
    "X13n0286_008:0471b23": "者。雖具足而先後間歇。有心而不犯。為不兼境。無",
    "X13n0286_008:0471b24": "心而誤犯。為不兼根。故作特犯。兼境兼根。上皆極",
    "X13n0286_008:0471c01": "惡。若止造殺盜婬三惡。而不徧六。不具十。則輕矣。",
    "X13n0286_008:0471c02": "三惡中犯二。則又輕。見見。是能見根。所見境。若一",
    "X13n0286_008:0471c03": "根獨造。單犯二業。則更輕。地獄亦從重而遞減。八",
    "X13n0286_008:0471c04": "無間。即八寒八熱大獄。較阿鼻稍輕。十八獄。從大",
    "X13n0286_008:0471c05": "獄所分。三十六獄。從十八獄所分。一百八獄。從三",
    "X13n0286_008:0471c06": "十六所分。獄勢分。則受苦輕。造者。始於六根。發起",
    "X13n0286_008:0471c07": "惡業。作者。次於六境。成就惡業。惡業不同。即別作",
    "X13n0286_008:0471c08": "別造。所感獄報。入同分地。則有定處。非私受矣。曰",
    "X13n0286_008:0471c09": "同分地。可見境界歷然。曰非本有。可見當體全空。",
    "X13n0286_008:0471c10": "復次阿難。是諸眾生。非破律儀。犯菩薩戒。毀佛涅槃。",
    "X13n0286_008:0471c11": "諸餘雜業。歷劫燒然。後還罪畢。受諸鬼形。若於本因。",
    "X13n0286_008:0471c12": "貪物為罪。是人罪畢。遇物成形。名為恠鬼。貪色為罪。",
    "X13n0286_008:0471c13": "是人罪畢。遇風成形。名為魃鬼。貪惑為罪。是人罪畢。",
    "X13n0286_008:0471c14": "遇畜成形。名為魅鬼。貪恨為罪。是人罪畢。遇蟲成形。",
    "X13n0286_008:0471c15": "名蠱毒鬼。貪憶為罪。是人罪畢。遇衰成形。名為厲鬼。",
    "X13n0286_008:0471c16": "貪傲為罪。是人罪畢。遇氣成形。名為餓鬼。貪罔為罪。",
    "X13n0286_008:0471c17": "是人罪畢。遇幽為形。名為魘鬼。貪明為罪。是人罪畢。",
    "X13n0286_008:0471c18": "遇精為形。名魍魎鬼。貪成為罪。是人罪畢。遇明為形。",
    "X13n0286_008:0471c19": "名役使鬼。貪黨為罪。是人罪畢。遇人為形。名傳送鬼。",
    "X13n0286_008:0471c20": "阿難。是人皆以純情墜落。業火燒乾。上出為鬼。此等",
    "X13n0286_008:0471c21": "皆是自妄想業之所招引。若悟菩提。則妙圓明。本無",
    "X13n0286_008:0471c22": "所有。",
    "X13n0286_008:0471c23": "地獄罪畢而入鬼趣也。非。謗也。破。犯也。於一切戒。",
    "X13n0286_008:0471c24": "犯而兼謗。犯菩薩戒。唯犯無謗。毀佛涅槃。謗佛而",
    "X13n0286_008:0472a01": "兼謗法。戒為眾生出苦之具。佛為眾生拔苦之師。",
    "X13n0286_008:0472a02": "法為眾生盡苦之地。謗此三種。即名斷佛種性。罪",
    "X13n0286_008:0472a03": "莫重焉。輕重諸罪。略舉地獄之因。地獄受苦者。眾",
    "X13n0286_008:0472a04": "生業識身。隨識變現。直待業識身盡。方受鬼身。十",
    "X13n0286_008:0472a05": "貪。即十習。於物生貪。餘報在鬼。還托於物。為金銀",
    "X13n0286_008:0472a06": "草木之精恠。貪色傷正和氣。餘習為風魃鬼。能令",
    "X13n0286_008:0472a07": "亢旱。惑即詐習。變幻迷惑。附畜為妖。如倀附虎。鼠",
    "X13n0286_008:0472a08": "成精之類。魅。現形以惑人者。嗔恨餘習。附毒蟲蠱",
    "X13n0286_008:0472a09": "人。冤者。追憶宿恨。伺衰求報。故為疫癘鬼。散瘟行",
    "X13n0286_008:0472a10": "瘧之類。傲慢恃氣。故乘虗氣為餓鬼。又慢必轉吝。",
    "X13n0286_008:0472a11": "吝乃感餓。罔即誣枉。逼壓良善。故為鬼憑幽托暗。",
    "X13n0286_008:0472a12": "魘惑寐者。見習為明。作聰明而無正慧。魍魎。木石",
    "X13n0286_008:0472a13": "變恠。舉一例耳。枉詐成私。謂之貪成。明。呪也。因中",
    "X13n0286_008:0472a14": "以詐術牽制驅使人。故為鬼被人呪術役使。訟者。",
    "X13n0286_008:0472a15": "結黨朋證。謂之貪黨。故報在鬼類。附人發洩。傳送。",
    "X13n0286_008:0472a16": "如巫祝傳迸吉凶之類。純情。舉重該九情八情等。",
    "X13n0286_008:0472a17": "燒乾者。因窮果盡也。悟菩提者。如從夢醒。何法可",
    "X13n0286_008:0472a18": "得。妙則不受業縛。圓則不容他物。明則了無幽暗。",
    "X13n0286_008:0472a19": "諸趣皆空。何況鬼趣。",
    "X13n0286_008:0472a20": "復次阿難。鬼業既盡。則情與想二俱成空。方於世間。",
    "X13n0286_008:0472a21": "與元負人怨對相值。身為畜生。酬其宿債。物恠之鬼。",
    "X13n0286_008:0472a22": "物銷報盡。生於世間。多為梟類。風魃之鬼。風銷報盡。",
    "X13n0286_008:0472a23": "生於世間。多為咎徵一切異類。畜魅之鬼。畜死報盡。",
    "X13n0286_008:0472a24": "生於世間。多為狐類。蟲蠱之鬼。蟲滅報盡。生於世間。",
    "X13n0286_008:0472b01": "多為毒類。衰厲之鬼。衰窮報盡。生於世間。多為蛔類。",
    "X13n0286_008:0472b02": "受氣之鬼。氣銷報盡。生於世間。多為食類。綿幽之鬼。",
    "X13n0286_008:0472b03": "幽銷報盡。生於世間。多為服類。和精之鬼。和銷報盡。",
    "X13n0286_008:0472b04": "生於世間。多為應類。明靈之鬼。明滅報盡。生於世間。",
    "X13n0286_008:0472b05": "多為休徵一切諸類。依人之鬼。人亡報盡。生於世間。",
    "X13n0286_008:0472b06": "多為循類。",
    "X13n0286_008:0472b07": "鬼業盡而入畜生趣也。畜生趣。亦有上趣貶墜。及",
    "X13n0286_008:0472b08": "修帶嗔殺者。如龍王迦樓羅王等。此唯從鬼來者。",
    "X13n0286_008:0472b09": "多者。約多分。不盡然也。類攝非一。所著之物毀壞。",
    "X13n0286_008:0472b10": "鬼隨壽終。是為報盡。土梟附塊。似恠鬼之著物。貪",
    "X13n0286_008:0472b11": "習傾奪坑殺。酬斯債耳。咎徵。如商羊舞水。鼯鼠呼",
    "X13n0286_008:0472b12": "人之類。旱魃為災。變畜仍以兆災。魅鬼原於狂惑。",
    "X13n0286_008:0472b13": "轉為妖惑之狐。毒類。蛇蝎之屬。厲鬼入人身為病。",
    "X13n0286_008:0472b14": "轉為蟯蛔。還托身內。慢習驕吝。欠負必多。作鬼受",
    "X13n0286_008:0472b15": "饑。為畜充食。所以償也。綿著也。幽暗也。暗中魘著",
    "X13n0286_008:0472b16": "之鬼。服類。駝驢牛馬之屬。為人服用。酬其逼壓之",
    "X13n0286_008:0472b17": "債。見明作鬼。和諸精靈。為應類之畜。即社燕寒鴻。",
    "X13n0286_008:0472b18": "能應時序者。和者。雜也。呪以持力發靈。力盡無騐。",
    "X13n0286_008:0472b19": "鬼亦報終。轉生休徵之屬。如鳳麟之類。附巫之鬼。",
    "X13n0286_008:0472b20": "所附巫死。鬼亦報終。循類。如猫犬等。依順人者。",
    "X13n0286_008:0472b21": "阿難。是等皆以業火乾枯。酬其宿債。傍為畜生。此等",
    "X13n0286_008:0472b22": "亦皆自虗妄業之所招引。若悟菩提。則此妄緣。本無",
    "X13n0286_008:0472b23": "所有。如汝所言寶蓮香等。及琉璃王。善星比丘。如是",
    "X13n0286_008:0472b24": "惡業。本自發明。非從天降。亦非地出。亦非人與。自妄",
    "X13n0286_008:0472c01": "所招。還自來受。菩提心中。皆為浮虗妄想凝結。",
    "X13n0286_008:0472c02": "此總結三途也。三途各自虗妄造業發生。非天降",
    "X13n0286_008:0472c03": "地出人與也。妄造妄受。覺性之中。皆如空華。若是",
    "X13n0286_008:0472c04": "從他所授。或有漏網。自作自受。真無逃避處。",
    "X13n0286_008:0472c05": "復次阿難。從是畜生酬償先債。若彼酬者。分越所酬。",
    "X13n0286_008:0472c06": "此等眾生還復為人。反徵其剩。如彼有力。兼有福德。",
    "X13n0286_008:0472c07": "則於人中。不捨人身。酬還彼力。若無福者。還為畜生。",
    "X13n0286_008:0472c08": "償彼餘直。阿難當知若用錢物。或役其力。償足自停。",
    "X13n0286_008:0472c09": "如於中間殺彼身命。或食其肉。如是乃至經微塵劫。",
    "X13n0286_008:0472c10": "相食相誅。猶如轉輪。互為高下。無有休息。除奢摩他。",
    "X13n0286_008:0472c11": "及佛出世。不可停寢。",
    "X13n0286_008:0472c12": "畜生固來酬債。若債主過分取酬。此等將復為人。",
    "X13n0286_008:0472c13": "徵索所餘之直。常見善人生子破家。或被劫盜。或",
    "X13n0286_008:0472c14": "被欠負。或橫遭驅役。或枉受挫打。斯皆先業合捨",
    "X13n0286_008:0472c15": "此身。為畜酬剩。由樹福德。人中略償。阿難下。復明",
    "X13n0286_008:0472c16": "負債易償負命難償。奢摩地。正定自力也。佛出世。",
    "X13n0286_008:0472c17": "與之釋冤。仗他力也。唯二方得停償。",
    "X13n0286_008:0472c18": "汝今應知彼梟倫者。酬足復形。生人道中。參合頑類。",
    "X13n0286_008:0472c19": "彼咎徵者。酬足復形。生人道中。參合愚類。彼狐倫者。",
    "X13n0286_008:0472c20": "酬足復形。生人道中。參合庸類。彼毒倫者。酬足復形。",
    "X13n0286_008:0472c21": "生人道中。參合狠類。彼蛔倫者。酬足復形。生人道中。",
    "X13n0286_008:0472c22": "參合微類。彼食倫者。酬足復形。生人道中。參合柔類。",
    "X13n0286_008:0472c23": "彼服倫者。酬足復形。生人道中。參合勞類。彼應倫者。",
    "X13n0286_008:0472c24": "酬足復形。生人道中。參合文類。彼休徵者。酬足復形。",
    "X13n0286_008:0473a01": "生人道中。參合明類。彼諸循倫。酬足復形。生人道中。",
    "X13n0286_008:0473a02": "參於達類。阿難。是等皆以宿債畢酬。復形人道。皆無",
    "X13n0286_008:0473a03": "始來。業計顛倒。相生相殺。不遇如來。不聞正法。於塵",
    "X13n0286_008:0473a04": "勞中。法爾輪轉。此輩名為可憐愍者。",
    "X13n0286_008:0473a05": "畜生業盡而復人形也。人道善報。而從畜來。雜廝",
    "X13n0286_008:0473a06": "其中。故曰參合。十類之中。凶多吉少。苦多樂少。業",
    "X13n0286_008:0473a07": "計顛倒。索債與命。徵債相生。索命相殺。非好緣會",
    "X13n0286_008:0473a08": "聚也。不遇如來。聞法解釋。生殺無休。故可憐愍。十",
    "X13n0286_008:0473a09": "類皆宿習報。唯傲因柔報者。昔藐人而今為人藐。",
    "X13n0286_008:0473a10": "乃反對報。文明達。亦雜技聰黠耳。",
    "X13n0286_008:0473a11": "阿難。復有從人不依正覺。修三摩地。別修妄念。存想",
    "X13n0286_008:0473a12": "固形。遊於山林人不及處。有十種仙。阿難。彼諸眾生。",
    "X13n0286_008:0473a13": "堅固服餌。而不休息。食道圓成。名地行仙。堅固草木。",
    "X13n0286_008:0473a14": "而不休息。藥道圓成。名飛行仙。堅固金石。而不休息。",
    "X13n0286_008:0473a15": "化道圓成。名遊行仙。堅固動止。而不休息。氣精圓成。",
    "X13n0286_008:0473a16": "名空行仙。堅固津液。而不休息。潤德圓成。名天行仙。",
    "X13n0286_008:0473a17": "堅固精色。而不休息。吸粹圓成。名通行仙。堅固呪禁。",
    "X13n0286_008:0473a18": "而不休息。術法圓成。名道行仙。堅固思念。而不休息。",
    "X13n0286_008:0473a19": "思憶圓成。名照行仙。堅固交遘而不休息。感應圓成。",
    "X13n0286_008:0473a20": "名精行仙。堅固變化而不休息。覺悟圓成。名絕行仙。",
    "X13n0286_008:0473a21": "阿難。是等皆於人中鍊心。不修正覺。別得生理。壽千",
    "X13n0286_008:0473a22": "萬歲。休止深山。或大海島。絕於人境。斯亦輪迴妄想",
    "X13n0286_008:0473a23": "流轉。不修三昧。報盡還來散入諸趣。",
    "X13n0286_008:0473a24": "從人道進修而入仙道也。依正覺。修三摩地者。依",
    "X13n0286_008:0473b01": "不生滅心。為本修因也。存想長生。欲形骸堅固不",
    "X13n0286_008:0473b02": "壞。即妄念也。終歸敗壞。比天為劣。比人為優。山林",
    "X13n0286_008:0473b03": "人不及處。名山洞府。神仙隱跡之鄉。十行字。功行",
    "X13n0286_008:0473b04": "也。服餌。胡麻蓮芡之類。食所常用。故曰食道。康壯",
    "X13n0286_008:0473b05": "壽永。未得輕舉。草木。芝菖松栢之類。藥所常用。故",
    "X13n0286_008:0473b06": "曰藥道。身輕飛步。昇高越壑。金石。鉛汞丹砂之類。",
    "X13n0286_008:0473b07": "化道二種。一能化骨。壽永體堅。二能化物。俾賤作",
    "X13n0286_008:0473b08": "貴。遊戲人間。廣行利益。動止。運氣調生之事。煉精",
    "X13n0286_008:0473b09": "還氣。煉氣還神。煉神還虗也。羽化飛昇。虗空遊行。",
    "X13n0286_008:0473b10": "津液。鼓天池。嚥玉液。能令水升火降。而結內丹。故",
    "X13n0286_008:0473b11": "曰潤德。超空行而至天上。精色。如朝採日精。夜採",
    "X13n0286_008:0473b12": "月華。通行。精神與造化通也。持呪自成仙道。亦兼",
    "X13n0286_008:0473b13": "愈病驅魅。以濟羣生。故曰道行。思念。或存想頂門",
    "X13n0286_008:0473b14": "而出神。或繫心臍輪而煉丹。澄神凝思。久而照應。",
    "X13n0286_008:0473b15": "故曰照行。取坎填離。抽添鉛汞。以結仙胎。所謂交",
    "X13n0286_008:0473b16": "遘也。攝衛精氣。故曰精行。勿惑邪說。通悟化理。能",
    "X13n0286_008:0473b17": "大幻化。妙絕一世。稱絕行仙。煉心。非止服餌等。尤",
    "X13n0286_008:0473b18": "以操行為本。如持戒積德救濟累功。不修正覺者。",
    "X13n0286_008:0473b19": "不達本心真常。萬形自體。乃怖死留生。長生為號。",
    "X13n0286_008:0473b20": "言長。僅以勝短。說生。終以待滅。豈識無生妙體。別",
    "X13n0286_008:0473b21": "得生理者。於正覺外。別得延生妄理。",
    "X13n0286_008:0473b22": "阿難。諸世間人。不求常住。未能捨諸妻妾恩愛。於邪",
    "X13n0286_008:0473b23": "婬中。心不流逸。澄鎣生明。命終之後。鄰於日月。如是",
    "X13n0286_008:0473b24": "一類。名四天王天。於己妻房。婬愛微薄。於淨居時。不",
    "X13n0286_008:0473c01": "得全味。命終之後。超日月明。居人間頂。如是一類。名",
    "X13n0286_008:0473c02": "忉利天。逢欲暫交。去無思憶。於人間世。動少靜多。命",
    "X13n0286_008:0473c03": "終之後。於虗空中。朗然安住。日月光明。上照不及。是",
    "X13n0286_008:0473c04": "諸人等。自有光明。如是一類。名須燄摩天。一切時靜。",
    "X13n0286_008:0473c05": "有應觸來。未能違戾。命終之後。上升精微。不接下界",
    "X13n0286_008:0473c06": "諸人天境。乃至劫壞。三災不及。如是一類。名兜率陀",
    "X13n0286_008:0473c07": "天。我無欲心。應汝行事。於橫陳時。味如嚼蠟。命終之",
    "X13n0286_008:0473c08": "後。生越化地。如是一類。名樂變化天。無世間心。同世",
    "X13n0286_008:0473c09": "行事。於行事交。了然超越。命終之後。徧能出超化無",
    "X13n0286_008:0473c10": "化境。如是一類。名他化自在天。阿難。如是六天。形雖",
    "X13n0286_008:0473c11": "出動。心迹尚交。自此以還。名為欲界。",
    "X13n0286_008:0473c12": "此下明天趣。不求常住者。不求出世間修本常理。",
    "X13n0286_008:0473c13": "但希世間有盡樂果。妻妾為正婬。外色為邪婬。不",
    "X13n0286_008:0473c14": "但身不犯邪婬。而心亦無一念犯。愛水不流。則湛",
    "X13n0286_008:0473c15": "性澄鎣。故生須彌腰。四天王天。持國。增長。廣目。多",
    "X13n0286_008:0473c16": "聞。各據一面。淨味不全。為有微愛。比前已超一倍。",
    "X13n0286_008:0473c17": "故生須彌頂。忉利天。此云三十三。帝釋所統之界。",
    "X13n0286_008:0473c18": "此上二天。名地居天。漸向於靜曰動少靜多。能感",
    "X13n0286_008:0473c19": "空居朗住。較須彌更高一倍。日月光不及上照。唯",
    "X13n0286_008:0473c20": "有身光互相照耀。須燄摩。此云時分。以蓮華開閤",
    "X13n0286_008:0473c21": "為晝夜。常居靜中。則自無欲。或有觸來。未能違情。",
    "X13n0286_008:0473c22": "暫應之耳。生第四天。此天有內院外院。內院是補",
    "X13n0286_008:0473c23": "處菩薩寄居。即外院不得窺其堂奧。況下界諸天。",
    "X13n0286_008:0473c24": "故曰精微。天主彌勒。發弘誓願。得生彼處。以無漏",
    "X13n0286_008:0474a01": "力。三灾不及。二院之外。又有業報天。有漏業所成。",
    "X13n0286_008:0474a02": "三灾可壞。經或先言外天。而後兼內院。譯者省文。",
    "X13n0286_008:0474a03": "兜率陀。此云知足。無心而境至曰橫陳。無心應境",
    "X13n0286_008:0474a04": "同前。無味勝之。生越化地者。自能變化欲境。隨意",
    "X13n0286_008:0474a05": "受用。超越下天之無化。自居化地。無世間心者。心",
    "X13n0286_008:0474a06": "希上界。無世間情欲。但同世間權作夫婦。不但全",
    "X13n0286_008:0474a07": "無滋味。抑且了然超越。超出化無化境。化即第五",
    "X13n0286_008:0474a08": "天。無化即前四天。他化自在者。諸欲樂境。不勞自",
    "X13n0286_008:0474a09": "化。皆由他化而自在受用。此上四天。名空居天。制",
    "X13n0286_008:0474a10": "動而向靜曰出動。地居二天。則形交。男女嫁娶。亦",
    "X13n0286_008:0474a11": "如人間。但風氣一交。欲漏便除。非若人間不淨流",
    "X13n0286_008:0474a12": "溢。燄摩則勾抱。兜率則執手。變化則對笑。他化則",
    "X13n0286_008:0474a13": "相視。共有飲食。睡眠。婬欲。故號欲天。六欲天福。因",
    "X13n0286_008:0474a14": "五戒十善而致。今止約欲微增勝者。欲為輪迴根",
    "X13n0286_008:0474a15": "本。前明淪墜始於此。今明超騰亦始於此。初心未",
    "X13n0286_008:0474a16": "能成就禪定智慧。且速斷根本。則輪迴可出也。"
}