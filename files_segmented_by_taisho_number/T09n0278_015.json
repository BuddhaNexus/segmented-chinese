{
    "T09n0278_015:0493b07": "大方廣佛華嚴經卷第十五",
    "T09n0278_015:0493b09": "東晉天竺三藏佛馱跋陀羅譯",
    "T09n0278_015:0493b10": "之二金剛幢菩薩十迴向品第二十一之二",
    "T09n0278_015:0493b11": "「佛子！何等為菩薩摩訶薩第三等諸佛迴",
    "T09n0278_015:0493b12": "向？此菩薩摩訶薩隨順學過去、未來、現在諸",
    "T09n0278_015:0493b13": "佛迴向。此菩薩修菩薩行時，見好惡色，其",
    "T09n0278_015:0493b14": "心清淨而無憎愛；歡喜悅樂，起無壞心，離諸",
    "T09n0278_015:0493b15": "憂惱；得正直心，身意柔軟，諸根清涼。此菩",
    "T09n0278_015:0493b16": "薩得如是樂時，迴向諸佛，作如是念：『一",
    "T09n0278_015:0493b17": "切諸佛雖有無上淨妙快樂，復願諸佛具",
    "T09n0278_015:0493b18": "不思議佛所住樂，具足攝取不可稱量佛三",
    "T09n0278_015:0493b19": "昧樂，成就無量大悲快樂，具足成就不可",
    "T09n0278_015:0493b20": "計議佛解脫樂，具足攝取諸佛神足自在",
    "T09n0278_015:0493b21": "快樂，無上尊重最妙快樂；普覆如來，常令",
    "T09n0278_015:0493b22": "具足諸佛無量力樂，永離一切諸覺之樂，",
    "T09n0278_015:0493b23": "無上寂靜不變易樂；具足無礙法門，心常寂",
    "T09n0278_015:0493b24": "定而無散亂，佛無二行不可壞樂。』菩薩摩訶",
    "T09n0278_015:0493b25": "薩以如是善根，迴向諸佛已，又復迴向一",
    "T09n0278_015:0493b26": "切菩薩，令願未滿者，悉令滿足；未淨直心者，",
    "T09n0278_015:0493b27": "令淨直心；未滿諸波羅蜜者，悉令滿足，安",
    "T09n0278_015:0493b28": "住金剛菩提之心；於一切智，得不退轉，不",
    "T09n0278_015:0493b29": "捨大莊嚴，守護菩提門及諸善根；能令一切",
    "T09n0278_015:0493c01": "眾生，捨離放逸，發菩提心；所願成滿，安住",
    "T09n0278_015:0493c02": "一切菩薩所住，得諸菩薩明利諸根，修習善",
    "T09n0278_015:0493c03": "根，證薩婆若。「如是，菩薩摩訶薩以諸善根，",
    "T09n0278_015:0493c04": "迴向菩薩已，又復迴向一切眾生，迴向一切",
    "T09n0278_015:0493c05": "眾生見佛聞法、敬心近僧，迴向具足專心念佛，",
    "T09n0278_015:0493c06": "迴向具足念淨妙法，迴向念僧尊重恭敬，迴",
    "T09n0278_015:0493c07": "向見佛未曾遠離，迴向成就諸清淨心，迴向",
    "T09n0278_015:0493c08": "分別諸如來法，迴向成就無量功德，迴向清",
    "T09n0278_015:0493c09": "淨諸通善根，迴向除滅一切疑惑，如佛迴向",
    "T09n0278_015:0493c10": "開化一切眾生、聲聞、緣覺及諸菩薩，菩薩善根",
    "T09n0278_015:0493c11": "迴向一切眾生，亦復如是；令一切眾生永",
    "T09n0278_015:0493c12": "離地獄、餓鬼、畜生、閻羅王處一切惡趣，無量",
    "T09n0278_015:0493c13": "眾難。菩薩摩訶薩令彼一切眾生悉發無",
    "T09n0278_015:0493c14": "上菩提之心、長養無上菩提之心、一心專求",
    "T09n0278_015:0493c15": "一切種智、捨離誹謗諸佛正法、常樂具足一",
    "T09n0278_015:0493c16": "切智地；令一切眾生究竟清淨，得一切智。",
    "T09n0278_015:0493c17": "菩薩摩訶薩所行善根，以諸大願攝取行等",
    "T09n0278_015:0493c18": "行、積聚等積聚、長養等長養，皆悉廣大，具足",
    "T09n0278_015:0493c19": "充滿。菩薩摩訶薩若在家時，與妻子俱，未",
    "T09n0278_015:0493c20": "曾暫離菩提之心，正念思惟薩婆若境界，自",
    "T09n0278_015:0493c21": "度度彼，直心平等，方便示現妻子眷屬。菩薩",
    "T09n0278_015:0493c22": "善方便智，皆悉成就，究竟解脫，雖與同止，心",
    "T09n0278_015:0493c23": "無所著；以本大悲故，處在家屬，以大慈故，",
    "T09n0278_015:0493c24": "隨順妻子，於菩薩淨道，無所障礙。菩薩摩",
    "T09n0278_015:0493c25": "訶薩若在家時，應以如是薩婆若心善根",
    "T09n0278_015:0493c26": "迴向，所謂：被著衣裳，若飲若食，服諸湯藥，",
    "T09n0278_015:0493c27": "行、住、坐、臥，身、口、意業，具足清淨，諸根調伏，皆",
    "T09n0278_015:0493c28": "悉安諦，洗浴塗身、寂靜徐步、迴旋顧眄、舉",
    "T09n0278_015:0493c29": "足下足、若眠若覺，不失威儀，善攝諸根，未",
    "T09n0278_015:0494a01": "曾散亂。菩薩摩訶薩以如是等一切諸行，",
    "T09n0278_015:0494a02": "未曾遠離薩婆若心，善根迴向饒益安樂",
    "T09n0278_015:0494a03": "一切眾生，無量諸願皆悉成就，攝取無量廣",
    "T09n0278_015:0494a04": "大善根，修習善根救護一切，除滅一切放逸",
    "T09n0278_015:0494a05": "憍慢，一心正念一切種智，欲覺一切諸佛菩",
    "T09n0278_015:0494a06": "提，捨離煩惱及順煩惱法，修習一切菩薩所",
    "T09n0278_015:0494a07": "學，於一切智道無所障礙，樂修智地及諸善",
    "T09n0278_015:0494a08": "根，常樂愛語，增長善根，令一切眾生，永離苦",
    "T09n0278_015:0494a09": "惱，不著所行，一心受持諸佛教法，是為菩薩",
    "T09n0278_015:0494a10": "摩訶薩處在家屬，攝取善根，一心迴向無上",
    "T09n0278_015:0494a11": "菩提。「菩薩摩訶薩復作是念：『乃至小犬及",
    "T09n0278_015:0494a12": "餘畜生，當令此等具足修習不放逸行，離",
    "T09n0278_015:0494a13": "畜生趣，得饒益樂，究竟解脫，永度苦海、苦受、",
    "T09n0278_015:0494a14": "苦陰、苦覺、增上大苦、苦行、苦藏、苦根、苦",
    "T09n0278_015:0494a15": "舍，如是等無量無邊一切眾苦。』菩薩摩訶",
    "T09n0278_015:0494a16": "薩欲令眾生悉得除滅，以淨善根迴向無",
    "T09n0278_015:0494a17": "上菩提，教一切眾生迴向如是境界，正念",
    "T09n0278_015:0494a18": "思惟彼彼善根以為上首；所謂：迴向一切",
    "T09n0278_015:0494a19": "種智，發菩提心、攝菩提心，遠離生死，修習",
    "T09n0278_015:0494a20": "善根，出生死淵，得諸如來無礙快樂；修如",
    "T09n0278_015:0494a21": "來慈，充滿十方，大悲饒益一切眾生；普令",
    "T09n0278_015:0494a22": "一切得清淨樂，守護一切諸勝善根，令一",
    "T09n0278_015:0494a23": "切眾生究竟佛法，遠離一切諸魔境界，入",
    "T09n0278_015:0494a24": "彼甚深如來境界，普能拔出一切世間，具足",
    "T09n0278_015:0494a25": "一切如來善根，住三世佛平等法中。如是菩",
    "T09n0278_015:0494a26": "薩摩訶薩今集善根、已集善根、當集善根，皆",
    "T09n0278_015:0494a27": "悉迴向。「復作是念：『如彼過去菩薩所行，恭",
    "T09n0278_015:0494a28": "敬供養一切諸佛，度脫眾生，救護一切，修",
    "T09n0278_015:0494a29": "諸善根迴向菩提而無所著；不依色、不",
    "T09n0278_015:0494b01": "著受、不顛倒想、不作行、不取識，離六入，不",
    "T09n0278_015:0494b02": "住世法、樂出世法，知法如空，究竟得至",
    "T09n0278_015:0494b03": "非趣彼岸，照解諸法不生不滅、無真實相、無",
    "T09n0278_015:0494b04": "所染著，一切諸法無有虛妄、無所歸趣、",
    "T09n0278_015:0494b05": "無所破壞，安住實際，無有自性，離諸性",
    "T09n0278_015:0494b06": "故。於一念中，解一切法無性為性，常樂習",
    "T09n0278_015:0494b07": "行普門善根，具足如來圓滿功德，顯現一",
    "T09n0278_015:0494b08": "切。如彼過去一切如來善根迴向，我亦如",
    "T09n0278_015:0494b09": "是。』樂如是法，證如是法，如是發心，修習",
    "T09n0278_015:0494b10": "諸法，不違法相；所有起法，猶如幻化、電光、",
    "T09n0278_015:0494b11": "水月、鏡中之像，因緣和合，假持諸法，悉分別",
    "T09n0278_015:0494b12": "知從業因起，唯如來地是究竟處。菩薩摩",
    "T09n0278_015:0494b13": "訶薩如是隨學過去諸佛所學迴向，未來、現",
    "T09n0278_015:0494b14": "在，亦復如是。「菩薩摩訶薩學三世佛所學",
    "T09n0278_015:0494b15": "迴向諸善根已，作如是念：『如彼諸佛所知",
    "T09n0278_015:0494b16": "菩薩迴向，我亦如是迴向：第一迴向、勝迴向、",
    "T09n0278_015:0494b17": "最勝迴向、上迴向、無上迴向、無等迴向、無等",
    "T09n0278_015:0494b18": "等迴向、無比迴向、無對迴向、尊迴向、妙迴",
    "T09n0278_015:0494b19": "向、平等迴向、正直迴向、大功德迴向、大願迴",
    "T09n0278_015:0494b20": "向、明淨迴向、善迴向、清淨迴向、離惡迴向、",
    "T09n0278_015:0494b21": "不隨惡迴向。』如是菩薩摩訶薩以諸善根",
    "T09n0278_015:0494b22": "正迴向已，成就清淨妙身、口、意所作行業，皆",
    "T09n0278_015:0494b23": "悉清淨，住菩薩住、離諸惡住，修習善根，離",
    "T09n0278_015:0494b24": "身、口惡業，心無選擇，修薩婆若；住無量",
    "T09n0278_015:0494b25": "住，入一切法，空無自在，修出世法，於世間",
    "T09n0278_015:0494b26": "法，心無染著，分別了知無量諸業，成就巧",
    "T09n0278_015:0494b27": "方便，迴向諸法，心無所倚。「佛子！是為菩",
    "T09n0278_015:0494b28": "薩摩訶薩第三等諸佛迴向。菩薩安住此迴",
    "T09n0278_015:0494b29": "向已，深入一切諸如來業，趣諸如來勝妙",
    "T09n0278_015:0494c01": "功德，入深清淨智慧境界，不離一切諸菩",
    "T09n0278_015:0494c02": "薩業，善能分別巧妙方便、入深法界巧妙方",
    "T09n0278_015:0494c03": "便，次第成就菩薩善根，入於一切諸如來",
    "T09n0278_015:0494c04": "性，以巧方便，分別了知無量無邊一切諸",
    "T09n0278_015:0494c05": "法；雖復示現世界中生，於諸世界，心無所",
    "T09n0278_015:0494c06": "著。佛子！是為菩薩摩訶薩等諸佛迴向。」爾",
    "T09n0278_015:0494c07": "時，金剛幢菩薩承佛神力，普觀十方，以偈",
    "T09n0278_015:0494c08": "頌曰：",
    "T09n0278_015:0494c09": "「彼諸菩薩摩訶薩，　　修過去佛迴向法，",
    "T09n0278_015:0494c10": "亦學未來現在世，　　無量導師之所行。",
    "T09n0278_015:0494c11": "一切種種微妙樂，　　諸佛如來所讚歎，",
    "T09n0278_015:0494c12": "成就明淨勝法眼，　　迴向一切諸導師。",
    "T09n0278_015:0494c13": "菩薩身根種種樂，　　眼耳鼻舌諸情根，",
    "T09n0278_015:0494c14": "種種上妙無量樂，　　迴向一切諸最勝。",
    "T09n0278_015:0494c15": "一切世間諸善根，　　及諸如來所成就，",
    "T09n0278_015:0494c16": "於彼悉攝無有餘，　　隨喜迴向益眾生。",
    "T09n0278_015:0494c17": "菩薩隨喜無有量，　　亦以迴向一切眾，",
    "T09n0278_015:0494c18": "人中師子所有樂，　　願令眾生悉具足。",
    "T09n0278_015:0494c19": "諸佛如來所知見，　　一切眾生清淨樂，",
    "T09n0278_015:0494c20": "欲令眾生皆悉得，　　世間燈明所受樂。",
    "T09n0278_015:0494c21": "菩薩所得種種樂，　　迴向諸佛為眾生，",
    "T09n0278_015:0494c22": "欲令眾生常安隱，　　於彼迴向無所著。",
    "T09n0278_015:0494c23": "菩薩修此迴向時，　　興發無量大悲心，",
    "T09n0278_015:0494c24": "如佛所知迴向德，　　令我具足悉成滿。",
    "T09n0278_015:0494c25": "如諸最勝所知見，　　一切智乘微妙樂，",
    "T09n0278_015:0494c26": "如我在世諸所行，　　一切菩薩無量樂。",
    "T09n0278_015:0494c27": "一切趣中眾快樂，　　柔軟調伏諸根樂，",
    "T09n0278_015:0494c28": "皆悉迴向為眾生，　　普令成就無上智。",
    "T09n0278_015:0494c29": "身口意淨離諸惡，　　巧妙方便心平等，",
    "T09n0278_015:0495a01": "以此迴向群生類，　　悉令成就無上智。",
    "T09n0278_015:0495a02": "菩薩所修諸行業，　　積集無量淨功德，",
    "T09n0278_015:0495a03": "隨順如來生佛家，　　寂然不亂正迴向。",
    "T09n0278_015:0495a04": "十方無量世界中，　　攝取一切眾生類，",
    "T09n0278_015:0495a05": "無量善根悉迴向，　　普令眾生得安樂。",
    "T09n0278_015:0495a06": "不為己身自求樂，　　欲令一切悉安隱，",
    "T09n0278_015:0495a07": "遠離一切虛妄心，　　悉解諸法空無我。",
    "T09n0278_015:0495a08": "十方無量諸最勝，　　所見一切真佛子，",
    "T09n0278_015:0495a09": "以諸功德迴向彼，　　速令究竟無上道。",
    "T09n0278_015:0495a10": "一切世間眾生類，　　等心攝取無有餘，",
    "T09n0278_015:0495a11": "以我所行諸淨業，　　令彼眾生速成佛。",
    "T09n0278_015:0495a12": "無量無邊清淨願，　　無等最勝所演說，",
    "T09n0278_015:0495a13": "皆悉清淨離諸垢，　　普令佛子究竟滿。",
    "T09n0278_015:0495a14": "一切功德盡迴向，　　悉令十方諸佛剎，",
    "T09n0278_015:0495a15": "種種淨妙而莊嚴，　　菩薩如是學迴向。",
    "T09n0278_015:0495a16": "心不稱量諸二法，　　了達覺悟法無二，",
    "T09n0278_015:0495a17": "諸法非二非不二，　　不作虛妄是佛子。",
    "T09n0278_015:0495a18": "一切世間所有想，　　究竟悉度無有餘，",
    "T09n0278_015:0495a19": "亦不壞想及非想，　　決定了知眾生想。",
    "T09n0278_015:0495a20": "彼諸菩薩身淨已，　　則意清淨無瑕穢，",
    "T09n0278_015:0495a21": "口業已淨無散亂，　　當知意淨無所著。",
    "T09n0278_015:0495a22": "一心正念過去佛，　　分別未來諸導師，",
    "T09n0278_015:0495a23": "現在十方天人尊，　　菩薩遍學彼佛教。",
    "T09n0278_015:0495a24": "三世無量諸最勝，　　慧心明達無障礙，",
    "T09n0278_015:0495a25": "所行無量求菩提，　　迴向饒益諸世間。",
    "T09n0278_015:0495a26": "彼勝妙慧廣大慧，　　四真諦慧離倒慧，",
    "T09n0278_015:0495a27": "平等實慧清淨慧，　　無比慧等皆迴向。",
    "T09n0278_015:0495a28": "「佛子！何等為菩薩摩訶薩第四至一切處",
    "T09n0278_015:0495a29": "迴向？此菩薩摩訶薩修習一切諸善根時，",
    "T09n0278_015:0495b01": "以彼善根如是迴向：令此善根功德之力",
    "T09n0278_015:0495b02": "至一切處，譬如實際，無處不至；至一切",
    "T09n0278_015:0495b03": "世間、至一切有、至一切眾生、至一切剎、至",
    "T09n0278_015:0495b04": "一切法、至一切虛空、至一切三世、至一切",
    "T09n0278_015:0495b05": "有為及無為法、至一切語言音聲，我此善",
    "T09n0278_015:0495b06": "根，亦復如是遍至一切諸如來所，供養三",
    "T09n0278_015:0495b07": "世一切諸佛；過去諸佛，所願悉滿；未來諸佛，",
    "T09n0278_015:0495b08": "具佛莊嚴；虛空、法界等世界中，現在諸佛",
    "T09n0278_015:0495b09": "及無量大眾以為莊嚴，皆悉供養。猶如諸",
    "T09n0278_015:0495b10": "天，於一念中，悉能充滿無量無邊一切世",
    "T09n0278_015:0495b11": "界，廣大功德，智慧無礙，善根迴向故。菩薩摩",
    "T09n0278_015:0495b12": "訶薩復作是念：『以此善根，虛空、法界等一",
    "T09n0278_015:0495b13": "切世界，世界性種種業所起；十方不可說世",
    "T09n0278_015:0495b14": "界、不可說佛剎種種世界，諸佛境界、無分齊",
    "T09n0278_015:0495b15": "世界、轉飜覆世界、伏世界、轉世界、一切",
    "T09n0278_015:0495b16": "無餘世界中，現在諸佛，顯現無量自在神力。",
    "T09n0278_015:0495b17": "彼有菩薩，解虛空法界等一切諸法，為諸",
    "T09n0278_015:0495b18": "眾生於一切世界中，現為如來出興於世，",
    "T09n0278_015:0495b19": "示現至一切處智，無量無邊自在受生法身，",
    "T09n0278_015:0495b20": "遍至不壞法界，平等普入，同佛身藏，不生不",
    "T09n0278_015:0495b21": "滅；普應一切善巧方便，出現世間；從真實",
    "T09n0278_015:0495b22": "法性起，堅固不轉，無礙所持，諸佛無礙功德",
    "T09n0278_015:0495b23": "所生。』「菩薩摩訶薩於諸如來、應供、等正覺所，",
    "T09n0278_015:0495b24": "種諸善根，以眾雜華、種種諸香、鬘蓋幢幡、",
    "T09n0278_015:0495b25": "珍寶燈明，以如是等諸妙供具，供養尊像、",
    "T09n0278_015:0495b26": "及諸塔廟。以此一切善根迴向，以一心、不",
    "T09n0278_015:0495b27": "亂心、不動心、尊重心、離瞋心、無住心、無著",
    "T09n0278_015:0495b28": "心、無眾生心、無諂害心、寂靜心迴向。復作",
    "T09n0278_015:0495b29": "是念：『虛空、法界等一切劫中，去、來、今佛，相好",
    "T09n0278_015:0495c01": "具足而自莊嚴，以妙法界莊嚴而自莊嚴。彼",
    "T09n0278_015:0495c02": "佛眷屬，充滿虛空、法界等一切世界，隨時出",
    "T09n0278_015:0495c03": "世，未曾失時。我以善根迴向，供養諸佛，",
    "T09n0278_015:0495c04": "以無量香蓋、無量香幢、無量香幡、無量香宮",
    "T09n0278_015:0495c05": "殿、無量香網、無量香像、無量香光、無量香",
    "T09n0278_015:0495c06": "焰、無量香雲、無量香座、無量香輪、無量香",
    "T09n0278_015:0495c07": "住處、無量香佛世界、無量香須彌山王、無",
    "T09n0278_015:0495c08": "量香海、無量香河、無量香樹、無量香衣、無",
    "T09n0278_015:0495c09": "量香蓮華，以如是等無量無數眾香莊嚴，以",
    "T09n0278_015:0495c10": "為供養。以無量華蓋，廣說如上，乃至無量",
    "T09n0278_015:0495c11": "無數眾華莊嚴，以為供養；以無數鬘蓋，乃至",
    "T09n0278_015:0495c12": "無數眾鬘莊嚴，以為供養；以不可思議塗",
    "T09n0278_015:0495c13": "香蓋，乃至不可思議塗香莊嚴，以為供養；以",
    "T09n0278_015:0495c14": "不可稱末香蓋，乃至不可稱末香莊嚴，以",
    "T09n0278_015:0495c15": "為供養；以無分齊妙衣蓋，乃至無分齊妙衣",
    "T09n0278_015:0495c16": "莊嚴，以為供養；以無邊寶蓋，乃至無邊眾寶",
    "T09n0278_015:0495c17": "莊嚴，以為供養；以無量燈蓋，乃至無量眾燈",
    "T09n0278_015:0495c18": "莊嚴，以為供養；以不可說莊嚴具蓋，乃至不",
    "T09n0278_015:0495c19": "可說眾莊嚴具，以為供養。以不可說不可",
    "T09n0278_015:0495c20": "說摩尼寶蓋，如是摩尼寶幢、摩尼寶幡、摩尼",
    "T09n0278_015:0495c21": "寶帳、摩尼寶網、摩尼寶鬘、摩尼寶光、摩尼寶",
    "T09n0278_015:0495c22": "焰、摩尼寶雲、摩尼寶座、摩尼寶輪、摩尼寶宮",
    "T09n0278_015:0495c23": "殿、摩尼寶世界、摩尼寶須彌山王、摩尼寶海、",
    "T09n0278_015:0495c24": "摩尼寶河、摩尼寶樹、摩尼寶衣、摩尼寶蓮華，",
    "T09n0278_015:0495c25": "如是等不可說不可說摩尼寶莊嚴，以為供",
    "T09n0278_015:0495c26": "養。於一一境界中，各有阿僧祇欄楯、阿僧",
    "T09n0278_015:0495c27": "祇莊嚴、阿僧祇宮殿、阿僧祇樓閣、阿僧祇偏",
    "T09n0278_015:0495c28": "樓閣、阿僧祇半月莊嚴、阿僧祇內小幃帳、阿",
    "T09n0278_015:0495c29": "僧祇窓牖、阿僧祇清淨寶、阿僧祇一切寶，莊",
    "T09n0278_015:0495c30": "嚴清淨一切世界，悉無有餘。如是莊嚴，",
    "T09n0278_015:0496a01": "令一切眾生，超出生死，成就如來十種力",
    "T09n0278_015:0496a02": "地，於諸法中，得無礙法明；教化眾生一切",
    "T09n0278_015:0496a03": "善根迴向，調伏眾生無量心，充滿虛空、法",
    "T09n0278_015:0496a04": "界等一切佛剎，法無所至；出生三世無量善",
    "T09n0278_015:0496a05": "根，令一切眾生，悉得覩見無量諸佛，安住",
    "T09n0278_015:0496a06": "一切諸善根中，成就大乘不著諸法具足",
    "T09n0278_015:0496a07": "諸善根究竟無量行，普入無量無邊一切法",
    "T09n0278_015:0496a08": "界善根迴向；入一切如來自在神力，令一切",
    "T09n0278_015:0496a09": "眾生因此善根，得薩婆若，成無上道。譬如",
    "T09n0278_015:0496a10": "無我，不離諸法，我諸善根，亦復如是；攝取",
    "T09n0278_015:0496a11": "一切佛，恭敬供養故；攝取一切法，離障礙",
    "T09n0278_015:0496a12": "故；攝取一切菩薩，究竟一切同善根故；攝",
    "T09n0278_015:0496a13": "取菩薩一切行，滿諸願故；攝取菩薩一切法",
    "T09n0278_015:0496a14": "明，決定無礙故；攝取一切佛自在神力，成",
    "T09n0278_015:0496a15": "就無量諸善根故；攝取一切佛力無所畏，",
    "T09n0278_015:0496a16": "發無量心，滿一切故；攝取一切善薩三昧",
    "T09n0278_015:0496a17": "辯才陀羅尼門，解了世間無二法故；攝取",
    "T09n0278_015:0496a18": "一切佛巧妙方便，示現如來大神力故；攝",
    "T09n0278_015:0496a19": "取三世一切諸佛，出生得道，轉淨法輪，示現涅",
    "T09n0278_015:0496a20": "槃，興發供養，化眾生故；攝取一切世界，無",
    "T09n0278_015:0496a21": "上佛剎莊嚴故；攝取一切劫，不斷一切菩",
    "T09n0278_015:0496a22": "薩行故；攝取一切趣，示現受生故；攝取一",
    "T09n0278_015:0496a23": "切眾生，具足普賢菩薩行故；攝取一切眾",
    "T09n0278_015:0496a24": "生，淨煩惱習故；攝取一切眾生諸根，化度",
    "T09n0278_015:0496a25": "無量故；攝取一切眾生諸欲，淨諸煩惱故；",
    "T09n0278_015:0496a26": "攝取一切眾生，調伏成熟，隨其所應，為現",
    "T09n0278_015:0496a27": "身故；攝取一切眾生，令解眾生如變化故；",
    "T09n0278_015:0496a28": "攝取一切如來性，守護受持一切佛法故。』",
    "T09n0278_015:0496a29": "「菩薩摩訶薩如是善根迴向，了無所有，業",
    "T09n0278_015:0496b01": "中不取虛妄報，報中不取虛妄業；離諸虛",
    "T09n0278_015:0496b02": "妄，入深法界，心常安住勝妙善根；遠離散",
    "T09n0278_015:0496b03": "心，修習善法；不信不入一切諸法，不見",
    "T09n0278_015:0496b04": "有法，自性成就，作者壞者，皆不可得；知一",
    "T09n0278_015:0496b05": "切法悉無自在，解了法界，無有見者，無有",
    "T09n0278_015:0496b06": "知者。如是菩薩摩訶薩圓滿具足，解了諸",
    "T09n0278_015:0496b07": "法，得一切法眾因緣地，見一切法身，離欲",
    "T09n0278_015:0496b08": "實際，等觀諸法，解了世間，猶如變化；明達",
    "T09n0278_015:0496b09": "眾生，皆是一法，分別無二。不捨諸業境界方",
    "T09n0278_015:0496b10": "便，於有為界出無為界，而亦不壞有為之",
    "T09n0278_015:0496b11": "性；於無為界出有為界，而亦不壞無為之",
    "T09n0278_015:0496b12": "性。如是菩薩摩訶薩樂觀諸法寂滅之相，",
    "T09n0278_015:0496b13": "出生一切清淨善根，皆悉迴向救護眾生；精",
    "T09n0278_015:0496b14": "勤修習離愚癡法，深達明了一切法海；以",
    "T09n0278_015:0496b15": "虛空等一切善根迴向，具足無上堅固功德；",
    "T09n0278_015:0496b16": "得離癡冥，明淨法眼，善知方便迴向功德。菩",
    "T09n0278_015:0496b17": "薩摩訶薩如是善根迴向，令一切眾生，淨",
    "T09n0278_015:0496b18": "一切剎，得佛自在，教化眾生，持諸佛法，一",
    "T09n0278_015:0496b19": "切世間，最上福田；為諸眾生，作採寶導師；",
    "T09n0278_015:0496b20": "為一切世間，出明淨日，一一善根，充滿法",
    "T09n0278_015:0496b21": "界，善根迴向，救護眾生，令一切眾生，悉皆",
    "T09n0278_015:0496b22": "成就清淨功德。菩薩摩訶薩如是善根迴",
    "T09n0278_015:0496b23": "向，守護受持諸如來性，教化成熟諸眾生性，",
    "T09n0278_015:0496b24": "嚴淨一切諸佛剎性，不壞業性，分別法性，等",
    "T09n0278_015:0496b25": "觀不二性，遍遊十方性，廣說離欲性，具足",
    "T09n0278_015:0496b26": "解脫性，普照諸根性。「佛子！是名菩薩摩訶",
    "T09n0278_015:0496b27": "薩第四至一切處迴向。菩薩摩訶薩安住此",
    "T09n0278_015:0496b28": "迴向，能以一切善根迴向：得至一切處身",
    "T09n0278_015:0496b29": "業，善能應現一切世界故，得至一切處口",
    "T09n0278_015:0496c01": "業，微妙音聲充滿十方一切世界故；得至",
    "T09n0278_015:0496c02": "一切處意業，悉能受持一切諸佛所說法故；",
    "T09n0278_015:0496c03": "得至一切處神足，善能隨順一切世間行",
    "T09n0278_015:0496c04": "故；得至一切處法，隨順一切法故；得至",
    "T09n0278_015:0496c05": "一切處隨順法陀羅尼辯才，令一切眾生悉",
    "T09n0278_015:0496c06": "歡喜故；得至一切處順入法界，於一毛道，",
    "T09n0278_015:0496c07": "悉能普入一切世界故；得至一切處身，令",
    "T09n0278_015:0496c08": "一切眾生身，入一眾生身故；得至一切處",
    "T09n0278_015:0496c09": "劫，於一切劫中，常見諸佛故；得至一切處",
    "T09n0278_015:0496c10": "剎那，於一剎那，現一切佛興於世故。佛子！",
    "T09n0278_015:0496c11": "菩薩摩訶薩得至一切處善根迴向，能以一",
    "T09n0278_015:0496c12": "切善根迴向。」爾時，金剛幢菩薩承佛神力，",
    "T09n0278_015:0496c13": "普觀十方，以偈頌曰：",
    "T09n0278_015:0496c14": "「一切內外諸世間，　　菩薩大士無所著，",
    "T09n0278_015:0496c15": "不捨饒益眾生事，　　如是妙智人中勝。",
    "T09n0278_015:0496c16": "不著一切諸世界，　　不取十方堅固性，",
    "T09n0278_015:0496c17": "不取眾生壽命相，　　亦不妄取諸世間。",
    "T09n0278_015:0496c18": "一切十方世界中，　　攝取眾生悉無餘，",
    "T09n0278_015:0496c19": "觀察有無得自在，　　至一切處善迴向。",
    "T09n0278_015:0496c20": "攝取有為無為法，　　心不妄取諸世間，",
    "T09n0278_015:0496c21": "世間諸法無差別，　　照世燈明如是覺。",
    "T09n0278_015:0496c22": "一切所行諸業行，　　上中下品各不同，",
    "T09n0278_015:0496c23": "智者諸業悉迴向，　　一切十方諸如來。",
    "T09n0278_015:0496c24": "菩薩迴向到彼岸，　　隨如來學悉成就，",
    "T09n0278_015:0496c25": "分別甚深微妙智，　　具足最勝殊特法。",
    "T09n0278_015:0496c26": "清淨善根悉迴向，　　常能利益諸群生，",
    "T09n0278_015:0496c27": "悉令十方一切眾，　　成就無上照世燈。",
    "T09n0278_015:0496c28": "未曾虛妄取眾生，　　亦不妄想念諸法，",
    "T09n0278_015:0496c29": "不染不著一切世，　　亦復不捨諸眾生。",
    "T09n0278_015:0497a01": "菩薩常樂寂滅法，　　隨順得至寂滅境，",
    "T09n0278_015:0497a02": "亦不捨離眾生道，　　得如是等微妙智。",
    "T09n0278_015:0497a03": "不起諸業虛妄想，　　於諸果報亦不著，",
    "T09n0278_015:0497a04": "一切世間從緣起，　　不離因緣見諸法。",
    "T09n0278_015:0497a05": "如是境界隨順至，　　遠離一切虛妄想，",
    "T09n0278_015:0497a06": "一切眾生調御師，　　具足明了善迴向。",
    "T09n0278_015:0497a07": "「佛子！何等為菩薩摩訶薩第五無盡功德藏",
    "T09n0278_015:0497a08": "迴向？此菩薩摩訶薩修悔過善根，離一切",
    "T09n0278_015:0497a09": "業障。於去、來、今佛一切善根，及三世一切眾",
    "T09n0278_015:0497a10": "生善根，皆悉隨喜。於諸如來，尊重恭敬、禮",
    "T09n0278_015:0497a11": "拜、供養所生善根；勸請諸佛所生善根；佛所",
    "T09n0278_015:0497a12": "說法聞持憶念、如說修行，入不思議境界善",
    "T09n0278_015:0497a13": "根；三世諸佛無盡善根；一切菩薩所修善根；",
    "T09n0278_015:0497a14": "三世諸佛得菩提時，無上善根；菩薩摩訶薩",
    "T09n0278_015:0497a15": "於此一切善根，皆悉隨喜。隨喜已，安住彼",
    "T09n0278_015:0497a16": "善根。三世諸佛轉淨法輪，度無量眾生；彼",
    "T09n0278_015:0497a17": "諸眾生所得善根，菩薩摩訶薩皆悉隨喜。三",
    "T09n0278_015:0497a18": "世諸佛從初發心修菩薩行，乃至成佛，示現",
    "T09n0278_015:0497a19": "涅槃，於其中間，所獲善根，皆悉隨喜。彼諸",
    "T09n0278_015:0497a20": "如來般涅槃已，受持守護諸佛正法，乃至法",
    "T09n0278_015:0497a21": "滅，所修善根；念佛境界，所修善根；自己境界，",
    "T09n0278_015:0497a22": "所修善根；乃至無上菩提境界善根；菩薩摩",
    "T09n0278_015:0497a23": "訶薩以此諸善根，皆悉迴向。菩薩摩訶薩",
    "T09n0278_015:0497a24": "作如是念：『此諸善根若修、若學、若積集、若",
    "T09n0278_015:0497a25": "開解、若隨喜、若具足、若成就、若有所行、若",
    "T09n0278_015:0497a26": "有所得、若正憶念、若受持、若堅固難壞，如",
    "T09n0278_015:0497a27": "此善根，盡過去際劫，一切諸佛莊嚴世界，無",
    "T09n0278_015:0497a28": "量行業之所興起，佛智所知、菩薩所識、應",
    "T09n0278_015:0497a29": "眾生起，隨欲清淨，如來所持、如來出世淨業",
    "T09n0278_015:0497b01": "所成，普賢菩薩淨業所起。彼諸世界，若有",
    "T09n0278_015:0497b02": "眾生成無上道，現自在力，未來一切如來、",
    "T09n0278_015:0497b03": "應供、等正覺莊嚴佛剎，與法界等無量無邊",
    "T09n0278_015:0497b04": "虛空、法界等一切世界中，盡未來際劫一",
    "T09n0278_015:0497b05": "切諸佛，彼諸如來成就智慧當淨佛剎，雜",
    "T09n0278_015:0497b06": "寶莊嚴：一切無厭上香莊嚴、雨一切華莊嚴、",
    "T09n0278_015:0497b07": "一切衣雲莊嚴、一切功德藏莊嚴、一切如來",
    "T09n0278_015:0497b08": "持智莊嚴、一切佛剎莊嚴、不可說莊嚴、修習",
    "T09n0278_015:0497b09": "不可思議功德莊嚴、如來等正覺淨威神莊",
    "T09n0278_015:0497b10": "嚴；未來一切諸佛莊嚴佛剎，一切世間所不",
    "T09n0278_015:0497b11": "能覩，菩薩淨眼之所照見。』「菩薩摩訶薩修",
    "T09n0278_015:0497b12": "勝善根，悉入一切諸清淨法，受持一切諸清",
    "T09n0278_015:0497b13": "淨法，猶如變化；普行菩薩諸清淨業，入菩",
    "T09n0278_015:0497b14": "薩不可思議自在三昧，佛慧光明，普照世間。",
    "T09n0278_015:0497b15": "如未來諸佛嚴淨佛剎，現在諸佛嚴淨世界，",
    "T09n0278_015:0497b16": "亦復如是。種種莊嚴清淨，具足功德；普覆無",
    "T09n0278_015:0497b17": "量妙色不可思議香、無量雜寶、無量寶樹、阿",
    "T09n0278_015:0497b18": "僧祇莊嚴、阿僧祇宮殿、阿僧祇微妙音聲，隨",
    "T09n0278_015:0497b19": "善知識，顯現無量一切功德，殊勝莊嚴，不",
    "T09n0278_015:0497b20": "可窮盡。一切香莊嚴、一切鬘莊嚴、一切華",
    "T09n0278_015:0497b21": "莊嚴、一切末香莊嚴、一切寶莊嚴、一切衣莊",
    "T09n0278_015:0497b22": "嚴、一切幢莊嚴、一切幡莊嚴、一切繒綵莊嚴、",
    "T09n0278_015:0497b23": "一切寶欄楯莊嚴、阿僧祇白寶網普覆莊嚴、",
    "T09n0278_015:0497b24": "阿僧祇河莊嚴、阿僧祇雲雨莊嚴、阿僧祇自",
    "T09n0278_015:0497b25": "然妙音無所不聞；以如是等無量無邊諸",
    "T09n0278_015:0497b26": "莊嚴具，莊嚴無量無邊、不可思議諸佛世界。",
    "T09n0278_015:0497b27": "彼諸世界中，若佛剎莊嚴、佛剎清淨、佛剎平",
    "T09n0278_015:0497b28": "等、佛剎妙善、佛剎功德、佛剎殊勝、佛剎安樂、",
    "T09n0278_015:0497b29": "佛剎不壞、佛剎無盡、佛剎無量功德不可盡、",
    "T09n0278_015:0497c01": "佛剎不退、佛剎無所畏、佛剎光明、佛剎快樂、",
    "T09n0278_015:0497c02": "佛剎無厭、佛剎普照、佛剎照明、佛剎方正、佛",
    "T09n0278_015:0497c03": "剎第一、佛剎勝、佛剎最勝、佛剎微妙、佛剎無",
    "T09n0278_015:0497c04": "比、佛剎無等、佛剎上、佛剎無上、佛剎無等",
    "T09n0278_015:0497c05": "等；如是等三世一切諸佛，佛剎莊嚴。菩薩摩",
    "T09n0278_015:0497c06": "訶薩以此善根，皆悉迴向，普令一切佛剎，",
    "T09n0278_015:0497c07": "清淨莊嚴。如是莊嚴，於一世界中，三世一切",
    "T09n0278_015:0497c08": "莊嚴佛剎，具足清淨周遍，清淨積聚；等起莊",
    "T09n0278_015:0497c09": "嚴具足，莊嚴住持，皆悉具足。如一世界中，無",
    "T09n0278_015:0497c10": "量無邊虛空、法界等世界，悉以三世諸佛，莊",
    "T09n0278_015:0497c11": "嚴佛剎而莊嚴之；佛剎功德、佛剎觀無厭",
    "T09n0278_015:0497c12": "足、佛剎無量、佛剎彌廣、佛剎無數、佛剎不可",
    "T09n0278_015:0497c13": "思議、佛剎無勝、佛剎不可稱、佛剎無邊，皆悉",
    "T09n0278_015:0497c14": "具足。菩薩摩訶薩復如是迴向：令其所修",
    "T09n0278_015:0497c15": "一切佛剎，菩薩摩訶薩皆悉充滿。此諸菩薩，",
    "T09n0278_015:0497c16": "具足一切清淨功德成就智慧；善能分別一",
    "T09n0278_015:0497c17": "切世界及眾生界，入深法界，捨離愚癡；入",
    "T09n0278_015:0497c18": "空寂界，成就念佛、念不思議法、念清淨僧；成",
    "T09n0278_015:0497c19": "就念捨，法日圓滿，慧光普照，深智無礙，從",
    "T09n0278_015:0497c20": "無所有寂滅法生，出生無量清淨佛法；成",
    "T09n0278_015:0497c21": "就殊特勝妙善根、清淨善根、最勝善根、增",
    "T09n0278_015:0497c22": "上善根；建立無上菩提之心，善能隨順，入如",
    "T09n0278_015:0497c23": "來力；心常志求一切種智，淨諸魔業，了眾",
    "T09n0278_015:0497c24": "生性；知法空寂，捨離顛倒，除滅愚癡，修諸",
    "T09n0278_015:0497c25": "善根，滿足大願。成就如是等無量無邊功",
    "T09n0278_015:0497c26": "德，菩薩充滿其剎，悉從無量法門中生，安",
    "T09n0278_015:0497c27": "住如是一切功德，成就無等等勝妙善根，",
    "T09n0278_015:0497c28": "常作佛事，善巧方便；得菩提光明，具足無",
    "T09n0278_015:0497c29": "癡法界智慧，一身充滿一切法界，現自在",
    "T09n0278_015:0498a01": "力，成就大智一切智境界，善巧方便；出生智",
    "T09n0278_015:0498a02": "慧，分別無量法界，遍遊諸剎而無所著，心",
    "T09n0278_015:0498a03": "淨如空，悉能分別一切法界，於諸菩薩不",
    "T09n0278_015:0498a04": "可思議三昧正受，以巧方便，善能入出。趣",
    "T09n0278_015:0498a05": "薩婆若，住諸佛剎，善能了知諸佛威神、善",
    "T09n0278_015:0498a06": "能分別阿僧祇諸深妙法，而無所畏。隨順",
    "T09n0278_015:0498a07": "三世諸佛善根，普照一切如來法界，悉能受",
    "T09n0278_015:0498a08": "持一切諸佛所說正法，善能演出不可思議",
    "T09n0278_015:0498a09": "清淨音聲，善能分別阿僧祇諸語言法；得無",
    "T09n0278_015:0498a10": "上道，佛自在地，悉能周遍一切世界，而無障",
    "T09n0278_015:0498a11": "礙，悉攝一切無諍之法，心無虛妄，無所染",
    "T09n0278_015:0498a12": "著；修習增廣菩提之心，善解智慧，隨時應化，",
    "T09n0278_015:0498a13": "權變無方，了真實義，具足演說，成就如是",
    "T09n0278_015:0498a14": "等無量功德。諸大菩薩，莊嚴世界，充滿世",
    "T09n0278_015:0498a15": "界；種種莊嚴，順至安住，善修熏修，淳淨",
    "T09n0278_015:0498a16": "無雜，周遍清淨，惔然宴寂。於一佛剎少分",
    "T09n0278_015:0498a17": "處，所有無量菩薩、無數菩薩、不思議菩",
    "T09n0278_015:0498a18": "薩、不可稱菩薩、不可量菩薩、無等菩薩、不",
    "T09n0278_015:0498a19": "可究竟菩薩、無分齊菩薩、不可說菩薩、不",
    "T09n0278_015:0498a20": "可說不可說菩薩；如一佛剎，一一少分處，有",
    "T09n0278_015:0498a21": "如是等大菩薩摩訶薩；虛空、法界等一切世",
    "T09n0278_015:0498a22": "界，菩薩摩訶薩皆悉充滿，亦復如是。「菩薩",
    "T09n0278_015:0498a23": "摩訶薩以諸善根方便迴向：迴向一切佛",
    "T09n0278_015:0498a24": "剎、一切菩薩摩訶薩、一切如來、一切無上菩",
    "T09n0278_015:0498a25": "提、一切大願、一切出要、一切眾生、淨一切",
    "T09n0278_015:0498a26": "世界、常見如來、如來壽命無量，轉不退轉法",
    "T09n0278_015:0498a27": "輪與法界等。如是，菩薩摩訶薩善根迴向：",
    "T09n0278_015:0498a28": "令一切佛剎清淨；令一切眾生界清淨；令一",
    "T09n0278_015:0498a29": "切菩薩清淨；令一切諸佛充滿法界；令如來",
    "T09n0278_015:0498b01": "清淨法身，充滿一切佛剎。菩薩摩訶薩以如",
    "T09n0278_015:0498b02": "是等無等等迴向，趣薩婆若，心淨如虛空，",
    "T09n0278_015:0498b03": "不動如大地；入不可思議迴向，樂觀一切",
    "T09n0278_015:0498b04": "業報，皆悉寂滅，無盡功德，迴向平等隨順一",
    "T09n0278_015:0498b05": "切法界。「菩薩摩訶薩行如是迴向已，不虛",
    "T09n0278_015:0498b06": "妄取我及我所，不虛妄取佛及諸佛法，不",
    "T09n0278_015:0498b07": "虛妄取佛剎及剎清淨，不虛妄取眾生及",
    "T09n0278_015:0498b08": "調伏眾生，不虛妄取諸業及取業報，不",
    "T09n0278_015:0498b09": "著意業及業果報，不壞因果，不取有法、",
    "T09n0278_015:0498b10": "不壞有法，生死非雜亂、涅槃非寂靜，如來",
    "T09n0278_015:0498b11": "境界道非他所作無法同止。菩薩摩訶薩",
    "T09n0278_015:0498b12": "如是起諸善根，決定迴向，成熟具足，等觀取",
    "T09n0278_015:0498b13": "相；善取境界，分別稱量，離諸虛妄而無所",
    "T09n0278_015:0498b14": "著。菩薩摩訶薩如是善根迴向已，得無盡",
    "T09n0278_015:0498b15": "善根；常念三世一切諸佛，得一切無盡善",
    "T09n0278_015:0498b16": "根；度無量菩薩，得無盡善根；淨諸佛剎，得",
    "T09n0278_015:0498b17": "無盡善根；淨眾生界，得無盡善根；入深法",
    "T09n0278_015:0498b18": "界，得無盡善根；修無量心，淨如虛空，得無",
    "T09n0278_015:0498b19": "盡善根；解了一切諸佛境界，得無盡善根；",
    "T09n0278_015:0498b20": "修習一切菩薩淨業，得無盡善根；了達三",
    "T09n0278_015:0498b21": "世，得無盡善根。以如是等善根迴向，悉能",
    "T09n0278_015:0498b22": "度脫一切眾生；入眾生界，不見眾生迴向；",
    "T09n0278_015:0498b23": "解一切法，無有壽命迴向；知一切法真實，",
    "T09n0278_015:0498b24": "無有自在迴向；一切諸法無福伽羅迴向；",
    "T09n0278_015:0498b25": "觀察一切諸法，離諸忿諍迴向；一切諸法，",
    "T09n0278_015:0498b26": "從因緣起，無有堅固迴向；知一切法真實，",
    "T09n0278_015:0498b27": "無所著迴向；一切佛剎無所染著迴向；不",
    "T09n0278_015:0498b28": "取菩薩行堅固相迴向；分別了知一切境",
    "T09n0278_015:0498b29": "界空無所有迴向。菩薩摩訶薩如是迴向，",
    "T09n0278_015:0498c01": "眼終不見不淨佛剎，亦復不見異相眾生；",
    "T09n0278_015:0498c02": "行法不見法，入智無所入；解了一切，猶",
    "T09n0278_015:0498c03": "如虛空。於如來身，得一切法，滿足成就無",
    "T09n0278_015:0498c04": "量諸功德力，具足至一切處善根，安樂眾生。",
    "T09n0278_015:0498c05": "此菩薩摩訶薩於念念中，得不可說不可說",
    "T09n0278_015:0498c06": "十力地，具一切種清淨善根，悉能攝取一",
    "T09n0278_015:0498c07": "切眾生。彼菩薩摩訶薩成就如意功德寶",
    "T09n0278_015:0498c08": "藏，隨所遊方，悉能嚴淨一切佛剎，令不可",
    "T09n0278_015:0498c09": "說不可說眾生安住攝取諸功德力。菩薩摩",
    "T09n0278_015:0498c10": "訶薩如是迴向時，以此迴向威力故，一切",
    "T09n0278_015:0498c11": "所行，無有倫匹，一切世間，所不能壞，威攝",
    "T09n0278_015:0498c12": "眾魔，莫能瞻對，具足成就不退功德，無量",
    "T09n0278_015:0498c13": "大願，皆悉成就。其心彌廣，等一切智，於一",
    "T09n0278_015:0498c14": "念中，悉能周遍無量佛剎；得無量智力，悉",
    "T09n0278_015:0498c15": "能了知諸佛境界；常樂受持一切佛法，安",
    "T09n0278_015:0498c16": "住無量無邊大智；菩薩初發菩提心力，悉與",
    "T09n0278_015:0498c17": "虛空、諸法界等。「佛子！是名菩薩摩訶薩第",
    "T09n0278_015:0498c18": "五無盡功德藏迴向。菩薩摩訶薩安住此無",
    "T09n0278_015:0498c19": "盡功德藏迴向，復得十種無盡功德之藏；何",
    "T09n0278_015:0498c20": "等為十？一者、常見諸佛無盡功德之藏，於一",
    "T09n0278_015:0498c21": "一毛孔中，見無量阿僧祇諸佛；二者、入無盡",
    "T09n0278_015:0498c22": "法功德之藏，以如來智慧，等觀一切法即",
    "T09n0278_015:0498c23": "是一法；三者、受持正念無盡功德之藏，聞一",
    "T09n0278_015:0498c24": "切佛所說正法，聞持不忘；四者、得無盡慧功",
    "T09n0278_015:0498c25": "德之藏，於一切如來所說經法，善能次第解",
    "T09n0278_015:0498c26": "其句義；五者、無盡趣法功德之藏，善能分別",
    "T09n0278_015:0498c27": "一切法趣；六者、無盡佛願功德之藏，智慧如",
    "T09n0278_015:0498c28": "空，充滿三世一切諸法；七者、無盡功德功德",
    "T09n0278_015:0498c29": "之藏，充滿一切諸眾生意，猶不可盡；八者、",
    "T09n0278_015:0499a01": "無盡智功德之藏，一切眾生愚癡曀障，悉能",
    "T09n0278_015:0499a02": "除滅；九者、無盡辯才功德之藏，令一切眾生，",
    "T09n0278_015:0499a03": "悉解一切佛法，平等無二；十者、無盡十力、四",
    "T09n0278_015:0499a04": "無所畏功德之藏，具足修習菩薩所行，受",
    "T09n0278_015:0499a05": "法王職，得一切智。佛子！是名菩薩摩訶薩",
    "T09n0278_015:0499a06": "得十無盡功德之藏；以此無盡功德之藏，皆",
    "T09n0278_015:0499a07": "悉迴向一切功德。」爾時，金剛幢菩薩普觀十",
    "T09n0278_015:0499a08": "方，以偈頌曰：",
    "T09n0278_015:0499a09": "「菩薩成就直心力，　　於一切法得自在，",
    "T09n0278_015:0499a10": "隨喜所獲諸功德，　　無礙方便善迴向。",
    "T09n0278_015:0499a11": "三世一切諸最勝，　　嚴淨剎土及世間，",
    "T09n0278_015:0499a12": "具足一切勝功德，　　迴向淨剎亦如是。",
    "T09n0278_015:0499a13": "三世一切最勝法，　　菩薩悉能諦分別，",
    "T09n0278_015:0499a14": "淨心攝取一切法，　　如是莊嚴諸佛剎。",
    "T09n0278_015:0499a15": "窮盡三世無量劫，　　讚一佛剎諸功德，",
    "T09n0278_015:0499a16": "三世諸劫猶可盡，　　佛剎功德無窮極。",
    "T09n0278_015:0499a17": "如是一切諸佛剎，　　一切最勝悉嚴淨，",
    "T09n0278_015:0499a18": "菩薩嚴淨一切剎，　　與諸導師等無異。",
    "T09n0278_015:0499a19": "彼真佛子心清淨，　　悉從如來法化生，",
    "T09n0278_015:0499a20": "一切功德莊嚴心，　　充滿一切諸佛剎。",
    "T09n0278_015:0499a21": "彼諸菩薩悉具足，　　無量相好莊嚴身，",
    "T09n0278_015:0499a22": "一切諸辯悉成滿，　　不可窮盡如大海。",
    "T09n0278_015:0499a23": "觀察境界心平等，　　安住一切三昧門，",
    "T09n0278_015:0499a24": "成就清淨無等心，　　光明普照十方界。",
    "T09n0278_015:0499a25": "如是無餘諸佛剎，　　此諸菩薩悉充滿，",
    "T09n0278_015:0499a26": "未曾想念聲聞乘，　　亦復不求緣覺道。",
    "T09n0278_015:0499a27": "菩薩如是心清淨，　　善根迴向諸群生，",
    "T09n0278_015:0499a28": "普令眾生成正覺，　　具足三世諸佛法。",
    "T09n0278_015:0499a29": "十方一切諸魔王，　　菩薩威德悉調伏，",
    "T09n0278_015:0499b01": "勇猛安住莫能壞，　　決定修行究竟法。",
    "T09n0278_015:0499b02": "菩薩具足諸願力，　　迴向功德無障礙，",
    "T09n0278_015:0499b03": "深入無盡功德藏，　　三世果報無窮盡。",
    "T09n0278_015:0499b04": "善能觀察一切法，　　了達其性不自在，",
    "T09n0278_015:0499b05": "已能分別空無我，　　是故不妄取業報。",
    "T09n0278_015:0499b06": "無有色法及無色，　　亦無有想無無想，",
    "T09n0278_015:0499b07": "亦無有法及無法，　　一切諸法無所有。",
    "T09n0278_015:0499b08": "亦復非有亦非無，　　亦復非因非無因，",
    "T09n0278_015:0499b09": "於彼一切諸緣中，　　其心了達無染惑。",
    "T09n0278_015:0499b10": "一切眾生語言法，　　悉能了知無所著，",
    "T09n0278_015:0499b11": "悉知世間施設法，　　決定諸法無有我。",
    "T09n0278_015:0499b12": "平等觀察眾生類，　　諦了諸法無二相，",
    "T09n0278_015:0499b13": "普觀三世無差別，　　佛剎諸業亦如是。",
    "T09n0278_015:0499b14": "菩薩如是知迴向，　　隨所行業功德生，",
    "T09n0278_015:0499b15": "明達諸佛真實性，　　解一切佛深妙法。",
    "T09n0278_015:0499b16": "菩薩如是淨迴向，　　心能分別善思量，",
    "T09n0278_015:0499b17": "了知自性悉非性，　　於一切法無所著。",
    "T09n0278_015:0499b18": "攝取一切諸境界，　　迴向一切群生類，",
    "T09n0278_015:0499b19": "除滅一切愚癡闇，　　於真實性覺如如。",
    "T09n0278_015:0499b20": "菩薩一切虛妄見，　　已滅已棄永無餘，",
    "T09n0278_015:0499b21": "遠離世間煩惱熱，　　得到究竟清涼趣。",
    "T09n0278_015:0499b22": "不壞一切諸法性，　　明達真實無所生，",
    "T09n0278_015:0499b23": "解了諸法猶如響，　　悉於一切無所著。",
    "T09n0278_015:0499b24": "了知三世眾生類，　　悉從因緣和合起，",
    "T09n0278_015:0499b25": "善解煩惱諸習氣，　　不壞諸法真實性。",
    "T09n0278_015:0499b26": "了達業性非是業，　　亦復不壞諸業性，",
    "T09n0278_015:0499b27": "又亦不壞業果報，　　宣揚讚歎緣起法。",
    "T09n0278_015:0499b28": "眾生所生無有生，　　亦無流轉生死中，",
    "T09n0278_015:0499b29": "不著眾生說眾生，　　善能隨順諸世間。",
    "T09n0278_015:0499c01": "大方廣佛華嚴經卷第十五"
}