{
    "T46n1923_002:0633a07": "諸法無諍三昧法門卷下",
    "T46n1923_002:0633a09": "陳南嶽思大禪師撰",
    "T46n1923_002:0633a10": "四念處觀",
    "T46n1923_002:0633a11": "身念處觀如音品",
    "T46n1923_002:0633a12": "觀身不淨時。先觀息入出生滅不可得。次觀",
    "T46n1923_002:0633a13": "心心相。若先觀色。麁利難解。沈重難輕。若先",
    "T46n1923_002:0633a14": "觀心。微細難見。心空無體。託緣妄念。無有實",
    "T46n1923_002:0633a15": "主。氣息處中。輕空易解。先觀入息從何方來。",
    "T46n1923_002:0633a16": "都無所從。亦無生處。入至何處。都無歸趣。不",
    "T46n1923_002:0633a17": "見滅相。無有處所。入息既無。復觀出息從何",
    "T46n1923_002:0633a18": "處生。審諦觀察。都無生處。至何處滅。不見去",
    "T46n1923_002:0633a19": "相。亦無滅處既無入出。復觀中間相貌何似。",
    "T46n1923_002:0633a20": "如是觀時。如空微風。都無相貌。息無自體。生",
    "T46n1923_002:0633a21": "滅由心。妄念息即動。無念即無生。即觀此心",
    "T46n1923_002:0633a22": "住在何處。復觀身內。都不見心。復觀身外。亦",
    "T46n1923_002:0633a23": "無心相。復觀中間。無有相貌。復作是念。心息",
    "T46n1923_002:0633a24": "既無。我今此身從何生。如是觀時。都無生處。",
    "T46n1923_002:0633a25": "但從貪愛虛妄念起。復觀貪愛妄念之心。畢",
    "T46n1923_002:0633a26": "竟空寂。無生無滅。即知此身化生不實。頭等",
    "T46n1923_002:0633a27": "六分色如空影。如虛薄雲。入息氣出息氣。如",
    "T46n1923_002:0633a28": "空微風。如是觀時。影雲微風。皆悉空寂。無斷",
    "T46n1923_002:0633a29": "無常。無生無滅。無相無貌。無名無字。既無生",
    "T46n1923_002:0633b01": "死。亦無涅槃。一相無相。一切眾生亦復如",
    "T46n1923_002:0633b02": "是。是名總觀。諸法實相。如是觀竟。欲得神",
    "T46n1923_002:0633b03": "通。觀身四大。如空如影。復觀外四大。地水",
    "T46n1923_002:0633b04": "火風。石壁瓦礫。刀杖毒藥。如影如空。影不能",
    "T46n1923_002:0633b05": "害影。空不能害空。入初禪時。觀息入出。從頭",
    "T46n1923_002:0633b06": "至足。從皮至髓。上下縱橫。氣息一時。出入無",
    "T46n1923_002:0633b07": "礙。常念己身。作輕空想。捨麁重想。是氣息",
    "T46n1923_002:0633b08": "入無聚集。出無分散。是息風力能輕舉。自見",
    "T46n1923_002:0633b09": "己身空如水沫。如泡如影。猶如虛空。如是觀",
    "T46n1923_002:0633b10": "察。久修習竟。遠離色相。獲得神通。飛行無",
    "T46n1923_002:0633b11": "礙。去住遠近。任意自在。是身念處。不淨觀",
    "T46n1923_002:0633b12": "法。九想十想。及觀氣息生滅出入空無障礙。",
    "T46n1923_002:0633b13": "亦能獲得如意神通。先證肉眼。次觀天眼。能",
    "T46n1923_002:0633b14": "見無量阿僧祇十方三世微細色等。亦見眾",
    "T46n1923_002:0633b15": "生生死出沒善惡業報。皆悉知之。明了無礙。",
    "T46n1923_002:0633b16": "總攝十力十八不共法。能作大身。遍滿十方。",
    "T46n1923_002:0633b17": "能作小身。細如微塵。一能作多。多能作一。重",
    "T46n1923_002:0633b18": "能作輕。輕能作重。醜陋作端正。端正作醜陋。",
    "T46n1923_002:0633b19": "長短大小。青黃赤白。悉能變化。虛空作地地",
    "T46n1923_002:0633b20": "作虛空。地作水火。水火作地。能令變作。金銀",
    "T46n1923_002:0633b21": "七寶石壁草木。亦復如是。皆能變作。金銀七",
    "T46n1923_002:0633b22": "寶。象馬車乘。城郭樓櫓。宮殿屋宅。房舍燈",
    "T46n1923_002:0633b23": "燭。日月大珠。及如意珠。飲食衣服。床榻被",
    "T46n1923_002:0633b24": "褥。簫笛箜篌。五欲眾具。眾生所須。盡給與",
    "T46n1923_002:0633b25": "之。然後說法。令入佛道。能自變身。作十方",
    "T46n1923_002:0633b26": "佛身。名字不同。色像差別。亦復能令皆作金",
    "T46n1923_002:0633b27": "色。三十二相。八十種好。頂上肉髻光明。普",
    "T46n1923_002:0633b28": "遍滿十方。間無空處。十方遠近。如對目前。過",
    "T46n1923_002:0633b29": "去未來。亦復如是。人天交接。兩得相見。亦復",
    "T46n1923_002:0633c01": "能作菩薩緣覺阿羅漢身釋梵四王諸天身",
    "T46n1923_002:0633c02": "轉輪聖王諸小王身。能作四種佛弟子形。男",
    "T46n1923_002:0633c03": "變為女。女變為男。亦作六趣眾生之身。如是",
    "T46n1923_002:0633c04": "凡聖眾色像。一念心中一時行語言音聲。亦",
    "T46n1923_002:0633c05": "復如是亦復能作臭爛死屍縛魔波旬。令捨",
    "T46n1923_002:0633c06": "高慢遠離魔業。求佛正道。臭爛屍觀。非獨繫",
    "T46n1923_002:0633c07": "縛波旬魔王。亦能降伏一切婬女。令捨要欲",
    "T46n1923_002:0633c08": "發清淨心信求佛道是禪波羅蜜身念不淨",
    "T46n1923_002:0633c09": "觀法。初修行時。能斷五欲一切煩惱。能除五",
    "T46n1923_002:0633c10": "蓋。能斷十纏。若人修習。如偈所說。",
    "T46n1923_002:0633c11": "　氣息輕空風火觀　　飛行十方無障礙",
    "T46n1923_002:0633c12": "　皮肉筋骨不淨觀　　獲得如意大神通",
    "T46n1923_002:0633c13": "　總名八大自在我　　一切形色能變化",
    "T46n1923_002:0633c14": "　總名十四變化心　　非但變化如上事",
    "T46n1923_002:0633c15": "　能令大地六種動　　變十方穢為淨土",
    "T46n1923_002:0633c16": "　是身念處不淨觀　　總說如是大功德",
    "T46n1923_002:0633c17": "　若廣諸說不可盡　　三十七品亦在中",
    "T46n1923_002:0633c18": "　今已總說身念處　　種種功德差別法",
    "T46n1923_002:0633c19": "受念處品",
    "T46n1923_002:0633c20": "復次禪波羅蜜中受念處觀如偈說。",
    "T46n1923_002:0633c21": "　能斷一切受　　今當更總說",
    "T46n1923_002:0633c22": "　斷除三受法　　一切受亦盡",
    "T46n1923_002:0633c23": "三受者。一者苦受。二者樂受。三者不苦不樂",
    "T46n1923_002:0633c24": "受。如十二因緣中說。不苦不樂受。但是無明。",
    "T46n1923_002:0633c25": "有名無色。苦樂二受是行識名色六入觸受",
    "T46n1923_002:0633c26": "愛取有生老死滅壞苦憂悲惱。如是三受和",
    "T46n1923_002:0633c27": "合共成事。不能一一獨生煩惱。內受外受內",
    "T46n1923_002:0633c28": "外受。內受是六根名為六情。外受是六塵。名",
    "T46n1923_002:0633c29": "為六境。內外受名六識。亦名為心思惟分別。",
    "T46n1923_002:0634a01": "如是內外。有三十種六根六塵六識六觸六",
    "T46n1923_002:0634a02": "受。是名三十。皆由無明不能了故。貪善惡業。",
    "T46n1923_002:0634a03": "遍生六趣。若能修習戒定智慧。淨三毒根。名",
    "T46n1923_002:0634a04": "曰六度。是故論言智度。大道佛從來生死往",
    "T46n1923_002:0634a05": "來故。曰大道智慧。斷三受故名為度。是故佛",
    "T46n1923_002:0634a06": "言。淨於三毒根。成佛道無疑。一切貪瞋癡。三",
    "T46n1923_002:0634a07": "受以為根。破戒是惡趣門。持戒是善趣門。若",
    "T46n1923_002:0634a08": "修戒定智。閉塞諸惡道。通達善趣門。亦得名",
    "T46n1923_002:0634a09": "為關閉一切諸惡趣門。開佛無上大菩提門。",
    "T46n1923_002:0634a10": "六根名為門。心為自在王。造生死業時。貪著",
    "T46n1923_002:0634a11": "六塵。至死不捨。無能制者。自在如王。是故名",
    "T46n1923_002:0634a12": "為無上死王。譬如世間五月時雨大惡雹。五",
    "T46n1923_002:0634a13": "穀果樹。摧析墮落。人畜皆死。是惡雹雨。譬如",
    "T46n1923_002:0634a14": "金剛。無能制者。斷諸善根。作一闡提。是故名",
    "T46n1923_002:0634a15": "為死金剛雨。譬如世間金翅鳥王。飛行虛空",
    "T46n1923_002:0634a16": "四大海中。擒捉諸龍。自在無礙。食噉令盡。無",
    "T46n1923_002:0634a17": "能制者。是故名為死金翅鳥。譬如世間惡轉",
    "T46n1923_002:0634a18": "輪王。飛行虛空。遍四天下。擒捉諸王。自在無",
    "T46n1923_002:0634a19": "礙。壞他事業。無能制者。是故復名死轉輪王。",
    "T46n1923_002:0634a20": "一切天人王。無能制者。唯除一人。大力神僊。",
    "T46n1923_002:0634a21": "幻術呪師。智如金剛。能伏一切。乃能伏此生",
    "T46n1923_002:0634a22": "死心王。亦復如是。二十五有。無能制者。唯除",
    "T46n1923_002:0634a23": "菩薩。修戒定慧智獲得初禪。至第四禪及滅",
    "T46n1923_002:0634a24": "受想定。成就四念處。法忍具足。得大神通。乃",
    "T46n1923_002:0634a25": "能降伏生死心王。一切凡夫及二乘人。不能",
    "T46n1923_002:0634a26": "降伏如是死王。為無常法之所遷故。不能降",
    "T46n1923_002:0634a27": "伏。唯有法大力菩薩生分盡者。乃能降之。無",
    "T46n1923_002:0634a28": "習氣故。苦受內苦外苦。內苦者。饑渴悲惱。愁",
    "T46n1923_002:0634a29": "憂瞋恚。嫌恨宿怨。不適意事。怨憎會時。內心",
    "T46n1923_002:0634b01": "大苦。如是等苦。名為內苦。復次求物不得。若",
    "T46n1923_002:0634b02": "得更失五欲眾具。愛別離故。父母兄弟。妻子",
    "T46n1923_002:0634b03": "眷屬。抄劫死亡。若遭惡病。無藥可治。必死",
    "T46n1923_002:0634b04": "無疑。憂悲啼哭如是等苦。皆名內苦。聞外惡",
    "T46n1923_002:0634b05": "聲。罵辱機刺。內懷忿怒。亦名內苦。外苦者。",
    "T46n1923_002:0634b06": "若為王法所加鞭杖拷楚。牢獄繫閉。杻械枷",
    "T46n1923_002:0634b07": "鎖。名為外苦。亦名內外苦。若師子虎狼。諸惡",
    "T46n1923_002:0634b08": "毒獸。風雨寒熱。如是等。此名為外苦。若自身",
    "T46n1923_002:0634b09": "有病。諸根不具足。名身苦。若為他役使。擔負",
    "T46n1923_002:0634b10": "重載。若行遠路。中間嶮難。無止息處。如是等",
    "T46n1923_002:0634b11": "苦。是名身苦。應學慈悲修空。忍之不生瞋恚。",
    "T46n1923_002:0634b12": "於怨憎處。應作是念。是我先世。惱害彼人。今",
    "T46n1923_002:0634b13": "但自責。不應瞋他。虎狼獅子。狂象惡王。亦復",
    "T46n1923_002:0634b14": "如是。於貪求處。應求捨心。不應瞋惱。觀惡音",
    "T46n1923_002:0634b15": "聲。如空中響。彼聲不來。耳不往受。隨聞隨",
    "T46n1923_002:0634b16": "滅。誰罵誰受。則無瞋恚。聞好音聲。稱揚讚",
    "T46n1923_002:0634b17": "歎。如前觀之。亦不生喜。禮拜供養。一切樂",
    "T46n1923_002:0634b18": "受。應作是念。彼自求福。便於我處。自作功",
    "T46n1923_002:0634b19": "德。不聞我事。不應歡喜。譬如廢田。有人耕",
    "T46n1923_002:0634b20": "種。自求報故。地不應喜。復有異人。多持糞",
    "T46n1923_002:0634b21": "穢。毒刺惡草。積種在中。掘鑿穿穴。高下不",
    "T46n1923_002:0634b22": "平。彼人自生。如是惡心。地亦不瞋。亦不念",
    "T46n1923_002:0634b23": "彼徒自苦惱。有人問言怨害罵辱。能忍不瞋。",
    "T46n1923_002:0634b24": "是事可爾。禮拜供養讚歎樂受。何以不喜。答",
    "T46n1923_002:0634b25": "曰。彼今雖復供養讚歎於我。後若遇惡緣。即",
    "T46n1923_002:0634b26": "便瞋我。若打若殺。不應生喜。苦受樂受。皆如",
    "T46n1923_002:0634b27": "幻化。無有定相。不應瞋喜。如彼大地。無憎愛",
    "T46n1923_002:0634b28": "心。菩薩欲求無上佛道。應先修學大地三昧。",
    "T46n1923_002:0634b29": "亦應學如虛空三昧。不苦不樂受。亦復如是。",
    "T46n1923_002:0634c01": "不應貪著。應作是念。苦樂中間故。有不苦不",
    "T46n1923_002:0634c02": "樂。若無苦樂。則無不苦不樂。一切皆是無常",
    "T46n1923_002:0634c03": "生滅。不曾暫停。生滅無故。無生滅處。求不可",
    "T46n1923_002:0634c04": "得。如是觀時。即無三受。得三解脫。男女等",
    "T46n1923_002:0634c05": "相。亦復如是。如幻如化。無生無滅。不可得",
    "T46n1923_002:0634c06": "故。如身念處。五陰如相。不可得故。無十八",
    "T46n1923_002:0634c07": "界。故無一切受。何以故。六根六塵六識空故。",
    "T46n1923_002:0634c08": "求不可見。名之為空。求亦不得。名之空空。亦",
    "T46n1923_002:0634c09": "無有空。復次禪波羅蜜中。觀受念處。無生無",
    "T46n1923_002:0634c10": "滅。無一切受。即是涅槃。觀察涅槃。亦不可",
    "T46n1923_002:0634c11": "得。無名字故。即無涅槃。如是觀時。初學能",
    "T46n1923_002:0634c12": "斷一切煩惱。又得一切宿命通。自觀己身現",
    "T46n1923_002:0634c13": "在初生五陰歌羅邏時。生滅不住。亦見過去",
    "T46n1923_002:0634c14": "無量阿僧祇劫五陰生滅。以身念處天眼力",
    "T46n1923_002:0634c15": "故。住初禪中。能見如是宿命神通。一切生處",
    "T46n1923_002:0634c16": "壽命長短。苦樂受報。飲食衣服。種性名字。生",
    "T46n1923_002:0634c17": "死出沒。國土世界。欲性善惡。悉見悉知。現在",
    "T46n1923_002:0634c18": "未來宿命因緣。及一切事。悉見悉知。如過去",
    "T46n1923_002:0634c19": "世。亦知諸天六趣眾生三世宿命。知己不異。",
    "T46n1923_002:0634c20": "亦復能知諸佛菩薩緣覺聲聞一切宿命。一",
    "T46n1923_002:0634c21": "念心中。稱量盡願。明了無礙。於一切眾生中。",
    "T46n1923_002:0634c22": "得自在壽命。隨其所感。長短不同。為眾生故。",
    "T46n1923_002:0634c23": "現一切身。受一切命。欲度十方三惡道眾生。",
    "T46n1923_002:0634c24": "欲度餓鬼。觀受念處。住初禪中。用如意通。施",
    "T46n1923_002:0634c25": "美飲食。令其苦息。而為說法。欲度畜生時。觀",
    "T46n1923_002:0634c26": "受念處。入初禪時已入第四禪從四禪起住",
    "T46n1923_002:0634c27": "第二禪。用如意神通。令諸眾生離畜生業得",
    "T46n1923_002:0634c28": "人天。令其歡喜。而為說法。欲度地獄眾生時。",
    "T46n1923_002:0634c29": "觀受念處。入初禪時已入第二禪。從二禪起",
    "T46n1923_002:0635a01": "入第四禪。從四禪起住第三禪。以如意通。變",
    "T46n1923_002:0635a02": "化十方阿鼻地獄及諸地獄。悉為天堂。一切",
    "T46n1923_002:0635a03": "苦具。變為瓔珞。如其苦息。如第三禪樂。隨",
    "T46n1923_002:0635a04": "應說法。欲度福德大力眾生時。觀受念處及",
    "T46n1923_002:0635a05": "三念。入初禪。初禪起入二禪。二禪起入三禪。",
    "T46n1923_002:0635a06": "三禪起。入第四禪。住火一切處。放大光明。遍",
    "T46n1923_002:0635a07": "照十方。住地一切處。十方大地六種震動。住",
    "T46n1923_002:0635a08": "風一切處。戒定慧香。遍熏十方。住水一切處。",
    "T46n1923_002:0635a09": "現月愛三昧。十方重病苦惱眾生。悉得消除。",
    "T46n1923_002:0635a10": "身心安樂。住地一切處。穢惡世界。變為淨土。",
    "T46n1923_002:0635a11": "池流華果。七寶莊嚴。放眉間光。召集十方諸",
    "T46n1923_002:0635a12": "大菩薩。悉求集會。口光頂光。放中間光。集三",
    "T46n1923_002:0635a13": "界天王轉輪聖王阿脩羅王及諸小王并諸天",
    "T46n1923_002:0635a14": "人。放下光明。普及三塗一切眾生。集會聽法。",
    "T46n1923_002:0635a15": "悉為受記。受記之法。凡有九種。三乘及六道。",
    "T46n1923_002:0635a16": "是名九種差別受記。如摩訶般若放光論中",
    "T46n1923_002:0635a17": "說。若放頂上肉髻光明。遍照十方。集大菩薩。",
    "T46n1923_002:0635a18": "并集過去多寶佛等。又及十方分身應化無",
    "T46n1923_002:0635a19": "量諸佛十方世界。為一切佛土滿中諸佛。移",
    "T46n1923_002:0635a20": "諸天人三塗八難。置於他土。不令在會。無餘",
    "T46n1923_002:0635a21": "雜眾。當知此會。但說一乘。為一生補處菩薩",
    "T46n1923_002:0635a22": "受如來記。若放眉間大光明。同頂光中事。當",
    "T46n1923_002:0635a23": "知此會。為大聲聞密行菩薩過十地入佛境",
    "T46n1923_002:0635a24": "界者受如來記。如法華中說。二種放光受記",
    "T46n1923_002:0635a25": "之法。但說佛果事一乘佛智慧。無餘雜眾故。",
    "T46n1923_002:0635a26": "不說九道記。問曰。佛大慈悲平等說法。眾生",
    "T46n1923_002:0635a27": "普聞。復何意故。說法華時。三變世界八方通",
    "T46n1923_002:0635a28": "同為一佛土。初第一變。八方五百萬億那由",
    "T46n1923_002:0635a29": "他恒河沙等諸佛世界。同於娑婆。上下兩方。",
    "T46n1923_002:0635b01": "亦復如是。第二變化。八方各變二百萬億那",
    "T46n1923_002:0635b02": "由他恒河沙等諸佛世界。亦同娑婆。第三變",
    "T46n1923_002:0635b03": "化。八方各二百萬億那由他恒河沙等諸佛",
    "T46n1923_002:0635b04": "世界。同於娑婆。如是三變。各放眉間白毫光",
    "T46n1923_002:0635b05": "明。移諸天人阿脩羅等三塗八難。置於他方。",
    "T46n1923_002:0635b06": "不得聞法。當知如來心不平等。答曰。是事不",
    "T46n1923_002:0635b07": "然。如來智慧。非汝境界。不應難言佛不平等。",
    "T46n1923_002:0635b08": "彼以何故。妙法華會但說一乘頓中極頓諸",
    "T46n1923_002:0635b09": "佛智慧。為大菩薩受如來記。難信難解。是故",
    "T46n1923_002:0635b10": "漏盡二乘人。新發意菩薩及以不退諸菩薩",
    "T46n1923_002:0635b11": "等。疑惑不能解。何況餘人。譬如世間轉輪聖",
    "T46n1923_002:0635b12": "王。莊嚴四天下。集諸轉輪王。共論聖王事。唯",
    "T46n1923_002:0635b13": "有王邊智慧大臣。乃能信解。得近王座。同論",
    "T46n1923_002:0635b14": "王事。諸餘惡臣。愚闇無智。則不堪聞。不得同",
    "T46n1923_002:0635b15": "座。何況餘小王及諸僕使。而近王座。如來頓",
    "T46n1923_002:0635b16": "教。亦復如是。唯有一生補處無垢大士。得佛",
    "T46n1923_002:0635b17": "智慧。受如來記者。乃得聞之。此會不說引導",
    "T46n1923_002:0635b18": "之教。是故餘人不得在座。餘人若聞不解故。",
    "T46n1923_002:0635b19": "即生疑謗。墮於地獄。是故移之置於他土。四",
    "T46n1923_002:0635b20": "眾五千。亦復如是。譬如閻浮提人眼不得見",
    "T46n1923_002:0635b21": "上界諸天。若得見者。兩眼雙瞎。薄福德故。不",
    "T46n1923_002:0635b22": "堪見此諸天光明。是故見者兩眼雙瞎天人",
    "T46n1923_002:0635b23": "阿脩羅三塗八難。亦復如是。尚不得見肉眼",
    "T46n1923_002:0635b24": "眉間受記光明。何況聞說受如來記也。若得",
    "T46n1923_002:0635b25": "聞者。則生誹謗。永失信心。斷諸善根。作一闡",
    "T46n1923_002:0635b26": "提。將護彼意。不得聞之。譬如世間饑餓病瘦",
    "T46n1923_002:0635b27": "絕食來久薄腹者。不得一往多食乾麩及以",
    "T46n1923_002:0635b28": "強餅[起巳+并]麫驗酒。一往飽食。必死不疑。五千四",
    "T46n1923_002:0635b29": "眾天人阿脩羅三塗八難。亦復如是。薄福德",
    "T46n1923_002:0635c01": "故。不堪得聞受如來記。問曰。諸佛神通無量",
    "T46n1923_002:0635c02": "方便。一音說法隨類得解。何故移之置於他",
    "T46n1923_002:0635c03": "土。答曰。如汝所問。他土之音。有二義。一者",
    "T46n1923_002:0635c04": "本土。是如來藏。一切眾生不能解故。貪善惡",
    "T46n1923_002:0635c05": "業輪迴六趣。二者一切眾生。無量劫來。常在",
    "T46n1923_002:0635c06": "六趣。輪迴不離。如己舍宅。亦名本土。天人阿",
    "T46n1923_002:0635c07": "脩羅等薄福德故。不能感見三變座席。復不",
    "T46n1923_002:0635c08": "感聞本無如教甚深妙聲。是本無如如來如",
    "T46n1923_002:0635c09": "一如無二如本末究竟等。唯佛與佛乃能知",
    "T46n1923_002:0635c10": "之。餘人不解。五千四眾天人阿脩羅三塗八",
    "T46n1923_002:0635c11": "難。不聞本無如。不得究竟解故。是故名為置",
    "T46n1923_002:0635c12": "於他土。復次五千天人阿脩羅及難處。異座",
    "T46n1923_002:0635c13": "異聞。得解薄少。永捨六趣。是故復名置於他",
    "T46n1923_002:0635c14": "土。實不移却。不覺不知。不離本座。物解不",
    "T46n1923_002:0635c15": "同。故言他土。欲重宣受念義。而說偈言。",
    "T46n1923_002:0635c16": "　行者初觀受念時　　三種受法難捨離",
    "T46n1923_002:0635c17": "　苦受能生諸怖畏　　亦生九惱諸怨害",
    "T46n1923_002:0635c18": "　常懷忿難作方便　　得怨便時斷其命",
    "T46n1923_002:0635c19": "　或淨五欲起怨心　　或諍名利作怨害",
    "T46n1923_002:0635c20": "　或貪住處獲利養　　見勝己來欲殺害",
    "T46n1923_002:0635c21": "　或加誹謗惡名流　　或時願人令殺害",
    "T46n1923_002:0635c22": "　是苦受法有三種　　內受外受內外受",
    "T46n1923_002:0635c23": "　若欲斷除諸苦受　　當觀怨家如赤子",
    "T46n1923_002:0635c24": "　亦如父母及兄弟　　亦如諸師及同學",
    "T46n1923_002:0635c25": "　生生無不從彼生　　是無量劫之父母",
    "T46n1923_002:0635c26": "　我曠劫來曾生彼　　一切皆是我赤子",
    "T46n1923_002:0635c27": "　此觀成時瞋恚盡　　獲得大慈大悲心",
    "T46n1923_002:0635c28": "　怨家悲歎生悔心　　如見父母悉歸命",
    "T46n1923_002:0635c29": "　我往昔曾彼受學　　一切皆是我大師",
    "T46n1923_002:0636a01": "　或修俗禮及五經　　或學出世解脫道",
    "T46n1923_002:0636a02": "　學善法故好名流　　忍惱害故得神通",
    "T46n1923_002:0636a03": "　一切皆是我和尚　　亦是諸師及同學",
    "T46n1923_002:0636a04": "　應當孝順勤供養　　恭敬供養如佛想",
    "T46n1923_002:0636a05": "　若受上妙五欲樂　　人天王處自在樂",
    "T46n1923_002:0636a06": "　三界天王人王樂　　無常至時皆碎破",
    "T46n1923_002:0636a07": "　一切樂受是苦本　　樂報盡故苦報至",
    "T46n1923_002:0636a08": "　貪受榮華謂是常　　愛別離時地獄至",
    "T46n1923_002:0636a09": "　苦樂受盡則無苦　　不苦不樂則無生",
    "T46n1923_002:0636a10": "　具五方便除五欲　　亦除五蓋障道因",
    "T46n1923_002:0636a11": "　五欲五蓋煩惱盡　　具足五支入初禪",
    "T46n1923_002:0636a12": "　二禪三禪第四禪　　還入初禪觀五陰",
    "T46n1923_002:0636a13": "　見身如泡空如影　　出入息如空中風",
    "T46n1923_002:0636a14": "　見過去世無量劫　　諸受五陰生滅空",
    "T46n1923_002:0636a15": "　斷五欲故煩惱盡　　斷五蓋故獲五通",
    "T46n1923_002:0636a16": "　斷五欲故獲如意　　斷五蓋故獲三明",
    "T46n1923_002:0636a17": "　是故諸佛而說偈　　言內外怨賊皆已",
    "T46n1923_002:0636a18": "　除無明父亦滅退　　若能斷貪諸愛盡",
    "T46n1923_002:0636a19": "　自覺覺他名解脫　　諸行魔母既滅盡",
    "T46n1923_002:0636a20": "　無明魔父亦破碎　　既斷煩惱獲六通",
    "T46n1923_002:0636a21": "　立大誓願度一切　　自能斷除三受已",
    "T46n1923_002:0636a22": "　亦斷眾生一切受　　得自在受無量命",
    "T46n1923_002:0636a23": "　亦知一切解脫受　　知受凡聖九道記",
    "T46n1923_002:0636a24": "　亦受補處如來記　　若欲說法度眾生",
    "T46n1923_002:0636a25": "　先現希有奇特事　　深入禪定放光明",
    "T46n1923_002:0636a26": "　普照十方諸世界　　變諸穢惡為淨土",
    "T46n1923_002:0636a27": "　七寶行樹以莊嚴　　三塗八難悉解脫",
    "T46n1923_002:0636a28": "　等齊人天來聽法　　以受念處觀察之",
    "T46n1923_002:0636a29": "　然後為其演說法　　或令世界淨穢異",
    "T46n1923_002:0636b01": "　眾生各見不相知　　形色音聲種種別",
    "T46n1923_002:0636b02": "　眾生各聞皆不同　　各見佛同為說法",
    "T46n1923_002:0636b03": "　都不見他前有佛　　雖復差別各各異",
    "T46n1923_002:0636b04": "　能令一時各解脫　　隨眾生壽命長短",
    "T46n1923_002:0636b05": "　能自在受種種命　　或見短壽入涅槃",
    "T46n1923_002:0636b06": "　或見長壽無量劫　　是受念處初學時",
    "T46n1923_002:0636b07": "　能斷苦樂諸繫縛　　初觀諸受內外苦",
    "T46n1923_002:0636b08": "　亦觀諸受內外空　　不苦不樂受亦空",
    "T46n1923_002:0636b09": "　斷陰界入破無明　　觀三受性非空有",
    "T46n1923_002:0636b10": "　則無繫縛無解脫　　法性無佛無涅槃",
    "T46n1923_002:0636b11": "　亦無說法度眾生　　眾生與佛一如如",
    "T46n1923_002:0636b12": "　本末究竟無差別　　坐道場得成佛道",
    "T46n1923_002:0636b13": "　即是導師方便說　　如人夢中得成佛",
    "T46n1923_002:0636b14": "　放光說法度眾生　　此無佛道無眾生",
    "T46n1923_002:0636b15": "　佛法性相亦復然　　眾生迷惑不覺知",
    "T46n1923_002:0636b16": "　深著苦因不暫捨　　諸苦所因貪為本",
    "T46n1923_002:0636b17": "　捨貪求心無相依　　見諸受空無生滅",
    "T46n1923_002:0636b18": "　證苦無生苦聖諦　　內外假合名為集",
    "T46n1923_002:0636b19": "　無十八界集聖諦　　生滅滅已名寂滅",
    "T46n1923_002:0636b20": "　證無寂滅滅聖諦　　陰無縛解無邪正",
    "T46n1923_002:0636b21": "　證平等慧道聖諦　　四諦無二是一諦",
    "T46n1923_002:0636b22": "　實無差別四種諦　　一諦空故即無諦",
    "T46n1923_002:0636b23": "　無諦巧慧佛三諦　　一切眾生從本來",
    "T46n1923_002:0636b24": "　無生無滅無縛解　　五陰如性非明闇",
    "T46n1923_002:0636b25": "　凡夫與佛無一二",
    "T46n1923_002:0636b26": "三十七品亦在其中。觀受念處多故。受念處",
    "T46n1923_002:0636b27": "為主。獨稱其名(略說受念處竟)。",
    "T46n1923_002:0636b28": "心念處品",
    "T46n1923_002:0636b29": "復次行者。初學禪時。思想多念。覺觀攀緣。如",
    "T46n1923_002:0636c01": "猿猴走。不曾暫停。假使行者。數隨心觀。亦不",
    "T46n1923_002:0636c02": "能攝。即作是念。三界虛妄。皆心所作。即觀是",
    "T46n1923_002:0636c03": "心從何處生。心若在內。何處居止。遍觀身內。",
    "T46n1923_002:0636c04": "求心不得。無初生處。亦無相貌。心若在外。住",
    "T46n1923_002:0636c05": "在何所。遍觀身外。覓心方所。都不見心。復",
    "T46n1923_002:0636c06": "觀中間。亦不見心。如是觀時。不見內入心。不",
    "T46n1923_002:0636c07": "見外入心。不見內外入心。不見陰中心。不見",
    "T46n1923_002:0636c08": "界中心。當知此心空無有主。無名無名行。無",
    "T46n1923_002:0636c09": "相貌。不從緣生。不從非緣生。亦非自生。是是",
    "T46n1923_002:0636c10": "名者。能觀心念。心念生滅。觀念念生滅。觀念",
    "T46n1923_002:0636c11": "念相。不可得故。亦無生滅。如觀我心。他心亦",
    "T46n1923_002:0636c12": "然。復觀心性。無有心性。無有心性。亦無相",
    "T46n1923_002:0636c13": "貌。畢竟無心。亦無不見心。如是觀竟。身心",
    "T46n1923_002:0636c14": "空寂。次第入禪。能起神通。復次菩薩摩訶薩。",
    "T46n1923_002:0636c15": "觀心念處。學得一切禪定解脫起如意神通。",
    "T46n1923_002:0636c16": "立大誓願。度一切眾生。應先觀其心入初禪。",
    "T46n1923_002:0636c17": "次第入至第四禪。乃至滅受想定。還入初禪",
    "T46n1923_002:0636c18": "心。觀念處。內心外心內外心。亦復觀察三毒",
    "T46n1923_002:0636c19": "四大五陰十二入十八界十二因緣。如是觀",
    "T46n1923_002:0636c20": "竟。觀諸解脫遍一切他心智三昧。以他心智",
    "T46n1923_002:0636c21": "如意神通。亦入天眼宿命漏盡神通遍觀中。",
    "T46n1923_002:0636c22": "如是諸神通已觀七覺分。住他心智三昧。用",
    "T46n1923_002:0636c23": "念覺分擇分覺分及精進覺分遍觀十方一切",
    "T46n1923_002:0636c24": "眾生心心性欲。用十力智分別之。一一眾生。",
    "T46n1923_002:0636c25": "感聞何法。聞何音聲。見何色像。於何解脫門。",
    "T46n1923_002:0636c26": "而得解脫。如是觀竟。用喜覺分神通三昧。悉",
    "T46n1923_002:0636c27": "令十方六道眾生皆大歡喜。用除覺分定覺",
    "T46n1923_002:0636c28": "分捨覺分。用如意神通。普現色身。上中下根。",
    "T46n1923_002:0636c29": "隨機說法。悉令解脫。此心念處。初修學時。身",
    "T46n1923_002:0637a01": "心得證。自斷一切心想妄念諸結煩惱。亦能",
    "T46n1923_002:0637a02": "如已教他人學。但未得神通。不能明力。不識",
    "T46n1923_002:0637a03": "眾生種種根性所念各異。不稱其機。利益甚",
    "T46n1923_002:0637a04": "少。作是思惟。但是學時。未是說時。不應強說",
    "T46n1923_002:0637a05": "非時之言。若修禪定。獲大神通如意自在。得",
    "T46n1923_002:0637a06": "他心智差別三昧。一念悉知凡聖差別之心。",
    "T46n1923_002:0637a07": "通達無量阿僧祇劫過去未來。如現在世。如",
    "T46n1923_002:0637a08": "是學竟。乃可說法。思惟既竟。還入初禪觀於",
    "T46n1923_002:0637a09": "身心。空如影。息如空風。心無相貌。輕空自",
    "T46n1923_002:0637a10": "在。即得神通。住第四禪。放大光明。一者色光",
    "T46n1923_002:0637a11": "遍照十方凡聖色身。二者放於智慧光明遍",
    "T46n1923_002:0637a12": "照十方九道凡聖上下智慧。悉能遍知彼是",
    "T46n1923_002:0637a13": "處非處。及知宿世因緣果報。亦如身念處受",
    "T46n1923_002:0637a14": "念處三昧。如是竟現一切身。十方遠近。如對",
    "T46n1923_002:0637a15": "眼前。各為說法。悉令解脫。欲說法時。現希有",
    "T46n1923_002:0637a16": "事。悅可眾生。令大歡喜。以神通力。十方世界",
    "T46n1923_002:0637a17": "穢惡之處。變為淨土。金銀瑠璃一切眾寶。間",
    "T46n1923_002:0637a18": "錯其地。充滿世界。上妙栴檀。七寶行樹。華果",
    "T46n1923_002:0637a19": "茂盛。行列相當。臺館樓櫓。城邑聚落。七寶房",
    "T46n1923_002:0637a20": "榻。如意寶珠。光明相照。若日月現。猶如如來",
    "T46n1923_002:0637a21": "所居淨土。諸佛菩薩充滿其中。各現神通。降",
    "T46n1923_002:0637a22": "伏天魔。破諸外道。或有諸佛。寂然禪定。上下",
    "T46n1923_002:0637a23": "身分。放大光明。猶如段雲。遍滿十方光明中",
    "T46n1923_002:0637a24": "現一切佛事。或有菩薩。現不思議。四大海水。",
    "T46n1923_002:0637a25": "置一毛孔。水性之屬。不覺往來。須彌王置芥",
    "T46n1923_002:0637a26": "子中。亦不迫迮。還置本處。諸四天王及忉利",
    "T46n1923_002:0637a27": "天。不覺不知。三千世界置一毛端。亦不傾側。",
    "T46n1923_002:0637a28": "一切大眾不覺寬迮。如故不異。人天交接。兩",
    "T46n1923_002:0637a29": "得相見。一切人天未得道者。及諸聲聞小行",
    "T46n1923_002:0637b01": "菩薩。皆得見此不思議事。十方諸佛諸四天",
    "T46n1923_002:0637b02": "王。及阿脩羅迦樓羅緊那羅摩護羅伽等。悉",
    "T46n1923_002:0637b03": "與菩薩對面共語。能以一面對一切面。如鏡",
    "T46n1923_002:0637b04": "中像面亦不異然後說法。悉令聞者一時得",
    "T46n1923_002:0637b05": "道。是名菩薩住心念處如意神通如願三昧。",
    "T46n1923_002:0637b06": "三十七品一切佛法。悉在其中。觀心念處本。",
    "T46n1923_002:0637b07": "是故心念處為主。獨舉其名宣心議。而說偈",
    "T46n1923_002:0637b08": "言。",
    "T46n1923_002:0637b09": "　內心外心中間心　　一切皆是心心數",
    "T46n1923_002:0637b10": "　心性清淨無名相　　不在內外非中間",
    "T46n1923_002:0637b11": "　不生不滅常寂然　　非垢非淨非明暗",
    "T46n1923_002:0637b12": "　非定非亂非緣慮　　非動非住非來去",
    "T46n1923_002:0637b13": "　非是非死非涅槃　　非斷非常非縛解",
    "T46n1923_002:0637b14": "　非如來藏非凡聖　　不了名凡了即聖",
    "T46n1923_002:0637b15": "　行者初學求道時　　觀察心數及心性",
    "T46n1923_002:0637b16": "　觀察心數名方便　　覺了心性名為慧",
    "T46n1923_002:0637b17": "　初坐禪時觀不淨　　觀出入息生滅相",
    "T46n1923_002:0637b18": "　不淨觀及出入息　　是心心數非心性",
    "T46n1923_002:0637b19": "　觀心心數斷煩惱　　心性即是煩惱性",
    "T46n1923_002:0637b20": "　心數心性平等觀　　具足禪慧成大聖",
    "T46n1923_002:0637b21": "　不淨初學斷五欲　　久修獲得如意通",
    "T46n1923_002:0637b22": "　初觀息解假名空　　久修飛行無障閡",
    "T46n1923_002:0637b23": "　二觀具足成一觀　　獲得三明見三世",
    "T46n1923_002:0637b24": "　身念受念及法念　　覺了三念由觀心",
    "T46n1923_002:0637b25": "　內假外假內外假　　此三假名非實法",
    "T46n1923_002:0637b26": "　心念非假非真實　　求了三假當觀心",
    "T46n1923_002:0637b27": "　一名心相二名性　　三假由相不由性",
    "T46n1923_002:0637b28": "　從無明緣至老死　　皆是心相之所造",
    "T46n1923_002:0637b29": "　此假名身及諸受　　善不善法及無記",
    "T46n1923_002:0637c01": "　皆由妄念心所作　　觀妄念心無生處",
    "T46n1923_002:0637c02": "　即無煩惱無無明　　心性無念不可觀",
    "T46n1923_002:0637c03": "　觀四念處心想盡　　煩惱盡故即盡智",
    "T46n1923_002:0637c04": "　若觀心性了四念　　解無生法無生智",
    "T46n1923_002:0637c05": "　無妄念心無緣慮　　無雜染故無六道",
    "T46n1923_002:0637c06": "　若人隨順妄念心　　持戒坐禪欲求道",
    "T46n1923_002:0637c07": "　如雨綵衣其色變　　不證無漏著禪味",
    "T46n1923_002:0637c08": "　不得解脫歸四趣　　何況破戒無禪定",
    "T46n1923_002:0637c09": "　顛倒亂心著文字　　心性清淨如明珠",
    "T46n1923_002:0637c10": "　不為眾色之所污　　譬如清淨如意珠",
    "T46n1923_002:0637c11": "　雜色物裹置水中　　能令清水隨色變",
    "T46n1923_002:0637c12": "　青物裹時水則青　　黃赤白黑皆隨變",
    "T46n1923_002:0637c13": "　珠色寂然不變異　　心性清淨如意珠",
    "T46n1923_002:0637c14": "　善惡業雜緣色雜　　十善有漏禪生天",
    "T46n1923_002:0637c15": "　行十惡業生四趣　　持戒清淨修禪智",
    "T46n1923_002:0637c16": "　證得無漏解脫道　　從生死際至涅槃",
    "T46n1923_002:0637c17": "　心性寂然不變異　　譬如世間如意珠",
    "T46n1923_002:0637c18": "　隨人所求皆應現　　珠無心相無異念",
    "T46n1923_002:0637c19": "　隨所求念悉周遍　　心性無體無名字",
    "T46n1923_002:0637c20": "　隨學者業凡聖現　　若人欲求解脫道",
    "T46n1923_002:0637c21": "　具足十善觀三性　　心性眼性及意性",
    "T46n1923_002:0637c22": "　具足三信三解脫　　觀身心空持淨戒",
    "T46n1923_002:0637c23": "　證真如解名信戒　　觀身如影如化生",
    "T46n1923_002:0637c24": "　觀心無主無名字　　觀罪不罪如夢幻",
    "T46n1923_002:0637c25": "　乃至失命不破戒　　持戒畢竟證寂滅",
    "T46n1923_002:0637c26": "　速離得相之分別　　持戒雖空不雜世",
    "T46n1923_002:0637c27": "　亦不著空隨世法　　深入涅槃解脫意",
    "T46n1923_002:0637c28": "　不捨世間十善行　　獲得無漏禪智慧",
    "T46n1923_002:0637c29": "　無定亂心定信時　　修四念處斷四倒",
    "T46n1923_002:0638a01": "　證四真諦一諦相　　是名般若波羅蜜",
    "T46n1923_002:0638a02": "　諸法如性如慧信　　若人具足此三信",
    "T46n1923_002:0638a03": "　是人乃可得法施　　信施戒聞慧慚愧",
    "T46n1923_002:0638a04": "　是此七財名導師　　若不具足此七法",
    "T46n1923_002:0638a05": "　是人不應昇高座　　既無信證自不知",
    "T46n1923_002:0638a06": "　向眾妄語何所說　　此人誑自亦誑他",
    "T46n1923_002:0638a07": "　怱怱亂心謗佛說　　如富長者自有財",
    "T46n1923_002:0638a08": "　所行法施名實施　　若人修道證解脫",
    "T46n1923_002:0638a09": "　如富長者行實施　　受者學者皆効此",
    "T46n1923_002:0638a10": "　先學自證如實說　　不應怱怱亂後世",
    "T46n1923_002:0638a11": "　佛意甚深難可知　　如教修行證乃解",
    "T46n1923_002:0638a12": "　此性雖空無生滅　　隨喜惡業必有報",
    "T46n1923_002:0638a13": "　譬如虛空無明暗　　風雲靜亂有明暗",
    "T46n1923_002:0638a14": "　若平旦時無風雲　　日出虛空大明淨",
    "T46n1923_002:0638a15": "　若風黑雲暴亂起　　虛空塵霧大黑風",
    "T46n1923_002:0638a16": "　是虛空性無垢淨　　不為明暗之所染",
    "T46n1923_002:0638a17": "　眾生心性亦如是　　生死涅槃不能染",
    "T46n1923_002:0638a18": "　眾生心性亦如是　　不為斷常之所染",
    "T46n1923_002:0638a19": "　眾生心性若無常　　念念滅壞無業報",
    "T46n1923_002:0638a20": "　眾生心性若是常　　如空不變無業報",
    "T46n1923_002:0638a21": "　心性亦非非無常　　除煩惱故得解脫",
    "T46n1923_002:0638a22": "　生死解脫不失故　　若言心性非無常",
    "T46n1923_002:0638a23": "　求道不應得解脫　　若捨生死得解脫",
    "T46n1923_002:0638a24": "　當知解脫即無常　　若生死性不可捨",
    "T46n1923_002:0638a25": "　當知則無有解脫　　若言生死不可捨",
    "T46n1923_002:0638a26": "　此人所說不可捨　　若言生死是可捨",
    "T46n1923_002:0638a27": "　此人所說不可依　　若言死法不可捨",
    "T46n1923_002:0638a28": "　眾生則不得解脫　　是義應然何以故",
    "T46n1923_002:0638a29": "　眾生非是生死法　　眾生若是生死法",
    "T46n1923_002:0638b01": "　捨生死則捨眾生　　眾生若是自捨者",
    "T46n1923_002:0638b02": "　亦應自捨解脫法　　眾生之性即心性",
    "T46n1923_002:0638b03": "　性無生死無解脫　　如虛空性無明暗",
    "T46n1923_002:0638b04": "　無有生死無解脫　　眾生心性如明珠",
    "T46n1923_002:0638b05": "　生死解脫喻如水　　萬惡萬善喻眾色",
    "T46n1923_002:0638b06": "　隨善惡業種種現　　顛倒妄念造善惡",
    "T46n1923_002:0638b07": "　隨業受報遍六道　　若持淨戒修禪智",
    "T46n1923_002:0638b08": "　法身處處皆應現　　雖隨業影種種現",
    "T46n1923_002:0638b09": "　心性明珠不曾變　　舍利弗問一比丘",
    "T46n1923_002:0638b10": "　比丘汝今得解脫　　比丘答言舍利弗",
    "T46n1923_002:0638b11": "　我今獲得諸煩惱　　法今不在於涅槃",
    "T46n1923_002:0638b12": "　亦復不在於生死　　若言生死即涅槃",
    "T46n1923_002:0638b13": "　即陰計我是外道　　若言生死非涅槃",
    "T46n1923_002:0638b14": "　離陰是我是外道　　若言不即不離是",
    "T46n1923_002:0638b15": "　亦非不即非不離　　此人具足六十二",
    "T46n1923_002:0638b16": "　悉是邪見外道輩　　眾生非是眾生相",
    "T46n1923_002:0638b17": "　亦復非是非眾生　　生死涅槃假名說",
    "T46n1923_002:0638b18": "　唯佛與佛乃知此　　(略說心義竟)",
    "T46n1923_002:0638b19": "法念處品",
    "T46n1923_002:0638b20": "復次菩薩初學坐禪觀法念處者。善法不善",
    "T46n1923_002:0638b21": "法無記法。善法者。有二種。一者有漏十善道。",
    "T46n1923_002:0638b22": "及有漏四禪四空定。是世間善法。二者出世",
    "T46n1923_002:0638b23": "間善。無漏四禪四空定四四定滅受想定三",
    "T46n1923_002:0638b24": "十七品。是出世間善法。不善法者。有二種。一",
    "T46n1923_002:0638b25": "者身口意十惡法。二者身口意作五逆罪。復",
    "T46n1923_002:0638b26": "有一人。重於五逆。是人學道。值惡知識。魔鬼",
    "T46n1923_002:0638b27": "入心。常說是言。我解大乘甚深空義。犯四重",
    "T46n1923_002:0638b28": "罪。婬欲熾盛。飲酒食肉。不持齋戒。作如是",
    "T46n1923_002:0638b29": "言。諸法悉空。誰垢誰淨。誰是誰非。誰作誰",
    "T46n1923_002:0638c01": "受。作是念已。即便破威儀。破正命。無量眾",
    "T46n1923_002:0638c02": "生。懶墮懈怠。不能求道。見此易行惡趣空法。",
    "T46n1923_002:0638c03": "即便破戒。共相朋黨。謗佛謗法。罵比丘僧。輕",
    "T46n1923_002:0638c04": "毀一切比丘。令使疑惑悉皆破戒。斷諸佛種。",
    "T46n1923_002:0638c05": "罪重五逆。命終悉入阿鼻地獄。常詐稱言。我",
    "T46n1923_002:0638c06": "如善根法師。解甚深義。餘精進者。悉是勝意",
    "T46n1923_002:0638c07": "比丘。不如我等。如是欺誑。壞眾生故。但著惡",
    "T46n1923_002:0638c08": "趣空。實不識佛法。毀三寶故。罪重五逆。大集",
    "T46n1923_002:0638c09": "經中。佛告頻婆娑羅王。未來世有諸惡比丘。",
    "T46n1923_002:0638c10": "行婬破戒。飲酒食肉。向四眾說。我解如此大",
    "T46n1923_002:0638c11": "乘空義。多領無量破戒眷屬。四眾無力。不能",
    "T46n1923_002:0638c12": "治之。佛復語王言。我今以此大乘經法。付囑",
    "T46n1923_002:0638c13": "國王。令治破戒諸惡比丘。王若不治。死入地",
    "T46n1923_002:0638c14": "獄。頻婆娑羅王聞已。悉之是名惡法。法行比",
    "T46n1923_002:0638c15": "丘。則不行此破戒惡法。無記法者。一非十善。",
    "T46n1923_002:0638c16": "二非十惡。中間散亂無記之心。善惡不攝。是",
    "T46n1923_002:0638c17": "名無記。復次阿毘曇中。色中一可見十則說",
    "T46n1923_002:0638c18": "有對。無記謂八種。餘則善不善。此是十二入。",
    "T46n1923_002:0638c19": "色中一可見者。眼有二入。但見前境。善惡眾",
    "T46n1923_002:0638c20": "色不自見。眼根覺是名一可見。若見人等。怨",
    "T46n1923_002:0638c21": "親中人記之。妄別經久。後得相見時。猶故相",
    "T46n1923_002:0638c22": "識。我曾某處共居。相見餘眾生非眾生色。亦",
    "T46n1923_002:0638c23": "復如是。皆屬一色入。是故說言色中一可見。",
    "T46n1923_002:0638c24": "十則說有對者。耳對音聲。鼻對香臭。舌對於",
    "T46n1923_002:0638c25": "味。身對眾觸。意對法。是故說言十則說有對。",
    "T46n1923_002:0638c26": "無記謂八種者。耳根對聲。不能相見。不知處",
    "T46n1923_002:0638c27": "所。不見色像。不能記錄。亦復不識冤親中人",
    "T46n1923_002:0638c28": "及餘音聲非人響聲。若眼不見。心意不覽。悉",
    "T46n1923_002:0638c29": "不能記。但能相對。譬如有人於說法座下坐。",
    "T46n1923_002:0639a01": "心緣外事。境外境界。眼亦不觀。乃至緣座。都",
    "T46n1923_002:0639a02": "不曾聞法師語聲。鼻舌身根。亦復如是。不能",
    "T46n1923_002:0639a03": "記錄故名無記。設有記者。悉意等三事和合。",
    "T46n1923_002:0639a04": "乃能記之。獨不能記。四根對四塵。故言八種",
    "T46n1923_002:0639a05": "不能相記。是故說言無記謂八種。餘則善不",
    "T46n1923_002:0639a06": "善者。意法相對。悉能記錄善不善事。我曾某",
    "T46n1923_002:0639a07": "處作如是功德若干善法。我曾某處作若干",
    "T46n1923_002:0639a08": "重罪。若干輕罪。我於某處不作善惡。隨宜而",
    "T46n1923_002:0639a09": "住。都無所作。我曾某處得若干好物。若干不",
    "T46n1923_002:0639a10": "好物。善不善法。亦復如是。然其意根。都無處",
    "T46n1923_002:0639a11": "所。能懸屬正當五塵之事。譬如神龜懸悟密",
    "T46n1923_002:0639a12": "事悉能記錄。不名無記。但得名為善不善法",
    "T46n1923_002:0639a13": "心。能總覽十二入法。六識由心。意但少分。不",
    "T46n1923_002:0639a14": "能盡知。攀緣計校。名之為心。屬當受持。名之",
    "T46n1923_002:0639a15": "為意。是故大集經中。坐禪學道法行比丘。但",
    "T46n1923_002:0639a16": "觀三性。一者心性。二者眼性。三者意性。此三",
    "T46n1923_002:0639a17": "法輕利用事強故。復次法念處。內法外法內",
    "T46n1923_002:0639a18": "外法。內法者。是六情。外法者是六塵。名為六",
    "T46n1923_002:0639a19": "境。內外法者。名為六識。亦名六神。名十八界",
    "T46n1923_002:0639a20": "三毒四大五陰十二入十二因緣。悉是其中。",
    "T46n1923_002:0639a21": "今但總說餘者。亦攝一切。一切煩惱。無明為",
    "T46n1923_002:0639a22": "主。因眼見色。生貪愛心。愛者即是無明。為愛",
    "T46n1923_002:0639a23": "造業。名之為行。至心至念。名之為識。識共色",
    "T46n1923_002:0639a24": "行。名曰名色。六處生貪。名為六入。因入求",
    "T46n1923_002:0639a25": "受。名之為觸。念色至法。名之為受。貪著心",
    "T46n1923_002:0639a26": "者。即名為愛。四方求覓。名之為取。如是法",
    "T46n1923_002:0639a27": "生。名之為有。次第不斷。名之為生。次第斷",
    "T46n1923_002:0639a28": "故。名之為死。眾苦所逼。名之為惱。乃至識",
    "T46n1923_002:0639a29": "法因緣生貪。亦復如是。如是十二因緣。一人",
    "T46n1923_002:0639b01": "一念中心。悉皆具足。名為煩惱。生老病死。十",
    "T46n1923_002:0639b02": "二因緣。非是解脫。夫解脫者。因眼見色。生貪",
    "T46n1923_002:0639b03": "愛心。名為無明。為愛造業。名之為行。未睹色",
    "T46n1923_002:0639b04": "時。名為獨頭無明。亦名無始無明。亦名不共",
    "T46n1923_002:0639b05": "無明。若眼不對色。則不能生愛。無伴共合故。",
    "T46n1923_002:0639b06": "無愛行二法。不能於中種識種子。是故名為",
    "T46n1923_002:0639b07": "無明。獨頭無明。不共無明。二乘聲聞。及諸行",
    "T46n1923_002:0639b08": "人。初入道者。不能斷此無始無明。諸佛菩薩。",
    "T46n1923_002:0639b09": "及二乘行人。但斷有始共伴。無明共愛合故。",
    "T46n1923_002:0639b10": "名之為伴。能作行業。名為始生。是身初因。是",
    "T46n1923_002:0639b11": "故為無始無明。無明為父。愛心為母。行業和",
    "T46n1923_002:0639b12": "合。生識種子。亦得名為種識種子。種未來身",
    "T46n1923_002:0639b13": "故名為種。名色是芽故名生。如是別知乃能",
    "T46n1923_002:0639b14": "斷除。求解脫者。應觀察生死父母。斷令皆盡。",
    "T46n1923_002:0639b15": "不令有餘。夫觀察者。眼見色時。應作是念。空",
    "T46n1923_002:0639b16": "明根塵。意識屬當。妄想和合。共生眼識。覩眾",
    "T46n1923_002:0639b17": "色像。假名為眼。復作是念。何者是眼。空是眼",
    "T46n1923_002:0639b18": "耶。明是眼也。塵是眼也。意是眼也。為當識",
    "T46n1923_002:0639b19": "獨生名為眼也。眶骨是眼也。精淚是眼也。瞳",
    "T46n1923_002:0639b20": "人是眼也。若空是眼。無色無對無所見故。不",
    "T46n1923_002:0639b21": "應是眼。若明是眼。無根無覺無所知故。不應",
    "T46n1923_002:0639b22": "是眼。若根是眼。精淚瞳人。匡骨白異。空明未",
    "T46n1923_002:0639b23": "現。覩不見色。空明設現。精盲之人。眼不破。",
    "T46n1923_002:0639b24": "不能見色。當知空明及根。都無有眼。若色是",
    "T46n1923_002:0639b25": "明。色性無知。不能自見。空無生處。無情無",
    "T46n1923_002:0639b26": "對。不與根合。當知色塵空無有眼。何以故。假",
    "T46n1923_002:0639b27": "使根塵對。空明不現。意不屬當。即不見色。當",
    "T46n1923_002:0639b28": "知根塵空無眼。復作是念。意是眼也。若意是",
    "T46n1923_002:0639b29": "眼。能見色者。盲瞎之人。意根不壞。不能見",
    "T46n1923_002:0639c01": "色當知無眼。假使不盲有眼之人。眼不對時。",
    "T46n1923_002:0639c02": "意根不壞。不能見色。以是定知意非是眼。意",
    "T46n1923_002:0639c03": "空無根。無生無滅。無名無字。眼空無根。無有",
    "T46n1923_002:0639c04": "生滅。亦無眼名字諸因緣故。無集無散無識",
    "T46n1923_002:0639c05": "名。如是觀時。不見眼始來處。無始法亦無。求",
    "T46n1923_002:0639c06": "無始法。不可得故。名曰無始空無。有無始可",
    "T46n1923_002:0639c07": "破故。亦無無始空。為世流布故。名為方便慧",
    "T46n1923_002:0639c08": "明解。無始空是名方便慧。無始空亦無。無無",
    "T46n1923_002:0639c09": "性亦無。名之為慧性。若破和合。共伴無明。是",
    "T46n1923_002:0639c10": "方便智。若破無始無明。名之為度。故名為智",
    "T46n1923_002:0639c11": "度菩薩母。方便慧以為父。一切眾導師。無不",
    "T46n1923_002:0639c12": "由是生萬行。得蒱蔬則生如來家故。名不生",
    "T46n1923_002:0639c13": "生。更有一解。若斷有始和合無明。是名無生。",
    "T46n1923_002:0639c14": "若知無始無明。能斷能知。無所斷故。是名無",
    "T46n1923_002:0639c15": "生法。名之為慧。是名中慧。破有始無明。名為",
    "T46n1923_002:0639c16": "盡智慧。亦得名為盡智。有為煩惱盡故。名為",
    "T46n1923_002:0639c17": "盡智。斷無始無明。名為無生智。若知無無始",
    "T46n1923_002:0639c18": "則無始空。名無生法忍。無法亦無不見。不無",
    "T46n1923_002:0639c19": "無亦不有。是觀無明生亦無。亦不見無性。不",
    "T46n1923_002:0639c20": "見無無性。亦非是不見。非非無所見。無有無",
    "T46n1923_002:0639c21": "所見。亦非非無。有無所見。不名有所得。不名",
    "T46n1923_002:0639c22": "無所得。名為如如性。無生法忍慧非智之所",
    "T46n1923_002:0639c23": "及。十八種空智所能攝無名可說故。亦非是",
    "T46n1923_002:0639c24": "無明。是故佛言五陰之法。既非是有。亦非是",
    "T46n1923_002:0639c25": "無。不斷不常不在中道。無空無無相亦無有",
    "T46n1923_002:0639c26": "無作。不合亦不散。名相法亦無。既見有眾生。",
    "T46n1923_002:0639c27": "不見無眾生。涅槃非是有。亦復非是無。是名",
    "T46n1923_002:0639c28": "法念處。雖知諸法爾。精進禪定。苦行求佛道。",
    "T46n1923_002:0639c29": "不墮惡趣空。誓度一切眾。其心不退轉。更略",
    "T46n1923_002:0640a01": "說。復次眼見色時。即反觀察內求覓眼。誰能",
    "T46n1923_002:0640a02": "見色。何者是眼。從何處生。如是處生。如是觀",
    "T46n1923_002:0640a03": "時。都不見眼。亦無生處。亦不見。亦無生。名",
    "T46n1923_002:0640a04": "無字。都無明貌。復觀於色。從何處生。誰使汝",
    "T46n1923_002:0640a05": "來。如是觀時。不見生處。亦無使來者。求其生",
    "T46n1923_002:0640a06": "處。不可得故。如空中影。如夢所見。如幻化。",
    "T46n1923_002:0640a07": "無生無滅。即無有色。無所得故。耳鼻舌身意。",
    "T46n1923_002:0640a08": "亦復如是。六識為枝條。心識為根本。無明波",
    "T46n1923_002:0640a09": "浪起。隨緣生六識。六識假名字。名為分張識。",
    "T46n1923_002:0640a10": "隨緣不自在。故名假名識。心識名為動轉識。",
    "T46n1923_002:0640a11": "遊戲六情作煩惱。六識緣行善惡業。隨業受",
    "T46n1923_002:0640a12": "報遍六道。能觀六根空無主。即悟諸法畢竟",
    "T46n1923_002:0640a13": "空。觀妄念心無生滅。即斷無始無明空。解六",
    "T46n1923_002:0640a14": "識空得解脫。無六識空無縛解。何以故。六識",
    "T46n1923_002:0640a15": "非有。亦非空。無名無字無相貌。亦無繫縛無",
    "T46n1923_002:0640a16": "解脫。為欲教化眾生故。假名方便說解脫。解",
    "T46n1923_002:0640a17": "脫心空。名金剛智。何以故。心不在內。不在外。",
    "T46n1923_002:0640a18": "不在中間。無生滅。無名字。無相貌。無繫無縛",
    "T46n1923_002:0640a19": "無解脫。一切結無障礙。假名說為金剛智。更",
    "T46n1923_002:0640a20": "總說心作。二分名心相。二分名心性。相常共",
    "T46n1923_002:0640a21": "六識行心性畢竟常空寂。無有生滅。無三受",
    "T46n1923_002:0640a22": "則無一切諸煩惱。復次修行者。欲破業障諸",
    "T46n1923_002:0640a23": "煩惱。作如是思惟。由我有身故。諸業聚集生。",
    "T46n1923_002:0640a24": "我今此身。從何處來。本無從何生誰之所作。",
    "T46n1923_002:0640a25": "如是觀時。即知此身因過去世無明行業和",
    "T46n1923_002:0640a26": "合聚集。而來生此。我今不能見過去世造業",
    "T46n1923_002:0640a27": "因緣。但觀現世從生已來所作善惡。比知過",
    "T46n1923_002:0640a28": "去。作是念竟。觀我現在世殺生偷劫邪婬善",
    "T46n1923_002:0640a29": "惡及無記心。先觀婬欲。愛境強故。我於某處",
    "T46n1923_002:0640b01": "某年某時。共某甲。誰使我作業。在何處。業若",
    "T46n1923_002:0640b02": "屬我遍身。內外中間。觀察都不見業。業若在",
    "T46n1923_002:0640b03": "身外。在何方所。遍觀察之。都無處所。既不見",
    "T46n1923_002:0640b04": "業觀造業心。業若與心俱。心念念滅。業亦應",
    "T46n1923_002:0640b05": "滅。如是觀時。亦不見不滅。初念見和合。觀察",
    "T46n1923_002:0640b06": "即空。無念無滅。默然正定。念起即更觀數數",
    "T46n1923_002:0640b07": "重觀察。不念見和合。念生不復生。既無妄念",
    "T46n1923_002:0640b08": "心。則無現在世。過去亦爾。復作是念。心行若",
    "T46n1923_002:0640b09": "無常。我亦無業報。何以故。念念滅盡故。心行",
    "T46n1923_002:0640b10": "若是常。我亦無業報。何以故。常法如空。不變",
    "T46n1923_002:0640b11": "易故。但虛妄念如夢所見。無作夢者。何況見",
    "T46n1923_002:0640b12": "夢法。心相如夢者。諸行如夢法。無夢無夢法。",
    "T46n1923_002:0640b13": "亦無觀夢者。夢非是生滅。亦非無生滅。觀夢",
    "T46n1923_002:0640b14": "者亦然。觀察心相及行業。不斷不常觀亦爾。",
    "T46n1923_002:0640b15": "是名觀心相破一切業障。名之為解脫。即觀",
    "T46n1923_002:0640b16": "心性時。心性無生滅。無名無字。無斷常。無始",
    "T46n1923_002:0640b17": "無原。不可得。當知無心無無心。亦無心名字。",
    "T46n1923_002:0640b18": "如是觀察竟。坐禪眼不睡。覺觀不復生。次第",
    "T46n1923_002:0640b19": "入諸禪。觀身如泡影。次第發五通。獲得如意",
    "T46n1923_002:0640b20": "通。誓度眾生。是名字脫也。",
    "T46n1923_002:0640b21": "坐禪修覺意",
    "T46n1923_002:0640b22": "復次修法念處。應勤坐禪。久久修習。得一切",
    "T46n1923_002:0640b23": "定解脫三昧如意神通。發願誓度一切眾生。",
    "T46n1923_002:0640b24": "先觀眾生感聞何法而得入道。若修多羅。若",
    "T46n1923_002:0640b25": "優婆提舍。若毘尼。若阿毘曇。若布施戒忍辱",
    "T46n1923_002:0640b26": "精進禪定智慧。若說三毒對治之法。若四大。",
    "T46n1923_002:0640b27": "若五陰。若十二入十八界。若十二因緣。若四",
    "T46n1923_002:0640b28": "念處。若四禪。若四真諦。若不說法直現神通。",
    "T46n1923_002:0640b29": "若疾是遲是處非處。如是各各感聞。不同色",
    "T46n1923_002:0640c01": "像音聲。名字差別。各各不同。皆得聖道。或有",
    "T46n1923_002:0640c02": "眾生。不可教化。假使說法神通變化無如之",
    "T46n1923_002:0640c03": "何。或有眾生。若先說法。及現神通。不能生",
    "T46n1923_002:0640c04": "信。要先同事自恣五欲。及餘方便破戒之事。",
    "T46n1923_002:0640c05": "欲心得息。隨應說法。即可得道。如是觀竟。示",
    "T46n1923_002:0640c06": "諸眾生。一切世事。應可度者。乃得見耳。餘人",
    "T46n1923_002:0640c07": "不見。如是籌量。觀弟子心。而為說法。是名好",
    "T46n1923_002:0640c08": "說法。不令著機。十號中名修伽陀佛。如是觀",
    "T46n1923_002:0640c09": "察入初禪。初禪起入二禪。二禪起入三禪。三",
    "T46n1923_002:0640c10": "禪起入四禪。四禪起入四空定。四空定入滅",
    "T46n1923_002:0640c11": "受想定。滅受想定起住第四禪。觀四念處。入",
    "T46n1923_002:0640c12": "法念處三昧如意神通。十方世界六種震動。",
    "T46n1923_002:0640c13": "放大光明。遍照十方。諸大菩薩三界人天悉",
    "T46n1923_002:0640c14": "來集會。四念處力。能令大眾各見世界淨穢",
    "T46n1923_002:0640c15": "不等。各不相知。現不思議神通變化無量種",
    "T46n1923_002:0640c16": "異。感見佛身。亦復如是。於一法門。無量名",
    "T46n1923_002:0640c17": "字。差別不等。現無量身。為眾說法。各不相",
    "T46n1923_002:0640c18": "知。獨見一佛。一念心中一時說法。見聞雖復",
    "T46n1923_002:0640c19": "各不同。得道無二。只是一法。是名菩薩法自",
    "T46n1923_002:0640c20": "在三昧。法念處成就故。三十七品亦在其中。",
    "T46n1923_002:0640c21": "但法念處為主。獨稱其名。總說法念處竟。",
    "T46n1923_002:0640c22": "諸法無諍三昧法門卷下"
}