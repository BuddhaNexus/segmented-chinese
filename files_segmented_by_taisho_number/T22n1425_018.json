{
    "T22n1425_018:0367c08": "7摩訶僧祇律卷第十八",
    "T22n1425_018:0367c10": "東晉天竺三藏佛陀跋陀羅",
    "T22n1425_018:0367c11": "共法顯譯",
    "T22n1425_018:0367c12": "明單提九十二事法之七",
    "T22n1425_018:0367c13": "佛住舍衛城，廣說如上。時阿利吒比丘不捨",
    "T22n1425_018:0367c14": "惡見，眾僧作舉羯磨已，往尊者難陀、優波難",
    "T22n1425_018:0367c15": "陀所，見已讚言：「善來！」即起迎，與小床坐、洗足",
    "T22n1425_018:0367c16": "水，與塗足油、非時漿，與房舍、床褥、臥具，共法",
    "T22n1425_018:0367c17": "食味食。阿利吒比丘到祇洹精舍門前，語諸",
    "T22n1425_018:0367c18": "比丘言：「長老！汝等與阿利吒比丘作舉羯磨，",
    "T22n1425_018:0367c19": "謂更無住處耶？我乃更得諸梵行比丘共住，",
    "T22n1425_018:0367c20": "與我房舍床褥臥具，共我法食味食。汝等早",
    "T22n1425_018:0367c21": "舉我者，當早得如是好住處。」諸比丘聞是語",
    "T22n1425_018:0367c22": "已，慚愧不樂，即以是因緣，往白世尊。佛言：",
    "T22n1425_018:0367c23": "「呼難陀等來。」來已，佛問難陀：「汝等實爾不？」答",
    "T22n1425_018:0367c24": "言：「實爾。世尊！」佛言：「此是惡事。汝云何知眾僧",
    "T22n1425_018:0367c25": "作舉羯磨已，復共法食味食？此非法、非律、非",
    "T22n1425_018:0367c26": "如佛教，不可以是長養善法。」佛告諸比丘：「依",
    "T22n1425_018:0367c27": "止舍衛城住者皆悉令集，以十利故與諸",
    "T22n1425_018:0367c28": "比丘制戒，乃至已聞者當重聞。若比丘知比",
    "T22n1425_018:0367c29": "丘作惡見不捨，僧作舉羯磨、若未作如法，共",
    "T22n1425_018:0368a01": "食、共同室住，波夜提。」比丘者，如上說。知者，若",
    "T22n1425_018:0368a02": "自知、若從他人聞。惡見者，如阿利吒等謗契",
    "T22n1425_018:0368a03": "經。未作如法者，僧未與解舉擯羯磨。共食者，",
    "T22n1425_018:0368a04": "共法食味食。共住者，同界。同室者，共同一覆",
    "T22n1425_018:0368a05": "一障。波夜提者，如上說。若有一比丘為和",
    "T22n1425_018:0368a06": "上、阿闍梨所嫌，比丘不得誘引言：「我與汝衣",
    "T22n1425_018:0368a07": "鉢、疾病醫藥、床褥、臥具，汝當在我邊住，受經",
    "T22n1425_018:0368a08": "誦經。」若觀彼比丘因緣，若是必當捨戒就俗",
    "T22n1425_018:0368a09": "者，得誘取。誘取已，當教言：「汝當知和上、阿",
    "T22n1425_018:0368a10": "闍梨其恩甚重難報，汝應還彼目下住。」無罪。",
    "T22n1425_018:0368a11": "舉不舉想，共住共食，越比尼罪。不舉舉想，",
    "T22n1425_018:0368a12": "共住共食，越毘尼罪。舉舉想，波夜提。不舉不",
    "T22n1425_018:0368a13": "舉想，無罪。是故說。",
    "T22n1425_018:0368a14": "佛住舍衛城，廣說如上。爾時阿利吒有沙",
    "T22n1425_018:0368a15": "彌，字法與，作是言：「長老！如來說法我解知，",
    "T22n1425_018:0368a16": "世尊說：『婬欲障道法。』習婬法不能障道。」時諸",
    "T22n1425_018:0368a17": "比丘作是言：「沙彌！汝莫謗世尊！謗世尊者不",
    "T22n1425_018:0368a18": "善。汝不善取。世尊說：『習婬法實障道。』」一諫、二",
    "T22n1425_018:0368a19": "諫、三諫不止。諸比丘以是因緣，往白世尊。佛",
    "T22n1425_018:0368a20": "語諸比丘：「是法與沙彌作是語：『如來說法我",
    "T22n1425_018:0368a21": "解知，世尊說：「婬法障道。」習婬不能障道。』汝等",
    "T22n1425_018:0368a22": "當屏處三諫、多人中三諫、僧中三諫，令捨此",
    "T22n1425_018:0368a23": "事。」屏處應問言：「汝沙彌！實作是語：『如來說法",
    "T22n1425_018:0368a24": "我解知，世尊說：「習婬欲障道法。」習婬法不能",
    "T22n1425_018:0368a25": "障道。』汝已三諫不止耶？」答言：「實爾。」爾時屏處",
    "T22n1425_018:0368a26": "應諫：「沙彌！汝莫謗世尊！謗世尊者不善。汝不",
    "T22n1425_018:0368a27": "善取。世尊說：『習婬欲實障道。』我今慈心諫汝，",
    "T22n1425_018:0368a28": "欲饒益故，汝取我語。一諫已過餘二諫在。汝",
    "T22n1425_018:0368a29": "捨此事不？」若不捨，應第二、第三諫，亦復如是。",
    "T22n1425_018:0368b01": "多人中三諫，亦復如是。若不捨者，僧中應作",
    "T22n1425_018:0368b02": "求聽羯磨：「大德僧聽！是法與沙彌作是言：『如",
    "T22n1425_018:0368b03": "來說法我解知，世尊說：「婬欲障道法。」習婬欲",
    "T22n1425_018:0368b04": "不能障道。』已屏處三諫、多人中三諫而不捨。",
    "T22n1425_018:0368b05": "若僧時到，僧今亦應三諫，令捨此事。」僧中應",
    "T22n1425_018:0368b06": "問：「沙彌！汝實作是語：『如來說法我解知，世尊",
    "T22n1425_018:0368b07": "說：「婬欲障道法。」習婬欲不能障道。』已屏處三",
    "T22n1425_018:0368b08": "諫、多人中三諫而不捨耶？」答言：「實爾。」僧中",
    "T22n1425_018:0368b09": "應作是諫：「汝沙彌！莫謗世尊！謗世尊者不善，",
    "T22n1425_018:0368b10": "汝不善取，習婬欲實障道。眾僧慈心諫汝，為",
    "T22n1425_018:0368b11": "饒益故。汝當取僧語。一諫已過餘二諫在，汝",
    "T22n1425_018:0368b12": "當捨此事。」若不捨，第二、第三亦如是諫。猶故",
    "T22n1425_018:0368b13": "不捨。諸比丘以是因緣，往白世尊。佛告諸比",
    "T22n1425_018:0368b14": "丘：「是法與沙彌作如是言：『世尊說：「婬欲障道",
    "T22n1425_018:0368b15": "法。」我解知習婬欲不能障道法。』已屏處三諫、",
    "T22n1425_018:0368b16": "多人中三諫、僧中三諫，不捨者，應驅令出眾。」",
    "T22n1425_018:0368b17": "驅出已，往至六群比丘所，見已讚言：「善來！」與",
    "T22n1425_018:0368b18": "非時漿、與房舍、與床褥臥具、與衣鉢病瘦醫",
    "T22n1425_018:0368b19": "藥。沙彌得是種種供給已，到祇洹門前，語諸",
    "T22n1425_018:0368b20": "比丘言：「長老等驅我出眾，謂我更不能得住",
    "T22n1425_018:0368b21": "處。我今乃更得梵行人共住，與我房舍床褥",
    "T22n1425_018:0368b22": "臥具，共我法食味食，與我衣鉢病瘦醫藥。諸",
    "T22n1425_018:0368b23": "長老！若早驅我者，我當早得如是樂住。」諸比",
    "T22n1425_018:0368b24": "丘聞是語已，心不悅，即以是事往白世尊。佛",
    "T22n1425_018:0368b25": "言：「呼六群比丘來。」來已，佛問六群比丘：「汝實",
    "T22n1425_018:0368b26": "爾不？」答言：「實爾。」佛告六群比丘：「此是惡事。",
    "T22n1425_018:0368b27": "汝云何知沙彌惡見不捨，眾僧如法驅出，汝",
    "T22n1425_018:0368b28": "云何共住法食味食？此非法、非律、非如佛教，",
    "T22n1425_018:0368b29": "不可以是長養善法。」佛告諸比丘：「依止舍衛",
    "T22n1425_018:0368c01": "城住者皆悉令集，以十利故與諸比丘制",
    "T22n1425_018:0368c02": "戒，乃至已聞者當重聞。若沙彌作如是言：『如",
    "T22n1425_018:0368c03": "來說婬欲障道法，我解知，習婬欲不能障道。』",
    "T22n1425_018:0368c04": "諸比丘應諫沙彌作是言：『汝沙彌莫謗世尊！",
    "T22n1425_018:0368c05": "謗世尊者不善。世尊說：「習婬欲實障道。」汝捨",
    "T22n1425_018:0368c06": "此惡見。』諸比丘諫是沙彌，故不捨者，應如是",
    "T22n1425_018:0368c07": "第二、第三諫。若捨者善，若不捨，諸比丘應作",
    "T22n1425_018:0368c08": "是言：『從今日汝沙彌不應言：「佛是我師。」亦不",
    "T22n1425_018:0368c09": "得共比丘三宿。汝去，不得此中住。』若比丘知",
    "T22n1425_018:0368c10": "沙彌惡見不捨驅出，未作如法，誘喚畜養，共",
    "T22n1425_018:0368c11": "食共同室住，波夜提。」沙彌者，如法與沙彌等。",
    "T22n1425_018:0368c12": "世尊者，一切良福田、一切智人、一切見人。法",
    "T22n1425_018:0368c13": "者，佛所說，佛所印可。佛所說者，佛自說。印",
    "T22n1425_018:0368c14": "可者，諸弟子說，佛印可。說者，句句分別解",
    "T22n1425_018:0368c15": "說。知者，是等智知。障道法者，五欲，眼見色",
    "T22n1425_018:0368c16": "愛念，心悅生欲著；如是耳鼻舌身細滑亦如",
    "T22n1425_018:0368c17": "是。習者，行此事。不障道者，不障初禪、二禪、",
    "T22n1425_018:0368c18": "三禪、四禪、四無色定；不障須陀洹果、斯陀含",
    "T22n1425_018:0368c19": "果、阿那含果、阿羅漢果。諸比丘者，若一人、若",
    "T22n1425_018:0368c20": "多人、若僧。是沙彌者，如法與沙彌等。謗世",
    "T22n1425_018:0368c21": "尊者，不實取、不善取。三諫者，若一人、若眾多",
    "T22n1425_018:0368c22": "人、若僧諫，捨者善，若不捨者應驅出。比丘",
    "T22n1425_018:0368c23": "者，如上說。知者，若自知、若從他聞。驅出者，",
    "T22n1425_018:0368c24": "驅出僧伽藍。沙彌者，如法與沙彌等。未作如",
    "T22n1425_018:0368c25": "法者，未捨惡見、僧未聽入畜者。與依止養者，",
    "T22n1425_018:0368c26": "與衣鉢疾病醫藥。共食者，法食味食。共住者，",
    "T22n1425_018:0368c27": "共一僧伽藍住。同室者，共一覆一障。波夜",
    "T22n1425_018:0368c28": "提者，如上說。若沙彌為和尚、阿闍梨所嫌，比",
    "T22n1425_018:0368c29": "丘不得誘呼共住：「我當與汝衣鉢醫藥，當教",
    "T22n1425_018:0369a01": "汝經。」若彼知是沙彌，因此還俗者，得軟語",
    "T22n1425_018:0369a02": "誘取。誘取已，應語沙彌言：「和尚阿闍梨恩重",
    "T22n1425_018:0369a03": "難報，汝當還彼目下。」若驅不驅想，越毘尼",
    "T22n1425_018:0369a04": "罪。不驅驅想，越毘尼罪。驅驅想，波夜提。不",
    "T22n1425_018:0369a05": "驅不驅想，無罪。是故說。",
    "T22n1425_018:0369a06": "佛住王舍城，廣說如上。爾時諸比丘著未截",
    "T22n1425_018:0369a07": "縷疊衣，外道亦著未截縷衣。時優婆塞欲禮",
    "T22n1425_018:0369a08": "比丘而禮外道，聞呪願已，乃知是外道，優婆",
    "T22n1425_018:0369a09": "塞心懷慚愧。外道弟子欲禮外道而禮比丘，",
    "T22n1425_018:0369a10": "聞呪願已，乃知是比丘，外道弟子心懷慚愧。",
    "T22n1425_018:0369a11": "諸比丘以是因緣，往白世尊，佛言：「從今日後",
    "T22n1425_018:0369a12": "當作異衣截縷染色。」比丘即截縷染作異色。",
    "T22n1425_018:0369a13": "時外道持赤石染衣作色，留周羅持三奇杖",
    "T22n1425_018:0369a14": "作異。",
    "T22n1425_018:0369a15": "復次佛住舍衛城，廣說如上。爾時曠野比丘",
    "T22n1425_018:0369a16": "得憍舍耶衣，煮染汁欲染，世尊乘神足空中",
    "T22n1425_018:0369a17": "往比丘所，知而故問：「比丘！欲作何等？」答言：",
    "T22n1425_018:0369a18": "「煮染汁欲染憍舍耶衣。」佛言：「憍舍耶軟細，染",
    "T22n1425_018:0369a19": "汁麁澁，損壞此衣。」佛言：「從今日後憍舍耶衣",
    "T22n1425_018:0369a20": "作二種淨：截縷淨、青淨。」",
    "T22n1425_018:0369a21": "復次佛住舍衛城，廣說如上。爾時毘舍離比",
    "T22n1425_018:0369a22": "丘得軟欽婆羅衣，煮染汁欲染。佛以神足往",
    "T22n1425_018:0369a23": "到其所，知而故問：「比丘！汝作何等？」答言：「煮",
    "T22n1425_018:0369a24": "染汁欲染欽婆羅。」佛言：「欽婆羅軟細，染汁",
    "T22n1425_018:0369a25": "麁澁，損壞破衣。」佛言：「從今日後聽欽婆羅衣",
    "T22n1425_018:0369a26": "作二種淨：截縷淨、青淨。」",
    "T22n1425_018:0369a27": "復次佛住舍衛城，廣說如上。爾時尊者孫陀",
    "T22n1425_018:0369a28": "羅難陀，佛姨母子、大愛道所生，有三十相，",
    "T22n1425_018:0369a29": "少白毫相、耳垂埵相。乞食已，從舍衛城中",
    "T22n1425_018:0369b01": "出，時尊者阿難在後。諸比丘食已，在祇洹",
    "T22n1425_018:0369b02": "精舍門間經行坐禪，遙見其來謂是世尊！即",
    "T22n1425_018:0369b03": "皆起迎叉手合掌言：「世尊來！世尊來！」孫陀",
    "T22n1425_018:0369b04": "羅難陀亦叉手合掌作是言：「諸長老！我是孫",
    "T22n1425_018:0369b05": "陀羅難陀，我是孫陀羅難陀。」諸比丘聞其語",
    "T22n1425_018:0369b06": "已，各懷慚愧，以是因緣往白世尊，佛言：「從今",
    "T22n1425_018:0369b07": "日後當作點壞色衣。」佛告諸比丘：「依止舍衛",
    "T22n1425_018:0369b08": "城住者皆悉令集，以十利故與諸比丘制",
    "T22n1425_018:0369b09": "戒，乃至已聞者當重聞。若比丘得新衣，當三",
    "T22n1425_018:0369b10": "種壞色，若一一壞色：青、黑、木蘭。若不作三種，",
    "T22n1425_018:0369b11": "一一壞色受用者，波夜提。」比丘者，如上說。得",
    "T22n1425_018:0369b12": "者，若男、若女、若在家、出家人邊得。新衣者，",
    "T22n1425_018:0369b13": "最初成衣者，欽婆羅衣、疊衣、芻摩衣、憍舍",
    "T22n1425_018:0369b14": "耶衣、舍那衣、麻衣、驅牟提衣。三種壞色，若一",
    "T22n1425_018:0369b15": "一壞色者：青、黑、木蘭。青者，銅青、長養青、石青。",
    "T22n1425_018:0369b16": "銅青者，持銅器，覆苦酒瓮上著器者，是名",
    "T22n1425_018:0369b17": "銅青。長養青者，是藍澱青。石青者，是空青。",
    "T22n1425_018:0369b18": "持是等作點淨。黑者，名字泥、不名字泥。名字",
    "T22n1425_018:0369b19": "泥者，呵梨勒、𨡕醯勒、阿摩勒，合鐵一器中，是",
    "T22n1425_018:0369b20": "名名字泥。不名字泥者，實泥、若池泥、井泥，",
    "T22n1425_018:0369b21": "如是一切泥。木蘭者，若呵梨勒、𨡕醯勒、阿摩",
    "T22n1425_018:0369b22": "勒，如是比生鐵上磨持作點淨，是名木蘭。比",
    "T22n1425_018:0369b23": "丘得新衣不作淨受用者，波夜提。波夜提者，如",
    "T22n1425_018:0369b24": "上說。若得新僧伽梨作淨者善，不作淨者，波",
    "T22n1425_018:0369b25": "夜提。如是欝多羅僧、安陀會、雨浴衣、覆瘡",
    "T22n1425_018:0369b26": "衣、尼師壇，作淨者善，不作淨者，波夜提。欽婆",
    "T22n1425_018:0369b27": "羅衣作二種淨：截縷淨、青點淨。作截縷淨，不",
    "T22n1425_018:0369b28": "作青淨，波夜提。作青淨，不作截縷淨，越毘尼",
    "T22n1425_018:0369b29": "罪。不作青淨、不作截縷淨，得一波夜提、一越毘",
    "T22n1425_018:0369c01": "尼罪。作截縷淨、作青淨者，無罪。疊衣作三種",
    "T22n1425_018:0369c02": "淨：截縷淨、染淨、青淨。作截縷淨、作染淨，不作",
    "T22n1425_018:0369c03": "青淨，得一波夜提。作青淨，不作截縷淨、不作",
    "T22n1425_018:0369c04": "染淨，得二越毘尼罪。不作截縷淨、不染淨、不",
    "T22n1425_018:0369c05": "作青淨，犯一波夜提、二越毘尼罪。作上三種",
    "T22n1425_018:0369c06": "淨，無罪。芻麻衣三種淨，同疊衣。憍舍耶二",
    "T22n1425_018:0369c07": "種淨，同欽婆羅衣。舍那衣、麻衣、驅牟提衣",
    "T22n1425_018:0369c08": "三種淨，同疊衣。青、黑、木蘭作淨，亦復如是。",
    "T22n1425_018:0369c09": "作淨時不得大、不得小，極大齊四指，極小",
    "T22n1425_018:0369c10": "如豌豆。若持呵梨勒、𨡕醯勒、阿摩勒，鐵上研",
    "T22n1425_018:0369c11": "取汁作點淨，不得並作，或一、或三、或五、或",
    "T22n1425_018:0369c12": "七、或九，不得如華形作淨。若浣疊時有泥墮",
    "T22n1425_018:0369c13": "上、若烏鳥泥足蹈上，即名為淨。若得眾多雜",
    "T22n1425_018:0369c14": "碎新物，若合補一處者，一處作淨。若各各別",
    "T22n1425_018:0369c15": "補者，一一作淨。若新作僧伽梨，趣一角作淨。",
    "T22n1425_018:0369c16": "若一條、若半條補者亦作淨。欝多羅僧、安陀",
    "T22n1425_018:0369c17": "會，及一切衣，乃至新紐褋亦作淨。是故說。",
    "T22n1425_018:0369c18": "佛住王舍城，廣說如上。爾時韋提希子阿闍",
    "T22n1425_018:0369c19": "世王十五日月盛滿時，洗浴塗身著新淨衣，",
    "T22n1425_018:0369c20": "與諸群臣在正殿上。時王語一大臣言：「今是",
    "T22n1425_018:0369c21": "月盛滿日，我等當詣何處沙門、婆羅門，能得",
    "T22n1425_018:0369c22": "長養善根處？」大臣答言：「不蘭迦葉在王舍城",
    "T22n1425_018:0369c23": "中，是大沙門亦有大眾，王應往彼，能長養善",
    "T22n1425_018:0369c24": "根。」王默然不答。復有一臣言：「是薩遮尼乾子",
    "T22n1425_018:0369c25": "在王舍城中，是大沙門，可往詣彼，能長養善",
    "T22n1425_018:0369c26": "根。」如是一一大臣是外道弟子者，各各稱讚",
    "T22n1425_018:0369c27": "其師，皆言：「應往詣彼，能長養善根。」爾時耆舊",
    "T22n1425_018:0369c28": "童子在阿闍世王後，執蓋而侍，王告童子：「眾",
    "T22n1425_018:0369c29": "人皆語，汝何故默然不言。今月盛滿應詣何",
    "T22n1425_018:0370a01": "處，得長養善根？」童子白王：「世尊今在我菴婆",
    "T22n1425_018:0370a02": "羅園中，與千二百五十比丘共在彼住。若往",
    "T22n1425_018:0370a03": "彼者，可長養善根。」王即可其所言，便告耆舊",
    "T22n1425_018:0370a04": "童子：「汝速嚴駕五百牸象，一一象上載一夫",
    "T22n1425_018:0370a05": "人。」時耆舊童子即如教嚴駕，嚴駕訖往白王",
    "T22n1425_018:0370a06": "言：「嚴駕已辦，宜知是時。」時阿闍世王與五",
    "T22n1425_018:0370a07": "百夫人，夜半時執炬燈明前後圍繞，出王舍",
    "T22n1425_018:0370a08": "城，詣菴婆羅園。欲到園門時，諸比丘皆悉",
    "T22n1425_018:0370a09": "坐禪，王即悚然，顧謂童子：「汝云有千二百五",
    "T22n1425_018:0370a10": "十比丘在汝園中。云何如是大眾寂然無聲？",
    "T22n1425_018:0370a11": "汝將無欺誑我耶？」童子報言：「實不欺王，但當",
    "T22n1425_018:0370a12": "直前。」童子即指示言：「此大堂中燃燈明處，",
    "T22n1425_018:0370a13": "世尊當中坐，威德特尊巍巍無上，猶如牛王",
    "T22n1425_018:0370a14": "在牛群中；如師子王在眾獸中；如雪山六牙",
    "T22n1425_018:0370a15": "白象王在象群中；猶如恒河深淵澄靜無聲，",
    "T22n1425_018:0370a16": "大眾默然亦復如是。又如大海無量水歸，世",
    "T22n1425_018:0370a17": "尊大眾功德無量亦復如是。」爾時阿闍世王",
    "T22n1425_018:0370a18": "小復前行，下乘步進至佛所，遶佛大眾三匝",
    "T22n1425_018:0370a19": "而住，語童子言：「世尊大眾寂然清淨功德成",
    "T22n1425_018:0370a20": "就，願使我子優陀夷跋陀功德成就，亦得如",
    "T22n1425_018:0370a21": "是。」佛告大王：「隨所求願皆當得之。」時王敷座，",
    "T22n1425_018:0370a22": "請佛令坐。佛語：「大王自坐，佛自有座。」時王頭",
    "T22n1425_018:0370a23": "面禮佛足，禮佛足已却坐一面，白佛言：「世尊！",
    "T22n1425_018:0370a24": "欲有所問，唯願聽許。」佛告大王：「恣所欲問，當",
    "T22n1425_018:0370a25": "為汝說。」王白佛言：「世尊！此中種種工師於佛",
    "T22n1425_018:0370a26": "法中出家，可現世得沙門果不？」如《現法沙門",
    "T22n1425_018:0370a27": "果經》中廣說。爾時說法經久，諸夫人著寶瓔",
    "T22n1425_018:0370a28": "珞重故，各各解置座前。時阿闍世王有殺父",
    "T22n1425_018:0370a29": "罪故，心常驚怖，聞城中鼓聲吹貝聲、象聲、馬",
    "T22n1425_018:0370b01": "聲，王大怖畏，即告諸夫人：「可還入城！可還",
    "T22n1425_018:0370b02": "入城！」夫人去速。忘不取瓔珞。還宮中已，到",
    "T22n1425_018:0370b03": "明清旦，王大夫人欲著瓔珞求覓不得，著衣",
    "T22n1425_018:0370b04": "人言：「昨來倉卒恐忘在彼。」如是諸夫人皆云：",
    "T22n1425_018:0370b05": "「忘瓔珞如是眾多，若白王者王或嫌責。」爾時",
    "T22n1425_018:0370b06": "有青衣白王言：「諸夫人昨夜還速多忘瓔珞。」",
    "T22n1425_018:0370b07": "時有外道婆羅門，是王師，共王在坐，即語王",
    "T22n1425_018:0370b08": "言：「若忘在彼，諸沙門皆當藏去，假令往求會",
    "T22n1425_018:0370b09": "不可得。」時王遣可信人試往推求，見佛大眾",
    "T22n1425_018:0370b10": "儼然而坐，及見諸夫人瓔珞悉在本處，日光",
    "T22n1425_018:0370b11": "照曜光焰赫然。即收持還，具以白王。王大歡",
    "T22n1425_018:0370b12": "喜言：「佛諸沙門真良福田，無貪無欲，特可信",
    "T22n1425_018:0370b13": "者，無過是眾，願常在我國中，我當盡形供養。」",
    "T22n1425_018:0370b14": "王即告諸夫人：「是汝瓔珞各各還取，不得雜",
    "T22n1425_018:0370b15": "亂競取好者。」諸比丘聞王外道師作是語，以",
    "T22n1425_018:0370b16": "是因緣，往白世尊，佛告諸比丘：「寶悉現在不",
    "T22n1425_018:0370b17": "取，已生人謗，況復取者。從今日後不聽取",
    "T22n1425_018:0370b18": "寶。」",
    "T22n1425_018:0370b19": "復次佛住毘舍離，廣說如上。爾時梨昌童子",
    "T22n1425_018:0370b20": "著雜寶腰帶，價直千萬，乘駟馬車出城遊戲，",
    "T22n1425_018:0370b21": "寶帶重滑不覺墮地。時有比丘從後而來，見",
    "T22n1425_018:0370b22": "寶帶在地，即呼言：「童子！童子！取汝寶帶。」車聲",
    "T22n1425_018:0370b23": "響故，童子不聞。是比丘恐後人得故，在邊立",
    "T22n1425_018:0370b24": "住。童子前行乃覺失帶，即馳車還，遙見比丘，",
    "T22n1425_018:0370b25": "即便問言：「汝於後來，頗見帶不？」比丘答言：",
    "T22n1425_018:0370b26": "「我見有帶，向遙喚汝，汝自不聞。」童子即復問",
    "T22n1425_018:0370b27": "言：「為在何處？」答言：「在此。」童子即前取帶。帶腰",
    "T22n1425_018:0370b28": "已，便捉比丘痛打手脚令熟，種種嫌罵言：「若",
    "T22n1425_018:0370b29": "我不還者，汝持帶去。」諸比丘以是因緣，往白",
    "T22n1425_018:0370c01": "世尊，佛言：「不取已生過患，況當取者。」",
    "T22n1425_018:0370c02": "復次佛住毘舍離，廣說如上。爾時比丘在蘇",
    "T22n1425_018:0370c03": "河上脫衣洗浴，時有梨車童子，亦詣河浴即",
    "T22n1425_018:0370c04": "脫耳環，以衣覆上，入水而浴。浴已上岸著衣，",
    "T22n1425_018:0370c05": "忘環而去。比丘後出見此耳環，即遙呼言：「童",
    "T22n1425_018:0370c06": "子！童子！耳環在地。」童子去疾不聞其喚，行漸",
    "T22n1425_018:0370c07": "漸遠覺耳無環，即便還覓。遙問比丘言：「見",
    "T22n1425_018:0370c08": "我耳環不？」比丘答言：「耳環在此，我向見已，即",
    "T22n1425_018:0370c09": "遙喚汝，但汝去疾不聞喚聲。」時童子言：「今在",
    "T22n1425_018:0370c10": "何處？」答言：「在此。」童子即取耳環，著已捉比丘",
    "T22n1425_018:0370c11": "反覆熟打，罵言：「如是如是子，我若不來，汝",
    "T22n1425_018:0370c12": "當持我環去。」諸比丘以是因緣，往白世尊，佛",
    "T22n1425_018:0370c13": "告諸比丘：「不取寶已生過患，況復取者。」",
    "T22n1425_018:0370c14": "復次佛住迦維羅衛國釋氏尼俱律樹園，廣",
    "T22n1425_018:0370c15": "說如上。時有釋子飯諸比丘，與諸宗親共行",
    "T22n1425_018:0370c16": "食，著金釧重行食不便，即脫釧置比丘脚邊",
    "T22n1425_018:0370c17": "而作是言：「此釧置阿闍梨足邊。」比丘食已，捨",
    "T22n1425_018:0370c18": "起，後人見之，即便持去。是釋子行食訖已，即",
    "T22n1425_018:0370c19": "便還歸，忘不取釧。還家已乃覺無釧，便還本",
    "T22n1425_018:0370c20": "處求索不見。即復覓所寄比丘，見已白言：「阿",
    "T22n1425_018:0370c21": "闍梨！還我向所寄釧。」比丘答言：「我憶汝寄釧，",
    "T22n1425_018:0370c22": "故在本處，我不取來。」釋子言：「我寄不得所而",
    "T22n1425_018:0370c23": "失此釧。」心中不悅，即往佛所，頭面禮足，即",
    "T22n1425_018:0370c24": "白佛言：「我向以釧寄某比丘，不為掌視而今",
    "T22n1425_018:0370c25": "失之。」佛為釋子隨順說法，示教利喜，發歡喜",
    "T22n1425_018:0370c26": "心而去。去不久，佛言：「呼彼比丘來。」即呼來",
    "T22n1425_018:0370c27": "已，佛問比丘：「汝實爾不？」答言：「實爾。」佛告比",
    "T22n1425_018:0370c28": "丘：「汝若受人寄者，當為掌視。若不為受者，當",
    "T22n1425_018:0370c29": "言不受。汝云何受人寄物而不為掌？從今日",
    "T22n1425_018:0371a01": "後聽園內，若寶、若名寶，若自取、若使人取舉。」",
    "T22n1425_018:0371a02": "佛告諸比丘：「依止迦維羅衛住者皆悉令",
    "T22n1425_018:0371a03": "集，以十利故與諸比丘制戒，乃至已聞者",
    "T22n1425_018:0371a04": "當重聞。若比丘，若寶、若名寶，園內若自取、若",
    "T22n1425_018:0371a05": "使人取，除餘時，波夜提。餘時者，比丘若寶、若",
    "T22n1425_018:0371a06": "名寶，若自取、若使人取，作是念：『有主求者與。』",
    "T22n1425_018:0371a07": "是名餘時。」比丘者，如上說。園內者，塔園內、僧",
    "T22n1425_018:0371a08": "園內。寶者，已成器，所謂天冠、寶蓋、瓔珞、拂柄、",
    "T22n1425_018:0371a09": "寶屐，如是等寶所成器也。名寶者，錢、金、銀、真",
    "T22n1425_018:0371a10": "珠、琉璃、珂貝、珊瑚、琥珀、頗瓈、赤寶銅、赤銅、鉛",
    "T22n1425_018:0371a11": "錫、白鑞、鐵等。取者，淨者得自手取，若不淨者",
    "T22n1425_018:0371a12": "使淨人取。波夜提者，如上說。餘時者，若塔園",
    "T22n1425_018:0371a13": "內、若僧園內，若見有寶、若名寶，若淨者自取，",
    "T22n1425_018:0371a14": "若不淨者使人取舉。作是念：「有主求當與。」作",
    "T22n1425_018:0371a15": "如是念不異。若佛生時、大會得道時、轉法輪",
    "T22n1425_018:0371a16": "時、阿難羅睺羅大會時，爾時諸人若忘衣及",
    "T22n1425_018:0371a17": "嚴身具種種諸物，比丘忘衣鉢等物，若比丘",
    "T22n1425_018:0371a18": "見者當取，取應唱令問：「此是誰物？」若是主者",
    "T22n1425_018:0371a19": "與，若無識者，應懸著柱上顯現處，令人見之。",
    "T22n1425_018:0371a20": "若有人言：「此是我物。」應問言：「汝何處失？」答相",
    "T22n1425_018:0371a21": "應者應與。若無人識者，應停至三月已。若",
    "T22n1425_018:0371a22": "塔園中得者，即作塔用。若僧園中得者，當作",
    "T22n1425_018:0371a23": "四方僧物用。若是貴重物，寶瓔珞金銀者，",
    "T22n1425_018:0371a24": "爾時不得露現，唱令得寶。比丘應審諦數看，",
    "T22n1425_018:0371a25": "有何相貌？然後乃舉。若有人來問：「我忘寶物，",
    "T22n1425_018:0371a26": "有見者不？」比丘爾時應問：「汝何處忘？汝寶有",
    "T22n1425_018:0371a27": "何相貌？」若不相應者，應語言：「此僧伽藍廣大，",
    "T22n1425_018:0371a28": "汝為可廣求。」若相應者，應出寶，示言：「長壽！此",
    "T22n1425_018:0371a29": "是汝物不？」若言：「是」。比丘不得於一人前與，應",
    "T22n1425_018:0371b01": "集眾多人，教言：「汝歸依佛法僧，若世尊不制",
    "T22n1425_018:0371b02": "戒者，汝眼看猶不可得。」若言：「我此寶邊更有",
    "T22n1425_018:0371b03": "餘物。」應言：「長壽！我正得此，更不見餘物。」應",
    "T22n1425_018:0371b04": "語言：「汝是惡人，汝但得此已為過多，云何方",
    "T22n1425_018:0371b05": "欲更索餘物謗人？若世尊不制戒者，汝不見",
    "T22n1425_018:0371b06": "此物。」若如是猶復不了者，應將至優婆塞邊，",
    "T22n1425_018:0371b07": "應作是言：「我本正得此物，盡以還歸，而今",
    "T22n1425_018:0371b08": "方見誣謗。」爾時優婆塞應罵言：「如是如是子！",
    "T22n1425_018:0371b09": "汝得此物已為過多，而今反謗比丘。汝但去！",
    "T22n1425_018:0371b10": "我當與汝作對料理此事。」若無有人來者，",
    "T22n1425_018:0371b11": "至三年，如上隨所得處，當界用之。若比丘",
    "T22n1425_018:0371b12": "入聚落，見地遺物不應取。若有人取與比丘，",
    "T22n1425_018:0371b13": "得受與者，即是施主故無罪。若比丘入聚落，",
    "T22n1425_018:0371b14": "見有遺衣物，或風吹來者不得，便作糞掃",
    "T22n1425_018:0371b15": "衣想取。若曠路無人，見有衣物應取，若見衣",
    "T22n1425_018:0371b16": "上有寶，應以脚躡斷棄之持去。去時不應隱",
    "T22n1425_018:0371b17": "藏，應露捉使人見之。若衣上有穢污，為人所",
    "T22n1425_018:0371b18": "賤者，得覆以持去。若取時不覺衣裏有寶物",
    "T22n1425_018:0371b19": "者，還至住處見已，應與淨人知，掌作醫藥",
    "T22n1425_018:0371b20": "直。若出聚落時，若道中見衣，衣上有久塵",
    "T22n1425_018:0371b21": "土當取，取已不得覆藏，當露現持去。若有主",
    "T22n1425_018:0371b22": "逐比丘，應語：「長壽！何故走？」答言：「我失衣。」應",
    "T22n1425_018:0371b23": "言：「此是汝衣不？」若言：「是。」者應還，應作是教言：",
    "T22n1425_018:0371b24": "「汝當歸佛法僧，若世尊不制戒者，汝設見此",
    "T22n1425_018:0371b25": "衣，亦不可得。」若故壞僧坊，欲更治掘地起",
    "T22n1425_018:0371b26": "基得寶藏者，若淨人不可信者，應當白王，王",
    "T22n1425_018:0371b27": "言：「此物應入我，我今施比丘作功德。」即名",
    "T22n1425_018:0371b28": "施主。若已用半、半在，王言：「汝何以用我物？若",
    "T22n1425_018:0371b29": "已用者止，在者送來。」比丘應送在者還。王若",
    "T22n1425_018:0371c01": "言：「何以用我物？盡送來。」比丘已用物者，應用",
    "T22n1425_018:0371c02": "僧物還，若僧無物應乞物還。若言：「已用者止，",
    "T22n1425_018:0371c03": "功德屬我。」即名彼用。若治故塔得金銀寶",
    "T22n1425_018:0371c04": "物，若淨人不可信者，當白王；淨人可信者",
    "T22n1425_018:0371c05": "得取，停至三年。三年已，應用作塔事種種用。",
    "T22n1425_018:0371c06": "若王家覺，問比丘言：「汝此中得寶藏不？」應答",
    "T22n1425_018:0371c07": "言：「得。」若已用者應答言：「得已用作此塔。」王言：",
    "T22n1425_018:0371c08": "「已作者止，此功德屬我。」若已用半、半在者，王",
    "T22n1425_018:0371c09": "言：「已用者止，在者歸我。」在者應與王。若王言：",
    "T22n1425_018:0371c10": "「汝不知地中寶物應屬我耶？汝何以用？盡還",
    "T22n1425_018:0371c11": "我來。」比丘爾時應以塔物還。若塔無物者，應",
    "T22n1425_018:0371c12": "為塔乞物還。若王問言：「佛法戒律中云何？」比",
    "T22n1425_018:0371c13": "丘應答言：「佛法中若塔地中得物，即作塔用。",
    "T22n1425_018:0371c14": "若僧地中得物，即作僧用。」王若言：「從佛法用",
    "T22n1425_018:0371c15": "者。」無罪。若寶藏上有鐵券姓名，若彼王問：「諸",
    "T22n1425_018:0371c16": "大德！見寶藏上有如是姓名不？」比丘應答言：",
    "T22n1425_018:0371c17": "「見，已用作塔成。」若彼言：「此是我家先人物，汝",
    "T22n1425_018:0371c18": "何以用？用者應還我。」若言：「已作塔成者，功",
    "T22n1425_018:0371c19": "德屬我。」無罪。「若已用半，半在者還我。」比丘爾",
    "T22n1425_018:0371c20": "時應還在者。若言：「汝何以用我家先人物？一",
    "T22n1425_018:0371c21": "切盡還我來。」爾時應盡還，若塔有物應用還，",
    "T22n1425_018:0371c22": "若無者乞還。若言：「此先人物，先人已死，此功",
    "T22n1425_018:0371c23": "德即屬彼者。」無罪。作新僧伽藍、作新塔得物",
    "T22n1425_018:0371c24": "亦復如是，是故說。",
    "T22n1425_018:0371c25": "佛住王舍城，廣說如上。王舍城有三溫泉：王",
    "T22n1425_018:0371c26": "溫泉、比丘溫泉、象溫泉。王溫泉者，王、王",
    "T22n1425_018:0371c27": "後宮夫人，及佛、諸比丘浴。比丘溫泉者，佛、比",
    "T22n1425_018:0371c28": "丘僧浴。象溫泉者，象及一切人浴。爾時諸比",
    "T22n1425_018:0371c29": "丘入王溫泉浴，時王以油塗身，欲入溫泉浴，",
    "T22n1425_018:0372a01": "問泉監言：「溫泉空不？」泉監答言：「泉中不空，有",
    "T22n1425_018:0372a02": "諸比丘浴。」王言：「聽諸比丘浴訖，我今先詣世",
    "T22n1425_018:0372a03": "尊，還當浴。」到世尊所，頭面禮足已，還復問監",
    "T22n1425_018:0372a04": "言：「池中空未？」答言：「未空。」如是至三，猶有比",
    "T22n1425_018:0372a05": "丘洗浴不止。王言：「聽浴，勿喚令出，我當還宮",
    "T22n1425_018:0372a06": "中浴。」諸人聞已，皆嫌責言：「沙門釋子自言：『善",
    "T22n1425_018:0372a07": "好有德。』而固池中不令大王得浴。」諸比丘聞",
    "T22n1425_018:0372a08": "已，以是因緣往白世尊。佛語諸比丘：「何處有",
    "T22n1425_018:0372a09": "王盡能忍是？從今日不聽浴。」",
    "T22n1425_018:0372a10": "復次佛住舍衛城，廣說如上。爾時世尊制",
    "T22n1425_018:0372a11": "戒不聽浴，諸比丘不得浴故身垢污臭。爾時",
    "T22n1425_018:0372a12": "世尊為諸大眾說法，諸比丘在下風處坐，恐",
    "T22n1425_018:0372a13": "污臭熏諸梵行人故。佛知而故問：「諸比丘！",
    "T22n1425_018:0372a14": "何故獨一處坐，似如恨人？」諸比丘白佛言：「世",
    "T22n1425_018:0372a15": "尊制戒不聽浴故身垢污臭，恐熏梵行人，",
    "T22n1425_018:0372a16": "故在下風而住。」佛言：「從今日後聽半月一浴。」",
    "T22n1425_018:0372a17": "復次佛住舍衛城，廣說如上。爾時諸比丘春",
    "T22n1425_018:0372a18": "月熱，不得洗故身體痒悶。諸比丘以是因",
    "T22n1425_018:0372a19": "緣往白世尊，佛言：「從今日後聽熱時二月半",
    "T22n1425_018:0372a20": "得浴，春後一月半、夏初一月，是名二月半。」",
    "T22n1425_018:0372a21": "復次佛住舍衛城安居竟，與諸比丘往憍薩",
    "T22n1425_018:0372a22": "羅國人間遊行，道中草木深邃，下則熱氣所",
    "T22n1425_018:0372a23": "吸，上則為日所炙，大生苦惱。馳走向水，",
    "T22n1425_018:0372a24": "如鹿赴池。佛知而故問，諸比丘具說上事，以",
    "T22n1425_018:0372a25": "如是苦故，諸比丘競走赴水，佛言：「從今日",
    "T22n1425_018:0372a26": "後聽行時得浴。」",
    "T22n1425_018:0372a27": "復次佛住舍衛城，廣說如上。有五事利益故，",
    "T22n1425_018:0372a28": "世尊五日一行諸比丘房。有比丘病疥𭼦，佛",
    "T22n1425_018:0372a29": "知而故問：「比丘汝調適不？」答言：「不調適，我病",
    "T22n1425_018:0372b01": "疥𭼦痒，得數數浴便樂。世尊制戒不得浴，是",
    "T22n1425_018:0372b02": "故不樂。」佛言：「從今日聽病比丘浴。」",
    "T22n1425_018:0372b03": "復次佛住曠野精舍，廣說如上。爾時營事比",
    "T22n1425_018:0372b04": "丘輦泥輦塼，作種種作事，不敢浴故，即便持",
    "T22n1425_018:0372b05": "臥。明日清旦脚上有泥土處，佛知而故問：「比",
    "T22n1425_018:0372b06": "丘！汝脚上何故泥處」？答言：「世尊！我營事泥",
    "T22n1425_018:0372b07": "污身，畏犯戒故不敢浴，是故脚有泥土。」佛",
    "T22n1425_018:0372b08": "言：「從今日聽作時浴。」",
    "T22n1425_018:0372b09": "復次佛住舍衛城，廣說如上。爾時諸比丘值",
    "T22n1425_018:0372b10": "大風起，塵土坌身，復值天雨，諸比丘不敢浴",
    "T22n1425_018:0372b11": "故，即便持臥。明日清旦問訊世尊，佛知而故",
    "T22n1425_018:0372b12": "問：「比丘汝身上何以垢污如是？」答言：「世尊！昨",
    "T22n1425_018:0372b13": "日風吹塵土坌身，復值天雨，不敢浴故，身上",
    "T22n1425_018:0372b14": "有垢污。」佛言：「從今日聽大風時浴。」",
    "T22n1425_018:0372b15": "復次佛住舍衛城，廣說如上。爾時天晴有少",
    "T22n1425_018:0372b16": "雲起，須臾大雨，佛告諸比丘：「此是閻浮提最",
    "T22n1425_018:0372b17": "初吉雨，汝等應雨中洗浴，能除身中諸病瘡",
    "T22n1425_018:0372b18": "癬。」諸比丘心疑：「世尊制戒不得浴，我等云何",
    "T22n1425_018:0372b19": "當浴？」佛言：「從今日後聽雨時浴。」佛告諸比丘：",
    "T22n1425_018:0372b20": "「依止舍衛城比丘盡集，以十利故與諸比丘",
    "T22n1425_018:0372b21": "制戒，乃至已聞者當重聞。若比丘減半月",
    "T22n1425_018:0372b22": "浴，除餘時，波夜提。餘時者，春後一月半，夏初",
    "T22n1425_018:0372b23": "一月，是二月半是熱時；病時、作時、風時、雨時、",
    "T22n1425_018:0372b24": "行時，是名餘時。」比丘者，如上說。半月者，若十",
    "T22n1425_018:0372b25": "五日浴，數滿十五日復應浴。若十四日、十",
    "T22n1425_018:0372b26": "三、十二、十一、十、九、八、七、六、五、四、三、二、一日浴，",
    "T22n1425_018:0372b27": "應從浴日數，要滿十五日乃應更浴。除餘時",
    "T22n1425_018:0372b28": "者，世尊說無罪。熱時者，春後一月半、夏初一",
    "T22n1425_018:0372b29": "月，是二月半名熱時；不得取前後，當取現",
    "T22n1425_018:0372c01": "在。病時者，若比丘癬、疥𭼦、癰痤，如是種種病，",
    "T22n1425_018:0372c02": "須浴得適意者聽浴，是名病時；不得取前",
    "T22n1425_018:0372c03": "後，當取現在。作時者，若僧一切作時，比丘",
    "T22n1425_018:0372c04": "作泥作治房舍，若通水溝，若抒井、若泥房舍、",
    "T22n1425_018:0372c05": "若掃地、若洗浴和尚阿闍梨，乃至掃塔院僧",
    "T22n1425_018:0372c06": "院，下至五六動掃菷，得名作時，浴無罪；",
    "T22n1425_018:0372c07": "不得取前後，當取現在。風時者，若比丘風吹",
    "T22n1425_018:0372c08": "塵土坌身，得洗浴無罪；不得取前後，當取現",
    "T22n1425_018:0372c09": "在。雨時者，若天雨洗浴無罪；不得取前後，當",
    "T22n1425_018:0372c10": "取現在。行時者，三由延、二由延，下至一拘盧",
    "T22n1425_018:0372c11": "舍，若來若去，是名行時，洗浴無罪；不得取前",
    "T22n1425_018:0372c12": "後，當取現在。波夜提者，如上說。若比丘無",
    "T22n1425_018:0372c13": "上諸時，當作陶家浴法，先洗兩髀兩脚，後洗",
    "T22n1425_018:0372c14": "頭面腰背臂肘胸腋，是故說。",
    "T22n1425_018:0372c15": "然火過三宿，　　與欲入聚落，",
    "T22n1425_018:0372c16": "謗經擯同止，　　沙彌三色衣，",
    "T22n1425_018:0372c17": "取寶半月浴，　　第五跋渠竟。",
    "T22n1425_018:0372c18": "佛住毘舍離，廣說如上。爾時尊者優陀夷行",
    "T22n1425_018:0372c19": "道渴極，入聚落從女人索水：「姊妹！施我水。」",
    "T22n1425_018:0372c20": "女人即以水與之。水中有蟲，優陀夷見已，",
    "T22n1425_018:0372c21": "作是念：「我但飲此無蟲處。」飲時蟲隨水入",
    "T22n1425_018:0372c22": "口，飲已心生疑，即以是因緣，往白世尊。佛",
    "T22n1425_018:0372c23": "言：「汝云何知水有蟲而飲？此非法、非律、非如",
    "T22n1425_018:0372c24": "佛教，不可以是長養善法。從今日後知水有",
    "T22n1425_018:0372c25": "蟲，不得飲。」",
    "T22n1425_018:0372c26": "復次佛住舍衛城，廣說如上。時南方波羅脂",
    "T22n1425_018:0372c27": "國有二比丘，共伴來詣舍衛，問訊世尊。中路",
    "T22n1425_018:0372c28": "渴乏無水，前到一井。一比丘汲水便飲，一比",
    "T22n1425_018:0372c29": "丘看水見蟲，不飲。飲水比丘問伴比丘言：「汝",
    "T22n1425_018:0373a01": "何不飲？」答言：「世尊制戒不得飲蟲水。此水有",
    "T22n1425_018:0373a02": "蟲，是故不飲。」飲水比丘復重勸言：「長老！汝但",
    "T22n1425_018:0373a03": "飲水，勿令渴死不得見佛。」答言：「我寧喪身，不",
    "T22n1425_018:0373a04": "毀佛戒。」作是語已，遂便渴死。飲水比丘漸漸",
    "T22n1425_018:0373a05": "往到佛所，頭面禮足却住一面。佛知而故問：",
    "T22n1425_018:0373a06": "「比丘！汝從何來？」答言：「我從波羅脂國來。」佛言：",
    "T22n1425_018:0373a07": "「比丘！汝有伴不？」答言：「有二人為伴，道中渴乏",
    "T22n1425_018:0373a08": "無水到一井，井水有蟲，我即飲之，因水氣力",
    "T22n1425_018:0373a09": "得奉覲世尊。彼守戒不飲，即便渴死。」佛言：",
    "T22n1425_018:0373a10": "「癡人！汝不見我，謂得見我，彼死比丘已先見",
    "T22n1425_018:0373a11": "我。若比丘放逸懈怠不攝諸根，如是比丘雖",
    "T22n1425_018:0373a12": "共我一處，彼離我遠；彼雖見我，我不見彼。若",
    "T22n1425_018:0373a13": "有比丘在海彼岸，能不放逸精進不懈，撿攝",
    "T22n1425_018:0373a14": "諸根，雖去我遠我常見彼，彼常近我。」佛告比",
    "T22n1425_018:0373a15": "丘：「此是惡事，非法、非律、非如佛教，不可以",
    "T22n1425_018:0373a16": "是長養善法，從今日後知水有蟲，不得飲。」佛",
    "T22n1425_018:0373a17": "告諸比丘：「依止舍衛城比丘盡集，以十利故",
    "T22n1425_018:0373a18": "與諸比丘制戒，乃至已聞者當重聞。若比丘",
    "T22n1425_018:0373a19": "知水有蟲，飲者，波夜提。」比丘者，如上說。知者，",
    "T22n1425_018:0373a20": "若自知、若從他聞。蟲者，非魚鼈失收摩羅",
    "T22n1425_018:0373a21": "等。謂小小倒孑諸蟲，乃至極細微形眼所見",
    "T22n1425_018:0373a22": "者。水者，十種，如上說。飲者，齊入腹。波夜提",
    "T22n1425_018:0373a23": "者。如上說。比丘受具足已，要當畜漉水囊，應",
    "T22n1425_018:0373a24": "法澡盥。比丘行時應持漉水囊，若無者，下至",
    "T22n1425_018:0373a25": "受持欝多羅僧一角頭，看水時不應以天眼",
    "T22n1425_018:0373a26": "觀。亦不得使闇眼人看，下至能見掌中細文",
    "T22n1425_018:0373a27": "者得使看水。看水時不得厭課，當至心看，不",
    "T22n1425_018:0373a28": "得太速、不得太久，當如大象一迴頃、若載竹",
    "T22n1425_018:0373a29": "車一迴頃，無蟲應用。若有蟲者，應漉用。水有",
    "T22n1425_018:0373b01": "三階，下、中、上：若下分無蟲，中分、上分有蟲者，",
    "T22n1425_018:0373b02": "應取下分無蟲水用；若中分無蟲，上分下分",
    "T22n1425_018:0373b03": "有蟲者，應取中分水用；若上分無蟲，應取上",
    "T22n1425_018:0373b04": "分水用。若上分有蟲者，應以手拍水，令蟲入",
    "T22n1425_018:0373b05": "水底已取用。若三分盡有蟲者，爾時應漉水",
    "T22n1425_018:0373b06": "用。若水中蟲極細微者，不得就用洗手面及",
    "T22n1425_018:0373b07": "大小行。若檀越家請比丘食，爾時應問：「汝漉",
    "T22n1425_018:0373b08": "水未？」若言：「未漉。」應看前人是可信者，應教漉",
    "T22n1425_018:0373b09": "水。若不可信者，不得語令漉，莫傷殺蟲。比丘",
    "T22n1425_018:0373b10": "應自漉用，蟲水應著自器中，應問：「從何處取",
    "T22n1425_018:0373b11": "水？」隨來處還送蟲水瀉中。若先取水處遠者，",
    "T22n1425_018:0373b12": "若見有池水，七日內不消盡者，得以蟲水著",
    "T22n1425_018:0373b13": "中。若無池水者，當器中盛水持來養之。若天",
    "T22n1425_018:0373b14": "大雨有瀑流水，以蟲瀉中，作是念言：「汝",
    "T22n1425_018:0373b15": "入大海去。」若比丘道中行渴須水，到井取水",
    "T22n1425_018:0373b16": "時當細看，無蟲得用。若有蟲者，當如上法淨",
    "T22n1425_018:0373b17": "漉得用。若知水有蟲，不得持汲水罐器繩",
    "T22n1425_018:0373b18": "借人。若池水汪水，當看已用。若見有蟲者，",
    "T22n1425_018:0373b19": "不得唱言：「長老！此水有蟲有蟲。」令前人生疑",
    "T22n1425_018:0373b20": "不樂。若前人問言：「此水有蟲不？」應答言：「長",
    "T22n1425_018:0373b21": "老自看。」若知識同和上、阿闍梨者應語：「此",
    "T22n1425_018:0373b22": "水有蟲，當漉水用。」若有蟲無蟲想用，越毘",
    "T22n1425_018:0373b23": "尼罪。若無蟲有蟲想，越毘尼。若有蟲有蟲想",
    "T22n1425_018:0373b24": "用，波夜提。若無蟲無蟲想用，無罪。是故說。",
    "T22n1425_018:0373b25": "佛住舍衛城，廣說如上。爾時尊者阿難名字",
    "T22n1425_018:0373b26": "吉具足、性吉具足、家吉具足。此三事故，為世",
    "T22n1425_018:0373b27": "人所重。每至吉日，若入新舍嫁娶穿耳時，恒",
    "T22n1425_018:0373b28": "先請阿難。時有一家請尊者阿難食，有一外",
    "T22n1425_018:0373b29": "道出家人，黑色青眼大腹，來阿難所索食。阿",
    "T22n1425_018:0373c01": "難即與。手掬噉已，以手拭身而去。復有一外",
    "T22n1425_018:0373c02": "道來，問言：「汝何處得食？」答言：「我從此剃髮居",
    "T22n1425_018:0373c03": "士邊得。」阿難聞此語已心不悅，後來乞者不",
    "T22n1425_018:0373c04": "與。阿難以是因緣，往白世尊。佛語阿難：「此人",
    "T22n1425_018:0373c05": "不識恩分，從今日不聽自手與無衣外道出",
    "T22n1425_018:0373c06": "家人食。」",
    "T22n1425_018:0373c07": "復次佛住舍衛城，廣說如上。爾時世尊四月",
    "T22n1425_018:0373c08": "一剃髮，世人聞佛剃髮故，送種種供養。時",
    "T22n1425_018:0373c09": "世飢儉，有五百人常隨世尊乞殘食。佛問阿",
    "T22n1425_018:0373c10": "難：「有殘食不？」答言：「有餅。」佛言：「分與乞食",
    "T22n1425_018:0373c11": "人。」阿難即付人人與一番，中有外道出家",
    "T22n1425_018:0373c12": "女，阿難捉餅與。時兩番相著去。彼得已共",
    "T22n1425_018:0373c13": "在一處食，作是言：「此餅乃極美好，但恨少，",
    "T22n1425_018:0373c14": "止得一番耳。」得兩番者，作是言：「我得兩",
    "T22n1425_018:0373c15": "番。」得一番者言：「阿難故當是汝婿，何故獨與",
    "T22n1425_018:0373c16": "汝兩番？」阿難聞已不悅，以是因緣具白世",
    "T22n1425_018:0373c17": "尊。佛言：「從今日不聽自手與無衣外道出家",
    "T22n1425_018:0373c18": "男女食。」諸比丘白佛言：「云何是外道不知恩",
    "T22n1425_018:0373c19": "分？」佛言：「不但今日不知恩分，過去世時已曾",
    "T22n1425_018:0373c20": "如是。如《仙人獼猴本生經》中廣說。」佛告諸比",
    "T22n1425_018:0373c21": "丘：「依止舍衛城住者盡集，以十利故與諸",
    "T22n1425_018:0373c22": "比丘制戒，乃至已聞者當重聞。若比丘，無衣",
    "T22n1425_018:0373c23": "外道出家男女自手與食，波夜提。」比丘者，如",
    "T22n1425_018:0373c24": "上說。無衣者，若無衣入有衣出、有衣入無衣",
    "T22n1425_018:0373c25": "出、有衣入有衣出、無衣入無衣出。出家者，外",
    "T22n1425_018:0373c26": "道出家，不蘭迦葉，乃至尼揵子。自手者，若",
    "T22n1425_018:0373c27": "手與手受、器與器受。食者，五正食、五雜正食。",
    "T22n1425_018:0373c28": "與者，波夜提。波夜提者，如上說。若比丘父母、",
    "T22n1425_018:0373c29": "兄弟、姊妹，在外道中出家來者，亦不得自手",
    "T22n1425_018:0374a01": "與食，當使淨人與食。若無淨人者，語令自取",
    "T22n1425_018:0374a02": "食。若恐外道噉盡者，應語言：「授與我來。」得",
    "T22n1425_018:0374a03": "已應隨意減取已，若著床机地上，應語言：「汝",
    "T22n1425_018:0374a04": "自取食。」若是親里外道，作是嫌言：「汝今便作",
    "T22n1425_018:0374a05": "旃陀羅遇我。」比丘應答言：「汝出家不得處，世",
    "T22n1425_018:0374a06": "尊制戒如是，汝若食者便食，若不食者隨意。」",
    "T22n1425_018:0374a07": "若比丘使外道作時，亦不得自手與食，當使",
    "T22n1425_018:0374a08": "淨人與。若無淨人，如上法與。若外道來索米",
    "T22n1425_018:0374a09": "䊩汁飯汁漿，亦不得自手與。若外道從眾僧",
    "T22n1425_018:0374a10": "中乞食，不得自手與，當放地與。若外道有信",
    "T22n1425_018:0374a11": "心，欲供養比丘，爾時亦不得自手與飲食，",
    "T22n1425_018:0374a12": "得使外道作飲食，得使授食。食已殘者與，與",
    "T22n1425_018:0374a13": "法如上說。是故說。",
    "T22n1425_018:0374a14": "佛住舍衛城，廣說如上。爾時尊者優陀夷，與",
    "T22n1425_018:0374a15": "知識婆羅門同村住。此婆羅門女出嫁，在異",
    "T22n1425_018:0374a16": "村住，遣信還白父言：「時時來看我，若尊不",
    "T22n1425_018:0374a17": "得來者，願令阿闍梨優陀夷時時來看我。」如",
    "T22n1425_018:0374a18": "前二不定中廣說，乃至佛語：「優陀夷！此是惡事。",
    "T22n1425_018:0374a19": "在家人尚知沙門儀法，汝等出家人云何不",
    "T22n1425_018:0374a20": "知應坐、不應坐處？此非法、非律、非如佛教，",
    "T22n1425_018:0374a21": "不可以是長養善法。」佛告諸比丘：「依止舍衛",
    "T22n1425_018:0374a22": "城住者皆悉令集，以十利故與諸比丘制戒，",
    "T22n1425_018:0374a23": "乃至已聞者當重聞。若比丘知食家婬處坐",
    "T22n1425_018:0374a24": "者，波夜提。若比丘知食家屏處坐者，波夜提。」",
    "T22n1425_018:0374a25": "比丘者，如上說。知者，若自知、若從他聞。食",
    "T22n1425_018:0374a26": "者，󰉓飯、麥飯、魚、肉，如是種種名為食。復有食",
    "T22n1425_018:0374a27": "名，眼識見色，起愛念生欲著，耳鼻舌身亦如",
    "T22n1425_018:0374a28": "是。復有食名，釜以蓋為食，臼以杵為食，㪶",
    "T22n1425_018:0374a29": "以斗為食，如是比皆名為食。復有食名，男子",
    "T22n1425_018:0374b01": "是女人食，女人是男子食。家者，婆羅門、剎利、",
    "T22n1425_018:0374b02": "毘舍、首陀羅家。婬處者，夫婦行欲處。坐者，共",
    "T22n1425_018:0374b03": "一處坐，波夜提。比丘者，如上說。知者，若自",
    "T22n1425_018:0374b04": "知、若從他人聞。食家者，如上說。屏處者，男女",
    "T22n1425_018:0374b05": "可行婬不羞處。復有名屏處，若闇中、若閉戶，",
    "T22n1425_018:0374b06": "皆名屏處。坐者，共一處坐，波夜提。波夜提",
    "T22n1425_018:0374b07": "者，如上說。若比丘與彼夫婦一處坐者，一波",
    "T22n1425_018:0374b08": "夜提。外比丘遙不見者，二波夜提。婬處坐、",
    "T22n1425_018:0374b09": "屏處坐、閉戶扇坐，外比丘遙不見者，二波",
    "T22n1425_018:0374b10": "夜提。若外比丘見，一波夜提。共門屋中坐亦",
    "T22n1425_018:0374b11": "如是。中庭若甘蔗聚障、若穀聚障、若牆障，",
    "T22n1425_018:0374b12": "亦如是。若有比丘伴，不犯。雖有眾多白衣伴，",
    "T22n1425_018:0374b13": "亦犯。一切是男無罪，一切是女無罪。是故說。",
    "T22n1425_018:0374b14": "佛住舍衛城，廣說如上。爾時憍薩羅大臣名",
    "T22n1425_018:0374b15": "彌尼剎利反叛，時波斯匿王集四種兵，選擇",
    "T22n1425_018:0374b16": "良日，與諸大臣椎鐘擊鼓，欲往討伐。爾時尊",
    "T22n1425_018:0374b17": "者難陀、優婆難陀往到軍前而立。王見已，即",
    "T22n1425_018:0374b18": "却蓋曲躬遙敬。時諸臣見已，即嫌言：「看是",
    "T22n1425_018:0374b19": "沙門釋子不知時，今大王欲討伐逆寇，當軍",
    "T22n1425_018:0374b20": "前立。又嫌大王將士眾，如是吉日求利見一",
    "T22n1425_018:0374b21": "剃髮沙門而便却蓋曲躬遙敬。」諸比丘聞已，",
    "T22n1425_018:0374b22": "以是因緣，往白世尊。佛言：「呼難陀、優波難陀",
    "T22n1425_018:0374b23": "來。」來已，佛問：「汝實爾不？」答言：「實爾。」佛告諸",
    "T22n1425_018:0374b24": "比丘：「何有一切諸王，皆得信心如是？從今日",
    "T22n1425_018:0374b25": "後不聽入軍中與相見。」佛告諸比丘：「依止舍",
    "T22n1425_018:0374b26": "衛城住者皆悉令集，以十利故與諸比丘",
    "T22n1425_018:0374b27": "制戒，乃至已聞者當重聞。若比丘觀軍發行，",
    "T22n1425_018:0374b28": "波夜提。」比丘者，如上說。軍發行者，執持戎器",
    "T22n1425_018:0374b29": "詣他國。軍有四種：象軍、馬軍、車軍、步軍。象軍",
    "T22n1425_018:0374c01": "者，四人護象足，是名象軍。馬軍者，八人護馬",
    "T22n1425_018:0374c02": "足，是名馬軍。車軍者，十六人護車，是名車",
    "T22n1425_018:0374c03": "軍。步軍者，三十二人執持兵仗，是名步軍。是",
    "T22n1425_018:0374c04": "名四種軍。若比丘於此四種軍，若觀一一軍，",
    "T22n1425_018:0374c05": "波夜提。若比丘欲觀軍，從聚落中往阿練若",
    "T22n1425_018:0374c06": "處、阿練若處往聚落中，下處至高、高處至下，",
    "T22n1425_018:0374c07": "覆處至露處、露處至覆處，往觀見者，波夜提。",
    "T22n1425_018:0374c08": "若比丘入聚落城邑道中，逢軍陣不作意見，",
    "T22n1425_018:0374c09": "無罪。若作心，舉頭下頭窺望欲見，見者，波",
    "T22n1425_018:0374c10": "夜提。若王出、若大象出時，街巷中窄滿，比丘",
    "T22n1425_018:0374c11": "爾時在一處住，不作意看，無罪。若作意欲看",
    "T22n1425_018:0374c12": "者，得越毘尼罪。若比丘看象馬牛等鬪，乃至",
    "T22n1425_018:0374c13": "雞鬪，得越毘尼罪。若軍來詣精舍，不作意看，",
    "T22n1425_018:0374c14": "無罪。若作意看，得越毘尼罪。下至人口諍，看",
    "T22n1425_018:0374c15": "者，越毘尼罪。是故說。",
    "T22n1425_018:0374c16": "佛住舍衛城，廣說如上。爾時憍薩羅國有剎利",
    "T22n1425_018:0374c17": "大臣名曰彌尼，叛逆不順。時波斯匿王遣大",
    "T22n1425_018:0374c18": "臣征人達多領四種兵，欲往討伐。爾時征人",
    "T22n1425_018:0374c19": "達多遣信白世尊言：「我今征行，願遣諸比丘",
    "T22n1425_018:0374c20": "為我說妙法。」於是世尊告阿難：「汝往軍中為",
    "T22n1425_018:0374c21": "征人達多說法。」阿難到已，大臣即為設種種",
    "T22n1425_018:0374c22": "供養。爾時六群比丘知為阿難設種種供養，",
    "T22n1425_018:0374c23": "復往軍中食已，又觀試兵處，見不能者因毀",
    "T22n1425_018:0374c24": "呰言：「汝等效人乘象，如似騎猪，費王飲食，",
    "T22n1425_018:0374c25": "以此入陣，必自喪身，又失王象。」若見能者，因",
    "T22n1425_018:0374c26": "讚歎言：「善能乘象，捉鉤甚工，左右迴轉明曉",
    "T22n1425_018:0374c27": "鬪法，應食官祿。以此入陣，能自濟身，又不失",
    "T22n1425_018:0374c28": "象。」若觀乘馬見不能者，便毀訾言：「汝效人",
    "T22n1425_018:0374c29": "乘馬，如似騎驢，費王飲食。以此入陣，必自喪",
    "T22n1425_018:0375a01": "身，又失王馬。」若見能者，便讚歎言：「汝善能",
    "T22n1425_018:0375a02": "乘馬，執轡甚工，左右迴轉皆有方便，應受王",
    "T22n1425_018:0375a03": "祿。以此入陣，必能濟身，又不失馬。」若觀乘車",
    "T22n1425_018:0375a04": "見不能者，毀訾言：「汝效人乘車，如上床法，",
    "T22n1425_018:0375a05": "費王飲食。以此入陣，必自喪身，又失王車。」若",
    "T22n1425_018:0375a06": "見能者，讚歎言：「工能執御，善於進退，左右迴",
    "T22n1425_018:0375a07": "轉甚有方便，應受王祿。以此入陣，必能濟身，",
    "T22n1425_018:0375a08": "又不失車。」若觀步軍見不能射者，便毀訾言：",
    "T22n1425_018:0375a09": "「效人執弓，似如拼毳，徒食官祿。以此入陣，",
    "T22n1425_018:0375a10": "必自喪身命，又失官弓。」見好射者，讚歎言：",
    "T22n1425_018:0375a11": "「平正美滿，實為工射，應受官祿。以此入陣，必",
    "T22n1425_018:0375a12": "自濟身，又不失弓。」觀持刀楯，見不能者，便",
    "T22n1425_018:0375a13": "毀訾言：「效人持楯，如捉布刀。以此入陣，必",
    "T22n1425_018:0375a14": "自喪身命，又失官仗。」若見能者，又讚歎言：",
    "T22n1425_018:0375a15": "「善用刀楯，至為巧能。以此入陣，必自全身，",
    "T22n1425_018:0375a16": "又不失王仗。」如是毀訾讚歎四種兵已，得毀",
    "T22n1425_018:0375a17": "訾者，各各怒曰：「何但彌尼剎利是我等怨，今",
    "T22n1425_018:0375a18": "此沙門亦復是賊，毀辱我等當共殺之。」得稱",
    "T22n1425_018:0375a19": "讚者語得毀者言：「此諸沙門皆是王種，或大",
    "T22n1425_018:0375a20": "臣種、或剎利種，皆本習兵法，明曉戰陣。」如彼",
    "T22n1425_018:0375a21": "所言：「汝等宜學而反怨彼，甚為大癡。」諸得",
    "T22n1425_018:0375a22": "毀者聞此語已，深自慚愧。尊者阿難見此事",
    "T22n1425_018:0375a23": "已，念曰：「我今宜去，若久住此，或生過患。」即",
    "T22n1425_018:0375a24": "還精舍。佛知而故問阿難：「汝已為征人達多",
    "T22n1425_018:0375a25": "說法訖耶？」阿難即以上事，具白世尊。佛言：「呼",
    "T22n1425_018:0375a26": "六群比丘來。」來已，佛問六群比丘：「汝實爾不？」",
    "T22n1425_018:0375a27": "答言：「實爾。」佛言：「此是惡事，非法、非律、非如",
    "T22n1425_018:0375a28": "佛教，不可以是長養善法。從今日後有因緣",
    "T22n1425_018:0375a29": "聽入軍中三宿。」佛告諸比丘：「依止舍衛城",
    "T22n1425_018:0375b01": "住者皆悉令集，以十利故與諸比丘制戒，",
    "T22n1425_018:0375b02": "乃至已聞者當重聞。若比丘有因緣，得到軍",
    "T22n1425_018:0375b03": "中三宿。若過者，波夜提。」比丘者，如上說。因",
    "T22n1425_018:0375b04": "緣者，若僧事、塔事、私己事。軍者，如上說。三宿",
    "T22n1425_018:0375b05": "者，極齊三宿。若過者，波夜提。波夜提者，如",
    "T22n1425_018:0375b06": "上說。若比丘一夜時在步軍，二夜在象軍，三",
    "T22n1425_018:0375b07": "夜在馬軍，四夜在車軍中宿者，波夜提。若一",
    "T22n1425_018:0375b08": "夜在象軍，二夜在馬軍，三夜在車軍，四夜在",
    "T22n1425_018:0375b09": "步軍中宿者，波夜提。若一夜在馬軍，二夜",
    "T22n1425_018:0375b10": "在車軍，三夜在弓軍，四夜在槊軍中宿者，",
    "T22n1425_018:0375b11": "波夜提。若一夜在車軍，二夜在弓軍，三夜在",
    "T22n1425_018:0375b12": "矛軍，四夜在刀軍中宿者，波夜提。若一夜在",
    "T22n1425_018:0375b13": "弓軍，二夜在槊軍，三夜在刀軍，四夜在外",
    "T22n1425_018:0375b14": "邏軍中宿者，波夜提。若一夜在矛軍，二夜",
    "T22n1425_018:0375b15": "在刀軍，三夜外邏軍，四夜離見聞處，無罪。",
    "T22n1425_018:0375b16": "若為塔、為僧營事不訖，應離軍一宿已，得更",
    "T22n1425_018:0375b17": "宿。若城邑遠不能往者，應離軍見聞處宿，宿",
    "T22n1425_018:0375b18": "時應語軍外邏人言：「我夜欲在某處宿，勿謂",
    "T22n1425_018:0375b19": "是異人。」若軍人來到僧伽藍中住，不應捨去，",
    "T22n1425_018:0375b20": "雖多宿無罪。是故說。",
    "T22n1425_018:0375b21": "佛住舍衛城，廣說如上。爾時六群比丘再三",
    "T22n1425_018:0375b22": "軍中宿已，到試兵處見不能乘象者，即毀訾",
    "T22n1425_018:0375b23": "言：「此人乘象似如乘猪，若入軍陣者必自",
    "T22n1425_018:0375b24": "喪身，復失官象，費王廩祿。」見能乘象者如是",
    "T22n1425_018:0375b25": "讚言：「此人善能乘象，捉鉤牽挽，左旋右旋，",
    "T22n1425_018:0375b26": "皆悉巧便。若入陣者，必能破賊，又全身命。如",
    "T22n1425_018:0375b27": "是人者，應食王祿。」見不能乘馬乘車，捉弓刀",
    "T22n1425_018:0375b28": "楯矛矟，乃至一一毀訾讚歎已，即便教言：",
    "T22n1425_018:0375b29": "「汝應作如是如是乘象乘馬，御車捉弓，捉楯",
    "T22n1425_018:0375c01": "捉矟。」諸不能者聞是語已，即瞋恚言：「何處更",
    "T22n1425_018:0375c02": "覓怨賊？此即是賊，我等當共殺之。」彼得讚者",
    "T22n1425_018:0375c03": "作如是言：「此諸比丘皆是王種，大臣剎利種，",
    "T22n1425_018:0375c04": "皆知兵法。汝等何不善學而反怨他？」諸被毀",
    "T22n1425_018:0375c05": "者，聞是語已，瞋心即滅，內自慚愧。諸比丘聞",
    "T22n1425_018:0375c06": "是語已，往白世尊。佛言：「呼六群比丘來。」來已",
    "T22n1425_018:0375c07": "佛具問上事：「汝實爾不？」答言：「實爾。」佛言：「此",
    "T22n1425_018:0375c08": "是惡事，非法、非律、非如佛教，不可以是長養",
    "T22n1425_018:0375c09": "善法。」佛告諸比丘：「依止舍衛城住者皆悉令",
    "T22n1425_018:0375c10": "集，以十利故為諸比丘制戒，乃至已聞者當",
    "T22n1425_018:0375c11": "重聞。若比丘有事緣，得軍中三宿，若觀軍發",
    "T22n1425_018:0375c12": "行、牙旗、諍鬪、勢力者，波夜提。」比丘者，如上說。",
    "T22n1425_018:0375c13": "三宿者，極齊三宿。觀者，方便故往，若高處至",
    "T22n1425_018:0375c14": "下、下處至高。軍者，四種軍，如上說。牙旗者，",
    "T22n1425_018:0375c15": "若師子形、若半月形。諍者，口諍。鬪者，兩眾交",
    "T22n1425_018:0375c16": "刃。勢力者，強弱相傾，觀其事勢，是名勢力。波",
    "T22n1425_018:0375c17": "夜提者，如上說。若比丘道路行逢軍，不故看",
    "T22n1425_018:0375c18": "見者，無罪。若作方便看見者，波夜提。若抄賊",
    "T22n1425_018:0375c19": "從村中來，比丘道中相逢，不故看無罪。作方",
    "T22n1425_018:0375c20": "便看見者，波夜提。若比丘林野中經行時，群",
    "T22n1425_018:0375c21": "賊來，不故看見無罪。作方便看見者，波夜提。",
    "T22n1425_018:0375c22": "若比丘於林楙經行時，群賊劫村已，從比丘",
    "T22n1425_018:0375c23": "邊過。後逐賊人尋賊至比丘所，問比丘：「見賊",
    "T22n1425_018:0375c24": "不？」比丘不得妄語，復不得語處，得語言：「看指",
    "T22n1425_018:0375c25": "押。」若比丘城里住，有賊來圍城，王語比丘：",
    "T22n1425_018:0375c26": "「盡出上城現多人相。」不故看見者無罪。作方",
    "T22n1425_018:0375c27": "便看見者，波夜提。是故說。",
    "T22n1425_018:0375c28": "佛住舍衛城，廣說如上。爾時六群比丘於禪",
    "T22n1425_018:0375c29": "坊中起，以拳捔十六群比丘頭，即便大啼。",
    "T22n1425_018:0376a01": "佛聞啼聲，知而故問：「是中何等小兒啼聲？」答",
    "T22n1425_018:0376a02": "言：「是六群比丘於禪坊中起，以拳捔十六",
    "T22n1425_018:0376a03": "群比丘頭，是故啼聲。」佛言：「呼六群比丘來。」來",
    "T22n1425_018:0376a04": "已佛具問上事：「汝實爾不？」答言：「實爾。」佛言：",
    "T22n1425_018:0376a05": "「何以故爾？」答言：「為戲樂故。」佛言：「癡人！此是",
    "T22n1425_018:0376a06": "惡事，惱諸梵行人而反言樂。」佛語六群比丘：",
    "T22n1425_018:0376a07": "「莫輕彼人，彼人若入定者，以神足力擲汝著",
    "T22n1425_018:0376a08": "他方世界。汝常不聞，我以無量方便，於梵",
    "T22n1425_018:0376a09": "行人所應起身口意行慈，供養恭敬。云何作",
    "T22n1425_018:0376a10": "是惡不善事？此非法、非律、非如佛教，不可以",
    "T22n1425_018:0376a11": "是長養善法。」佛告諸比丘：「依止舍衛城住者",
    "T22n1425_018:0376a12": "皆悉令集，以十利故與諸比丘制戒，乃至已",
    "T22n1425_018:0376a13": "聞者當重聞。若比丘打比丘者，波夜提。」比丘",
    "T22n1425_018:0376a14": "者，如上說。打者，若身、身分、身方便。身者，一切",
    "T22n1425_018:0376a15": "身是名身。身分者，若手、若脚、若肘、若膝、若齒、",
    "T22n1425_018:0376a16": "若爪甲，是名身分。身方便者，若捉杖、木、瓦、石",
    "T22n1425_018:0376a17": "等打若遙擲，是名身方便。波夜提者，如上說。",
    "T22n1425_018:0376a18": "若比丘打比丘，波夜提。打比丘尼，偷蘭遮。打",
    "T22n1425_018:0376a19": "式叉摩尼、沙彌、沙彌尼，越毘尼罪。下至俗人，",
    "T22n1425_018:0376a20": "越毘尼心悔。若惡象馬牛羊狗，如是種種惡",
    "T22n1425_018:0376a21": "獸來，不得打，得捉杖、木、瓦、石等打地作恐怖",
    "T22n1425_018:0376a22": "相。若畜生來入塔寺中，觸突形像壞花果",
    "T22n1425_018:0376a23": "樹，亦得以杖、木、瓦、石等打地恐怖令去。是故",
    "T22n1425_018:0376a24": "說。",
    "T22n1425_018:0376a25": "佛住舍衛城，廣說如上。世尊制戒不聽比丘",
    "T22n1425_018:0376a26": "相打。爾時六群比丘於禪坊中起，以側掌刀擬",
    "T22n1425_018:0376a27": "十六群比丘，作如是言：「我以掌刀斫墮汝面。」",
    "T22n1425_018:0376a28": "彼恐怖故即便大啼。佛聞啼聲，知而故問",
    "T22n1425_018:0376a29": "諸比丘：「是何等小兒啼聲？」答言：「是六群比丘",
    "T22n1425_018:0376b01": "於禪坊起，以側掌刀擬十六群比丘，作是言：",
    "T22n1425_018:0376b02": "『我以掌刀斫墮汝面。』彼恐怖故，即便大啼。」",
    "T22n1425_018:0376b03": "佛言：「呼六群比丘來。」來已，佛具問上事：「汝實",
    "T22n1425_018:0376b04": "爾不？」答言：「實爾。」佛言：「何故如是？」答言：「以戲",
    "T22n1425_018:0376b05": "樂故。」佛言：「癡人！此是惡事，惱諸梵行人而",
    "T22n1425_018:0376b06": "言戲樂。」佛言：「汝莫輕彼人，彼人若入定，能",
    "T22n1425_018:0376b07": "以神力擲汝著他方世界。汝常不聞，我以無",
    "T22n1425_018:0376b08": "量方便，於梵行人所應起身口意行慈恭敬",
    "T22n1425_018:0376b09": "供養。此非法、非律、非如佛教，不可以是長養",
    "T22n1425_018:0376b10": "善法。從今日後不聽以掌刀相擬。」佛告諸比",
    "T22n1425_018:0376b11": "丘：「依止舍衛城住者皆悉令集，以十利故",
    "T22n1425_018:0376b12": "與諸比丘制戒，乃至已聞者當重聞。若比丘",
    "T22n1425_018:0376b13": "以掌刀擬比丘者，波夜提。」比丘者，如上說。",
    "T22n1425_018:0376b14": "掌者，手掌。刀者，手指。擬者，現打相。波夜提",
    "T22n1425_018:0376b15": "者，如上說。舉一指擬，波夜提。乃至五指亦如",
    "T22n1425_018:0376b16": "是。一切手指擬，波夜提。拳擬，偷蘭遮。掌刀",
    "T22n1425_018:0376b17": "擬比丘，波夜提；比丘尼，偷蘭遮；擬式叉摩尼、",
    "T22n1425_018:0376b18": "沙彌、沙彌尼，越毘尼罪。下至俗人，越毘尼心",
    "T22n1425_018:0376b19": "悔。若惡象馬牛羊狗，如是等種種惡獸來",
    "T22n1425_018:0376b20": "者，不得以掌刀擬。得以杖、木、瓦、石打地恐怖",
    "T22n1425_018:0376b21": "令去。若是諸獸畜來入塔寺，壞諸形像及花",
    "T22n1425_018:0376b22": "果樹，亦得打地恐怖令去。是故說。五十九竟",
    "T22n1425_018:0376b23": "摩訶僧祇律卷第十八"
}