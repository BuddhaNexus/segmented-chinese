{
    "T42n1824_01b:0013a15": "folio_1b 中觀論疏卷第一末",
    "T42n1824_01b:0013a17": "釋吉藏撰",
    "T42n1824_01b:0013a18": "問曰何故造斯論下第二明造論意。龍樹造",
    "T42n1824_01b:0013a19": "論唯有偈本。自下長行皆是青目所釋。就文",
    "T42n1824_01b:0013a20": "為二。一問二答。問有二種。一因上生。二者",
    "T42n1824_01b:0013a21": "孤起。因上生者上云能說是因緣善滅諸戲",
    "T42n1824_01b:0013a22": "論。既歎佛能開中道善滅諸戲論。若爾佛已",
    "T42n1824_01b:0013a23": "顯中道。已滅戲論。汝今何故更復造論。若更",
    "T42n1824_01b:0013a24": "復造論則佛未顯中道。未滅戲論。第二孤起",
    "T42n1824_01b:0013a25": "問者凡有八意。一者佛經既無量。眾生尋讀",
    "T42n1824_01b:0013a26": "猶尚不盡。汝今何故更復造論。若更造者將",
    "T42n1824_01b:0013a27": "非屏於佛經開顯汝論。二者佛言巧智深。眾",
    "T42n1824_01b:0013a28": "生尋讀猶不能解。汝言不及佛言。智淺於佛",
    "T42n1824_01b:0013a29": "智。尋讀汝論豈得悟耶。若尋讀汝論遂得解",
    "T42n1824_01b:0013b01": "者則言智勝佛。三者如成實論立論品云。問",
    "T42n1824_01b:0013b02": "曰。不應造論論佛語也。所以然者一切智人意",
    "T42n1824_01b:0013b03": "趣難解。若佛自論可名為論。若佛不論餘人",
    "T42n1824_01b:0013b04": "不能論。龍樹既未齊佛。何能論佛意耶。四",
    "T42n1824_01b:0013b05": "者諸佛明見未來根性在世說經。預杜其迷",
    "T42n1824_01b:0013b06": "逆開其解。斯事已足。汝今何故更復造論耶。",
    "T42n1824_01b:0013b07": "五者馬鳴等已造論竟。汝今何故更復造論",
    "T42n1824_01b:0013b08": "耶。六者汝已造大無畏論。廣明中實廣滅戲",
    "T42n1824_01b:0013b09": "論。中觀已在其內。汝今何故更復造耶。七",
    "T42n1824_01b:0013b10": "者凡造論者多有過失。顯他之短明己之長。",
    "T42n1824_01b:0013b11": "假使內無是非外觀多過失故不應造論。八",
    "T42n1824_01b:0013b12": "者龍樹出世如佛重興。外人不敢遮於造論。",
    "T42n1824_01b:0013b13": "但未解造論所由故請陳其意。是故問耳。答",
    "T42n1824_01b:0013b14": "曰下第二論文既長今懸答之。答第一問云。",
    "T42n1824_01b:0013b15": "佛經已開中實已滅戲論。此但化益當時。末",
    "T42n1824_01b:0013b16": "世眾生亦更起戲論覆障中道。是故我今更",
    "T42n1824_01b:0013b17": "須造論。答第二問云。正為佛經文言浩博難",
    "T42n1824_01b:0013b18": "可尋究。是故我今略撮方等中心諸佛要觀",
    "T42n1824_01b:0013b19": "名為八不。則眾生悟之為易。故下文云。諸",
    "T42n1824_01b:0013b20": "法雖無量略說八事。則為總破一切法空。又",
    "T42n1824_01b:0013b21": "佛在世時眾生利根聞佛略說則悟。佛滅度",
    "T42n1824_01b:0013b22": "後眾生鈍根待論主廣󰤑乃解。如佛直說無",
    "T42n1824_01b:0013b23": "生。龍樹以種種門釋於無生也。又佛隨機散",
    "T42n1824_01b:0013b24": "說。論主隨義束說。為是因緣應須造論。答第",
    "T42n1824_01b:0013b25": "三問云。佛雖智深言巧但末代根緣屬在於",
    "T42n1824_01b:0013b26": "我。是故經云。若緣不屬佛佛不能度。今緣屬",
    "T42n1824_01b:0013b27": "四依。故四依度之。如阿難度須跋陀事經云。",
    "T42n1824_01b:0013b28": "答第四問。龍樹雖未齊佛少見佛意隨力解",
    "T42n1824_01b:0013b29": "釋。是故無過。故成實論云。解者造論不解",
    "T42n1824_01b:0013c01": "者止。答第五問。如經云。所應度者皆已度竟。",
    "T42n1824_01b:0013c02": "餘未度者為作得度因緣。則未來度之正在",
    "T42n1824_01b:0013c03": "四依非佛所化。故須造論也。答第六問。馬",
    "T42n1824_01b:0013c04": "鳴造論自為馬鳴之緣。龍樹造論自為龍樹",
    "T42n1824_01b:0013c05": "之緣。不應責也。答第七問云。無畏之廣自",
    "T42n1824_01b:0013c06": "為廣緣。此論之略自為略緣。不應難也。答第",
    "T42n1824_01b:0013c07": "八問云。今造論者不為破他顯己。但以慈悲",
    "T42n1824_01b:0013c08": "所以造論。如有目人見無目者入深水火境",
    "T42n1824_01b:0013c09": "若不悟之便非菩薩。今造論破邪顯正意亦",
    "T42n1824_01b:0013c10": "如是。答第九問云。如來在世說經有益。我",
    "T42n1824_01b:0013c11": "今造論亦有深利益。答前孤起及因上生故",
    "T42n1824_01b:0013c12": "有九問答也。就答開為二章。第一序佛出世",
    "T42n1824_01b:0013c13": "說經意。佛滅度後下第二序龍樹出世作論",
    "T42n1824_01b:0013c14": "意也。問外人但問造論不問說經。今但應答",
    "T42n1824_01b:0013c15": "其造論。何故答說經耶。答解有五義。第一",
    "T42n1824_01b:0013c16": "明雖復答其說經即是解造論所由。以經是",
    "T42n1824_01b:0013c17": "所論論是能論。若無所論則無能論。能論所",
    "T42n1824_01b:0013c18": "論具足方名為論。二者先序佛說經意。即是",
    "T42n1824_01b:0013c19": "佛說中經。後明造論意即是明論中義。故秤",
    "T42n1824_01b:0013c20": "中論。此是論中經故名中論。三者論主引佛",
    "T42n1824_01b:0013c21": "說經以並外人問。汝若遮我不聽造論亦應",
    "T42n1824_01b:0013c22": "遮佛不聽說經。所以然者有佛必有菩薩。有",
    "T42n1824_01b:0013c23": "經必有論。如白日潛光明月接曜。如來戢影",
    "T42n1824_01b:0013c24": "菩薩舒暉。是故不應遮造論也。四者前序說",
    "T42n1824_01b:0013c25": "經意。是經生於論。後序造論意。即是論生於",
    "T42n1824_01b:0013c26": "經。經生於論者龍樹稟於佛經發生二智。有",
    "T42n1824_01b:0013c27": "二智方得作論。故經云。從佛口生從正法化",
    "T42n1824_01b:0013c28": "生即其事也。云何論生於經。佛滅度後邪義",
    "T42n1824_01b:0013c29": "障經亦令不復現。今破病申經即是論生經",
    "T42n1824_01b:0014a01": "也。五者初序說經意。明眾生所迷。後序造",
    "T42n1824_01b:0014a02": "論意。即辨破能迷。若不辨經是所迷則不得",
    "T42n1824_01b:0014a03": "明於能迷。既不得明於能迷則不得辨於能",
    "T42n1824_01b:0014a04": "破。便無有論也。就第一序佛說經意中又",
    "T42n1824_01b:0014a05": "二。第一明佛說小乘經意。又第二明佛說大",
    "T42n1824_01b:0014a06": "乘經意。然至道未曾大小。但赴大小兩緣故",
    "T42n1824_01b:0014a07": "明大小兩教。今因此大小以悟非大非小。所",
    "T42n1824_01b:0014a08": "以前小後大者欲示一途次第。若就三輪初",
    "T42n1824_01b:0014a09": "明大教。次辨於小。後攝小歸大。今欲示從",
    "T42n1824_01b:0014a10": "淺至深。故自小之至大。問前釋云初序佛說",
    "T42n1824_01b:0014a11": "中經。後明立論意。若爾但應明大乘經。何",
    "T42n1824_01b:0014a12": "故辨小乘耶。答有二義。一者欲舉小對大。如",
    "T42n1824_01b:0014a13": "法華將欲歎今大先明昔小教。故云分別說",
    "T42n1824_01b:0014a14": "諸法五眾之生滅。大品見第二轉法輪。以涅",
    "T42n1824_01b:0014a15": "槃十三卷明今昔二法輪皆舉小對大。二者",
    "T42n1824_01b:0014a16": "此論具申大小。是故雙牒佛說大小也。就說",
    "T42n1824_01b:0014a17": "小中又開為二。一辨邪興。二明說正。前亦",
    "T42n1824_01b:0014a18": "是感後復亦是名應。就說邪興為二。初別列",
    "T42n1824_01b:0014a19": "八計。後總結過患。問眾計非一何故止列八",
    "T42n1824_01b:0014a20": "計。答有五義。一者雖有九十六種略說八計。",
    "T42n1824_01b:0014a21": "如部雖有二十略明五部。二者此八計是眾",
    "T42n1824_01b:0014a22": "計中大。列大則小可知。三者八計之中前二",
    "T42n1824_01b:0014a23": "計人。後六執法。舉法人則總攝一切。四者",
    "T42n1824_01b:0014a24": "前計二天所說。後六計人所說。人天該羅眾",
    "T42n1824_01b:0014a25": "異。五者八計之中七為有因。一為無因。有因",
    "T42n1824_01b:0014a26": "無因具攝收萬執。問八謬何故偏列計生。答",
    "T42n1824_01b:0014a27": "凡有二義。一者生為萬化之根。若伐其根則",
    "T42n1824_01b:0014a28": "枝條自壞。二者上列八不則明於藥。今敘八",
    "T42n1824_01b:0014a29": "生次陳其病。若無八生之病則無八不之藥。",
    "T42n1824_01b:0014b01": "良以諸法未曾生與無生。問若唯破生明無",
    "T42n1824_01b:0014b02": "生即但有破性。明空無本性空也。答為破性",
    "T42n1824_01b:0014b03": "本不空故言本性空耳。窮考法實非空非不",
    "T42n1824_01b:0014b04": "空。何破不破。又所以明八計生者。以失諸",
    "T42n1824_01b:0014b05": "法無生故橫計八生。上標八不題其所失。今",
    "T42n1824_01b:0014b06": "敘八生正陳其失。問下文乃明破八計生辨",
    "T42n1824_01b:0014b07": "十二因緣生。此是破生說生。豈關破生明無",
    "T42n1824_01b:0014b08": "生耶。答後說因緣生凡有三義。一者破外道",
    "T42n1824_01b:0014b09": "生。即應為說大乘本性無生。但為倒情既重",
    "T42n1824_01b:0014b10": "不堪聞說大乘本自無生。故權說小乘因緣",
    "T42n1824_01b:0014b11": "生義。此是以輕倒用奪重倒。以㨝出㨝義也。",
    "T42n1824_01b:0014b12": "二者欲顯外道具有二迷。一迷大乘本自無",
    "T42n1824_01b:0014b13": "生。二迷小乘因緣生義。三者顯外道復有二",
    "T42n1824_01b:0014b14": "迷。一迷第一義諦本自無生。二迷世諦因緣",
    "T42n1824_01b:0014b15": "假生。自在天生者此中列計具足三寶。有人",
    "T42n1824_01b:0014b16": "言即僧寶也。自在天謂佛寶也。萬物從自在",
    "T42n1824_01b:0014b17": "天生。作此說之即是法寶也。問三論列彼二",
    "T42n1824_01b:0014b18": "天有何異耶。答此中所列是佛所破緣。百論",
    "T42n1824_01b:0014b19": "所列是提婆所破緣。十二門論所列是佛滅",
    "T42n1824_01b:0014b20": "度後小乘人所破緣。是故異也。又此中論所",
    "T42n1824_01b:0014b21": "列為明法義。百論所列為明人義。十二門論",
    "T42n1824_01b:0014b22": "所列通為明人法義。以自在天能造作萬物",
    "T42n1824_01b:0014b23": "即是作者名為人義。六道之苦是自在天所",
    "T42n1824_01b:0014b24": "作。名為法義。故十二門論破作者門具破人",
    "T42n1824_01b:0014b25": "法。問云何名從自在天生。答如十二門論說。",
    "T42n1824_01b:0014b26": "自在天變化造作萬法。萬法若滅還歸彼天。",
    "T42n1824_01b:0014b27": "自在天三品苦行。下品苦行生腹行虫。中品",
    "T42n1824_01b:0014b28": "苦行生飛鳥。上品苦行生人天。故生六道故",
    "T42n1824_01b:0014b29": "有三種苦行。此天面有三目。騎白牛手執白",
    "T42n1824_01b:0014c01": "拂。又言。頭戴日月手執髑髏。並出他經。涅槃",
    "T42n1824_01b:0014c02": "明。第五迦羅鳩馱計自在天生義。韋紐天者",
    "T42n1824_01b:0014c03": "影師云。前天色界之頂。此天是欲界之極。問",
    "T42n1824_01b:0014c04": "自在天三品苦行生六道。今云何生耶。答劫",
    "T42n1824_01b:0014c05": "初之時一切皆空。有大水聚。十方風起能令",
    "T42n1824_01b:0014c06": "波。波相次風風相持。水上有一人。千頭二千",
    "T42n1824_01b:0014c07": "手足。化從水生。名曰韋紐天。此天齊中有",
    "T42n1824_01b:0014c08": "一千葉蓮華。中有光如萬日俱照。有一梵王",
    "T42n1824_01b:0014c09": "因此華生。亦放光明如萬日俱照。梵王作念。",
    "T42n1824_01b:0014c10": "此處何故空無眾生。作是念時光音天子命",
    "T42n1824_01b:0014c11": "盡之者應生此土。有八天子。一時化生。此",
    "T42n1824_01b:0014c12": "八天子心念。我從梵王生。梵王亦念。我生此",
    "T42n1824_01b:0014c13": "八天子。從八天子生天地人民萬物。八天子",
    "T42n1824_01b:0014c14": "是眾生之父。梵王是八天子之父。韋紐是梵",
    "T42n1824_01b:0014c15": "王之父。韋紐手執輪戟。有大威勢故云萬物",
    "T42n1824_01b:0014c16": "從其生也。問智度論列三天。二天如上列。第",
    "T42n1824_01b:0014c17": "三名鳩摩羅伽天。鳩摩羅伽者此言童子。天",
    "T42n1824_01b:0014c18": "以其是初禪梵王。顏如童子故以為名。亦那",
    "T42n1824_01b:0014c19": "羅延天。那羅延此云生本。以其是眾生之本",
    "T42n1824_01b:0014c20": "故也。中百二論何故但列二天。答凡有二義。",
    "T42n1824_01b:0014c21": "一者外道明有三天者。即是彼家三身。自在",
    "T42n1824_01b:0014c22": "天為本。如內法身佛。應為韋紐。如內應身佛。",
    "T42n1824_01b:0014c23": "韋紐齊中化為梵王。如內化身佛也。智度論",
    "T42n1824_01b:0014c24": "具明三身義。所以列三天也。彼家復有真應",
    "T42n1824_01b:0014c25": "兩身義。故中百二論但列二天。二者列二天",
    "T42n1824_01b:0014c26": "攝得三天。以韋紐齊中即有梵王。故不須列",
    "T42n1824_01b:0014c27": "第三天也。從和合生者凡有四義。一者其人",
    "T42n1824_01b:0014c28": "推求諸法不應從二天生。所以然者若萬物",
    "T42n1824_01b:0014c29": "從二天生者。二天復從誰生耶。故現見四大",
    "T42n1824_01b:0015a01": "和合有外物生。父母和合生於眾生。所以言",
    "T42n1824_01b:0015a02": "此執為謬者以其但見緣因不識正因。正因",
    "T42n1824_01b:0015a03": "謂遠由業行。蓋是見近不見遠是故為謬。二",
    "T42n1824_01b:0015a04": "者諸法從眾因緣生。無有從一因生義。上計",
    "T42n1824_01b:0015a05": "從二天生者。是從一因而生故不同上說也。",
    "T42n1824_01b:0015a06": "三者諸法從平等因生。平等因者謂。因能生",
    "T42n1824_01b:0015a07": "果因復從因。故名平等。自在天等但能生他",
    "T42n1824_01b:0015a08": "不從他生。故非平等因。四者提婆論中明。有",
    "T42n1824_01b:0015a09": "一外道計。未有天地本有一男一女。從此男",
    "T42n1824_01b:0015a10": "女生一切人物。故云和合生也。從時生智度",
    "T42n1824_01b:0015a11": "論明。時有二種。一者時體是常。但為萬法作",
    "T42n1824_01b:0015a12": "於了因不作生因。是故此時名不變因。不變",
    "T42n1824_01b:0015a13": "因者謂常相因也。二者謂別有時體。能生萬",
    "T42n1824_01b:0015a14": "物。故為萬物作生殺因。如偈云。時來眾生",
    "T42n1824_01b:0015a15": "熟時去即摧朽。時轉如車輪。是故時為因。開",
    "T42n1824_01b:0015a16": "善謂。三相是時。能生萬法。與此大同。從世",
    "T42n1824_01b:0015a17": "性生者即是冥初外道。以神通力見八萬劫",
    "T42n1824_01b:0015a18": "事。自爾之前冥然不知。謂此一冥為諸法始。",
    "T42n1824_01b:0015a19": "故云冥初。一切世間以為本性。名為世性。成",
    "T42n1824_01b:0015a20": "論師辨無明流來。地論者執乖真起妄與此",
    "T42n1824_01b:0015a21": "相似。從變生者。變生者變有四種。一神通",
    "T42n1824_01b:0015a22": "變如變石為玉。二性自變如少變為老。三",
    "T42n1824_01b:0015a23": "遇緣變如水遇寒則變為氷。四者外道謂別",
    "T42n1824_01b:0015a24": "有變法能變生萬法。如阿毘曇種類以類於",
    "T42n1824_01b:0015a25": "眾生。若執虎變成人鹿變成佛亦猶此執之",
    "T42n1824_01b:0015a26": "例。然將外道難。數論亦難。何故六道眾生",
    "T42n1824_01b:0015a27": "別有種類。而萬法無耶。又若眾生別有種類",
    "T42n1824_01b:0015a28": "萬法無者。亦眾生別有生法萬物應無生。又",
    "T42n1824_01b:0015a29": "眾生自有變異法不須變法變之。亦應自有",
    "T42n1824_01b:0015b01": "生不須別有生法生之義。若答云四相中已有",
    "T42n1824_01b:0015b02": "異相。相即是變法者。與外道別有變法變於",
    "T42n1824_01b:0015b03": "一切有何異耶。從自然生者外道推求諸法。",
    "T42n1824_01b:0015b04": "因義不成故謂萬法自然而生。但解自然有二",
    "T42n1824_01b:0015b05": "家。若如莊周所論明有之已生則不須生。無",
    "T42n1824_01b:0015b06": "之未生復何能生。今言生者自然爾耳。蓋是",
    "T42n1824_01b:0015b07": "不知其所以然。謂之自然。此明自然有因自",
    "T42n1824_01b:0015b08": "然無因。二者外道謂諸法無因而生名為自",
    "T42n1824_01b:0015b09": "然。故經云。䓶頭自尖飛鳥異色。誰之所作。",
    "T42n1824_01b:0015b10": "自然爾耳。成實者謂。無明元品之惑託空而",
    "T42n1824_01b:0015b11": "生。皆無因之類也。微塵生者外道計。至妙",
    "T42n1824_01b:0015b12": "之色圓而且常。聚則成身散則歸本。天人六",
    "T42n1824_01b:0015b13": "道莫不由之生。數論師云。以細色成麁色。而",
    "T42n1824_01b:0015b14": "隣虛最小。與此執略同。羅什師云。佛不說有",
    "T42n1824_01b:0015b15": "極微。若說極微即墮邊見。但說一切色若麁",
    "T42n1824_01b:0015b16": "若細皆是無常苦空無我令人得道。以諸論",
    "T42n1824_01b:0015b17": "義師自說有極微色耳。有如是等謬下第二",
    "T42n1824_01b:0015b18": "總結過患。所以須總結者凡有二義。一者略",
    "T42n1824_01b:0015b19": "上雖列八計未辨邪正。今欲明此八計是邪",
    "T42n1824_01b:0015b20": "非正。故須總結之。二者為欲攝法。上略明",
    "T42n1824_01b:0015b21": "八計則是總攝眾邪。故須結也。有如是等謬",
    "T42n1824_01b:0015b22": "者有二。一不識實相無生而計有生。是故為",
    "T42n1824_01b:0015b23": "謬。二者不識諸法從因緣而生。謂從八種而",
    "T42n1824_01b:0015b24": "生。故名為謬。然有此身心。已是顛倒。於中",
    "T42n1824_01b:0015b25": "更復起邪。既是倒中之倒。所以秤謬。墮於無",
    "T42n1824_01b:0015b26": "因邪因者凡就此文有三義。一者若就正義",
    "T42n1824_01b:0015b27": "無如此因故名無因。於彼邪心謂有名為邪",
    "T42n1824_01b:0015b28": "因。此迷悟合名也。二者即邪因之計具邪因",
    "T42n1824_01b:0015b29": "無因。萬物從自在天生。是邪因。而自在天",
    "T42n1824_01b:0015c01": "不從他生。是無因義。三者前六後一名為邪",
    "T42n1824_01b:0015c02": "因。自然一計謂無因也。問何故八計之中不",
    "T42n1824_01b:0015c03": "以邪因為一類。無因為一類。而前列六計邪",
    "T42n1824_01b:0015c04": "因。次列第七無因。後列第八邪因也。答示外",
    "T42n1824_01b:0015c05": "道所計虛妄。初立有因推因義不成。次執無",
    "T42n1824_01b:0015c06": "因推無因不成。還執有因。是故前後相間列",
    "T42n1824_01b:0015c07": "也。斷常者有因是有故名為常。無因是無故",
    "T42n1824_01b:0015c08": "所以名斷。又從因生果即是本無今有。必已",
    "T42n1824_01b:0015c09": "有還無故名為斷。無因有果此則為常。初義",
    "T42n1824_01b:0015c10": "就因明斷常。後義就果明斷常。三者邪因是",
    "T42n1824_01b:0015c11": "常而果無常。故是斷常。無因是無故斷。有果",
    "T42n1824_01b:0015c12": "是有故常亦具斷常。邪見者邪見有二種。一",
    "T42n1824_01b:0015c13": "別邪見。謂撥無因果非此中所明。二通邪見。",
    "T42n1824_01b:0015c14": "以其所見不正故名為邪。即今文是也。問無",
    "T42n1824_01b:0015c15": "因邪因五見中何見所攝。答身見者計有於",
    "T42n1824_01b:0015c16": "我。邊見者執我斷常。見取是正諸見。戒取",
    "T42n1824_01b:0015c17": "謂非道為道。邪見撥無因果。此無因邪因非",
    "T42n1824_01b:0015c18": "四見所攝。四見所不攝者屬通邪見。又有數",
    "T42n1824_01b:0015c19": "論師云。邪因屬戒取攝。即苦諦下戒取。然",
    "T42n1824_01b:0015c20": "戒取雖明非道為道。但此是略舉其一。非因",
    "T42n1824_01b:0015c21": "計因通屬戒取。無因是集諦下邪見所攝。以",
    "T42n1824_01b:0015c22": "撥無集諦因故也。有人言。非因計因如計微",
    "T42n1824_01b:0015c23": "塵為因。此是執果為因即是迷果。如計杌為",
    "T42n1824_01b:0015c24": "人正是迷杌故屬苦諦下通邪見攝。實有集",
    "T42n1824_01b:0015c25": "因而撥言無因。是集諦下別邪見所攝。種種",
    "T42n1824_01b:0015c26": "說我我所者外道有二迷。一者迷法無生。二",
    "T42n1824_01b:0015c27": "者迷人無生。上來明不知諸法無生橫計有",
    "T42n1824_01b:0015c28": "生。故是迷法無生。今是迷人無生也。迷法",
    "T42n1824_01b:0015c29": "無生墮無因邪因。迷人無生墮即陰離陰。又",
    "T42n1824_01b:0016a01": "有外道。非但迷我無我。亦迷無我我。以迷二",
    "T42n1824_01b:0016a02": "無我謂迷第一義諦。迷於二我謂迷世諦也。",
    "T42n1824_01b:0016a03": "不知正法者自上以來敘其能迷。此之一句",
    "T42n1824_01b:0016a04": "明其所迷。所以計人及法者以不知正法故",
    "T42n1824_01b:0016a05": "也。佛欲斷如是等下第二明佛出世破邪顯",
    "T42n1824_01b:0016a06": "正。即是辨應義也。問前既是邪即應障佛。云",
    "T42n1824_01b:0016a07": "何感佛。答有二種邪。一者若邪定不可改便",
    "T42n1824_01b:0016a08": "障於佛不得感佛。故法華云。入邪見稠林於",
    "T42n1824_01b:0016a09": "千萬億劫不聞佛名字。亦不聞正法。二者本",
    "T42n1824_01b:0016a10": "習正教。中途逢邪緣起於邪迷。此邪將滅。正",
    "T42n1824_01b:0016a11": "觀將生。是故感佛。故智度論云。惡將滅善將",
    "T42n1824_01b:0016a12": "生。是時見佛聞法也。江南廣明有三種感。一",
    "T42n1824_01b:0016a13": "者未來感佛如上。二過去感佛引法華云。我",
    "T42n1824_01b:0016a14": "等宿福慶今得值世尊。三現在感佛如勝鬘",
    "T42n1824_01b:0016a15": "云。即生此念時佛於空中現也。問他亦云惡",
    "T42n1824_01b:0016a16": "將滅善將生。與今何異。答此是龍樹舊義",
    "T42n1824_01b:0016a17": "他取用之。故非他義也。又他言。有惡之可滅。",
    "T42n1824_01b:0016a18": "有善之可生。今明。諸法本性清淨未曾善惡。",
    "T42n1824_01b:0016a19": "亦非生滅。但約倒情虛妄故有惡生。倒情若",
    "T42n1824_01b:0016a20": "歇秤之為滅耳。實非定有生滅也。就文為二。",
    "T42n1824_01b:0016a21": "一明說教意。二正明說教。就說教意中凡有",
    "T42n1824_01b:0016a22": "二意。一者破邪。二者顯正。佛欲斷如此等",
    "T42n1824_01b:0016a23": "諸邪見即破邪也。令知佛法故謂顯正也。此",
    "T42n1824_01b:0016a24": "是對邪所以說正在邪若去正亦不留。至論",
    "T42n1824_01b:0016a25": "道門未曾邪正。先於聲聞法中下第二正明",
    "T42n1824_01b:0016a26": "說教。前說教意。謂內智察緣即知病識藥。今",
    "T42n1824_01b:0016a27": "外吐言教謂應病授藥。問前云佛欲斷邪見",
    "T42n1824_01b:0016a28": "令知佛法。今云何乃言於聲聞法中說十二",
    "T42n1824_01b:0016a29": "因緣。答凡有二意。一者是內外相對。前明",
    "T42n1824_01b:0016b01": "諸外道法。今總辨五乘之教。悉名佛法。所以",
    "T42n1824_01b:0016b02": "聲聞教亦名佛法也。二者前云令知佛法者",
    "T42n1824_01b:0016b03": "此就佛本意。諸佛本意但為大事因緣明於",
    "T42n1824_01b:0016b04": "佛道。今為鈍根之流不堪受佛道。故於一佛",
    "T42n1824_01b:0016b05": "乘權說小乘教。故前據於本實。今約於末權。",
    "T42n1824_01b:0016b06": "不相違也。依此義即具三輪。令知佛法即根",
    "T42n1824_01b:0016b07": "本法輪。先於聲聞法中說十二因緣謂枝末",
    "T42n1824_01b:0016b08": "法輪。後為說大乘。是攝末歸本教也。以經",
    "T42n1824_01b:0016b09": "具三輪。論申於經亦具三輪矣。聲聞有四種。",
    "T42n1824_01b:0016b10": "如法華論說。一決定聲聞。謂本習小乘證於",
    "T42n1824_01b:0016b11": "小果。二退菩提心聲聞。本發大心退大取小。",
    "T42n1824_01b:0016b12": "三增上慢聲聞。未得小果謂得小果。四應化",
    "T42n1824_01b:0016b13": "聲聞。方便示現。總此四種名為聲聞也。又所",
    "T42n1824_01b:0016b14": "以名聲聞法者。此欲明聲聞菩薩兩藏相對",
    "T42n1824_01b:0016b15": "小乘名聲聞藏。故云聲聞法。大乘名菩薩藏。",
    "T42n1824_01b:0016b16": "故名菩薩法。問小乘有聲聞緣覺二人。何故",
    "T42n1824_01b:0016b17": "偏名聲聞法。大乘中有佛菩薩。云何獨名菩",
    "T42n1824_01b:0016b18": "薩法耶。答立二藏名者此是立教名也。夫立",
    "T42n1824_01b:0016b19": "教之意正為稟教之人。緣覺不稟教。聲聞稟",
    "T42n1824_01b:0016b20": "教。故名聲聞藏。菩薩稟教佛不稟教。故名",
    "T42n1824_01b:0016b21": "菩薩藏。問法華經言為聲聞說四諦。今云何",
    "T42n1824_01b:0016b22": "乃說十二因緣。答經有通教別教。法華明其",
    "T42n1824_01b:0016b23": "別教。涅槃經云十二緣河三聖俱度。此是通",
    "T42n1824_01b:0016b24": "教。此論正辨其正意。俱度之義。所以菩薩",
    "T42n1824_01b:0016b25": "聲聞同觀十二因緣也。又十二因緣即是四",
    "T42n1824_01b:0016b26": "諦。略因緣為四諦。廣四諦為因緣。故十二相",
    "T42n1824_01b:0016b27": "生名為苦集。還滅之義名為滅道。問乃知。教",
    "T42n1824_01b:0016b28": "為通別。今何故就通不取別。乃知。因緣即",
    "T42n1824_01b:0016b29": "四諦何故辨因緣不辨四諦耶。答夫論設教",
    "T42n1824_01b:0016c01": "因病而起。經云。眾生病有三種。一貪欲病。",
    "T42n1824_01b:0016c02": "教不淨觀。二瞋恚病。教慈悲觀。三愚癡病。教",
    "T42n1824_01b:0016c03": "因緣觀。今此八計正是愚癡。故說因緣。若說",
    "T42n1824_01b:0016c04": "四諦者此是藥廣而病狹。以四諦遍破三毒",
    "T42n1824_01b:0016c05": "故則藥病不得相秤。是故說十二因緣。問經",
    "T42n1824_01b:0016c06": "云。因緣甚深。愚人云何能解。答此非牛羊",
    "T42n1824_01b:0016c07": "等癡。乃是世智辨聰邪推僻執計無因邪因。",
    "T42n1824_01b:0016c08": "故名癡耳。問青目自作此釋為有所承。答智",
    "T42n1824_01b:0016c09": "度論釋般若無盡品云。為破世間無因邪因",
    "T42n1824_01b:0016c10": "故說十二因緣。青目引彼釋此也。問云何十",
    "T42n1824_01b:0016c11": "二因緣治上諸計耶。答上來諸計凡有五句。",
    "T42n1824_01b:0016c12": "今次第治之。以不識因緣故名為謬。若識因",
    "T42n1824_01b:0016c13": "緣不名謬也。過去二因生現在五果。現在三",
    "T42n1824_01b:0016c14": "因生未來兩果。治無因也。此十二因緣名為",
    "T42n1824_01b:0016c15": "正因。即破微塵自在之邪因也。十二相生不",
    "T42n1824_01b:0016c16": "斷不常。以因壞故不常。果續故不斷。即破",
    "T42n1824_01b:0016c17": "斷常也。若見十二因緣名為正見。故四諦品",
    "T42n1824_01b:0016c18": "云。若見因緣法是人能見佛。見苦集滅道則",
    "T42n1824_01b:0016c19": "破邪見也。但有十二不同無有一我。若有我",
    "T42n1824_01b:0016c20": "者應有十三。既無有我亦無我所。故說十二",
    "T42n1824_01b:0016c21": "破我我所也。又為已習行有大心者。下此第",
    "T42n1824_01b:0016c22": "二明佛說大乘教意。即是說八不。意明說八",
    "T42n1824_01b:0016c23": "不為大乘人。不為小乘人。八不是大乘教非",
    "T42n1824_01b:0016c24": "小乘教也。就文為二。初辨教緣。即是感。次辨",
    "T42n1824_01b:0016c25": "緣教。即是應。問前感應與此何異。答前明邪",
    "T42n1824_01b:0016c26": "感正應。此是小乘感應。亦是遠感應也。今",
    "T42n1824_01b:0016c27": "是習無生之緣感無生之教。是大乘感應。亦",
    "T42n1824_01b:0016c28": "是近感應也。問此猶是前小緣轉悟入大乘。",
    "T42n1824_01b:0016c29": "別有大緣耶。答具有二義。一者別有兩緣。前",
    "T42n1824_01b:0017a01": "赴小緣而說小法。今為大緣而演大乘。二者",
    "T42n1824_01b:0017a02": "猶是前人初即從邪入正。今即迴小入大。故",
    "T42n1824_01b:0017a03": "望法華經意者有二種菩薩。一直往菩薩。二",
    "T42n1824_01b:0017a04": "迴小入大之人。即此事也。已習行者無量劫",
    "T42n1824_01b:0017a05": "來習無生觀。故法華云。有佛子心淨柔軟亦",
    "T42n1824_01b:0017a06": "利根。無量諸佛所而行深妙道也。有大心者",
    "T42n1824_01b:0017a07": "前明過去久習。此明現在大心。又向雖言久",
    "T42n1824_01b:0017a08": "習或可習小。故今簡之明有大心也。堪受深",
    "T42n1824_01b:0017a09": "法者雖發大心。或未能堪受深法。故大品如",
    "T42n1824_01b:0017a10": "化品云。為新發意菩薩說生滅如化不生不",
    "T42n1824_01b:0017a11": "滅不如化。為久行大士辨生滅不生滅一切",
    "T42n1824_01b:0017a12": "如化。即如今辨一切無生也。以大乘法說因",
    "T42n1824_01b:0017a13": "緣相下此第二明緣教。就文為二。初正辨教。",
    "T42n1824_01b:0017a14": "次引經證。一切法不生者小乘人云。無為無",
    "T42n1824_01b:0017a15": "生有為有生。非一切無生。今明。有為與無為",
    "T42n1824_01b:0017a16": "一切不生也。故大品經云。雖生死道長眾生",
    "T42n1824_01b:0017a17": "性多。菩薩應如是正憶念。生死邊如虛空。眾",
    "T42n1824_01b:0017a18": "生性邊亦如虛空。是中無生死往來。亦無解",
    "T42n1824_01b:0017a19": "脫者。以生死本自不生故無往來。既無生死",
    "T42n1824_01b:0017a20": "之往來生何所滅。故名為涅槃。故無解脫。所",
    "T42n1824_01b:0017a21": "以生死涅槃畢竟皆空。故一切無生。又涅槃",
    "T42n1824_01b:0017a22": "本自不生。生死亦本自不生。故名一切不生。",
    "T42n1824_01b:0017a23": "畢竟空者若有生有不生則非畢竟空。以一",
    "T42n1824_01b:0017a24": "切無生名畢竟空。問何故言畢竟空耶。答涅",
    "T42n1824_01b:0017a25": "槃經云。菩薩猶如香象。徹十二因緣河底。所",
    "T42n1824_01b:0017a26": "言底者名為空相。今欲簡異兔馬故有此言。",
    "T42n1824_01b:0017a27": "如般若中說下第二引大品無盡品證也。問",
    "T42n1824_01b:0017a28": "此論遍申眾經。何故偏引般若。答有六義。一",
    "T42n1824_01b:0017a29": "者智度論云。三藏中未說菩薩行。般若中正",
    "T42n1824_01b:0017b01": "明菩薩行。即波若是大乘之初。正對小乘故",
    "T42n1824_01b:0017b02": "偏引其初也。二者般若明於二道。一般若道。",
    "T42n1824_01b:0017b03": "二方便道。蓋是三世諸佛法身父母。故智度",
    "T42n1824_01b:0017b04": "論云。於一切大乘經中最為深大。故偏引之。",
    "T42n1824_01b:0017b05": "三者又般若正顯實相破洗顛倒有所得。開發",
    "T42n1824_01b:0017b06": "正觀滅諸重罪。入道為要。故偏引之。四者昔",
    "T42n1824_01b:0017b07": "江南大令般若師云。般若名為得道經。以其",
    "T42n1824_01b:0017b08": "得道正由實相故也。五者山中大師云。智度",
    "T42n1824_01b:0017b09": "論雖廣釋般若。而中論正解般若之中心。故",
    "T42n1824_01b:0017b10": "偏引般若。所以然者中論正明實相中道。令",
    "T42n1824_01b:0017b11": "識於中道發生正觀。大品亦正明實相。因實",
    "T42n1824_01b:0017b12": "相發生般若。以明義正同故偏引之。六者又",
    "T42n1824_01b:0017b13": "蓋是趣引一文不應難也。觀十二因緣如虛",
    "T42n1824_01b:0017b14": "空不可盡者。此中具明五性及三種般若。品",
    "T42n1824_01b:0017b15": "初已解釋竟。言不可盡者凡有三義。一者十",
    "T42n1824_01b:0017b16": "二因緣如虛空。虛空即是實相。由觀實相發",
    "T42n1824_01b:0017b17": "生正觀。故有三世諸佛。過去佛觀實相發生",
    "T42n1824_01b:0017b18": "正觀。實相不可盡。餘二世佛亦然。故無盡",
    "T42n1824_01b:0017b19": "品云。過去佛學是般若得成佛。而般若不可",
    "T42n1824_01b:0017b20": "盡。二世佛亦然。二者實相若是有無四句此",
    "T42n1824_01b:0017b21": "即有盡極處。名為有盡。以實相絕有無四句",
    "T42n1824_01b:0017b22": "無盡極處。故名不盡。三者二乘滅十二因緣。",
    "T42n1824_01b:0017b23": "即是盡義。以二乘滅十二因緣則是但見於",
    "T42n1824_01b:0017b24": "空。不見十二因緣即是中道佛性。今正對二",
    "T42n1824_01b:0017b25": "乘明菩薩。知十二因緣本自不生今亦無滅。",
    "T42n1824_01b:0017b26": "故言不盡。即此十二因緣不生不滅是佛性。",
    "T42n1824_01b:0017b27": "故菩薩坐道場時即見佛性也。佛滅度後下",
    "T42n1824_01b:0017b28": "第二序龍樹作論意。分為四別。第一明時節。",
    "T42n1824_01b:0017b29": "第二明鈍根。第三明迷教。第四明作論破",
    "T42n1824_01b:0017c01": "迷。解佛滅後不同。部執論云。一百一十六",
    "T42n1824_01b:0017c02": "年分為兩部。一上坐部。謂佛畢竟涅槃。此小",
    "T42n1824_01b:0017c03": "乘執也。二大眾部。謂佛雖般涅槃而不般涅",
    "T42n1824_01b:0017c04": "槃般之言入。涅槃言滅。此明應身雖滅法身",
    "T42n1824_01b:0017c05": "常存。宋代二師同兩部義。彭城竺僧弼作丈",
    "T42n1824_01b:0017c06": "六即真論云。如月在高天影現百水。水清則",
    "T42n1824_01b:0017c07": "像現。水濁即像隱。緣見有生滅。佛實無去來。",
    "T42n1824_01b:0017c08": "此略同大眾部義也。次彭城嵩法師云。雙林",
    "T42n1824_01b:0017c09": "滅度此為實說。常樂我淨乃為權說。故信大",
    "T42n1824_01b:0017c10": "品而非涅槃。此略同上座部義。後得病舌爛",
    "T42n1824_01b:0017c11": "口中。因改此迷。引懸鏡高堂為喻。像雖去來",
    "T42n1824_01b:0017c12": "鏡無生滅。然境雖起謝而智體凝然。問佛為",
    "T42n1824_01b:0017c13": "有應法起息應名滅。為無應法起而云滅耶。",
    "T42n1824_01b:0017c14": "答自古爰今凡有三種釋。開善藏師用弼公",
    "T42n1824_01b:0017c15": "義。眾生於佛法身上見有生滅。佛實無生滅。",
    "T42n1824_01b:0017c16": "故經云。慈善根力令彼見之。五指實無師子。",
    "T42n1824_01b:0017c17": "莊嚴旻法師云。別有應法起。故以本垂迹為",
    "T42n1824_01b:0017c18": "生。息迹歸本秤滅。如經云金翅鳥王上昇虛",
    "T42n1824_01b:0017c19": "空。高無量由旬。觀彼水性及見己影。即其",
    "T42n1824_01b:0017c20": "證也。招提琰法師云。具有二義。今明正為",
    "T42n1824_01b:0017c21": "異論紛綸。或言實滅。或言不滅。或言有應法",
    "T42n1824_01b:0017c22": "起。或言無起。並是諍論。是故龍樹出世破之。",
    "T42n1824_01b:0017c23": "諸見若息然後乃識因緣假名。無方大用非",
    "T42n1824_01b:0017c24": "起非不起。非亦起亦不起。非非起非非不起。",
    "T42n1824_01b:0017c25": "適緣而用具諸善根。雖具諸義亦不同他說。",
    "T42n1824_01b:0017c26": "蓋是起無所起名為不起。不起而起名之為",
    "T42n1824_01b:0017c27": "起。不可聞起定為起解。聞不起定作不起解",
    "T42n1824_01b:0017c28": "也。問由佛滅度故眾生起迷。佛若不滅則不",
    "T42n1824_01b:0017c29": "起迷。即咎在於佛。答智度論云。佛有三時利",
    "T42n1824_01b:0018a01": "益眾生。一為菩薩時。二得佛時。三滅度時。",
    "T42n1824_01b:0018a02": "華嚴經云。欲令眾生生歡喜善故現王宮生。",
    "T42n1824_01b:0018a03": "欲令眾生生戀慕善故示雙林滅。既云三時",
    "T42n1824_01b:0018a04": "利益物。故知。緣自起迷佛無過也。後五百歲",
    "T42n1824_01b:0018a05": "者問釋迦佛法凡有幾年。答出處不同。今略",
    "T42n1824_01b:0018a06": "引六處從小至多。一者俱舍論引經云。釋迦",
    "T42n1824_01b:0018a07": "佛法住世千年。所以然者釋迦過去世為瓦",
    "T42n1824_01b:0018a08": "師。值過去釋迦佛。而過去釋迦佛法住世千",
    "T42n1824_01b:0018a09": "年。因是發願。未來作佛亦名釋迦。佛法亦",
    "T42n1824_01b:0018a10": "得千年。此言千年者但說正法不論像法。二",
    "T42n1824_01b:0018a11": "者摩耶經云。正法五百年。像法一千年。合一",
    "T42n1824_01b:0018a12": "千五百年。三者真諦三藏引毘婆沙云。七佛",
    "T42n1824_01b:0018a13": "法住世久近不同。迦葉佛法住世七日。𤘽那",
    "T42n1824_01b:0018a14": "含牟尼佛法住世六十年。𤘽留村馱佛法住",
    "T42n1824_01b:0018a15": "世十二年。釋迦牟尼佛精進力故法住世二",
    "T42n1824_01b:0018a16": "千年。問若住二千年何故摩耶經云一千五",
    "T42n1824_01b:0018a17": "百年。答不相違也。二千年者此據其本。一",
    "T42n1824_01b:0018a18": "千五百此約其末。佛法本應二千年。為度女",
    "T42n1824_01b:0018a19": "人出家損正法五百年。故唯有一千五百年。",
    "T42n1824_01b:0018a20": "問損五百年。為迫失為不失耶。答凡有三釋。",
    "T42n1824_01b:0018a21": "一云。迫失即是引摩耶經為證。二解云。此五",
    "T42n1824_01b:0018a22": "百流入像法。此解無所出。三釋云。尼修八敬。",
    "T42n1824_01b:0018a23": "故還復千年。出十誦律文。四者大集經明六",
    "T42n1824_01b:0018a24": "種堅固。初五百年得道堅固。次五百年多聞",
    "T42n1824_01b:0018a25": "堅固。次五百年三昧堅固。次五百年塔寺堅",
    "T42n1824_01b:0018a26": "固。次五百年鬪諍堅固。次五百年愚癡堅固。",
    "T42n1824_01b:0018a27": "此即三千年也。更撿彼經取定。五者善見毘",
    "T42n1824_01b:0018a28": "婆沙二十二卷云。初千年得阿羅漢具三明。",
    "T42n1824_01b:0018a29": "次千年但得羅漢不得三明。次千年得阿那",
    "T42n1824_01b:0018b01": "含。次千年得二果。次千年得初果。五千年",
    "T42n1824_01b:0018b02": "已後但剃髮著袈裟而已。更不得道。六者外",
    "T42n1824_01b:0018b03": "國祇洹精舍銘出在古涅槃經後載之。云佛",
    "T42n1824_01b:0018b04": "正法千年。像法千年。末法萬年。天竺朝夕眾",
    "T42n1824_01b:0018b05": "中恒唱此事云。佛法若千年已過佛法欲滅。",
    "T42n1824_01b:0018b06": "老死至近宜須精進。此即佛法一萬二千年",
    "T42n1824_01b:0018b07": "也。後五百歲者此是五百歲後耳。智度論釋",
    "T42n1824_01b:0018b08": "信毀品云。佛滅度後五百歲後有五百部。則",
    "T42n1824_01b:0018b09": "其證也。像法中者初五百為正法。後五百歲",
    "T42n1824_01b:0018b10": "即屬像法。問佛二月十五日般涅槃。四月十",
    "T42n1824_01b:0018b11": "五日結集三藏。界內有千人。名上坐部。界外",
    "T42n1824_01b:0018b12": "萬餘人。名大眾部。爾時但有二部名字。以執",
    "T42n1824_01b:0018b13": "義未異故至一百十六年分成二部。乃至三",
    "T42n1824_01b:0018b14": "百年有二十部。既有諸部異計。云何名正法。",
    "T42n1824_01b:0018b15": "答睿師作喻疑論云。前五百年得道者多。不",
    "T42n1824_01b:0018b16": "得道者少。無相是非。故名正法。後五百年",
    "T42n1824_01b:0018b17": "不得道者多。得道者少。但相是非執競盈路。",
    "T42n1824_01b:0018b18": "故名像法。此釋從人以分像正也。次慧義法",
    "T42n1824_01b:0018b19": "師雜門論云。前五百年多說無相法。少說有",
    "T42n1824_01b:0018b20": "相法。故名正法。後五百年多說有相。少說",
    "T42n1824_01b:0018b21": "無相。故名像法。此從法以分之也。以此釋望",
    "T42n1824_01b:0018b22": "即時講說人多有分別。作有所得學。不專心",
    "T42n1824_01b:0018b23": "學無所得觀者。蓋是時節數之然矣。問龍樹",
    "T42n1824_01b:0018b24": "於像法中何時出耶。答睿師成實論序述羅",
    "T42n1824_01b:0018b25": "什語云。馬鳴是三百五十年出。龍樹是五百",
    "T42n1824_01b:0018b26": "三十年出。摩耶經云七百年出。匡山惠遠法",
    "T42n1824_01b:0018b27": "師云。接九百年之運則九百年出。具如玄義",
    "T42n1824_01b:0018b28": "中釋。問經中何故正法時少。像法時多。答正",
    "T42n1824_01b:0018b29": "法是好時。像法是惡時。眾生薄福好時則少。",
    "T42n1824_01b:0018c01": "惡時即多。問法華經云舍利弗成佛時何故",
    "T42n1824_01b:0018c02": "像正時等耶。答舍利弗是淨土中成佛。故好",
    "T42n1824_01b:0018c03": "時則多。得像與正等。人根轉下第二明失教",
    "T42n1824_01b:0018c04": "之意。所以失教者正為人根鈍故也。問何根",
    "T42n1824_01b:0018c05": "鈍耶。答正是慧根鈍也。亦得云信等五根俱",
    "T42n1824_01b:0018c06": "鈍。又二十二根並鈍。故名鈍也。佛在世時有",
    "T42n1824_01b:0018c07": "利有鈍。總名利根。佛滅度後雖有利鈍總名",
    "T42n1824_01b:0018c08": "鈍根也。就鈍根中前五百年既是正法。即是",
    "T42n1824_01b:0018c09": "鈍中之利。後五百年名為像法。是鈍中之鈍。",
    "T42n1824_01b:0018c10": "故名轉鈍。深著諸法下第三正明迷教。即釋",
    "T42n1824_01b:0018c11": "上鈍根義也。就文為二。初明迷小。次明迷",
    "T42n1824_01b:0018c12": "大。佛在世時雙說大小。眾生根利聞並得悟。",
    "T42n1824_01b:0018c13": "佛滅度後以根鈍故雙迷大小。是故龍樹霍",
    "T42n1824_01b:0018c14": "破二迷俱申兩教。所言深著者以其埋著諸",
    "T42n1824_01b:0018c15": "見根深故言深著也。求五陰十二入十八界",
    "T42n1824_01b:0018c16": "者。問小乘有幾失耶。答總判諸部有三種失。",
    "T42n1824_01b:0018c17": "一者同失。如同計有五陰謂決定有。佛說五",
    "T42n1824_01b:0018c18": "陰意在破我。不在於法。而諸部不領無我而",
    "T42n1824_01b:0018c19": "取著於法。與佛意乖也。二者異失諸部。執五",
    "T42n1824_01b:0018c20": "陰不同。互相是非起於諍論。是故為失。或言",
    "T42n1824_01b:0018c21": "色有十一。或言色有十四。或有無作色。或言",
    "T42n1824_01b:0018c22": "無無作色。或言四心一時。或言四心前後。或",
    "T42n1824_01b:0018c23": "言別有心數。或言無別心數。遂成諍論。以諍",
    "T42n1824_01b:0018c24": "論。故便是煩惱因緣。以煩惱因緣即便起業。",
    "T42n1824_01b:0018c25": "以業因緣即有生死憂悲苦惱。三者佛教所",
    "T42n1824_01b:0018c26": "無穿鑿橫造。是故為失。若體佛意我妄不存",
    "T42n1824_01b:0018c27": "法。心無所依便得解脫。陰門既爾。界入亦然。",
    "T42n1824_01b:0018c28": "十二因緣者佛欲借妄止妄。故說十二因緣",
    "T42n1824_01b:0018c29": "生。外道計無因邪因生。是妄中之妄。今借",
    "T42n1824_01b:0019a01": "輕妄止其重妄。明諸法從十二因緣生。重妄",
    "T42n1824_01b:0019a02": "既息輕妄亦去。意令悟諸法本自無生。而諸",
    "T42n1824_01b:0019a03": "部不體斯意。謂決定言有十二緣生。又既決",
    "T42n1824_01b:0019a04": "定謂有於中。更復種種推斥。如薩婆多之流",
    "T42n1824_01b:0019a05": "執於因緣定是有為。毘婆闍婆提等定執無",
    "T42n1824_01b:0019a06": "為。遂成諍論。涅槃云。以是諍論名為執著。如",
    "T42n1824_01b:0019a07": "是執著名為能斷善根。又破外道自性故。明",
    "T42n1824_01b:0019a08": "諸法無有自性假諸因緣。然性病若去因緣",
    "T42n1824_01b:0019a09": "亦捨。然性病雖去實無所去。雖捨因緣亦無",
    "T42n1824_01b:0019a10": "所捨。心無依寄即便得道。而觀諸部有性之",
    "T42n1824_01b:0019a11": "可捨。有因緣之可立。即是取捨成斷常見不",
    "T42n1824_01b:0019a12": "體佛意也。問小乘人俱迷人法。何故但說執",
    "T42n1824_01b:0019a13": "於法耶。答今就此文始末大判三計。階級不",
    "T42n1824_01b:0019a14": "同。外道執我。小乘計法。大乘著空也。又就",
    "T42n1824_01b:0019a15": "小乘中自有三執。一計人法俱有。即犢子是",
    "T42n1824_01b:0019a16": "也。二迷法不計人。薩婆多等是也。三俱不執",
    "T42n1824_01b:0019a17": "人法。即成論是也。但小乘中少計人多執法。",
    "T42n1824_01b:0019a18": "是故此中偏敘計法耳。如智度論云。佛滅度",
    "T42n1824_01b:0019a19": "後五百歲。五百部皆執諸法有決定相。聞畢",
    "T42n1824_01b:0019a20": "竟空如刀傷心。以此推之。故知。多執於法盛",
    "T42n1824_01b:0019a21": "行天下。故偏敘之。問小乘中三部何者得失。",
    "T42n1824_01b:0019a22": "答望文殊問經明十八部及本二皆從大乘",
    "T42n1824_01b:0019a23": "出。及大集經云。雖有五部不妨法界大般涅",
    "T42n1824_01b:0019a24": "槃。三部之言皆是如來方便。能開道利人無",
    "T42n1824_01b:0019a25": "淺深也。若封執定相俱是顛倒。不知佛意也。",
    "T42n1824_01b:0019a26": "但今望大乘實相言亡慮絕。則計人法俱有",
    "T42n1824_01b:0019a27": "為下品。無人有法為中品。人法俱空為上品。",
    "T42n1824_01b:0019a28": "如玄義中敘之也。聞大乘法中說畢竟空下",
    "T42n1824_01b:0019a29": "第二次明迷大。又亦得云前文著有。此文滯",
    "T42n1824_01b:0019b01": "空即是迷於二諦。故前敘序云。覩空教則謂",
    "T42n1824_01b:0019b02": "罪福俱泯。聞說有則封執定性。探此文作之。",
    "T42n1824_01b:0019b03": "就文為四。一則明聞教。二不識教意。三明起",
    "T42n1824_01b:0019b04": "迷。四結過失。聞大乘法說畢竟空者此聞教",
    "T42n1824_01b:0019b05": "也。小乘法中不說畢竟空。唯大乘法有畢竟",
    "T42n1824_01b:0019b06": "空。故言聞大乘法說畢竟空也。不知何因緣",
    "T42n1824_01b:0019b07": "故空下第二明不識教意。經中所以說畢竟",
    "T42n1824_01b:0019b08": "空者凡有四義。一為對破有病。所以說空。有",
    "T42n1824_01b:0019b09": "病既息。空樂亦除。乃至五句無所依止。而",
    "T42n1824_01b:0019b10": "捨有著空。故不識佛意。故行品云。大聖說空",
    "T42n1824_01b:0019b11": "法為離諸見故。若復見有空諸佛所不化。第",
    "T42n1824_01b:0019b12": "二經說畢竟空者此明第一義諦畢竟空。不",
    "T42n1824_01b:0019b13": "明世諦畢竟空。而方廣之流謬取佛意。謂世",
    "T42n1824_01b:0019b14": "諦亦畢竟空。故不知說空因緣。如智度論初",
    "T42n1824_01b:0019b15": "卷云。明人等世諦故有。第一義諦故無。如實",
    "T42n1824_01b:0019b16": "際等第一義故有。世諦故無。即其證也。三",
    "T42n1824_01b:0019b17": "者道門非空非不空無名相。中為眾生故假",
    "T42n1824_01b:0019b18": "名相說。稱之為空。非空非不空即是中道。空",
    "T42n1824_01b:0019b19": "不空即是假名。而學教之流不識中假。謂實",
    "T42n1824_01b:0019b20": "有空。故不知說空因緣。故四諦品云。因緣所",
    "T42n1824_01b:0019b21": "生法。我說即是空。亦為是假名。亦是中道義。",
    "T42n1824_01b:0019b22": "長行釋云。因緣所生法無自性故空。空亦復",
    "T42n1824_01b:0019b23": "空。但為教化眾生故假名說。即其證也。四者",
    "T42n1824_01b:0019b24": "因緣有宛然即畢竟空。雖畢竟空宛然因緣",
    "T42n1824_01b:0019b25": "有。即是不壞假名而說實相。不動真際建立",
    "T42n1824_01b:0019b26": "諸法。而稟教之流聞因緣有即失畢竟空。聞",
    "T42n1824_01b:0019b27": "畢竟空即失因緣有。故不知說空意也。即生",
    "T42n1824_01b:0019b28": "疑見下第三正辨起迷。功學畢竟空即發生",
    "T42n1824_01b:0019b29": "二慧。無方便學畢竟空即生見疑。如涅槃",
    "T42n1824_01b:0019c01": "經云。或有服甘露壽命得長存。或有服甘露",
    "T42n1824_01b:0019c02": "傷命而早夭。即其事也。就文為二。初列見疑",
    "T42n1824_01b:0019c03": "二章門。次釋二章門。偏執一理名見。猶預二",
    "T42n1824_01b:0019c04": "途秤疑也。若都畢竟空下第二釋二章門也。",
    "T42n1824_01b:0019c05": "前釋於疑後釋於見。迷教之心必先疑後見。",
    "T42n1824_01b:0019c06": "故前釋疑後釋見也。然空有具得二疑。一者",
    "T42n1824_01b:0019c07": "以空疑有。若實畢竟空即不應有罪福二者",
    "T42n1824_01b:0019c08": "以有疑空。若實有罪福則不應都畢竟空。今",
    "T42n1824_01b:0019c09": "此文是學大乘人謂畢竟空為實。故信畢竟",
    "T42n1824_01b:0019c10": "空而疑於罪福。正是以空疑有也。如是則無",
    "T42n1824_01b:0019c11": "世諦第一義下第二釋上見義也。既是學大",
    "T42n1824_01b:0019c12": "乘人即信大畢竟空是盡理之說。故無有罪",
    "T42n1824_01b:0019c13": "福。既無罪福故即無世諦。因世諦故有第一",
    "T42n1824_01b:0019c14": "義諦。既無世諦亦無第一義。作此牽文出智",
    "T42n1824_01b:0019c15": "度論。問小乘人聞畢竟空云何耶。答大乘執",
    "T42n1824_01b:0019c16": "畢竟空排撥有法。小乘人執決定有斥畢竟",
    "T42n1824_01b:0019c17": "空。故智度論云。五百部聞畢竟空如刀傷心。",
    "T42n1824_01b:0019c18": "即其證也。問上執有中云但著文字。何故不",
    "T42n1824_01b:0019c19": "生疑耶。答有則符情。故直起見。空既反情所",
    "T42n1824_01b:0019c20": "以生疑。問前執有亦失二諦不。答亦失執性",
    "T42n1824_01b:0019c21": "有乖假有。失世諦尚失世諦。何況第一義耶。",
    "T42n1824_01b:0019c22": "取是空相而起貪著下第四總結過失。前明",
    "T42n1824_01b:0019c23": "於空生見。此辨於空起愛見。愛見是煩惱。煩",
    "T42n1824_01b:0019c24": "惱即有業苦也。於畢竟空生種種過者初生",
    "T42n1824_01b:0019c25": "疑。次起見。後從見起愛。故名種種過也。龍",
    "T42n1824_01b:0019c26": "樹菩薩為是等故下第四明論主出世造論。",
    "T42n1824_01b:0019c27": "可具三意。一者總對前大小二人。破先計有",
    "T42n1824_01b:0019c28": "令有不有故令有見息。破前執空令空不空",
    "T42n1824_01b:0019c29": "故空見便息。即是中道。問非有非無是愚癡",
    "T42n1824_01b:0020a01": "論。云何是中道。答不取非有非無為中。乃明",
    "T42n1824_01b:0020a02": "離有無見乃名為中耳。若離有無而著非有",
    "T42n1824_01b:0020a03": "非無者即非中也。二者別對上小乘人。一往",
    "T42n1824_01b:0020a04": "小乘人計諸法有。得於世諦不知諸法空。即",
    "T42n1824_01b:0020a05": "失第一義。然既不識第一義。亦不識世諦。故",
    "T42n1824_01b:0020a06": "俱失二諦。今申二諦中道令小乘人識二諦",
    "T42n1824_01b:0020a07": "中道。發生正觀戲論斯滅。故龍樹造此中論",
    "T42n1824_01b:0020a08": "也。三者對上學大乘人。一往大乘人得諸法",
    "T42n1824_01b:0020a09": "畢竟空。得第一義失於世諦。然既不識世諦。",
    "T42n1824_01b:0020a10": "亦不識第一義。雖畢竟空宛然而有。故不滯",
    "T42n1824_01b:0020a11": "空。雖因緣有常畢竟空。故不著於有。即是二",
    "T42n1824_01b:0020a12": "諦中道。今為破斷常二邊申於二諦。令學大",
    "T42n1824_01b:0020a13": "乘人識。人識中道發生正觀。故言為是等故",
    "T42n1824_01b:0020a14": "造此中論。",
    "T42n1824_01b:0020a15": "中觀論疏卷第一末畢"
}