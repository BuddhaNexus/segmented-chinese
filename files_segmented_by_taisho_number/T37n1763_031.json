{
    "T37n1763_031:0484a02": "5大般涅槃經集解卷第三十一",
    "T37n1763_031:0484a04": "　廣釋集諦以愛為體",
    "T37n1763_031:0484a05": "　釋二種愛一愛己身一愛所須",
    "T37n1763_031:0484a06": "　又釋二種愛一者善愛一者不善愛",
    "T37n1763_031:0484a07": "　舉九種事譬愛",
    "T37n1763_031:0484a08": "　釋菩薩無苦有諦聲聞有苦有諦",
    "T37n1763_031:0484a09": "　廣釋見滅諦義　廣釋道諦義",
    "T37n1763_031:0484a10": "　廣釋道義是一隨法有異",
    "T37n1763_031:0484a11": "聖行品之第五",
    "T37n1763_031:0484a12": "善男子！云何菩薩摩訶薩至分別挍計無量無",
    "T37n1763_031:0484a13": "邊。案僧亮曰：還愛於有者，謂三有也。僧宗",
    "T37n1763_031:0484a14": "曰：前已略說，今是廣說。次會通，後明觀行",
    "T37n1763_031:0484a15": "也。是陰因緣者，由業煩惱得未來陰果也。還",
    "T37n1763_031:0484a16": "愛於有者，昔由業煩惱故得身，今復愛三有，",
    "T37n1763_031:0484a17": "復應牽生也。業因緣愛者，宿業故起愛，隨所",
    "T37n1763_031:0484a18": "習也。煩惱因緣愛者，如人多瞋，常愛兵器。苦",
    "T37n1763_031:0484a19": "因緣愛者，如人遇病，愛針艾也。寶亮曰：次解",
    "T37n1763_031:0484a20": "集諦，明業及煩惱能搆未來生死果報續起，",
    "T37n1763_031:0484a21": "稱之為集也。就此辨集諦中亦有三意，然文",
    "T37n1763_031:0484a22": "中小自左右，不如苦諦中之次，第一解集諦",
    "T37n1763_031:0484a23": "相、第二會通、第三觀過。今此中辨集諦，悉據",
    "T37n1763_031:0484a24": "愛使為原。何以然？後能潤生，得生由已，故",
    "T37n1763_031:0484a25": "非愛不成業，是以就愛而收集錄感陰之緣",
    "T37n1763_031:0484a26": "盡。然愛性染累，事無不由，故文中廣彰述愛",
    "T37n1763_031:0484a27": "為眾緣之首也。愛己身謂正報，愛所須名依",
    "T37n1763_031:0484a28": "報也。如工巧業等，事成保著、玩適在心，稱業",
    "T37n1763_031:0484a29": "因緣愛也。若違境起心，復稱昔含怒，還脩此",
    "T37n1763_031:0484b01": "心為好為煩惱，因緣愛也。患苦而欲背，若離",
    "T37n1763_031:0484b02": "我而稱情，無此苦而心悅，謂苦因緣愛也。",
    "T37n1763_031:0484b03": "善男子！愛有二種至求大乘者是名為善。",
    "T37n1763_031:0484b04": "案僧亮曰：結集八苦者，重倒也。愛佛功德",
    "T37n1763_031:0484b05": "輕，故除之也。",
    "T37n1763_031:0484b06": "善男子！凡夫愛者名之為集至不以愛故而受",
    "T37n1763_031:0484b07": "生也。案僧亮曰：此經以智知集名為諦，凡",
    "T37n1763_031:0484b08": "夫以不識集故集而非諦，菩薩諦而非集。何",
    "T37n1763_031:0484b09": "以故者，釋所以諦而非集也。寶亮曰：夫立愛",
    "T37n1763_031:0484b10": "之名，名生二處，如向所辨盡是凡夫不善之",
    "T37n1763_031:0484b11": "愛；若興心樂法、崇善為理，悅情願求，稱之善",
    "T37n1763_031:0484b12": "愛。名雖同，義自兩殊。名同心別，各自有歸。",
    "T37n1763_031:0484b13": "然善愛雖同，復有二別：若菩薩位懷發軫，不",
    "T37n1763_031:0484b14": "存於緣中離染，稱大乘愛；聲聞小道雖欲樂",
    "T37n1763_031:0484b15": "善，但解不稱境，每心有存，於求善之略乖，遂",
    "T37n1763_031:0484b16": "落不善愛門也。故知二乘行道，不稱道、不改",
    "T37n1763_031:0484b17": "心、不得出。何以知之？下句即會凡夫愛者名",
    "T37n1763_031:0484b18": "之為集，得知二乘執相在懷，未免生死，無",
    "T37n1763_031:0484b19": "有諦用。菩薩造行發家，不以生死為患。既識",
    "T37n1763_031:0484b20": "生死過，於保著之情悚，是以雖愛不名集；",
    "T37n1763_031:0484b21": "若須現生而應物，則不名為愛。",
    "T37n1763_031:0484b22": "迦葉菩薩白佛言：世尊至獨以愛性為五陰因。",
    "T37n1763_031:0484b23": "案僧宗曰：此會通之文也。昔說不同，請釋",
    "T37n1763_031:0484b24": "其由也。",
    "T37n1763_031:0484b25": "佛讚迦葉：善哉善哉至能生一切業煩惱牙。",
    "T37n1763_031:0484b26": "案智秀曰：雖復業及煩惱為辨果之因，然愛",
    "T37n1763_031:0484b27": "為愛生之生也。寶亮曰：第二會通難也。明",
    "T37n1763_031:0484b28": "雖復說有招陰之因不同，然非愛不辨，以三",
    "T37n1763_031:0484b29": "譬顯之也。",
    "T37n1763_031:0484c01": "善男子！菩薩摩訶薩住是大乘至是名如責有",
    "T37n1763_031:0484c02": "餘。案僧亮曰：此下觀門也。此但說愛過，不",
    "T37n1763_031:0484c03": "明是集，不集故不除；菩薩不愛而是集，故",
    "T37n1763_031:0484c04": "除也。僧亮曰：觀愛之過患也。",
    "T37n1763_031:0484c05": "善男子！云何如羅剎至觀察愛結如是九種。",
    "T37n1763_031:0484c06": "案僧亮曰：拔舍利弗無上根本者則有緣起，",
    "T37n1763_031:0484c07": "載彼釋論也。又相承釋云：于時已至第六住，",
    "T37n1763_031:0484c08": "未得第七住心。有言在住三十心之二十心",
    "T37n1763_031:0484c09": "中。",
    "T37n1763_031:0484c10": "善男子！以是義故至菩薩摩訶薩有道有真諦。",
    "T37n1763_031:0484c11": "案僧亮曰：為觀不同，而說昔之苦集唯",
    "T37n1763_031:0484c12": "有三人。因論四人觀有差別，語次及之也。",
    "T37n1763_031:0484c13": "菩薩能觀苦觀，愛無上八患，因論觀人差別，",
    "T37n1763_031:0484c14": "以顛倒為苦，三人皆倒、有苦也。以見苦名諦，",
    "T37n1763_031:0484c15": "三人皆見苦，故有諦也，下須跋之。觀欲界無",
    "T37n1763_031:0484c16": "常如病，得出色界，是凡夫見苦也。以三人於",
    "T37n1763_031:0484c17": "佛有苦倒故，於諦不得稱真也。解苦者，生死",
    "T37n1763_031:0484c18": "也；無苦者，涅槃也。於二不倒，是謂無苦而",
    "T37n1763_031:0484c19": "有真諦。苦麁集細，凡夫不見集，故無諦也。有",
    "T37n1763_031:0484c20": "集諦者，於佛有倒，受變易之苦，故是集也。識",
    "T37n1763_031:0484c21": "分段因，故有諦也。上但言凡夫是集，不說變",
    "T37n1763_031:0484c22": "易之苦也。寶亮曰：上既說苦集諦竟，今且結",
    "T37n1763_031:0484c23": "成諦用。不成諦用者，課凡夫識非而離過。云",
    "T37n1763_031:0484c24": "凡夫人有苦無諦者，凡愚但粗知逼惱事苦，",
    "T37n1763_031:0484c25": "不諦解苦之所以，故無諦用也。二乘有苦諦",
    "T37n1763_031:0484c26": "者，有逼惱事苦，非不粗解除於苦因，所以得",
    "T37n1763_031:0484c27": "言有諦用也。無真實者，不知佛無苦，由合佛",
    "T37n1763_031:0484c28": "作苦觀，故無真實也。諸菩薩解苦無苦者，昔",
    "T37n1763_031:0484c29": "日解苦無苦性空，今日解金剛以還有苦、佛",
    "T37n1763_031:0485a01": "果是無苦，互明辨兩廂，所以有真諦也。下",
    "T37n1763_031:0485a02": "餘三諦，義例可知。大士雙明兩輪安法得",
    "T37n1763_031:0485a03": "所，故有真也。",
    "T37n1763_031:0485a04": "善男子！云何菩薩摩訶薩至大般涅槃觀滅聖",
    "T37n1763_031:0485a05": "諦。案僧亮曰：次觀滅諦，大般涅槃是滅諦",
    "T37n1763_031:0485a06": "也。備二義：第一但滅煩惱、第二滅一切相也。",
    "T37n1763_031:0485a07": "法瑤曰：三諦皆不言有二見，此獨云見滅見",
    "T37n1763_031:0485a08": "諦者，何耶？以滅有二種，一佛地滅、二菩薩地",
    "T37n1763_031:0485a09": "滅也。佛滅而非諦，菩薩滅而是諦。諦者，用照",
    "T37n1763_031:0485a10": "審境之謂也。佛息照癈審，是則佛無諦而滅",
    "T37n1763_031:0485a11": "也，菩薩有諦有滅者。佛上無道亦無諦苦，",
    "T37n1763_031:0485a12": "習亦然。又經自明文如此，故唯滅諦獨云見",
    "T37n1763_031:0485a13": "滅見諦，餘諦不也。僧宗曰：滅諦文中闕無會",
    "T37n1763_031:0485a14": "通，可得廣義有觀門義也。斷除一切煩惱",
    "T37n1763_031:0485a15": "者，昔滅為分滅耳，今滅者斷無明住地以還",
    "T37n1763_031:0485a16": "斯盡也。斷則名常者，以有惑未斷則流動遷",
    "T37n1763_031:0485a17": "謝，今惑盡照周所以常也。寶亮曰：次第三",
    "T37n1763_031:0485a18": "解滅諦上苦集二理是有漏法，為患處多故，",
    "T37n1763_031:0485a19": "開別觀之。今滅道兩諦既是無漏無性，非染",
    "T37n1763_031:0485a20": "累，唯解相會通，有二門之說。滅諦中乃無別",
    "T37n1763_031:0485a21": "會通文，然義推有二；道諦文中其事自別。今",
    "T37n1763_031:0485a22": "初見滅見滅諦，此兩句作章門，下相對旨八",
    "T37n1763_031:0485a23": "句來釋。見滅者，見昔滅。見滅諦者，見今日常",
    "T37n1763_031:0485a24": "住真如理。此即會通。亦可得言，上句為滅諦",
    "T37n1763_031:0485a25": "相也，謂斷除一切煩惱者，釋上見滅句也。煩",
    "T37n1763_031:0485a26": "惱滅故則名常者，釋見滅諦句也。滅煩惱火",
    "T37n1763_031:0485a27": "則名寂滅者，釋上見滅句也。煩惱滅故得受",
    "T37n1763_031:0485a28": "樂者，釋見滅諦句也。菩薩求因緣故名為淨",
    "T37n1763_031:0485a29": "者，先釋見滅諦句也。永斷一切煩惱故名出",
    "T37n1763_031:0485b01": "世者，釋見滅句也。以出世故名之為我者，釋",
    "T37n1763_031:0485b02": "見滅諦句。下去釋見滅句。",
    "T37n1763_031:0485b03": "善男子！云何菩薩摩訶薩至大般涅槃觀道聖",
    "T37n1763_031:0485b04": "諦。案僧亮曰：此下明道諦。先觀道，即是出",
    "T37n1763_031:0485b05": "相。不因苦集，因八聖也。見一切法者，八道亦",
    "T37n1763_031:0485b06": "諦。道諦，觀道也。滅是果，但觀無學；道是因，",
    "T37n1763_031:0485b07": "通觀學地也，從常無常至淨觀因果也。無常",
    "T37n1763_031:0485b08": "是因，常是果。下就因果別觀。陀羅驃，真實主",
    "T37n1763_031:0485b09": "義。求耶是衣，亦莊嚴義。僧宗曰：先明廣義，",
    "T37n1763_031:0485b10": "兼明觀行，後明會通耳。所謂常無常者，舉道",
    "T37n1763_031:0485b11": "所照之境以明觀體也。常者佛果，無常者金",
    "T37n1763_031:0485b12": "剛以還，是眾生數也。金剛為累中物，佛果非",
    "T37n1763_031:0485b13": "累物也。陀羅驃者，借依諦主諦以釋正義也。",
    "T37n1763_031:0485b14": "佛居宗體極，為陀羅驃也。",
    "T37n1763_031:0485b15": "迦葉菩薩白佛言：世尊至諸佛如來久離錯謬。",
    "T37n1763_031:0485b16": "案僧亮曰：不相應者，今說八是道，昔不說",
    "T37n1763_031:0485b17": "八，應非道也。欲聞說道，或略或廣，皆是道也。",
    "T37n1763_031:0485b18": "僧宗曰：此下會通今昔也。寶亮曰：佛答諸經",
    "T37n1763_031:0485b19": "悉入道諦，就三因緣辯入也，一者因門、二者",
    "T37n1763_031:0485b20": "緣門、三者道體，不出此三也。",
    "T37n1763_031:0485b21": "爾時世尊讚迦葉菩薩至能作如是種種說法。",
    "T37n1763_031:0485b22": "案僧亮曰：廣說道相也。能佐助菩提者，釋",
    "T37n1763_031:0485b23": "本義。菩提是智道之政體，以信為本；說信一",
    "T37n1763_031:0485b24": "事，後類可知也。僧宗曰：如是諸經悉入道諦",
    "T37n1763_031:0485b25": "者，昔說雖可不具，然而莫非道也，隨化之所",
    "T37n1763_031:0485b26": "宜致名不同耳。",
    "T37n1763_031:0485b27": "善男子！譬如良醫識諸眾生至隨良醫教所患",
    "T37n1763_031:0485b28": "得除。案僧亮曰：并藥所禁水不在例者，草",
    "T37n1763_031:0485b29": "石有用，捨藏不俱，而水無礙也。施有行止",
    "T37n1763_031:0485c01": "之異，道則唯通。何者？如經說「世有五人，不",
    "T37n1763_031:0485c02": "讚五事，謂不為慳者讚歎施等」也。僧宗曰：此",
    "T37n1763_031:0485c03": "下有六譬。前三譬明道是一，以應後三譬。",
    "T37n1763_031:0485c04": "後三譬前說廣顯道是一也。此譬意明道雖",
    "T37n1763_031:0485c05": "可是一，以眾生之病不同，致為藥亦異也。寶",
    "T37n1763_031:0485c06": "亮曰：諸藥者，譬種種說法不同也。水一種者，",
    "T37n1763_031:0485c07": "譬道也。藥性不均，譬一時之宜，進道之良荃，",
    "T37n1763_031:0485c08": "取無為之要資。",
    "T37n1763_031:0485c09": "復次善男子！如有一人至從信根等至八聖道。",
    "T37n1763_031:0485c10": "案僧亮曰：小異上譬也。從信根等至八聖道",
    "T37n1763_031:0485c11": "者，說一法為信，乃至八道互作其名耳。僧宗",
    "T37n1763_031:0485c12": "曰：第二譬意，明道雖是一，隨方施名不同耳。",
    "T37n1763_031:0485c13": "復次善男子！譬如金師至為眾生故種種分別。",
    "T37n1763_031:0485c14": "案僧亮曰：此以隨用作異為譬也。如來一",
    "T37n1763_031:0485c15": "道，隨大小乘根，廣略為別耳。從一至九，是三",
    "T37n1763_031:0485c16": "乘雜說。下言大乘一道無二者，三世諸佛有",
    "T37n1763_031:0485c17": "同見有、無同見無，大乘道也。定慧者，以戒遠",
    "T37n1763_031:0485c18": "不說也。見智慧者，推求名見也，了真名慧也，",
    "T37n1763_031:0485c19": "審定名智也。見道者，如得果以初見為名重，",
    "T37n1763_031:0485c20": "更修習進求上果名修也。結盡不修，名無學",
    "T37n1763_031:0485c21": "也。五種因利鈍，得滅盡定；為名六種，因人因",
    "T37n1763_031:0485c22": "道也。念佛三昧者，唯佛念佛，真得佛相，可名",
    "T37n1763_031:0485c23": "為定。僧宗曰：第三譬明道雖是一，以善巧故，",
    "T37n1763_031:0485c24": "種種說異也。一道者，此明如來隨根緣故，致",
    "T37n1763_031:0485c25": "教不同，應前譬也。信行法行道者，此經意與",
    "T37n1763_031:0485c26": "數論為異，論釋信行法行是五方便以還，尋",
    "T37n1763_031:0485c27": "此文意乃至見諦道中也。信解脫見得猶是",
    "T37n1763_031:0485c28": "前二，以入思惟通三果制也。身證者，此二人",
    "T37n1763_031:0485c29": "俱能作身證也。說十力無畏為道者，無進求",
    "T37n1763_031:0486a01": "之義，以其有解脫道義，亦可是緣中說道也。",
    "T37n1763_031:0486a02": "後三譬義可知。",
    "T37n1763_031:0486a03": "復次善男子！譬如一火至為眾生故種種分別。",
    "T37n1763_031:0486a04": "案僧亮曰：能除是道，此譬同所除也。",
    "T37n1763_031:0486a05": "復次善男子！譬如一識至為化諸眾生故種種",
    "T37n1763_031:0486a06": "分別。案僧亮曰：色隨所依名有差別，道隨",
    "T37n1763_031:0486a07": "小大乘根殊異者也。",
    "T37n1763_031:0486a08": "復次善男子！譬如一色至無量眾生得度生死。",
    "T37n1763_031:0486a09": "案僧亮曰：依見者為名也。",
    "T37n1763_031:0486a10": "大般涅槃經集解卷第三十一"
}