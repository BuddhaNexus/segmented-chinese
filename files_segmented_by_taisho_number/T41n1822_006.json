{
    "T41n1822_006:0555c18": "俱舍論疏卷第六",
    "T41n1822_006:0555c20": "沙門法寶撰",
    "T41n1822_006:0555c21": "分別根品第二之四",
    "T41n1822_006:0555c22": "論。如是已說至說為因緣。此下當品大文第",
    "T41n1822_006:0555c23": "三明因．及緣。將欲釋義先結引也。論。",
    "T41n1822_006:0555c24": "且因六種。文中有二。一六因。二四緣。緣次",
    "T41n1822_006:0555c25": "後說先釋因故。故言且因六種。論。何",
    "T41n1822_006:0555c26": "等為六。此先辨因　就中有三。一明六因。",
    "T41n1822_006:0555c27": "二明五果。三明法具因異　明六因中。一",
    "T41n1822_006:0555c28": "總列因名。二依名別釋。三定取．與此下一",
    "T41n1822_006:0555c29": "頌總列因名。論曰至六異熟因。牒頌",
    "T41n1822_006:0556a01": "釋也　顯宗論云。能作因體通一切法。是故",
    "T41n1822_006:0556a02": "前說。俱有因體遍諸有為故居第二。餘同",
    "T41n1822_006:0556a03": "類等於有為中。如其所應各攝少分。隨言",
    "T41n1822_006:0556a04": "便穩次第而說　今詳。六因皆廣者先說。同",
    "T41n1822_006:0556a05": "類因體。雖除未來狹俱有因。然攝一切",
    "T41n1822_006:0556a06": "心．心所法．色．不相應　相應因體雖通三",
    "T41n1822_006:0556a07": "世。唯心．心所故狹同類。然通染污一切心．及",
    "T41n1822_006:0556a08": "心所廣遍行因　遍行因體。若於欲界。二",
    "T41n1822_006:0556a09": "部一分狹異熟因　異熟因體通五部故。",
    "T41n1822_006:0556a10": "於上八地。異熟因體唯通修斷一分。遍行因",
    "T41n1822_006:0556a11": "體二部一分。故異熟因。遍行後說　然六因．",
    "T41n1822_006:0556a12": "四緣並通親．疎。因名是親。緣名是疎　顯",
    "T41n1822_006:0556a13": "宗論云。法生所賴故說為因。即親順益所",
    "T41n1822_006:0556a14": "生果義。論。對法諸師至如是六種。此以",
    "T41n1822_006:0556a15": "四緣有經文說。六因無經文故。故言對法",
    "T41n1822_006:0556a16": "諸師許。因唯有六種。此明無增．減也　正",
    "T41n1822_006:0556a17": "理論云。如是六因非佛所說。如何本論自",
    "T41n1822_006:0556a18": "立此名。定無大師所不說義。阿毘達磨輒",
    "T41n1822_006:0556a19": "有所說。經中現無。由穩沒故。自相可得決",
    "T41n1822_006:0556a20": "定應有。又諸經中所化力故。世尊方便作異",
    "T41n1822_006:0556a21": "門說。對法諸師由見少相知其定有分明",
    "T41n1822_006:0556a22": "結集。故有說言。此六因義說在增一增六經",
    "T41n1822_006:0556a23": "中。時經久遠其文穩沒。尊者迦多衍尼子",
    "T41n1822_006:0556a24": "等。於諸法相無間思求。冥感天仙現來授",
    "T41n1822_006:0556a25": "與。如天授與筏第遮經其理必然。如四緣",
    "T41n1822_006:0556a26": "義雖具列在此部經中。而餘部中有不誦",
    "T41n1822_006:0556a27": "者。乃至廣說　准此論文。六因四緣是小乘",
    "T41n1822_006:0556a28": "義。四緣有文。六因無文以無正經文故。故",
    "T41n1822_006:0556a29": "言對法諸師許因唯有如是六種　大乘對",
    "T41n1822_006:0556b01": "法論亦有六因。能作因有二十因　中邊",
    "T41n1822_006:0556b02": "分別論．及成唯識各取其十。未知大乘十因",
    "T41n1822_006:0556b03": "六因。及四緣義出何經文。",
    "T41n1822_006:0556b04": "論。且初能作因相云何。此下第二依名別釋。",
    "T41n1822_006:0556b05": "因體不同分為六段。將釋初因故先問也。",
    "T41n1822_006:0556b06": "頌答可知。論曰至無障住故。長行釋也",
    "T41n1822_006:0556b07": "　就中有二。一釋但無障住．及有力起名",
    "T41n1822_006:0556b08": "能作因。二餘師釋諸法展轉皆有力用　就",
    "T41n1822_006:0556b09": "初文中復分為二。一釋頌文。二問答分別",
    "T41n1822_006:0556b10": "　就釋頌文中。一明因體。二釋因名。此文",
    "T41n1822_006:0556b11": "明因體也　然出因體有二種。一總出體。",
    "T41n1822_006:0556b12": "即以一切法為體。二對果出體。除自餘能",
    "T41n1822_006:0556b13": "作。謂除自體以餘一切為能作因。由彼生",
    "T41n1822_006:0556b14": "時無障住故　問法若畢竟不生。除其自",
    "T41n1822_006:0556b15": "體餘一切法與作因不　答與作因。若其因",
    "T41n1822_006:0556b16": "法。未至已生但是性因。若至已生是取",
    "T41n1822_006:0556b17": "果因。若果至生名與果因。其不生法。無與",
    "T41n1822_006:0556b18": "果因　正理論云。此能作因略有二種。一",
    "T41n1822_006:0556b19": "有生力。二唯無障。諸法生時唯除自體。以",
    "T41n1822_006:0556b20": "一切法為能作因。由彼生時皆不為障。於",
    "T41n1822_006:0556b21": "中少分有能生力。且如有一眼識生時。",
    "T41n1822_006:0556b22": "以所依眼為依止因。以所緣色為建立因。",
    "T41n1822_006:0556b23": "以眼識等如種子法為不斷因。以相應法",
    "T41n1822_006:0556b24": "為攝受因。以俱有法為助伴因。以耳根等",
    "T41n1822_006:0556b25": "為依住因。此等總說為能作因。於中一分",
    "T41n1822_006:0556b26": "名有力因。以有能生勝功能故。所餘諸分",
    "T41n1822_006:0556b27": "名無力因。以但不為障礙住故。何故自體",
    "T41n1822_006:0556b28": "非自能作因。以能作因於自體無故。謂",
    "T41n1822_006:0556b29": "無障義是能作因。自於自體恒為障礙。又一",
    "T41n1822_006:0556c01": "切法不待自體。應有恒成損減等故",
    "T41n1822_006:0556c02": "　述曰。若待即此自體。自體恒有。應恒成。若",
    "T41n1822_006:0556c03": "待第二自體。第二自體恒無。應恒成損",
    "T41n1822_006:0556c04": "減等　有餘師說。若有自體因自體者。即",
    "T41n1822_006:0556c05": "應無明還緣無明等。一剎那頃此即此因。",
    "T41n1822_006:0556c06": "是則乖違緣起法性。有餘師說。自於自體",
    "T41n1822_006:0556c07": "不見有用。故非因緣。猶如指端．刀刃．眼",
    "T41n1822_006:0556c08": "等。論。雖餘因性至總即別名。明得名",
    "T41n1822_006:0556c09": "也　顯宗論釋能作因名有四。一云因即能",
    "T41n1822_006:0556c10": "作名能作因。此因有力能作果故。雖餘因",
    "T41n1822_006:0556c11": "性亦能作因。然能作因更無別稱。如色處等",
    "T41n1822_006:0556c12": "總即別名。二云或復此因能作二義。以無",
    "T41n1822_006:0556c13": "障故可名為因。可名非因不能生故。三",
    "T41n1822_006:0556c14": "云又能作者是餘親因。此能助彼名能作",
    "T41n1822_006:0556c15": "因。四云或此令他能有所作。他即是果。能",
    "T41n1822_006:0556c16": "作之因名能作因　此四釋中初二持業釋。",
    "T41n1822_006:0556c17": "後二屬主釋。論。豈不未知至為能作因。",
    "T41n1822_006:0556c18": "次下第二問答分別。此即問也。論。應知",
    "T41n1822_006:0556c19": "此生。至是能作因。答也。雖智障漏生。光",
    "T41n1822_006:0556c20": "障覩星。漏生之時智無障住。覩星之時",
    "T41n1822_006:0556c21": "光無障住。若為能障即不得生。論。",
    "T41n1822_006:0556c22": "若於此生至可立為因。難也。若先能障。由今",
    "T41n1822_006:0556c23": "不障可得是因。本無障力今不為障。何",
    "T41n1822_006:0556c24": "得是因。論。譬如國人至何得為因。王",
    "T41n1822_006:0556c25": "喻可知。論。且如涅槃至無能障用。指",
    "T41n1822_006:0556c26": "事難也。此等諸法有。如非有。先不能障",
    "T41n1822_006:0556c27": "今不為障。何得是因。論。雖無障用至",
    "T41n1822_006:0556c28": "亦得如前說。指事答也。若有力者。由今不",
    "T41n1822_006:0556c29": "障得為其因。其無力者。亦由今不障故",
    "T41n1822_006:0557a01": "得為其因。有力．無力障雖有別。生時無障",
    "T41n1822_006:0557a02": "其義即同。由此二種為因即等。正理釋云。",
    "T41n1822_006:0557a03": "由一切法展轉相望。皆有障力故得為因。",
    "T41n1822_006:0557a04": "謂於是處有此一法。是處無容更有第二。",
    "T41n1822_006:0557a05": "設復此法於餘處有。彼亦無容更有餘法",
    "T41n1822_006:0557a06": "如是諸法。豈不相望皆能為障而不為",
    "T41n1822_006:0557a07": "障。故皆可立為能作因。無色亦有時依等",
    "T41n1822_006:0557a08": "定故。彼相望亦有障力。又諸法內一法生",
    "T41n1822_006:0557a09": "時。如與欲法餘皆無障。謂二緣故法不得",
    "T41n1822_006:0557a10": "生。一順因無。二違緣有。諸法生位必待勝",
    "T41n1822_006:0557a11": "力各別內緣。及待所餘無障而住。論。",
    "T41n1822_006:0557a12": "此即通說至於芽等。結前無障因起後有",
    "T41n1822_006:0557a13": "力因如文可解。論。有作是難至皆成殺",
    "T41n1822_006:0557a14": "業。敘外難也。因既常有。果應頓起。既同",
    "T41n1822_006:0557a15": "為殺因應齊得殺罪。論。此難不然至",
    "T41n1822_006:0557a16": "有親作力。答也。無障疎因果不得生。非是",
    "T41n1822_006:0557a17": "親作不成業道。法生．不生雖賴疎因。業",
    "T41n1822_006:0557a18": "感．不感由親作力。論。有餘師說至有",
    "T41n1822_006:0557a19": "能生力。大文第二敘異說也　此師意說。一",
    "T41n1822_006:0557a20": "切諸法與一切法為能作因。展轉皆悉有",
    "T41n1822_006:0557a21": "其力用。如文可解。雖由能作因取增上",
    "T41n1822_006:0557a22": "果。而因即廣。其果即狹　正理論云。過去",
    "T41n1822_006:0557a23": "諸法與餘二世為能作因。彼二世法還與",
    "T41n1822_006:0557a24": "過去為增上果(此有因有果也)。未來諸法與餘二世",
    "T41n1822_006:0557a25": "由無障故為能作因。彼二世法非俱．後故。",
    "T41n1822_006:0557a26": "不與未來為增上果。果必由因取故唯有",
    "T41n1822_006:0557a27": "二。因唯據無障故許通三　解云。取",
    "T41n1822_006:0557a28": "果唯現。過去已取。未來未取。已取果已屬",
    "T41n1822_006:0557a29": "已。未取果未屬已。果據所取故唯有二。",
    "T41n1822_006:0557b01": "謂若俱．若在後。因唯無障不據能取。故許",
    "T41n1822_006:0557b02": "通三。謂若俱。若在前。若在後也　現在諸",
    "T41n1822_006:0557b03": "法與餘二世為能作因。彼二世法中。唯未來",
    "T41n1822_006:0557b04": "法為現在果(已上三世相對)。有為．無為非因非果",
    "T41n1822_006:0557b05": "　有為望無為非因。無為無生故亦非果。",
    "T41n1822_006:0557b06": "無為不能取故　無為．無為非因．非果",
    "T41n1822_006:0557b07": "　無為望無為非因。無為無生故非果。非",
    "T41n1822_006:0557b08": "所取故　無為。有為。是因非果　不障生",
    "T41n1822_006:0557b09": "故是因。體不生故非所取故非果　由此",
    "T41n1822_006:0557b10": "義故說如是言。能作因多非增上果。以一",
    "T41n1822_006:0557b11": "切法皆能作因。唯諸有為是增上果。",
    "T41n1822_006:0557b12": "論。如是已說能作因相已下第二三句明俱",
    "T41n1822_006:0557b13": "有因　俱有因者。與俱有法為因名俱有",
    "T41n1822_006:0557b14": "因。或以俱有法為因名俱有因。若總出體。",
    "T41n1822_006:0557b15": "即攝一切有為法盡。若相對出體如下廣",
    "T41n1822_006:0557b16": "釋。論曰至為俱有因。此釋初句辨因",
    "T41n1822_006:0557b17": "相也。此與婆沙第十六評家。及正理論義",
    "T41n1822_006:0557b18": "不同也。婆沙云。同一果義是俱有因義　正",
    "T41n1822_006:0557b19": "理論云。有為法一果是俱有因義　不云互",
    "T41n1822_006:0557b20": "為果是俱有因義。論。其相云何。前雖",
    "T41n1822_006:0557b21": "總說互為果義其互為果相狀云何。論。",
    "T41n1822_006:0557b22": "如四大種至由互為果。指事辨相狀也　故",
    "T41n1822_006:0557b23": "婆沙評家云。謂四大種若有偏增。若無偏",
    "T41n1822_006:0557b24": "增。地為三因。三為地因。所以者何。地不觀",
    "T41n1822_006:0557b25": "地生所造色。以一切法不觀自性．及同",
    "T41n1822_006:0557b26": "類體為他因故。餘大例爾　如是諸相與",
    "T41n1822_006:0557b27": "所相法。心與心隨轉。亦更互為因。此舉三",
    "T41n1822_006:0557b28": "類互為因法。辨互為果相也　然於此中",
    "T41n1822_006:0557b29": "不說心隨轉法。及能相法自互為因者正",
    "T41n1822_006:0557c01": "理論云。此中所說因相太少　然自釋云",
    "T41n1822_006:0557c02": "　本論說故此無過失。然本論中曾不見說心",
    "T41n1822_006:0557c03": "隨轉色與心為因。應辨此中造論者意",
    "T41n1822_006:0557c04": "　正理敘兩師釋皆彈有過　自釋云。我於",
    "T41n1822_006:0557c05": "此中見如是意。若法與心決定俱起。遍一",
    "T41n1822_006:0557c06": "切心依心而轉。即說彼法與所依心展轉",
    "T41n1822_006:0557c07": "相望為俱有因。諸心所法非定俱起。或少或",
    "T41n1822_006:0557c08": "多現可得故　心所法自相對多少不定。",
    "T41n1822_006:0557c09": "故論不說　身業．語業非遍諸心。不定心",
    "T41n1822_006:0557c10": "俱全無有故　不定心無色定全無身．語",
    "T41n1822_006:0557c11": "二業　生等諸相皆依心轉。非互相依。生等",
    "T41n1822_006:0557c12": "皆以法為上首互相資故。由斯不說彼互",
    "T41n1822_006:0557c13": "為因。又於此中。為欲顯示但說異類為",
    "T41n1822_006:0557c14": "俱有因。同類互為因不說而成　故顯宗論",
    "T41n1822_006:0557c15": "云。一切心所．靜慮．無漏二種律儀．彼法．及",
    "T41n1822_006:0557c16": "心之生等相。如是皆謂心隨轉法。何緣心隨",
    "T41n1822_006:0557c17": "相非心隨轉法。心隨相於心非俱有因故。",
    "T41n1822_006:0557c18": "何緣心隨相非心俱有因。不由彼力心得",
    "T41n1822_006:0557c19": "生故。彼於一法有功能故。又與心王非",
    "T41n1822_006:0557c20": "一果故。聚中多分非彼果故。若爾云何心",
    "T41n1822_006:0557c21": "能與彼為俱有因。由隨心王生等諸位彼",
    "T41n1822_006:0557c22": "得轉故。豈不應如大種生等。心亦用彼為",
    "T41n1822_006:0557c23": "俱有因。諸如造色非生等果。生等非不與",
    "T41n1822_006:0557c24": "諸大種為俱有因。此亦應爾(准上論意。大種生等。與大",
    "T41n1822_006:0557c25": "種非一果。而得為俱有因。心與隨相雖非一果何不許為俱有因耶)　如是所例其理",
    "T41n1822_006:0557c26": "不齊。展轉果一果。多非彼果故。非諸造色。",
    "T41n1822_006:0557c27": "是諸大種展轉果中。一果所攝。何容造色非",
    "T41n1822_006:0557c28": "諸大種生等果。故例此為失。又如前說。前",
    "T41n1822_006:0557c29": "說者何。不由彼力心得生故。然諸大種與",
    "T41n1822_006:0558a01": "生等相。展轉力。生故無此失　又云。又此",
    "T41n1822_006:0558a02": "俱起和合聚中。有是能轉而非隨轉。謂即心",
    "T41n1822_006:0558a03": "王。有唯隨轉。謂色．及心不相應行。有是能",
    "T41n1822_006:0558a04": "轉亦是隨轉。謂心所法。隨心轉故。能轉色．及",
    "T41n1822_006:0558a05": "心不相應行故有二俱非。謂除前相　准上",
    "T41n1822_006:0558a06": "論文。此中所明心隨轉法。與餘處說隨行隨",
    "T41n1822_006:0558a07": "轉義不同也。如對法中說惠為體五蘊隨",
    "T41n1822_006:0558a08": "行。此即心王入隨轉攝。此中說心唯為其",
    "T41n1822_006:0558a09": "轉非是隨轉。即說心王非隨轉也。然此中",
    "T41n1822_006:0558a10": "說據王．臣理心但為轉。對法中說據對法",
    "T41n1822_006:0558a11": "理惠為其轉。說雖不同義無違也。論。",
    "T41n1822_006:0558a12": "遍攝有為法如其所應。明俱有因體也。一切",
    "T41n1822_006:0558a13": "有為皆有四相。能相所相更互為因。理合",
    "T41n1822_006:0558a14": "遍攝一切有為。此中互為果言。謂同時因果。",
    "T41n1822_006:0558a15": "於中小相望其本法。非互為果。本法與彼",
    "T41n1822_006:0558a16": "作俱有因。此即非互為果而為因也。准此。",
    "T41n1822_006:0558a17": "即是但互為果皆俱有因。有俱有因非互為",
    "T41n1822_006:0558a18": "果立互為果因不遍宗法。此乃因狹於宗。",
    "T41n1822_006:0558a19": "正理彈云。又不應說唯互為果為俱有因。",
    "T41n1822_006:0558a20": "法與隨相非互為果。然為因故。此為因相",
    "T41n1822_006:0558a21": "彼應更辨。由此義故應辨相言。有為法一",
    "T41n1822_006:0558a22": "果可為俱有因　此與婆沙義同。婆沙十",
    "T41n1822_006:0558a23": "六評家云。同一果義是俱有因　今詳。此因",
    "T41n1822_006:0558a24": "若是同時。還有其過。自體既非自體之果",
    "T41n1822_006:0558a25": "如何俱有得一果耶。又大生．小生不同一",
    "T41n1822_006:0558a26": "果。如何得說一果因耶。此即一果之因不",
    "T41n1822_006:0558a27": "遍宗法。因狹於宗。與前無異。若謂異時。",
    "T41n1822_006:0558a28": "此即小相與其本法。同一等流．同一異熟。因",
    "T41n1822_006:0558a29": "何不與本法為因。此即一果之因通其異",
    "T41n1822_006:0558b01": "品。於異品轉其過更重。正理立因不異於",
    "T41n1822_006:0558b02": "前因。何彈斥俱舍自更立耶。又入阿毘達",
    "T41n1822_006:0558b03": "磨云。諸有為法更互為果。或同一果名俱有",
    "T41n1822_006:0558b04": "因　准此二因亦無勝劣。今詳。兩論所立",
    "T41n1822_006:0558b05": "之因皆無有過。如說變礙名之為色。而",
    "T41n1822_006:0558b06": "立此因不遍無表。如說忽食．急行名之",
    "T41n1822_006:0558b07": "為馬。而有非馬急食．急行。亦有是馬緩",
    "T41n1822_006:0558b08": "食．緩行。然此立名不違世現互為果及一",
    "T41n1822_006:0558b09": "果因。例亦如是。順正理師以違婆沙故從",
    "T41n1822_006:0558b10": "一果。入阿毘達磨將不違理遍舉二因。此",
    "T41n1822_006:0558b11": "論略故但舉其一　有人問答云。問若依婆",
    "T41n1822_006:0558b12": "沙十六。及一百五十竝云。一果者離繫果。",
    "T41n1822_006:0558b13": "正理復云。一果者謂士用．離繫。豈不相違。",
    "T41n1822_006:0558b14": "解云婆沙唯說離繫果者。於此果中且據",
    "T41n1822_006:0558b15": "決定無濫者說。其士用果名寬不定。或是俱",
    "T41n1822_006:0558b16": "生。或無間等。婆沙亦應說士用果。而不說",
    "T41n1822_006:0558b17": "者恐濫俱生展轉士用果。以自體望自體",
    "T41n1822_006:0558b18": "非一果故。正理所以說士用者。為攝一",
    "T41n1822_006:0558b19": "果中士用果盡。是故別說。各據一義竝不",
    "T41n1822_006:0558b20": "相違　今詳。正理說士用果者。以離繫果",
    "T41n1822_006:0558b21": "不攝不生士用果盡。非是欲攝餘有為法",
    "T41n1822_006:0558b22": "無間．隔越士用果也。等無間緣無間士用。及",
    "T41n1822_006:0558b23": "四大造色同時無間．隔越士用。此等皆非此",
    "T41n1822_006:0558b24": "中一果。非是一果俱有因義。謂彼心．心所",
    "T41n1822_006:0558b25": "法。及四大．生等。雖俱有因非一果故。亦",
    "T41n1822_006:0558b26": "非前聚色引等。春農秋實之士用果。此等",
    "T41n1822_006:0558b27": "雖同一果。非俱有因故。准五事論解心",
    "T41n1822_006:0558b28": "所法名相應中。有一解云。復次同一時分。",
    "T41n1822_006:0558b29": "同一所依。同一行相。同一所緣。同一果。同一",
    "T41n1822_006:0558c01": "等流。同一異熟。是相應義　准此論文。取",
    "T41n1822_006:0558c02": "等無間緣士用果者皆是相應因。是相應者。",
    "T41n1822_006:0558c03": "皆同取等無間緣士用果。不同俱有因。",
    "T41n1822_006:0558c04": "然有無等無間緣士用果得相應。如羅漢",
    "T41n1822_006:0558c05": "後心　今詳。此論所明一果。同其婆沙。不",
    "T41n1822_006:0558c06": "同正理。以依婆沙而造頌故。若有異端",
    "T41n1822_006:0558c07": "應指陳所以。有人云亦同正理者謬也。",
    "T41n1822_006:0558c08": "論。法與隨相至非隨相於法。此是互為果。",
    "T41n1822_006:0558c09": "因不遍此法故別舉也。",
    "T41n1822_006:0558c10": "論。此中應辨何等名為。下三句辨心隨轉法。",
    "T41n1822_006:0558c11": "前言心與心隨轉法亦互為因。未知何者",
    "T41n1822_006:0558c12": "是心隨轉法也。論曰至心隨轉法。此出",
    "T41n1822_006:0558c13": "心隨轉法體也　言心相應法者。謂一切心",
    "T41n1822_006:0558c14": "所法　二種律儀。是心隨轉色也。言彼",
    "T41n1822_006:0558c15": "法者。彼三例法　言及心之生等相者。是上",
    "T41n1822_006:0558c16": "三例法．及心上本相　如是皆謂心隨轉法。",
    "T41n1822_006:0558c17": "總結上也。正理論云。何因不說彼之隨相。",
    "T41n1822_006:0558c18": "不說所因後自當辨。",
    "T41n1822_006:0558c19": "論。如何此法名心隨轉。下一句問立隨轉",
    "T41n1822_006:0558c20": "名。論曰至名心隨轉。略以三義答。後",
    "T41n1822_006:0558c21": "開十義答。略以時等．果等．性三義說名",
    "T41n1822_006:0558c22": "心隨轉。論。且由時者至及墮一世。開時",
    "T41n1822_006:0558c23": "為四也。謂一生一住。一滅。及墮一世　問何",
    "T41n1822_006:0558c24": "故四相之中。唯說於三不說異相　答此",
    "T41n1822_006:0558c25": "說時同生顯同在未來將入現在。滅顯",
    "T41n1822_006:0558c26": "用在現在入於過去。住顯此法於現取",
    "T41n1822_006:0558c27": "果。即顯未來．現在．過去三世時同。異之一",
    "T41n1822_006:0558c28": "相無顯時能。故此不說。正理論云。豈不",
    "T41n1822_006:0558c29": "但言一生．住．滅即知亦是墮一世中。雖亦",
    "T41n1822_006:0559a01": "即知墮於一世。而猶未了此法與心過",
    "T41n1822_006:0559a02": "去．未來．亦不相離。或為顯示諸不生法",
    "T41n1822_006:0559a03": "　述曰。雖言一生．住．滅即同一世。然未知彼",
    "T41n1822_006:0559a04": "生相之前。未來滅相之後。過去此法與心亦",
    "T41n1822_006:0559a05": "不相離。或諸不生不與心同一生．住．滅。恐",
    "T41n1822_006:0559a06": "疑彼法非俱有因。故言墮一世也　正理",
    "T41n1822_006:0559a07": "論云。若爾但應言墮一世。不爾應不令",
    "T41n1822_006:0559a08": "知定墮一世　述曰。若直言墮一世。即不",
    "T41n1822_006:0559a09": "令知定墮一世。以同未來後時若生即不",
    "T41n1822_006:0559a10": "同世。雖先同世後非同世。若不言同生．滅",
    "T41n1822_006:0559a11": "等。即不令知定墮一世。更言一生．滅等。知",
    "T41n1822_006:0559a12": "定一世必無先後。論。由果等者至及一等",
    "T41n1822_006:0559a13": "流。此開果為三也。正理論云。豈不等流．異",
    "T41n1822_006:0559a14": "熟亦是一果攝。如何一果外說異熟．等流耶。",
    "T41n1822_006:0559a15": "實爾。此中言一果者。但攝士用及離繫果。",
    "T41n1822_006:0559a16": "豈不此言通故亦攝等流．異熟。雖言亦攝。",
    "T41n1822_006:0559a17": "非此所明。然士用果總有四種。俱生．無間．",
    "T41n1822_006:0559a18": "隔越．不生。此顯與因非俱有果。為遮唯",
    "T41n1822_006:0559a19": "執與因俱生和合聚中有士用果。此和合聚",
    "T41n1822_006:0559a20": "互為果故。自非自體士用果故。即顯非彼",
    "T41n1822_006:0559a21": "俱起和合。士用果中有一果義。是故別舉等",
    "T41n1822_006:0559a22": "流．異熟　准此論文。遮同時果。非彼欲取",
    "T41n1822_006:0559a23": "無間．隔越士用果也。論。應知此中至其",
    "T41n1822_006:0559a24": "義不同。明時．果義異也　時是顯俱。果是",
    "T41n1822_006:0559a25": "顯共。論。由善等者至無記性故。此明",
    "T41n1822_006:0559a26": "性等分為三也。通前為十。論。由此十",
    "T41n1822_006:0559a27": "因名心隨轉。此總結也。論。此中心王至",
    "T41n1822_006:0559a28": "為心俱有因。指法明因多小。文中有二。一",
    "T41n1822_006:0559a29": "述正義。二敘異說。此文初也　心王極多。",
    "T41n1822_006:0559b01": "謂初定心有十大地。及善地欣．厭隨一。及尋",
    "T41n1822_006:0559b02": "與伺。定共七支。總三十一法。并大．小相總",
    "T41n1822_006:0559b03": "二百七十九法。心已與一百五十八法為",
    "T41n1822_006:0559b04": "因　極少謂二定已上無覆無記心唯有十",
    "T41n1822_006:0559b05": "一法。并大．小相有九十九法。心王與五十",
    "T41n1822_006:0559b06": "八法為俱有因　有人云。心王望九十八",
    "T41n1822_006:0559b07": "法中。極少猶與五十八法為俱有因者謬",
    "T41n1822_006:0559b08": "也。若爾九十八法中極多與幾為因。顯宗第",
    "T41n1822_006:0559b09": "九云。本相與法其力等故　同其本法為",
    "T41n1822_006:0559b10": "俱有因。隨於一有功能故。唯與所相為",
    "T41n1822_006:0559b11": "俱有因。正理論云。何緣心隨相非心俱有因。",
    "T41n1822_006:0559b12": "不由彼力心得生故。非心與彼互為果",
    "T41n1822_006:0559b13": "故。聚中多分非彼果故。即由如是所說多",
    "T41n1822_006:0559b14": "因。隨相不名心隨轉法　上文指釋即此文",
    "T41n1822_006:0559b15": "是　若爾云何心能與彼為俱有因。由隨",
    "T41n1822_006:0559b16": "心王生等諸位彼得轉故。論。有說至",
    "T41n1822_006:0559b17": "并心本相。第二敘異說也。此師授義與前",
    "T41n1822_006:0559b18": "不同。唯取隣近以為因也。論。此說非",
    "T41n1822_006:0559b19": "善。此總非也。論。所以者何。問非所以。",
    "T41n1822_006:0559b20": "論。違品類足至即所除法。出違文也。",
    "T41n1822_006:0559b21": "若不廣述略意難知。前後引證句義別故。",
    "T41n1822_006:0559b22": "依品類足論第十三千問品中。將有身見",
    "T41n1822_006:0559b23": "對四諦為問云。幾有身見為因非有身見",
    "T41n1822_006:0559b24": "因等者。二非有身見為因。非與有身見",
    "T41n1822_006:0559b25": "為因。二應分別(前二滅。道後二苦。集)謂苦聖諦或有身",
    "T41n1822_006:0559b26": "見為因非有身見因。或有身見為因亦有身",
    "T41n1822_006:0559b27": "見因。或非有身見為因非有身見因。此",
    "T41n1822_006:0559b28": "中唯有三句別也。無四句者。以身見是遍",
    "T41n1822_006:0559b29": "行因故。能生一切染污法染污法中無能",
    "T41n1822_006:0559c01": "生身見不從身見生。不染污法中復無",
    "T41n1822_006:0559c02": "能生身見者。此中據因緣作論故。有身見",
    "T41n1822_006:0559c03": "為因非有身見因者。牒第一句偏句。此法",
    "T41n1822_006:0559c04": "多故除狹取寬。有四節文。除俱句也。謂",
    "T41n1822_006:0559c05": "除過去．現在見苦所斷隨眠。及彼相應．俱",
    "T41n1822_006:0559c06": "有等。等言謂得。此從身見有同類．遍行因",
    "T41n1822_006:0559c07": "生。作同類因生身見也。身見相應．俱有",
    "T41n1822_006:0559c08": "法加相應．俱有因也。又除過去現在見集",
    "T41n1822_006:0559c09": "所斷遍行隨眠。及相應．俱有苦諦。是第二",
    "T41n1822_006:0559c10": "節也。此以從身見遍行因生。及作遍行",
    "T41n1822_006:0559c11": "因生此身見故除也。得非遍行因故不言",
    "T41n1822_006:0559c12": "等也。又除未來有身見相應苦諦。此第三",
    "T41n1822_006:0559c13": "節除也。此舉身見除相應法不除身見。此",
    "T41n1822_006:0559c14": "以相應法作相應．俱有因生身見故除",
    "T41n1822_006:0559c15": "也。又除未來有身見．及彼相應法。生．老．住．",
    "T41n1822_006:0559c16": "無常。諸餘染污苦諦。第四節除法也。此舉",
    "T41n1822_006:0559c17": "身見．及相應法。取生．老．住．無常。以俱有",
    "T41n1822_006:0559c18": "因生身見故除也。諸餘染污苦諦。即是",
    "T41n1822_006:0559c19": "從身見生。不與身見為因苦諦也。有身見",
    "T41n1822_006:0559c20": "為因亦有身見因者。謂前所除法。非有身",
    "T41n1822_006:0559c21": "見為因非有身見因者。謂不染污苦諦。集",
    "T41n1822_006:0559c22": "聖諦亦爾(已上論文)。所以苦．集句數同者。苦．集",
    "T41n1822_006:0559c23": "諦同以一切有漏為體。因義名集。果義",
    "T41n1822_006:0559c24": "名苦。如識與意體無寬狹。然迷兩諦煩惱",
    "T41n1822_006:0559c25": "有別。謂若具十。集唯有七。有師異釋皆非",
    "T41n1822_006:0559c26": "宗意　如彼論言或有苦諦以有身見為因非",
    "T41n1822_006:0559c27": "與有身見為因者。以牒品類足初句也　言。",
    "T41n1822_006:0559c28": "除未來有身見及彼相應法生．老．住．無常諸",
    "T41n1822_006:0559c29": "餘染污苦諦者。越前三節牒第四節文也。",
    "T41n1822_006:0560a01": "既身見及彼相應法上四相。以是俱句故除。",
    "T41n1822_006:0560a02": "故知。心相應法上四相亦能生心。以未來世",
    "T41n1822_006:0560a03": "身見相應法上四相。唯有俱有因生身見。",
    "T41n1822_006:0560a04": "更無餘因故　言。或有苦諦至即所除法",
    "T41n1822_006:0560a05": "者。牒品類足第二句也。證身見相應法上",
    "T41n1822_006:0560a06": "四相為俱句也。以此證知十四非也。",
    "T41n1822_006:0560a07": "論。有餘師不誦及彼相應法。述餘師誦異",
    "T41n1822_006:0560a08": "也。若除及彼相應法五字。即是唯除有身見",
    "T41n1822_006:0560a09": "上四相。相應法上四相非能生有身見故不",
    "T41n1822_006:0560a10": "除也。由此唯十四法與心為因。論。迦",
    "T41n1822_006:0560a11": "濕彌國至知說有餘。婆沙正餘師誦文也",
    "T41n1822_006:0560a12": "　或應准義知說有餘者。本相與法力既是等。",
    "T41n1822_006:0560a13": "法既為因。故知生等亦為因也。正理論中",
    "T41n1822_006:0560a14": "復有一師。一切同聚皆互相望為俱有因",
    "T41n1822_006:0560a15": "　非是正義。論。諸由俱有至彼必俱",
    "T41n1822_006:0560a16": "有。成俱有因必俱有也。論。或有俱有",
    "T41n1822_006:0560a17": "至因故成因。此雖有必俱起因而非俱有",
    "T41n1822_006:0560a18": "因也。有八對法。論。謂諸隨相各於本",
    "T41n1822_006:0560a19": "法。第一對也。論。此諸隨相各互相對。",
    "T41n1822_006:0560a20": "第二對也。論。隨心轉法隨相於心。第",
    "T41n1822_006:0560a21": "三對也。論。此諸隨相展轉相對。第四",
    "T41n1822_006:0560a22": "對也。論。一切俱生至展轉相對。第五",
    "T41n1822_006:0560a23": "對也。論。少分俱生展轉相對。第六對",
    "T41n1822_006:0560a24": "也。謂散無表。論。一切俱生至展轉相對。",
    "T41n1822_006:0560a25": "第七對也。論。一切俱生至展轉相對。",
    "T41n1822_006:0560a26": "第八對也。論。如是等諸法至因故成因。",
    "T41n1822_006:0560a27": "上因是立名因。下因是俱有因。論。非",
    "T41n1822_006:0560a28": "一果異熟及一等流故。此是通前七對。十隨",
    "T41n1822_006:0560a29": "轉中有一生．住．滅。及墮一世．善性等同。無",
    "T41n1822_006:0560b01": "共三義故不成因。第五．第六．第七三對不",
    "T41n1822_006:0560b02": "同。一果．異熟．等流義亦可知。前四對法言",
    "T41n1822_006:0560b03": "無一果．異熟．及等流義極難解。詳其此意",
    "T41n1822_006:0560b04": "即合是共力同取是一果義。果雖是同力",
    "T41n1822_006:0560b05": "不同取非是一果。故正理云。聚中多分非",
    "T41n1822_006:0560b06": "彼果故　此釋隨相不名心隨轉法。即是",
    "T41n1822_006:0560b07": "此中非一果也。如兩人共證擇滅無為。果雖",
    "T41n1822_006:0560b08": "是同非是一果。要相應共為能證因方",
    "T41n1822_006:0560b09": "名一果　若作此釋非一果等。即遍八對",
    "T41n1822_006:0560b10": "若不爾者。因何前四對。士用．異熟．等流果。",
    "T41n1822_006:0560b11": "同闕其何因非俱有因。又論總前八對。以",
    "T41n1822_006:0560b12": "非一果．異熟．及一等流。故知通前四也",
    "T41n1822_006:0560b13": "　有人云。橫望而言。非能同取一果　未知",
    "T41n1822_006:0560b14": "竪望能同取不。論。得與所得至或俱",
    "T41n1822_006:0560b15": "生故。重明得也。又加非定俱行或前或後",
    "T41n1822_006:0560b16": "或俱生故。又准論云俱生得雖與法俱有不",
    "T41n1822_006:0560b17": "由俱有因故成因。云或前或後或俱生故。",
    "T41n1822_006:0560b18": "故知即俱生得可或前或後。准此亦合",
    "T41n1822_006:0560b19": "前得可後。後得可前。前後之得亦可法俱。",
    "T41n1822_006:0560b20": "論。如是一切理且可然。經部縱有部立",
    "T41n1822_006:0560b21": "十隨轉故成俱有因　理且可然。不全許",
    "T41n1822_006:0560b22": "故。後擬破故。故言且也。論。而諸世間",
    "T41n1822_006:0560b23": "至有因果義。經部先縱今即奪也。世間種與",
    "T41n1822_006:0560b24": "芽等為因世共極成。因果相生事中。未見",
    "T41n1822_006:0560b25": "如有部計立俱有因同時因果。故今應問",
    "T41n1822_006:0560b26": "薩婆多部。云何俱起諸法聚中有因果義。法",
    "T41n1822_006:0560b27": "若未生。因未取果。因若取果。果法已生。俱",
    "T41n1822_006:0560b28": "時生法何成因果。論。豈不現見至亦為",
    "T41n1822_006:0560b29": "因果。有部答也。豈不現見。燈焰與明為因．",
    "T41n1822_006:0560c01": "芽與影為因。雖是同時有因果義。因何",
    "T41n1822_006:0560c02": "得說不見如是同時因果。論。此應詳",
    "T41n1822_006:0560c03": "辨至用互為因。經部對也　於中有二。",
    "T41n1822_006:0560c04": "一破現燈．明因不定。二破影用芽為因。",
    "T41n1822_006:0560c05": "焰之與明。俱由前念與生因合。有於後",
    "T41n1822_006:0560c06": "念焰．明俱起。非是同時之焰。與明為。理",
    "T41n1822_006:0560c07": "如前說。二破芽為影因者。餘東邊物障",
    "T41n1822_006:0560c08": "於光明而西邊有影現既障光處．別生影",
    "T41n1822_006:0560c09": "處殊。如何說芽與影為因。論。理不應",
    "T41n1822_006:0560c10": "然至理成因果。有部釋也。我今所說俱有因",
    "T41n1822_006:0560c11": "果。隨因有無果有無故芽．影亦爾。如善",
    "T41n1822_006:0560c12": "因明者說因果相。若此有彼定隨有若此無",
    "T41n1822_006:0560c13": "彼定隨無者。此定為因彼定為果。俱有法中",
    "T41n1822_006:0560c14": "隨一有即一切有。隨一無即一切無。以此之",
    "T41n1822_006:0560c15": "理故成因果。論。俱起因果至互為因",
    "T41n1822_006:0560c16": "果。經部縱奪也。縱其同時因果。而奪互為",
    "T41n1822_006:0560c17": "因果也。論。即由前說此亦無違。有部",
    "T41n1822_006:0560c18": "答也。即由前說一有一切有等。非直唯證",
    "T41n1822_006:0560c19": "同時因果。此亦證有互為因果。論。若",
    "T41n1822_006:0560c20": "爾如前至應互為因。經部難也。汝云一有一",
    "T41n1822_006:0560c21": "切有證互為因果者。如前所舉不由俱有",
    "T41n1822_006:0560c22": "因故成因中。云造色互不相離。造色．大種。",
    "T41n1822_006:0560c23": "隨相．與本法。皆不相離應互為因。",
    "T41n1822_006:0560c24": "論。若謂三杖至連持令住。縱有部救破也。",
    "T41n1822_006:0560c25": "汝若說俱有因猶如三杖相依互皆有力為",
    "T41n1822_006:0560c26": "俱有因。有對造色等俱起相望無力故不成",
    "T41n1822_006:0560c27": "因者　此應思惟。如是三杖。為由俱起相",
    "T41n1822_006:0560c28": "依力住。為由前生因緣合力令彼三杖俱",
    "T41n1822_006:0560c29": "起住耶。又現見。彼三杖之中。亦有離三",
    "T41n1822_006:0561a01": "杖外。別物繩．鉤等連。地持令住。西方事火",
    "T41n1822_006:0561a02": "外道等。將三杖行。住即上安火灌繩上安",
    "T41n1822_006:0561a03": "鉤。用繩繫三杖交立於地　經部計。三杖",
    "T41n1822_006:0561a04": "住由前念繩．鉤．地。令後念三杖住也。",
    "T41n1822_006:0561a05": "論。此亦有餘至因義得成。論主許有部俱有",
    "T41n1822_006:0561a06": "因義也。繩．鉤等如同類因等。三杖相依如",
    "T41n1822_006:0561a07": "俱有因也。",
    "T41n1822_006:0561a08": "論。如是已說俱有因相。下第三明同類因",
    "T41n1822_006:0561a09": "也。論曰至為同類因。此總釋也。謂相似",
    "T41n1822_006:0561a10": "法與相似法為同類因　准此論文。若是",
    "T41n1822_006:0561a11": "與相似法為因名同類因。即同類之因名",
    "T41n1822_006:0561a12": "同類因。若以相似法為因名同類因。即同",
    "T41n1822_006:0561a13": "類是因名同類因。義通兩釋不及前解。",
    "T41n1822_006:0561a14": "論。謂善五蘊至應知亦爾。此別釋也。此中",
    "T41n1822_006:0561a15": "染言通其不善．有覆無記。以此二法互為",
    "T41n1822_006:0561a16": "因故　言無記者。謂唯無覆無記法也有覆",
    "T41n1822_006:0561a17": "無記非唯與無記為因故。亦非唯用無",
    "T41n1822_006:0561a18": "記為因故。善．染之因更無異論。無記五蘊",
    "T41n1822_006:0561a19": "異說不同。論。有餘師說至四非色因。此",
    "T41n1822_006:0561a20": "是第二師說　前師說。同善五蘊等　第",
    "T41n1822_006:0561a21": "二師云。五是色果。四非色因　此師意。以",
    "T41n1822_006:0561a22": "色性劣故與勝為因。四蘊勝色故非色因。",
    "T41n1822_006:0561a23": "論。有餘師說至色非四因。第三釋也",
    "T41n1822_006:0561a24": "　此師意。以四蘊力勝能與五蘊為因。色蘊",
    "T41n1822_006:0561a25": "勢力劣故不為四因。論。有餘師說至",
    "T41n1822_006:0561a26": "皆不為因。第四釋也　此師意。以四蘊．色蘊",
    "T41n1822_006:0561a27": "雖同無記。力劣異類不互為因　四說不同",
    "T41n1822_006:0561a28": "既無評文何為正說　答曰應言前說為",
    "T41n1822_006:0561a29": "善。同善．染故。善．染性中。既色．四蘊展轉",
    "T41n1822_006:0561b01": "為因。因何無記業色。不與四蘊展轉為",
    "T41n1822_006:0561b02": "因。違二性例　破第二師云。善心發善",
    "T41n1822_006:0561b03": "色。善色亦善四因。無記發無記。因何四",
    "T41n1822_006:0561b04": "蘊非色因　破第三師云。同類因法劣為",
    "T41n1822_006:0561b05": "勝因。因何色劣非四蘊因　破第四師云。",
    "T41n1822_006:0561b06": "善五蘊等色．心有異。展轉為因。無記色．心",
    "T41n1822_006:0561b07": "因何相望總不成因　有人誤解婆沙。妄斷",
    "T41n1822_006:0561b08": "後說為正云。諸論皆有四說。竝無評家",
    "T41n1822_006:0561b09": "　今解且以後師為正　故婆沙一百三十一",
    "T41n1822_006:0561b10": "云。大種與意處為幾緣。答所緣．增上。意處",
    "T41n1822_006:0561b11": "與大種為幾緣。答因．增上。因者一因。謂異",
    "T41n1822_006:0561b12": "熟因。增上者。如前說　解云。無記四大。既",
    "T41n1822_006:0561b13": "望意處。展轉相望。不言有同類因。以此准",
    "T41n1822_006:0561b14": "知。無記色蘊。望無記四蘊。展轉相望。非同",
    "T41n1822_006:0561b15": "類因　今詳。此釋未善其宗。言無記五蘊",
    "T41n1822_006:0561b16": "展轉為因者。豈說一切色蘊皆展轉為因",
    "T41n1822_006:0561b17": "耶　此說展轉為因者。謂無記業色與四",
    "T41n1822_006:0561b18": "為因。非異熟生．及所長養。婆沙既云四",
    "T41n1822_006:0561b19": "大。此非業色。如何成證　又論先敘正義",
    "T41n1822_006:0561b20": "與善．染同。後述異師三說不定。因何將",
    "T41n1822_006:0561b21": "異師說破其本宗。論。又一身中至與",
    "T41n1822_006:0561b22": "餘為因。釋同身異位也。同一身中前與後",
    "T41n1822_006:0561b23": "因。非後前因。論。若對餘身至應廣思",
    "T41n1822_006:0561b24": "擇。明異身十位為因也。胎中有五位。出胎",
    "T41n1822_006:0561b25": "有五位。總成十位　異身者謂過．未身　同",
    "T41n1822_006:0561b26": "類者。謂根．境同類　一一與十位為因者。謂",
    "T41n1822_006:0561b27": "後位生法與前位不生為因。婆沙十八評家",
    "T41n1822_006:0561b28": "云。應作是說。餘身十位一一皆與餘身十",
    "T41n1822_006:0561b29": "位。及此身十位為同類因。此身十位一一",
    "T41n1822_006:0561c01": "皆與此身十位。及餘身十位為同類因。後",
    "T41n1822_006:0561c02": "位已生法。與前位不生法。亦為同類因故",
    "T41n1822_006:0561c03": "　此論與婆沙不同者。此論此身唯據生",
    "T41n1822_006:0561c04": "說。婆沙此身兼不生說。正理論云。若就位",
    "T41n1822_006:0561c05": "說。有餘師言。羯剌藍位能與十位為同類",
    "T41n1822_006:0561c06": "因。頞部曇等九位。一一皆除前位與餘為",
    "T41n1822_006:0561c07": "因。後位望前但有緣義。若爾最初羯剌藍色",
    "T41n1822_006:0561c08": "應無有因。最後老色應無有果。故理不",
    "T41n1822_006:0561c09": "然　此師與此論前說義同。就一身中據",
    "T41n1822_006:0561c10": "生者說。何得輒難前位無因後位無果",
    "T41n1822_006:0561c11": "　復有師言。前生十位一一皆與後生十位各",
    "T41n1822_006:0561c12": "自類色為同類因。由此方隅一切外分各",
    "T41n1822_006:0561c13": "於自類如應當說　同此論後說既言自",
    "T41n1822_006:0561c14": "類。異類定不為因。論。若不許色至因增",
    "T41n1822_006:0561c15": "上等。敘異師說違本論也。正理論云。譬喻",
    "T41n1822_006:0561c16": "者說諸色決定無同類因。但由眾緣和合資",
    "T41n1822_006:0561c17": "助而得生長。現從井下掘出泥中有芽",
    "T41n1822_006:0561c18": "生故。非於地下曾有種生。芽從何起。",
    "T41n1822_006:0561c19": "故知色法無同類因。彼執違害本論所說。",
    "T41n1822_006:0561c20": "故本論言。過去大種未來大種因增上等。",
    "T41n1822_006:0561c21": "(更無餘因。唯有同類因也)彼言。我說於此無違。由增上緣",
    "T41n1822_006:0561c22": "有近有遠。如次說為因．增上故。無方逃",
    "T41n1822_006:0561c23": "難矯設此言。雖似順文而實違理。又非",
    "T41n1822_006:0561c24": "許色有同類因。於理於文有所違害。然",
    "T41n1822_006:0561c25": "從井下掘出泥中有芽者。彼先有種闕和",
    "T41n1822_006:0561c26": "合緣未生芽等。今緣和合芽等乃生。若",
    "T41n1822_006:0561c27": "彼泥中無同類因而得生者。應生一切或",
    "T41n1822_006:0561c28": "全不生。無定因故　婆沙一百三十一云。",
    "T41n1822_006:0561c29": "問同趣．同地處所差別。展轉相望為有因",
    "T41n1822_006:0562a01": "不。有說無因。此不應理。應有大種是剎",
    "T41n1822_006:0562a02": "那故謂五淨居所有大種。無始生死曾未起",
    "T41n1822_006:0562a03": "故　准此論文。生處雖異為同類因。然左",
    "T41n1822_006:0562a04": "眼不與右眼為因。身根不與餘根為因。",
    "T41n1822_006:0562a05": "言前位與後位為因者。據同類說。非是羯",
    "T41n1822_006:0562a06": "剌藍時身根與後眼等為因。論。為諸",
    "T41n1822_006:0562a07": "相似至為同類因。自下五部九地分別。先問",
    "T41n1822_006:0562a08": "後答。此即問也。論。不爾云何至自部",
    "T41n1822_006:0562a09": "自地。重問答也。先總答後別釋。論。部謂",
    "T41n1822_006:0562a10": "五部至無色八。開五部九地也。論。此",
    "T41n1822_006:0562a11": "中見苦至非餘。明五部各各自部為因也。",
    "T41n1822_006:0562a12": "論。於中一一至皆無因義。此明五部一一",
    "T41n1822_006:0562a13": "別別九地各別為因非餘。准此論文。但言",
    "T41n1822_006:0562a14": "自地．自部不簡趣．處。故知。趣．處不同。所",
    "T41n1822_006:0562a15": "起煩惱皆互為因。同繫縛故。故婆沙十七",
    "T41n1822_006:0562a16": "評家云。同地異處。所起煩惱展轉相縛。隨",
    "T41n1822_006:0562a17": "類展轉為同類因。然除異部。五部隨眠。繫",
    "T41n1822_006:0562a18": "縛分齊有差別故。論。又此非一切至為",
    "T41n1822_006:0562a19": "同類因。明前與後因也　前生與後生者。",
    "T41n1822_006:0562a20": "謂過去前生與過去後生．及現在．未來生法。",
    "T41n1822_006:0562a21": "過去後生與現在．未來生法。現在與未來生",
    "T41n1822_006:0562a22": "法。皆名前生與後生也。諸不生法名不生",
    "T41n1822_006:0562a23": "也。前生之法與後生不生法為因。論。",
    "T41n1822_006:0562a24": "云何知然。問也。論。本論說故。答也。",
    "T41n1822_006:0562a25": "論。如發智論說至皆應廣說。引本論文證",
    "T41n1822_006:0562a26": "也。雖未來世至生相法。亦是前生。此中據",
    "T41n1822_006:0562a27": "已生說。雖至生相未越未來。論。然",
    "T41n1822_006:0562a28": "即彼論作如是問言。自此已下明未來世無",
    "T41n1822_006:0562a29": "同類因有六難也。一無時非因難。二染污苦",
    "T41n1822_006:0562b01": "諦難。三因果決定難。四本無今有難。五非心",
    "T41n1822_006:0562b02": "因法難。六染污眼識難　前四此論有文。後",
    "T41n1822_006:0562b03": "二婆沙具說。論。然即彼論至無有過。",
    "T41n1822_006:0562b04": "第一難云。若未來世無同類因。至現在世",
    "T41n1822_006:0562b05": "方為因者。此即有時作因。有時不作因。云",
    "T41n1822_006:0562b06": "何本論作是問言。若法與彼法為因。或時",
    "T41n1822_006:0562b07": "此法與彼非因耶。彼本論自答言。無時非",
    "T41n1822_006:0562b08": "因。故知未來有同類因。此中因者。四緣中",
    "T41n1822_006:0562b09": "因緣也。依四緣為問故。婆沙有七說不同。",
    "T41n1822_006:0562b10": "一云。彼依俱有因作論。以俱有因通有",
    "T41n1822_006:0562b11": "為法。親能辨果通三世故。二云。彼依相應．",
    "T41n1822_006:0562b12": "俱有二因作論。以此二因俱遍三性。親能",
    "T41n1822_006:0562b13": "辨果通三世故。三云。彼依相應．俱有．異熟",
    "T41n1822_006:0562b14": "三因作論。以此三因親能辨果通三世故。",
    "T41n1822_006:0562b15": "四云。彼依相應．俱有．異熟．能作四因作論。",
    "T41n1822_006:0562b16": "以此四因通三世故。五云。彼依五因作論",
    "T41n1822_006:0562b17": "除能作因。遍一切法皆不遮故。六云。此中",
    "T41n1822_006:0562b18": "有說除遍行因。體用狹故。七云。應說彼依",
    "T41n1822_006:0562b19": "六因作論。因名所表通六因故　解云此",
    "T41n1822_006:0562b20": "說為正　因名所表通六因者。本論問答",
    "T41n1822_006:0562b21": "既問因緣。因名所表通六因故。能作因中",
    "T41n1822_006:0562b22": "四大。造色五因是因緣故　問既通於六因",
    "T41n1822_006:0562b23": "　答亦兼其六因。謂已作因無時不作因",
    "T41n1822_006:0562b24": "故。如正理釋云。能為因後無時非因　故",
    "T41n1822_006:0562b25": "准下正理云是餘師非是評家之義",
    "T41n1822_006:0562b26": "　此論云。此依俱有．相應．異熟三因作論。與",
    "T41n1822_006:0562b27": "婆沙第三說同　正理論云。如本論說。若法",
    "T41n1822_006:0562b28": "與彼法為因。無時此法非彼法因。豈不過．",
    "T41n1822_006:0562b29": "現與彼為因未來非因。便違此說。無違此",
    "T41n1822_006:0562c01": "過。此依俱有．相應．異熟通三世因密意說",
    "T41n1822_006:0562c02": "故。有餘師釋。雖此通依六因作論。而無",
    "T41n1822_006:0562c03": "有失。未來既無同類．遍行。如何可說無",
    "T41n1822_006:0562c04": "時非因。未來雖無。而此意說。能為因後無",
    "T41n1822_006:0562c05": "時非因。又此未來亦定應有。謂有為法。於",
    "T41n1822_006:0562c06": "正生時定能為因殄諸障故。依此密說",
    "T41n1822_006:0562c07": "無時非因。然經主言彼非善釋。以未來",
    "T41n1822_006:0562c08": "法正生位前。非同類因後方成故。如是過",
    "T41n1822_006:0562c09": "難前已釋通。謂非未來有前後故。就三世",
    "T41n1822_006:0562c10": "說無時非因。意顯更無第四時故。若爾。",
    "T41n1822_006:0562c11": "等無間緣應同此說。然本論不許故。本論",
    "T41n1822_006:0562c12": "言。若時此法未至已生非等無間。無斯過",
    "T41n1822_006:0562c13": "失。所以者何。等無間緣據開避力。非正生",
    "T41n1822_006:0562c14": "位有開避能。要已生時有開避力。若至已",
    "T41n1822_006:0562c15": "滅名已開避。同類因者如種子法。於正生",
    "T41n1822_006:0562c16": "位住種法中。至已生時正能取果。故因非",
    "T41n1822_006:0562c17": "類等無間緣　准上正理。雖有此救未能",
    "T41n1822_006:0562c18": "遣難。在未來時。因．緣二義俱未來故。何",
    "T41n1822_006:0562c19": "得獨因。答云無時非因。正理自釋。與此",
    "T41n1822_006:0562c20": "論同。取婆沙第三說為正　問未來正生",
    "T41n1822_006:0562c21": "位法在餘未生法前。如何得說無前後",
    "T41n1822_006:0562c22": "耶　正理釋云。過去諸法雖皆是前。而取果",
    "T41n1822_006:0562c23": "時已定前後。非未來法於正生時。作用別",
    "T41n1822_006:0562c24": "餘可立前後。要至現在已生位中。方簡未",
    "T41n1822_006:0562c25": "來令成後位。以已作用取彼為果。",
    "T41n1822_006:0562c26": "論。有謂未來至無時非因。敘婆沙異說也。",
    "T41n1822_006:0562c27": "論。彼於所難至未至已生。論主破也。",
    "T41n1822_006:0562c28": "論。然彼釋至非善於文。敘救破也。如文",
    "T41n1822_006:0562c29": "可解。論。是故應知前釋為善。結歸三",
    "T41n1822_006:0563a01": "因作論為善。論。若爾至即所除法。第",
    "T41n1822_006:0563a02": "二染污苦諦難也。此不正義家誦品類足論",
    "T41n1822_006:0563a03": "第三節文。與正義家不同。正義宗云。除",
    "T41n1822_006:0563a04": "未來有身見相應法。此是舉身見除相應法",
    "T41n1822_006:0563a05": "也。以未來身見從過去．現在身見生故。而",
    "T41n1822_006:0563a06": "不能更生有身見。未來既無同類．遍行二",
    "T41n1822_006:0563a07": "因。故知。身見望於身見更無餘因。故舉",
    "T41n1822_006:0563a08": "身見除相應法。由此但言除未來身見相",
    "T41n1822_006:0563a09": "應苦諦。不言及彼。不正義宗誦第三節文。",
    "T41n1822_006:0563a10": "即加及彼二字。云除未來身見．及彼相應",
    "T41n1822_006:0563a11": "法。既有及彼二字。即是兩件除法。身見亦",
    "T41n1822_006:0563a12": "是俱句故除。即是未來身見能生身見。身見",
    "T41n1822_006:0563a13": "望身見。無相應．俱有．異熟因義。既言未來",
    "T41n1822_006:0563a14": "身見與身見為因。故知即是同類因也。",
    "T41n1822_006:0563a15": "論。彼文應說至由義應知。非此是正義通",
    "T41n1822_006:0563a16": "也。准未來世無前後義說除身見。應知",
    "T41n1822_006:0563a17": "非也。論。復云何通至所依所緣。第三因",
    "T41n1822_006:0563a18": "果決定難也。論。應知彼文至色等六境。",
    "T41n1822_006:0563a19": "此是通也　因決定者。據四因說。不據同",
    "T41n1822_006:0563a20": "類．遍行二因　果決定者。謂增上．士用．及",
    "T41n1822_006:0563a21": "異熟果。非等流果。論。若爾同類因。應",
    "T41n1822_006:0563a22": "本無而有。第四本無今有難也。論。許故",
    "T41n1822_006:0563a23": "無過至果非體果。答也然位本無今有。非",
    "T41n1822_006:0563a24": "體本無今有　此論唯有四難。正理．婆沙皆",
    "T41n1822_006:0563a25": "有六難　正理云。又品類足論當云何通。",
    "T41n1822_006:0563a26": "如說云何非心為因法。謂彼已入正性離",
    "T41n1822_006:0563a27": "生補特伽羅初無漏心。及餘異生決定當入",
    "T41n1822_006:0563a28": "正性離生者初無漏心。然彼異生未來所有",
    "T41n1822_006:0563a29": "諸無漏心。皆非心為因。何故唯說彼初無",
    "T41n1822_006:0563b01": "漏心　解云。異生位中諸無漏。皆在未",
    "T41n1822_006:0563b02": "來無同類因。云何偏說初無漏心非心因",
    "T41n1822_006:0563b03": "也。論既唯說初無漏心無同類因。故知未來",
    "T41n1822_006:0563b04": "有同類因。正理論云。又作是釋。彼文不",
    "T41n1822_006:0563b05": "辨同類因義。何者唯辨二種異生。謂有般",
    "T41n1822_006:0563b06": "涅槃法。及無般涅槃法。文雖不舉無涅槃",
    "T41n1822_006:0563b07": "法。義准理門顯示知有。謂彼既說有餘異",
    "T41n1822_006:0563b08": "生決定當入正性離生。由此義准。亦有異",
    "T41n1822_006:0563b09": "生決定不入正性離生。准上論文有涅槃",
    "T41n1822_006:0563b10": "法名非心為因法。決定當入正性離生名",
    "T41n1822_006:0563b11": "有涅槃法故。亦名非心為因法故　有人",
    "T41n1822_006:0563b12": "引婆沙云。有餘師說。彼文不辨同類因義。",
    "T41n1822_006:0563b13": "何者唯辨二種異生。謂有般涅槃法．及無般",
    "T41n1822_006:0563b14": "涅槃法。文雖不舉無般涅槃法。義准理門",
    "T41n1822_006:0563b15": "顯示知有。謂彼既說有餘異生決定當",
    "T41n1822_006:0563b16": "入正性離生。由此義准。亦有異生決定",
    "T41n1822_006:0563b17": "不入正性離生。此即名為無涅槃法。即無",
    "T41n1822_006:0563b18": "涅槃法名非心為因　有人解云。有般涅槃",
    "T41n1822_006:0563b19": "法。有初無漏心。與涅槃為證得了因。名心",
    "T41n1822_006:0563b20": "為因。若無般涅槃法。無初無漏心。與涅槃",
    "T41n1822_006:0563b21": "為證得了因。名非心為因　今詳。此文應",
    "T41n1822_006:0563b22": "是抄寫者誤。應云有涅槃法名非心為因",
    "T41n1822_006:0563b23": "法。若作此解文即與舊婆沙同。亦順上",
    "T41n1822_006:0563b24": "論文　論自問云。云何非心因法。此問非",
    "T41n1822_006:0563b25": "心因法也　論自答云。謂彼已入正性離生",
    "T41n1822_006:0563b26": "補特伽羅初無漏心。及餘異生決定當入正",
    "T41n1822_006:0563b27": "性離生者初無漏心　准此論文。二種有情",
    "T41n1822_006:0563b28": "初無漏心是非心為因法　餘師釋云。既說",
    "T41n1822_006:0563b29": "有餘異生決定當入正性離生。由此義准。",
    "T41n1822_006:0563c01": "亦有異生決定不入正性離生。此即名為",
    "T41n1822_006:0563c02": "無涅槃法　准此餘師既云論雖不舉無",
    "T41n1822_006:0563c03": "涅槃法。及云決定當入正性離生是有般",
    "T41n1822_006:0563c04": "涅槃法。又決定當入正性離生是非心為因",
    "T41n1822_006:0563c05": "法　准此故知。非心為因是有涅槃法。如",
    "T41n1822_006:0563c06": "何得說無涅槃法名非心為因。故知說有",
    "T41n1822_006:0563c07": "涅槃法名非心為因也　問若爾何故說",
    "T41n1822_006:0563c08": "有涅槃法為非心為因　答深法師釋云。涅",
    "T41n1822_006:0563c09": "槃是非心。初無漏心與涅槃為因。名非心",
    "T41n1822_006:0563c10": "因法。今詳。非心為因者。不用心為因。無",
    "T41n1822_006:0563c11": "漏之心唯同類心與心作因緣。初無漏心無",
    "T41n1822_006:0563c12": "心為因。正理論云。有餘師釋。彼文亦辨同類",
    "T41n1822_006:0563c13": "因義。然彼唯說若心畢竟非心為因。雖彼",
    "T41n1822_006:0563c14": "未入正性離生者諸無漏心。皆非心為因。",
    "T41n1822_006:0563c15": "然彼若入正性離生。唯有初無漏心是",
    "T41n1822_006:0563c16": "非心為因法。餘心無不以心為因　正理",
    "T41n1822_006:0563c17": "又云。識身足論當云何通。如彼論言。於過",
    "T41n1822_006:0563c18": "去染污眼識所有隨眠。彼於此心。或能為因",
    "T41n1822_006:0563c19": "非所隨增。或所隨增不能為因。或能為因",
    "T41n1822_006:0563c20": "亦所隨增。或不能為因亦非所隨增。且能",
    "T41n1822_006:0563c21": "為因非所隨增者。謂諸隨眠在此心前同",
    "T41n1822_006:0563c22": "類．遍行。即彼隨眠若不緣此。設緣已斷．及",
    "T41n1822_006:0563c23": "此相應隨眠已斷。為所隨增不能為因者。",
    "T41n1822_006:0563c24": "謂諸隨眠在此心後同類．遍行。即彼隨眠",
    "T41n1822_006:0563c25": "緣此未斷。能為其因亦所隨增者。謂諸隨",
    "T41n1822_006:0563c26": "眠在此心前同類．遍行。即彼隨眠緣此未",
    "T41n1822_006:0563c27": "斷。及此相應隨眠未斷。不能為因亦非所",
    "T41n1822_006:0563c28": "隨增者。謂諸隨眠在此心後同類．遍行。即",
    "T41n1822_006:0563c29": "彼隨眠若不緣此。設緣已斷。若所餘緣。若",
    "T41n1822_006:0564a01": "他隨眠。若不同界遍行隨眠。如彼過去染污",
    "T41n1822_006:0564a02": "眼識。未來染污眼識亦爾。過去四句其理可",
    "T41n1822_006:0564a03": "然。未來如何可立四句　解云。未來眼識",
    "T41n1822_006:0564a04": "隨眠無前無後。如何得說有四句耶。正理",
    "T41n1822_006:0564a05": "論云。又作是釋。彼於未來應作三句。除",
    "T41n1822_006:0564a06": "所隨增不能為因。彼無後故。然說未",
    "T41n1822_006:0564a07": "來如過去者。顯正生時必入現在。望餘未",
    "T41n1822_006:0564a08": "起可立為前。對此可說餘名後故。有餘",
    "T41n1822_006:0564a09": "師釋。此說未來亦有四句。不言未來有",
    "T41n1822_006:0564a10": "心前後同於過去。謂有同類．遍行隨眠。",
    "T41n1822_006:0564a11": "在未來世。於彼未來染污眼識。緣而未斷。",
    "T41n1822_006:0564a12": "是所隨增不為因故　解云。此中說因者。",
    "T41n1822_006:0564a13": "是因緣。五因隨有。皆得是因。隨增者。通相",
    "T41n1822_006:0564a14": "應．所緣。隨有其一皆名隨增。此正理文與",
    "T41n1822_006:0564a15": "婆沙同。論。若同類因至當有何過。上",
    "T41n1822_006:0564a16": "明未來世無同類因。有六難。下明未來世",
    "T41n1822_006:0564a17": "有同類因有二難一本論不說難。二互",
    "T41n1822_006:0564a18": "為因果難　當有何過。問也。論。未來",
    "T41n1822_006:0564a19": "若有。本論應說。此第一難也。論。本論唯",
    "T41n1822_006:0564a20": "說至故無有失。此是不正義家。通本論中不",
    "T41n1822_006:0564a21": "說難也。本論唯說取與果因。未來無取．",
    "T41n1822_006:0564a22": "與故所以不說。論。無如是義至無同類",
    "T41n1822_006:0564a23": "因。論主破也夫等流果必果後因先。未來",
    "T41n1822_006:0564a24": "既無前後。如何有同類因引等流果。未來",
    "T41n1822_006:0564a25": "當生前後不定。若未來世先是果者。若遇緣",
    "T41n1822_006:0564a26": "先生。即因在未來果在過．現。即是已生法",
    "T41n1822_006:0564a27": "為果。未生法為因。如過去法非現在果。故",
    "T41n1822_006:0564a28": "知無未來法過．現為果。果先因後故。故未",
    "T41n1822_006:0564a29": "來世無同類因。論。若爾異熟因至無前",
    "T41n1822_006:0564b01": "後故。外人引異熟因為例難也。論。無",
    "T41n1822_006:0564b02": "如是失至未來非無。論主通也。如文可解",
    "T41n1822_006:0564b03": "　正理論云。若爾異熟因亦勿未來有。此．彼非",
    "T41n1822_006:0564b04": "類。所以者何。此同類因。與等流果善等無",
    "T41n1822_006:0564b05": "別。若無先後應互為因。既互為因。應",
    "T41n1822_006:0564b06": "互為果。互為因果與理相違。既無理能",
    "T41n1822_006:0564b07": "遮互為果則應許有果在因先。亦有",
    "T41n1822_006:0564b08": "二心互為因義。是則違害發智論文　已上",
    "T41n1822_006:0564b09": "即是互為因果難也。婆沙云。問若未來世",
    "T41n1822_006:0564b10": "有同類因。即應二心互為因果。答如四行",
    "T41n1822_006:0564b11": "相各有繫屬。餘法亦然。故無斯過。謂未來",
    "T41n1822_006:0564b12": "世無常行相。有四行相應無間生。彼是所",
    "T41n1822_006:0564b13": "修繫屬於此。無常行相與彼為因。彼非此",
    "T41n1822_006:0564b14": "因繫屬此故。無常行相起必先故。苦．空．無",
    "T41n1822_006:0564b15": "我行相亦爾。餘有為法類此應知。故無二心",
    "T41n1822_006:0564b16": "互為因果。若作是說。有依第四靜慮得阿",
    "T41n1822_006:0564b17": "羅漢果。能修未來九地無漏。所修無漏皆",
    "T41n1822_006:0564b18": "繫屬此。故後依餘地聖道現在前。更不能",
    "T41n1822_006:0564b19": "修未來無漏。無餘聖道繫屬此故。應在",
    "T41n1822_006:0564b20": "過．現非同類因。是則違害此中所說前生",
    "T41n1822_006:0564b21": "善根。與後生者為同類因。乃至廣說。勿有",
    "T41n1822_006:0564b22": "此失。故未來世無同類因於理為善。",
    "T41n1822_006:0564b23": "論。言同類因至定依何說。已下明無漏．有漏",
    "T41n1822_006:0564b24": "為因差別。此即問也。論。定依有漏至皆",
    "T41n1822_006:0564b25": "互為因。答也。前說同類因唯自地者。依有",
    "T41n1822_006:0564b26": "漏說。若依無漏九地展轉為因。論。所",
    "T41n1822_006:0564b27": "以者何。問也。所以有漏異地非因。無漏異",
    "T41n1822_006:0564b28": "地互為因耶。論。此於諸地至由同類故。",
    "T41n1822_006:0564b29": "答所以也。一如客住故。二不墮界攝。三",
    "T41n1822_006:0564c01": "非諸地愛執為已有　由此三因。地雖不",
    "T41n1822_006:0564c02": "同展轉為因。由同類故。論。然唯得與",
    "T41n1822_006:0564c03": "至加行生故。總釋與等．勝為因也。論。",
    "T41n1822_006:0564c04": "且如已生至是名為等。別釋等為因也。",
    "T41n1822_006:0564c05": "論。又即此忍至是名為勝。別釋勝為因也。",
    "T41n1822_006:0564c06": "論。如是廣說至更無勝故。苦法智忍已",
    "T41n1822_006:0564c07": "後諸無漏也。其無生智唯與等為因。更無",
    "T41n1822_006:0564c08": "勝故。異乘聖道無因義故。盡智已下皆與",
    "T41n1822_006:0564c09": "等．勝為因　正理論云。由是道諦雖地不",
    "T41n1822_006:0564c10": "同展轉為因。同種類故。然非一切為一切",
    "T41n1822_006:0564c11": "因。與誰為因。謂等．勝果。加行生故非為劣",
    "T41n1822_006:0564c12": "因。初定聖道有依初定。乃至。有依無所有",
    "T41n1822_006:0564c13": "處。二定等道應知亦爾。於依自．上有。於",
    "T41n1822_006:0564c14": "依下地無。謂依初定初定聖道。與依九",
    "T41n1822_006:0564c15": "定九地聖道為同類因。即此唯用依初定",
    "T41n1822_006:0564c16": "道為同類因。不用依上聖道為因。以性",
    "T41n1822_006:0564c17": "劣故。依第二定初定聖道。除依初定。與",
    "T41n1822_006:0564c18": "依餘定九地聖道為同類因。即此唯用依",
    "T41n1822_006:0564c19": "初．二定九地聖道為同類因。非依上地。乃",
    "T41n1822_006:0564c20": "至。若依無所有處初定聖道。唯與依此無",
    "T41n1822_006:0564c21": "所有處九地聖道為同類因。即此通用依",
    "T41n1822_006:0564c22": "九地定九地聖道為同類因。如依九定",
    "T41n1822_006:0564c23": "初定聖道。餘定聖道依於九地。隨其所應",
    "T41n1822_006:0564c24": "當廣思擇。論。又諸已生至為同類因。",
    "T41n1822_006:0564c25": "此明三道為因異也。論。又於此中至為",
    "T41n1822_006:0564c26": "同類因。此明利．鈍為因別也。正理論云。又",
    "T41n1822_006:0564c27": "諸已生見道．修道．及無學道。隨其次第與",
    "T41n1822_006:0564c28": "三．二．一為同類因。展轉為因亦不違理。",
    "T41n1822_006:0564c29": "如何後生勝無漏道。能與前生劣無漏道為",
    "T41n1822_006:0565a01": "同類因。而不違理。誰言後生勝為前生劣",
    "T41n1822_006:0565a02": "因。前生鈍根種姓修道。與自相續未來決定",
    "T41n1822_006:0565a03": "不生利根種姓見道。為同類因。何理為礙。",
    "T41n1822_006:0565a04": "一切有情各別相續。法爾安立六種種姓。",
    "T41n1822_006:0565a05": "無學望前應知亦爾。然有差別。謂有前生",
    "T41n1822_006:0565a06": "無學聖道。於自相續後生修道為同類因。",
    "T41n1822_006:0565a07": "無學退已。於修道中可有轉生利根義",
    "T41n1822_006:0565a08": "故。若爾應與本論相違。如說已知根與未",
    "T41n1822_006:0565a09": "知當知根。為所緣．增上。非因。非等無間。",
    "T41n1822_006:0565a10": "如是具知根於二根亦爾。此無相違有餘",
    "T41n1822_006:0565a11": "意故。如次前說。有餘意文處處皆有。即是",
    "T41n1822_006:0565a12": "此等。故應顯示有餘意文。今此文中有何",
    "T41n1822_006:0565a13": "餘意。謂依後生如是根姓所攝已知根。即望",
    "T41n1822_006:0565a14": "前生如是根性所攝未知根密作如是",
    "T41n1822_006:0565a15": "言。為所緣．增上。非因等無間。劣故。後生",
    "T41n1822_006:0565a16": "故。此文但說已起作用。依相續轉諸無漏",
    "T41n1822_006:0565a17": "根。如說有用世第一法。若爾有情各別相",
    "T41n1822_006:0565a18": "續。法爾安立三乘菩提。如是亦應聲聞乘道",
    "T41n1822_006:0565a19": "得作獨覺．佛乘道因。獨覺乘道作佛道因。",
    "T41n1822_006:0565a20": "無斯過失。性極遠故。若已升陟聲聞道",
    "T41n1822_006:0565a21": "者。無容更生餘乘道故。若爾已升陟隨",
    "T41n1822_006:0565a22": "信行道．隨法行道。無容更生。是則前生隨",
    "T41n1822_006:0565a23": "信行道。與未來世畢竟不生隨法行道。應不",
    "T41n1822_006:0565a24": "為因　問也　亦無此失。諸鈍根道。可",
    "T41n1822_006:0565a25": "有轉成利根道故。謂即由彼隨信行根諸",
    "T41n1822_006:0565a26": "蘊相續。可有轉得屬隨法行蘊相續根。",
    "T41n1822_006:0565a27": "非由已升聲聞乘道諸蘊相續。可有轉得",
    "T41n1822_006:0565a28": "獨覺．佛乘蘊相續道。依如是義故有說言。",
    "T41n1822_006:0565a29": "雖無是處而假分別。若見道中有出觀者。",
    "T41n1822_006:0565b01": "隨信行道亦有轉得隨法行根。然無出義。",
    "T41n1822_006:0565b02": "故根差別與乘不同　今詳。聖道略有三",
    "T41n1822_006:0565b03": "節。一種姓。二前後位。三所依地。就三之中",
    "T41n1822_006:0565b04": "種姓最親。次前後位。後依諸地。所以得知",
    "T41n1822_006:0565b05": "如是次第者。同依諸地修九地道。下與上",
    "T41n1822_006:0565b06": "因。非上下因。就此依中上地見道。與下",
    "T41n1822_006:0565b07": "地修道．及無學道為同類因。故知地疎於",
    "T41n1822_006:0565b08": "位。又依鈍無學道。得與利根有學為因。故",
    "T41n1822_006:0565b09": "知位疎種姓。正理論任細而論。俱舍論等",
    "T41n1822_006:0565b10": "順其本論。論。上諸地至或等或勝。",
    "T41n1822_006:0565b11": "問也。論。由因增長至為未來因。答也。",
    "T41n1822_006:0565b12": "論。為唯聖道至為因非劣。問答也。論。",
    "T41n1822_006:0565b13": "加行生法其體云何。問加行生體也。論。",
    "T41n1822_006:0565b14": "謂聞所成至為因非劣。總略答也。論。如",
    "T41n1822_006:0565b15": "欲界繫至以無故劣故。此指事答也。論。",
    "T41n1822_006:0565b16": "如是諸法至除前劣故。就同地中。聞．思．修",
    "T41n1822_006:0565b17": "惠復分九品。與等．勝為因也。論。生得",
    "T41n1822_006:0565b18": "善法至染污亦爾。明生得善等也　正理論",
    "T41n1822_006:0565b19": "云。生得善法與加行善為因。非加行善與",
    "T41n1822_006:0565b20": "生得善為因。以彼劣故。又生得善亦有九",
    "T41n1822_006:0565b21": "品。一切相望展轉為因。容一一後皆現前",
    "T41n1822_006:0565b22": "故。有餘師說。定一心中得一切故。然由現",
    "T41n1822_006:0565b23": "行異熟九品。可施設有九品差別。染污九品",
    "T41n1822_006:0565b24": "准此應知。復由對治有九品故。可施設",
    "T41n1822_006:0565b25": "有九品差別。論。無覆無記至二一為",
    "T41n1822_006:0565b26": "因。次明無覆無記為因差別。准義同類異",
    "T41n1822_006:0565b27": "熟九品展轉為因。餘二與等．勝為因。非",
    "T41n1822_006:0565b28": "加行生。加行生故。論。又欲界化心至而",
    "T41n1822_006:0565b29": "無所獲。此明化心為因差別也。論。因",
    "T41n1822_006:0565c01": "如是義故有問言。自此已下問答分別也。",
    "T41n1822_006:0565c02": "論。頗有已生至於一切劣。此明已生法勝。",
    "T41n1822_006:0565c03": "不與未生劣為因也。論。頗有一身至",
    "T41n1822_006:0565c04": "未來無故。明後雖劣非前勝因。論。頗",
    "T41n1822_006:0565c05": "有前生至已彼劣故。明前已生勝無漏法",
    "T41n1822_006:0565c06": "非後已生劣無漏因。",
    "T41n1822_006:0565c07": "論。如是已說同類因相。下第四明相應因",
    "T41n1822_006:0565c08": "也。論曰至是相應因。此出體也。即心．",
    "T41n1822_006:0565c09": "心所更相隨順。共相應義名相應因。即是用",
    "T41n1822_006:0565c10": "相應法為因。持業釋也　及是與相應法",
    "T41n1822_006:0565c11": "為因。屬主釋也。論。若爾所緣至為相應",
    "T41n1822_006:0565c12": "因。此釋頌中相應。有同一所緣．同一行相．",
    "T41n1822_006:0565c13": "同時．同依。然頌唯說同依。意者。由一所依",
    "T41n1822_006:0565c14": "義最要故。所以偏說。論。此中同言至應",
    "T41n1822_006:0565c15": "知亦爾。此釋同依。准此釋意。同所依者。是",
    "T41n1822_006:0565c16": "心．心所共一所依義。所緣亦爾　有人解前",
    "T41n1822_006:0565c17": "同一所依．同一所緣。云依雖有二只依一",
    "T41n1822_006:0565c18": "說。緣雖有多且依一說者。即違此文。然",
    "T41n1822_006:0565c19": "此頌中但言同依義通。准長行釋同一剎",
    "T41n1822_006:0565c20": "那　就剎那同中復有二種。一所依定同。",
    "T41n1822_006:0565c21": "二現起同。所依定同者。如一剎那眼通有三",
    "T41n1822_006:0565c22": "性識依。就染識中通與貪．瞋等依。然此等",
    "T41n1822_006:0565c23": "法雖同一依。非相應也。故知雖同依一剎",
    "T41n1822_006:0565c24": "那眼根。亦非相應義。必須現起同一剎那",
    "T41n1822_006:0565c25": "方是相應。由此長行釋中。云謂若眼識。用",
    "T41n1822_006:0565c26": "此剎那眼根為依。相應受等。亦即用此眼",
    "T41n1822_006:0565c27": "根為依。此據剎那現起為依。由如是義",
    "T41n1822_006:0565c28": "應作四句。有是同一依非同時等。謂三性",
    "T41n1822_006:0565c29": "識。同於一根以為依定。起時不同及境",
    "T41n1822_006:0566a01": "不定。二起時境等雖同。而所依異。如眾人",
    "T41n1822_006:0566a02": "觀月等俱句可知。論。相應因體至義",
    "T41n1822_006:0566a03": "何差別。問也。心．心所法是相應因體。亦俱",
    "T41n1822_006:0566a04": "有因體。既是一因應無二。必應於中有其",
    "T41n1822_006:0566a05": "別相。如是二因有何差別。論。由互為",
    "T41n1822_006:0566a06": "果義至互為因義。答別相也。如商侶相依",
    "T41n1822_006:0566a07": "共遊險道。由互相依得度險道。即是互為",
    "T41n1822_006:0566a08": "果義。亦是互為因義。即如商侶同受同作",
    "T41n1822_006:0566a09": "食等事業。其中闕一皆不相應。是故極成",
    "T41n1822_006:0566a10": "互為因義　問如商侶同行。闕一如何皆不",
    "T41n1822_006:0566a11": "相應。此如商侶同時行者食等事業。住必",
    "T41n1822_006:0566a12": "同住。行必同行。食必同食。若於一人不",
    "T41n1822_006:0566a13": "同所作。則不住。不行。不食等也　正理",
    "T41n1822_006:0566a14": "云。若相應因則俱有因。此中二因義有何",
    "T41n1822_006:0566a15": "別。答云。非相應因即俱有因。由此二因義",
    "T41n1822_006:0566a16": "各別故。然即一法是相應因亦俱有因義。",
    "T41n1822_006:0566a17": "差別者。不相離義是相應因。同一果義是俱",
    "T41n1822_006:0566a18": "有因。又展轉力同生．住等是俱有因。若展轉",
    "T41n1822_006:0566a19": "力同緣一境是相應因　准此二論。辨因",
    "T41n1822_006:0566a20": "差別。故知六因辨異就用非體。其相攝亦",
    "T41n1822_006:0566a21": "用非體。",
    "T41n1822_006:0566a22": "論。如是已說相應因相。下第五釋遍行",
    "T41n1822_006:0566a23": "因也。論曰至當廣分別。此出遍行因體",
    "T41n1822_006:0566a24": "　謂前已生遍行諸法。出因體也　與後同",
    "T41n1822_006:0566a25": "地染污諸法為遍行因。示果體也。隨眠品",
    "T41n1822_006:0566a26": "中遍行有三。一遍隨眠五部法故。謂十一",
    "T41n1822_006:0566a27": "隨眠。二遍緣五部法。謂十一相應法。三",
    "T41n1822_006:0566a28": "遍與五部染法為因兼四相。由遍與五",
    "T41n1822_006:0566a29": "部染法為因故。名遍行因　隨眠有三遍。",
    "T41n1822_006:0566b01": "相應法有二遍。四相有一遍。論。此與",
    "T41n1822_006:0566b02": "染法至亦生長故。釋同類因外別立所以也",
    "T41n1822_006:0566b03": "　此與染法為通因者。即是遍義。其同類因",
    "T41n1822_006:0566b04": "唯與自部．自地為因。遍行因與自地一切",
    "T41n1822_006:0566b05": "染法為因。力勢不同故別立也。亦為餘",
    "T41n1822_006:0566b06": "部染法因故　由此勢力餘部煩惱．及彼眷",
    "T41n1822_006:0566b07": "屬亦生長故。釋通因也。正理論云。於自部",
    "T41n1822_006:0566b08": "攝諸煩惱中。同類．遍行二因何別。由有身",
    "T41n1822_006:0566b09": "見諸愛得生。諸愛亦能生有身見。二差別",
    "T41n1822_006:0566b10": "相如何可知。自部二因亦有差別。謂執我",
    "T41n1822_006:0566b11": "故。能令諸愛生起堅固增廣熾盛。我見遍",
    "T41n1822_006:0566b12": "緣諸愛境故。愛令我見生起堅固。而不",
    "T41n1822_006:0566b13": "能令增廣熾盛。不能遍緣我見境故。由",
    "T41n1822_006:0566b14": "諸遍惑展轉相望。皆能遍緣所緣境故。一",
    "T41n1822_006:0566b15": "一遍惑皆互能令生起堅固增廣熾盛。故此",
    "T41n1822_006:0566b16": "二因非無差別。一時一品能為同類．遍行",
    "T41n1822_006:0566b17": "二因有何差別。雖同時取二等流果。而自",
    "T41n1822_006:0566b18": "部果增盛非餘。故彼二因亦有差別　何",
    "T41n1822_006:0566b19": "故云何自部增盛。由二因門所長養故。由",
    "T41n1822_006:0566b20": "此為彼近生因故。令彼增廣．及熾盛故。",
    "T41n1822_006:0566b21": "論。聖者身中至為遍行因。問也。有學聖人",
    "T41n1822_006:0566b22": "遍惑已斷。豈亦用此已斷之法為修惑因。",
    "T41n1822_006:0566b23": "若亦為因斷與不斷有何差別。論。",
    "T41n1822_006:0566b24": "迦濕彌羅國至見所斷為因。答也。一述毘婆",
    "T41n1822_006:0566b25": "沙家。二引品類足證。此文初也　見所斷",
    "T41n1822_006:0566b26": "與一切染法為因。故知不簡聖身染污。",
    "T41n1822_006:0566b27": "論。品類足至所感異熟。此文第二品類",
    "T41n1822_006:0566b28": "足論證　品類足論有三文證。此文第一。見",
    "T41n1822_006:0566b29": "所斷法為因證也　謂諸染法既竝皆以見",
    "T41n1822_006:0566c01": "斷為因。聖人身中染法亦是諸染法故。故知",
    "T41n1822_006:0566c02": "亦用見斷為因。論。云何無記至及不",
    "T41n1822_006:0566c03": "善法。此是第二無記為因證也。遍行之中身．",
    "T41n1822_006:0566c04": "邊二見。是染無記．及四無記。俱是無記。既",
    "T41n1822_006:0566c05": "言謂諸無記有為法。即是攝一切染．不染",
    "T41n1822_006:0566c06": "無記盡。又云及不善法。即是攝一切不善",
    "T41n1822_006:0566c07": "法盡。既染無記．及不善法皆用無記為因。",
    "T41n1822_006:0566c08": "故知聖人身中諸染污法。亦用身．邊二見為",
    "T41n1822_006:0566c09": "遍行因。論。或有苦諦至諸餘染污苦諦。",
    "T41n1822_006:0566c10": "第三染污苦諦證也。此中取從身見生不",
    "T41n1822_006:0566c11": "與身見為因而證也。謂一切染法皆從",
    "T41n1822_006:0566c12": "身見生。一分却與身見為因。一分不與",
    "T41n1822_006:0566c13": "身見為因。聖人身中染法既是諸餘染法",
    "T41n1822_006:0566c14": "之數。故知從身見生。論。若爾至染",
    "T41n1822_006:0566c15": "污思。外人難也　既離欲聖人退最初起染",
    "T41n1822_006:0566c16": "污思。是唯不善為因。故知聖人身中染法。",
    "T41n1822_006:0566c17": "不用見道所斷身．邊二見為因。論。依",
    "T41n1822_006:0566c18": "未斷因至故癈不說。通也。",
    "T41n1822_006:0566c19": "論。如是已說遍行因相。第六明異熟因也。",
    "T41n1822_006:0566c20": "論曰至異熟法故。出異熟因體也　異",
    "T41n1822_006:0566c21": "熟法者。如下廣釋　三性之中善．不善。唯",
    "T41n1822_006:0566c22": "是異熟因也。無記唯非異熟因也　善有二",
    "T41n1822_006:0566c23": "種。有漏是異熟因。無漏非異熟因。論。",
    "T41n1822_006:0566c24": "何緣無記至水所沃潤。釋所以也。無記力劣",
    "T41n1822_006:0566c25": "如文可知　無漏不招異熟。有二義故。一",
    "T41n1822_006:0566c26": "無漏以無愛水潤故。二不可能招繫地果",
    "T41n1822_006:0566c27": "故。不善．善有漏具其三義。一力用強。二愛",
    "T41n1822_006:0566c28": "水潤。三招繫地果故。是異熟因。論。異",
    "T41n1822_006:0566c29": "熟因義至名異熟因。兩關問也。論。義",
    "T41n1822_006:0567a01": "兼兩釋斯有何過。答也。論異熟即",
    "T41n1822_006:0567a02": "因至業之異熟。雙難兩釋　言異熟生眼",
    "T41n1822_006:0567a03": "者。即是異熟即因。何得說言異熟之因。言",
    "T41n1822_006:0567a04": "業之異熟者。即不得言異熟即因。論。",
    "T41n1822_006:0567a05": "兩釋俱通已如前辨。答也。聖教中言業之異",
    "T41n1822_006:0567a06": "熟。即是異熟之因。聖教中言異熟生眼。即是",
    "T41n1822_006:0567a07": "異熟即因。由有二文義兼兩釋。論。所",
    "T41n1822_006:0567a08": "言異熟其義云何。問也。前之所言不善．善",
    "T41n1822_006:0567a09": "有漏是異熟法者。所言異熟其義云何。",
    "T41n1822_006:0567a10": "論。毘婆沙師至名異熟因。引婆沙釋對餘五",
    "T41n1822_006:0567a11": "因廢立名也。准此廢立熟名。通六因所",
    "T41n1822_006:0567a12": "得果時皆名熟也。此異熟因。唯異類熟得",
    "T41n1822_006:0567a13": "異熟名。自餘之因。非唯異類不名異熟。",
    "T41n1822_006:0567a14": "論熟果不應至時有分限。已下論主破婆",
    "T41n1822_006:0567a15": "沙也。要具二義方得熟名　一由相續",
    "T41n1822_006:0567a16": "轉變差別。謂異熟因經取果已。必定經停時",
    "T41n1822_006:0567a17": "別力用轉變方能與果。即此轉變是其熟義",
    "T41n1822_006:0567a18": "　二由隨因勢力時有分限。亦是熟義。隨",
    "T41n1822_006:0567a19": "因勢力或百年五十年等。如世間果轉變",
    "T41n1822_006:0567a20": "而熟。熟已隨其勢力分限。具斯二義得其",
    "T41n1822_006:0567a21": "熟名。論。非彼俱有至即與果故。釋二",
    "T41n1822_006:0567a22": "因無相續．變轉．差別義也。以取果時即與",
    "T41n1822_006:0567a23": "果故。論。又非能作至時無限故。釋三",
    "T41n1822_006:0567a24": "因無隨因勢力分限。由一取果已窮生死",
    "T41n1822_006:0567a25": "際數與果故。論。由此但應至簡別餘",
    "T41n1822_006:0567a26": "因。論主述自釋也。變異而熟是異熟義。",
    "T41n1822_006:0567a27": "不應如婆沙師說。熟通五果。但異以簡",
    "T41n1822_006:0567a28": "餘因。正理救云。然經主言。毘婆沙師作如",
    "T41n1822_006:0567a29": "是釋。異類而熟是異熟義。謂異熟因唯異",
    "T41n1822_006:0567b01": "類熟。俱有等因唯同類熟。能作一因兼同．異",
    "T41n1822_006:0567b02": "熟。故唯此一名異熟因。乃至廣說。皆不應",
    "T41n1822_006:0567b03": "理。毘婆沙師非決定說六因所得皆名熟",
    "T41n1822_006:0567b04": "故。設許爾者是果異名。亦無有失　正理",
    "T41n1822_006:0567b05": "自釋云。然異熟因或持業釋如經說異熟",
    "T41n1822_006:0567b06": "生眼。或依主釋故契經言業之異熟。言異",
    "T41n1822_006:0567b07": "熟者。或離因熟。或異因熟。此二屬果。或所",
    "T41n1822_006:0567b08": "造業。至得果時變而能熟。此一屬因　又",
    "T41n1822_006:0567b09": "云。此異熟因總說有二。一能牽引。二能圓",
    "T41n1822_006:0567b10": "滿。且眾同分．及與命根。非不相應行獨所",
    "T41n1822_006:0567b11": "能牽引　又云。要業牽引命．眾同分　又",
    "T41n1822_006:0567b12": "云。身．語二業定不能引命．眾同分。不爾便",
    "T41n1822_006:0567b13": "違契經．正理。經言劣界思所引故。此說欲．",
    "T41n1822_006:0567b14": "有命．眾同分。唯意業感非身．語業。身．語表",
    "T41n1822_006:0567b15": "業眾多極微一心所起。於中唯一引眾同",
    "T41n1822_006:0567b16": "分．及與命根。餘無此能。不應理故。若許同",
    "T41n1822_006:0567b17": "時共感一果。則應更互為俱有因。有對造",
    "T41n1822_006:0567b18": "色為俱有因非宗所許。又非次第一一極",
    "T41n1822_006:0567b19": "微。牽引命根．及眾同分。一心起故非一心",
    "T41n1822_006:0567b20": "起無異功能。別引生後而無過失。非為",
    "T41n1822_006:0567b21": "滿業亦有斯過。於一生中。各別能取色．香．",
    "T41n1822_006:0567b22": "味等圓滿果故。依此無表亦同此釋。多遠",
    "T41n1822_006:0567b23": "離體一心起故。不許互為俱有因故　准",
    "T41n1822_006:0567b24": "此論文於婆沙等論文外更立此義。引果．",
    "T41n1822_006:0567b25": "滿果。及生前後力用別故。一心所引不令",
    "T41n1822_006:0567b26": "有異。同是滿果一異熟。色等雖異力用同",
    "T41n1822_006:0567b27": "故。所以同一心引。感果有異。論。於欲",
    "T41n1822_006:0567b28": "界中至及彼生等。自此已下就界明為",
    "T41n1822_006:0567b29": "因感果蘊多少。於欲界中。唯是得一蘊感",
    "T41n1822_006:0567c01": "一果也。得與生等同行蘊故。論。有時",
    "T41n1822_006:0567c02": "二蘊至及彼生得。二蘊為因共感一果也。",
    "T41n1822_006:0567c03": "色之四相與所相法。色．行別也。論。有",
    "T41n1822_006:0567c04": "時四蘊至及彼生等。明四蘊為因共感一",
    "T41n1822_006:0567c05": "果。心．心所無有色蘊。共一果故。論。",
    "T41n1822_006:0567c06": "於色界中至及彼生等。明色界也。色界有",
    "T41n1822_006:0567c07": "二類。一蘊為因共感一果。一得。二無想定。",
    "T41n1822_006:0567c08": "論。有時二蘊至及彼生等。明二蘊為因",
    "T41n1822_006:0567c09": "也。正理論云。非於第二靜慮已上有諸表",
    "T41n1822_006:0567c10": "業。無能起故。論。有時四蘊至及彼生",
    "T41n1822_006:0567c11": "等。明四蘊為因也。論。有時五蘊至及",
    "T41n1822_006:0567c12": "彼生等。明定心也。於色界中有四類不",
    "T41n1822_006:0567c13": "同。論。無色界中至及彼生等。明無色",
    "T41n1822_006:0567c14": "界。一蘊為因唯有得．及滅定。論。有時",
    "T41n1822_006:0567c15": "四蘊至及彼生等。明四蘊為因也。於無色",
    "T41n1822_006:0567c16": "界唯有二類。於三界中無有三蘊為因共",
    "T41n1822_006:0567c17": "感一果。有緣極少必有四蘊。無緣極多唯二",
    "T41n1822_006:0567c18": "故。論。有業唯感至即命根等。自下明業",
    "T41n1822_006:0567c19": "感處多少。准婆沙十九云。得命根．眾同分",
    "T41n1822_006:0567c20": "業。彼業唯受法處異熟　准此論文。命根",
    "T41n1822_006:0567c21": "等者。等取眾同分。此二皆容別業感故。又",
    "T41n1822_006:0567c22": "准婆沙。命根眾同分下無等。故知得與本",
    "T41n1822_006:0567c23": "法同一業感。感命根．眾同分業。定不兼",
    "T41n1822_006:0567c24": "煖．識。引．滿果業定不同故。所以因就蘊",
    "T41n1822_006:0567c25": "明。果就處說者。若說共果即有一蘊．二",
    "T41n1822_006:0567c26": "蘊．四蘊．五蘊別。說處共果唯有一處．二處",
    "T41n1822_006:0567c27": "無多處故。說處共因即有二一乃至十",
    "T41n1822_006:0567c28": "一處故。依差別多明法相故。所以共果就",
    "T41n1822_006:0567c29": "蘊。共因就處處．蘊互明其義已顯。不就",
    "T41n1822_006:0568a01": "界說。論。若感意處至應知亦爾。感二",
    "T41n1822_006:0568a02": "處也。意與法處。即是四相．及得．心所法也",
    "T41n1822_006:0568a03": "　觸法處者。得．四相也。論。若感身處至",
    "T41n1822_006:0568a04": "應知亦爾。明感三處　身三處者。謂身．觸．",
    "T41n1822_006:0568a05": "法　觸是四大。法是四相等。色．香．味三應",
    "T41n1822_006:0568a06": "知亦爾。論。若感眼處至應知亦爾。明",
    "T41n1822_006:0568a07": "感四處。謂眼．身．觸．法。婆沙十九復次有業",
    "T41n1822_006:0568a08": "唯受一處異熟謂得命根．眾同分業。彼業",
    "T41n1822_006:0568a09": "唯受法處異熟。有業唯受二處異熟。謂得",
    "T41n1822_006:0568a10": "意處業。彼業唯受意處．法處異熟。得觸處",
    "T41n1822_006:0568a11": "業受三處異熟。謂身處．觸處．法處。得色．香．",
    "T41n1822_006:0568a12": "味處業亦爾。各受自處．觸處．法處異熟。得",
    "T41n1822_006:0568a13": "眼處業受四處異熟。謂眼處．身處．觸處．法",
    "T41n1822_006:0568a14": "處。得耳．鼻．舌處業亦爾。謂各受自處．身",
    "T41n1822_006:0568a15": "處．觸處．法處．異熟。有餘師說。一切大種皆",
    "T41n1822_006:0568a16": "生色．聲。欲界諸色不離香．味。彼作是說。",
    "T41n1822_006:0568a17": "得眼處業受七處異熟。謂眼處．身處。及",
    "T41n1822_006:0568a18": "色．香．味．觸．法處異熟。得耳．鼻．舌處業亦",
    "T41n1822_006:0568a19": "爾。謂各受自處．身處。及色．香．味．觸．法處異",
    "T41n1822_006:0568a20": "熟。得身處業受六處異熟。謂身處。及色．香．",
    "T41n1822_006:0568a21": "味．觸．法處異熟。得色處業受五處異熟。謂",
    "T41n1822_006:0568a22": "色．香．味．觸．法處異熟。得香．味．觸處業亦",
    "T41n1822_006:0568a23": "爾。謂各受自處．色．香．味．觸．法處異熟。如",
    "T41n1822_006:0568a24": "是所說是定得者。不定得者其數不定。然",
    "T41n1822_006:0568a25": "有業能受八處異熟。有業能受九處異熟。",
    "T41n1822_006:0568a26": "有業能受十處異熟。有業能受十一處異",
    "T41n1822_006:0568a27": "熟。皆除聲處　正理論云。有業唯感一處",
    "T41n1822_006:0568a28": "異熟。謂感法處。即命根等。若感意處定感",
    "T41n1822_006:0568a29": "二處。謂意與法。若感觸處應知亦爾。謂觸",
    "T41n1822_006:0568b01": "與法。若感色處定感三處。謂色．觸．法。若",
    "T41n1822_006:0568b02": "感香．味應知亦三。謂各為一。并觸與法。",
    "T41n1822_006:0568b03": "若感身處定感四處。謂身．色處．觸處．法處。",
    "T41n1822_006:0568b04": "若感眼處定感五處。謂眼．身．色．及觸．法",
    "T41n1822_006:0568b05": "處。感耳．鼻．舌應知亦五。謂各為一。身．色．",
    "T41n1822_006:0568b06": "觸．法　今詳。諸論說不同者取意各別。諸",
    "T41n1822_006:0568b07": "法相依有親有疎一四相．本法。及相應法",
    "T41n1822_006:0568b08": "等。此皆處互為因。是最親也　二有四大",
    "T41n1822_006:0568b09": "望造色亦是次親。雖非相望處互為因。",
    "T41n1822_006:0568b10": "五因生造色故。亦定相依。異熟類者此二",
    "T41n1822_006:0568b11": "未曾有相離故　三次有四根依身根。",
    "T41n1822_006:0568b12": "雖無五因生於眼等然若有四根定有",
    "T41n1822_006:0568b13": "身根。自有身根非定有四根　四次有五",
    "T41n1822_006:0568b14": "根依扶根境。謂有五根處若在色界定有",
    "T41n1822_006:0568b15": "色．觸。若在欲界定有四境　五次有八",
    "T41n1822_006:0568b16": "微不相離義。此論．及婆沙初師依前三義",
    "T41n1822_006:0568b17": "說。正理依前四義說。然說色界以決定",
    "T41n1822_006:0568b18": "故。婆沙後師通五義說。然說欲界非上",
    "T41n1822_006:0568b19": "界也。然所錄婆沙初說感觸與此論不",
    "T41n1822_006:0568b20": "同。應更詳撿。論。有果能感至或十一",
    "T41n1822_006:0568b21": "處。明容有業決定感五．六．七．至十一也。",
    "T41n1822_006:0568b22": "論。業或少果至諾瞿陀等。明因少果",
    "T41n1822_006:0568b23": "多也　此中或少果者。非謂因多果也。",
    "T41n1822_006:0568b24": "欲顯少餘多果因也。如穀．麥等。一粒之",
    "T41n1822_006:0568b25": "因可得百千之果名種果少。如蓮．石榴",
    "T41n1822_006:0568b26": "等。一粒之因一年之果。已得百千多年之",
    "T41n1822_006:0568b27": "果不可稱計。論。有一世業至果減因",
    "T41n1822_006:0568b28": "故。就大三世明也。　如一世造業可三世",
    "T41n1822_006:0568b29": "受。無三世造業同一世受。據引說也。勿",
    "T41n1822_006:0568c01": "設劬勞果少因故。論。有一念業至如",
    "T41n1822_006:0568c02": "上應知。明小三世據滿說也。此中所以如",
    "T41n1822_006:0568c03": "上應知　問若爾菩薩百劫修其相報業因。",
    "T41n1822_006:0568c04": "何唯一生受耶　答修多加行助一業故",
    "T41n1822_006:0568c05": "然正感者果多於因。論。能異熟果",
    "T41n1822_006:0568c06": "至力所引故。此明熟果必因多時。轉變方",
    "T41n1822_006:0568c07": "得熟故。論。又異熟因至方能辨故。此",
    "T41n1822_006:0568c08": "明感異類難。必經多時。",
    "T41n1822_006:0568c09": "論。如是六因至故應重辨。自下重明因世",
    "T41n1822_006:0568c10": "異也。論曰至理如前說。釋遍行．同類",
    "T41n1822_006:0568c11": "唯世二世。未來世無。如前已述。無前後",
    "T41n1822_006:0568c12": "故。論。相應俱有至皆悉遍有。明三因",
    "T41n1822_006:0568c13": "也。二因同時故。異熟性異故。論。頌既不",
    "T41n1822_006:0568c14": "說至通三世非世。明能作因由體寬故通",
    "T41n1822_006:0568c15": "三世非世也。",
    "T41n1822_006:0568c16": "論。已說六因至對彼成因。自下大文第二明",
    "T41n1822_006:0568c17": "六因對五果也。論。曰至及與擇滅。此",
    "T41n1822_006:0568c18": "引本論出果體也。一切有為皆得是果。無",
    "T41n1822_006:0568c19": "為法中唯取擇滅。定非擇滅非是果也。",
    "T41n1822_006:0568c20": "論。若爾至此為果故。此難無為合有因",
    "T41n1822_006:0568c21": "也。凡立果名對於因稱。無為是果。應合有",
    "T41n1822_006:0568c22": "因。論。又此無為至此為因故。此難無為",
    "T41n1822_006:0568c23": "合有果也。凡立因名對其果稱。無為是因",
    "T41n1822_006:0568c24": "應名有果。論。唯有為法至非諸無為。",
    "T41n1822_006:0568c25": "此總答也。有為之法是因是果。亦有因有果。",
    "T41n1822_006:0568c26": "無為之法是因是果。非有因有果。論所",
    "T41n1822_006:0568c27": "以者何。徵所以無為不同有為有因果也。",
    "T41n1822_006:0568c28": "論。無六因故無五果故。答也。六因．五",
    "T41n1822_006:0568c29": "果外說證得因等非無因也。有不取．與",
    "T41n1822_006:0569a01": "之果。非無果也。以無六因因故言無因。以",
    "T41n1822_006:0569a02": "無五果果故言無果。論。何緣不許至",
    "T41n1822_006:0569a03": "為能作因。難也。既無間道力得離繫果。何",
    "T41n1822_006:0569a04": "緣不許無為有能作因耶。論。於生不",
    "T41n1822_006:0569a05": "障至道何所作。答也。六因中能作因於生不",
    "T41n1822_006:0569a06": "障名能作因。無為不生故無能作因也。",
    "T41n1822_006:0569a07": "論。若爾誰果果義如何。此中二問。一既無",
    "T41n1822_006:0569a08": "有因是誰之果名為果耶。二夫言果者是",
    "T41n1822_006:0569a09": "對因義。既無有因。果義云何。論。謂是",
    "T41n1822_006:0569a10": "道果道力得故。答也。論。若爾至非於擇",
    "T41n1822_006:0569a11": "滅故。難也。得因道生。可是道果。擇滅先有。",
    "T41n1822_006:0569a12": "豈是果耶。論不爾至有差別故。答也。",
    "T41n1822_006:0569a13": "道於證滅得。及於擇滅功能別也。",
    "T41n1822_006:0569a14": "論。云何於得道有功能。問也。論謂能生",
    "T41n1822_006:0569a15": "故。答也。論。云何於滅道有功能。問也。",
    "T41n1822_006:0569a16": "論。能證故。答也。論。由此理故至擇",
    "T41n1822_006:0569a17": "滅為道果。結釋也。由道不能令滅生故",
    "T41n1822_006:0569a18": "無六因因也。由滅因道證故。是五果中",
    "T41n1822_006:0569a19": "道之果也。論。既諸無為至能作因。問",
    "T41n1822_006:0569a20": "也。夫增上果者對能作因立。無為既許無",
    "T41n1822_006:0569a21": "增上果。如何可得是能作因。論。以諸",
    "T41n1822_006:0569a22": "無為至與果用故。答也。於他生位不為障",
    "T41n1822_006:0569a23": "故名能作因。無為不障他生名能作因。名",
    "T41n1822_006:0569a24": "有果者據取．與義。法至現立方名取果。",
    "T41n1822_006:0569a25": "無為離世無取．與用不名有果　故無為",
    "T41n1822_006:0569a26": "法無增上果。已上述有部宗。論。經部",
    "T41n1822_006:0569a27": "師說至唯有為故。論主述經部宗。經部不",
    "T41n1822_006:0569a28": "許無為是因。以經說故。論。何處經說。",
    "T41n1822_006:0569a29": "有部問也。論。如有經說至識亦如是。經",
    "T41n1822_006:0569b01": "部出經說也。論若爾至作所緣緣。有",
    "T41n1822_006:0569b02": "部難也。經說無常因緣所生諸色。汝即謂因",
    "T41n1822_006:0569b03": "唯是有為。經中既說無常因緣生於識者。",
    "T41n1822_006:0569b04": "無為亦應非所緣緣。論。唯說能生故至",
    "T41n1822_006:0569b05": "故不成難。答也。經說無常能生色者。乃至",
    "T41n1822_006:0569b06": "能生識者皆無常。不說為識緣者皆無常",
    "T41n1822_006:0569b07": "也。故不成難。論。豈不亦說至為能作",
    "T41n1822_006:0569b08": "因。有部類釋。經說能生是無常不廢常法。",
    "T41n1822_006:0569b09": "是何緣經說無常為能生。豈廢不障為能",
    "T41n1822_006:0569b10": "作。論。有契經中至不障因性。經部破",
    "T41n1822_006:0569b11": "也。無為為所緣緣有經說故。我作此釋。",
    "T41n1822_006:0569b12": "不障礙因既無經說。因何得立而妄例我",
    "T41n1822_006:0569b13": "所緣緣也。論。雖無經說至無經說耶。",
    "T41n1822_006:0569b14": "有部救也。論。若爾何法名為離繫。經部",
    "T41n1822_006:0569b15": "問也。如經部宗擇滅無體不立為因。今汝",
    "T41n1822_006:0569b16": "有部既立為因。有何別法名為離繫。",
    "T41n1822_006:0569b17": "論。即本論中所說擇滅。有部引論答也。",
    "T41n1822_006:0569b18": "論。豈不先問至開顯自性。經部責也。前界",
    "T41n1822_006:0569b19": "品中問云何擇滅。謂是離繫。今此中問云何",
    "T41n1822_006:0569b20": "離繫。云是擇滅。於此自性竟不能顯。",
    "T41n1822_006:0569b21": "論。此法自性至亦名離繫。有部釋也。擇滅無",
    "T41n1822_006:0569b22": "為言不可詮。但可方便說　是善。簡虛空．",
    "T41n1822_006:0569b23": "非擇滅　是常。簡異餘有為法。顯其自性",
    "T41n1822_006:0569b24": "名為擇滅亦名離繫。論。經部師說至",
    "T41n1822_006:0569b25": "此所無故。論主述經部宗。三種無為竝無有",
    "T41n1822_006:0569b26": "物。物無立故。論。若爾何故名虛空等。",
    "T41n1822_006:0569b27": "有部問也。法既無體。依何立名。既名虛空",
    "T41n1822_006:0569b28": "及擇滅。故知有體。論。唯無所觸至此",
    "T41n1822_006:0569b29": "是虛空。答。空無體假立名也。論。已起",
    "T41n1822_006:0569c01": "隨眠至說名擇滅。釋假名擇滅也。論。",
    "T41n1822_006:0569c02": "離簡擇力至中夭者餘蘊。釋假名非擇",
    "T41n1822_006:0569c03": "滅。論。餘部師說至名非擇滅。論主敘",
    "T41n1822_006:0569c04": "上座部計也　彼計由慧簡擇功能。隨眠不",
    "T41n1822_006:0569c05": "生名為擇滅。隨眠闕緣不生。及苦果不生",
    "T41n1822_006:0569c06": "名非擇滅。論。離簡擇力至即擇滅攝。",
    "T41n1822_006:0569c07": "論主破也。隨眠．及苦不生皆由擇力故。此不",
    "T41n1822_006:0569c08": "生亦擇滅攝。論。有說諸法至名非擇滅。",
    "T41n1822_006:0569c09": "論主述大眾部計也。此計諸有為法生已後",
    "T41n1822_006:0569c10": "自然無名非擇滅。論。如是所執至未",
    "T41n1822_006:0569c11": "滅無故。論主破也既是無為豈得先無後有。",
    "T41n1822_006:0569c12": "論。豈不擇滅至應亦無常。大眾部反",
    "T41n1822_006:0569c13": "難論主。經部擇滅亦擇故後有不生也。",
    "T41n1822_006:0569c14": "論。非擇為先至亦是無常。論主答也。擇滅",
    "T41n1822_006:0569c15": "本有。非擇為先方有擇滅。如何擇滅亦是",
    "T41n1822_006:0569c16": "無常。論。所以者何。此大眾部徵也。既已",
    "T41n1822_006:0569c17": "起隨眠生種。滅位名為擇滅。故知未滅無",
    "T41n1822_006:0569c18": "也。所以得說非擇為先方有擇滅。",
    "T41n1822_006:0569c19": "論。非先有擇至方有不生。論主答也。隨眠不",
    "T41n1822_006:0569c20": "生非由擇有先來自有非新有不生。",
    "T41n1822_006:0569c21": "論。何者不生本來自有。大眾部等徵也。何者",
    "T41n1822_006:0569c22": "不生先來自有。論。若無簡擇至非造不",
    "T41n1822_006:0569c23": "生。論主為經部釋。隨眠種子不生義本來",
    "T41n1822_006:0569c24": "自有。若為生障不生義顯。非造不生。道但",
    "T41n1822_006:0569c25": "為生障。非造不生也。論。若唯不生至",
    "T41n1822_006:0569c26": "豈不相違。有部難經部也。若無別實物",
    "T41n1822_006:0569c27": "唯法不生是涅槃者。即唯是未來有不生",
    "T41n1822_006:0569c28": "法。如何經說能令過去．未來．現在眾苦永",
    "T41n1822_006:0569c29": "斷。此永斷體即是涅槃。故知於三世隨眠等",
    "T41n1822_006:0570a01": "斷證得無為是涅槃也。論。雖有此文至",
    "T41n1822_006:0570a02": "名眾苦斷。經部通也。此經意說。緣過去等",
    "T41n1822_006:0570a03": "煩惱。斷故名眾苦斷。非謂斷過去．現在煩",
    "T41n1822_006:0570a04": "惱名眾苦斷。論。如世尊說至義亦應",
    "T41n1822_006:0570a05": "然。引例釋也。如煩惱非色緣色等故。名",
    "T41n1822_006:0570a06": "為色等。煩惱非過去等緣過去等故名過",
    "T41n1822_006:0570a07": "去等。論。設有餘經至義亦無違。准此",
    "T41n1822_006:0570a08": "通餘經也。論。或此經中至應知亦爾者。",
    "T41n1822_006:0570a09": "更別釋也。謂斷過．現所薰種故名斷過．現。",
    "T41n1822_006:0570a10": "如十八愛行過去世起者。依過去生說。未",
    "T41n1822_006:0570a11": "來．現在應知亦爾。論。如是二世至說名",
    "T41n1822_006:0570a12": "業盡。舉法釋也。由過去．現在生煩惱熏",
    "T41n1822_006:0570a13": "成種子。由道力故彼種子斷。此過．現所薰",
    "T41n1822_006:0570a14": "種子斷時。名過．現生煩惱斷也。此即果斷",
    "T41n1822_006:0570a15": "說因斷也。如異熟盡時說名業盡。論。",
    "T41n1822_006:0570a16": "未來眾苦至說名為斷。此釋未來斷也。",
    "T41n1822_006:0570a17": "論。若異此者至為令其滅。經部更難有部。過",
    "T41n1822_006:0570a18": "去已滅。現在正滅。何用修道令其滅也",
    "T41n1822_006:0570a19": "　論。若無為法至立為第一。有部難也。凡稱",
    "T41n1822_006:0570a20": "第一皆說有法。法既非有。如何得說為第",
    "T41n1822_006:0570a21": "一耶。如石女之兒。豈得說為此兒第一。",
    "T41n1822_006:0570a22": "論。我亦不說至此為第一。經部釋也。如",
    "T41n1822_006:0570a23": "說此聲有先非有等。即此非有不是有。",
    "T41n1822_006:0570a24": "故有義得成。非是有體。一切有．非有中此",
    "T41n1822_006:0570a25": "最可稱歎。故經歎說此為第一。論。",
    "T41n1822_006:0570a26": "若無為法至名滅聖諦。有部轉難。凡言稱諦",
    "T41n1822_006:0570a27": "是其實義。既稱滅諦如何非有。論。且",
    "T41n1822_006:0570a28": "言聖諦至義有何違。經部釋也　言聖諦實",
    "T41n1822_006:0570a29": "者。見無顛倒名之為實。謂有見其有。無",
    "T41n1822_006:0570b01": "見其無。聖見有．無不顛倒故名為聖諦。",
    "T41n1822_006:0570b02": "非是有別體性名為實也。論。如何非",
    "T41n1822_006:0570b03": "有至第三聖諦。有部轉難。凡論數物須有",
    "T41n1822_006:0570b04": "體性。滅既非有何成第三。論。第二無",
    "T41n1822_006:0570b05": "間至故成第三。經部答也。聖人見第二諦",
    "T41n1822_006:0570b06": "後見此滅故。說第二諦後說此滅故名為",
    "T41n1822_006:0570b07": "第三。非要有體方名第三。論。若無為",
    "T41n1822_006:0570b08": "法至應緣無境。有部轉難。若無為法唯是無",
    "T41n1822_006:0570b09": "者。如緣虛空．及涅槃識應緣無境。境既",
    "T41n1822_006:0570b10": "是無如何生識。無所扶故。論。此緣",
    "T41n1822_006:0570b11": "無境至當廣思擇。指後述也。論。若許無",
    "T41n1822_006:0570b12": "為至當有何失。有部問也。論。復有何德。",
    "T41n1822_006:0570b13": "經部師反問也。論。許便擁護至是名",
    "T41n1822_006:0570b14": "為德。有部答也。論。若有可護至是名為",
    "T41n1822_006:0570b15": "失。經部彈有部德。及出有部失也。論。",
    "T41n1822_006:0570b16": "所以者何。有部徵也。所以實有朋虛妄計。",
    "T41n1822_006:0570b17": "論。此非有體至如眼．耳等。經部出無現．",
    "T41n1822_006:0570b18": "比二量過也。一無二量失。二違彼事滅失",
    "T41n1822_006:0570b19": "　違二量者。謂無如色．受等現量可知。",
    "T41n1822_006:0570b20": "如眼．耳等以有用故比量可知。論。又",
    "T41n1822_006:0570b21": "若別有至名為滅故。經部更以違第六轉",
    "T41n1822_006:0570b22": "聲彼事滅破　如說色滅唯遮色有非別",
    "T41n1822_006:0570b23": "有物　言煩惱滅。故知唯煩惱滅無別實",
    "T41n1822_006:0570b24": "物。如立擇滅無為與其煩惱。非是因果",
    "T41n1822_006:0570b25": "不定相屬。如何得稱煩惱之滅。故知言煩",
    "T41n1822_006:0570b26": "惱滅。但遮煩惱有名言為滅。論。滅",
    "T41n1822_006:0570b27": "雖別有至屬於彼事。有部釋也。由煩惱繫縛",
    "T41n1822_006:0570b28": "不證擇滅。煩惱斷時方得此滅。由此可言",
    "T41n1822_006:0570b29": "此滅屬於此事。論。云何因此滅定屬",
    "T41n1822_006:0570c01": "此得。經部問也　何因此煩惱滅屬於得也。",
    "T41n1822_006:0570c02": "論。如契經言至可言獲得。有部答也。既",
    "T41n1822_006:0570c03": "經言獲得。故知屬得體非無也。若體是無",
    "T41n1822_006:0570c04": "如何非有可名獲得。論。由得對治至名",
    "T41n1822_006:0570c05": "得涅槃。經部通也。即得所依永違煩惱身",
    "T41n1822_006:0570c06": "故。名為獲得涅槃。論。復有聖教至名",
    "T41n1822_006:0570c07": "為涅槃。經部引經證也　所有眾苦至極美",
    "T41n1822_006:0570c08": "妙。是本經文　謂捨已下經部釋也　謂",
    "T41n1822_006:0570c09": "捨諸依。即上所有眾苦皆無餘斷　及一切",
    "T41n1822_006:0570c10": "愛盡離染滅。釋上各別捨棄．離染滅．靜息．",
    "T41n1822_006:0570c11": "永沒．餘苦不續．不取．不生。此總釋上苦．集",
    "T41n1822_006:0570c12": "永斷更不生義　此極寂靜此極美妙。是總",
    "T41n1822_006:0570c13": "歎上滅功德也。即是釋經中涅槃之義。此",
    "T41n1822_006:0570c14": "之不生即是苦．集不生無別實物。論。",
    "T41n1822_006:0570c15": "云何不許至故言不生。有部釋經。經說不",
    "T41n1822_006:0570c16": "生。云何得不知是即同別有實體擇滅名",
    "T41n1822_006:0570c17": "為不生。論。我等見此至依此無生。經",
    "T41n1822_006:0570c18": "部破也。經言眾苦不生。此之不生屬於眾",
    "T41n1822_006:0570c19": "苦。即是苦之不生。屬主之聲有其功力。經",
    "T41n1822_006:0570c20": "言眾苦不生。汝言不是眾苦不生。是別實",
    "T41n1822_006:0570c21": "體擇滅不生。此經證汝擇滅不生第七轉聲",
    "T41n1822_006:0570c22": "都無功力。經說不生何意。知是說滅不生",
    "T41n1822_006:0570c23": "非苦不生。論若依此言至涅槃常故。經",
    "T41n1822_006:0570c24": "部徵也。若已有擇滅故名為不生。即應一",
    "T41n1822_006:0570c25": "切眾生苦本不生。以擇滅涅槃是常法故。",
    "T41n1822_006:0570c26": "論。若依此言至依道之得。若己得故名",
    "T41n1822_006:0570c27": "為不生。即應依道之得。名為不生。非擇",
    "T41n1822_006:0570c28": "滅也。論。故唯依道至汝應信受。經部",
    "T41n1822_006:0570c29": "結歸二義。令有部師信受此義。由此彼",
    "T41n1822_006:0571a01": "苦之滅名眾苦滅。論。由此善釋至更無",
    "T41n1822_006:0571a02": "所有。引經證也　故經說喻言如燈焰涅",
    "T41n1822_006:0571a03": "槃心解脫亦爾。此經意說。如燈涅槃。唯燈",
    "T41n1822_006:0571a04": "焰謝無別有物。如經說佛此夜滅度。",
    "T41n1822_006:0571a05": "論。阿毘達磨至謂無體性。更引對法釋也。",
    "T41n1822_006:0571a06": "論。毘婆沙師不許此釋。敘婆沙釋事",
    "T41n1822_006:0571a07": "與經部不同。論。若爾彼釋事義云何。",
    "T41n1822_006:0571a08": "徵也。論。彼言事者至無因無果。此述",
    "T41n1822_006:0571a09": "婆沙屬當無為。名無事者以無因故　若",
    "T41n1822_006:0571a10": "欲成立有部之宗。前經部難中。一一應撿",
    "T41n1822_006:0571a11": "正理對經部也。",
    "T41n1822_006:0571a12": "論。總論已竟至何因所得。已下第二對因配",
    "T41n1822_006:0571a13": "果。論曰至此因所得。釋頌上兩句也。",
    "T41n1822_006:0571a14": "如文可解　五果次第。一異熟。二等流。三",
    "T41n1822_006:0571a15": "離繫。四士用。五增上　此果次第狹者先說",
    "T41n1822_006:0571a16": "廣者後說。因即廣者先說狹者後說。由此前",
    "T41n1822_006:0571a17": "因對其後果。由第三離繫非六因得此中",
    "T41n1822_006:0571a18": "不論。與士用果少相濫故次士用之前。及",
    "T41n1822_006:0571a19": "狹於士用果非士用後。故於五數之中列",
    "T41n1822_006:0571a20": "在士用果前。不同四果廣狹次第。所以非",
    "T41n1822_006:0571a21": "次異熟之後。論。增上之果名增上果。",
    "T41n1822_006:0571a22": "此釋名也。准下論文增上之果名增上果。",
    "T41n1822_006:0571a23": "以論說因名增上故。論。唯無障住有",
    "T41n1822_006:0571a24": "何增上。問也。能作之因唯無障住。既無力",
    "T41n1822_006:0571a25": "用有何增上。論。即由無障至如應當思。",
    "T41n1822_006:0571a26": "答也　答中有二。一以無障釋。二以有用",
    "T41n1822_006:0571a27": "釋　以無障。通與一切為能作因故。名為",
    "T41n1822_006:0571a28": "增上　有用增上如文可解。論。同類",
    "T41n1822_006:0571a29": "遍行至皆似因故。釋第三句　同類．遍行因",
    "T41n1822_006:0571b01": "俱是相似。力用少異分為二因。果但酬因不",
    "T41n1822_006:0571b02": "辨力用。但據似因名等流果。後等前流",
    "T41n1822_006:0571b03": "名為等流。等流即果名等流果。論。俱",
    "T41n1822_006:0571b04": "有相應至名士用果。釋第四句。相應．俱有之",
    "T41n1822_006:0571b05": "法。有力用故名為士用。士用之果名士用",
    "T41n1822_006:0571b06": "果。非越出體有別士用。即此士用所得",
    "T41n1822_006:0571b07": "名士用果。論。此士用名為目何法。問",
    "T41n1822_006:0571b08": "也。論。即同諸法至得士用名。如文可",
    "T41n1822_006:0571b09": "解。論。如世間說至醉象將軍舉喻釋",
    "T41n1822_006:0571b10": "也。此諸法作用名為士用。從似得名　如",
    "T41n1822_006:0571b11": "藥菓實非鴉足。似鴉足故名為鴉足。將",
    "T41n1822_006:0571b12": "軍實非醉象。似醉象故名為醉象　正理",
    "T41n1822_006:0571b13": "論云。名士用果此有四種。俱生．無間．隔越．",
    "T41n1822_006:0571b14": "不生。言俱生者。謂同一時更互為因力所",
    "T41n1822_006:0571b15": "生起。言無間者。謂次後時由前念因力所",
    "T41n1822_006:0571b16": "生起。如世第一法生苦法智忍。言隔越者。",
    "T41n1822_006:0571b17": "謂隔遠時展轉為因力所生起。如農夫等",
    "T41n1822_006:0571b18": "於穀麥等。言不生者。所謂涅槃。由無間道",
    "T41n1822_006:0571b19": "力所得故。此既不生。如何可說彼力生故",
    "T41n1822_006:0571b20": "名士用果。現見於得亦說生名。如說我財",
    "T41n1822_006:0571b21": "生。是我得財義。若無間道斷諸隨眠所證",
    "T41n1822_006:0571b22": "擇滅。如是擇滅名離繫果．及士用果。若無",
    "T41n1822_006:0571b23": "間道不斷隨眠。重證本時所證擇滅。如是",
    "T41n1822_006:0571b24": "擇滅非離繫果。唯士用果。謂全未離欲界",
    "T41n1822_006:0571b25": "貪者入見道時苦法智忍。斷十隨眠所證",
    "T41n1822_006:0571b26": "擇滅。如是擇滅名離繫果．及士用果。若全",
    "T41n1822_006:0571b27": "已離欲界貪者。入見道時苦法智忍。不斷",
    "T41n1822_006:0571b28": "隨眠證本擇滅。如是擇滅非離繫果。先離",
    "T41n1822_006:0571b29": "繫故是士用果。由此忍力更起餘得而重",
    "T41n1822_006:0571c01": "證故。若分已離欲界貪者。入見道時。苦法",
    "T41n1822_006:0571c02": "智忍。於十隨眠有斷．不斷。所證擇滅有新．",
    "T41n1822_006:0571c03": "有本。如其次第二果．一果。如是乃至道法",
    "T41n1822_006:0571c04": "智忍。若全未離．已離．分離欲界貪者。於八",
    "T41n1822_006:0571c05": "隨眠全斷．不斷。分斷．不斷。所證擇滅有新。",
    "T41n1822_006:0571c06": "有本。及有新．本。如其次第二果．一果。二",
    "T41n1822_006:0571c07": "果．一果義如前釋　准上論文。前念因力",
    "T41n1822_006:0571c08": "生後法者。非唯等無間緣世第一法生苦",
    "T41n1822_006:0571c09": "忍等。取前生後力用。非唯取等無間緣。",
    "T41n1822_006:0571c10": "離緣用外理合更有力故。若不爾者即不",
    "T41n1822_006:0571c11": "應說生等亦是世第一法。顯宗論云。俱士",
    "T41n1822_006:0571c12": "用果定有又勝(二義。一定有。二又勝)故說相應俱有",
    "T41n1822_006:0571c13": "因得。無間隔越或有或無。設有非勝。又濫",
    "T41n1822_006:0571c14": "餘果。是故不言餘因所得。論。為唯此",
    "T41n1822_006:0571c15": "二至為餘亦然。問也。為唯相應．俱有有士",
    "T41n1822_006:0571c16": "用果。為餘四因亦有士用。論。有說至",
    "T41n1822_006:0571c17": "異熟不爾。敘異說也。此說唯除異熟因皆",
    "T41n1822_006:0571c18": "有士用果　此師意說。士用果唯俱生．無",
    "T41n1822_006:0571c19": "間。不許隔越　同類因等。竝有無間士用",
    "T41n1822_006:0571c20": "力故　異熟即無。是故除之　士用果中亦",
    "T41n1822_006:0571c21": "有離繫。此中說六因得故不說離繫。",
    "T41n1822_006:0571c22": "論。有餘師說至所收果實。第二師說。亦許",
    "T41n1822_006:0571c23": "隔越有士用力由此異熟因力亦有士用",
    "T41n1822_006:0571c24": "果也　入阿毘達磨第二釋五果名云。果",
    "T41n1822_006:0571c25": "不似因故名為異。熟謂成熟。堪受用故。果",
    "T41n1822_006:0571c26": "即異熟名異熟果　果似因故說名為等。從",
    "T41n1822_006:0571c27": "因生故復說為流。果即等流名等流果",
    "T41n1822_006:0571c28": "　擇滅無為名離繫果。此由道得。非道所",
    "T41n1822_006:0571c29": "生。果即離繫名離繫果(已上三果持業釋也)　又云。由",
    "T41n1822_006:0572a01": "此勢力彼得生故。此名士用。彼名為果。士",
    "T41n1822_006:0572a02": "用因從喻得名。士用果是士用之果　又",
    "T41n1822_006:0572a03": "云。由前增上後法得生。增上之果名增上",
    "T41n1822_006:0572a04": "果(已上二果屬主釋也)　論既此釋。無煩更解。",
    "T41n1822_006:0572a05": "論。異熟等果其相云何。自下兩頌辨五果",
    "T41n1822_006:0572a06": "相。論曰至有異熟果。此第一異熟果相",
    "T41n1822_006:0572a07": "　無覆無記法中有異熟者。明性唯是無覆",
    "T41n1822_006:0572a08": "無記。若異熟果是其善惡。即所造業無受盡",
    "T41n1822_006:0572a09": "期。故異熟果唯是無覆無記中攝。論。為",
    "T41n1822_006:0572a10": "此亦通至及所長養。問也　此中有三。一情．",
    "T41n1822_006:0572a11": "非情。二等流非等流。三長養．非長養。",
    "T41n1822_006:0572a12": "論。應知唯是有記所生。略答三問。體是無",
    "T41n1822_006:0572a13": "記從有記生故。即知非是等流．及所長",
    "T41n1822_006:0572a14": "養。此二因果必同類故。亦證此法唯有情。",
    "T41n1822_006:0572a15": "論。一切不善至故名有記。此釋有記",
    "T41n1822_006:0572a16": "也。論。從彼後時至名有記生。釋有記",
    "T41n1822_006:0572a17": "生也。一因是有記。果是無記。是異義　從",
    "T41n1822_006:0572a18": "彼後時異熟方起非俱無間。表變異及熟義",
    "T41n1822_006:0572a19": "也。論。如是名為異熟果相。總結也。",
    "T41n1822_006:0572a20": "正理論云。豈不異熟亦以前位異熟果體為",
    "T41n1822_006:0572a21": "同類因。是前異熟等流果故。則應亦說從",
    "T41n1822_006:0572a22": "無記生是等流性。如何乃說從有記生非",
    "T41n1822_006:0572a23": "等流性。無如是失。異熟果體由同類因相",
    "T41n1822_006:0572a24": "可雜亂。由異熟因相無雜亂。是故但說從",
    "T41n1822_006:0572a25": "有記生。由此准知非等流性。以等流果與",
    "T41n1822_006:0572a26": "因相似有雜亂故。若異熟果與因相殊",
    "T41n1822_006:0572a27": "無雜亂故　今詳此意。異熟果體。雖從",
    "T41n1822_006:0572a28": "同類因．俱有因．能作因．異熟因所生。然同",
    "T41n1822_006:0572a29": "類因生是等流果義。俱有因生是士用果義。",
    "T41n1822_006:0572b01": "能作因生是增上果義。異熟因生是異熟果",
    "T41n1822_006:0572b02": "義。即此異熟果法。有等流．士用．增上．異",
    "T41n1822_006:0572b03": "熟四果之義。異熟果義非是等流．士用．增",
    "T41n1822_006:0572b04": "上果義。各取一義以立名故。士用．增上",
    "T41n1822_006:0572b05": "義雖是總。以總義名標別法故。因亦如此。",
    "T41n1822_006:0572b06": "法體是一。據用因異。後更分別。論。非",
    "T41n1822_006:0572b07": "有情數至何非異熟。問也。諸增上果亦從業",
    "T41n1822_006:0572b08": "生。何非異熟。論。以共有故至受異熟",
    "T41n1822_006:0572b09": "果。答也。如大乘說外增上果賴耶相分。各",
    "T41n1822_006:0572b10": "各不同非共受也。小乘中說法體是一共",
    "T41n1822_006:0572b11": "業所感。若是異熟即此造。餘用。不應道",
    "T41n1822_006:0572b12": "理。增上果疎許共感共用。論。其增上",
    "T41n1822_006:0572b13": "果至何得共受。難也。論。共業生故。答",
    "T41n1822_006:0572b14": "也。雖同業生即有共業．不共業異。增上是",
    "T41n1822_006:0572b15": "共業故所以共受。異熟非共業不可共受。",
    "T41n1822_006:0572b16": "論。似自因法至遍行二因。第二釋等流",
    "T41n1822_006:0572b17": "果相也　言。似自因者。謂似同類．遍行二",
    "T41n1822_006:0572b18": "因。論。若遍行因至名同類因。外難也。",
    "T41n1822_006:0572b19": "既果似因故總名等流。二因既等相似。何",
    "T41n1822_006:0572b20": "不齊名同類因也。論。此果但由至乃",
    "T41n1822_006:0572b21": "名同類。答也　言。等流果似自因者。但麁相",
    "T41n1822_006:0572b22": "說。以同是染．同一地故名為相似。非是",
    "T41n1822_006:0572b23": "五部體類亦同名為相似。若體同名同同",
    "T41n1822_006:0572b24": "類因。論。故作此問至除前諸相。四句可",
    "T41n1822_006:0572b25": "解。論。由慧盡法至名離繫果。第三釋",
    "T41n1822_006:0572b26": "離繫果相也。滅是盡義。擇是慧義。由慧盡",
    "T41n1822_006:0572b27": "法名為擇滅。即是擇滅名離繫果。論。",
    "T41n1822_006:0572b28": "若法因彼至如是等類。第四釋士用果相也",
    "T41n1822_006:0572b29": "　如因下地加行心等。指事釋也。論擇",
    "T41n1822_006:0572c01": "滅應言由道力得。別釋擇滅。道士用果。前",
    "T41n1822_006:0572c02": "類是生。滅因道得。義不同故所以別釋",
    "T41n1822_006:0572c03": "　若生。若得。皆對有力名士用果。擇滅於道",
    "T41n1822_006:0572c04": "離繫縛義是離繫果。有力得義是士用果。",
    "T41n1822_006:0572c05": "論。諸有為法至由增上果。第五釋增",
    "T41n1822_006:0572c06": "上果相也　除前已生者。謂前已生望後已",
    "T41n1822_006:0572c07": "生未生非增上果。果據取故不在因前。因",
    "T41n1822_006:0572c08": "但不障故通果後　問六因．五果一體義分。",
    "T41n1822_006:0572c09": "五類不同因何體性各別　答六因．五果就",
    "T41n1822_006:0572c10": "用建立。用別體同。五類義門據體以分。由",
    "T41n1822_006:0572c11": "斯體別。如異熟位雖即等流。從別立名",
    "T41n1822_006:0572c12": "不據通稱。因果不爾。即一兼餘。如一邪見",
    "T41n1822_006:0572c13": "是相應因亦餘五因。雖具六因而無六體。",
    "T41n1822_006:0572c14": "六用既別亦不相攝。即將因用開合為緣。",
    "T41n1822_006:0572c15": "由此因緣展轉相攝。五果亦爾。若就法體具",
    "T41n1822_006:0572c16": "因多少。亦得相對明其句數。如遍行因對",
    "T41n1822_006:0572c17": "同類因四句分別。正理具述。意同不錄。",
    "T41n1822_006:0572c18": "論。士用增上二果何殊。問也。論。士用",
    "T41n1822_006:0572c19": "果名至唯增上果。答也。如文可解。",
    "T41n1822_006:0572c20": "論。於上所說至取果與果。下一頌第三明",
    "T41n1822_006:0572c21": "六因取與果也。論曰至彼無用故。明取",
    "T41n1822_006:0572c22": "果也。過去已取。未來無用故。唯現在能取",
    "T41n1822_006:0572c23": "果也。論。亦應如是至故此不說。別釋",
    "T41n1822_006:0572c24": "能作因也。現在取果與五因同。於中無為",
    "T41n1822_006:0572c25": "無果。所以不說。准正理論。婆沙二說。一許",
    "T41n1822_006:0572c26": "能作因過去取果。正理論唯現在取果　正",
    "T41n1822_006:0572c27": "理論云。言取果者是能引義。謂引未來令",
    "T41n1822_006:0572c28": "其生等。於同體類能為種子。於異體類",
    "T41n1822_006:0572c29": "由同一果。於非一果由同性類。於異性類",
    "T41n1822_006:0573a01": "而由有是自聚相續。是故一切皆名能引。",
    "T41n1822_006:0573a02": "如是能引名為取果。此取果用唯現在有",
    "T41n1822_006:0573a03": "非於去．來。唯此可名有為作用。於六因",
    "T41n1822_006:0573a04": "內簡去何因而言五因唯現取果。謂六因",
    "T41n1822_006:0573a05": "內除能作因。此能作因何緣被簡。有餘師",
    "T41n1822_006:0573a06": "說。此能作因取果．與果時無決定。故取．與",
    "T41n1822_006:0573a07": "中俱不分別。彼說非理。所以者何。此因取",
    "T41n1822_006:0573a08": "果無非現在。又非不取而有與義。如何乃",
    "T41n1822_006:0573a09": "言時無決定。然能作因能取果者。定唯現",
    "T41n1822_006:0573a10": "在。與通過．現。應如同類．遍行二因。但非一",
    "T41n1822_006:0573a11": "切有增上果可取．或與。故此不說。豈不此",
    "T41n1822_006:0573a12": "因能取果用亦通過去。如何乃言能取果者",
    "T41n1822_006:0573a13": "定唯現在。故本論中作如是說。過去諸法為",
    "T41n1822_006:0573a14": "等無間能生二心。若出無想．滅盡定心。",
    "T41n1822_006:0573a15": "由入定心現在取者。則應二定永不現前。",
    "T41n1822_006:0573a16": "又非不取而有與義。故應取果亦通過去。",
    "T41n1822_006:0573a17": "無如是事。入二定心唯現在時。能取二定．",
    "T41n1822_006:0573a18": "及出心果。然由二定是正所求必應先起。",
    "T41n1822_006:0573a19": "由此為障令出定心。非於入心無間即",
    "T41n1822_006:0573a20": "起。此義於後當更分別。故上所言此因取",
    "T41n1822_006:0573a21": "果無非現在。又非不取而有與義。其理極",
    "T41n1822_006:0573a22": "成。然毘婆沙有如是說。其能作因取果．與",
    "T41n1822_006:0573a23": "果俱通過．現。理不應然。論。俱有相應",
    "T41n1822_006:0573a24": "至必俱時故。明二因與果亦現在也。論。",
    "T41n1822_006:0573a25": "同類遍行至通於過現。二因與果通二世也。",
    "T41n1822_006:0573a26": "論。過去可然至與等流果。問也。相應．俱",
    "T41n1822_006:0573a27": "有。因果同時。可說取時即能與果　等流",
    "T41n1822_006:0573a28": "因果前後不同。如何因現取時即能與果。",
    "T41n1822_006:0573a29": "論。有等流果至不應更與。答也。無間果生",
    "T41n1822_006:0573b01": "因現在故。若果已生至現在時。因便過去",
    "T41n1822_006:0573b02": "名已與果。非正與也　問俱有．相應現在",
    "T41n1822_006:0573b03": "取果。爾時果法至已生位。如何說與謂果生",
    "T41n1822_006:0573b04": "時　有說現在亦名生故。論。善同類因",
    "T41n1822_006:0573b05": "至應作四句。此就不相應法作句數分別",
    "T41n1822_006:0573b06": "也。論。第一句者至最後所捨得。此是取",
    "T41n1822_006:0573b07": "而非與句　最後所捨得者。謂斷善根時所",
    "T41n1822_006:0573b08": "捨得。有前者即是無始已來生得善得。後",
    "T41n1822_006:0573b09": "者即是斷善根前最後念得名最後所捨得。",
    "T41n1822_006:0573b10": "即是所捨得中已生最後念得。已生之言簡",
    "T41n1822_006:0573b11": "未來也。最後之言簡已前也。未來之得未",
    "T41n1822_006:0573b12": "取果故。已前之得亦與果故。論。第二句",
    "T41n1822_006:0573b13": "者至續者前得。此釋第二句。與果而不取也",
    "T41n1822_006:0573b14": "　續善根時最初所得之者。是續善根時最",
    "T41n1822_006:0573b15": "初剎那所起得也。爾時此得是所取故。舉所",
    "T41n1822_006:0573b16": "取得顯前能取。與而不取前已取故。婆沙",
    "T41n1822_006:0573b17": "十八云。有時與果非取果。謂續善根時即",
    "T41n1822_006:0573b18": "住過去所捨善得　論主正云。應言爾時",
    "T41n1822_006:0573b19": "續者前得。准此正文。續者前得。即是續善根",
    "T41n1822_006:0573b20": "者過去世生得善得。此於爾時與而不取。",
    "T41n1822_006:0573b21": "故。舉果顯因相難顯故。所以正之。若准",
    "T41n1822_006:0573b22": "正理論彈續者前得。即是前斷善根時最後",
    "T41n1822_006:0573b23": "離身得。此得前時唯有取果未曾與果。今",
    "T41n1822_006:0573b24": "得初續。唯與不取。前位無量多剎那得。皆",
    "T41n1822_006:0573b25": "曾與果今更與故。所以不說　正理彈云。經",
    "T41n1822_006:0573b26": "主於此謬作是言。應說爾時續者前得。今",
    "T41n1822_006:0573b27": "詳彼說理不應然。所以者何。非唯斷位",
    "T41n1822_006:0573b28": "最後所捨得。與今續時初得等流果。以於斷",
    "T41n1822_006:0573b29": "位先已滅得。亦與續時得等流故。如何前",
    "T41n1822_006:0573c01": "位多剎那得。為同類因皆取今得。而於今",
    "T41n1822_006:0573c02": "時但說最後一剎那得。與今得果。是故應",
    "T41n1822_006:0573c03": "如本文為善　今詳。續者前得。通其兩釋。",
    "T41n1822_006:0573c04": "一續者次前得。即是斷時最後捨得。二續者",
    "T41n1822_006:0573c05": "前得。是續善根時已前諸得。此論若依後釋。",
    "T41n1822_006:0573c06": "論主但正其文不正其義。即正理謬彈。",
    "T41n1822_006:0573c07": "正理論師何理證知論主定依前釋。論。",
    "T41n1822_006:0573c08": "第三句者至謂除前相。第三句。亦取亦與",
    "T41n1822_006:0573c09": "　第四句可解。論。又於不善至謂除前相。",
    "T41n1822_006:0573c10": "釋不善不相應四句也。如善四句釋。",
    "T41n1822_006:0573c11": "論。有覆無記至如理應說。釋有覆無記四句",
    "T41n1822_006:0573c12": "也。於阿羅漢得時取而不與。退時與而不",
    "T41n1822_006:0573c13": "取。未得亦取亦與。自餘非取非與。論。",
    "T41n1822_006:0573c14": "無覆無記至最後諸蘊。以無覆無始已來相",
    "T41n1822_006:0573c15": "續不斷。但與果時皆悉取果。入涅槃時後",
    "T41n1822_006:0573c16": "不續故。羅漢後蘊取而不與　先問取果",
    "T41n1822_006:0573c17": "亦與果。後問與果亦取果。與果必取果故言",
    "T41n1822_006:0573c18": "順後句也。已上皆是無緣四句。論。約有",
    "T41n1822_006:0573c19": "所緣至染無記心。已下就心．心所法作問",
    "T41n1822_006:0573c20": "答也。此是第一取而非與。論。第二句",
    "T41n1822_006:0573c21": "者至准例應說。義准前釋如文可解。",
    "T41n1822_006:0573c22": "論。取果與果其義云何。問取果與果義也。",
    "T41n1822_006:0573c23": "論。能為彼種至故名與果。答也。取時為",
    "T41n1822_006:0573c24": "因義成名為種子。與時正引果起名之為",
    "T41n1822_006:0573c25": "與。兩用俱在其因不在其果。舊釋為因義",
    "T41n1822_006:0573c26": "成名為取果義不失也。果起酬因名為",
    "T41n1822_006:0573c27": "與果謬也。是果力故。論。異熟與果至及",
    "T41n1822_006:0573c28": "無間故。明異熟因與果。如文可解。論。",
    "T41n1822_006:0573c29": "復有餘師至諸靜慮果。敘異說也。如文可",
    "T41n1822_006:0574a01": "解。論。如是四果至增上果攝。會異名",
    "T41n1822_006:0574a02": "也。如文可解。",
    "T41n1822_006:0574a03": "論。說因果已至諸餘善法。自此已下大門第",
    "T41n1822_006:0574a04": "四明法用因多少。束為四例。如文可知。",
    "T41n1822_006:0574a05": "論。如是四法。下一頌半明四例法用因",
    "T41n1822_006:0574a06": "多少。論曰至餘三因生。屬當因數。如文",
    "T41n1822_006:0574a07": "可解。講時廣云。論。如是四法至謂心．",
    "T41n1822_006:0574a08": "心所。明上所說因數多少。是就心．心所",
    "T41n1822_006:0574a09": "說。非色．不相應。論。不相應行至復幾",
    "T41n1822_006:0574a10": "因生。問餘四法。論。如心．心所至決定",
    "T41n1822_006:0574a11": "無有。明色不相應。四法如前。有緣四法",
    "T41n1822_006:0574a12": "一一各除相應因也。極少猶有二因所生。",
    "T41n1822_006:0574a13": "同其外道一因生法決定無也。",
    "T41n1822_006:0574a14": "俱舍論疏卷第六"
}