{
    "T28n1547_001:0416a03": "鞞婆沙論卷第一",
    "T28n1547_001:0416a05": "阿羅漢尸陀槃尼撰",
    "T28n1547_001:0416a06": "符秦罽賓三藏僧伽跋澄譯",
    "T28n1547_001:0416a07": "　愛樂覺意葉　　清淨戒妙枝",
    "T28n1547_001:0416a08": "　無比三十二　　奇相華嚴身",
    "T28n1547_001:0416a09": "　最智甘露果　　堅固精進根",
    "T28n1547_001:0416a10": "　具足聖道樹　　我頂禮如來",
    "T28n1547_001:0416a11": "　善快說無比　　息道無為城",
    "T28n1547_001:0416a12": "　歸命功德仙　　消除愛憂慼",
    "T28n1547_001:0416a13": "　離生老病死　　安隱永無欲",
    "T28n1547_001:0416a14": "　大仙所演法　　我今稽首禮",
    "T28n1547_001:0416a15": "　妙戒高顯現　　山岳不移動",
    "T28n1547_001:0416a16": "　清淨智慧法　　解脫大牟尼",
    "T28n1547_001:0416a17": "　禪等叢林樹　　神足石無邊",
    "T28n1547_001:0416a18": "　聖眾大雪山　　我今稽首禮",
    "T28n1547_001:0416a19": "　如是稽首禮　　世稱無有比",
    "T28n1547_001:0416a20": "　大師廣演教　　吾今奉受持",
    "T28n1547_001:0416a21": "　我說正覺語　　增益無上樂",
    "T28n1547_001:0416a22": "　聖眾等欲聞　　專心一意聽",
    "T28n1547_001:0416a23": "鞞婆沙說阿毘曇八揵度",
    "T28n1547_001:0416a24": "雜結使智行四大根定見(迦旃延子造先雜揵度總序曰)。",
    "T28n1547_001:0416a25": "問曰。誰作此經。答曰佛。何以故。答曰。甚深",
    "T28n1547_001:0416a26": "智微妙法性一切智境界。誰有此界。無餘唯",
    "T28n1547_001:0416a27": "佛也。問曰。若爾者。云何作。答曰。尊者舍利",
    "T28n1547_001:0416a28": "弗問佛答。復有說者。五百比丘問佛答。復有",
    "T28n1547_001:0416a29": "說者。諸天問佛答。復有說者。化問佛答。何以",
    "T28n1547_001:0416b01": "故。答曰。此法應爾。如知應當說。無能問者。彼",
    "T28n1547_001:0416b02": "時世尊化作化端正極妙。宗敬悅可。剃除鬚",
    "T28n1547_001:0416b03": "髮被僧迦梨。叉手而問世尊答。如彼因緣經",
    "T28n1547_001:0416b04": "所說也。問曰。若爾者。何以故說尊者迦旃延",
    "T28n1547_001:0416b05": "作此經。答曰。彼尊者誦習轉教他人廣施設。",
    "T28n1547_001:0416b06": "此誦習廣施設。謂之造也。或曰。彼尊者迦旃",
    "T28n1547_001:0416b07": "延作此經。問曰。如甚深智微妙法性一切智",
    "T28n1547_001:0416b08": "境界。誰有此界。無餘唯佛。云何彼作。答曰。彼",
    "T28n1547_001:0416b09": "尊者本學利作誓願。於五千佛修阿毘曇。令",
    "T28n1547_001:0416b10": "我於當來三耶三佛施設阿毘曇章句。是故",
    "T28n1547_001:0416b11": "彼妙智觀已作此經。問曰。若爾者。佛阿毘曇",
    "T28n1547_001:0416b12": "何者是。答曰。彼佛說道處處方處處城。種種",
    "T28n1547_001:0416b13": "教化故。彼尊者迦旃延子。過去佛法中。以願",
    "T28n1547_001:0416b14": "智觀一向略作揵度品數立章門。於中種種不",
    "T28n1547_001:0416b15": "相似立雜揵度。說結立結揵度。說智立智揵",
    "T28n1547_001:0416b16": "度。說行立行揵度。說四大立四大揵度。說根",
    "T28n1547_001:0416b17": "立根揵度。說定立定揵度。說見立見揵度。如",
    "T28n1547_001:0416b18": "佛說一切法句。彼尊者曇摩多羅。於過去佛",
    "T28n1547_001:0416b19": "法中願智觀一向略。若說無常偈立無常品。",
    "T28n1547_001:0416b20": "至說梵志立梵志品。如是彼佛說道處處方",
    "T28n1547_001:0416b21": "處處城。種種教化故。彼尊者迦旃延子。過去",
    "T28n1547_001:0416b22": "佛法中。以願智觀一向略作揵度品數立章",
    "T28n1547_001:0416b23": "門。於中種種不相似立雜揵度。說見立見揵",
    "T28n1547_001:0416b24": "度。復次一切佛世尊出世說三藏。契經律阿",
    "T28n1547_001:0416b25": "毘曇。問曰。契經律阿毘曇何差別。一說者無",
    "T28n1547_001:0416b26": "差別。何以故。答曰。從一智海出故無差別。大",
    "T28n1547_001:0416b27": "悲出故無差別。欲饒益一切眾生故無差別。",
    "T28n1547_001:0416b28": "入一解脫門故無差別。或曰。有差降。契經說",
    "T28n1547_001:0416b29": "種種。律說戒。阿毘曇說相。或曰。契經依力。律",
    "T28n1547_001:0416c01": "依大悲。阿毘曇依無畏。或曰。契經說增上意。",
    "T28n1547_001:0416c02": "律說增上戒。阿毘曇說增上慧。問曰。若爾者。",
    "T28n1547_001:0416c03": "契經亦說增上戒增上慧。律亦說增上意增",
    "T28n1547_001:0416c04": "上慧。阿毘曇亦說增上意增上戒。此何差別。",
    "T28n1547_001:0416c05": "答曰。若契經說增上戒者。當知律。若說增上",
    "T28n1547_001:0416c06": "慧者。當知阿毘曇。如律說增上意者。當知契",
    "T28n1547_001:0416c07": "經。若說增上慧者。當知阿毘曇。如阿毘曇說",
    "T28n1547_001:0416c08": "增上意者。當知契經。若說增上戒。當知律。是",
    "T28n1547_001:0416c09": "為契經律阿毘曇差別。問曰。何以故彼作經",
    "T28n1547_001:0416c10": "者立此經。答曰。饒益他故。勤者聞者受者持",
    "T28n1547_001:0416c11": "者思者量者觀者。無量結惡行須臾除。或復",
    "T28n1547_001:0416c12": "依此度法性。譬如人欲益他故於闇冥處燃",
    "T28n1547_001:0416c13": "明。有眼者令見色。如是彼作經者。饒益他故",
    "T28n1547_001:0416c14": "立此經。若有意智者彼依此度法性。佛世尊",
    "T28n1547_001:0416c15": "亦饒益他故。說十二部經契經律阿毘曇何",
    "T28n1547_001:0416c16": "以故。答曰。設眾生有因力不緣他力而開解。",
    "T28n1547_001:0416c17": "如是眾生不知差降。如緣他力而開解。如是",
    "T28n1547_001:0416c18": "眾生知有差降。猶如此中優鉢羅鉢頭摩拘",
    "T28n1547_001:0416c19": "牟頭分陀利。池中必有優鉢羅至分陀利華。",
    "T28n1547_001:0416c20": "如日天子未出光不照時。華不敷不舒不香。",
    "T28n1547_001:0416c21": "如日天子出光照時華敷舒香。如是眾生因",
    "T28n1547_001:0416c22": "力不緣他力而開解。如是眾生不知差降。如",
    "T28n1547_001:0416c23": "緣他力而開解。如是眾生知有差降。敷信也。",
    "T28n1547_001:0416c24": "舒根力覺道也。香戒也。如彼偈所說。",
    "T28n1547_001:0416c25": "　如蓋屋密　　而入闇中　　雖有此色",
    "T28n1547_001:0416c26": "　眼所不覩　　如是有一　　無智之人",
    "T28n1547_001:0416c27": "　不聞不知　　法之善惡　　有明有色",
    "T28n1547_001:0416c28": "　而眼得見　　聞已能知　　法之善惡",
    "T28n1547_001:0416c29": "　聞法能知　　聞惡不作　　聞除非義",
    "T28n1547_001:0417a01": "　聞得至滅",
    "T28n1547_001:0417a02": "如是餘契經所說(出雜阿含)。賢聖弟子一心聽法。",
    "T28n1547_001:0417a03": "當爾時滅五蓋。具滿修七覺意。如是餘契經",
    "T28n1547_001:0417a04": "說(出增一)。一因二緣發於等見。從他聞內正思",
    "T28n1547_001:0417a05": "惟。如是餘契經說(增一四法說)。有四法饒益人。",
    "T28n1547_001:0417a06": "云何為四。親近善知識。聽善法內正思惟。次",
    "T28n1547_001:0417a07": "法向法。如佛世尊饒益他故說十二部經。如",
    "T28n1547_001:0417a08": "是彼作經者。饒益他故立此經。或以三事",
    "T28n1547_001:0417a09": "故。增益智故。開意故。離計人故。增益智者。",
    "T28n1547_001:0417a10": "盡誦內外法無能益智。如阿毘曇也。開意者。",
    "T28n1547_001:0417a11": "眾生意在睡眠不知。何者己界一切遍使。何",
    "T28n1547_001:0417a12": "者非己界一切遍使。何者己地一切遍使。何",
    "T28n1547_001:0417a13": "者非己地一切遍使。何者己界緣。何者非己",
    "T28n1547_001:0417a14": "界緣。何者己地緣。何者非己地緣。何者有漏",
    "T28n1547_001:0417a15": "緣。何者無漏緣。何者有為緣。何者無為緣。云",
    "T28n1547_001:0417a16": "何攝。云何相應。云何成就。云何不成就。云何",
    "T28n1547_001:0417a17": "因。云何緣。若此意轉不由他度不由他聞。自",
    "T28n1547_001:0417a18": "見自在身作證。由何力。唯阿毘曇也。離計人",
    "T28n1547_001:0417a19": "者。誦爾所阿毘曇前句後何。如是四句不說",
    "T28n1547_001:0417a20": "計人。一切中說無我行。非眾生非命非長養",
    "T28n1547_001:0417a21": "非士空淨聚也。以三事益智開意。離計人故",
    "T28n1547_001:0417a22": "作此經。或曰。壞無明故。猶如燃燈除去闇冥",
    "T28n1547_001:0417a23": "而生明。如是阿毘曇燈除無明生慧明。是為",
    "T28n1547_001:0417a24": "壞無明闇故。或曰。見無我像故。如鏡極磨",
    "T28n1547_001:0417a25": "治諦見其像。如是阿毘曇鏡極了覺知諦見",
    "T28n1547_001:0417a26": "無我像。是為見無我像故。或曰。渡生死河故。",
    "T28n1547_001:0417a27": "如依船百眾生千眾生安隱渡河。如是依阿",
    "T28n1547_001:0417a28": "毘曇船已。無數那術眾生安隱渡生死河。是",
    "T28n1547_001:0417a29": "為渡生死河故。或曰。見契經故。如人手",
    "T28n1547_001:0417b01": "執燈見彼彼色不迷惑。如是慧者執阿毘曇",
    "T28n1547_001:0417b02": "已。於彼彼契經不迷惑。是為見契經故立此",
    "T28n1547_001:0417b03": "經。問曰。何者阿毘曇性。答曰。無漏慧根也。攝",
    "T28n1547_001:0417b04": "彼同性故。攝一界一入一陰。少所入及方便及",
    "T28n1547_001:0417b05": "相應及共有。攝三界二入五陰。三界者。意界",
    "T28n1547_001:0417b06": "法界意識界。二入者。意入法入。五陰者。色痛",
    "T28n1547_001:0417b07": "想行識陰。問曰。若爾者。阿毘曇無漏慧根。此",
    "T28n1547_001:0417b08": "經何故名阿毘曇。答曰。此阿毘曇具名阿毘",
    "T28n1547_001:0417b09": "曇。如餘具以具為名。樂具樂為名。如所說偈。",
    "T28n1547_001:0417b10": "　彼樂摶食　　樂為持衣　　樂為行步",
    "T28n1547_001:0417b11": "　依山窟間",
    "T28n1547_001:0417b12": "垢具垢為名。如彼偈說。",
    "T28n1547_001:0417b13": "　女垢梵行　　女縛世間　　苦行梵行",
    "T28n1547_001:0417b14": "　此洗無水",
    "T28n1547_001:0417b15": "使具使為名。如契經所說(出雜阿含)。比丘色所使",
    "T28n1547_001:0417b16": "愛色。若比丘所使彼即是愛。若愛愛已為魔",
    "T28n1547_001:0417b17": "所縛。欲具欲為名。如彼契經說(同上)。五欲功德",
    "T28n1547_001:0417b18": "世間愛樂念。鉤具鉤為名。如契經所說(同上)。五",
    "T28n1547_001:0417b19": "欲功德是魔魔鉤。縛具縛為名。如契經所",
    "T28n1547_001:0417b20": "說(同上)。比丘受色為魔所縛。不受者為離魔。行",
    "T28n1547_001:0417b21": "具行為名。如契經所說(同上)。此六細滑入本行",
    "T28n1547_001:0417b22": "報。報具報為名。如契經所說(出中阿含)。諸賢彼一",
    "T28n1547_001:0417b23": "施報。七生天上為天王。七生人為人王。如此",
    "T28n1547_001:0417b24": "中餘具餘為名。如是阿毘曇具名阿毘曇。但",
    "T28n1547_001:0417b25": "阿毘曇性無漏慧根是。如佛契經說。此鬼長",
    "T28n1547_001:0417b26": "夜無諛諂。無幻質直設問事者。盡欲知故無",
    "T28n1547_001:0417b27": "觸嬈意。此亦如法。我寧可以甚深阿毘曇授",
    "T28n1547_001:0417b28": "之(出中阿含)。問曰。此中云何說甚深阿毘曇。答曰。",
    "T28n1547_001:0417b29": "即是無漏慧根。如佛契經說。梵摩婆羅門長",
    "T28n1547_001:0417c01": "夜無諛諂。無幻質直設問者。盡欲知故無",
    "T28n1547_001:0417c02": "觸嬈意。此亦如法。我寧可以甚深阿毘曇授",
    "T28n1547_001:0417c03": "之(同上)。問曰。此中云何說甚深阿毘曇。答曰。即",
    "T28n1547_001:0417c04": "是無漏慧根。如佛契經說。異學須跋無諛諂。",
    "T28n1547_001:0417c05": "無幻質直設問事者。盡欲知故無觸嬈意。此",
    "T28n1547_001:0417c06": "亦如法。我寧可以甚深阿毘曇授之(出雜阿含)。",
    "T28n1547_001:0417c07": "問曰。此中云何說甚深阿毘曇。答曰。即是無",
    "T28n1547_001:0417c08": "漏慧根。如佛契經說。阿難。緣起甚深明亦甚",
    "T28n1547_001:0417c09": "深(出中阿含)。問曰。此中云何說甚深。答曰。此中說",
    "T28n1547_001:0417c10": "因及緣甚深。如佛契經說。此處甚深。如此",
    "T28n1547_001:0417c11": "經緣起此亦極甚深。所謂捨離一切生死。愛",
    "T28n1547_001:0417c12": "盡無欲滅盡涅槃(出雜阿含)。問曰。此中云何說甚",
    "T28n1547_001:0417c13": "深。答曰。此中因及緣。因及緣捨離說甚深。",
    "T28n1547_001:0417c14": "如佛契經說。一切法甚深故難見。難見故甚",
    "T28n1547_001:0417c15": "深(出雜阿含)。問曰。此中云何說甚深。答曰。此中說",
    "T28n1547_001:0417c16": "一切法甚深。如佛契經說。何故汝愚人盲無",
    "T28n1547_001:0417c17": "目。論甚深阿毘曇(出中阿含)。問曰。此中云何說",
    "T28n1547_001:0417c18": "甚深阿毘曇。答曰。意生也。如佛契經說。先尼",
    "T28n1547_001:0417c19": "我法甚深難見難覺。非察行汝不審彼法。何",
    "T28n1547_001:0417c20": "以故。如汝長夜異見異忍異欲異樂(出雜阿含)。問",
    "T28n1547_001:0417c21": "曰。此中云何說甚深。答曰。此中說空三昧甚",
    "T28n1547_001:0417c22": "深。何以故。答曰。空無我。彼異學計有我。不",
    "T28n1547_001:0417c23": "審知彼但阿毘曇性無漏慧根。由彼故諸世間",
    "T28n1547_001:0417c24": "所修慧不淨。安般念意止暖來頂忍世間第一",
    "T28n1547_001:0417c25": "法一切阿毘曇得名。由彼故諸思慧用。斷諸",
    "T28n1547_001:0417c26": "法自相及共相。壞愚種及緣愚。於法中不顛",
    "T28n1547_001:0417c27": "倒行。此亦一切阿毘曇得名。由彼故諸生所得",
    "T28n1547_001:0417c28": "報聞善慧。彼於此十二部聞受持思惟稱量。",
    "T28n1547_001:0417c29": "觀此一切阿毘曇得名。雖有是但阿毘曇性無",
    "T28n1547_001:0418a01": "漏慧根。問曰。阿毘曇有何句義。尊者婆須蜜",
    "T28n1547_001:0418a02": "說曰。此究竟智。此斷智。此第一義智。此無欺",
    "T28n1547_001:0418a03": "智。是謂阿毘曇。重說曰。此無非法在上。是謂",
    "T28n1547_001:0418a04": "阿毘曇。若有學自相共相。彼盡其力不能勝。",
    "T28n1547_001:0418a05": "以是故無非法在上。是謂阿毘曇。尊者曇摩",
    "T28n1547_001:0418a06": "多羅說曰。諸尊染污清淨縛解輪轉出要。謂",
    "T28n1547_001:0418a07": "之法也。從此故名身句身味身次第嚴治安",
    "T28n1547_001:0418a08": "處造作。是謂阿毘曇。尊者瞿沙說曰。諸趣解",
    "T28n1547_001:0418a09": "脫當求智時。未顯示顯示。是謂阿毘曇。所謂",
    "T28n1547_001:0418a10": "此苦苦因。此道道果。是求道。此無礙道",
    "T28n1547_001:0418a11": "解脫道。是增益道。是向是果。是故說諸趣解",
    "T28n1547_001:0418a12": "脫當求智時未顯示顯示是謂阿毘曇。曇無",
    "T28n1547_001:0418a13": "德說曰。此法無比。是謂阿毘曇。問曰。此有",
    "T28n1547_001:0418a14": "何無比。答曰。如所說偈。",
    "T28n1547_001:0418a15": "　智為世間妙　　能趣有所至",
    "T28n1547_001:0418a16": "　能用等正智　　生老病死盡",
    "T28n1547_001:0418a17": "復次慧過一切法上。如所說諸妙聖弟子。以",
    "T28n1547_001:0418a18": "慧刀斷一切結縛使。惱纏重斷打重打割剝",
    "T28n1547_001:0418a19": "(出雜阿含)。以是故說此法無比。是謂阿毘曇。鞞婆",
    "T28n1547_001:0418a20": "闍婆提說曰。此法明能照。是謂阿毘曇。如所",
    "T28n1547_001:0418a21": "說世間無有明與慧等(同上)。復如所說諸所有明。",
    "T28n1547_001:0418a22": "慧明說第一(同上)。是故說此法明能照。是謂阿",
    "T28n1547_001:0418a23": "毘曇。舍提說曰。未盡能盡未擇能擇。是謂阿",
    "T28n1547_001:0418a24": "毘曇。問曰。何所盡。答曰。結縛使惱纏也。問",
    "T28n1547_001:0418a25": "曰。何所擇。答曰。界入陰緣起。是故說未盡能",
    "T28n1547_001:0418a26": "盡未擇能擇。是謂阿毘曇。譬喻者。說曰。法次",
    "T28n1547_001:0418a27": "法向。是謂阿毘曇。問曰。云何法次法。答曰。",
    "T28n1547_001:0418a28": "佛契經說。涅槃第一義法。彼次更有何法。",
    "T28n1547_001:0418a29": "謂聖八道也。是故說法次法。是謂阿毘曇。",
    "T28n1547_001:0418b01": "尊者婆跋芩說曰。增上事增上轉故。是謂",
    "T28n1547_001:0418b02": "阿毘曇。如所說最上長增上長最上慢增上",
    "T28n1547_001:0418b03": "慢。此亦爾(序阿毘曇竟也)。",
    "T28n1547_001:0418b04": "三結三不善根三有漏。四流四軛四受四縛。",
    "T28n1547_001:0418b05": "五蓋五結五下結五上結五見。六身愛。七使",
    "T28n1547_001:0418b06": "九結九十八使。此一切佛契經除五結九十",
    "T28n1547_001:0418b07": "八使。除五結已當立五上結。何以故。答曰。",
    "T28n1547_001:0418b08": "彼是佛契經除九十八使已無所立。問曰。何",
    "T28n1547_001:0418b09": "以故爾。答曰。尊者曇無多羅。盡以阿毘曇於",
    "T28n1547_001:0418b10": "四阿鋡契經等觀於中。非佛契經捨之。此非",
    "T28n1547_001:0418b11": "佛契經。是故應捨之。或曰。此五結於章不應",
    "T28n1547_001:0418b12": "捨。何以故。答曰。此佛說契經增一阿鋡五",
    "T28n1547_001:0418b13": "法中於久時已來亡失。彼作經者願智觀已",
    "T28n1547_001:0418b14": "立此阿毘曇章。佛說無量部久時亡失。說者",
    "T28n1547_001:0418b15": "增一阿鋡從一法至百法。今從一法至十",
    "T28n1547_001:0418b16": "法。於此一多有失不存。如是至十。復說尊者",
    "T28n1547_001:0418b17": "舍那婆阿羅漢。是耆婆師。彼般涅槃日。即彼",
    "T28n1547_001:0418b18": "日亡失七十千生經。阿毘曇中亡失十千經。",
    "T28n1547_001:0418b19": "從是以來佛法不復行。如是此無量部久時",
    "T28n1547_001:0418b20": "亡失。如是佛契經說五結。一增阿含於五法",
    "T28n1547_001:0418b21": "中久時亡失。彼作經者願智觀已立此阿毘曇",
    "T28n1547_001:0418b22": "章。問曰。九十八使非佛契經。何以故。於此章",
    "T28n1547_001:0418b23": "不捨。答曰。此一切是契經義。契經採契經說。",
    "T28n1547_001:0418b24": "佛契經中說七使分別界分別種分別行。攝",
    "T28n1547_001:0418b25": "已便有九十一使。或曰。俱非佛契經。於章中",
    "T28n1547_001:0418b26": "俱不應捨。問曰。五結非佛契經。於此章中何",
    "T28n1547_001:0418b27": "以不捨。答曰。彼作經者意欲爾。如我別說一",
    "T28n1547_001:0418b28": "切遍結。別說非一切遍。別說一切遍非一切遍。",
    "T28n1547_001:0418b29": "彼別說一切遍結如三結。別說非一切遍如五",
    "T28n1547_001:0418c01": "結。別說一切遍非一切遍如九結。是故彼作經",
    "T28n1547_001:0418c02": "者意欲爾。三結至九十八使問曰。何以故作",
    "T28n1547_001:0418c03": "章。答曰。為立門故。不可以無章而得立門。不",
    "T28n1547_001:0418c04": "可以手莊虛空。問曰。何處可莊。答曰。莊可莊",
    "T28n1547_001:0418c05": "處。如是不可以無章而得立門。或曰。莫令無",
    "T28n1547_001:0418c06": "章空論也。或曰。以久住故。如此陰品數善造",
    "T28n1547_001:0418c07": "善作章善立門。百千中可一能得持。亦有不",
    "T28n1547_001:0418c08": "者。何況散解亂合聚誰能得持。是謂以久住",
    "T28n1547_001:0418c09": "故。或曰。自無亂知見現故。若有作經亂知",
    "T28n1547_001:0418c10": "見者。彼經亦亂。以此可知。彼作經者無亂知",
    "T28n1547_001:0418c11": "見。結作此經不亂善正。是謂自無亂知見現",
    "T28n1547_001:0418c12": "故作章。問曰。何以故佛契經立作章。答曰。欲",
    "T28n1547_001:0418c13": "現佛契經無量義故。此外部少義無義。少義",
    "T28n1547_001:0418c14": "者。誦羅摩那十二千章二句義。羅摩泥將私",
    "T28n1547_001:0418c15": "陀去波羅彌。還將來。無義者。以一女故殺",
    "T28n1547_001:0418c16": "十八姟眾生。如鐵城滿中草。外部如是少義",
    "T28n1547_001:0418c17": "無義。問曰。佛契經云何。答曰。無量義無邊",
    "T28n1547_001:0418c18": "味。如大海無量甚深極廣無邊。佛契經亦如",
    "T28n1547_001:0418c19": "是。無量義無邊味者。如尊者舍利弗比。如是",
    "T28n1547_001:0418c20": "百千那術數作百千經。盡彼智住不可得。佛",
    "T28n1547_001:0418c21": "契經二句義至底度彼岸。是謂佛契經現無",
    "T28n1547_001:0418c22": "量義故。或曰。忍問答現契經故。此外部問亦",
    "T28n1547_001:0418c23": "不忍。答亦不忍。猶如獼猴子。亦不忍擣不忍",
    "T28n1547_001:0418c24": "重擣。以杵擣便解散。如是此外部問亦不忍。",
    "T28n1547_001:0418c25": "答亦不忍。問事已如被杵擣。問曰。佛契經云",
    "T28n1547_001:0418c26": "何。答曰。如成就波羅捺衣。杵擣亦忍重擣",
    "T28n1547_001:0418c27": "亦忍。擣重擣益有色柔軟。佛契經亦如是。問",
    "T28n1547_001:0418c28": "亦忍答亦忍。如問如答。戒色益好功德柔軟。",
    "T28n1547_001:0418c29": "是故忍問答。現佛契經故。或曰。佛契經開示",
    "T28n1547_001:0419a01": "妙故。佛說契經。此三事覆則妙開則不妙。云",
    "T28n1547_001:0419a02": "何三。無明者。婆羅門語女。三事開則妙覆",
    "T28n1547_001:0419a03": "則不妙。云何三。明日月佛語(出雜阿含)。是謂佛契",
    "T28n1547_001:0419a04": "經開示妙故佛契經作章。問曰。何以故先作",
    "T28n1547_001:0419a05": "章後立門。答曰。治地法故。如人欲種樹。先治",
    "T28n1547_001:0419a06": "其地然後種樹。彼作經者亦如是。治地法先",
    "T28n1547_001:0419a07": "作章種樹法後立門。或曰。基法故。如人作舍。",
    "T28n1547_001:0419a08": "彼先作基然後立舍。彼作經者亦如是。基法",
    "T28n1547_001:0419a09": "故先作章。立舍法後立門。或曰。木摸法故。",
    "T28n1547_001:0419a10": "如像師像師弟子前治摸然後立枝節。彼",
    "T28n1547_001:0419a11": "作經亦如是。木摸治法前作章。枝節法後",
    "T28n1547_001:0419a12": "立門或曰。畫法故。如畫師畫弟子先摸然",
    "T28n1547_001:0419a13": "後傅釆。彼作經者亦如是。摸法者先作",
    "T28n1547_001:0419a14": "章。傅釆法後立門。或曰。綖法故。如彼巧",
    "T28n1547_001:0419a15": "鬘師鬘弟子前繩綖已然後結種種華鬘。彼",
    "T28n1547_001:0419a16": "作經者亦如是。綖法前作章。鬘法後立門。",
    "T28n1547_001:0419a17": "或曰。現尊法佛世尊亦復爾。說分別法。世",
    "T28n1547_001:0419a18": "尊前說。比丘人有六界聚六更四處(一真諦處二施處三",
    "T28n1547_001:0419a19": "慧處四息處也)十八意行。然後分別。是為比丘六界六",
    "T28n1547_001:0419a20": "更四處十八意行。彼作經者亦如是。說法者",
    "T28n1547_001:0419a21": "前作章。分別法者後立門。是謂現尊法故。或",
    "T28n1547_001:0419a22": "曰。現修行法故。如彼修行前以四大造色作",
    "T28n1547_001:0419a23": "章已。然後彼色微細破散。彼作經者亦如是。",
    "T28n1547_001:0419a24": "四大造色法前作章。破散色法然後立門。是",
    "T28n1547_001:0419a25": "謂現修法故。或曰。現論法故。此論之法前問",
    "T28n1547_001:0419a26": "後答。是故現論法故。是謂彼作經者先作章",
    "T28n1547_001:0419a27": "後立門。問曰。何以彼作經先立三結。後立至",
    "T28n1547_001:0419a28": "九十八使。答曰。前已說阿毘曇說相。當求阿",
    "T28n1547_001:0419a29": "毘曇相。不應索次第。契經當求次第。何以故。",
    "T28n1547_001:0419b01": "此品次第說。此品律說本末當求本末。此義由",
    "T28n1547_001:0419b02": "何生。但阿毘曇說相。當求阿毘曇相。不應求",
    "T28n1547_001:0419b03": "次第。復次可說所以。彼作經先立三結後立",
    "T28n1547_001:0419b04": "至九十八使。但阿毘曇多破散亂合聚。誰能",
    "T28n1547_001:0419b05": "盡說次第。但阿毘曇說相當求相。不應求次",
    "T28n1547_001:0419b06": "第。前後無在。尊者婆奢說曰。一切疑法不違。",
    "T28n1547_001:0419b07": "若先立三不善根。後立至九十八使。彼亦當",
    "T28n1547_001:0419b08": "有此疑。是故一切疑法不違前後無在。或曰。",
    "T28n1547_001:0419b09": "彼作經者意欲爾。如我先立三結後立至九",
    "T28n1547_001:0419b10": "十八使。以是故爾。或曰。增益法故。前現三後",
    "T28n1547_001:0419b11": "四五六七九九十八使。是故增益法故。或曰。",
    "T28n1547_001:0419b12": "次第立四沙門果故。三結永盡立須陀洹果",
    "T28n1547_001:0419b13": "是故彼前立三不善根。餘盡立斯陀含果。永",
    "T28n1547_001:0419b14": "盡立阿那含果。是故此次立彼三有漏。永盡",
    "T28n1547_001:0419b15": "立阿羅漢果。是故彼後諸流扼受乃至九十",
    "T28n1547_001:0419b16": "八使。此一切廣說有漏漏有差降有漏增。此",
    "T28n1547_001:0419b17": "三有漏。謂是流扼受至九十八使。是故次",
    "T28n1547_001:0419b18": "第立四沙門果故。或曰。次第立結樹故。此是",
    "T28n1547_001:0419b19": "結樹前現三後四五六七九九十八使。是故",
    "T28n1547_001:0419b20": "彼作經者。先立三結。後立至九十八使。廣說",
    "T28n1547_001:0419b21": "章處盡。",
    "T28n1547_001:0419b22": "鞞婆沙三結處第一",
    "T28n1547_001:0419b23": "三結身見戒盜疑。問曰。三結有何性。答曰。身",
    "T28n1547_001:0419b24": "見者。三界有一種。此三種。戒盜者三界有二",
    "T28n1547_001:0419b25": "種。此六種。疑者。三界有四種。此十二種。此二",
    "T28n1547_001:0419b26": "十一種是三結性。此三結性。已種相身所有自",
    "T28n1547_001:0419b27": "然。說性已。當說行。何以說結結義云何。答",
    "T28n1547_001:0419b28": "曰。縛義是結義。苦繫義是結義。雜毒義是結",
    "T28n1547_001:0419b29": "義。縛義是結義者。縛是結。結是縛。云何知。答",
    "T28n1547_001:0419b30": "曰。有契經。彼契經尊者舍利弗問尊者摩訶",
    "T28n1547_001:0419c01": "拘絺羅。云何賢者拘絺羅。眼繫色耶。色繫眼",
    "T28n1547_001:0419c02": "耶。答曰。尊者舍利弗。不眼繫色。不色繫眼。",
    "T28n1547_001:0419c03": "至意法不意繫法不法繫意。但此中若婬若",
    "T28n1547_001:0419c04": "欲是彼繫也。尊者舍利弗。譬如二牛一黑一",
    "T28n1547_001:0419c05": "白一軛一鞅縛繫。尊者舍利弗。若有作是說。",
    "T28n1547_001:0419c06": "黑牛繫白牛。白牛繫黑牛。尊者舍利弗。彼為",
    "T28n1547_001:0419c07": "等說不。答曰。不也賢者拘絺羅。何以故。答曰。",
    "T28n1547_001:0419c08": "賢者拘絺羅。非黑牛繫白牛。非白牛繫黑牛。",
    "T28n1547_001:0419c09": "但以軛鞅繫是彼繫。如是尊者舍利弗。不眼",
    "T28n1547_001:0419c10": "繫色不色繫眼。至意法不意繫法不法繫意。",
    "T28n1547_001:0419c11": "但此中若婬若欲是彼繫(出雜阿含)。是謂縛義是",
    "T28n1547_001:0419c12": "結義。苦繫義是結義者。欲界結欲界眾生欲",
    "T28n1547_001:0419c13": "界中苦繫。色界結色界眾生色界中苦繫。無",
    "T28n1547_001:0419c14": "色界結無色界眾生無色界中苦繫。諸欲界",
    "T28n1547_001:0419c15": "結彼是繫相。繫苦中非是樂。諸色無色界結",
    "T28n1547_001:0419c16": "彼是繫相。繫苦中非是樂。是謂苦繫義是結",
    "T28n1547_001:0419c17": "義。雜毒義是結義者。極妙生處世俗正受如",
    "T28n1547_001:0419c18": "解脫。除入一切入彼聖所。除結雜毒故。如極",
    "T28n1547_001:0419c19": "妙食雜毒。慧者能除。以雜毒故。如是極妙生",
    "T28n1547_001:0419c20": "處世俗正受。彼聖能除結雜毒故。是謂繫義",
    "T28n1547_001:0419c21": "是縛義苦繫義是結義雜毒義是結義。如",
    "T28n1547_001:0419c22": "佛契經說三結盡須陀洹。問曰。如阿毘曇",
    "T28n1547_001:0419c23": "所說。八十八見所斷盡須陀洹。如華池喻。契",
    "T28n1547_001:0419c24": "經所說。無量苦盡須陀洹(出雜阿含)。何以故說三",
    "T28n1547_001:0419c25": "結盡須陀洹。答曰。是世尊餘言略言。欲令行",
    "T28n1547_001:0419c26": "言。世尊為教化故。或曰。為人故。為眷屬故。為",
    "T28n1547_001:0419c27": "器故。為教化故。彼受化者能辯說爾所事。或",
    "T28n1547_001:0419c28": "曰。佛世尊所說盡為教化故。如醫療治盡為",
    "T28n1547_001:0419c29": "病人故。彼醫為病者。審知病根而說隨病投",
    "T28n1547_001:0420a01": "藥。不說減少恐病不差。亦不說增恐捐其",
    "T28n1547_001:0420a02": "功。處中而說欲令病差。如佛世尊所說。盡",
    "T28n1547_001:0420a03": "為教化故。彼世尊為受化者。知身知使已為",
    "T28n1547_001:0420a04": "投道藥。亦不減說恐結病不盡。亦不說增恐",
    "T28n1547_001:0420a05": "捐其功。處中而說。或曰。誘進教化故。事易行",
    "T28n1547_001:0420a06": "故。手扶佐故。此中應說跋耆子喻。有說者。有",
    "T28n1547_001:0420a07": "比丘名跋耆子。於世尊境作沙門。世尊為漸",
    "T28n1547_001:0420a08": "漸設出二百五十戒。彼聞已厭。至世尊所說。",
    "T28n1547_001:0420a09": "世尊設出二百五十戒。半月次來令族姓子",
    "T28n1547_001:0420a10": "學。唯世尊。我不能行爾所戒。世尊善不麁言",
    "T28n1547_001:0420a11": "勸。善哉善哉跋耆子。汝跋耆子。能行三戒",
    "T28n1547_001:0420a12": "增上戒增上意增上慧不。彼聞已便踊躍作",
    "T28n1547_001:0420a13": "是念。我能善行此三戒。彼說曰。唯世尊。我當",
    "T28n1547_001:0420a14": "學。善逝。我當燃熾行。彼學三戒時漸漸學",
    "T28n1547_001:0420a15": "一切戒海。若世尊如是為教化。說八十八見",
    "T28n1547_001:0420a16": "斷盡須陀洹無量苦盡須陀洹。彼聞已厭。誰",
    "T28n1547_001:0420a17": "能破此八十八苦山。誰能拔此八十八苦樹",
    "T28n1547_001:0420a18": "根。誰能度此八十八苦河。誰能竭此八十八",
    "T28n1547_001:0420a19": "苦海。如佛契經說三結盡須陀洹。彼受化",
    "T28n1547_001:0420a20": "者聞已。便欲我能善斷此三結彼斷三結時",
    "T28n1547_001:0420a21": "漸漸一切見斷結盡。是謂誘進教化故事易",
    "T28n1547_001:0420a22": "行故手扶佐故。此中說跋耆子喻(出律)。或曰。盛",
    "T28n1547_001:0420a23": "患重過多苦。問曰。身見有何盛患。答曰。身見",
    "T28n1547_001:0420a24": "六十二見根。見是結根。結是行根。行是報",
    "T28n1547_001:0420a25": "根。一切世間依報。依報已生死中趣善法趣",
    "T28n1547_001:0420a26": "不善法趣無記法。問曰。戒盜有何盛患。答",
    "T28n1547_001:0420a27": "曰。戒盜中生諸苦行。問曰。疑有何盛患。答",
    "T28n1547_001:0420a28": "曰。為過去故疑猶豫。為當來故疑猶豫。為現",
    "T28n1547_001:0420a29": "在故疑猶豫。於內中疑猶豫。此云何。何謂",
    "T28n1547_001:0420b01": "此此眾生從何所來當何所至。何因何有。是",
    "T28n1547_001:0420b02": "謂盛患重過多苦。或曰。功德怨家故。問曰。",
    "T28n1547_001:0420b03": "云何功德。答曰。須陀洹果。彼何近不親怨家。",
    "T28n1547_001:0420b04": "答曰。三結是。或曰。謂須陀洹果證時。而為作",
    "T28n1547_001:0420b05": "礙不令入門。住如守門人。或曰。謂三解脫",
    "T28n1547_001:0420b06": "門相違。彼身見空定相違。戒盜無願相違。疑",
    "T28n1547_001:0420b07": "無相相違。是謂三解脫門相違故。以是故爾。",
    "T28n1547_001:0420b08": "或曰。謂盡無餘乃至阿羅漢。亦有相似身見",
    "T28n1547_001:0420b09": "得苦。未知智永盡。彼已盡已知。乃至阿羅",
    "T28n1547_001:0420b10": "漢亦有相似。如彼阿羅漢作是念。是我衣鉢。",
    "T28n1547_001:0420b11": "是我弟子沙彌。是我舍。是我園。似如有我。戒",
    "T28n1547_001:0420b12": "盜得道未知智永盡。彼已盡已知。乃至阿羅",
    "T28n1547_001:0420b13": "漢亦有相似。如彼阿羅漢行乞食糞掃衣露",
    "T28n1547_001:0420b14": "坐。受沙門十二淨行。似如淨行。疑得道未",
    "T28n1547_001:0420b15": "知永盡。彼已盡已知。乃至阿羅漢亦有相似。",
    "T28n1547_001:0420b16": "彼阿羅漢見二道而疑。此是道非道耶。見二",
    "T28n1547_001:0420b17": "衣而疑。是我衣耶非我衣耶。遠見已而疑。是",
    "T28n1547_001:0420b18": "男耶是女耶。莫作是念。阿羅漢不盡此理定。",
    "T28n1547_001:0420b19": "須陀洹已盡。況阿羅漢。以是故說三結盡須",
    "T28n1547_001:0420b20": "陀洹。或曰。此現門現略現度。若有見斷結",
    "T28n1547_001:0420b21": "者。或一種二種四種。彼身見已說。當知已說",
    "T28n1547_001:0420b22": "一種。戒盜已說當知已說二種。雖無餘二結",
    "T28n1547_001:0420b23": "可得二種。當知即彼戒盜二種。及彼相應法。",
    "T28n1547_001:0420b24": "疑已說。當知已說四種。或曰。若有見斷結者。",
    "T28n1547_001:0420b25": "或己界一切遍。或非己界一切遍。身見已說。",
    "T28n1547_001:0420b26": "當知已說己界一切遍。戒盜疑已說當知非",
    "T28n1547_001:0420b27": "己界一切遍。問曰。何以故。說一已界一切遍",
    "T28n1547_001:0420b28": "二非己界一切遍。答曰。若彼有非己界一切",
    "T28n1547_001:0420b29": "遍結。或有漏緣。或無漏緣。彼身見戒盜已說。",
    "T28n1547_001:0420c01": "當知已說有漏緣。疑已說。當知已說。無漏緣。",
    "T28n1547_001:0420c02": "如己界一切遍非己界一切遍。如是己地一切",
    "T28n1547_001:0420c03": "遍非己地一切遍。己界緣非己界緣。己地緣",
    "T28n1547_001:0420c04": "非己地緣。盡當知。若有見斷結者。或有漏緣",
    "T28n1547_001:0420c05": "或無漏緣。彼身見戒盜已說。當知已說有漏",
    "T28n1547_001:0420c06": "緣。疑已說。當知已說無漏緣。問曰。何以故。",
    "T28n1547_001:0420c07": "二有漏緣一無漏緣。答曰若有有漏緣結者。",
    "T28n1547_001:0420c08": "或己界一切遍非己界一切遍。彼身見已說。",
    "T28n1547_001:0420c09": "當知已說己界一切遍。戒盜疑已說。當知已",
    "T28n1547_001:0420c10": "說非己界一切遍。如有漏緣無漏緣。如是諍",
    "T28n1547_001:0420c11": "不諍。世間出世間。住不住。依欲不依欲。盡當",
    "T28n1547_001:0420c12": "知。若有見斷結者。或有為緣或無為緣。彼身",
    "T28n1547_001:0420c13": "見戒盜已說。當知已說有為緣。疑已說。當知",
    "T28n1547_001:0420c14": "已說無為緣。如有為緣無為緣。如是有常緣",
    "T28n1547_001:0420c15": "無常緣。有恒緣無恒緣有住緣不住緣。盡當",
    "T28n1547_001:0420c16": "知。或曰。若有見斷結者。或見性非見性。彼身",
    "T28n1547_001:0420c17": "見戒盜已說。當知已說見性。疑已說。當知已",
    "T28n1547_001:0420c18": "說非見性。如見性非見性。如是觀不觀。行",
    "T28n1547_001:0420c19": "非行。堅持不堅持。求不求轉不轉。盡當知。是",
    "T28n1547_001:0420c20": "故說現門現略現度。以是故說三結盡須陀",
    "T28n1547_001:0420c21": "洹。問曰。始得道是須陀洹耶。為始得果是須",
    "T28n1547_001:0420c22": "陀洹耶。若始得道是須陀洹者。應第八是須",
    "T28n1547_001:0420c23": "陀洹。第八者堅信堅法彼始得道賢信道堅",
    "T28n1547_001:0420c24": "法道。若始得果是須陀洹者。彼應倍欲盡欲",
    "T28n1547_001:0420c25": "愛盡是須陀洹。彼始得果斯陀含果阿那含",
    "T28n1547_001:0420c26": "果作此論已。說曰。始得道是須陀洹。問曰。",
    "T28n1547_001:0420c27": "若爾者。應第八是須陀洹。彼始得道堅信道",
    "T28n1547_001:0420c28": "堅法道。答曰。始得道是須陀洹。始道入道",
    "T28n1547_001:0420c29": "彼堅信堅法。雖始得道是始入苦。或曰。始得",
    "T28n1547_001:0421a01": "道是須陀洹。若見斷結永盡已知忍相違。已",
    "T28n1547_001:0421a02": "盡已知耶見永斷。或曰。始得道是須陀洹。",
    "T28n1547_001:0421a03": "有想人故。可說人故。施設人法故。或曰。始",
    "T28n1547_001:0421a04": "得道是須陀洹。思惟道故。果攝道故。道未知",
    "T28n1547_001:0421a05": "智故。或曰。始得道是須陀洹。若處得三事。未",
    "T28n1547_001:0421a06": "曾得道。捨曾道。結盡得一味。或曰。始得道是",
    "T28n1547_001:0421a07": "須陀洹。若處得五事。未曾得道。捨曾道。結",
    "T28n1547_001:0421a08": "盡得一味。得八智。一時修十六行。或曰。始得",
    "T28n1547_001:0421a09": "道是須陀洹可有生。更有說者始得果是須",
    "T28n1547_001:0421a10": "陀洹。問曰。若爾者。倍欲盡欲愛盡。應是須陀",
    "T28n1547_001:0421a11": "洹。彼始得果。斯陀含果阿那含果。答曰。始",
    "T28n1547_001:0421a12": "得果是須陀洹。最初解脫故。最初度故。最初",
    "T28n1547_001:0421a13": "住果故。或曰。始得果是須陀洹。次第故具縛",
    "T28n1547_001:0421a14": "故不越次故。或曰。始得果是須陀洹。四向四",
    "T28n1547_001:0421a15": "住果故。或曰。始得果是須陀洹。四雙八輩故。",
    "T28n1547_001:0421a16": "或曰。始得果是須陀洹。餘未得增行故。餘未",
    "T28n1547_001:0421a17": "得增行者。世間道未有所盡而得果。或曰。始",
    "T28n1547_001:0421a18": "得果是須陀洹。無差降故。無差降者。亦如上",
    "T28n1547_001:0421a19": "世間道。未有所盡而得果。或曰。始得果是須",
    "T28n1547_001:0421a20": "陀洹。若果道不壞地亦不壞。道不壞者。一向",
    "T28n1547_001:0421a21": "無漏道得果。地不壞者。依未來得。非餘阿羅",
    "T28n1547_001:0421a22": "漢果者。雖道不壞一向無漏道得果。然彼地",
    "T28n1547_001:0421a23": "壞依九無漏地得。斯陀含果者。雖地不壞依",
    "T28n1547_001:0421a24": "未來得非餘。然彼道壞世間無漏道得果。阿",
    "T28n1547_001:0421a25": "那含果者道亦壞地亦壞。道壞者世間無漏",
    "T28n1547_001:0421a26": "道得果。地壞者依六地得。此須陀洹果道亦",
    "T28n1547_001:0421a27": "不壞地亦不壞。以是故始得果是須陀洹。更",
    "T28n1547_001:0421a28": "有說者。亦不始得道是須陀洹。亦不始得果",
    "T28n1547_001:0421a29": "是須陀洹。問曰。若爾者為云何。答曰。由彼須",
    "T28n1547_001:0421b01": "陀洹果故。是須陀洹法故名為人。如藥湯。由",
    "T28n1547_001:0421b02": "藥故名為藥湯。由酥故名為酥瓶。由蜜故名",
    "T28n1547_001:0421b03": "為蜜瓶。如是彼由須陀洹果故。是須陀洹由",
    "T28n1547_001:0421b04": "法故名為人。如藥湯也。須陀洹者。八聖道名",
    "T28n1547_001:0421b05": "為水是彼入。以是故名須陀洹。問曰。如斯",
    "T28n1547_001:0421b06": "陀含阿那含阿羅漢入聖道水。彼何以故",
    "T28n1547_001:0421b07": "不名為須陀洹。答曰。始起受名始方便度。以",
    "T28n1547_001:0421b08": "是故名須陀洹。非斯陀含阿那含阿羅漢。",
    "T28n1547_001:0421b09": "不墮惡法者。終不墮三惡趣。問曰。如斯陀",
    "T28n1547_001:0421b10": "含阿那含阿羅漢。亦不墮惡法。何以故。但",
    "T28n1547_001:0421b11": "說須陀洹不墮惡法而非餘。答曰。各各有差",
    "T28n1547_001:0421b12": "降故。此須陀洹不墮惡法是差降。斯陀含一",
    "T28n1547_001:0421b13": "往來是差降。阿那含不還欲界是差降。阿羅",
    "T28n1547_001:0421b14": "漢更不還有是差降。是謂各各差降故。一須",
    "T28n1547_001:0421b15": "陀洹名不墮惡法。非斯陀含阿那含阿羅",
    "T28n1547_001:0421b16": "漢。問曰。如凡夫人亦不墮惡法。何以故。說聖",
    "T28n1547_001:0421b17": "人不墮惡法。答曰。彼非定或墮惡法或不墮",
    "T28n1547_001:0421b18": "惡法。此聖人一向不墮惡法。無有一聖人墮",
    "T28n1547_001:0421b19": "惡法。如彼非定。以是故。聖人不墮惡法。非",
    "T28n1547_001:0421b20": "凡夫人。定者聚正定住故名為定。當言須陀",
    "T28n1547_001:0421b21": "洹定般涅槃變易故。趣正覺者。盡智無生智",
    "T28n1547_001:0421b22": "謂之覺。彼人依此有向有趣有樂有欲。是故",
    "T28n1547_001:0421b23": "說趣正覺極七還有者。問曰。如此極十四還",
    "T28n1547_001:0421b24": "有。極二十八還有。若取本有數者。天上本有",
    "T28n1547_001:0421b25": "七人間七此十四。若取本有中陰數。天上本",
    "T28n1547_001:0421b26": "有七中陰七人間本有七中陰七。是二十八。",
    "T28n1547_001:0421b27": "何以故。說極七還有是須陀洹。答曰。法應七",
    "T28n1547_001:0421b28": "故不過七。一一趣故。世尊說極七還有是須",
    "T28n1547_001:0421b29": "陀洹。若天上本有七中陰七人間本有七中",
    "T28n1547_001:0421c01": "陰七彼一切皆不過七。以是故世尊說。極七",
    "T28n1547_001:0421c02": "還有須陀洹。如餘契經說。四聖諦三轉十二",
    "T28n1547_001:0421c03": "行。此不應三轉十二行。應十二轉有四十八",
    "T28n1547_001:0421c04": "行。但三轉十二法故。不過三轉十二行。觀一",
    "T28n1547_001:0421c05": "一諦故。世尊說四聖諦三轉十二行。如餘契",
    "T28n1547_001:0421c06": "經說。比丘七處善觀三種義。速於此法中",
    "T28n1547_001:0421c07": "得漏盡。此不應七處。若應有三十五處善。亦",
    "T28n1547_001:0421c08": "有無量處善。但七法故不過七觀。一一陰故。",
    "T28n1547_001:0421c09": "世尊說。比丘七處善觀三種。速於此法中得",
    "T28n1547_001:0421c10": "漏盡。如餘契經說。比丘我當為說法。謂有二",
    "T28n1547_001:0421c11": "眼及色。耳聲鼻香舌味身細滑意法。此不應",
    "T28n1547_001:0421c12": "一二。應有六二。但二法故。不過二觀。一一入",
    "T28n1547_001:0421c13": "故。眼及色故。乃至意及法故。世尊說。比丘我",
    "T28n1547_001:0421c14": "當為說法。謂有二也。如是若天上本有七",
    "T28n1547_001:0421c15": "中陰七人間本有七中陰七。一切不過七。一",
    "T28n1547_001:0421c16": "一趣故。天趣故人趣故中陰故。七本有七。",
    "T28n1547_001:0421c17": "是故一一趣故。世尊說。極七還有是須陀洹。",
    "T28n1547_001:0421c18": "問曰。何以故須陀洹極七還有亦不增減。婆",
    "T28n1547_001:0421c19": "奢說曰。一切有疑法不違。若增若減者彼亦",
    "T28n1547_001:0421c20": "當有此疑。是故說一切疑法不違。或曰。是彼",
    "T28n1547_001:0421c21": "齊報因故。如彼齊報因。齊報果應爾。是故說",
    "T28n1547_001:0421c22": "是彼齊報因故。或曰。行力故須陀洹生七有。",
    "T28n1547_001:0421c23": "聖道力故不至八。如人為七步蛇所螫。彼以",
    "T28n1547_001:0421c24": "四大力故能行七步。毒力故不至八。如是須",
    "T28n1547_001:0421c25": "陀洹行故生七有。聖道力故不至八。如人",
    "T28n1547_001:0421c26": "前食故命至七日。食勢盡不至八。如是須陀",
    "T28n1547_001:0421c27": "洹本行故生七有。行盡不至八。或曰。彼住增",
    "T28n1547_001:0421c28": "上忍時。除欲界七生色無色界一一處一一",
    "T28n1547_001:0421c29": "生。餘一切生得非數緣盡。若生得非數緣盡。",
    "T28n1547_001:0422a01": "此生至竟不現在前。或曰。七生處故。生生",
    "T28n1547_001:0422a02": "處者。欲界六天及人。此中須陀洹應生。是故。",
    "T28n1547_001:0422a03": "七生處故。或曰。彼八生空無聖道故。若須陀",
    "T28n1547_001:0422a04": "洹至八有者。彼見諦已為非見諦。得果已為",
    "T28n1547_001:0422a05": "非得果。等行已為非等行。得聖人已為是凡",
    "T28n1547_001:0422a06": "人。無說有咎。以是故須陀洹不至八有。或曰。",
    "T28n1547_001:0422a07": "世間中現事故。世間中現事者。至七世名為",
    "T28n1547_001:0422a08": "親。若至八非親。如是若須陀洹至八。於恒",
    "T28n1547_001:0422a09": "沙佛法中遠離他不親。無說有咎。以是故須",
    "T28n1547_001:0422a10": "陀洹不至八。若須陀洹極滿天上七生人間",
    "T28n1547_001:0422a11": "七。彼中說。是但須陀洹有差降七生天上人",
    "T28n1547_001:0422a12": "間六天上六人間五天上五人間四天上四人",
    "T28n1547_001:0422a13": "間三天上三人間二天上二人間一。但須陀",
    "T28n1547_001:0422a14": "洹極滿天上七人間七。彼中說。是若極七生",
    "T28n1547_001:0422a15": "有是須陀洹。問曰。彼七何處滿。或有說者。若",
    "T28n1547_001:0422a16": "身得須陀洹果。彼身於七中。或有說數。或有",
    "T28n1547_001:0422a17": "不說數。謂有說數者。若天上得果人間般涅",
    "T28n1547_001:0422a18": "槃。人間得果天上般涅槃。謂有不說數者。若",
    "T28n1547_001:0422a19": "天上得果天上般涅槃。人間得果人間般涅",
    "T28n1547_001:0422a20": "槃。如是說者。若身中得須陀洹果。彼身於七",
    "T28n1547_001:0422a21": "中不數。何以故。答曰。若彼身中得須陀洹果",
    "T28n1547_001:0422a22": "者。彼身中陰凡夫時。若此身於七中數者。應",
    "T28n1547_001:0422a23": "有二十七。不應二十八。若爾者。與施設所",
    "T28n1547_001:0422a24": "說相違。彼所說彼二十八有。往生後有。後",
    "T28n1547_001:0422a25": "依後得身。得無漏道。用盡餘結。無說有",
    "T28n1547_001:0422a26": "咎。是彼身於七中不數。問曰。極七生有須陀",
    "T28n1547_001:0422a27": "洹。於六生中聖道現在前耶。不現在前耶。若",
    "T28n1547_001:0422a28": "現在前者。何以不般涅槃。若不現在前者。彼",
    "T28n1547_001:0422a29": "意應無聖道。作此論已。有一說者現在前。問",
    "T28n1547_001:0422b01": "曰。何以不般涅槃。答曰。彼行樂世間行力故",
    "T28n1547_001:0422b02": "不般涅槃。問曰。極七生有須陀洹極滿七。佛",
    "T28n1547_001:0422b03": "未出世。彼為白衣般涅槃為云何。答曰。不然。",
    "T28n1547_001:0422b04": "彼定出家般涅槃。彼如是若五百若千辟支",
    "T28n1547_001:0422b05": "佛。住仙人窟中。本盡為聲聞。是故說極七",
    "T28n1547_001:0422b06": "生有。七生天上人間者。從天至人從人至天。",
    "T28n1547_001:0422b07": "如人從園至園從節會至節會。彼亦如是。從",
    "T28n1547_001:0422b08": "天至人從人至天。是故說七。天人往生者。往",
    "T28n1547_001:0422b09": "謂中陰。生謂本有。是故說往生。信苦邊者。問",
    "T28n1547_001:0422b10": "曰。苦邊者。當言中當言外。若言苦中應無苦",
    "T28n1547_001:0422b11": "邊。若苦外者世間現事云何通。如金籌初亦",
    "T28n1547_001:0422b12": "金中亦金後亦金。如是須陀洹初亦苦中亦",
    "T28n1547_001:0422b13": "苦後亦苦。云何有苦邊。作此論已。有一說",
    "T28n1547_001:0422b14": "者。阿羅漢最後陰是苦邊。或有說者。滅盡涅",
    "T28n1547_001:0422b15": "槃是苦邊。問曰。若阿羅漢最後陰是苦邊者。",
    "T28n1547_001:0422b16": "云何有苦邊。答曰。如是有苦邊。謂更不受苦。",
    "T28n1547_001:0422b17": "更不結著苦。更不與苦作緣。問曰。若滅盡涅",
    "T28n1547_001:0422b18": "槃是苦邊者。譬喻云何通。答曰。此不必通。此",
    "T28n1547_001:0422b19": "亦非契經非律非阿毘曇。不可以世間喻壞",
    "T28n1547_001:0422b20": "賢聖語。世間事異賢聖事異。作苦邊者。苦謂",
    "T28n1547_001:0422b21": "之五盛陰。彼是邊最邊後邊。是故說作苦",
    "T28n1547_001:0422b22": "邊。廣說三結處盡。",
    "T28n1547_001:0422b23": "鞞婆沙論卷第一"
}