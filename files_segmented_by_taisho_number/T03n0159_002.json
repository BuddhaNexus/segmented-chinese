{
    "T03n0159_002:0296b22": "大乘本生心地觀經卷第二",
    "T03n0159_002:0296b24": "大唐罽賓國三藏般若奉　詔譯",
    "T03n0159_002:0296b25": "2 報恩品1報恩品第二之上",
    "T03n0159_002:0296b26": "爾時，世尊從三昧安詳而起，告彌勒菩薩摩",
    "T03n0159_002:0296b27": "訶薩言：「善哉善哉！汝等大士！諸善男子！",
    "T03n0159_002:0296b28": "為欲親近世間之父，為欲聽聞出世之法，",
    "T03n0159_002:0296b29": "為欲思惟如如之理，為欲修習如如之智，",
    "T03n0159_002:0296c01": "來詣佛所供養恭敬。我今演說心地妙法，",
    "T03n0159_002:0296c02": "引導眾生令入佛智。如是妙法，諸佛如來",
    "T03n0159_002:0296c03": "過無量劫時乃說之。如來世尊出興於世，",
    "T03n0159_002:0296c04": "甚難值遇如優曇華，假使如來出現於世，",
    "T03n0159_002:0296c05": "說此妙法亦復為難。所以者何？一切眾生",
    "T03n0159_002:0296c06": "遠離大乘菩薩行願，趣向聲聞、緣覺菩提，",
    "T03n0159_002:0296c07": "厭離生死永入涅槃，不樂大乘常樂妙果。",
    "T03n0159_002:0296c08": "然諸如來轉於法輪，遠離四失說相應法：",
    "T03n0159_002:0296c09": "一無非處，二無非時，三無非器，四無非",
    "T03n0159_002:0296c10": "法。應病與藥令得復除，即是如來不共之",
    "T03n0159_002:0296c11": "德，聲聞、緣覺未得自在，諸菩薩眾不共之",
    "T03n0159_002:0296c12": "境，以是因緣，難見難聞菩提正道心地法",
    "T03n0159_002:0296c13": "門。若有善男子、善女人，聞是妙法一經於",
    "T03n0159_002:0296c14": "耳，須臾之頃攝念觀心，熏成無上大菩提",
    "T03n0159_002:0296c15": "種，不久當坐菩提樹王金剛寶座，得成阿",
    "T03n0159_002:0296c16": "耨多羅三藐三菩提。」",
    "T03n0159_002:0296c17": "爾時，王舍大城，有五百長者，其名曰：妙德長",
    "T03n0159_002:0296c18": "者、勇猛長者、善法長者、念佛長者、妙智",
    "T03n0159_002:0296c19": "長者、菩提長者、妙辯長者、法眼長者、光",
    "T03n0159_002:0296c20": "明長者、滿願長者。如是等大富長者成就正",
    "T03n0159_002:0296c21": "見，供養如來及諸聖眾。是諸長者，聞是",
    "T03n0159_002:0296c22": "世尊讚歎大乘心地法門，而作是念：「我見",
    "T03n0159_002:0296c23": "如來放金色光，影現菩薩難行苦行，我不",
    "T03n0159_002:0296c24": "愛樂行苦行心，誰能永劫住於生死，而為",
    "T03n0159_002:0296c25": "眾生受諸苦惱？」作是念已，即從座起，偏",
    "T03n0159_002:0296c26": "袒右肩右膝著地，合掌恭敬異口同音，前",
    "T03n0159_002:0296c27": "白佛言：「世尊！我等不樂大乘諸菩薩行，",
    "T03n0159_002:0296c28": "亦不喜聞苦行音聲。所以者何？一切菩薩",
    "T03n0159_002:0296c29": "所修行願，皆悉不是知恩報恩。何以故？遠",
    "T03n0159_002:0297a01": "離父母趣於出家，以自妻子施於所欲，頭",
    "T03n0159_002:0297a02": "目髓腦隨其願求，悉皆布施受諸逼惱，三僧",
    "T03n0159_002:0297a03": "祇劫具修諸度八萬四千波羅蜜行，越生死",
    "T03n0159_002:0297a04": "流，方至菩提大安樂處。不如趣向二乘道",
    "T03n0159_002:0297a05": "果，三生百劫修集資糧，斷生死因證涅槃",
    "T03n0159_002:0297a06": "果，速至安樂，方名報恩。」",
    "T03n0159_002:0297a07": "爾時，佛告五百長者：「善哉善哉！汝等聞於",
    "T03n0159_002:0297a08": "讚歎大乘，心生退轉發起妙義，利益安樂",
    "T03n0159_002:0297a09": "未來世中，不知恩德一切眾生。諦聽諦聽，善",
    "T03n0159_002:0297a10": "思念之，我今為汝分別演說世出世間有",
    "T03n0159_002:0297a11": "恩之處。善男子！汝等所言未可正理。何以",
    "T03n0159_002:0297a12": "故？世出世恩有其四種：一父母恩，二眾生",
    "T03n0159_002:0297a13": "恩，三國王恩，四三寶恩。如是四恩，一切眾生",
    "T03n0159_002:0297a14": "平等荷負。「善男子！父母恩者，父有慈恩，母",
    "T03n0159_002:0297a15": "有悲恩。母悲恩者，若我住世於一劫中說",
    "T03n0159_002:0297a16": "不能盡，我今為汝宣說少分。假使有人為",
    "T03n0159_002:0297a17": "福德故，恭敬供養一百淨行大婆羅門、一",
    "T03n0159_002:0297a18": "百五通諸大神仙、一百善友，安置七寶上妙",
    "T03n0159_002:0297a19": "堂內，以百千種上妙珍膳，垂諸瓔珞眾寶",
    "T03n0159_002:0297a20": "衣服，栴檀沈香立諸房舍，百寶莊嚴床臥敷",
    "T03n0159_002:0297a21": "具，療治眾病百種湯藥，一心供養滿百千",
    "T03n0159_002:0297a22": "劫；不如一念住孝順心，以微少物色養悲",
    "T03n0159_002:0297a23": "母，隨所供侍，比前功德，百千萬分不可校",
    "T03n0159_002:0297a24": "量。「世間悲母念子無比，恩及未形，始自受",
    "T03n0159_002:0297a25": "胎終於十月，行住坐臥受諸苦惱非口所",
    "T03n0159_002:0297a26": "宣，雖得欲樂飲食衣服而不生愛，憂念",
    "T03n0159_002:0297a27": "之心恒無休息，但自思惟將欲生產，漸受",
    "T03n0159_002:0297a28": "諸苦晝夜愁惱；若產難時，如百千刃競來屠",
    "T03n0159_002:0297a29": "割，或致無常。若無苦惱，諸親眷屬喜樂無",
    "T03n0159_002:0297b01": "盡。猶如貧女得如意珠，其子發聲如聞音",
    "T03n0159_002:0297b02": "樂，以母胸臆而為寢處，左右膝上常為",
    "T03n0159_002:0297b03": "遊履，於胸臆中出甘露泉，長養之恩彌於",
    "T03n0159_002:0297b04": "普天，憐愍之德廣大無比。世間所高莫過",
    "T03n0159_002:0297b05": "山岳，悲母之恩逾於須彌；世間之重大地",
    "T03n0159_002:0297b06": "為先，悲母之恩亦過於彼。「若有男女背恩",
    "T03n0159_002:0297b07": "不順，令其父母生怨念心，母發惡言子即",
    "T03n0159_002:0297b08": "隨墮，或在地獄、餓鬼、畜生。世間之疾莫過",
    "T03n0159_002:0297b09": "猛風，怨念之徵復速於彼；一切如來、金剛、",
    "T03n0159_002:0297b10": "天等，及五通仙，不能救護。若善男子、善女",
    "T03n0159_002:0297b11": "人，依悲母教承順無違，諸天護念福樂無",
    "T03n0159_002:0297b12": "盡。如是男女即名尊貴天人種類，或是菩薩",
    "T03n0159_002:0297b13": "為度眾生，現為男女饒益父母。「若善男子、",
    "T03n0159_002:0297b14": "善女人，為報母恩經於一劫，每日三時割",
    "T03n0159_002:0297b15": "自身肉以養父母，而未能報一日之恩。所",
    "T03n0159_002:0297b16": "以者何？一切男女處于胎中，口吮乳根飲",
    "T03n0159_002:0297b17": "噉母血，及出胎已幼稚之前，所飲母乳百八",
    "T03n0159_002:0297b18": "十斛，母得上味先與其子，珍妙衣服亦復",
    "T03n0159_002:0297b19": "如是，愚癡鄙陋情愛無二。昔有女人遠遊",
    "T03n0159_002:0297b20": "佗國，抱所生子渡殑伽河，其水暴漲力不",
    "T03n0159_002:0297b21": "能前，愛念不捨母子俱沒。以是慈心善",
    "T03n0159_002:0297b22": "根力故，即得上生色究竟天作大梵王。",
    "T03n0159_002:0297b23": "以是因緣，母有十德：一名大地，於母胎中",
    "T03n0159_002:0297b24": "為所依故。二名能生，經歷眾苦而能生",
    "T03n0159_002:0297b25": "故。三名能正，恒以母手理五根故。四名",
    "T03n0159_002:0297b26": "養育，隨四時宜能長養故。五名智者，能以",
    "T03n0159_002:0297b27": "方便生智慧故。六名莊嚴，以妙瓔珞而",
    "T03n0159_002:0297b28": "嚴飾故。七名安隱，以母懷抱為止息故。",
    "T03n0159_002:0297b29": "八名教授，善巧方便導引子故。九名教誡，",
    "T03n0159_002:0297c01": "以善言辭離眾惡故。十名與業，能以家",
    "T03n0159_002:0297c02": "業付囑子故。「善男子！於諸世間何者最",
    "T03n0159_002:0297c03": "富？何者最貧？悲母在堂名之為富，悲母",
    "T03n0159_002:0297c04": "不在名之為貧；悲母在時名為日中，悲母",
    "T03n0159_002:0297c05": "死時名為日沒；悲母在時名為月明，悲母亡",
    "T03n0159_002:0297c06": "時名為闇夜。是故汝等，勤加修習孝養父",
    "T03n0159_002:0297c07": "母，若人供佛福等無異。應當如是報父母",
    "T03n0159_002:0297c08": "恩。「善男子！眾生恩者，即無始來，一切眾生",
    "T03n0159_002:0297c09": "輪轉五道經百千劫，於多生中互為父母；",
    "T03n0159_002:0297c10": "以互為父母故，一切男子即是慈父，一切",
    "T03n0159_002:0297c11": "女人即是悲母，昔生生中有大恩故，猶如",
    "T03n0159_002:0297c12": "現在父母之恩等無差別。如是昔恩猶未",
    "T03n0159_002:0297c13": "能報，或因妄業生諸違順，以執著故反",
    "T03n0159_002:0297c14": "為其怨。何以故？無明覆障宿住智明，不了",
    "T03n0159_002:0297c15": "前生曾為父母，所可報恩互為饒益，無饒",
    "T03n0159_002:0297c16": "益者名為不孝。以是因緣。諸眾生類於一",
    "T03n0159_002:0297c17": "切時亦有大恩，實為難報。如是之事名眾",
    "T03n0159_002:0297c18": "生恩。「國王恩者，福德最勝雖生人間得自",
    "T03n0159_002:0297c19": "在故，三十三天諸天子等，恒與其力常護",
    "T03n0159_002:0297c20": "持故，於其國界山河大地，盡大海際屬于",
    "T03n0159_002:0297c21": "國王，一人福德勝過一切眾生福故。是大聖",
    "T03n0159_002:0297c22": "王以正法化，能使眾生悉皆安樂。譬如世",
    "T03n0159_002:0297c23": "間一切堂殿，柱為根本；人民豐樂，王為根本，",
    "T03n0159_002:0297c24": "依王有故。亦如梵王能生萬物，聖王能生",
    "T03n0159_002:0297c25": "治國之法利眾生故。如日天子能照世間，",
    "T03n0159_002:0297c26": "聖王亦能觀察天下人安樂故。王失正治",
    "T03n0159_002:0297c27": "人無所依。若以正化，八大恐怖不入其國，",
    "T03n0159_002:0297c28": "所謂佗國侵逼，自界叛逆，惡鬼疾病，國土飢",
    "T03n0159_002:0297c29": "饉，非時風雨，過時風雨，日月薄蝕，星宿變",
    "T03n0159_002:0298a01": "怪。人王正化利益人民，如是八難不能侵",
    "T03n0159_002:0298a02": "故。譬如長者唯有一子，愛念無比憐愍饒",
    "T03n0159_002:0298a03": "益，常與安樂晝夜不捨。國大聖王亦復如",
    "T03n0159_002:0298a04": "是，等示群生如同一子，擁護之心晝夜無",
    "T03n0159_002:0298a05": "捨。如是人王令修十善，名福德主；若不",
    "T03n0159_002:0298a06": "令修，名非福主。所以者何？若王國內一人",
    "T03n0159_002:0298a07": "修善，其所作福皆為七分，造善之人得其",
    "T03n0159_002:0298a08": "五分，於彼國王常獲二分，善因王修，同福",
    "T03n0159_002:0298a09": "利故；造十惡業亦復如是，同其事故。",
    "T03n0159_002:0298a10": "一切國內田地園林所生之物，皆為七分，亦",
    "T03n0159_002:0298a11": "復如是。若有人王成就正見，如法化世，",
    "T03n0159_002:0298a12": "名為天主。以天善法化世間故，諸天善",
    "T03n0159_002:0298a13": "神及護世王，常來加護守王宮故。雖處",
    "T03n0159_002:0298a14": "人間修行天業，賞罰之心無偏黨故。一切",
    "T03n0159_002:0298a15": "聖王法皆如是，如是聖主名正法王。以是",
    "T03n0159_002:0298a16": "因緣，成就十德：一名能照，以智慧眼照",
    "T03n0159_002:0298a17": "世間故。二名莊嚴，以大福智莊嚴國故。",
    "T03n0159_002:0298a18": "三名與樂，以大安樂與人民故。四名伏",
    "T03n0159_002:0298a19": "怨，一切怨敵自然伏故。五名離怖，能卻八",
    "T03n0159_002:0298a20": "難離恐怖故。六名任賢，集諸賢人評國",
    "T03n0159_002:0298a21": "事故。七名法本，萬姓安住依國王故。八名",
    "T03n0159_002:0298a22": "持世，以天王法持世間故。九名業主，",
    "T03n0159_002:0298a23": "善惡諸業屬國王故。十名人主，一切人民",
    "T03n0159_002:0298a24": "王為主故。一切國王以先世福，成就如是",
    "T03n0159_002:0298a25": "十種勝德。大梵天王及忉利天，常助人王",
    "T03n0159_002:0298a26": "受勝妙樂，諸羅剎王及諸神等，雖不現身，",
    "T03n0159_002:0298a27": "潛來衛護王及眷屬。王見人民造諸不善",
    "T03n0159_002:0298a28": "不能制止，諸天神等悉皆遠離。若見修善",
    "T03n0159_002:0298a29": "歡喜讚歎，盡皆唱言：『我之聖王。』龍天喜悅，",
    "T03n0159_002:0298b01": "澍甘露雨，五穀成熟，人民豐樂。若不親",
    "T03n0159_002:0298b02": "近諸惡人等，普利世間咸從正化，如意寶",
    "T03n0159_002:0298b03": "珠必現王國，於王隣國咸來歸服，人與非",
    "T03n0159_002:0298b04": "人無不稱歎。「若有惡人於王國內，而生逆",
    "T03n0159_002:0298b05": "心於須臾頃，如是之人福自衰滅，命終當",
    "T03n0159_002:0298b06": "墮地獄之中，經歷畜生備受諸苦。所以者",
    "T03n0159_002:0298b07": "何？由於聖王不知恩故，起諸惡逆得如",
    "T03n0159_002:0298b08": "是報。若有人民能行善心，敬輔仁王尊重",
    "T03n0159_002:0298b09": "如佛，是人現世安隱豐樂，有所願求無",
    "T03n0159_002:0298b10": "不稱心。所以者何？一切國王於過去時，曾",
    "T03n0159_002:0298b11": "受如來清淨禁戒，常為人王安隱快樂。以",
    "T03n0159_002:0298b12": "是因緣，違順果報皆如響應。聖王恩德廣大",
    "T03n0159_002:0298b13": "如是。「善男子！三寶恩者，名不思議利樂眾",
    "T03n0159_002:0298b14": "生無有休息，是諸佛身真善無漏，無數大",
    "T03n0159_002:0298b15": "劫修因所證，三有業果永盡無餘，功德寶山",
    "T03n0159_002:0298b16": "巍巍無比；一切有情所不能知。福德甚深",
    "T03n0159_002:0298b17": "猶如大海，智慧無礙等於虛空，神通變化",
    "T03n0159_002:0298b18": "充滿世間，光明遍照十方三世；一切眾生",
    "T03n0159_002:0298b19": "煩惱業障，都不覺知。沈淪苦海生死無窮，",
    "T03n0159_002:0298b20": "三寶出世作大船師，能截愛流超昇彼岸，",
    "T03n0159_002:0298b21": "諸有智者悉皆瞻仰。「善男子等！唯一佛寶具",
    "T03n0159_002:0298b22": "三種身：一自性身，二受用身，三變化身。第一",
    "T03n0159_002:0298b23": "佛身有大斷德，二空所顯，一切諸佛悉皆平",
    "T03n0159_002:0298b24": "等。第二佛身有大智德，真常無漏，一切諸",
    "T03n0159_002:0298b25": "佛悉皆同意。第三佛身有大恩德，定通變",
    "T03n0159_002:0298b26": "現，一切諸佛悉皆同事。「善男子！其自性身",
    "T03n0159_002:0298b27": "無始無終，離一切相絕諸戲論，周圓無際",
    "T03n0159_002:0298b28": "凝然常住。其受用身，有二種相，一自受",
    "T03n0159_002:0298b29": "用，二佗受用。「自受用身，三僧祇劫所修萬",
    "T03n0159_002:0298c01": "行，利益安樂諸眾生已，十地滿心，運身",
    "T03n0159_002:0298c02": "直往色究竟天，出過三界，淨妙國土坐無",
    "T03n0159_002:0298c03": "數量大寶蓮華，而不可說海會菩薩前後圍",
    "T03n0159_002:0298c04": "遶，以無垢繒繫於頂上，供養恭敬尊重讚",
    "T03n0159_002:0298c05": "歎，如是名為後報利益。爾時，菩薩入金剛",
    "T03n0159_002:0298c06": "定，斷除一切微細所知諸煩惱障，證得阿耨",
    "T03n0159_002:0298c07": "多羅三藐三菩提，如是妙果名現報利益。",
    "T03n0159_002:0298c08": "是真報身有始無終，壽命劫數無有限量，",
    "T03n0159_002:0298c09": "初成正覺窮未來際，諸根相好徧周法界，",
    "T03n0159_002:0298c10": "四智圓滿。是真報身受用法樂。一、大圓鏡智，",
    "T03n0159_002:0298c11": "轉異熟識得此智慧，如大圓鏡現諸色像。",
    "T03n0159_002:0298c12": "如是如來鏡智之中，能現眾生諸善惡業，",
    "T03n0159_002:0298c13": "以是因緣，此智名為大圓鏡智。依大悲故",
    "T03n0159_002:0298c14": "恒緣眾生，依大智故常如法性，雙觀真俗",
    "T03n0159_002:0298c15": "無有間斷，常能執持無漏根身，一切功德",
    "T03n0159_002:0298c16": "為所依止。二、平等性智，轉我見識得此智",
    "T03n0159_002:0298c17": "慧，是以能證自佗平等二無我性，如是名",
    "T03n0159_002:0298c18": "為平等性智。三、妙觀察智，轉分別識得此",
    "T03n0159_002:0298c19": "智慧，能觀諸法自相共相，於眾會前說",
    "T03n0159_002:0298c20": "諸妙法，能令眾生得不退轉，以是名為妙",
    "T03n0159_002:0298c21": "觀察智。四、成所作智，轉五種識得此智",
    "T03n0159_002:0298c22": "慧，能現一切種種化身，令諸眾生成熟善",
    "T03n0159_002:0298c23": "業，以是因緣，名為成所作智。如是四智而",
    "T03n0159_002:0298c24": "為上首，具足八萬四千智門，如是一切諸",
    "T03n0159_002:0298c25": "功德法，名為如來自受用身。「諸善男子！二者",
    "T03n0159_002:0298c26": "如來佗受用身，具足八萬四千相好，居真淨",
    "T03n0159_002:0298c27": "土說一乘法，令諸菩薩受用大乘微妙法",
    "T03n0159_002:0298c28": "樂。一切如來為化十地諸菩薩眾，現於十",
    "T03n0159_002:0298c29": "種佗受用身。第一佛身，坐百葉蓮華，為初",
    "T03n0159_002:0299a01": "地菩薩說百法明門，菩薩悟已起大神通，",
    "T03n0159_002:0299a02": "變化滿於百佛世界，利益安樂無數眾生。",
    "T03n0159_002:0299a03": "第二佛身，坐千葉蓮華，為二地菩薩說千",
    "T03n0159_002:0299a04": "法明門，菩薩悟已起大神通，變化滿於千佛",
    "T03n0159_002:0299a05": "世界，利益安樂無量眾生。第三佛身，坐萬",
    "T03n0159_002:0299a06": "葉蓮華，為三地菩薩說萬法明門，菩薩悟",
    "T03n0159_002:0299a07": "已起大神通，變化滿於萬佛國土，利益安",
    "T03n0159_002:0299a08": "樂無數眾生。如是如來漸漸增長，乃至十",
    "T03n0159_002:0299a09": "地佗受用身，坐不可說妙寶蓮華，為十地菩",
    "T03n0159_002:0299a10": "薩說不可說諸法明門，菩薩悟已起大神",
    "T03n0159_002:0299a11": "通，變化滿於不可說佛微妙國土，利益安",
    "T03n0159_002:0299a12": "樂不可宣說不可宣說無量無邊種類眾生。",
    "T03n0159_002:0299a13": "如是十身，皆坐七寶菩提樹王，證得阿耨多",
    "T03n0159_002:0299a14": "羅三藐三菩提。諸善男子！一一華葉各各",
    "T03n0159_002:0299a15": "為一三千世界，各有百億妙高山王，及四",
    "T03n0159_002:0299a16": "大洲、日月星辰，三界諸天無不具足。一一",
    "T03n0159_002:0299a17": "葉上諸贍部洲，有金剛座菩提樹王，其百",
    "T03n0159_002:0299a18": "千萬至不可說大小化佛，各於樹下破魔",
    "T03n0159_002:0299a19": "軍已，一時證得阿耨多羅三藐三菩提。如",
    "T03n0159_002:0299a20": "是大小諸化佛身，各各具足三十二相、八十",
    "T03n0159_002:0299a21": "種好，為諸資粮及四善根諸菩薩等、二乘、凡",
    "T03n0159_002:0299a22": "夫，隨宜為說三乘妙法。為諸菩薩說應",
    "T03n0159_002:0299a23": "六波羅蜜，令得阿耨多羅三藐三菩提究",
    "T03n0159_002:0299a24": "竟佛慧。為求辟支佛者，說應十二因緣法；",
    "T03n0159_002:0299a25": "為求聲聞者，說應四諦法，度生老病死",
    "T03n0159_002:0299a26": "究竟涅槃。為餘眾生說人天教，令得人天",
    "T03n0159_002:0299a27": "安樂妙果。諸如是等大小化佛，皆悉名為",
    "T03n0159_002:0299a28": "佛變化身。善男子！如是二種應化身佛，雖",
    "T03n0159_002:0299a29": "現滅度，而此佛身相續常住。「諸善男子！如",
    "T03n0159_002:0299b01": "一佛寶，有如是等無量無邊不可思議利",
    "T03n0159_002:0299b02": "樂眾生廣大恩德，以是因緣，名為如來、應、",
    "T03n0159_002:0299b03": "正遍知、明行圓滿、善逝、世間解、無上士、調御丈",
    "T03n0159_002:0299b04": "夫、天人師、佛、世尊。善男子！一佛寶中具足",
    "T03n0159_002:0299b05": "六種微妙功德：一者無上大功德田，二者無",
    "T03n0159_002:0299b06": "上有大恩德，三者無足二足及以多足眾生",
    "T03n0159_002:0299b07": "中尊，四者極難值遇如優曇華，五者獨一",
    "T03n0159_002:0299b08": "出現三千大千世界，六者世出世間功德圓",
    "T03n0159_002:0299b09": "滿一切義依。具如是等六種功德，常能利",
    "T03n0159_002:0299b10": "樂一切眾生，是名佛寶不思議恩。」",
    "T03n0159_002:0299b11": "爾時，五百長者白佛言：「世尊！如佛所說，",
    "T03n0159_002:0299b12": "一佛寶中，無量化佛充滿世界利樂眾生。",
    "T03n0159_002:0299b13": "以何因緣，世間眾生多不見佛，受諸苦惱？」",
    "T03n0159_002:0299b14": "佛告五百長者：「譬如日光天子放百千光",
    "T03n0159_002:0299b15": "照明世界，而有盲者不見光明。汝善男",
    "T03n0159_002:0299b16": "子！於意云何？日光天子而有過否？」時長者",
    "T03n0159_002:0299b17": "言：「不也。世尊！」佛言：「善男子！諸佛如來常",
    "T03n0159_002:0299b18": "演正法利樂有情，是諸眾生常造惡業，都",
    "T03n0159_002:0299b19": "不覺知、無慚愧心，於佛法僧不樂親近。",
    "T03n0159_002:0299b20": "如是眾生罪根深重，經無量劫不得見聞",
    "T03n0159_002:0299b21": "三寶名字，如彼盲者不覩日光。若有眾",
    "T03n0159_002:0299b22": "生恭敬如來，愛樂大乘尊重三寶，當知是",
    "T03n0159_002:0299b23": "人業障銷除、福智增長、成就善根，速得見",
    "T03n0159_002:0299b24": "佛，永離生死，當證菩提。「諸善男子！如一",
    "T03n0159_002:0299b25": "佛寶有無量佛，如來所說法寶亦然，一法寶",
    "T03n0159_002:0299b26": "中有無量義。善男子！於法寶中有其四種：",
    "T03n0159_002:0299b27": "一者教法，二者理法，三者行法，四者果法。",
    "T03n0159_002:0299b28": "一切無漏能破無明煩惱業障，聲、名、句、文名",
    "T03n0159_002:0299b29": "為教法；有無諸法名為理法；戒、定、慧行名",
    "T03n0159_002:0299c01": "為行法；為無為果名為果法。如是四種名",
    "T03n0159_002:0299c02": "為法寶，引導眾生出生死海到於彼岸。善",
    "T03n0159_002:0299c03": "男子！諸佛所師即是法寶。所以者何？三世",
    "T03n0159_002:0299c04": "諸佛依法修行，斷一切障得成菩提，盡",
    "T03n0159_002:0299c05": "未來際利益眾生，以是因緣，三世如來常",
    "T03n0159_002:0299c06": "能供養諸波羅蜜微妙法寶，何況三界一切",
    "T03n0159_002:0299c07": "眾生未得解脫，而不能敬微妙法寶？「善男",
    "T03n0159_002:0299c08": "子！我昔曾為求法人王，入大火坑而求正",
    "T03n0159_002:0299c09": "法，永斷生死得大菩提。是故法寶能破一",
    "T03n0159_002:0299c10": "切生死牢獄，猶如金剛能壞萬物；法寶能",
    "T03n0159_002:0299c11": "照癡闇眾生，如日天子能照世界；法寶能",
    "T03n0159_002:0299c12": "救貧乏眾生，如摩尼珠雨眾寶故；法寶能",
    "T03n0159_002:0299c13": "與眾生喜樂，猶如天鼓樂諸天故；法寶能",
    "T03n0159_002:0299c14": "為諸天寶階，聽聞正法得生天故；法寶能",
    "T03n0159_002:0299c15": "為堅牢大船，渡生死海到彼岸故；法寶",
    "T03n0159_002:0299c16": "猶如轉輪聖王，能除三毒煩惱賊故；法寶",
    "T03n0159_002:0299c17": "能為珍妙衣服，覆蓋無慚諸眾生故；法寶",
    "T03n0159_002:0299c18": "猶如金剛甲冑，能破四魔證菩提故；法寶",
    "T03n0159_002:0299c19": "猶如智慧利劍，割斷生死離繫縛故；法寶",
    "T03n0159_002:0299c20": "正是三乘寶車，運載眾生出火宅故；法",
    "T03n0159_002:0299c21": "寶猶如一切明燈，能照三塗黑闇處故；法",
    "T03n0159_002:0299c22": "寶猶如弓箭矛矟，能鎮國界摧怨敵故；法",
    "T03n0159_002:0299c23": "寶猶如險路導師，善誘眾生達寶所故。善",
    "T03n0159_002:0299c24": "男子！三世如來所說妙法，有如是等難思",
    "T03n0159_002:0299c25": "議事，是名法寶不思議恩。「善男子！世出世",
    "T03n0159_002:0299c26": "間有三種僧：一菩薩僧，二聲聞僧，三凡夫",
    "T03n0159_002:0299c27": "僧。文殊師利及彌勒等，是菩薩僧；如舍利",
    "T03n0159_002:0299c28": "弗目犍連等，是聲聞僧；若有成就別解脫",
    "T03n0159_002:0299c29": "戒真善凡夫，乃至具足一切正見，能廣為",
    "T03n0159_002:0300a01": "他演說開示眾聖道法利樂眾生，名凡夫",
    "T03n0159_002:0300a02": "僧；雖未能得無漏戒定及慧解脫，而供養",
    "T03n0159_002:0300a03": "者獲無量福。如是三種名真福田僧。復有",
    "T03n0159_002:0300a04": "一類名福田僧，於佛舍利及佛形像，并諸",
    "T03n0159_002:0300a05": "法僧聖所制戒深生敬信，自無邪見令他",
    "T03n0159_002:0300a06": "亦然，能宣正法讚歎一乘，深信因果常發",
    "T03n0159_002:0300a07": "善願，隨其過犯悔除業障。當知是人信三",
    "T03n0159_002:0300a08": "寶力，勝諸外道百千萬倍，亦勝四種轉輪",
    "T03n0159_002:0300a09": "聖王，何況餘類一切眾生？如欝金華雖然",
    "T03n0159_002:0300a10": "萎悴，猶勝一切諸雜類華。正見比丘亦復如",
    "T03n0159_002:0300a11": "是，勝餘眾生百千萬倍，雖毀禁戒不壞",
    "T03n0159_002:0300a12": "正見，以是因緣名福田僧。若善男子善女",
    "T03n0159_002:0300a13": "人等，供養如是福田僧者，所得福德無",
    "T03n0159_002:0300a14": "有窮盡，供養前三真實僧寶，所獲功德正",
    "T03n0159_002:0300a15": "等無異。如是四類聖凡僧寶，利樂有情恒",
    "T03n0159_002:0300a16": "無暫捨，是名僧寶不思議恩。」爾時，五百長者",
    "T03n0159_002:0300a17": "白佛言：「世尊！我等今日聞佛法音，得悟三",
    "T03n0159_002:0300a18": "寶利益世間。然今不知以何義故，說佛法",
    "T03n0159_002:0300a19": "僧得名為寶？願佛解說，顯示眾會及未來",
    "T03n0159_002:0300a20": "世敬信三寶一切有情，永斷疑網得不壞",
    "T03n0159_002:0300a21": "信，令入三寶不思議海。」",
    "T03n0159_002:0300a22": "爾時，佛告諸長者言：「善哉，善哉！汝善男子！",
    "T03n0159_002:0300a23": "能問如來甚深妙法，於未來世利益安樂",
    "T03n0159_002:0300a24": "一切眾生。譬如世間第一珍寶具足十義，",
    "T03n0159_002:0300a25": "莊嚴國界饒益有情，佛法僧寶亦復如是。",
    "T03n0159_002:0300a26": "一者堅牢，如摩尼寶無人能破，佛法僧寶",
    "T03n0159_002:0300a27": "亦復如是，外道天魔不能破故。二者無垢，",
    "T03n0159_002:0300a28": "世間勝寶清淨光潔不雜塵穢，佛法僧寶亦",
    "T03n0159_002:0300a29": "復如是，悉能遠離煩惱塵垢。三者與樂，如",
    "T03n0159_002:0300b01": "天德瓶能與安樂，佛法僧寶亦復如是，能",
    "T03n0159_002:0300b02": "與眾生世出世樂。四者難遇，如吉祥寶希",
    "T03n0159_002:0300b03": "有難得，佛法僧寶亦復如是，業障有情億劫",
    "T03n0159_002:0300b04": "難遇。五者能破，如如意寶能破貧窮，佛法",
    "T03n0159_002:0300b05": "僧寶亦復如是，能破世間諸貧苦故。六者",
    "T03n0159_002:0300b06": "威德，如轉輪王所有輪寶能伏諸怨，佛法",
    "T03n0159_002:0300b07": "僧寶亦復如是，具六神通降伏四魔。七者",
    "T03n0159_002:0300b08": "滿願，如摩尼珠隨心所求能雨眾寶，佛法",
    "T03n0159_002:0300b09": "僧寶亦復如是，能滿眾生所修善願。八者莊",
    "T03n0159_002:0300b10": "嚴，如世珍寶莊嚴王宮，佛法僧寶亦復如",
    "T03n0159_002:0300b11": "是，莊嚴法王菩提寶宮。九者最妙，如天妙",
    "T03n0159_002:0300b12": "寶最為微妙，佛法僧寶亦復如是，超諸世",
    "T03n0159_002:0300b13": "間最勝妙寶。十者不變，譬如真金入火不",
    "T03n0159_002:0300b14": "變，佛法僧寶亦復如是，世間八風不能傾",
    "T03n0159_002:0300b15": "動。佛法僧寶具足無量神通變化，利樂有",
    "T03n0159_002:0300b16": "情暫無休息。以是義故，諸佛法僧說名為",
    "T03n0159_002:0300b17": "寶。善男子！我為汝等略說四種世出世間",
    "T03n0159_002:0300b18": "有恩之處，汝等當知，修菩薩行應報如是",
    "T03n0159_002:0300b19": "四種之恩。」",
    "T03n0159_002:0300b20": "爾時，五百長者白佛言：「世尊！如是四恩甚",
    "T03n0159_002:0300b21": "為難報，當修何行而報是恩？」佛告諸長",
    "T03n0159_002:0300b22": "者言：「善男子！為求菩提，有其三種十波羅",
    "T03n0159_002:0300b23": "蜜：一者十種布施波羅蜜多，二者十種親近",
    "T03n0159_002:0300b24": "波羅蜜多，三者十種真實波羅蜜多。若有善",
    "T03n0159_002:0300b25": "男子、善女人，發阿耨多羅三藐三菩提心，能",
    "T03n0159_002:0300b26": "以七寶滿於三千大千世界，布施無量貧",
    "T03n0159_002:0300b27": "窮眾生，如是布施但名布施波羅蜜多，不",
    "T03n0159_002:0300b28": "名真實波羅蜜多。若有善男子、善女人，發",
    "T03n0159_002:0300b29": "大悲心為求無上正等菩提，以自妻子施",
    "T03n0159_002:0300c01": "與他人心無悋惜，身肉手足頭目髓腦，乃至",
    "T03n0159_002:0300c02": "身命施來求者，如是布施但名親近波羅蜜",
    "T03n0159_002:0300c03": "多，未名真實波羅蜜多。若善男子、善女人，",
    "T03n0159_002:0300c04": "發起無上大菩提心，住無所得，勸諸眾生",
    "T03n0159_002:0300c05": "同發此心，以真實法一四句偈，施一眾生，",
    "T03n0159_002:0300c06": "使向無上正等菩提，是名真實波羅蜜多。",
    "T03n0159_002:0300c07": "前二布施未名報恩，若善男子、善女人能",
    "T03n0159_002:0300c08": "修如是第三真實波羅蜜多，乃名真實能",
    "T03n0159_002:0300c09": "報四恩。所以者何？前二布施有所得心，第",
    "T03n0159_002:0300c10": "三施者無所得心。以真實法施一有情，",
    "T03n0159_002:0300c11": "令發無上大菩提心，是人當得證菩提時，",
    "T03n0159_002:0300c12": "廣度眾生無有窮盡，紹三寶種使不斷",
    "T03n0159_002:0300c13": "絕，以是因緣名為報恩。」",
    "T03n0159_002:0300c14": "爾時，五百長者，從佛聞是昔所未聞報恩",
    "T03n0159_002:0300c15": "之法，心懷踊躍得未曾有，發心求趣無上",
    "T03n0159_002:0300c16": "菩提，得忍辱三昧入不思議智，永不退",
    "T03n0159_002:0300c17": "轉。",
    "T03n0159_002:0300c18": "爾時，會中八萬四千眾生，發菩提心得堅固",
    "T03n0159_002:0300c19": "信，及此三昧海會大眾，悉得金剛忍辱三昧，",
    "T03n0159_002:0300c20": "悟無生忍及柔順忍，或證初地得不起忍，",
    "T03n0159_002:0300c21": "無量眾生發菩提心住不退位。",
    "T03n0159_002:0300c22": "爾時，佛告五百長者：「未來世中一切眾生，若",
    "T03n0159_002:0300c23": "有得聞此《心地觀．報四恩品》，受持讀習解說",
    "T03n0159_002:0300c24": "書寫廣令流布，如是人等福智增長，諸天",
    "T03n0159_002:0300c25": "衛護，現身無疾，壽命延長；若命終時，即得",
    "T03n0159_002:0300c26": "往生彌勒內宮，覩白毫相超越生死，龍華",
    "T03n0159_002:0300c27": "三會當得解脫，十方淨土隨意往生，見",
    "T03n0159_002:0300c28": "佛聞法入正定聚，速成阿耨多羅三藐三菩",
    "T03n0159_002:0300c29": "提如來智慧。」",
    "T03n0159_002:0301a01": "大乘本生心地觀經卷第二"
}