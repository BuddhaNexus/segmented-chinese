{
    "T36n1736_019:0143c11": "大方廣佛華嚴經隨疏演義鈔卷",
    "T36n1736_019:0143c12": "第十九",
    "T36n1736_019:0143c14": "唐清涼山大華嚴寺沙門澄觀述",
    "T36n1736_019:0143c15": "疏。是知略以下。第五結歎難思。可知。第六眾",
    "T36n1736_019:0143c16": "海雲集中。疏。一為影響為主伴故者。此集",
    "T36n1736_019:0143c17": "意中十意。皆闇取下經。此初意引。即諸大",
    "T36n1736_019:0143c18": "菩薩及下。證法如來皆互為主伴。若影之",
    "T36n1736_019:0143c19": "隨形響之應聲故。疏。二為作輔翼等者。亦",
    "T36n1736_019:0143c20": "是義引。疏。三為守護等者。經云。皆於往昔",
    "T36n1736_019:0143c21": "無量劫中。恒發大願。願常親近供養諸佛。",
    "T36n1736_019:0143c22": "又下經云。一切諸佛化形所在。皆隨化往",
    "T36n1736_019:0143c23": "一切如來所住之處。常勤守護。疏。常為嚴淨",
    "T36n1736_019:0143c24": "佛宮殿故者。此即主城神德下經云。皆於",
    "T36n1736_019:0143c25": "無量不思議劫。嚴淨如來所居宮殿。所以",
    "T36n1736_019:0143c26": "標道場神。及釋却引主城神者。此中等字。",
    "T36n1736_019:0143c27": "等城神故。然道場神合嚴道場。以道場神",
    "T36n1736_019:0143c28": "所歎德中。但云皆於過去值無量佛。成",
    "T36n1736_019:0143c29": "就願力廣興供養。釋曰。由無嚴飾之文故。",
    "T36n1736_019:0144a01": "等取城神之文耳。五為供養等者。以義繁重",
    "T36n1736_019:0144a02": "重故。總相引。偈讚下妙嚴品。其華幢等。即",
    "T36n1736_019:0144a03": "第二十二經昇兜率天宮品。疏。六為發起即",
    "T36n1736_019:0144a04": "解脫月等。七亦總引八九十並顯可知。疏",
    "T36n1736_019:0144a05": "第二集因亦十等者。因謂因由。疏一曾與毘",
    "T36n1736_019:0144a06": "盧等者。即菩薩德中。云。此諸菩薩往昔皆",
    "T36n1736_019:0144a07": "與毘盧遮那如來。共集善根修菩薩行。二蒙",
    "T36n1736_019:0144a08": "佛四攝曾攝受者。即第二經初。總歎眾集",
    "T36n1736_019:0144a09": "文云。如是皆以毘盧遮那如來往昔之時。",
    "T36n1736_019:0144a10": "於劫海中修菩薩行。以四攝事而曾攝受。",
    "T36n1736_019:0144a11": "三即義引入法界品。諸聲聞等往在生死不",
    "T36n1736_019:0144a12": "曾聞此故不見聞。反顯菩薩昔曾聞故。四",
    "T36n1736_019:0144a13": "即夜叉王德云。皆勤守護一切眾生。此亦義",
    "T36n1736_019:0144a14": "引。如海雲言發哀愍心有怖畏者。咸守護",
    "T36n1736_019:0144a15": "故等。即其文也。五即身眾神德文云。皆於往",
    "T36n1736_019:0144a16": "昔成就大願。供養承事一切諸佛。六即是",
    "T36n1736_019:0144a17": "足行神德文云。皆於過去無量劫中。親近",
    "T36n1736_019:0144a18": "如來隨逐不捨不捨即無厭足。七即乾闥",
    "T36n1736_019:0144a19": "婆王德文云。皆於大法深生信解。歡喜愛",
    "T36n1736_019:0144a20": "重勤修不倦。八即主風神德文云。皆勤散滅",
    "T36n1736_019:0144a21": "我慢之心。亦阿修羅德文云。悉已精勤摧伏",
    "T36n1736_019:0144a22": "我慢及諸煩惱。九即菩薩德文云。一切如來",
    "T36n1736_019:0144a23": "功德大海咸入其身。一切諸佛所在國土皆",
    "T36n1736_019:0144a24": "隨願往。亦通就義說。具二嚴者。方能周遍",
    "T36n1736_019:0144a25": "至諸佛所。十亦菩薩德文云。皆從如來善根",
    "T36n1736_019:0144a26": "海生。疏。中有集因亦通集意者。謂即五六七",
    "T36n1736_019:0144a27": "八。五約往願。承願而來。即是集意由願得",
    "T36n1736_019:0144a28": "來。即是集因。六約隨逐。心樂隨逐即是集",
    "T36n1736_019:0144a29": "意。由樂隨逐故得來集。即是集因。七約樂",
    "T36n1736_019:0144b01": "聞大法而來。即是集意。由樂得來即是集",
    "T36n1736_019:0144b02": "因。八約散我。為歎散我。即是集意。由散",
    "T36n1736_019:0144b03": "我故方得在會。即是集因。初四後二但是",
    "T36n1736_019:0144b04": "其因由。同集善等故得在道場。但為集因",
    "T36n1736_019:0144b05": "非為別來。為同集善等故非集意。疏。及",
    "T36n1736_019:0144b06": "隨諸眾各有別因者。即下經文。隨名歎德。",
    "T36n1736_019:0144b07": "然上所引即是其文。然經隨便宜歎德不",
    "T36n1736_019:0144b08": "同。如風神云散滅我慢之心。語其大意。總",
    "T36n1736_019:0144b09": "此十因遍通多眾故。此別說隨眾別因。疏。",
    "T36n1736_019:0144b10": "第四定數者。疏文分三。初隨相別明。次然",
    "T36n1736_019:0144b11": "此諸眾下會釋。後此猶約相別下融通。疏。第",
    "T36n1736_019:0144b12": "五權實等者。疏文分二。先通辯權實。後對",
    "T36n1736_019:0144b13": "前十類下。對前別辯。云互為主伴非權非",
    "T36n1736_019:0144b14": "實者。然權實有其二類。一本高迹下。如佛",
    "T36n1736_019:0144b15": "為菩薩。二本下迹高。如菩薩為佛。今既是",
    "T36n1736_019:0144b16": "佛則非迹下實是如來。又非本下則是實",
    "T36n1736_019:0144b17": "非權。既無權可對故。亦非實同果海故。疏",
    "T36n1736_019:0144b18": "昔為釋迦等者。此有二經。一即放鉢經。但",
    "T36n1736_019:0144b19": "云昔為釋迦之師。二正是菩薩處胎經。第四",
    "T36n1736_019:0144b20": "經云。計我成佛身。此剎為最小。座中有疑",
    "T36n1736_019:0144b21": "故。於胎現變化。我身如微塵。今在他國土。",
    "T36n1736_019:0144b22": "三十二相明。在在無不現昔為能仁師。今",
    "T36n1736_019:0144b23": "為佛弟子。佛道極廣大。清淨無增減。我欲",
    "T36n1736_019:0144b24": "現佛身。二尊不並立此界現受教。我剎見",
    "T36n1736_019:0144b25": "佛身。下取意引。佛剎名無礙。佛名昇仙尊。",
    "T36n1736_019:0144b26": "結云我身濡首是。又云。剎土名究竟。佛名",
    "T36n1736_019:0144b27": "大智慧。亦結屬已云我身濡首是。疏。當機唯",
    "T36n1736_019:0144b28": "實者。上至等覺下至地前。俱有聽義。並皆",
    "T36n1736_019:0144b29": "稱實。餘八通權實。可以意得。疏。將此對前",
    "T36n1736_019:0144c01": "權實等者。此第八門疏文分二。先正明。此",
    "T36n1736_019:0144c02": "下對前料揀。初對第五門料揀。若對前十",
    "T36n1736_019:0144c03": "類。即對第三門料揀。疏。第七前後等者。謂",
    "T36n1736_019:0144c04": "約列眾。餘經或從勝。先列菩薩。後列聲聞。",
    "T36n1736_019:0144c05": "或從微至著。或先列聲聞。後列菩薩。今此",
    "T36n1736_019:0144c06": "眾海何者為先。疏。文分三。一正明。二解妨。",
    "T36n1736_019:0144c07": "三結成表法。今初。列與讚德前後不同。然",
    "T36n1736_019:0144c08": "以菩薩為本。雜類為末。下讚德中。先三卷",
    "T36n1736_019:0144c09": "明雜類讚。後第五卷方明菩薩讚。故云尋",
    "T36n1736_019:0144c10": "末歸本。疏。又從本流末下。通妨。謂有難言。",
    "T36n1736_019:0144c11": "就先列中。既菩薩為本。雜類為末。先本後",
    "T36n1736_019:0144c12": "末。即合諸天之內。從自在天次明廣果。次",
    "T36n1736_019:0144c13": "列三禪等。何以先明欲界。後列初禪二禪",
    "T36n1736_019:0144c14": "等耶。是則先小後大矣。故今答云。菩薩為",
    "T36n1736_019:0144c15": "本猶如一乘。雜類為末如流三乘。三乘之",
    "T36n1736_019:0144c16": "中初於鹿苑轉於四諦。漸次歸大故。先列",
    "T36n1736_019:0144c17": "欲界。後列色界。如次而上。故云先小後大",
    "T36n1736_019:0144c18": "故自在為末。末即末後耳。攝末歸本者。又有",
    "T36n1736_019:0144c19": "難言。讚德之中表尋末歸本。後明菩薩者。",
    "T36n1736_019:0144c20": "則合先明日月天讚。末後方明自在天讚。",
    "T36n1736_019:0144c21": "何以雜類之中。先明自在讚耶。故今答。云",
    "T36n1736_019:0144c22": "攝末歸本。必從深至淺。謂菩薩是所歸之",
    "T36n1736_019:0144c23": "本。雜類是所攝之末。攝末必須從勝。是故",
    "T36n1736_019:0144c24": "先攝大乘權教。如海攝百川。必先攝江次",
    "T36n1736_019:0144c25": "攝大河。次攝小河。次攝溝洫。故攝歸一乘",
    "T36n1736_019:0144c26": "先攝權大。次攝緣覺。次攝聲聞。次攝人天。",
    "T36n1736_019:0144c27": "一毫之善無不皆攝。故先明自在天讚。表",
    "T36n1736_019:0144c28": "是所攝之中先攝勝也。後明日月天等。表",
    "T36n1736_019:0144c29": "所攝之中後收劣也。疏。然皆顯法界下。第",
    "T36n1736_019:0145a01": "三結成表法。又二。一結成自在。二又表四",
    "T36n1736_019:0145a02": "十二位下。結成交徹。疏。第八有無等者。文",
    "T36n1736_019:0145a03": "中二。先別明。此中分三。初通明前三。次別",
    "T36n1736_019:0145a04": "辯第四。後合解餘六。後上十且隨相下圓",
    "T36n1736_019:0145a05": "融。疏。四約乘無二乘不共教故等者。此段有",
    "T36n1736_019:0145a06": "四。一正明。二下為顯法下。通妨。謂有難言。",
    "T36n1736_019:0145a07": "若無二乘。第九會中何得有耶。答云。為顯",
    "T36n1736_019:0145a08": "法耳。次又難云。若為顯法則有二乘。答云。",
    "T36n1736_019:0145a09": "亦不見聞與無同故。三智論云下。引證云。",
    "T36n1736_019:0145a10": "明無小乘是不共義。四或大乘經下。四重",
    "T36n1736_019:0145a11": "通妨難。正通智論。兼通正義。謂有問。言現",
    "T36n1736_019:0145a12": "有唯列小而是大乘如金剛經。那言前列",
    "T36n1736_019:0145a13": "小但是小乘經耶。答云。為引攝故。智論就",
    "T36n1736_019:0145a14": "其大略故唯列小乘。是小乘經。如金剛經",
    "T36n1736_019:0145a15": "等別是一理耳。言或唯列大亦非一乘。謂",
    "T36n1736_019:0145a16": "主伴不具者。即如楞伽等是也。疏。第九聞",
    "T36n1736_019:0145a17": "不等者。於中三。初正明。次縱不起前下。通",
    "T36n1736_019:0145a18": "妨。謂有問。言若約實眾不互聞者。如來說",
    "T36n1736_019:0145a19": "法既不起前而趣於後。如何聽眾不得互",
    "T36n1736_019:0145a20": "聞。故今答云。約佛前後圓融。約根互不知",
    "T36n1736_019:0145a21": "覺。故法慧云。一切閻浮提皆言佛在中。我",
    "T36n1736_019:0145a22": "等今見佛住於須彌頂。則知各不相知也。",
    "T36n1736_019:0145a23": "疏。上之九門下。三總結義門。十中。疏云。餘",
    "T36n1736_019:0145a24": "釋云云不符論意者。謂有釋云。聲聞為同。菩",
    "T36n1736_019:0145a25": "薩為異。謂小乘斷惑同故。有云。出家菩薩聲",
    "T36n1736_019:0145a26": "聞為同。餘並為異。此約形相同。故上之二",
    "T36n1736_019:0145a27": "解俱非論意。以經八會無聲聞故。論釋地",
    "T36n1736_019:0145a28": "經。經亦無故。初成正覺無出家故。或云登地",
    "T36n1736_019:0145a29": "為同。同證真故。餘皆是異。是以地前名異",
    "T36n1736_019:0145b01": "生性故。有云。八地以上為同。同無漏相故。",
    "T36n1736_019:0145b02": "上之二解亦違論文。論主但云解脫月是同",
    "T36n1736_019:0145b03": "生眾。本不曾言約地位。故又論明大眾請",
    "T36n1736_019:0145b04": "云有同生眾請。有地前故。所以知有者。",
    "T36n1736_019:0145b05": "由金剛藏云。有行未久解未得。隨識而行",
    "T36n1736_019:0145b06": "不隨智。聞此生疑墮惡道。我愍是等故",
    "T36n1736_019:0145b07": "不說。大眾承此便請。明大眾之中有行未",
    "T36n1736_019:0145b08": "久。即地前故。復有釋云。雜類為同。以受彼",
    "T36n1736_019:0145b09": "彼同類身故。菩薩為異。不約同彼眾生類",
    "T36n1736_019:0145b10": "故。此亦違論解脫月為同。故又有釋云。菩",
    "T36n1736_019:0145b11": "薩雜類俱為同。法界無二故。餘俱為異。法",
    "T36n1736_019:0145b12": "界義差別故。此約實義。豈得為釋同異之",
    "T36n1736_019:0145b13": "殊。明知上來並非正解。故疏。云餘釋云云",
    "T36n1736_019:0145b14": "不符論意。疏。云何名為下。上出同異生體。",
    "T36n1736_019:0145b15": "今釋同異生義。然其二釋。前約事相。後約",
    "T36n1736_019:0145b16": "表法。又有將此四十眾以配地位。同生眾",
    "T36n1736_019:0145b17": "中開之為二。謂十普菩薩即是圓因。對前",
    "T36n1736_019:0145b18": "菩薩以為所信。從海月光下及執金剛為",
    "T36n1736_019:0145b19": "十住。復將一一位中十名。如次配於十度。",
    "T36n1736_019:0145b20": "海月光等十菩薩配初發心住。此住位本即",
    "T36n1736_019:0145b21": "是檀。其十菩薩復配檀。中具十則令十住",
    "T36n1736_019:0145b22": "自有百波羅蜜。歷於五位有五百波羅蜜。",
    "T36n1736_019:0145b23": "以等覺位亦有十位故。主稼神下十眾配十",
    "T36n1736_019:0145b24": "行。修羅已下配十向。三十三天下配十地。",
    "T36n1736_019:0145b25": "前十普菩薩是等覺地。作此配者則似生",
    "T36n1736_019:0145b26": "情。然文勢多端。配亦無失。但不俟如此不",
    "T36n1736_019:0145b27": "次。謂四十眾以配三賢十聖。下師子座眾以",
    "T36n1736_019:0145b28": "配等覺。眉間出眾以配妙覺。則四十二眾",
    "T36n1736_019:0145b29": "配四十二位。於理甚直。疏。今初夫聖人無",
    "T36n1736_019:0145c01": "名等者。此先總彰大意。於中有三。初總標。",
    "T36n1736_019:0145c02": "無名立名故。莊子云。至人無己。神人無功。",
    "T36n1736_019:0145c03": "聖人無名。今約利生而於無名強立名耳。",
    "T36n1736_019:0145c04": "次雖得名千差下。總辯立名所以。此下辯立",
    "T36n1736_019:0145c05": "名別因。言多依行德者。亦有因姓。因父母",
    "T36n1736_019:0145c06": "等故。後行德皆具下。通妨。謂有難云。既依",
    "T36n1736_019:0145c07": "行德。而諸菩薩德行皆具。何以成別。故云",
    "T36n1736_019:0145c08": "隨宜別標。隨便宜故。謂如有偈云。弟子堅",
    "T36n1736_019:0145c09": "固菩提心。從師以受灌頂位。妙修定慧恒",
    "T36n1736_019:0145c10": "觀察。深入業用善巧門。即普賢菩薩。又云。",
    "T36n1736_019:0145c11": "導諸有情勝菩提。以四攝法而攝取。即金",
    "T36n1736_019:0145c12": "剛王菩薩。無厭大悲未曾捨。即金剛愛菩薩。",
    "T36n1736_019:0145c13": "見行小善便稱美。即金剛善哉菩薩。無住",
    "T36n1736_019:0145c14": "檀施等虛空。即金剛寶菩薩。亦虛空藏菩薩",
    "T36n1736_019:0145c15": "別名。能以慧光破愚冥。即金剛日菩薩。亦",
    "T36n1736_019:0145c16": "云金剛光。有所樂求恒不逆。即金剛幢菩",
    "T36n1736_019:0145c17": "薩。發言先笑令心喜。即金剛笑菩薩。能於",
    "T36n1736_019:0145c18": "妙法無染中。即金剛法菩薩。善用般若斷",
    "T36n1736_019:0145c19": "諸使。即金剛利菩薩。亦即文殊師利是。無上",
    "T36n1736_019:0145c20": "法輪恒不退。即金剛因菩薩。亦云金剛轉法",
    "T36n1736_019:0145c21": "輪菩薩。四辯演說無所畏。即金剛語言菩",
    "T36n1736_019:0145c22": "薩。諸佛眾生事業中。即金剛業菩薩。恒被堅",
    "T36n1736_019:0145c23": "誓慈悲甲。即金剛護菩薩。亦云金剛甲冑菩",
    "T36n1736_019:0145c24": "薩。摧破魔羅勝軍眾。即金剛藥叉菩薩。亦",
    "T36n1736_019:0145c25": "云金剛牙菩薩。堅持諸佛所祕門。即金剛拳",
    "T36n1736_019:0145c26": "菩薩。又如乘聲濟物。即曰觀音手中雨華",
    "T36n1736_019:0145c27": "便名華手菩薩等。皆隨德隨宜也。疏。今初",
    "T36n1736_019:0145c28": "十名之普是別之總者。應有難云。前云十普",
    "T36n1736_019:0145c29": "既顯法界總相之德。何得更有普德普光",
    "T36n1736_019:0146a01": "等殊故為此通。疏。此是古今下。明先列所",
    "T36n1736_019:0146a02": "以可知。然其釋名。皆取下文所得法門以",
    "T36n1736_019:0146a03": "成會釋。由得解脫。各隨所得以立其名。",
    "T36n1736_019:0146a04": "所以前云依德行立。此若不了。但尋下經",
    "T36n1736_019:0146a05": "自當分明。疏又毘者種種下。第二釋毘盧",
    "T36n1736_019:0146a06": "名。以梵語多含故有此釋。於中二。先總明。",
    "T36n1736_019:0146a07": "後故普賢觀經下。引經別解。然彼經由普賢",
    "T36n1736_019:0146a08": "令行者懺悔。行人問云。我於何所懺悔。故",
    "T36n1736_019:0146a09": "有此教。今以疏間經。當總引經云。釋迦牟",
    "T36n1736_019:0146a10": "尼名毘盧遮那遍一切處。其佛住處名常寂",
    "T36n1736_019:0146a11": "光。常波羅蜜所攝成處。我波羅蜜所安立",
    "T36n1736_019:0146a12": "處。淨波羅蜜滅有相處。樂波羅蜜不得身",
    "T36n1736_019:0146a13": "心相處。不見有無諸法相處。如寂解脫乃",
    "T36n1736_019:0146a14": "至般若波羅蜜。是色常住法故。但觀經文自",
    "T36n1736_019:0146a15": "分經疏。疏。主伴有三者。一迴向主伴。所修",
    "T36n1736_019:0146a16": "善根互相迴向故。今成佛遞為主伴。二同行",
    "T36n1736_019:0146a17": "者。同修禪戒等行。三二俱稱性居然相收。",
    "T36n1736_019:0146a18": "疏。謂佛德無邊等者。釋為海義。即金光明",
    "T36n1736_019:0146a19": "意。彼經偈云。佛德無邊如大海。無限妙寶",
    "T36n1736_019:0146a20": "積其中。智慧德水鎮恒盈。百千勝定咸充滿。",
    "T36n1736_019:0146a21": "即同海故。疏。從自佛善根海生者。由普賢",
    "T36n1736_019:0146a22": "等自圓十身。十身之中有如來身。依於佛",
    "T36n1736_019:0146a23": "身起菩薩用。云從彼生。疏。以夫大士必崇",
    "T36n1736_019:0146a24": "德下。先彰歎意。先兩句標。崇德廣業者。周",
    "T36n1736_019:0146a25": "易上繫云。子曰。易其至矣乎。夫易聖人所以",
    "T36n1736_019:0146a26": "崇德而廣業也。注云。窮理入神。其德崇也。",
    "T36n1736_019:0146a27": "兼濟萬物。其業廣也。次復云。智崇禮卑。崇",
    "T36n1736_019:0146a28": "效天。卑法地。注云。智以崇為貴。禮以卑",
    "T36n1736_019:0146a29": "為用。又云。盛德大業至矣哉。富有之謂大",
    "T36n1736_019:0146b01": "業。日新之謂盛德。虛心外身者。即老子意。",
    "T36n1736_019:0146b02": "彼云。虛其心實其腹。弱其志強其骨。又",
    "T36n1736_019:0146b03": "云。後其身而身先。外其身而身存。今借其",
    "T36n1736_019:0146b04": "言。謂菩薩虛曠其心智絕能所。亡身為物",
    "T36n1736_019:0146b05": "一向利他。故下經云。菩薩所修功德行。不",
    "T36n1736_019:0146b06": "為自己及他人。但以最上智慧心利益眾",
    "T36n1736_019:0146b07": "生故迴向。即斯意也。疏。崇德故下。第二釋",
    "T36n1736_019:0146b08": "上四事可知。疏。五眼之中慧眼觀理者。五謂",
    "T36n1736_019:0146b09": "一肉眼二天眼三慧眼四法眼五佛眼。釋相",
    "T36n1736_019:0146b10": "如離世間品。今唯取慧眼。十眼者前五眼外",
    "T36n1736_019:0146b11": "更加五眼。而業用多異。文云。所謂肉眼見",
    "T36n1736_019:0146b12": "一切色故。天眼見一切眾生心故。慧眼見",
    "T36n1736_019:0146b13": "一切眾生諸根境界故。法眼見一切法如實",
    "T36n1736_019:0146b14": "相故。佛眼見如來十力故。智眼知見諸法",
    "T36n1736_019:0146b15": "故。光明眼見佛光明故。出生死眼見涅槃",
    "T36n1736_019:0146b16": "故。無礙眼所見無障故。一切智眼見普門法",
    "T36n1736_019:0146b17": "界故。釋曰。見諸根境界即是見事。即五眼",
    "T36n1736_019:0146b18": "中法眼見同。則明徹之言。明配十眼中智。徹",
    "T36n1736_019:0146b19": "配五眼中慧。疏。竪則深入無際者。故法華",
    "T36n1736_019:0146b20": "云。禪定智慧解脫三昧深入無際。疏。即應",
    "T36n1736_019:0146b21": "攝受者下。即勝鬘經文。由此具行入正法故",
    "T36n1736_019:0146b22": "者。即取意結之。彼云。折伏攝受令正法久",
    "T36n1736_019:0146b23": "住。多分折伏剛強攝受柔弱。疏。依佛性論",
    "T36n1736_019:0146b24": "說有五藏者。即彼論第二卷辯相分。第四自",
    "T36n1736_019:0146b25": "體相品。第一中有二義。第一自體相。牒釋",
    "T36n1736_019:0146b26": "云。自體相者有二種。一者別相。二者通相。",
    "T36n1736_019:0146b27": "別相有三種。何者為三。一者如意功德。二",
    "T36n1736_019:0146b28": "者無異性。三者潤滑性。言如意功德相者。",
    "T36n1736_019:0146b29": "謂如來藏有其五種。何等為五。一如來藏。",
    "T36n1736_019:0146c01": "自性是其藏義。一切諸法不出如來自性。",
    "T36n1736_019:0146c02": "無我為相故。故說一切諸法為如來藏。二",
    "T36n1736_019:0146c03": "者正法藏。因是其藏義。以一切聖人四念處",
    "T36n1736_019:0146c04": "等正法。皆取此性作境。未生得生。已生得",
    "T36n1736_019:0146c05": "滿。是故說名為正法藏。三者法身藏。至得是",
    "T36n1736_019:0146c06": "其藏義。此一切聖人信樂正性信樂願聞。",
    "T36n1736_019:0146c07": "由此信心故。令諸聖人得於四德乃至過",
    "T36n1736_019:0146c08": "恒沙數等一切如來功德。故說此性名法身",
    "T36n1736_019:0146c09": "藏。四者出世藏。真實是其藏義。世有三失。",
    "T36n1736_019:0146c10": "一者對治可滅盡。故名為世。此法則無對",
    "T36n1736_019:0146c11": "治。故名出世。二不淨住故名為世。由虛妄",
    "T36n1736_019:0146c12": "心果報念念生滅不住故。此法不爾故名出",
    "T36n1736_019:0146c13": "世。三由有倒見故。心在世間則恒倒見。",
    "T36n1736_019:0146c14": "如人在三界心中決不得苦法忍等。以其",
    "T36n1736_019:0146c15": "虛妄故名為世。此法能出世間故名真實。",
    "T36n1736_019:0146c16": "為出世藏。五者自性清淨藏。以祕密是其藏",
    "T36n1736_019:0146c17": "義。若一切法隨順此性。則名為內。是正非",
    "T36n1736_019:0146c18": "邪則為清淨。若諸法違逆此理。則名為外。",
    "T36n1736_019:0146c19": "是邪非正名為染濁。故言自性清淨藏。故",
    "T36n1736_019:0146c20": "勝鬘經云。世尊。佛性者。是如來藏。是正法",
    "T36n1736_019:0146c21": "藏。是法身藏。是出世藏。是自性清淨藏。由",
    "T36n1736_019:0146c22": "說此五藏義故。如意功德而得顯現。為顯",
    "T36n1736_019:0146c23": "此義故說如意寶喻。譬如有人以宿業故。",
    "T36n1736_019:0146c24": "感得如意寶珠。得此珠已能隨其意。有所",
    "T36n1736_019:0146c25": "樂事自然得成。佛性亦爾。由事善知識",
    "T36n1736_019:0146c26": "修諸福慧。感得此性。便隨修行者意。各各",
    "T36n1736_019:0146c27": "自得三乘之果。故如意功德是其前相。釋",
    "T36n1736_019:0146c28": "曰。然疏引五藏。即賢首疏其第五藏。即論",
    "T36n1736_019:0146c29": "第二正法藏。是名則小異。大旨則同。取",
    "T36n1736_019:0147a01": "其最後。順經法界藏義。故當第五復名法",
    "T36n1736_019:0147a02": "界藏耳。然論正法藏。云因是其義。今疏云",
    "T36n1736_019:0147a03": "通因果者。謂能與因果諸位功德為因故。",
    "T36n1736_019:0147a04": "論云一切聖人四念處等而為因故。疏。所證",
    "T36n1736_019:0147a05": "之藏平等要無分別方契下。釋智無差別。於",
    "T36n1736_019:0147a06": "中分二。先正釋。後解妨。前中然有三釋。連",
    "T36n1736_019:0147a07": "成一義。第一智自無差。如以圓蓋稱於圓",
    "T36n1736_019:0147a08": "函。今但論蓋圓耳。謂所證平等故。須無差",
    "T36n1736_019:0147a09": "別智方證於理。若差別智即不能證此。二",
    "T36n1736_019:0147a10": "即由上義下。是第二義。能所不殊云智無",
    "T36n1736_019:0147a11": "差。如魚符相合。三又此能證下。明一味無",
    "T36n1736_019:0147a12": "差。如水和乳。言此復有二者。前即真空一",
    "T36n1736_019:0147a13": "味。後即妙有一味。前即無相。後即法性。疏。",
    "T36n1736_019:0147a14": "若皆一味下。第二解妨難。於中先問。後古",
    "T36n1736_019:0147a15": "德下答。答中二。先舉昔答。後申今意。於中",
    "T36n1736_019:0147a16": "三。初正釋。謂智相盡故不有。則同如一味。",
    "T36n1736_019:0147a17": "能令智相盡故不無。則智有功能反照智",
    "T36n1736_019:0147a18": "空。不取於智斯為真智。故不無智。二不爾",
    "T36n1736_019:0147a19": "下。反釋。反成不有一味之義。三是故於境不",
    "T36n1736_019:0147a20": "礙真而恒俗下。結成。於中二意。先以寂照",
    "T36n1736_019:0147a21": "對真俗二境。辯非一異。後境則空有下。結",
    "T36n1736_019:0147a22": "成無差。疏。上來所釋下。二申令意。於中有",
    "T36n1736_019:0147a23": "三。初成昔解。次未盡下。辯順違。後今正下。",
    "T36n1736_019:0147a24": "申義。今初。成昔解者。明有文據。出於起",
    "T36n1736_019:0147a25": "信。為出論意。則令昔解未盡其源。謂前結",
    "T36n1736_019:0147a26": "成之中。於境不礙真而恒俗。智則不礙寂",
    "T36n1736_019:0147a27": "而恒照。雖明不礙。若別對者。意以心寂對",
    "T36n1736_019:0147a28": "於境真。心照對於境俗。以照對俗。則心境",
    "T36n1736_019:0147a29": "非一。以寂對真。則心境非異。明是唯照對",
    "T36n1736_019:0147b01": "俗唯寂對真。次雖雙融空有二境。寂照二",
    "T36n1736_019:0147b02": "心終不得言。境則不礙俗而恒真。心則不",
    "T36n1736_019:0147b03": "礙照而恒寂。則心境非異。明知本意相對別",
    "T36n1736_019:0147b04": "也。故今疏取其意。示論意。云真理寂寥與",
    "T36n1736_019:0147b05": "止寂相順。俗諦流動與觀照相順。言起信等",
    "T36n1736_019:0147b06": "中且為此釋者。出其所據也。等取瑜伽及",
    "T36n1736_019:0147b07": "別經論。言起信中者。即彼修行信心分中",
    "T36n1736_019:0147b08": "云。云何修行止觀門。所言止者。謂止息一",
    "T36n1736_019:0147b09": "切境界相。隨順奢摩他觀義故。所言觀者。",
    "T36n1736_019:0147b10": "謂分別因緣生滅相。隨順毘鉢舍那觀義",
    "T36n1736_019:0147b11": "故。云何隨順。以此二義漸漸修習不相捨",
    "T36n1736_019:0147b12": "離。雙現前故。若修止者。住於靜處端坐正",
    "T36n1736_019:0147b13": "意。不依氣息。不依形色。不依於空。不依",
    "T36n1736_019:0147b14": "地水火風。乃至不依見聞覺知。一切諸想隨",
    "T36n1736_019:0147b15": "念皆除亦遣除想。以一切法本來無想。念",
    "T36n1736_019:0147b16": "念不生念念不滅。亦不得隨心外念境界。後",
    "T36n1736_019:0147b17": "以心除心。心若馳散即當攝來住於正念。",
    "T36n1736_019:0147b18": "是正念者。當知唯心無外境界。即復此心亦",
    "T36n1736_019:0147b19": "無自相。念念不可得。若從座起去來進止有",
    "T36n1736_019:0147b20": "所施作。於一切時常念方便。隨順觀察久",
    "T36n1736_019:0147b21": "習淳熟。其心得住。以心住故漸漸猛利。隨",
    "T36n1736_019:0147b22": "順得入真如三昧。釋曰。上皆論文。止中則",
    "T36n1736_019:0147b23": "知無相不生不滅。觀中常念方便及分別",
    "T36n1736_019:0147b24": "因緣生滅。明是止順於理觀順於事。又論",
    "T36n1736_019:0147b25": "下文云。復次若人唯修於止。則心沈沒。或",
    "T36n1736_019:0147b26": "起懈怠不樂眾善遠離大悲。是故修觀。",
    "T36n1736_019:0147b27": "修習觀者當觀一切世間有為之法。無得",
    "T36n1736_019:0147b28": "久停須臾變壞。一切心行念念生滅。以是故",
    "T36n1736_019:0147b29": "苦等。釋曰。上亦多就事明觀。又下論云。唯",
    "T36n1736_019:0147c01": "除坐時專念於止。若餘一切。悉當觀察應",
    "T36n1736_019:0147c02": "作不應作止觀俱行。所謂雖念諸法自性不",
    "T36n1736_019:0147c03": "生。而復即念因緣和合善惡之業苦樂等報。",
    "T36n1736_019:0147c04": "不失不壞。雖念因緣善惡業報。而亦即念",
    "T36n1736_019:0147c05": "性不可得。釋曰。此之雙行。亦明念自性不",
    "T36n1736_019:0147c06": "生是止。念因緣和合是觀。故疏出論意云",
    "T36n1736_019:0147c07": "真理寂寥。與止寂相順。俗諦流動。與觀照相",
    "T36n1736_019:0147c08": "順。而上云等。等取瑜伽七十七中。亦說禪",
    "T36n1736_019:0147c09": "定有於三品。一奢摩他品。二毘鉢舍那品。",
    "T36n1736_019:0147c10": "三雙運品。大旨與起信多同。故致等言。疏。",
    "T36n1736_019:0147c11": "未盡其源下。辯順違。文雖順論。不知諸",
    "T36n1736_019:0147c12": "論。且約一相。便將寂照敵對真俗故。是有",
    "T36n1736_019:0147c13": "乖疏。以令照真不得名照。照俗之時不得即",
    "T36n1736_019:0147c14": "寂故者。出其有乖所以。由以寂對真故。單",
    "T36n1736_019:0147c15": "照真時無照。以照對俗故。單觀俗時無",
    "T36n1736_019:0147c16": "寂。故統收經論中意。或以理觀對於事止。",
    "T36n1736_019:0147c17": "謂契理止妄是也。或事觀對於理寂。謂無",
    "T36n1736_019:0147c18": "念知境是也。或事觀對於事寂。謂觀於一",
    "T36n1736_019:0147c19": "境心不動搖是也。或理觀對於理寂。忘心",
    "T36n1736_019:0147c20": "照極是也。略舉其四。廣如賢首品。此由約",
    "T36n1736_019:0147c21": "單觀。若約雙融事理。如下疏文。若依古釋。",
    "T36n1736_019:0147c22": "則全無事止。亦無理觀。云何更得三觀一",
    "T36n1736_019:0147c23": "心三止齊運。若云約真則境智無二。約俗",
    "T36n1736_019:0147c24": "則境智非一。斯則有理。而其結云境則空",
    "T36n1736_019:0147c25": "有無二智則寂照雙融。明知。還融前照事",
    "T36n1736_019:0147c26": "之觀契理之寂耳。更請細詳。疏。今正釋者",
    "T36n1736_019:0147c27": "下。第三申今正義。於中四。初約證理。以",
    "T36n1736_019:0147c28": "釋境智非一異義。二約照俗以明。三雙融",
    "T36n1736_019:0147c29": "事理以釋。四約三觀圓融以釋。今初。即肇",
    "T36n1736_019:0148a01": "公般若無知論中之意而便以疏間而釋之。",
    "T36n1736_019:0148a02": "彼論先有難云。聖智之無。感智之無。俱無生",
    "T36n1736_019:0148a03": "滅。何以異之耶。答曰。聖智之無者無知。惑",
    "T36n1736_019:0148a04": "智之無者知無。其無雖同。所以無者異也。",
    "T36n1736_019:0148a05": "何者夫聖心虛寂無知可無。可曰無知。非",
    "T36n1736_019:0148a06": "謂知無。惑智有知故有知可無。可謂知",
    "T36n1736_019:0148a07": "無。非曰無知也。無知即般若之無也。知無",
    "T36n1736_019:0148a08": "則真諦之無也。是以般若之與真諦。言用",
    "T36n1736_019:0148a09": "則同而異。言寂則異而同。同故無心於彼",
    "T36n1736_019:0148a10": "此異故不失於照功。是以辯同者同於異。",
    "T36n1736_019:0148a11": "辯異者異於同。斯則不可得而異。不可得而",
    "T36n1736_019:0148a12": "同也。何者內有獨鑒之明。外有萬法之實。",
    "T36n1736_019:0148a13": "萬法雖實。然非照不得。內外相與以成其",
    "T36n1736_019:0148a14": "照功。此則聖所不能同用也。內雖照而無",
    "T36n1736_019:0148a15": "知。外雖實而無相。內外寂然相與俱無。此則",
    "T36n1736_019:0148a16": "聖所不能異寂也。是以經云諸法不異者。",
    "T36n1736_019:0148a17": "豈曰續鳧截鶴。夷岳盈壑。然後無異哉。",
    "T36n1736_019:0148a18": "誠以不異於異故。雖異而不異耳。故經",
    "T36n1736_019:0148a19": "云。甚奇世尊於無異法中而說諸法異。又",
    "T36n1736_019:0148a20": "云。般若與諸法亦不一相亦不異相。信矣。",
    "T36n1736_019:0148a21": "釋曰。但觀上來所引論文。則疏之中自分",
    "T36n1736_019:0148a22": "主客。但觀疏文中間釋論。則論旨趣居然可",
    "T36n1736_019:0148a23": "知。疏。若約照俗下。二約照事可知。疏。若約",
    "T36n1736_019:0148a24": "融真俗下。三約雙融。所以辯此者。自有二",
    "T36n1736_019:0148a25": "意。一者古德自科入法界藏云。一證理法",
    "T36n1736_019:0148a26": "故。於止義唯就理明。今此別明事理無礙。",
    "T36n1736_019:0148a27": "二者即所證理。是即事之理。不遮雙融。但",
    "T36n1736_019:0148a28": "上雙融。唯取權智對於真止故為非耳。",
    "T36n1736_019:0148a29": "故今不要以止對真。而智自有權實雙融。",
    "T36n1736_019:0148b01": "對真俗雙融。以與昔別。況云而不失止。則",
    "T36n1736_019:0148b02": "二智之上自有二止。權智之上有隨緣止。實",
    "T36n1736_019:0148b03": "智之上有體真止。二止亦融對上二智。即止",
    "T36n1736_019:0148b04": "觀雙融。若融智境方為一味。疏。若約三觀",
    "T36n1736_019:0148b05": "下。第四約三觀說。謂空觀假觀中道觀。在",
    "T36n1736_019:0148b06": "心則空假中一心。對境無諦有諦中道第一",
    "T36n1736_019:0148b07": "義諦。三諦之境三觀自有三止。空觀有體真",
    "T36n1736_019:0148b08": "止假觀有隨緣止。中觀有離二邊分別止。",
    "T36n1736_019:0148b09": "三止三觀六法。一時以契一諦。三諦之境。境",
    "T36n1736_019:0148b10": "智一味。則有九法皆成一味。更有異門等",
    "T36n1736_019:0148b11": "並如下說。疏。總有十種廣如彼說者。即第四",
    "T36n1736_019:0148b12": "十七經末云。佛子。諸佛世尊有十種無礙解",
    "T36n1736_019:0148b13": "脫。何等為十。所謂一切諸佛能於一塵現",
    "T36n1736_019:0148b14": "不可說不可說諸佛出興於世。二一切諸佛",
    "T36n1736_019:0148b15": "能於一塵現不可說不可說諸佛轉淨法輪。",
    "T36n1736_019:0148b16": "三眾生受化調伏。四諸佛國土。五菩薩受記。",
    "T36n1736_019:0148b17": "六現去來今一切諸佛。七現去來今一切世",
    "T36n1736_019:0148b18": "界種。八現去來今一切神通。九現去來今一",
    "T36n1736_019:0148b19": "切眾生。十現去來今一切佛事。十句之首皆",
    "T36n1736_019:0148b20": "有一切諸佛。能於一塵等言。前五句下。皆有",
    "T36n1736_019:0148b21": "不可說不可說言。同初二門也。疏。然有引",
    "T36n1736_019:0148b22": "梵本下。因釋此句。便彈古人有無益之文。",
    "T36n1736_019:0148b23": "意云。如不獲已須引梵文。若無異轍何",
    "T36n1736_019:0148b24": "要繁引。因示體式。言譯梵為唐誠乃不易",
    "T36n1736_019:0148b25": "者。案道安法師云。譯梵為秦有五失本三",
    "T36n1736_019:0148b26": "種不易。即叡公摩訶般若經序所明。言五失",
    "T36n1736_019:0148b27": "本者。一梵語盡倒而使從秦。一失本也。二",
    "T36n1736_019:0148b28": "梵經尚質。此方好文。傳可眾心非文不合。",
    "T36n1736_019:0148b29": "二失本也。三梵經委悉至於歎詠叮嚀反覆。",
    "T36n1736_019:0148c01": "或三或四不嫌其繁。而今裁斥。三失本也。",
    "T36n1736_019:0148c02": "四梵有義說正似亂辭。尋說向語。文無以",
    "T36n1736_019:0148c03": "異。或千或百刈而不存。四失本也。五事已",
    "T36n1736_019:0148c04": "全成將更傍及。反謄前辭已。乃復今說。而",
    "T36n1736_019:0148c05": "悉除之此。五失本也。又三種不易。何者。然",
    "T36n1736_019:0148c06": "般若逕三達之心。覆面所演。聖必因時。時",
    "T36n1736_019:0148c07": "俗有險易。而刪古雅以適今時。一不易也。",
    "T36n1736_019:0148c08": "愚智天隔聖人叵階。乃欲以千載之上微言",
    "T36n1736_019:0148c09": "傳合百王之下末俗。二不易也。阿難出經",
    "T36n1736_019:0148c10": "去佛未久。尊者大迦葉令五百六通迭察迭",
    "T36n1736_019:0148c11": "書。今雖千年而以近意裁量。彼阿羅漢乃",
    "T36n1736_019:0148c12": "競競若此。此生死人而平平若此。豈將不",
    "T36n1736_019:0148c13": "知法者勇乎斯。三不易也。涉茲五失本逮",
    "T36n1736_019:0148c14": "三不易譯梵為秦詎可不慎乎。今用此意。",
    "T36n1736_019:0148c15": "故云誠乃不易。疏。苟文小左右下。示譯方",
    "T36n1736_019:0148c16": "軌。先二句總令取意。即什公意。叡公摩訶般",
    "T36n1736_019:0148c17": "若波羅蜜經序云。執筆之次。三惟亡師五",
    "T36n1736_019:0148c18": "失三不易之誨。惕焉若厲。憂懼盈懷。雖復",
    "T36n1736_019:0148c19": "履薄臨深未足喻也。辛冀宗匠通鑑。文雖",
    "T36n1736_019:0148c20": "左右而旨不違中。遂謹受案譯敢當此任。",
    "T36n1736_019:0148c21": "故會意譯經秦朝羅什為最。若敵對翻譯。大",
    "T36n1736_019:0148c22": "唐三藏稱能。疏。若理不可通下。別示方軌。",
    "T36n1736_019:0148c23": "如下萬字非字虛空無形。引梵以正斯引得",
    "T36n1736_019:0148c24": "矣。譯人意近則會之以晉經者。如今經云。",
    "T36n1736_019:0148c25": "以是發心當得佛故。引晉經云。以是發心",
    "T36n1736_019:0148c26": "即是佛故。譯人意謂即佛。恐濫果佛。故云",
    "T36n1736_019:0148c27": "當得。若爾上云初發心時便成正覺。何異",
    "T36n1736_019:0148c28": "即佛。況下復云即得如來一身無量身等。",
    "T36n1736_019:0148c29": "豈唯當成為是。是知即佛。約圓融門。當成",
    "T36n1736_019:0149a01": "但是行布之意。今以行布釋於圓融。故言",
    "T36n1736_019:0149a02": "意近。須引晉經以成正理。又如出現品菩",
    "T36n1736_019:0149a03": "提章云。於一切義無所觀察。但得寂義。故",
    "T36n1736_019:0149a04": "引晉經。解一切義。則止觀具矣。如是等文",
    "T36n1736_019:0149a05": "其類多矣。許可引斥。今此文中廣引梵本。言",
    "T36n1736_019:0149a06": "異意同故成繁長。疏。大乘同性經說等者。經",
    "T36n1736_019:0149a07": "云。一甚深難知廣明地。二清淨身分威嚴不",
    "T36n1736_019:0149a08": "思議明德地。三善明月幢實相海藏地。四精",
    "T36n1736_019:0149a09": "妙金光功德神通智德地。五火輪威藏明德",
    "T36n1736_019:0149a10": "地。六虛空內清淨無垢焰光開相地。七廣勝",
    "T36n1736_019:0149a11": "法界藏明界地。八最勝普覺智藏能淨無垢",
    "T36n1736_019:0149a12": "遍無礙智通地。九無邊億莊嚴迴向照明地。",
    "T36n1736_019:0149a13": "十毘盧遮那藏海智地。釋曰。此上十地同是",
    "T36n1736_019:0149a14": "佛地。約用成別。廣有其相。具如彼經。疏。轉",
    "T36n1736_019:0149a15": "不退法輪。不退有四等者。此有兩種四不退",
    "T36n1736_019:0149a16": "義。前義即十地論。一向約利他大用而說。",
    "T36n1736_019:0149a17": "後四不退如常所辯信謂十信。已滿十千劫",
    "T36n1736_019:0149a18": "故。亦是第六不退心也。位即十住。第七不退",
    "T36n1736_019:0149a19": "住。不退墮聲聞辟支佛地。故名位不退。證",
    "T36n1736_019:0149a20": "謂初地。已證真如已得不退念。即八地已",
    "T36n1736_019:0149a21": "上。念念入法流。心心趣寂滅。故得不退。疏。",
    "T36n1736_019:0149a22": "無德而稱也菩薩之德焉者。此借論語泰伯",
    "T36n1736_019:0149a23": "篇言。子曰。泰伯其可謂至德也已矣。三以",
    "T36n1736_019:0149a24": "天下讓民無德而稱焉。意云。德既至深。故",
    "T36n1736_019:0149a25": "不能稱歎也。謂泰伯即武王伯祖。文王之伯。",
    "T36n1736_019:0149a26": "弟名季歷。即文王之父。合當泰伯長子承嫡。",
    "T36n1736_019:0149a27": "知弟季歷必生聖子讓而不受。託採藥於",
    "T36n1736_019:0149a28": "吳故為至德。第二異生眾。疏。一那羅延者。",
    "T36n1736_019:0149a29": "此云堅固。見佛妙色等者。取下得法以釋此",
    "T36n1736_019:0149b01": "名。下經云。妙色那羅延執金剛神。得見如",
    "T36n1736_019:0149b02": "來示現無邊色相身解脫門。偈云。汝應觀",
    "T36n1736_019:0149b03": "法王。法王法如是。色相無有邊。普現於世",
    "T36n1736_019:0149b04": "間。疏。二見佛身毛猶如日輪等者。故下經",
    "T36n1736_019:0149b05": "云。日輪速疾幢執金剛神。得佛身一一毛孔。",
    "T36n1736_019:0149b06": "如日輪現種種光明雲解脫門。偈云。佛身",
    "T36n1736_019:0149b07": "一一毛。光網不思議。譬如淨日輪。普照十",
    "T36n1736_019:0149b08": "方國。舉此為例。下皆準之。欲具釋者。但",
    "T36n1736_019:0149b09": "看下經名義俱了。餘三十八眾例此可知。",
    "T36n1736_019:0149b10": "疏。眾即同生同名者。謂左右肩童子。疏。第",
    "T36n1736_019:0149b11": "十一主河神。即河伯之流者。外典說為河伯",
    "T36n1736_019:0149b12": "故。莊子秋水篇云。秋水時至百川灌河。涇流",
    "T36n1736_019:0149b13": "之大。雨涘渚涯之間。不辯牛馬言其廣也。",
    "T36n1736_019:0149b14": "於是焉河伯欣然自喜。以天下之美為盡",
    "T36n1736_019:0149b15": "在己。順流而東行至於北海。東面而視不",
    "T36n1736_019:0149b16": "見水端。於是焉河伯始旋其面目。望洋向",
    "T36n1736_019:0149b17": "若而歎曰。野語之曰。聞道百謂萬分之一。",
    "T36n1736_019:0149b18": "以為莫己若者。我之謂也。釋曰。向若者。即",
    "T36n1736_019:0149b19": "海神名也。如下引之。皆此章具今但取名",
    "T36n1736_019:0149b20": "河伯亦名馮夷。故洛神賦。云馮夷鳴鼓如",
    "T36n1736_019:0149b21": "媧清歌。疏。即東方青帝等類者。此主五方",
    "T36n1736_019:0149b22": "有五帝。東方甲乙木。其色青故。東方為青",
    "T36n1736_019:0149b23": "帝。南方丙丁火。其色赤為赤帝。西方庚辛",
    "T36n1736_019:0149b24": "金。其色白為白帝。北方壬癸水。其色黑為",
    "T36n1736_019:0149b25": "黑帝。中央戊己土。其色黃為黃帝。若十二神。",
    "T36n1736_019:0149b26": "即一方有三故。故成十二。大集經說十二",
    "T36n1736_019:0149b27": "獸。皆是大菩薩示迹為之。廣如彼說。疏。阿",
    "T36n1736_019:0149b28": "毘曇亦鬼趣攝者。若依雜心第八修多羅品。",
    "T36n1736_019:0149b29": "亦畜生趣攝。有言阿修羅與天同趣。是故說",
    "T36n1736_019:0149c01": "言汝先是天。問若然何不見天帝耶。答諂",
    "T36n1736_019:0149c02": "曲所覆故。有說是大力餓鬼。天趣不攝故。",
    "T36n1736_019:0149c03": "問若爾。釋天云何與相習近耶。答天貪色故。",
    "T36n1736_019:0149c04": "勝負多故。鳩槃茶勒叉亦餓鬼趣攝。緊那羅",
    "T36n1736_019:0149c05": "毘舍遮醯魯娑迦闍羅頗來羅。皆畜生趣攝。",
    "T36n1736_019:0149c06": "上皆論文。因便引來。疏化食四生者。化最勝",
    "T36n1736_019:0149c07": "故。則濕生鳥。食濕胎卵三生龍。胎生鳥食",
    "T36n1736_019:0149c08": "胎卵二生龍。卵生鳥唯食卵生龍。然劣不能",
    "T36n1736_019:0149c09": "食勝。若有食者其鳥即死。而可食者。日食",
    "T36n1736_019:0149c10": "一龍王五百小龍。繞四天下周而復始。次第",
    "T36n1736_019:0149c11": "取食。其鳥命將盡時至海取龍。為龍吐毒",
    "T36n1736_019:0149c12": "復不能食。飢火所繞聳翅入海。直下至風",
    "T36n1736_019:0149c13": "輪際。為風所吹還復却上。如是七返無處",
    "T36n1736_019:0149c14": "停足。逐至金剛山頂命終。以食龍故其身",
    "T36n1736_019:0149c15": "毒氣發火自燒。難陀龍王恐燒寶山。降雨",
    "T36n1736_019:0149c16": "滅火滴如車軸。其身肉消散唯有心在。大",
    "T36n1736_019:0149c17": "如人髀紺瑠璃色。輪王得之用為珠寶。帝",
    "T36n1736_019:0149c18": "釋得之為髻中珠。疏略不言。疏。亦表菩薩",
    "T36n1736_019:0149c19": "攝生下。約表以釋。引文云乃至者。彼經具。",
    "T36n1736_019:0149c20": "云菩薩迦樓羅。如意為堅足。方便勇猛翅。",
    "T36n1736_019:0149c21": "慈悲明淨眼。住一切智樹。觀三有。大海。搏",
    "T36n1736_019:0149c22": "撮天人龍。安置涅槃岸。疏。而龍受三歸者。",
    "T36n1736_019:0149c23": "菩薩處胎經。佛自說。昔為金翅鳥七寶宮殿",
    "T36n1736_019:0149c24": "等。時乃入海求龍為食。時彼海中有化生",
    "T36n1736_019:0149c25": "龍龍子。八日十四日十五日受如來齋八禁",
    "T36n1736_019:0149c26": "戒法。時鳥銜得龍出海。金翅鳥法。若食龍",
    "T36n1736_019:0149c27": "時先從尾吞。求尾不得已經日夜。明日龍",
    "T36n1736_019:0149c28": "出尾示金翅鳥云。化生龍者我身是也。我",
    "T36n1736_019:0149c29": "若不持八關齋法者。汝可食我。我奉齊",
    "T36n1736_019:0150a01": "戒。汝屈滅我。故金翅聞已。悔過自責云。佛",
    "T36n1736_019:0150a02": "之威神甚深難量。請龍入宮龍即隨入。乃請",
    "T36n1736_019:0150a03": "龍受八戒。疏。又出現云。取善根熟眾生等",
    "T36n1736_019:0150a04": "者。即彼如來行中金翅闢海喻。喻如來無",
    "T36n1736_019:0150a05": "礙行。經云佛子。譬如金翅鳥王飛行虛空",
    "T36n1736_019:0150a06": "回翔不去。以清淨眼觀察海內諸龍宮殿。",
    "T36n1736_019:0150a07": "奮勇猛力以左右兩翅。鼓揚海水悉令兩",
    "T36n1736_019:0150a08": "闢。知龍男女命將盡者。而摶取之。如來應",
    "T36n1736_019:0150a09": "正等覺金翅鳥王。亦復如是。住無礙行以",
    "T36n1736_019:0150a10": "淨佛眼。觀察法界諸宮殿中。一切眾生若曾",
    "T36n1736_019:0150a11": "種善根已成熟者。如來奮勇猛十力。以止",
    "T36n1736_019:0150a12": "觀兩翅。鼓揚生死大愛海水。使其兩闢而",
    "T36n1736_019:0150a13": "撮取之。置佛法中令斷一切妄想戲論。安",
    "T36n1736_019:0150a14": "住如來無分別無礙行。釋曰。觀前經文。自",
    "T36n1736_019:0150a15": "知廣略。下釋救攝。引出現品亦是此文。疏。",
    "T36n1736_019:0150a16": "亦云歌神。即唐三藏譯。疏。亦令愛見羅剎不",
    "T36n1736_019:0150a17": "害法身慧命者。涅槃十一。浮囊喻中羅剎乞",
    "T36n1736_019:0150a18": "浮囊。合以愛見羅剎。謂一切眾生或因貪愛",
    "T36n1736_019:0150a19": "煩惱破戒。如有人明信因果正見在懷。但",
    "T36n1736_019:0150a20": "為惑纏遂破禁戒。名愛羅剎。二者以見不",
    "T36n1736_019:0150a21": "正。撥無因果起諸邪見斷常等見。便破禁",
    "T36n1736_019:0150a22": "戒。謂破無罪名見羅剎。但彼令破戒。此",
    "T36n1736_019:0150a23": "害慧命。以之為異羅剎義同。疏。須彌藏經",
    "T36n1736_019:0150a24": "等者。有兩卷。此即下卷。功德天自敘云。我",
    "T36n1736_019:0150a25": "與世尊往昔於因陀羅幢相王佛所。同時",
    "T36n1736_019:0150a26": "發誓願。今願悉滿心意滿足。是故如來出現",
    "T36n1736_019:0150a27": "於世。我今得住功德之處。我今雖復住功",
    "T36n1736_019:0150a28": "德處。猶未圓滿昔本誓願。何以故。此處多",
    "T36n1736_019:0150a29": "有象龍。下即義引。謂諸惡龍惱害眾生請",
    "T36n1736_019:0150b01": "佛除滅。佛告須彌藏龍仙菩薩云。汝於往昔",
    "T36n1736_019:0150b02": "然燈佛所。為化諸龍起大勇猛。今四生龍。",
    "T36n1736_019:0150b03": "有於惡毒氣毒見毒觸毒齧毒貪瞋癡毒。云",
    "T36n1736_019:0150b04": "何當令如法除滅。彼菩薩答我。入其窟入",
    "T36n1736_019:0150b05": "深三昧。彼當降伏。廣說竟云。我從阿僧祇",
    "T36n1736_019:0150b06": "劫勇猛精進。故能教化一切眾生。此諸龍王",
    "T36n1736_019:0150b07": "於大乘法精進修行。謂此善住龍王為一切",
    "T36n1736_019:0150b08": "象形龍主。此難陀龍王為一切蛇形龍主。此",
    "T36n1736_019:0150b09": "阿耨達龍王為一切馬形龍主。此婆樓那龍",
    "T36n1736_019:0150b10": "王為一切魚形龍主。此摩那蘇婆帝龍王為",
    "T36n1736_019:0150b11": "一切蝦蟇形龍主。如是等諸大龍王。能與眾",
    "T36n1736_019:0150b12": "生作諸衰惱。自餘諸龍。自力不堪作上衰",
    "T36n1736_019:0150b13": "患。此五大龍安住大乘有大威德。是大龍",
    "T36n1736_019:0150b14": "王各各佛前率諸眷屬。不令起作如上災",
    "T36n1736_019:0150b15": "禍。於佛法僧三寶種性。久住於世不令",
    "T36n1736_019:0150b16": "速滅。疏。德中雲行雨施者。語出周易乾卦。",
    "T36n1736_019:0150b17": "彖曰。大哉乾元萬物資始乃統天。雲行雨",
    "T36n1736_019:0150b18": "施品物流形。大明終始六位時成。時乘六",
    "T36n1736_019:0150b19": "龍以御天。乾道變化各正性命。保合大和",
    "T36n1736_019:0150b20": "乃利貞。首出庶物萬國咸寧。釋曰。乾為龍",
    "T36n1736_019:0150b21": "也。六爻皆龍。今釋於龍宜取乾德。況雲行",
    "T36n1736_019:0150b22": "雨施。疏。餘如音義者。前後不多引音義。以",
    "T36n1736_019:0150b23": "鳩槃茶此譯為陰囊。其狀稍隈故。指在音",
    "T36n1736_019:0150b24": "義耳。舊云冬苽鬼。亦以狀翻。疏。然諸天壽",
    "T36n1736_019:0150b25": "之長短等者。俱舍世界品云。人間五十年。",
    "T36n1736_019:0150b26": "下天一晝夜。乘斯壽五百。上五倍倍增。色",
    "T36n1736_019:0150b27": "無晝夜殊。劫數等身量。無色初二萬。後後",
    "T36n1736_019:0150b28": "二二增。言身量者。頌云。欲天俱盧舍。四分",
    "T36n1736_019:0150b29": "一一增。色天踰[跳兆+善]那。初四增半半。此上增倍",
    "T36n1736_019:0150c01": "倍。唯無雲減三。釋曰。俱盧舍即二里。踰[跳兆+善]",
    "T36n1736_019:0150c02": "那即十六里。以八俱盧舍為一踰[跳兆+善]那故。",
    "T36n1736_019:0150c03": "則四天王天身長半里。至第六天身長三",
    "T36n1736_019:0150c04": "里。以半里半里增故。有引三法度經云忉",
    "T36n1736_019:0150c05": "利天身長一由旬。衣二由旬。廣一由旬者。",
    "T36n1736_019:0150c06": "以彼誤譯里為由旬。不知彼失故妄引耳。",
    "T36n1736_019:0150c07": "四天王天半里。忉利天則一里。餘可例知。",
    "T36n1736_019:0150c08": "上云劫數等身量者。色界梵眾天身長半由",
    "T36n1736_019:0150c09": "旬。則人壽半劫。餘可例知。云初四增半半",
    "T36n1736_019:0150c10": "者。二梵輔天則一由旬。三大梵則一由旬",
    "T36n1736_019:0150c11": "半。四少光則二由旬。此上諸天皆倍倍增。",
    "T36n1736_019:0150c12": "唯無雲天減三由旬。所以減者。略出一意。",
    "T36n1736_019:0150c13": "唯無量光天四由旬。光音則八。少淨十六。",
    "T36n1736_019:0150c14": "無量淨三十二。遍淨六十四。至無雲天合",
    "T36n1736_019:0150c15": "有一百二十八。減却三由旬。有一百二十",
    "T36n1736_019:0150c16": "五。此上七天倍倍增之。至色究竟天欲",
    "T36n1736_019:0150c17": "成一萬六千劫。故則身長一萬六千由旬。又",
    "T36n1736_019:0150c18": "云。少光上下天。大全半為劫。謂少光已上",
    "T36n1736_019:0150c19": "大全為劫。謂八十中劫為一劫也。自下諸",
    "T36n1736_019:0150c20": "天大半為劫。即四十中劫為一劫也。言中",
    "T36n1736_019:0150c21": "劫者。即一增一減劫也。言衣服輕重者。四",
    "T36n1736_019:0150c22": "天王衣十二銖。忉利六銖。夜摩三銖。兜率一",
    "T36n1736_019:0150c23": "銖半。化樂一銖。他化半銖。上皆減半也。言",
    "T36n1736_019:0150c24": "宮殿等殊者。月天。長阿含云。其城正方一千",
    "T36n1736_019:0150c25": "九百六十里。高下亦爾。有分為二。一分真",
    "T36n1736_019:0150c26": "金。一分瑠璃。王座二十里。遙看似圓。而實",
    "T36n1736_019:0150c27": "正方。日天同此。但量加半由旬。三十三天",
    "T36n1736_019:0150c28": "中宮名善現。周萬踰[跳兆+善]那。高一半。金城雜",
    "T36n1736_019:0150c29": "飾。其地柔軟。中有殊勝殿。周千踰[跳兆+善]那。此",
    "T36n1736_019:0151a01": "上諸天皆倍倍勝。可以意得。今但略消名",
    "T36n1736_019:0151a02": "意。故指廣在餘。疏。又日以陽德月以陰靈。",
    "T36n1736_019:0151a03": "即文選月賦中言。疏。更有異釋如音義者。彼",
    "T36n1736_019:0151a04": "云釋迦。正云鑠迦羅。此云帝也。因陀羅。此",
    "T36n1736_019:0151a05": "云主也。古來釋同佛釋種族。望之稱謬之",
    "T36n1736_019:0151a06": "深矣。又楞伽大雲疏云。天帝名有一百八。今",
    "T36n1736_019:0151a07": "略舉三。一因陀羅。此云尊重。三十三天共",
    "T36n1736_019:0151a08": "尊重故。二云釋迦。此云勇猛。威德勇猛勝",
    "T36n1736_019:0151a09": "諸天故。三名不蘭陀。此云降伏。以能降伏",
    "T36n1736_019:0151a10": "阿修羅故。疏。猶懼修羅之敵者。修羅嫉天",
    "T36n1736_019:0151a11": "有甘露味。諸天求修羅之女色。因起諍競。",
    "T36n1736_019:0151a12": "廣有因緣。疏。若修善者。即下正法念經說。",
    "T36n1736_019:0151a13": "帝釋知修羅欲求。遽遣天使。令觀閻浮之",
    "T36n1736_019:0151a14": "人。為修善多為作惡多。若修善多知戰必",
    "T36n1736_019:0151a15": "勝。故生歡喜。若為惡者多。不孝父母不",
    "T36n1736_019:0151a16": "敬三寶。則生憂悴知戰不勝。今言減少",
    "T36n1736_019:0151a17": "者。兼辯餘時。為惡必墮三塗故。人天減少。",
    "T36n1736_019:0151a18": "疏。況受佛付囑者。則淨名大品等。皆屬天",
    "T36n1736_019:0151a19": "帝。疏大權應為者。小乘中說是須陀洹。若準",
    "T36n1736_019:0151a20": "此經。例是大權菩薩疏。至如下。引事證成。",
    "T36n1736_019:0151a21": "堅常啼之心。大品般若施雪山之偈。即涅槃",
    "T36n1736_019:0151a22": "十三。成尸毘大行。即方便報恩經。破盧志巨",
    "T36n1736_019:0151a23": "慳。即盧志長者經。談般若等者。大品廣說。揚",
    "T36n1736_019:0151a24": "大教等者。淨名大品等。其類非一。恐厭文",
    "T36n1736_019:0151a25": "繫。不能具出。",
    "T36n1736_019:0151a26": "大方廣佛華嚴經隨疏演義鈔卷第十九"
}