{
    "X36n0659_001:0316b06": " 新刻涅槃會疏序",
    "X36n0659_001:0316b08": "涅槃一經。實法王之顧命。慈父之遺囑。為臣為子。理",
    "X36n0659_001:0316b09": "合循奉。其在上代也。講宣甚盛。名匠繼出。立為涅槃",
    "X36n0659_001:0316b10": "宗。河西光宅等各有製述。及唐之中葉其宗寖微。而",
    "X36n0659_001:0316b11": "諸師章疏亦追代湮沒。殆靡有孑遺。獨巋存于今",
    "X36n0659_001:0316b12": "者。我章安大師之疏而已。意其必深契佛意。為諸佛",
    "X36n0659_001:0316b13": "護念耶。抑復八障五難磨而不磷。精誠之所貫。魔外",
    "X36n0659_001:0316b14": "無能遏絕者歟。涅槃命脈賴係是一疏。不啻九鼎一",
    "X36n0659_001:0316b15": "絲之懼。苟為雲仍者。宜應謁心致力愛重護持也。但",
    "X36n0659_001:0316b16": "恨從來經疏各行。艱於照對。明萬曆中有僧圓澄始",
    "X36n0659_001:0316b17": "分會。以便學者。其志則佳矣。然擅事筆削。攙以私語。",
    "X36n0659_001:0316b18": "涇渭混淆。疑誤後進者不少。牧女添水。對面忤經。將",
    "X36n0659_001:0316b19": "恐其福不補其失焉。守篤純公慨然有雪冤之志。遂",
    "X36n0659_001:0316b20": "取藏中單疏。直會入經文。不敢增損一字。使人披雲",
    "X36n0659_001:0316b21": "霧而見天日。不亦快乎。因號為涅槃新會疏。公沒後",
    "X36n0659_001:0316b22": "大心緇流戮力鎸版弘通。頃者梓事告竣。乃齎一本",
    "X36n0659_001:0316b23": "謁余求序。余撫卷嘆曰。嗚呼此亦諸佛護念精誠不",
    "X36n0659_001:0316b24": "磨之使然耶。乃佛祖假手純公其人而襄事者非耶。",
    "X36n0659_001:0316c01": "不然。其袪蔽反正。何如斯之速且著也。則純公之真",
    "X36n0659_001:0316c02": "為忠臣孝子也。亦可以驗矣。我豈得不毗贊稱揚而",
    "X36n0659_001:0316c03": "樂預順孫之列乎。遂序附之。",
    "X36n0659_001:0316c04": "天明六年龍次丙午八月",
    "X36n0659_001:0316c05": "前天台座主准三后一品親王公遵撰",
    "X36n0659_001:0316c09": "新刻夾科大涅槃經會疏凡例",
    "X36n0659_001:0316c10": "會刻之舉。務在使學者省參考之勞直見經旨矣。",
    "X36n0659_001:0316c11": "鑽搖既善。醍醐可獲焉。嚮有圓澄會疏。專貴貫通。",
    "X36n0659_001:0316c12": "苟要適時。而錯綜添削。損傷實多。且由首列兩祖",
    "X36n0659_001:0316c13": "之名諱。至令無識之徒。或有誤認此為真不。復閱",
    "X36n0659_001:0316c14": "全疏者其害豈小小哉。余深痛之。欲改會者久矣。",
    "X36n0659_001:0316c15": "頃日復遭諸賢勸獎。於是乎敢從事于斯也。其式",
    "X36n0659_001:0316c16": "不敢以己意輒出入一字。庶乎以袪偽妄。歸於真",
    "X36n0659_001:0316c17": "正矣。",
    "X36n0659_001:0316c18": "首題所標南本大般涅槃經會疏者。乃余之所置",
    "X36n0659_001:0316c19": "也。南本正是所釋。簡非未治會疏。即隨科分章。以",
    "X36n0659_001:0316c20": "疏會入經文也。",
    "X36n0659_001:0316c21": "凡原本經三十六卷。疏一十五卷。今之會疏亦三",
    "X36n0659_001:0316c22": "十六卷成。葢調卷雖互有盈縮。初以疏從經卷次。",
    "X36n0659_001:0316c23": "所以無增減也。而疏題表軸。不敢失其處矣。",
    "X36n0659_001:0316c24": "凡昂一字者經文。低一字者疏文也。而句之逗之。",
    "X36n0659_001:0317a01": "傍施教讀。或閒圈發。以便幼學焉。",
    "X36n0659_001:0317a02": "凡所會經文。一依宋刻。但文字舛差章句錯置等",
    "X36n0659_001:0317a03": "諸可疑者。讎對明本高麗本等。悉標格上。以充研",
    "X36n0659_001:0317a04": "詳或今所會之經。其字與疏之所牒異。而有他本",
    "X36n0659_001:0317a05": "與疏牒同者。則縱復無異義。亦標出之。以使識古",
    "X36n0659_001:0317a06": "今之異同也。",
    "X36n0659_001:0317a07": "凡本邦流布疏本有其二版。一寬文中坊刻者。一",
    "X36n0659_001:0317a08": "則活字版也。其坊刻本雖稍有誤脫。大體勝於宋",
    "X36n0659_001:0317a09": "明本矣。今依之為體格。而其誤脫者。據宋明本。或",
    "X36n0659_001:0317a10": "比活版。參考補治。乃成一善本。且如第一卷。治者",
    "X36n0659_001:0317a11": "名之下剩一述字。宋明無之為正。乃依而刪之。第",
    "X36n0659_001:0317a12": "三十六卷末。從經教訖疏盡四十三字。彼具而此",
    "X36n0659_001:0317a13": "闕。則據而補之等。其他涉于兩可者。例標格上。以",
    "X36n0659_001:0317a14": "備考閱。",
    "X36n0659_001:0317a15": "凡經疏原本字體正俗相半。今多改從正。而如經",
    "X36n0659_001:0317a16": "中棱嚴傎倒淫欲等。則故仍存其字焉。",
    "X36n0659_001:0317a17": "凡疏之文。或前段文尾與行俱盡。無復餘地。連接",
    "X36n0659_001:0317a18": "次章科首。乍見難別。今以﹂斷之。令起盡宛然。",
    "X36n0659_001:0317a19": "凡疏分科於前。而後有牒科釋者。又有直釋者。遠",
    "X36n0659_001:0317a20": "近脈絡。卒難照應。今悉造科系繫於句首。以俾不",
    "X36n0659_001:0317a21": "泣岐略。",
    "X36n0659_001:0317a22": "凡疏中有空科無經文者。又有兩科節一文者。理",
    "X36n0659_001:0317a23": "必不應。虗張重施而有此者。葢當時既有異本。文",
    "X36n0659_001:0317a24": "之闕具不同。此亦得非後來寫脫乎。如高麗本。句",
    "X36n0659_001:0317b01": "體頗婉。而又其字與疏所牒合者多矣。則章安所",
    "X36n0659_001:0317b02": "覽之經。今時儼在。亦不可知焉。然其經本孤山既",
    "X36n0659_001:0317b03": "不得見。今撿多本。竟無合者。且準三德指歸抄。屬",
    "X36n0659_001:0317b04": "虗科兩科而已。",
    "X36n0659_001:0317b05": "凡今之分章配科。大都準元刊科經。科經是峨眉",
    "X36n0659_001:0317b06": "正師與諸友所徵析。而武林度師重加讎訂。可謂",
    "X36n0659_001:0317b07": "精審焉。但細科之於疏。有不可分會者。又或未詳",
    "X36n0659_001:0317b08": "者。則亦不無疏也科也。交考裁度焉。",
    "X36n0659_001:0317b09": "疏原本第十五卷末從繒縶纏體。去有一紙半餘",
    "X36n0659_001:0317b10": "文。乃是後分疏文。而宋明本所不載焉。此宜應會",
    "X36n0659_001:0317b11": "于後分經文。但其文殘缺。不可復料理也。其全疏",
    "X36n0659_001:0317b12": "搜求有秊。今尚未審存亡。如犢思乳焉。切望後賢",
    "X36n0659_001:0317b13": "竭心於此。全於如意珠也。",
    "X36n0659_001:0317b14": "第六卷四依品疏云輕[怡台+藂]。撿于字書未獲其字。今",
    "X36n0659_001:0317b15": "不敢私易。標異于格上。以待博瞻。然恐[火*藂]字之訛",
    "X36n0659_001:0317b16": "也。如經輕躁之字。亦作懆訓燥。燥[火*藂]音義稍近。則",
    "X36n0659_001:0317b17": "或亦可訓[火*藂]也。若爾豈本是輕[火*藂]。而誤作[怡台+藂]邪。",
    "X36n0659_001:0317b18": "孤山圓師治定疏科文凡十卷。關係經文。大有",
    "X36n0659_001:0317b19": "益于學者。若離於此。則指歸抄亦未得為全書。故",
    "X36n0659_001:0317b20": "今鏤梓共流通也。然圓澄有引指歸抄。而分科乃",
    "X36n0659_001:0317b21": "取正師。又正師科經之際。無一語之及此。想斯科",
    "X36n0659_001:0317b22": "文早逸于彼地耳。本邦濃之長瀧寺古藏幸傳宋",
    "X36n0659_001:0317b23": "刻者一本。但疑誤頗多。既無異本可以考。却質之",
    "X36n0659_001:0317b24": "疏略加隱括。若至於後分疏科者。疏既不全。亦隨",
    "X36n0659_001:0317c01": "關于參訂云爾。",
    "X36n0659_001:0317c07": "南本大般涅槃經會疏卷第一",
    "X36n0659_001:0317c09": "涅槃經疏卷第一",
    "X36n0659_001:0317c10": "頂法師　撰",
    "X36n0659_001:0317c11": "天台沙門湛然再治",
    "X36n0659_001:0317c12": "大般涅槃經序品第一(卷第一)",
    "X36n0659_001:0317c13": "三　藏　曇無讖　譯梵",
    "X36n0659_001:0317c14": "沙門慧嚴慧觀同謝靈運再治",
    "X36n0659_001:0317c15": "序品",
    "X36n0659_001:0317c16": "上代直唱消文釋意分節章段起小山瑤關內憑",
    "X36n0659_001:0317c17": "等因茲成則此經文句盈縮非一有二三四五七",
    "X36n0659_001:0317c18": "八梁武但制中前中後開善唯序正光宅足流通",
    "X36n0659_001:0318a01": "靈味問有緣起答有餘勢河西五門婆藪七分興",
    "X36n0659_001:0318a02": "皇八門雖蘭菊各美而經遮論開牧女添水遮也",
    "X36n0659_001:0318a03": "派深析重開也今分為五又為七一列章二示文",
    "X36n0659_001:0318a04": "處三釋名四生起五通別六引證七異解初列章",
    "X36n0659_001:0318a05": "者一召請涅槃眾二開演涅槃施三示現涅槃行",
    "X36n0659_001:0318a06": "四問答涅槃義五折攝涅槃用(云云)二示文處者",
    "X36n0659_001:0318a07": "初從如是訖流血灑地是請從純陀訖大眾問是施",
    "X36n0659_001:0318a08": "從現病訖德王是行從師子吼訖品是義從迦葉",
    "X36n0659_001:0318a09": "訖經是用三釋名者道不孤運待時處伴今涅槃",
    "X36n0659_001:0318a10": "時到而面門啟照隨類發聲駭悟感動會此拘尸",
    "X36n0659_001:0318a11": "緣牽曰召招致曰請眾有權實實者可名權者宜",
    "X36n0659_001:0318a12": "請五十二眾十方奔集咸為顯發大般涅槃故名",
    "X36n0659_001:0318a13": "召請涅槃眾也佛於無量阿僧祇劫修習難得大",
    "X36n0659_001:0318a14": "涅槃藏本無祕恡但不盡能受所以初用毒塗後",
    "X36n0659_001:0318a15": "以水洗前同末異伺機待時因純陀獻供施常色",
    "X36n0659_001:0318a16": "力因比丘請住斥偽談真慇懃勸問迦葉承旨隨",
    "X36n0659_001:0318a17": "問施與使無遺滯法雨充溢滿拘尸城故名開演",
    "X36n0659_001:0318a18": "涅槃施也然祕藏淵嶷非行不到善巧方便示現",
    "X36n0659_001:0318a19": "令前所以右脅而臥默無所說示現病行迦葉推",
    "X36n0659_001:0318a20": "請乃跏趺融懌說三指一菩薩奉行五行十德是",
    "X36n0659_001:0318a21": "故名為示涅槃行然涅槃義浩然無盡欲舉一蔽",
    "X36n0659_001:0318a22": "諸若指鹹談海故專問佛性聯翩六重佛一一酬",
    "X36n0659_001:0318a23": "名涅槃義然佛性之體非善非惡善惡雙用彌滿",
    "X36n0659_001:0318a24": "無涯且囊括梗槩以略該廣用善則羅云被攝用",
    "X36n0659_001:0318b01": "惡則善星堪收二子既然餘皆可例又體非邪正",
    "X36n0659_001:0318b02": "邪正雙用用正則始攝陳如五人用邪則終收邪",
    "X36n0659_001:0318b03": "徒十外初後既爾中亦例然名涅槃用四生起者",
    "X36n0659_001:0318b04": "由眾有施由施行立由行見義證義有用亦是用",
    "X36n0659_001:0318b05": "由於義義由於行行由於施施由眾集逆順相由",
    "X36n0659_001:0318b06": "故成次第無始而始故有召請不終而終故有大",
    "X36n0659_001:0318b07": "用惡盡邪亡善窮正息折攝既休畢竟寂滅入於",
    "X36n0659_001:0318b08": "涅槃五通別者初中後說莫不對眾若無眾者唐",
    "X36n0659_001:0318b09": "說授誰故通是眾別說眾集最在於初宜名召請",
    "X36n0659_001:0318b10": "通論一言一事皆施眾生別對問緣因求而與其",
    "X36n0659_001:0318b11": "文既廣其事亦明是故名為開演涅槃施通論訓",
    "X36n0659_001:0318b12": "物莫非規矩悉通是行別論五行十德文多事顯",
    "X36n0659_001:0318b13": "故名涅槃行也此經始終悉明佛性佛性則通無",
    "X36n0659_001:0318b14": "處不辨別以一番問答純論佛性文多事顯名涅",
    "X36n0659_001:0318b15": "槃義通論一部導利群萌如大地藥草為眾生用",
    "X36n0659_001:0318b16": "我法亦爾是故名通別論攝惡攝邪文多意顯故",
    "X36n0659_001:0318b17": "別明用六引證者先引多文次引一處初多文者",
    "X36n0659_001:0318b18": "如聲光普告令疾至佛所為最後問豈非召耶又",
    "X36n0659_001:0318b19": "師子吼云召請十方諸大菩薩集娑羅林大師子",
    "X36n0659_001:0318b20": "吼純陀品云我今施汝常命色力德王品云汝今",
    "X36n0659_001:0318b21": "欲盡大涅槃海值我多有能相惠施聖行品云菩",
    "X36n0659_001:0318b22": "薩應當於大涅槃專心修習五種之行又云修大",
    "X36n0659_001:0318b23": "涅槃得十功德師子吼中則以六句問於佛性以",
    "X36n0659_001:0318b24": "何義故名為佛性如來具答佛性只是大涅槃義",
    "X36n0659_001:0318c01": "迦棄品云慈心遊世間世間不出善惡邪正翻十",
    "X36n0659_001:0318c02": "仙之邪攝一子之惡即涅槃用次引一處文者師",
    "X36n0659_001:0318c03": "子吼云佛性者亦名首楞嚴三昧亦名般若波羅",
    "X36n0659_001:0318c04": "蜜亦名金剛三昧亦名師子吼三昧亦名佛性然",
    "X36n0659_001:0318c05": "佛性非一云何有五以五名之令解非五召請之",
    "X36n0659_001:0318c06": "眾悉是如來同行知識若從德本乃皆住楞嚴若",
    "X36n0659_001:0318c07": "從示現即五十二眾故以首楞嚴名證召請眾私",
    "X36n0659_001:0318c08": "謂五十二眾者比丘等三眾菩薩為一從二恒至",
    "X36n0659_001:0318c09": "千億恒增數眾有二十一同數眾有八無數眾一",
    "X36n0659_001:0318c10": "中間眾有四六天為六梵眾一脩羅一魔天一大",
    "X36n0659_001:0318c11": "自在天一四方四合五十二無上調御一切種智",
    "X36n0659_001:0318c12": "周照機理纖芥無差開常顯性發掘覺藏以施時",
    "X36n0659_001:0318c13": "會若從佛智應名般若若從設教名涅槃施當知",
    "X36n0659_001:0318c14": "般若之名可以證涅槃施是名一行真正調直不可",
    "X36n0659_001:0318c15": "傾動復能碎散煩惱結惑若從修習名之為行若",
    "X36n0659_001:0318c16": "從譬喻喻於金剛當知金剛三昧可以證涅槃之",
    "X36n0659_001:0318c17": "行義者名之所以故涅槃名下有佛性所以佛性",
    "X36n0659_001:0318c18": "即是涅槃之義此義自在決定無畏若從能譬喻",
    "X36n0659_001:0318c19": "師子吼若從所譬即佛性義當知師子吼名可證",
    "X36n0659_001:0318c20": "涅槃之義體用相即一切諸法中悉有安樂性無",
    "X36n0659_001:0318c21": "非佛性即體而用遊化世間攝惡攝邪皆歸正義",
    "X36n0659_001:0318c22": "當知佛性之名可證涅槃之用今依經分章文善",
    "X36n0659_001:0318c23": "有據非徒穿鑿七出異解者梁武中前中後約時",
    "X36n0659_001:0318c24": "分經若以平旦中後可然黃昏夜半復齊何文居",
    "X36n0659_001:0319a01": "士請僧經云凡說此歷一周為是何秊中前中後",
    "X36n0659_001:0319a02": "今隨經分章則無此難開善為序正序即召請正",
    "X36n0659_001:0319a03": "即四章光宅足流通只是用章少分靈味取問有緣",
    "X36n0659_001:0319a04": "起答有餘勢既處處有問答應處處有餘勢若河",
    "X36n0659_001:0319a05": "西以初兩卷為引接今昔有緣門此得實失權今",
    "X36n0659_001:0319a06": "言召請具包權實以第三卷至大眾問為略廣門",
    "X36n0659_001:0319a07": "此但約文言多少今為開演涅槃施則兼於廣略",
    "X36n0659_001:0319a08": "以五行為涅槃行門十功德為菩薩功德門行與",
    "X36n0659_001:0319a09": "功德俱是因中今合為行章則不煩文以師子吼",
    "X36n0659_001:0319a10": "盡經為不可思議中道佛性門混和難解今分義",
    "X36n0659_001:0319a11": "用文則易明地師以第一卷為神通反示分此得",
    "X36n0659_001:0319a12": "權失實今言召請即無所偏彼以第二卷為種性",
    "X36n0659_001:0319a13": "破疑除執分第三卷至大眾問為正法實義分今",
    "X36n0659_001:0319a14": "為一涅槃施則兼其二分彼以五行十功德為方",
    "X36n0659_001:0319a15": "便修成分彼以師子吼為不放逸入證分前之修",
    "X36n0659_001:0319a16": "成已是入證證又入證可非煩重今為義章彼以",
    "X36n0659_001:0319a17": "迦葉為慈悲住持分陳如為顯相分持惡向善顯",
    "X36n0659_001:0319a18": "邪還正合為用章興皇初為引今昔有緣門此用",
    "X36n0659_001:0319a19": "朗意二破疑除執門此用地人意三略廣門四行",
    "X36n0659_001:0319a20": "門五位門六行中道門皆用朗意方便用門邪正",
    "X36n0659_001:0319a21": "不二門與河西開合之殊名味不異。",
    "X36n0659_001:0319a22": "第二別釋者召請章是經家所置舊呼為通序別",
    "X36n0659_001:0319a23": "序三世道同故言通序教門機別故言別序又今",
    "X36n0659_001:0319a24": "佛一期小大別圓悉安如是故言為通經經由藉",
    "X36n0659_001:0319b01": "悉皆有異故名為別又諸經初皆安如是同是勸",
    "X36n0659_001:0319b02": "信之辭於通序中或五或六由主處離合。",
    "X36n0659_001:0319b03": "如是。",
    "X36n0659_001:0319b04": "如是者所傳之理我聞者能傳之人一時者能傳",
    "X36n0659_001:0319b05": "與所傳會機會理之時佛者稟承之主住者所聞",
    "X36n0659_001:0319b06": "之地眾者親承之伴展轉相證勸信非虗欲使將",
    "X36n0659_001:0319b07": "來順而不惑又小大諸經初皆勸信信大信小大",
    "X36n0659_001:0319b08": "小應異若不異者則無小大共別圓殊如其有異",
    "X36n0659_001:0319b09": "如何分別今略說之若言能傳所傳二事相似為",
    "X36n0659_001:0319b10": "如能傳所傳無非曰是此信三藏意也若言解與",
    "X36n0659_001:0319b11": "真合為如身灰智寂為是此信通教意也若言稱",
    "X36n0659_001:0319b12": "機為如事逆理順為是此信別教意也若言魔界",
    "X36n0659_001:0319b13": "即佛界為如一色一香無非中道為是此信圓教",
    "X36n0659_001:0319b14": "意也如是既爾我聞等類之可解故龍樹云其信",
    "X36n0659_001:0319b15": "者言是事如是不信者言是事不如是若信初三",
    "X36n0659_001:0319b16": "是信方便諸權如是若信後一是信圓融一實如",
    "X36n0659_001:0319b17": "是此通別序諸師皆用世所常聞不俟多說具如",
    "X36n0659_001:0319b18": "法華疏中今此唯存約教一義他皆準彼今明通",
    "X36n0659_001:0319b19": "序五句亦可序於五章如是序請我聞序施一時",
    "X36n0659_001:0319b20": "序行住處序義同聞序用如是序涅槃眾者夫不",
    "X36n0659_001:0319b21": "異曰如無非曰是若不得如是異則定異非則定",
    "X36n0659_001:0319b22": "非達斯意者異則不異非則不非始從列眾蛣蜣",
    "X36n0659_001:0319b23": "已還詭類殊形果報紛雜幢摩梵世葢覆大千巨",
    "X36n0659_001:0319b24": "細相傾精麤映奪若以牛羊眼看則無非更互豈",
    "X36n0659_001:0319c01": "得如是得如是者知法身大士住首楞嚴種種示",
    "X36n0659_001:0319c02": "現悟異不異是故稱如知非不非所以言是當知",
    "X36n0659_001:0319c03": "如是為召請眾作序明矣我聞序涅槃施者我昔",
    "X36n0659_001:0319c04": "不聞而今得聞見八斛粳粮周徧大眾聞二施果",
    "X36n0659_001:0319c05": "報等無差別新伊四德祕密佛性種種法味不聞",
    "X36n0659_001:0319c06": "而聞故知我聞序涅槃施一時序涅槃行者一時",
    "X36n0659_001:0319c07": "之行非次第行一時之證非前後證文云復有一",
    "X36n0659_001:0319c08": "行是如來行非次第行於一念中即能具足現五",
    "X36n0659_001:0319c09": "趣身即一時證當知一時序涅槃行住處序涅槃",
    "X36n0659_001:0319c10": "義者處是歸身止息之所表佛性是宗極究竟之",
    "X36n0659_001:0319c11": "地驅邪引惡向彼拘尸非枯非榮中間寂滅若他",
    "X36n0659_001:0319c12": "若自到極而止當知住處序涅槃義同聞序涅槃",
    "X36n0659_001:0319c13": "用者山林河海之神牛羊蠭螫之類為同聞眾即",
    "X36n0659_001:0319c14": "知等教三子併作三田善惡俱收邪正悉度故同",
    "X36n0659_001:0319c15": "聞眾是序涅槃用以將五序別屬當竟更說一序",
    "X36n0659_001:0319c16": "各序五章夫眾不出八佛八佛與現佛不異名如",
    "X36n0659_001:0319c17": "無非佛者故名為是二施無差故言如同入秘藏",
    "X36n0659_001:0319c18": "故言是如來之行故言如一行徧攝故言是同一",
    "X36n0659_001:0319c19": "佛性故言如義體不二故言是邪惡不二故言如",
    "X36n0659_001:0319c20": "更無過者故言是當知如是通序五章我聞亦然",
    "X36n0659_001:0319c21": "昔聞四眾非八佛今聞八佛即四眾我昔聞初後",
    "X36n0659_001:0319c22": "優劣五果遷移我今聞二施無差等皆常樂我昔",
    "X36n0659_001:0319c23": "聞江河回曲不徑到海今聞拘耶尼洲猶如直繩",
    "X36n0659_001:0319c24": "我昔聞肉眼尚不見空況能見性今聞學大乘者",
    "X36n0659_001:0320a01": "雖有肉眼名為佛眼佛眼見性了了分明我昔聞",
    "X36n0659_001:0320a02": "善惡涇渭邪正異轍今聞低彌神龜同皆在水是",
    "X36n0659_001:0320a03": "為我聞通序五章一時者一時奉聲光召請一",
    "X36n0659_001:0320a04": "時集娑羅林一時顯如來密藏一時聞涅槃常施",
    "X36n0659_001:0320a05": "一時聞頂戴奉行一時安秘密藏中入涅槃義一",
    "X36n0659_001:0320a06": "時已聞常住二字啟悟父母七世宗親及諸眾生",
    "X36n0659_001:0320a07": "怨親善惡是為一時通序五章住處者聲光召請",
    "X36n0659_001:0320a08": "同向佛住處也佛以佛所住處施與時眾從佛住",
    "X36n0659_001:0320a09": "處起涅槃行見佛住處乃是見義以佛住處引攝",
    "X36n0659_001:0320a10": "邪惡是為住處通序五章同皆聞見常住聲光為",
    "X36n0659_001:0320a11": "如非餘方便之聞故是同聞最後問答常命色力",
    "X36n0659_001:0320a12": "安無礙辯同聞拘耶直繩之行同聞西海秘藏之",
    "X36n0659_001:0320a13": "義同聞邪惡有佛性用是為同聞眾通序五章復",
    "X36n0659_001:0320a14": "次五序序於三點如是總序三點不縱不橫不竝",
    "X36n0659_001:0320a15": "不別乃稱如是我聞序般若一時序解脫住處序",
    "X36n0659_001:0320a16": "法身同聞序三點不虗復次五序序四德者如是",
    "X36n0659_001:0320a17": "總序四德我聞序樂一時序淨住處序常同聞序",
    "X36n0659_001:0320a18": "我(云云)例以五序序經要義皆悉準此不復廣說",
    "X36n0659_001:0320a19": "餘例思之。",
    "X36n0659_001:0320a20": "我聞。",
    "X36n0659_001:0320a21": "我聞者我我我無我無我我非我非無我聞聞聞",
    "X36n0659_001:0320a22": "不聞不聞聞不聞非不聞三種我聞是昔所聞方",
    "X36n0659_001:0320a23": "便之義非我非無我不聞非不聞圓論我聞者今",
    "X36n0659_001:0320a24": "經正意。",
    "X36n0659_001:0320b01": "一時。",
    "X36n0659_001:0320b02": "一時者一是數方世間義耳空為一者即二乘義",
    "X36n0659_001:0320b03": "真俗合一菩薩義也一一切一切一非一非一切",
    "X36n0659_001:0320b04": "而一而一切後一者今經正意一時。",
    "X36n0659_001:0320b05": "佛在拘尸那城力士生地阿夷羅跋提河邊娑羅雙",
    "X36n0659_001:0320b06": "樹間。",
    "X36n0659_001:0320b07": "佛者三身四義後義在今準前可知住處者具存",
    "X36n0659_001:0320b08": "應言拘尸那竭此無翻或翻為角城有三角華嚴",
    "X36n0659_001:0320b09": "云角城南者即其城也或云蓑草城或云茅城此",
    "X36n0659_001:0320b10": "城草覆因以名之或云仙人城昔仙人壽長崇其",
    "X36n0659_001:0320b11": "人以人名名於住處亦以名名國故言拘尸國力",
    "X36n0659_001:0320b12": "士生地者人中力士力敵千人凡三十萬共為羣黨",
    "X36n0659_001:0320b13": "無所臣屬以法自持亦不暴亂即土人也故言生",
    "X36n0659_001:0320b14": "地阿夷羅跋提此翻金沙在城南闊二十丈或言",
    "X36n0659_001:0320b15": "闊四十丈娑羅雙樹者此翻堅固一方二株四方",
    "X36n0659_001:0320b16": "八株悉高五丈四枯四榮下根相連上枝相合相",
    "X36n0659_001:0320b17": "合似連理榮枯似交讓其葉豐鬱華如車輪果大",
    "X36n0659_001:0320b18": "如缾其甘如蜜色香味具因茲八樹通名一林以",
    "X36n0659_001:0320b19": "為堅固只此一城有種種見若見土石者人所住",
    "X36n0659_001:0320b20": "處世間之義若見是無常苦空興廢者二乘住處",
    "X36n0659_001:0320b21": "若見是發菩提心處是值先世佛處願處修定等",
    "X36n0659_001:0320b22": "處者是菩薩住處若見是四德圓滿究竟具足慈",
    "X36n0659_001:0320b23": "憫示人寄城表常力士表我金河表淨樹間表樂",
    "X36n0659_001:0320b24": "又一一事表四德者城不可壞表常豐有表樂傲",
    "X36n0659_001:0320c01": "敵表我無難表淨力士無屬表常心安表樂力壯",
    "X36n0659_001:0320c02": "表我色悅表淨河者恒流表常金沙表淨清涼表",
    "X36n0659_001:0320c03": "樂吉福表我樹者下文云東雙表常南雙表樂西",
    "X36n0659_001:0320c04": "雙表我北雙表淨又雙茂表常陰凉表我華以表",
    "X36n0659_001:0320c05": "淨果以表樂若能總別識四德者即諸佛住處若",
    "X36n0659_001:0320c06": "謂同聞是生死人凡夫所見謂是聖人二乘所見",
    "X36n0659_001:0320c07": "謂登地已去菩薩所見謂是九佛中之八佛即諸",
    "X36n0659_001:0320c08": "佛所見若得此意下去句句作此消之。",
    "X36n0659_001:0320c09": "就同聞眾又二初眾集次威儀。",
    "X36n0659_001:0320c10": "爾時世尊與大比丘八十億百千人俱。",
    "X36n0659_001:0320c11": "初文者私謂準一家意須以五十二眾以為同聞",
    "X36n0659_001:0320c12": "是故同聞冠五十二今比丘當初故云同聞同聞",
    "X36n0659_001:0320c13": "為五謂與歎類眾數今文少眾義合有之與者共",
    "X36n0659_001:0320c14": "也釋論以七一釋共謂一處一時一戒一心一見",
    "X36n0659_001:0320c15": "一道一解脫諸比丘與佛同此七一故言佛與若",
    "X36n0659_001:0320c16": "三藏明義丈六佛與諸比丘同是拘尸處同在涅",
    "X36n0659_001:0320c17": "槃時同律儀戒同禪定心同無漏見同涅槃道同",
    "X36n0659_001:0320c18": "有餘脫七皆同佛是故言共若通教明義五同二",
    "X36n0659_001:0320c19": "別何者體法智慧即色見空非色滅空此見不同",
    "X36n0659_001:0320c20": "摩訶衍道不同隘路道不同也當知二別若別教",
    "X36n0659_001:0320c21": "明義尊特身佛時處等七前兩比丘之所不見如",
    "X36n0659_001:0320c22": "為盲人設燭何益無目者乎戒心見道解脫於前",
    "X36n0659_001:0320c23": "兩比丘如為聾人奏樂何益無耳者乎此佛不與",
    "X36n0659_001:0320c24": "前兩比丘共此中比丘尚不與前佛共況比丘耶",
    "X36n0659_001:0321a01": "若圓明義佛之七一皆佛境界唯與圓菩薩共住",
    "X36n0659_001:0321a02": "首楞嚴示比丘像者共尚不與前三佛共況比丘",
    "X36n0659_001:0321a03": "耶今言共者皆是大權及開顯竟故也大者歎德",
    "X36n0659_001:0321a04": "也釋論云摩訶者翻大多勝天王大人之所恭敬",
    "X36n0659_001:0321a05": "故言大通四圍陀三藏故言多勝九十五種故言",
    "X36n0659_001:0321a06": "勝此依三藏釋也賢聖之所恭敬故言大通達析",
    "X36n0659_001:0321a07": "體法門故言多勝析法心慧兩種解脫故言勝此",
    "X36n0659_001:0321a08": "依通教釋也學無學人之所恭敬故言大通達大",
    "X36n0659_001:0321a09": "小法門故言多出過聲聞辟支佛上故言勝此依",
    "X36n0659_001:0321a10": "別教釋也七種方便之所恭敬故言大通達權實",
    "X36n0659_001:0321a11": "法門故言多於畢定眾而作上首故言勝此依圓",
    "X36n0659_001:0321a12": "教釋也大權開顯如前比丘者氣類也以三義故",
    "X36n0659_001:0321a13": "名為比丘不仰不下不方不維次第行乞清淨活",
    "X36n0659_001:0321a14": "命故名乞士戒禁七支禪鏁心猿怖無常狼伏煩",
    "X36n0659_001:0321a15": "惱脂是名破惡修此三法天魔煩毒慮其出境復",
    "X36n0659_001:0321a16": "恐度人是故愁怖此三藏義體達諸法非仰非下",
    "X36n0659_001:0321a17": "非方非維以資慧命知惡非惡亦無知者是名破",
    "X36n0659_001:0321a18": "惡不得怖喜無怖喜者是名怖魔此釋通比丘義",
    "X36n0659_001:0321a19": "從淺至深歷次第三諦求中道法喜是名乞食次",
    "X36n0659_001:0321a20": "第破五住是名破惡以煩惱怖故業怖業怖故陰",
    "X36n0659_001:0321a21": "怖陰怖故天魔怖是名怖魔此釋別比丘義一切",
    "X36n0659_001:0321a22": "諸法中悉有安樂性名真乳糜以此自資安樂性",
    "X36n0659_001:0321a23": "中純是佛法無惡可破名為破惡魔如佛如名為",
    "X36n0659_001:0321a24": "怖魔此釋圓比丘義準諸經皆有眾字四人已上",
    "X36n0659_001:0321b01": "和合名眾釋論有破戒啞羊有羞真實四僧後之",
    "X36n0659_001:0321b02": "二僧應百一羯磨前二不堪煗等是有羞四果是",
    "X36n0659_001:0321b03": "真實即三藏眾乾慧性地是有羞八人已上是真",
    "X36n0659_001:0321b04": "實即通教眾三十心是有羞十地是真實此別教",
    "X36n0659_001:0321b05": "眾十信是有羞四十一地是真實圓教眾餘二比",
    "X36n0659_001:0321b06": "丘教教有之惡無差別故不別說有羞真實復有",
    "X36n0659_001:0321b07": "四義一發起二影嚮三當機四結緣合而明之故",
    "X36n0659_001:0321b08": "言眾(云云)八十億百千者數也或但數人或數人",
    "X36n0659_001:0321b09": "法空或數法門或數實相(云云)。",
    "X36n0659_001:0321b10": "次前後圍繞者威儀也。",
    "X36n0659_001:0321b11": "前後圍繞。",
    "X36n0659_001:0321b12": "或以三業恭敬機動或以四門入空機動或以四",
    "X36n0659_001:0321b13": "門入假機動或以四門入中機動。",
    "X36n0659_001:0321b14": "從二月十五日下第二別序正是召請文為三初",
    "X36n0659_001:0321b15": "明能召次明所召三結召初又為三一聲召二光",
    "X36n0659_001:0321b16": "召三動召聲召有六一聲時表法二聲時臨機三",
    "X36n0659_001:0321b17": "聲之本末四聲之橫豎正聲有感應六聲中歎告",
    "X36n0659_001:0321b18": "初二月下聲時表法者。",
    "X36n0659_001:0321b19": "二月十五日。",
    "X36n0659_001:0321b20": "二月是仲春之時仲中也即表中道十五日是月",
    "X36n0659_001:0321b21": "滿之時滿表圓常故以仲春滿月之日表於中道",
    "X36n0659_001:0321b22": "圓明之法。",
    "X36n0659_001:0321b23": "次臨涅槃時下聲時臨機。",
    "X36n0659_001:0321b24": "臨涅槃時。",
    "X36n0659_001:0321c01": "道機時熟不待不過臨赴之時下文云香山諸仙",
    "X36n0659_001:0321c02": "拘尸力士純陀須跋善根成熟故唱涅槃令其得",
    "X36n0659_001:0321c03": "入秘密之藏法華云應以滅度而得度者示現滅",
    "X36n0659_001:0321c04": "度而度脫之即此義也。",
    "X36n0659_001:0321c05": "三以佛下聲本末者。",
    "X36n0659_001:0321c06": "以佛神力出大音聲。",
    "X36n0659_001:0321c07": "神力為本大聲為末從本垂迹皆悉令悟非本非",
    "X36n0659_001:0321c08": "末又空慧為本種智為本實相為本(云云)。",
    "X36n0659_001:0321c09": "四其聲下聲之橫豎。",
    "X36n0659_001:0321c10": "其聲徧滿乃至有頂。",
    "X36n0659_001:0321c11": "徧滿是橫有頂是豎他解有頂但是梵世即尼吒",
    "X36n0659_001:0321c12": "天無色無身不應聞聲故非有頂有人引仁王云",
    "X36n0659_001:0321c13": "無色定力能變化作香華雲等以供養佛何以不",
    "X36n0659_001:0321c14": "能變化作身此亦堪難今作三番橫豎一橫被六",
    "X36n0659_001:0321c15": "道豎徹三界二橫被四生豎徹三乘三橫被十界",
    "X36n0659_001:0321c16": "豎徹等覺故知不唯尼吒為有頂也若以三有之",
    "X36n0659_001:0321c17": "頂即非想是又三有頂即無學是復有一頂即妙",
    "X36n0659_001:0321c18": "覺是兩頂被召一頂被請此意既寬豈比梵世。",
    "X36n0659_001:0321c19": "五隨其下聲之感應。",
    "X36n0659_001:0321c20": "隨其類音普告眾生。",
    "X36n0659_001:0321c21": "隨類則感不一普告則應無二以無二之聲應不",
    "X36n0659_001:0321c22": "一之感葢不可思議。",
    "X36n0659_001:0321c23": "六今日下聲之歎告又為二先歎後告歎令崇仰",
    "X36n0659_001:0321c24": "告令悲戀初歎又二初雙歎兩德次雙結兩德初",
    "X36n0659_001:0322a01": "先歎內德次歎外德初文者。",
    "X36n0659_001:0322a02": "今日如來應供正徧知。",
    "X36n0659_001:0322a03": "內德無量但歎三號者欲明三事初歎如來者同",
    "X36n0659_001:0322a04": "諸佛生其尊仰是為世父應供者是上福田能生",
    "X36n0659_001:0322a05": "善業是為世主正徧知者能破疑滯生其智解是",
    "X36n0659_001:0322a06": "為世師故下文云我等從今無主無親無所宗仰",
    "X36n0659_001:0322a07": "(云云)。",
    "X36n0659_001:0322a08": "次外德者。",
    "X36n0659_001:0322a09": "憐憫眾生覆護眾生等視眾生如羅睺羅。",
    "X36n0659_001:0322a10": "外德無量但舉四等者欲明本父君師本時誓願",
    "X36n0659_001:0322a11": "皆具四等今當利益救苦與樂斯為要也憐是大",
    "X36n0659_001:0322a12": "慈愍是大悲覆護是大喜等視是大捨。",
    "X36n0659_001:0322a13": "次為作下結歎。",
    "X36n0659_001:0322a14": "為作歸依為世間舍。",
    "X36n0659_001:0322a15": "為二初為作歸依結三號次為世間舍結四等。",
    "X36n0659_001:0322a16": "次從大覺下告也。",
    "X36n0659_001:0322a17": "大覺世尊將欲涅槃一切眾生若有所疑今悉可問",
    "X36n0659_001:0322a18": "為最後問。",
    "X36n0659_001:0322a19": "告之言報初報令斷疑次報令興問大覺徧知能",
    "X36n0659_001:0322a20": "斷前疑四等慈悲必聽後問後問則教道演暢獲",
    "X36n0659_001:0322a21": "涅槃施斷疑則棄偽獲真新伊方顯大聲普告為",
    "X36n0659_001:0322a22": "設教之序此義明矣前具歎三號今但報大覺大",
    "X36n0659_001:0322a23": "覺正是徧知明師即主即父故不煩文復次如來",
    "X36n0659_001:0322a24": "是初號大覺是後號歎初告後互舉一邊其意則",
    "X36n0659_001:0322b01": "徧若依前分別應節節明四義得意自顯故不復",
    "X36n0659_001:0322b02": "云。",
    "X36n0659_001:0322b03": "次爾時下光召文為四一光時二所出處三光所",
    "X36n0659_001:0322b04": "照四光利益初文者。",
    "X36n0659_001:0322b05": "爾時世尊於晨朝時。",
    "X36n0659_001:0322b06": "夫昏明交際旭旦之時表智明生惑闇消滅涅槃",
    "X36n0659_001:0322b07": "力也為此緣宜故晨朝放。",
    "X36n0659_001:0322b08": "次明光處者。",
    "X36n0659_001:0322b09": "從其面門放種種光其明雜色青黃赤白頗梨碼碯。",
    "X36n0659_001:0322b10": "面門口也口非六色而六色在口表佛性非六法",
    "X36n0659_001:0322b11": "不離六法又青黃赤白是定色表隨自意頗梨瑪",
    "X36n0659_001:0322b12": "碯是不定色隨物而變表隨他意又大涅槃海大",
    "X36n0659_001:0322b13": "身眾生所居之處種種龜魚種種珍寶其明雜色",
    "X36n0659_001:0322b14": "正應表此又濟六道淨六根故放六色。",
    "X36n0659_001:0322b15": "三光徧照此下明所照。",
    "X36n0659_001:0322b16": "光徧照此三千大千佛之世界乃至十方亦復如是。",
    "X36n0659_001:0322b17": "三千乃至十方即是橫照若例聲中應有豎照而",
    "X36n0659_001:0322b18": "不說者高廣互現。",
    "X36n0659_001:0322b19": "四其中下光益他人至此判為新眾既有其中之",
    "X36n0659_001:0322b20": "言何須云新又云三業等可知今文為二初蠲三",
    "X36n0659_001:0322b21": "障。",
    "X36n0659_001:0322b22": "其中所有六趣眾生遇斯光者罪垢煩惱一切消除。",
    "X36n0659_001:0322b23": "六趣眾生是報障罪垢是業障煩惱障如文。",
    "X36n0659_001:0322b24": "次是諸下三業戀慕生善。",
    "X36n0659_001:0322c01": "是諸眾生見聞是已心大憂惱同時舉聲悲號啼哭",
    "X36n0659_001:0322c02": "嗚呼慈父痛哉苦哉舉手拍頭椎胸大叫其中或有",
    "X36n0659_001:0322c03": "身體戰慄涕泣哽咽。",
    "X36n0659_001:0322c04": "在文易見障除善生速得見佛指於光召序涅槃",
    "X36n0659_001:0322c05": "行意在此也。",
    "X36n0659_001:0322c06": "三爾時大地下地動召中。",
    "X36n0659_001:0322c07": "爾時大地諸山大海皆悉震動。",
    "X36n0659_001:0322c08": "有陸動水動水地相依是故俱動表無明愛見二",
    "X36n0659_001:0322c09": "互相依將翻有緣癡愛故動地以表之復言震者",
    "X36n0659_001:0322c10": "起涌動是其形震吼覺是其聲廣則六動十八動",
    "X36n0659_001:0322c11": "也(云云)然聲光動等或前或後或復一時感見不",
    "X36n0659_001:0322c12": "同豈可定執。",
    "X36n0659_001:0322c13": "從時諸眾生下次明所召文為二初總明所召謂",
    "X36n0659_001:0322c14": "時諸眾生是也二時有下別明所召謂隨類別出",
    "X36n0659_001:0322c15": "總召為四初抑苦二興請三釋請四釋苦初文",
    "X36n0659_001:0322c16": "者。",
    "X36n0659_001:0322c17": "時諸眾生共相謂言且各裁抑莫大愁苦。",
    "X36n0659_001:0322c18": "聞師父滅何得不苦苦沒憂海自他無益故言裁",
    "X36n0659_001:0323a01": "抑。",
    "X36n0659_001:0323a02": "次當共下興請。",
    "X36n0659_001:0323a03": "當共疾往詣拘尸城力士生處至如來所頭面禮敬",
    "X36n0659_001:0323a04": "勸請如來莫般涅槃住世一劫若減一劫。",
    "X36n0659_001:0323a05": "若抑苦而住亦復無益故須興請故言當往佛所",
    "X36n0659_001:0323a06": "一劫減劫者若請大劫則妨後佛只是請於小劫",
    "X36n0659_001:0323a07": "從人壽八萬四千漸短至十歲是一小劫。",
    "X36n0659_001:0323a08": "三互相執手下是釋請文為三初發起請次正釋",
    "X36n0659_001:0323a09": "請三結請。",
    "X36n0659_001:0323a10": "互相執手。",
    "X36n0659_001:0323a11": "言執手者只是更互悲悼起發之端。",
    "X36n0659_001:0323a12": "次復作是言下正釋請意。",
    "X36n0659_001:0323a13": "復作是言世間虗空眾生福盡不善諸業增長出",
    "X36n0659_001:0323a14": "世。",
    "X36n0659_001:0323a15": "夫如來者乘如故來世則有佛如來若去世則無",
    "X36n0659_001:0323a16": "佛故言世間虗空欲請如來父也佛是應供供福",
    "X36n0659_001:0323a17": "不窮若無應供善業則竭故言眾生福盡欲請應",
    "X36n0659_001:0323a18": "供主也徧知之智遮惡示善徧知若去無人示導",
    "X36n0659_001:0323a19": "故言不善增長欲請正徧知師也請意既爾宜急",
    "X36n0659_001:0323a20": "詣佛不可停留。",
    "X36n0659_001:0323a21": "三結請者速往。",
    "X36n0659_001:0323a22": "仁等今當速往速往如來不久必入涅槃。",
    "X36n0659_001:0323a23": "四復作是言下釋苦。",
    "X36n0659_001:0323a24": "又作是言世間虗空世間虗空我等從今無有救護",
    "X36n0659_001:0323b01": "無所宗仰貧窮孤露一旦遠離無上世尊設有疑惑",
    "X36n0659_001:0323b02": "當復問誰。",
    "X36n0659_001:0323b03": "夫慈悲覆世苦者拔之窮者樂之今慈悲雙去俱",
    "X36n0659_001:0323b04": "嬰貧苦雙唱虗空無救無護無所宗仰此釋無主",
    "X36n0659_001:0323b05": "苦貧窮孤露一旦遠離無上世尊釋無親苦設有",
    "X36n0659_001:0323b06": "疑惑當復問誰釋無師苦如是展轉釋成愁苦之",
    "X36n0659_001:0323b07": "意。",
    "X36n0659_001:0323b08": "次從時有無量去是別召請文為二初召此土次",
    "X36n0659_001:0323b09": "召他土此土為三先召閻浮眾次召中間眾三召",
    "X36n0659_001:0323b10": "上界眾閻浮有三謂聲聞菩薩雜眾釋論明菩薩",
    "X36n0659_001:0323b11": "行中道故居季孟間具足應如法華疏文有事有",
    "X36n0659_001:0323b12": "表(云云)他人先分二意一增數列二減數列於初",
    "X36n0659_001:0323b13": "分道俗眾等今意如前初聲聞又二一僧二尼僧",
    "X36n0659_001:0323b14": "又二初佛邊眾次外來眾問佛邊何用召答雖不",
    "X36n0659_001:0323b15": "召來駭令後問又從多故亦得言召佛邊眾為三",
    "X36n0659_001:0323b16": "一所召二奉召三順召。",
    "X36n0659_001:0323b17": "時有無量諸大弟子尊者摩訶迦旃延尊者薄拘羅",
    "X36n0659_001:0323b18": "尊者優波難陀如是等諸大比丘。",
    "X36n0659_001:0323b19": "初云時有無量者上已定數言無量者上列端首",
    "X36n0659_001:0323b20": "此通徒屬故言無量大弟子者如弟如子尊讓兩",
    "X36n0659_001:0323b21": "楹而目一事(云云)尊者者諸梵行人互相敬重稱",
    "X36n0659_001:0323b22": "為尊者如阿含中諸比丘從今稱長者為大德少",
    "X36n0659_001:0323b23": "者為長老美其德業故言長老(云云)迦旃延此翻",
    "X36n0659_001:0323b24": "扇繩薄拘羅此云善容優波難陀此翻大喜或云",
    "X36n0659_001:0323c01": "重喜其形端正父母字之為大喜在家為輪王捨",
    "X36n0659_001:0323c02": "身為魔王佛預知將來事現十八變化汝能出家",
    "X36n0659_001:0323c03": "當得如是父母聽之得三明六通故字為重喜。",
    "X36n0659_001:0323c04": "次遇佛光者是奉召。",
    "X36n0659_001:0323c05": "遇佛光者。",
    "X36n0659_001:0323c06": "應言遇聲光地動略舉一兼二。",
    "X36n0659_001:0323c07": "三其身戰掉去是順召。",
    "X36n0659_001:0323c08": "其身戰掉乃至大動不能自持心濁迷悶發聲大叫",
    "X36n0659_001:0323c09": "生如是等種種苦惱。",
    "X36n0659_001:0323c10": "上文遇光蠲三障生三善今略障存善如文問羅",
    "X36n0659_001:0323c11": "漢憂悲都盡何頓至此答此是殘習非正使也又",
    "X36n0659_001:0323c12": "示楷模令物攀慕又別惑未除非通惑也憂悲者",
    "X36n0659_001:0323c13": "是佛法界攝一切法下文有憂無憂悉是如來境",
    "X36n0659_001:0323c14": "界約四教分別不復委言。",
    "X36n0659_001:0323c15": "次爾時復有八十百千去召外來眾為二所召奉",
    "X36n0659_001:0323c16": "召所召有四數類歎結初數可解。",
    "X36n0659_001:0323c17": "爾時復有八十百千。",
    "X36n0659_001:0323c18": "次比丘者類也釋如前。",
    "X36n0659_001:0324a01": "諸比丘等。",
    "X36n0659_001:0324a02": "三皆阿羅漢去先歎自行德。",
    "X36n0659_001:0324a03": "皆阿羅漢心得自在所作已辦離諸煩惱調伏諸根。",
    "X36n0659_001:0324a04": "羅漢是無學之位心自在是俱解脫人即歎不生",
    "X36n0659_001:0324a05": "德所作已辦是歎無學智應供德離惱調根根亦",
    "X36n0659_001:0324a06": "是賊遺教云此五根賊此歎殺賊德。",
    "X36n0659_001:0324a07": "次如大龍王去歎化他德。",
    "X36n0659_001:0324a08": "如大龍王有大威德成就空慧逮得己利如栴檀林",
    "X36n0659_001:0324a09": "栴檀圍繞如師子王師子圍繞。",
    "X36n0659_001:0324a10": "既云有大威德無容自威知是利物為他所仰夫",
    "X36n0659_001:0324a11": "象是陛中力大譬慧龍是水中力大譬定或只呼",
    "X36n0659_001:0324a12": "象為龍象如帝釋婆羅寶象步虗而行瞬息之間",
    "X36n0659_001:0324a13": "忽超萬里化其牙為三十二牙牙有七池池七蓮",
    "X36n0659_001:0324a14": "華華七玉女女奉樂音適悅三十三天若取龍象",
    "X36n0659_001:0324a15": "為喻者彌順化他栴檀譬以戒益物師子譬以慧",
    "X36n0659_001:0324a16": "益物能以二法匠成於他還為淨眾之所圍遶。",
    "X36n0659_001:0324a17": "四如是無量功德下結也。",
    "X36n0659_001:0324a18": "成就如是無量功德一切皆是佛之真子。",
    "X36n0659_001:0324a19": "既言無量知結自他佛真子者迹為小乘真子本",
    "X36n0659_001:0324a20": "是大乘真子以大乘真子結上自他功德(云云)。",
    "X36n0659_001:0324a21": "次奉召中三初光次聲後動初光召二初各於晨",
    "X36n0659_001:0324a22": "朝去是奉光召。",
    "X36n0659_001:0324a23": "各於晨朝日初出時離常住處方用楊枝遇佛光明。",
    "X36n0659_001:0324a24": "朝是明初用楊枝者即表行初可表機動顯勝行",
    "X36n0659_001:0324b01": "初遇佛光明。",
    "X36n0659_001:0324b02": "次更相謂言下順光召。",
    "X36n0659_001:0324b03": "更相謂言仁等宜速澡漱清淨作是言已舉身毛豎",
    "X36n0659_001:0324b04": "徧體血現如波羅奢華涕泣盈目生大苦惱。",
    "X36n0659_001:0324b05": "望前亦無蠲三障之文而有三業善文更相謂言",
    "X36n0659_001:0324b06": "是口業善舉身毛豎是身業善生大苦惱是意業",
    "X36n0659_001:0324b07": "善波羅奢是樹名葉青華有三色日未照則黑日",
    "X36n0659_001:0324b08": "照則赤赤脈皆現日沒則黃表未奉召三善不生",
    "X36n0659_001:0324b09": "如黑奉召悲哀如赤無佛如黃(云云)。",
    "X36n0659_001:0324b10": "為欲利益去簡順召之意。",
    "X36n0659_001:0324b11": "為欲利益安樂眾生成就大乘第一空行。",
    "X36n0659_001:0324b12": "利益眾生簡非自行成就大乘簡非小道第一空",
    "X36n0659_001:0324b13": "行簡非淺近此與佛之真子文會。",
    "X36n0659_001:0324b14": "次從顯發如來去是奉聲召。",
    "X36n0659_001:0324b15": "顯發如來方便密教為不斷絕種種說法。",
    "X36n0659_001:0324b16": "亦二初大聲普告令最後問今奉此召顯發如來",
    "X36n0659_001:0324b17": "方便密教開常問極最後教興次為不斷絕下順",
    "X36n0659_001:0324b18": "聲召若順佛聲教則不斷說法。",
    "X36n0659_001:0324b19": "三為諸眾生去奉地動召。",
    "X36n0659_001:0324b20": "為諸眾生調伏因緣故疾至佛所稽首佛足繞百千",
    "X36n0659_001:0324b21": "帀合掌恭敬却坐一面。",
    "X36n0659_001:0324b22": "亦二初上山海震動翻邪見性今奉此召次調伏",
    "X36n0659_001:0324b23": "因緣疾至佛所即順動召能召所召玄相領悟智",
    "X36n0659_001:0324b24": "能知智此之謂矣(云云)。",
    "X36n0659_001:0324c01": "二列尼眾為兩初列眾次發迹列眾為二謂所奉",
    "X36n0659_001:0324c02": "順所召有四名數位歎等。",
    "X36n0659_001:0324c03": "爾時復有拘陀羅女善賢比丘尼優波難陀比丘尼",
    "X36n0659_001:0324c04": "海意比丘尼。",
    "X36n0659_001:0324c05": "列中列上首三人拘陀羅未見翻尼姨女通是二",
    "X36n0659_001:0324c06": "方女人之稱別論者在俗為女受五戒等者為姨",
    "X36n0659_001:0324c07": "出家者為尼但律中亦呼阿姨阿姉以法為親作",
    "X36n0659_001:0324c08": "此稱之。",
    "X36n0659_001:0324c09": "與六十億比丘尼等。",
    "X36n0659_001:0324c10": "一切亦是大阿羅漢。",
    "X36n0659_001:0324c11": "位可知。",
    "X36n0659_001:0324c12": "諸漏已盡心得自在所作已辦離諸煩惱調伏諸根",
    "X36n0659_001:0324c13": "猶如大龍有大威德成就空慧。",
    "X36n0659_001:0324c14": "歎中先歎自行如上次如大龍去歎化他德亦如",
    "X36n0659_001:0324c15": "上。",
    "X36n0659_001:0324c16": "次亦於晨朝時去是奉順三召如上說。",
    "X36n0659_001:0324c17": "亦於晨朝日初出時舉身毛豎徧體血現如波羅奢",
    "X36n0659_001:0324c18": "華涕泣盈目生大苦惱亦欲利益安樂眾生成就大",
    "X36n0659_001:0325a01": "乘第一空行顯發如來方便密教為不斷絕種種說",
    "X36n0659_001:0325a02": "法為諸眾生調伏因緣故疾至佛所稽首佛足繞百",
    "X36n0659_001:0325a03": "千帀合掌恭敬却坐一面。",
    "X36n0659_001:0325a04": "次比丘尼眾中去發迹為二初明迹本次釋成初",
    "X36n0659_001:0325a05": "比丘尼迹也次皆是菩薩本也先指通位故云皆",
    "X36n0659_001:0325a06": "是等次位階下別指高位菩薩語通未知高下所",
    "X36n0659_001:0325a07": "以更釋本高迹廣。",
    "X36n0659_001:0325a08": "比丘尼眾中復有諸比丘尼皆是菩薩人中之龍。",
    "X36n0659_001:0325a09": "初云人中龍者只於世人中如龍此不多奇乃是",
    "X36n0659_001:0325a10": "賢聖人中之龍。",
    "X36n0659_001:0325a11": "位階十地安住不動為化眾生現受女身而常修習",
    "X36n0659_001:0325a12": "四無量心得自在力能化作佛。",
    "X36n0659_001:0325a13": "次位階十地者釋其本高現受女身者明其迹廣",
    "X36n0659_001:0325a14": "迹何故廣四無量心故本何故高得自在定故尚",
    "X36n0659_001:0325a15": "能作佛何以不能為九界像(云云)他分此文為兩",
    "X36n0659_001:0325a16": "雙初本迹一雙後因果一雙因果難見(云云)。",
    "X36n0659_001:0325a17": "次列菩薩眾亦為二(云云)所召六謂數類位名歎",
    "X36n0659_001:0325a18": "結初一恒河沙者數也。",
    "X36n0659_001:0325a19": "爾時復有一恒河沙。",
    "X36n0659_001:0325a20": "諸經多以恒河為量者有四義故一人多識之二",
    "X36n0659_001:0325a21": "入者得福三於八河中大四是佛生處大聖同鄉",
    "X36n0659_001:0325a22": "故多用之此乃四悉檀意。",
    "X36n0659_001:0325a23": "次菩薩摩訶薩者類也。",
    "X36n0659_001:0325a24": "菩薩摩訶薩。",
    "X36n0659_001:0325b01": "此翻道心大道心釋論解菩薩十義一盡教化一",
    "X36n0659_001:0325b02": "切眾生二盡供養一切諸佛三盡淨一切佛土四",
    "X36n0659_001:0325b03": "盡持一切佛法五盡令一切佛種不斷六盡分別",
    "X36n0659_001:0325b04": "一切佛土七盡知一切佛弟子眾八盡分別一切",
    "X36n0659_001:0325b05": "眾生心九盡知斷一切眾生煩惱十盡知一切眾",
    "X36n0659_001:0325b06": "生根如是十門為首復有無量阿僧祇門是故名",
    "X36n0659_001:0325b07": "為菩薩大品佛自明摩訶薩義亦有十門一當於",
    "X36n0659_001:0325b08": "無量生死中大莊嚴二當捨一切所有三當等心",
    "X36n0659_001:0325b09": "於一切眾生四當以三乘度脫一切五當度一切",
    "X36n0659_001:0325b10": "度一切已忘其度功六當解一切諸法不生法相",
    "X36n0659_001:0325b11": "七純以薩婆若心行於六度八當學智慧了達一",
    "X36n0659_001:0325b12": "切法九當了達諸法一相十當了無量相是十門",
    "X36n0659_001:0325b13": "為首名摩訶薩龍樹釋此十義一大莊嚴者不計",
    "X36n0659_001:0325b14": "日月歲數百千萬億劫於生死中利益度脫一切",
    "X36n0659_001:0325b15": "眾生二捨一切所有者一切貴賤若內若外無所",
    "X36n0659_001:0325b16": "遺惜三一切眾生等心者憎愛厚薄怨親悉均四",
    "X36n0659_001:0325b17": "三乘度脫者隨其堪忍皆使同到涅槃五忘其功",
    "X36n0659_001:0325b18": "者不生彼我亦不見能度所度六知不生者一切",
    "X36n0659_001:0325b19": "法皆不生七行六度者以清淨無雜心行六度回",
    "X36n0659_001:0325b20": "向薩婆若八了達一切法者世間所作之事皆悉",
    "X36n0659_001:0325b21": "了達九一相門者謂畢竟空也涅槃相離憶想分",
    "X36n0659_001:0325b22": "別十無量門者一二三四諸增數法門此十門為",
    "X36n0659_001:0325b23": "首復有無量法門是名摩訶薩義此中應明四種",
    "X36n0659_001:0325b24": "菩薩如別記文中多歎圓菩薩德。",
    "X36n0659_001:0325c01": "三人中之龍去明位。",
    "X36n0659_001:0325c02": "人中之龍位階十地安住不動方便現身。",
    "X36n0659_001:0325c03": "人中龍者出方便位位階十地者住真實位安住",
    "X36n0659_001:0325c04": "不動者本際常寂方便現身者徧下地法界化益。",
    "X36n0659_001:0325c05": "四其名曰下列名。",
    "X36n0659_001:0325c06": "其名曰海德菩薩無盡意菩薩如是等菩薩摩訶薩",
    "X36n0659_001:0325c07": "而為上首。",
    "X36n0659_001:0325c08": "一恒河眾但列二人海德者如大集中海慧菩薩",
    "X36n0659_001:0325c09": "亦如下文大涅槃海八不思議從此立名名為海",
    "X36n0659_001:0325c10": "德(云云)無盡意者大集中此菩薩自說其名舉八",
    "X36n0659_001:0325c11": "十種法門明無盡意(云云)。",
    "X36n0659_001:0325c12": "五其心皆悉下歎德文為三先單歎上求次約四",
    "X36n0659_001:0325c13": "弘兼下化三結上求下化。",
    "X36n0659_001:0325c14": "其心皆悉敬重大乘安住大乘深解大乘愛樂大乘",
    "X36n0659_001:0325c15": "守護大乘。",
    "X36n0659_001:0325c16": "初文敬重者此約理論如下文云諸佛所師所謂",
    "X36n0659_001:0325c17": "法也大品云佛初成道觀誰可敬無過般若我當",
    "X36n0659_001:0325c18": "敬重即其義也安住者此約證論下文云一切眾",
    "X36n0659_001:0325c19": "生及以諸佛悉皆安住秘密藏中即其義也深解",
    "X36n0659_001:0325c20": "者此約智論下文云能生菩薩深廣智慧如函大",
    "X36n0659_001:0325c21": "葢大井深綆長即其義也愛樂者約事行論如下",
    "X36n0659_001:0325c22": "文云雪山八字不以為難日割三兩未曾稱苦即",
    "X36n0659_001:0325c23": "其義也守護者此約教論如下文中仙預行誅覺",
    "X36n0659_001:0325c24": "德破陣即其義也諸菩薩上求心大至此如海略",
    "X36n0659_001:0326a01": "舉五義以示其相。",
    "X36n0659_001:0326a02": "次從善能隨順去歎下化德初總歎四弘次別歎。",
    "X36n0659_001:0326a03": "善能隨順一切世間。",
    "X36n0659_001:0326a04": "菩薩已階十地安住不動不證涅槃寧入生死憶",
    "X36n0659_001:0326a05": "本誓願隨順世間以大悲隨順起兩弘誓以大慈",
    "X36n0659_001:0326a06": "隨順起兩弘誓即總歎意也。",
    "X36n0659_001:0326a07": "次作是誓言去別歎。",
    "X36n0659_001:0326a08": "作是誓言諸未度者當令得度已於過去無數劫中",
    "X36n0659_001:0326a09": "修持淨戒善持所行解未解者紹三寶種使不斷絕",
    "X36n0659_001:0326a10": "於未來世當轉法輪。",
    "X36n0659_001:0326a11": "未度者度別歎初誓已於過去持戒戒是罪垢對",
    "X36n0659_001:0326a12": "治以對治故垢縛得脫故言解未解者別歎第二",
    "X36n0659_001:0326a13": "誓紹三寶種者是法門無量別歎第三誓若言刻",
    "X36n0659_001:0326a14": "檀鑄寶書修多羅剃頭染衣此但事中相從三寶",
    "X36n0659_001:0326a15": "不絕若發菩提心名佛寶體解大道名法寶事理",
    "X36n0659_001:0326a16": "和融名僧寶此即理性三寶不絕小般若云經卷",
    "X36n0659_001:0326a17": "所在即有佛及尊重弟子下文云若知常住當知",
    "X36n0659_001:0326a18": "此家即為有佛以此而推三寶不絕即是無量法",
    "X36n0659_001:0326a19": "門於未來世去是無上佛道誓願成別歎第四誓",
    "X36n0659_001:0326a20": "三以大莊嚴去是總結四弘。",
    "X36n0659_001:0326a21": "以大莊嚴而自莊嚴。",
    "X36n0659_001:0326a22": "亦是雙結上求下化故言大莊嚴若作別結第四",
    "X36n0659_001:0326a23": "誓者未來作佛相好嚴身十力無畏以莊嚴心名",
    "X36n0659_001:0326a24": "大莊嚴大品多用六度三十七品以為莊嚴小般",
    "X36n0659_001:0326b01": "若中以無莊嚴而為莊嚴下文以六度福德十地",
    "X36n0659_001:0326b02": "智慧為二莊嚴。",
    "X36n0659_001:0326b03": "六成就下結又二先總次別。",
    "X36n0659_001:0326b04": "成就如是無量功德等觀眾生如視一子。",
    "X36n0659_001:0326b05": "初總結上求下化福德智慧次等觀眾生如視一",
    "X36n0659_001:0326b06": "子下即是別結下化四弘也。",
    "X36n0659_001:0326b07": "次亦於晨朝去是奉光召。",
    "X36n0659_001:0326b08": "亦於晨朝日初出時遇佛光明。",
    "X36n0659_001:0326b09": "次舉身毛豎去是順光召。",
    "X36n0659_001:0326b10": "舉身毛豎徧體血現如波羅奢華涕泣盈目生大苦",
    "X36n0659_001:0326b11": "惱亦為利益安樂眾生成就大乘第一空行。",
    "X36n0659_001:0326b12": "存身意略口善及三障等。",
    "X36n0659_001:0326b13": "顯發去奉順聲召。",
    "X36n0659_001:0326b14": "顯發如來方便密教為不斷絕種種說法。",
    "X36n0659_001:0326b15": "為諸眾生去奉順地動召。",
    "X36n0659_001:0326b16": "為諸眾生調伏因緣故疾至佛所稽首佛足繞百千",
    "X36n0659_001:0326b17": "帀合掌恭敬却住一面。",
    "X36n0659_001:0326b18": "釋如上(云云)。",
    "X36n0659_001:0326b19": "三二恒河沙下列雜眾為三初二十一眾增數次",
    "X36n0659_001:0326b20": "八眾同數三一眾無數初二恒河文為三(云云)初",
    "X36n0659_001:0326b21": "所召中亦有數類名歎結。",
    "X36n0659_001:0326b22": "初二恒數也。",
    "X36n0659_001:0326b23": "爾時復有二恒河沙。",
    "X36n0659_001:0326b24": "非世所知故以恒量之。",
    "X36n0659_001:0326c01": "優婆塞下次類也。",
    "X36n0659_001:0326c02": "諸優婆塞受持五戒威儀具足。",
    "X36n0659_001:0326c03": "舍利弗毗曇云離欲男女正法華云清信士女大",
    "X36n0659_001:0326c04": "哀經云勳士勳女或云善宿男女雖有多種通名",
    "X36n0659_001:0326c05": "在家二眾若別說者形雖在俗元未婚娶常隨如",
    "X36n0659_001:0326c06": "來為二眾者此是離欲二眾若曾婚娶今持五戒",
    "X36n0659_001:0326c07": "永斷俗法則於佛法有功名曰勳士若俗法不虧",
    "X36n0659_001:0326c08": "而持五戒復加八齋名善宿男女復次直三歸者",
    "X36n0659_001:0326c09": "名無分優婆塞若一若二名少分若三若四名多",
    "X36n0659_001:0326c10": "分若具持五名滿分經言具足即是滿分又具持",
    "X36n0659_001:0326c11": "五戒近求人天即無分兼畏生死苦志求涅槃是",
    "X36n0659_001:0326c12": "少分若為眾生是多分若知戒是法界攝一切專",
    "X36n0659_001:0326c13": "為佛道是滿分威儀具足者有威儀恒與禮俱恒",
    "X36n0659_001:0326c14": "與戒俱恒與無常俱恒與慈悲俱恒與實相俱恒",
    "X36n0659_001:0326c15": "在首楞嚴定能種種示現徧十界像舉足下足皆",
    "X36n0659_001:0326c16": "具佛法婬舍酒肆無非正道住佛威儀乃名具足",
    "X36n0659_001:0326c17": "當知五戒與威儀有本有迹能於本不動普現眾",
    "X36n0659_001:0326c18": "迹是名具足戒威儀問優婆塞義若此聲聞菩薩",
    "X36n0659_001:0327a01": "佛復云何答義理必然未見名教或者不信今試",
    "X36n0659_001:0327a02": "言之四善根是無分聲聞初果是少分二三果是",
    "X36n0659_001:0327a03": "多分無學是滿分又此四分若於大乘俱是無分",
    "X36n0659_001:0327a04": "若斷塵沙是少分若斷無明一兩品是多分若盡",
    "X36n0659_001:0327a05": "無明是滿分故法華云我等今日真是聲聞以佛",
    "X36n0659_001:0327a06": "道聲令一切聞即多分聲聞若乾慧性地是無分",
    "X36n0659_001:0327a07": "菩薩若八人至六地斷惑與罹漢齊是少分七地",
    "X36n0659_001:0327a08": "修方便道是多分八地道觀雙流是滿分又三十",
    "X36n0659_001:0327a09": "心是無分初地二地是少分三地至九地是多分",
    "X36n0659_001:0327a10": "十地是滿分又十信是無分十住是少分行向是",
    "X36n0659_001:0327a11": "多分十地是滿分又通教十地別三十心是無分",
    "X36n0659_001:0327a12": "別十地圓十住是少分圓十行十迴向是多分圓",
    "X36n0659_001:0327a13": "十地是滿分一切眾生皆有佛性而無見用即無",
    "X36n0659_001:0327a14": "分佛初住初地能百界作佛即少分佛二住二地",
    "X36n0659_001:0327a15": "已上是多分佛妙覺是滿分佛以是義故一一法",
    "X36n0659_001:0327a16": "門皆有權實本迹即此義也問蛣蜣蝮蠆義復云",
    "X36n0659_001:0327a17": "何答夫一善法即有四分例一惡法亦應如是未",
    "X36n0659_001:0327a18": "見名教置而不論且就權者言之小菩薩所作是",
    "X36n0659_001:0327a19": "無分蝮蠆初地初住所作是少分乃至十地十住",
    "X36n0659_001:0327a20": "等所作是多分如來所作是滿分是故得有權實",
    "X36n0659_001:0327a21": "之眾實召權請故稱召請。",
    "X36n0659_001:0327a22": "其名曰下三列名。",
    "X36n0659_001:0327a23": "其名曰威德無垢稱王優婆塞善德優婆塞等而為",
    "X36n0659_001:0327a24": "上首。",
    "X36n0659_001:0327b01": "但列二人無垢稱王者或是維摩羅詰彈斥八千",
    "X36n0659_001:0327b02": "訶詰五百即其人也善德者或是父舍設施會者",
    "X36n0659_001:0327b03": "即其人也即二恒之上首。",
    "X36n0659_001:0327b04": "深樂觀察下四歎德先歎後結歎有上求下化從",
    "X36n0659_001:0327b05": "十三對治去是歎上求。",
    "X36n0659_001:0327b06": "深樂觀察諸對治門所謂苦樂常無常淨不淨我無",
    "X36n0659_001:0327b07": "我實不實歸依非歸依眾生非眾生恒非恒安非安",
    "X36n0659_001:0327b08": "為無為斷不斷涅槃非涅槃增上非增上常樂觀察",
    "X36n0659_001:0327b09": "如是等法對治之門亦欲樂聞無上大乘如所聞已",
    "X36n0659_001:0327b10": "能為他說善持淨戒渴仰大乘既自充足復能充足",
    "X36n0659_001:0327b11": "餘渴仰者善能攝取無上智慧愛樂大乘守護大乘。",
    "X36n0659_001:0327b12": "舊云以苦為藥治於樂病常無常等亦復如是今",
    "X36n0659_001:0327b13": "明此乃初教非今經意舊又云此諸對治是六行",
    "X36n0659_001:0327b14": "觀引下文云無常者即是生死常者即大涅槃無",
    "X36n0659_001:0327b15": "我者聲聞緣覺我者如來法身苦者一切外道樂",
    "X36n0659_001:0327b16": "者謂大涅槃不淨者有為諸法淨者佛菩薩所有",
    "X36n0659_001:0327b17": "正法而復料簡此六行觀前來未說至第二卷方",
    "X36n0659_001:0327b18": "乃說之於鳥喻中始明雙遊不應以此歎優婆塞",
    "X36n0659_001:0327b19": "德此是經家取後大意向前而歎興皇竝云諸比",
    "X36n0659_001:0327b20": "丘初來之時悉未是羅漢經家將後悟無學向前",
    "X36n0659_001:0327b21": "歎之比丘不然俗眾豈爾當知佛同行人久達斯",
    "X36n0659_001:0327b22": "觀所以歎耳又料簡一者藥病相主可是對治六",
    "X36n0659_001:0327b23": "行雙遊豈是對治解云藥病相主病去藥存是偏",
    "X36n0659_001:0327b24": "對治六行雙遊互為藥病病去藥亡是圓對治若",
    "X36n0659_001:0327c01": "爾者佛同行人久通六觀歎則不疑餘實行者復",
    "X36n0659_001:0327c02": "云何耶權引於實亦得有之如下文云稟前教者",
    "X36n0659_001:0327c03": "以無常藥對治常病常病雖去復執無常聞常住",
    "X36n0659_001:0327c04": "藥破無常病即是今教之所用下文三修以勝破",
    "X36n0659_001:0327c05": "劣即此義也二者元不稟前教以大涅槃次第而",
    "X36n0659_001:0327c06": "修先修無常治常次修常治無常破二十五有得",
    "X36n0659_001:0327c07": "二十五三昧住大涅槃是為大涅槃海漸漸轉深",
    "X36n0659_001:0327c08": "是則備有兩種對治云何推一是前教一是後教",
    "X36n0659_001:0327c09": "說耶三者復有一行是如來行具足常無常亦常",
    "X36n0659_001:0327c10": "亦無常非常非無常圓修六觀雙治常無常更互",
    "X36n0659_001:0327c11": "藥病病去藥亡病治俱捨所以稱此為對治門若",
    "X36n0659_001:0327c12": "論一行一切行如聖行明若論雙遊如鳥喻說諸",
    "X36n0659_001:0327c13": "優婆塞具此德行前二猶淺後一則深文云深樂",
    "X36n0659_001:0327c14": "觀察諸對治門即歎第三意也五十二眾根性不",
    "X36n0659_001:0327c15": "同不出三種權者同實引向涅槃得入涅槃尚無",
    "X36n0659_001:0327c16": "一種況復三耶則是真對治門義亦是顯發如來",
    "X36n0659_001:0327c17": "方便密教意文中正歎權引於實若無實行權何",
    "X36n0659_001:0327c18": "所引若無權者實無所軌既歎於權亦傍歎實云",
    "X36n0659_001:0327c19": "何判在前後教耶若歷句分別應言味俗為苦沈",
    "X36n0659_001:0327c20": "真為樂沈真為苦分別為樂常我淨等亦復如是",
    "X36n0659_001:0327c21": "又沈空為苦大涅槃為樂沈空為樂大涅槃為苦",
    "X36n0659_001:0327c22": "乃至增上非增上亦復如是問恒與常何異答不",
    "X36n0659_001:0327c23": "從因緣為常始終不異為恒此等皆是二邊之病",
    "X36n0659_001:0327c24": "互為藥病名之為門通入中道非藥非病亡邊亡",
    "X36n0659_001:0328a01": "中樂聞者即前敬重大乘意也如海納流如空容",
    "X36n0659_001:0328a02": "色能為他說者知智在說巧智解深亦兼下化齊",
    "X36n0659_001:0328a03": "此是以理為大乘意也渴仰大乘者即上安住充",
    "X36n0659_001:0328a04": "足餘渴仰者意兼下化善能攝取者即上深解愛",
    "X36n0659_001:0328a05": "樂如上約事守護如上約教。",
    "X36n0659_001:0328a06": "善能隨順即歎下化。",
    "X36n0659_001:0328a07": "善能隨順一切世間度未度者解未解者紹三寶種",
    "X36n0659_001:0328a08": "使不斷絕於未來世當轉法輪。",
    "X36n0659_001:0328a09": "總別歎四弘誓願具如上說。",
    "X36n0659_001:0328a10": "以大莊嚴者結歎文也如上說。",
    "X36n0659_001:0328a11": "以大莊嚴而自莊嚴心常深味清淨戒行。",
    "X36n0659_001:0328a12": "悉能下五結如文。",
    "X36n0659_001:0328a13": "悉能成就如是功德於諸眾生生大悲心平等無二",
    "X36n0659_001:0328a14": "如視一子。",
    "X36n0659_001:0328a15": "次亦於晨朝下奉光召。",
    "X36n0659_001:0328a16": "亦於晨朝日初出時。",
    "X36n0659_001:0328a17": "但明奉召之時即是見聞覺三召。",
    "X36n0659_001:0328a18": "為欲闍毗是順聲召。",
    "X36n0659_001:0328a19": "為欲闍毗如來身故人人各取香木萬束栴檀沈水",
    "X36n0659_001:0328a20": "牛頭栴檀天木香等是一一木文理及附皆有七寶",
    "X36n0659_001:0328a21": "微妙光明譬如種種雜彩畵飾以佛力故有是妙色",
    "X36n0659_001:0328a22": "青黃赤白為諸眾生之所樂見諸木皆以種種香塗",
    "X36n0659_001:0328a23": "鬱金沈水及膠香等散以諸華而為莊嚴優鉢羅華",
    "X36n0659_001:0328a24": "拘物頭華波頭摩華芬陀利華諸香木上懸五色旛",
    "X36n0659_001:0328b01": "柔耎微妙猶如天衣憍奢耶衣芻摩繒綵是諸香木",
    "X36n0659_001:0328b02": "載以寶車是諸寶車出種種光青黃赤白轅轢皆以",
    "X36n0659_001:0328b03": "七寶廁填是一一車駕以駟馬是一一馬駿疾如風",
    "X36n0659_001:0328b04": "一一車前建立五十七寶妙幢真金羅網彌覆其上",
    "X36n0659_001:0328b05": "一一寶車復有五十微妙寶葢一一車上垂諸華鬘",
    "X36n0659_001:0328b06": "優鉢羅華拘物頭華波頭摩華芬陀利華其華純以",
    "X36n0659_001:0328b07": "真金為葉金剛為臺是華臺中多有黑蠭遊集其中",
    "X36n0659_001:0328b08": "歡娛受樂又出妙音所謂無常苦空無我是音聲中",
    "X36n0659_001:0328b09": "復說菩薩本所行道復有種種歌舞伎樂箏笛箜篌",
    "X36n0659_001:0328b10": "簫瑟鼓吹是樂音中復出是言苦哉苦哉世間空虗",
    "X36n0659_001:0328b11": "一一車前有優婆塞擎四寶案是諸案上有種種華",
    "X36n0659_001:0328b12": "優鉢羅華拘物頭華波頭摩華芬陀利華鬱金諸香",
    "X36n0659_001:0328b13": "及餘熏香微妙第一諸優婆塞為佛及僧辦諸食具",
    "X36n0659_001:0328b14": "種種備足皆是栴檀沈水香薪八功德水之所成熟",
    "X36n0659_001:0328b15": "其食甘美有六種味一苦二酢三甘四辛五鹹六淡",
    "X36n0659_001:0328b16": "復有三德一者輕耎二者淨潔三者如法作如是等",
    "X36n0659_001:0328b17": "種種莊嚴至力士生處娑羅雙樹間復以金砂徧布",
    "X36n0659_001:0328b18": "其地以迦陵伽衣欽婆羅衣及繒綵衣而覆砂上周",
    "X36n0659_001:0328b19": "帀徧滿十二由旬為佛及僧敷置七寶師子之座其",
    "X36n0659_001:0328b20": "座高大如須彌山是諸座上皆有寶帳垂諸瓔珞諸",
    "X36n0659_001:0328b21": "娑羅樹悉懸種種微妙旛葢種種好香用以塗樹種",
    "X36n0659_001:0328b22": "種名華以散樹間。",
    "X36n0659_001:0328b23": "何者上文顯發密教此云闍毗如何融會上出家",
    "X36n0659_001:0328b24": "眾直言顯發此在家眾因事表理藉財通法闍毗",
    "X36n0659_001:0328c01": "此言燒然辦香木者因然以顯不然寄滅以明不",
    "X36n0659_001:0328c02": "滅顯非滅非不滅辦供獻食因食以明不食顯非",
    "X36n0659_001:0328c03": "食非不食則方便得開密教獲顯是奉聲召香木",
    "X36n0659_001:0328c04": "有種種莊嚴者因滅明不滅非不滅有種種妙法",
    "X36n0659_001:0328c05": "食有三德六味寶葢寶座悉皆嚴好此表慈悲弘",
    "X36n0659_001:0328c06": "濟理中亦具種種法門。",
    "X36n0659_001:0328c07": "從諸優婆塞各作是念去是順動召。",
    "X36n0659_001:0328c08": "諸優婆塞各作是念一切眾生若有所乏飲食衣服",
    "X36n0659_001:0328c09": "頭目肢體隨其所須皆悉給與作是施時離欲瞋恚",
    "X36n0659_001:0328c10": "穢濁毒心無餘思願求世福樂唯志無上清淨菩提。",
    "X36n0659_001:0328c11": "上云為諸眾生調伏因緣此中明檀攝眾生令其",
    "X36n0659_001:0328c12": "調伏意同也。",
    "X36n0659_001:0328c13": "從是優婆塞等皆已安住去是順光召。",
    "X36n0659_001:0328c14": "是優婆塞等皆已安住菩薩之道復作是念如來今",
    "X36n0659_001:0328c15": "者受我食已當入涅槃作是念已身毛皆豎徧體血",
    "X36n0659_001:0328c16": "現如波羅奢華涕泣盈目生大苦惱。",
    "X36n0659_001:0328c17": "應蠲三障今但生三業之善竝如文。",
    "X36n0659_001:0328c18": "次從各各齎持去是獻供亦成順召之文。",
    "X36n0659_001:0328c19": "各各齎持供養之具載以寶車香木幢旛寶葢飲食",
    "X36n0659_001:0328c20": "疾至佛所稽首佛足以其所持供養之具供養如來",
    "X36n0659_001:0328c21": "繞百千帀舉聲號泣哀動天地椎胸大叫淚下如雨",
    "X36n0659_001:0328c22": "復相謂言苦哉仁者世間虗空世間虗空便自舉身",
    "X36n0659_001:0328c23": "投如來前而白佛言唯願如來哀受我等最後供養",
    "X36n0659_001:0328c24": "世尊知時默然不受如是三請悉皆不許諸優婆塞",
    "X36n0659_001:0329a01": "不果所願心懷悲惱默然而住猶如慈父唯有一子",
    "X36n0659_001:0329a02": "卒病命終殯送還歸極大憂惱諸優婆塞悲泣懊惱",
    "X36n0659_001:0329a03": "亦復如是以諸供具安置一處却在一面默然而坐。",
    "X36n0659_001:0329a04": "次三恒河眾文為三(云云)所召為四謂數類名歎",
    "X36n0659_001:0329a05": "初三恒是數。",
    "X36n0659_001:0329a06": "爾時復有三恒河沙。",
    "X36n0659_001:0329a07": "次優婆夷下是類如上釋。",
    "X36n0659_001:0329a08": "諸優婆夷受持五戒威儀具足。",
    "X36n0659_001:0329a09": "三壽德下列三人名。",
    "X36n0659_001:0329a10": "其名曰壽德優婆夷德鬘優婆夷毗舍佉優婆夷等",
    "X36n0659_001:0329a11": "八萬四千而為上首。",
    "X36n0659_001:0329a12": "以壽為德即常等也有人言德鬘是勝鬘勝鬘是",
    "X36n0659_001:0329a13": "王夫人類不應在此舍佉是三十二卵之母。",
    "X36n0659_001:0329a14": "從悉能堪忍去是歎德歎文為兩一略歎上求下",
    "X36n0659_001:0329a15": "化二廣歎上求下化。",
    "X36n0659_001:0329a16": "悉能堪忍護持正法為度無量百千眾生故現女身。",
    "X36n0659_001:0329a17": "初堪忍護持即略歎上求護者護正法之教如上",
    "X36n0659_001:0329a18": "守護大乘持者持於正法事理如上敬重大乘乃",
    "X36n0659_001:0329a19": "至愛樂大乘為度百千者弘誓緣由現為女身者",
    "X36n0659_001:0329a20": "弘誓所作故指此為略歎之文。",
    "X36n0659_001:0329a21": "次從呵責家法去廣歎上求下化還是廣於護持",
    "X36n0659_001:0329a22": "之意於廣歎中三先上求次下化三雙結上求下",
    "X36n0659_001:0329a23": "化初上求文為二初論事觀次結成功德事觀為",
    "X36n0659_001:0329a24": "二初標事境次出五門。",
    "X36n0659_001:0329b01": "訶責家法。",
    "X36n0659_001:0329b02": "初呵責家法者即觀境也若只以箕帚婦禮為家",
    "X36n0659_001:0329b03": "法者太局若三界輪回為家法者大奢今以五陰",
    "X36n0659_001:0329b04": "為家法果報捲局籠檻繫閉凡愚之所保養賢聖",
    "X36n0659_001:0329b05": "之所鄙棄故言呵責。",
    "X36n0659_001:0329b06": "自觀己身如四毒蛇是身常為無量諸蟲之所唼食",
    "X36n0659_001:0329b07": "是身臭穢貪欲獄縛是身可惡猶如死狗是身不淨",
    "X36n0659_001:0329b08": "九孔常流是身如城血肉筋骨皮裹其上手足以為",
    "X36n0659_001:0329b09": "却敵樓櫓目為寮孔頭為殿堂心王處中如是身城",
    "X36n0659_001:0329b10": "諸佛世尊之所棄捨凡夫愚人常所味著貪淫瞋恚",
    "X36n0659_001:0329b11": "愚癡羅剎止住其中是身不堅猶如蘆葦伊蘭水沫",
    "X36n0659_001:0329b12": "芭蕉之樹是身無常念念不住猶如雷光暴水幻燄",
    "X36n0659_001:0329b13": "亦如畵水隨畵隨合是身易壞猶如河岸臨峻大樹",
    "X36n0659_001:0329b14": "是身不久當為狐狼鴟梟鵰鷲烏鵲餓狗之所食啖",
    "X36n0659_001:0329b15": "誰有智者當樂此身。",
    "X36n0659_001:0329b16": "次自觀己身下初是苦觀四大相害諸蟲復唼四",
    "X36n0659_001:0329b17": "大互殘身為苦藪是身臭穢者是不淨觀即五種",
    "X36n0659_001:0329b18": "不淨也貪欲獄縛者薄皮覆之謂之為淨纏著無",
    "X36n0659_001:0329b19": "已故名獄縛死狗者究竟不淨九孔常流者自相",
    "X36n0659_001:0329b20": "不淨如城去是空觀泥木土石假緣虗立三毒惡",
    "X36n0659_001:0329b21": "鬼立住其中外誑內諂是故名空是身不堅者是",
    "X36n0659_001:0329b22": "無我觀是身無常者是無常觀麤細兩觀如文。",
    "X36n0659_001:0329b23": "次從寧以牛迹去結其功德結其事觀合為七一",
    "X36n0659_001:0329b24": "舉譬結事觀觀知此身過患彌廣。",
    "X36n0659_001:0329c01": "寧以牛迹盛大海水不能具說是身無常不淨臭穢",
    "X36n0659_001:0329c02": "寧丸大地使如棗等漸漸轉小猶葶藶子乃至微塵",
    "X36n0659_001:0329c03": "不能具說是身過患是故當捨如棄涕睡。",
    "X36n0659_001:0329c04": "次舉三三昧結其事觀道理深微。",
    "X36n0659_001:0329c05": "以是因緣諸優婆夷以空無相無願之法常修其心。",
    "X36n0659_001:0329c06": "因緣者事觀即是內外推求撿不可得故空空無",
    "X36n0659_001:0329c07": "陰相亦無空相以無相故所以無作釋論云二乘",
    "X36n0659_001:0329c08": "緣真觀三三昧菩薩緣實相觀三三昧(云云)。",
    "X36n0659_001:0329c09": "三舉大乘結其事觀與修多羅合。",
    "X36n0659_001:0329c10": "深樂咨受大乘經典。",
    "X36n0659_001:0329c11": "四舉能說結其上求不失下化。",
    "X36n0659_001:0329c12": "聞已亦能為他演說。",
    "X36n0659_001:0329c13": "事觀即是教他之法。",
    "X36n0659_001:0329c14": "五護持下舉護持結其事觀即是理觀不動本地。",
    "X36n0659_001:0329c15": "護持本願。",
    "X36n0659_001:0329c16": "六毀呰下舉其呵毀之事迹也即菩薩之本結其",
    "X36n0659_001:0329c17": "事觀是願力所為。",
    "X36n0659_001:0329c18": "毀訾女身甚可患厭性不堅牢。",
    "X36n0659_001:0330a01": "七結其事觀即是正觀能壞生死。",
    "X36n0659_001:0330a02": "心常修習如是正觀破壞生死無際輪轉渴仰大乘",
    "X36n0659_001:0330a03": "既自充足復能充足餘渴仰者深樂大乘守護大乘",
    "X36n0659_001:0330a04": "雖現女身實是菩薩。",
    "X36n0659_001:0330a05": "在文可見(云云)此意咸是優婆塞章對治之門男",
    "X36n0659_001:0330a06": "性剛直但論對治女性愛染故備五門五門因緣",
    "X36n0659_001:0330a07": "緣於實相即事而理是妙對治於菩薩章中是深",
    "X36n0659_001:0330a08": "樂大乘守護大乘與上同也雖現女身實是菩薩",
    "X36n0659_001:0330a09": "是上安住大乘。",
    "X36n0659_001:0330a10": "次從善能隨順去歎下化德如上釋(云云)。",
    "X36n0659_001:0330a11": "善能隨順一切世間度未度者解未解者紹三寶種",
    "X36n0659_001:0330a12": "使不斷絕於未來世當轉法輪。",
    "X36n0659_001:0330a13": "三以大莊嚴去雙結上求下化也。",
    "X36n0659_001:0330a14": "以大莊嚴而自莊嚴堅持禁戒皆悉成就如是功德",
    "X36n0659_001:0330a15": "於諸眾生生大悲心平等無二如視一子。",
    "X36n0659_001:0330a16": "釋如上(云云)。",
    "X36n0659_001:0330a17": "亦於晨朝者奉召也。",
    "X36n0659_001:0330a18": "亦於晨朝日初出時。",
    "X36n0659_001:0330a19": "各相謂言去是順召。",
    "X36n0659_001:0330a20": "各相謂言今日宜應至雙樹間。",
    "X36n0659_001:0330a21": "宜應者宜順召。",
    "X36n0659_001:0330a22": "二獻供。",
    "X36n0659_001:0330a23": "諸優婆夷所設供具倍勝於前持至佛所稽首佛足",
    "X36n0659_001:0330a24": "繞百千帀而白佛言世尊我等今者為佛及僧辦諸",
    "X36n0659_001:0330b01": "供具唯願如來哀受我供如來默然而不許可諸優",
    "X36n0659_001:0330b02": "婆夷不果所願心懷惆悵却住一面。",
    "X36n0659_001:0330b03": "敬儀(云云)。",
    "X36n0659_001:0330b04": "次四恒河眾為二(云云)所召有數類歎名初四恒",
    "X36n0659_001:0330b05": "數也。",
    "X36n0659_001:0330b06": "爾時復有四恒河沙。",
    "X36n0659_001:0330b07": "次毗舍離城等類也。",
    "X36n0659_001:0330b08": "毗舍離城諸離車等男女大小妻子眷屬及閻浮提",
    "X36n0659_001:0330b09": "諸王眷屬。",
    "X36n0659_001:0330b10": "毗舍離翻為好道肇師翻廣嚴什師翻廣博皆是",
    "X36n0659_001:0330b11": "國巷華整從此為名離車亦棃昌亦彌離楚夏不",
    "X36n0659_001:0330b12": "同此云邊地主或云傳集國政觀師云其國義讓",
    "X36n0659_001:0330b13": "五百長者遞為國主故言傳集國政罷政則出外",
    "X36n0659_001:0330b14": "為邊地主(云云)諸王眷屬者是諸離車皆更互為",
    "X36n0659_001:0330b15": "王即有皇枝外戚等還屬王類。",
    "X36n0659_001:0330b16": "三為求法下歎德為二初歎後結歎為二初為求",
    "X36n0659_001:0330b17": "法故一句明上求。",
    "X36n0659_001:0330b18": "為求法故。",
    "X36n0659_001:0330b19": "次三雙是下化一戒施。",
    "X36n0659_001:0330b20": "善修戒行威儀具足摧伏異學壞正法者常相謂言",
    "X36n0659_001:0330b21": "我等當以金銀倉庫為令甘露無盡正法深奧之藏",
    "X36n0659_001:0330b22": "久住於世願令我等常得修學。",
    "X36n0659_001:0330b23": "二約折攝。",
    "X36n0659_001:0330b24": "若有誹謗佛正法者當斷其舌復作是願若有出家",
    "X36n0659_001:0330c01": "毀禁戒者我當罷令還俗策使有能深樂護持正法",
    "X36n0659_001:0330c02": "我當敬重如事父母若有眾僧能修正法我當隨喜",
    "X36n0659_001:0330c03": "令得勢力。",
    "X36n0659_001:0330c04": "三聽說。",
    "X36n0659_001:0330c05": "常欲樂聞大乘經典聞已亦能為人廣說。",
    "X36n0659_001:0330c06": "如文文似下化而兼上求。",
    "X36n0659_001:0330c07": "次從皆悉成就去結如文。",
    "X36n0659_001:0330c08": "皆悉成就如是功德。",
    "X36n0659_001:0330c09": "列名如文。",
    "X36n0659_001:0330c10": "其名曰淨無垢藏離車子淨不放逸離車子恒水無",
    "X36n0659_001:0330c11": "垢淨德離車子。",
    "X36n0659_001:0330c12": "二如是等各相謂言去是順召。",
    "X36n0659_001:0330c13": "如是等各相謂言仁等今可速往佛所。",
    "X36n0659_001:0330c14": "若無奉召何得有順舉順知有奉順召但明順動",
    "X36n0659_001:0330c15": "召餘可知。",
    "X36n0659_001:0330c16": "次獻供。",
    "X36n0659_001:0330c17": "所辦供養種種具足一一離車各嚴八萬四千大象",
    "X36n0659_001:0330c18": "八萬四千駟馬寶車八萬四千明月寶珠天木栴檀",
    "X36n0659_001:0331a01": "沈水薪束種種各有八萬四千一一象前有寶幢旛",
    "X36n0659_001:0331a02": "葢其葢小者周帀縱廣滿一由旬旛最短者長三十",
    "X36n0659_001:0331a03": "二由旬寶幢下者高百由旬持如是等供養之具往",
    "X36n0659_001:0331a04": "至佛所稽首佛足繞百千帀而白佛言世尊我等今",
    "X36n0659_001:0331a05": "者為佛及僧辦諸供具唯願如來哀受我供如來默",
    "X36n0659_001:0331a06": "然而不許可諸離車等不果所願心懷愁惱以佛神",
    "X36n0659_001:0331a07": "力去地七多羅樹於虗空中默然而住。",
    "X36n0659_001:0331a08": "敬儀如文七多羅樹者正性剛高不居物下佛力",
    "X36n0659_001:0331a09": "接之高七樹也或云只是隨宜耳。",
    "X36n0659_001:0331a10": "次五恒大臣長者文為二所召順召所召有數類",
    "X36n0659_001:0331a11": "歎名數類如文。",
    "X36n0659_001:0331a12": "爾時復有五恒河沙。",
    "X36n0659_001:0331a13": "大臣長者。",
    "X36n0659_001:0331a14": "歎中有上求下化如文。",
    "X36n0659_001:0331a15": "敬重大乘。",
    "X36n0659_001:0331a16": "若有異學謗正法者是諸人等力能摧伏猶如雹雨",
    "X36n0659_001:0331a17": "摧折草木。",
    "X36n0659_001:0331a18": "列名(云云)。",
    "X36n0659_001:0331a19": "其名曰日光長者護世長者如是之等而",
    "X36n0659_001:0331a20": "為上首。",
    "X36n0659_001:0331a21": "從所設供具去是順召。",
    "X36n0659_001:0331a22": "所設供具五倍於前俱共持往詣雙樹間稽首佛足",
    "X36n0659_001:0331a23": "繞百千帀而白佛言世尊我等今者為佛及僧設諸",
    "X36n0659_001:0331a24": "供具唯願哀憫受我等供如來默然而不受之諸長",
    "X36n0659_001:0331b01": "者等不果所願心懷愁惱以佛神力去地七多羅樹",
    "X36n0659_001:0331b02": "於虗空中默然而住。",
    "X36n0659_001:0331b03": "設具中因食開常是順聲召詣雙樹間是順動召",
    "X36n0659_001:0331b04": "心懷愁惱是順光召(云云)。",
    "X36n0659_001:0331b05": "次列舍離既言六倍勝前應是六恒但王數可數",
    "X36n0659_001:0331b06": "但除阿闍一人餘者不須恒量故數不言耳文為",
    "X36n0659_001:0331b07": "三所召奉召順召初所召中有類有名。",
    "X36n0659_001:0331b08": "爾時復有毗舍離王及其夫人後宮眷屬閻浮提內",
    "X36n0659_001:0331b09": "所有諸王除阿闍世并及城邑聚落人民。",
    "X36n0659_001:0331b10": "類中簡闍王者此王在後。",
    "X36n0659_001:0331b11": "其名曰月無垢王等。",
    "X36n0659_001:0331b12": "列名如文。",
    "X36n0659_001:0331b13": "嚴四兵去即是順召。",
    "X36n0659_001:0331b14": "各嚴四兵欲往佛所是一一王各有一百八十萬億",
    "X36n0659_001:0331b15": "人民眷屬是諸車兵駕以象馬象有六牙馬疾如風",
    "X36n0659_001:0331b16": "莊嚴供具六倍於前諸寶葢中有極小者周帀縱廣",
    "X36n0659_001:0331b17": "滿八由旬旛極短者十六由旬寶幢下者三十六由",
    "X36n0659_001:0331b18": "旬。",
    "X36n0659_001:0331b19": "是諸王等是歎德。",
    "X36n0659_001:0331b20": "是諸王等安住正法惡賤邪法敬重大乘深樂大乘",
    "X36n0659_001:0331b21": "憐憫眾生等如一子所持飲食香氣流布滿四由旬。",
    "X36n0659_001:0331b22": "具有上求下化歎德而不次第者顯其無定。",
    "X36n0659_001:0331b23": "次亦於晨朝是奉召。",
    "X36n0659_001:0331b24": "亦於晨朝日初出時。",
    "X36n0659_001:0331c01": "三持甘膳等是順召。",
    "X36n0659_001:0331c02": "持是種種上妙甘膳詣雙樹間至如來所而白佛言",
    "X36n0659_001:0331c03": "世尊我等為佛及比丘僧設是供具唯願如來哀憫",
    "X36n0659_001:0331c04": "受我最後供養如來知時亦不許可是諸王等不果",
    "X36n0659_001:0331c05": "所願心懷愁惱却住一面。",
    "X36n0659_001:0331c06": "次七恒夫人眾上列當世夫人此列寡嬪淑等文",
    "X36n0659_001:0331c07": "為二所召順召所召有數類名歎也。",
    "X36n0659_001:0331c08": "爾時復有七恒河沙。",
    "X36n0659_001:0331c09": "諸王夫人唯除阿闍世王夫人為度眾生現受女身",
    "X36n0659_001:0331c10": "常觀身行以空無相無願之法熏修其心。",
    "X36n0659_001:0331c11": "類中簡世王又出本是三三昧迹為女儀悉是權",
    "X36n0659_001:0331c12": "類。",
    "X36n0659_001:0331c13": "其名曰三界妙夫人愛德天人如是等諸王夫人列。",
    "X36n0659_001:0331c14": "名如文。",
    "X36n0659_001:0331c15": "悉皆安住歎德也。",
    "X36n0659_001:0331c16": "皆悉安住於正法中修行禁戒威儀具足憐憫眾生",
    "X36n0659_001:0331c17": "等如一子。",
    "X36n0659_001:0331c18": "上求下化悉如文。",
    "X36n0659_001:0331c19": "各相謂言者順召如文。",
    "X36n0659_001:0331c20": "各相謂言今宜速往詣世尊所諸王天人所設供養",
    "X36n0659_001:0331c21": "七倍於前香華寶幢繒綵旛葢上妙飲食寶葢小者",
    "X36n0659_001:0331c22": "周帀縱廣十六由旬旛最短者三十六由旬寶幢下",
    "X36n0659_001:0331c23": "者六十八由旬飲食香氣周徧流布滿八由旬持如",
    "X36n0659_001:0331c24": "是等供養之具往知來所稽首佛足繞百千帀而白",
    "X36n0659_001:0332a01": "佛言世尊我等為佛及比丘僧設是供具唯願如來",
    "X36n0659_001:0332a02": "哀憫受我最後供養如來知時默然不受時諸夫人",
    "X36n0659_001:0332a03": "不果所願心懷愁惱自拔頭髮椎胸大哭猶如慈母",
    "X36n0659_001:0332a04": "新喪愛子却在一面默然而住。",
    "X36n0659_001:0332a05": "次八恒天女眾文為三(云云)所召有數類名歎初",
    "X36n0659_001:0332a06": "如文。",
    "X36n0659_001:0332a07": "爾時復有八恒河沙。",
    "X36n0659_001:0332a08": "次天女類也。",
    "X36n0659_001:0332a09": "諸天女等。",
    "X36n0659_001:0332a10": "此中多是三光已上四埵已下天女之類。",
    "X36n0659_001:0332a11": "三列名如文。",
    "X36n0659_001:0332a12": "其名曰廣目天女而為上首。",
    "X36n0659_001:0332a13": "四作如是言下歎德文為三先歎報得天眼所見",
    "X36n0659_001:0332a14": "次是諸下歎上求三善能下歎下化初如文。",
    "X36n0659_001:0332a15": "作如是言汝等諸姉諦觀諦觀是諸人眾所設種種",
    "X36n0659_001:0332a16": "上妙供具欲供如來及比丘僧我等亦當如是嚴設",
    "X36n0659_001:0332a17": "微妙供具供養如來如來受已當入涅槃諸姊諸佛",
    "X36n0659_001:0332a18": "如來出世甚難最後供養亦復倍難若佛涅槃世間",
    "X36n0659_001:0332a19": "虗空。",
    "X36n0659_001:0332a20": "是諸天女愛樂大乘欲聞大乘聞已亦能為人廣說",
    "X36n0659_001:0332a21": "渴仰大乘既自充足復能充足餘渴仰者守護大乘",
    "X36n0659_001:0332a22": "若有異學憎嫉大乘勢能摧滅如雹摧草護持戒行",
    "X36n0659_001:0332a23": "威儀具足。",
    "X36n0659_001:0332a24": "次歎上求中欲聞大乘是深解大乘威儀具足是",
    "X36n0659_001:0332b01": "安住大乘餘如文。",
    "X36n0659_001:0332b02": "三善能隨順下是下化釋如前。",
    "X36n0659_001:0332b03": "善能隨順一切世間度未度者脫未脫者於未來世",
    "X36n0659_001:0332b04": "當轉法輪紹三寶種使不斷絕修學大乘以大莊嚴",
    "X36n0659_001:0332b05": "而自莊嚴成就如是無量功德等慈眾生如視一子。",
    "X36n0659_001:0332b06": "亦於晨朝者是奉召。",
    "X36n0659_001:0332b07": "亦於晨朝日初出時。",
    "X36n0659_001:0332b08": "各取天木香者是順召如文(云云)。",
    "X36n0659_001:0332b09": "各取種種天木香等倍於人間所有香木其木香氣",
    "X36n0659_001:0332b10": "能滅人中種種臭穢白車白葢駕四白馬一一車上",
    "X36n0659_001:0332b11": "皆張白帳其帳四邊懸諸金鈴種種香華寶幢旛葢",
    "X36n0659_001:0332b12": "上妙甘膳種種伎樂敷師子座其座四足純紺瑠璃",
    "X36n0659_001:0332b13": "於其座後各各皆有七寶倚牀一一座前復有金几",
    "X36n0659_001:0332b14": "復以七寶而為燈樹種種寶珠以為燈明微妙天華",
    "X36n0659_001:0332b15": "徧布其地是諸天女設是供已心懷哀感涕淚交流",
    "X36n0659_001:0332b16": "生大苦惱亦為利益安樂眾生成就大乘第一空行",
    "X36n0659_001:0332b17": "顯發如來方便密教亦為不斷種種說法往詣佛所",
    "X36n0659_001:0332b18": "稽首佛足繞百千帀而白佛言世尊唯願如來哀受",
    "X36n0659_001:0332b19": "我等最後供養如來知時默然不受諸天女等不果",
    "X36n0659_001:0332b20": "所願心懷憂惱却住一面默然而坐。",
    "X36n0659_001:0332b21": "次九恒龍眾亦為三(云云)所召有數類名。",
    "X36n0659_001:0332b22": "爾時復有九恒河沙。",
    "X36n0659_001:0332b23": "諸龍王等住於四方。",
    "X36n0659_001:0332b24": "其名曰和修吉龍王難陀龍王婆難陀龍王而為上",
    "X36n0659_001:0332c01": "首。",
    "X36n0659_001:0332c02": "奉召如文。",
    "X36n0659_001:0332c03": "是諸龍王亦於晨朝日初出時。",
    "X36n0659_001:0332c04": "設諸供具下是順召如文。",
    "X36n0659_001:0332c05": "設諸供具倍於人天持至佛所稽首佛足繞百千帀",
    "X36n0659_001:0332c06": "而白佛言唯願如來哀受我等最後供養如來知時",
    "X36n0659_001:0332c07": "默然不受是諸龍王不果所願心懷愁惱却坐一面。",
    "X36n0659_001:0332c08": "次十恒鬼神王眾文為二所召有數類名。",
    "X36n0659_001:0332c09": "爾時復有十恒河沙等。",
    "X36n0659_001:0332c10": "諸鬼神王。",
    "X36n0659_001:0332c11": "毗沙門王而為上首。",
    "X36n0659_001:0332c12": "此應是同名後列者是正四王。",
    "X36n0659_001:0332c13": "仁等速詣是順召。",
    "X36n0659_001:0332c14": "各相謂言仁等今者可速詣佛所設供具倍於諸龍",
    "X36n0659_001:0332c15": "持往佛所稽首佛足繞百千帀而白佛言唯願如來",
    "X36n0659_001:0332c16": "哀受我等最後供養如來知時默然不許是諸鬼王",
    "X36n0659_001:0332c17": "不果所願心懷愁惱却坐一面。",
    "X36n0659_001:0332c18": "供具如文。",
    "X36n0659_001:0333a01": "次二十恒鳥王增數至千億恒沙鬼神至白溼王",
    "X36n0659_001:0333a02": "但略列數語類出名而已。",
    "X36n0659_001:0333a03": "爾時復有二十恒河沙金翅鳥王降怨鳥王而為上",
    "X36n0659_001:0333a04": "首。",
    "X36n0659_001:0333a05": "復有三十恒河沙乾闥婆王那羅達王而為上首。",
    "X36n0659_001:0333a06": "復有四十恒河沙緊那羅王善見王而為上首。",
    "X36n0659_001:0333a07": "復有五十恒河沙摩睺羅伽王大善見王而為上首。",
    "X36n0659_001:0333a08": "復有六十恒河沙阿脩羅王睒婆利王而為上首。",
    "X36n0659_001:0333a09": "復有七十恒河沙陀那婆王無垢河水王跋提達多",
    "X36n0659_001:0333a10": "王等而為上首。",
    "X36n0659_001:0333a11": "復有八十恒河沙等羅剎王可畏王而為上首捨離",
    "X36n0659_001:0333a12": "惡心更不食人於怨憎中生慈悲心其形醜陋以佛",
    "X36n0659_001:0333a13": "神力皆悉端正。",
    "X36n0659_001:0333a14": "復有九十恒河沙樹林神王樂香王而為上首。",
    "X36n0659_001:0333a15": "復有千恒河沙持呪王大幻持呪王而為上首。",
    "X36n0659_001:0333a16": "復有一億恒河沙貪色鬼魅善見王而為上首。",
    "X36n0659_001:0333a17": "復有百億恒河沙天諸淫女天藍婆女鬱婆尸女帝",
    "X36n0659_001:0333a18": "路沾女毗舍佉女而為上首。",
    "X36n0659_001:0333a19": "復有千億恒河沙地諸鬼王白溼王而為上首。",
    "X36n0659_001:0333a20": "其中或有歎德皆可解是為增數前二十一眾竟",
    "X36n0659_001:0333a21": "從復有十萬億恒河沙天子風神雨神是三眾同",
    "X36n0659_001:0333a22": "數。",
    "X36n0659_001:0333a23": "復有十萬億恒河沙等諸天子及諸天王四天王等。",
    "X36n0659_001:0333a24": "復有十萬億恒河沙等四方風神吹諸樹上時非時",
    "X36n0659_001:0333b01": "華散雙樹間。",
    "X36n0659_001:0333b02": "復有十萬億恒河沙主雲雨神皆作是念如來涅槃",
    "X36n0659_001:0333b03": "焚身之時我當注雨令火時滅眾中熱悶為作清涼。",
    "X36n0659_001:0333b04": "復有二十恒沙象王至二十恒沙仙人凡五眾同",
    "X36n0659_001:0333b05": "數。",
    "X36n0659_001:0333b06": "復有二十恒河沙大香象王羅睺象王金色象王甘",
    "X36n0659_001:0333b07": "味象王紺眼象王欲香象王等而為上首敬重大乘",
    "X36n0659_001:0333b08": "愛樂大乘知佛不久當般涅槃各各拔取無量無邊",
    "X36n0659_001:0333b09": "諸妙蓮華來至佛所頭面禮佛却住一面。",
    "X36n0659_001:0333b10": "復有二十恒河沙等師子獸王師子吼王而為上首",
    "X36n0659_001:0333b11": "施與一切眾生無畏持諸華果來至佛所稽首佛足",
    "X36n0659_001:0333b12": "却住一面。",
    "X36n0659_001:0333b13": "復有二十恒河沙等諸飛鳥王鳧鴈鴛鴦孔雀諸鳥",
    "X36n0659_001:0333b14": "乾闥婆鳥迦蘭陀鳥鸜鵒鸚鵡俱翅羅鳥婆嘻伽鳥",
    "X36n0659_001:0333b15": "迦陵頻伽鳥耆婆耆婆鳥如是等諸鳥持諸華果來",
    "X36n0659_001:0333b16": "至佛所稽首佛足却住一面。",
    "X36n0659_001:0333b17": "復有二十恒河沙等水牛牛羊往至佛所出妙香乳",
    "X36n0659_001:0333b18": "其乳流滿拘尸那城所有溝坑色香美味悉皆具足",
    "X36n0659_001:0333b19": "成是事已却住一面。",
    "X36n0659_001:0333b20": "復有二十恒河沙等四天下中諸神仙人忍辱仙等",
    "X36n0659_001:0333b21": "而為上首持諸華香及諸甘果來詣佛所稽首佛足",
    "X36n0659_001:0333b22": "繞佛三帀而白佛言唯願世尊哀受我等最後供養",
    "X36n0659_001:0333b23": "如來知時默然不許時諸仙人不果所願心懷愁惱",
    "X36n0659_001:0333b24": "却坐一面。",
    "X36n0659_001:0333c01": "同數文竟。",
    "X36n0659_001:0333c02": "閻浮提中一切蠭王者是無數眾一。",
    "X36n0659_001:0333c03": "閻浮提中一切蠭王妙音蠭王而為上首持種種華",
    "X36n0659_001:0333c04": "來詣佛所稽首佛足繞佛一帀却住一面。",
    "X36n0659_001:0333c05": "第二列中間眾閻浮提是一邊無量世界是一邊",
    "X36n0659_001:0333c06": "其中間又為二一結前列後二悲近召遠。",
    "X36n0659_001:0333c07": "爾時閻浮提中比丘比丘尼一切皆集唯除尊者摩",
    "X36n0659_001:0333c08": "訶迦葉阿難二眾。",
    "X36n0659_001:0333c09": "結前者結前三十四眾簡出二眾者有事有顯事",
    "X36n0659_001:0333c10": "者迦葉入滅定定所持故不來阿難為魔所羂故",
    "X36n0659_001:0333c11": "不來有所顯者迦葉為顯不捨細戒故迦葉最長",
    "X36n0659_001:0333c12": "子方持佛法佛若臨滅應赦細戒告阿難言我滅",
    "X36n0659_001:0333c13": "度後諸微細戒善持者善不能者捨迦葉後問何",
    "X36n0659_001:0333c14": "等是微細戒阿難言不知即呵阿難云汝面受佛",
    "X36n0659_001:0333c15": "旨今言不知可捨不可捨又為外道所譏師所制",
    "X36n0659_001:0333c16": "戒滅後皆捨復不可捨迦葉若來寧得執正此事。",
    "X36n0659_001:0333c17": "阿難為顯最後佛稱歎付囑顯神呪力阿難若來",
    "X36n0659_001:0333c18": "則不顧問亦不稱歎亦復不使文殊持呪解羂二",
    "X36n0659_001:0334a01": "眾不來其意顯此問佛令捨細戒迦葉不許師弟",
    "X36n0659_001:0334a02": "相拒何也答不然佛為利根隨有利益迦葉為鈍",
    "X36n0659_001:0334a03": "根還令如故故非違拒。",
    "X36n0659_001:0334a04": "次列後為三初人天次山神三河海神初文者。",
    "X36n0659_001:0334a05": "復有無量阿僧祇恒河沙等世界中間。",
    "X36n0659_001:0334a06": "即是諸四天上下之人天也經言中間中間何所",
    "X36n0659_001:0334a07": "不收文雖不云三天下及百億四天下義推應有",
    "X36n0659_001:0334a08": "何者他方遠國尚復能來東弗西瞿何緣不至十",
    "X36n0659_001:0334a09": "方尚來百億四天何意不來若推中間之言眾最",
    "X36n0659_001:0334a10": "應多唯可意知不可文載(云云)。",
    "X36n0659_001:0334a11": "次及諸山神下。",
    "X36n0659_001:0334a12": "及閻浮提所有諸山須彌山王而為上首其山莊嚴",
    "X36n0659_001:0334a13": "叢林蓊蔚枝葉茂盛蔭蔽日光種種妙華周徧嚴飾",
    "X36n0659_001:0334a14": "龍泉流水清淨香潔諸天龍神乾闥婆阿脩羅迦樓",
    "X36n0659_001:0334a15": "羅緊那羅摩睺羅伽神仙呪術作倡妓樂如是等眾",
    "X36n0659_001:0334a16": "彌滿其中是諸山神亦來詣佛稽首佛足却往一面。",
    "X36n0659_001:0334a17": "他云山神山形此未必爾樹神示半身不作樹形",
    "X36n0659_001:0334a18": "山神不必為山形也直是神道附山而已先列眾",
    "X36n0659_001:0334a19": "山次談其相後明詣佛。",
    "X36n0659_001:0334a20": "海河神亦爾如文。",
    "X36n0659_001:0334a21": "復有阿僧祇恒河沙等四大海神及諸河神有大威",
    "X36n0659_001:0334a22": "德具大神足所設供養倍勝於前諸神身光伎樂燈",
    "X36n0659_001:0334a23": "明悉蔽日月令不復現以占婆華散熙連河來至佛",
    "X36n0659_001:0334a24": "所稽首佛足却住一面。",
    "X36n0659_001:0334b01": "熙連者相傳云只跋提是熙連今言不爾跋提大",
    "X36n0659_001:0334b02": "熙連小或言廣四丈或八丈在城北跋提在城南",
    "X36n0659_001:0334b03": "相去百里佛居其間涅槃為散華所及熈連未見",
    "X36n0659_001:0334b04": "翻。",
    "X36n0659_001:0334b05": "次其林變白下是悲近召遠已集者悲未集者召",
    "X36n0659_001:0334b06": "又為二先悲近次召遠初悲近者凡現三相。",
    "X36n0659_001:0334b07": "爾時拘尸那城娑羅樹林其林變白猶如白鶴。",
    "X36n0659_001:0334b08": "娑羅如前釋此林榮茂忽然變白猶如白鵠林中",
    "X36n0659_001:0334b09": "有鵠當林變時與鵠無別此有所表榮若定榮不",
    "X36n0659_001:0334b10": "應忽變枯若定枯不應如鵠枯既如鵠則枯非枯",
    "X36n0659_001:0334b11": "榮既忽變則榮非榮非枯非榮中間涅槃者表不",
    "X36n0659_001:0334b12": "生不滅而現生滅雙林一變隨類各解上達其本",
    "X36n0659_001:0334b13": "下悲其迹中根在悲達之間現病品云下愚凡見",
    "X36n0659_001:0334b14": "言必涅槃唯諸菩薩文殊師利等能知如來常住",
    "X36n0659_001:0334b15": "不變即此義也。",
    "X36n0659_001:0334b16": "次虗空堂閣綺飾分明者。",
    "X36n0659_001:0334b17": "於虗空中自然而有七寶堂閣彫文刻鏤綺飾分明",
    "X36n0659_001:0334b18": "周帀欄楯眾寶雜廁。",
    "X36n0659_001:0334b19": "表佛身相天上天下最為第一今身緣已謝無上",
    "X36n0659_001:0334b20": "智慧不復居御下士所悲又堂本地架而今處空",
    "X36n0659_001:0334b21": "則空中有堂而雕文刻鏤綺飾分明不動不墮妙",
    "X36n0659_001:0334b22": "麗莊嚴表空中藏具足無減中士所尚又華堂嚴",
    "X36n0659_001:0334b23": "整光悅利益是其有也高處虗空無人受用是其",
    "X36n0659_001:0334b24": "無也若有無事訖當收此空有歸非空有此上士",
    "X36n0659_001:0334c01": "所達下悲上達中士悲達季孟之間。",
    "X36n0659_001:0334c02": "三堂下多有流泉浴池者。",
    "X36n0659_001:0334c03": "堂下多有流泉浴池上妙蓮華彌滿其中猶如北方",
    "X36n0659_001:0334c04": "鬱單越國亦如忉利歡喜之園爾時娑羅樹林中間",
    "X36n0659_001:0334c05": "種種莊嚴甚可愛樂亦復如是是諸天人阿脩羅等",
    "X36n0659_001:0334c06": "咸覩如來涅槃之相皆悉悲感愁憂不樂。",
    "X36n0659_001:0334c07": "表佛身口赴下流出無量言教猶如浴池浴池有",
    "X36n0659_001:0334c08": "二一能滌垢穢二除熱悶表於佛教能令客塵外",
    "X36n0659_001:0334c09": "盡無明內除有妙蓮華者表遵佛教即是修因因",
    "X36n0659_001:0334c10": "踰世果故引兩處為喻化緣將訖如堂高舉言教",
    "X36n0659_001:0334c11": "流潤如清泉在池論其本體非去非留語其利益",
    "X36n0659_001:0334c12": "故言去留文云咸覩如來涅槃之相者一往是下",
    "X36n0659_001:0334c13": "士所見若具足論應有上達下悲具如前說此之",
    "X36n0659_001:0334c14": "三相前後雖異而意同前前以大聲勸問問則祕",
    "X36n0659_001:0334c15": "密教顯如今堂下清泉流出利益多人前面門放",
    "X36n0659_001:0334c16": "光五色徧照除三障生三善令立行昇進如今高",
    "X36n0659_001:0334c17": "堂逈出去下陵空綺飾分明種種莊挍前動地動",
    "X36n0659_001:0334c18": "水表於翻倒見性今變林況鵠使不滯枯榮歸中",
    "X36n0659_001:0334c19": "會極物之難悟再更抵掌悲近召遠相雖復異而",
    "X36n0659_001:0334c20": "意同前但再令開曉。",
    "X36n0659_001:0334c21": "從四天王下即是召遠若從前開文即是第三召",
    "X36n0659_001:0334c22": "上界眾凡有五章初欲界天先明四王。",
    "X36n0659_001:0334c23": "爾時四天王釋提桓因。",
    "X36n0659_001:0334c24": "即是類也。",
    "X36n0659_001:0335a01": "各相謂言者是奉召。",
    "X36n0659_001:0335a02": "各相謂言汝等觀察諸天世人及阿脩羅大設供養",
    "X36n0659_001:0335a03": "欲於最後供養如來我等亦當如是供養若我最後",
    "X36n0659_001:0335a04": "得供養者檀波羅蜜則為成就滿足不難。",
    "X36n0659_001:0335a05": "良由聞見聲光即以天眼觀他獻供。",
    "X36n0659_001:0335a06": "而自營辦來至佛所即順召也。",
    "X36n0659_001:0335a07": "爾時四天王所設供養倍勝於前持曼陀羅華摩訶",
    "X36n0659_001:0335a08": "曼陀羅華迦枳樓伽華摩訶迦枳樓伽華曼殊沙華",
    "X36n0659_001:0335a09": "摩訶曼殊沙華散多尼迦華摩訶散多尼迦華愛樂",
    "X36n0659_001:0335a10": "華大愛樂華普賢華大普賢華時華大時華香城華",
    "X36n0659_001:0335a11": "大香城華歡喜華大歡喜華發欲華大發欲華香醉",
    "X36n0659_001:0335a12": "華大香醉華普香華大普香華天金葉華龍華波利",
    "X36n0659_001:0335a13": "質多樹華拘毗羅樹華復持種種上妙甘膳來至佛",
    "X36n0659_001:0335a14": "所稽首佛足是諸天人所有光明能覆日月令不復",
    "X36n0659_001:0335a15": "現以是供具欲供養佛如來知時默然不受爾時諸",
    "X36n0659_001:0335a16": "天不果所願愁憂苦惱却住一面。",
    "X36n0659_001:0335a17": "釋天但有所召順召(云云)。",
    "X36n0659_001:0335a18": "爾時釋提桓因及三十三天。",
    "X36n0659_001:0335a19": "設諸供具亦倍勝前及所持華亦復如是香氣微妙",
    "X36n0659_001:0335a20": "甚可愛樂持得勝堂并諸小堂來至佛所稽首佛足",
    "X36n0659_001:0335a21": "而白佛言世尊我等深樂愛護大乘唯願如來哀受",
    "X36n0659_001:0335a22": "我食如來知時默然不受持諸釋天不果所願心懷",
    "X36n0659_001:0335a23": "愁惱却住一面。",
    "X36n0659_001:0335a24": "乃至第六天所設供養展轉勝前寶幢旛葢寶葢小",
    "X36n0659_001:0335b01": "者覆四天下旛最短者周圍四海幢最下者至自在",
    "X36n0659_001:0335b02": "天微風吹旛出妙音聲持上甘膳來詣佛所稽首佛",
    "X36n0659_001:0335b03": "足白佛言世尊唯願如來哀受我等最後供養如來",
    "X36n0659_001:0335b04": "知時默然不受是諸天等不果所願心懷愁惱却住",
    "X36n0659_001:0335b05": "一面。",
    "X36n0659_001:0335b06": "乃至第六天其間三天略不出之。",
    "X36n0659_001:0335b07": "上至有頂其餘梵眾一切來集爾時大梵天王及餘",
    "X36n0659_001:0335b08": "梵眾放身光明徧四天下欲界人天日月光明悉不",
    "X36n0659_001:0335b09": "復現持諸寶幢繒綵旛葢旛極短者懸於梵宮至娑",
    "X36n0659_001:0335b10": "羅樹間來詣佛所稽首佛足白佛言世尊唯願如來",
    "X36n0659_001:0335b11": "哀受我等最後供養如來知時默然不受爾時諸梵",
    "X36n0659_001:0335b12": "不果所願心懷愁惱却住一面。",
    "X36n0659_001:0335b13": "上至有頂此應是色頂加列梵天如文料簡三頂",
    "X36n0659_001:0335b14": "(云云)前論佛力應徹三種頂此中論供具只明色",
    "X36n0659_001:0335b15": "頂(云云)。",
    "X36n0659_001:0335b16": "次列脩羅王。",
    "X36n0659_001:0335b17": "爾時毗摩質多阿脩羅王與無量阿脩羅大眷屬俱",
    "X36n0659_001:0335b18": "身諸光明勝於梵天持諸寶幢繒綵旛葢其葢小者",
    "X36n0659_001:0335b19": "覆千世界上妙甘膳來詣佛所稽首佛足而白佛言",
    "X36n0659_001:0335b20": "唯願如來哀受我等最後供養如來知時默然不受",
    "X36n0659_001:0335b21": "諸阿脩羅不果所願心懷愁惱却住一面。",
    "X36n0659_001:0335b22": "舍脂父正報劣天依報相亞言光勝者此是大菩",
    "X36n0659_001:0335b23": "薩光故可言勝。",
    "X36n0659_001:0335b24": "次魔眾魔名殺者波旬名為惡中之惡住六天頂",
    "X36n0659_001:0335c01": "為欲界主文為三一類數。",
    "X36n0659_001:0335c02": "爾時欲界魔王波旬與其眷屬諸天采女無量無邊",
    "X36n0659_001:0335c03": "阿僧祇眾。",
    "X36n0659_001:0335c04": "二開恩赦下。",
    "X36n0659_001:0335c05": "開地獄門施清淨水因而告曰汝等今者無所能為",
    "X36n0659_001:0335c06": "唯當專念如來應供正徧知建立最後隨喜供養當",
    "X36n0659_001:0335c07": "令汝等長夜獲安時魔波旬於地獄中悉除刀劒無",
    "X36n0659_001:0335c08": "量苦毒熾然燄火注雨滅之以佛神力復發是心令",
    "X36n0659_001:0335c09": "諸眷屬皆捨刀劒弓弩鎧仗矛矟長鉤金椎鉞斧鬭",
    "X36n0659_001:0335c10": "輪罥索。",
    "X36n0659_001:0335c11": "三辦供上獻。",
    "X36n0659_001:0335c12": "所持供養倍勝一切人天所設其葢小者覆中千界。",
    "X36n0659_001:0335c13": "上獻為兩一奉呪二奉供。",
    "X36n0659_001:0335c14": "來至佛所稽首佛足而白佛言我等今者愛樂大乘",
    "X36n0659_001:0335c15": "守護大乘世尊若有善男子善女人為供養故為怖",
    "X36n0659_001:0335c16": "畏故為誑他故為財利故為隨他故受是大乘或真",
    "X36n0659_001:0335c17": "或偽我等爾時當為是人除滅怖畏說如是呪。",
    "X36n0659_001:0335c18": "他枳　咤咤羅侘枳　廬呵隸　摩訶盧呵隸",
    "X36n0659_001:0335c19": "　阿羅　遮羅　多羅　紗呵",
    "X36n0659_001:0335c20": "是呪能令諸失心者怖畏者說法者不斷正法者為",
    "X36n0659_001:0335c21": "伏外道故護己身故護正法故護大乘故說如是呪",
    "X36n0659_001:0335c22": "若有能持如是呪者無惡象怖若至曠野空澤險處",
    "X36n0659_001:0335c23": "不生怖畏亦無水火師子虎狼盜賊王難世尊若有",
    "X36n0659_001:0335c24": "能持如是呪者悉能除滅如是等怖世尊持是呪者",
    "X36n0659_001:0336a01": "我當護之如龜藏六世尊我等今者不以諭諂說如",
    "X36n0659_001:0336a02": "是事持是呪者我當至誠益其勢力。",
    "X36n0659_001:0336a03": "唯願如來哀受我等最後供養。",
    "X36n0659_001:0336a04": "爾時佛告魔波旬言我不受汝飲食供養我已受汝",
    "X36n0659_001:0336a05": "所說神呪為欲安樂一切眾生四部眾故佛說是已",
    "X36n0659_001:0336a06": "默然不受如是三請皆亦不受時魔波旬不果所願",
    "X36n0659_001:0336a07": "心懷愁惱却住一面。",
    "X36n0659_001:0336a08": "佛受呪不受供問魔既弊惡寧得好呪答此呪是",
    "X36n0659_001:0336a09": "先佛之法偶爾得之譬如有人在國遇寶還奉國",
    "X36n0659_001:0336a10": "王他解呪是鬼神名聞名不得為害如盜者伺財",
    "X36n0659_001:0336a11": "財主知名覺喚其名盜則不行次云呪是鬼神王",
    "X36n0659_001:0336a12": "名若喚主名主勸其黨亦不為害三云呪如霹靂",
    "X36n0659_001:0336a13": "鬼神畏威不敢為害四云呪是密語如軍中號相",
    "X36n0659_001:0336a14": "應即放不應則治鬼神亦爾順呪則護不順頭破",
    "X36n0659_001:0336a15": "五云呪是佛敕無敢違者有人彈云呪是明呪大",
    "X36n0659_001:0336a16": "明呪無等等呪若是鬼名等亦云何令人得悟道",
    "X36n0659_001:0336a17": "果今解不爾若一向解不能契道應作法門解之",
    "X36n0659_001:0336a18": "諸煩惱是鬼名無明是鬼王善能破惡猶如霹靂",
    "X36n0659_001:0336a19": "即事而真是為密語第一義諦為佛所敕依此法",
    "X36n0659_001:0336a20": "門必能得道又是通別四悉檀意前四別後一通",
    "X36n0659_001:0336a21": "此解無妨。",
    "X36n0659_001:0336a22": "次大自在天即摩醯首羅居色界頂主大千界十",
    "X36n0659_001:0336a23": "地菩薩迹現其中若法華中列世界主梵王者此",
    "X36n0659_001:0336a24": "意如何若言娑婆世界主者正是首羅若言尸棄",
    "X36n0659_001:0336b01": "大梵等者更舉二禪等收三四禪梵王耳又云若",
    "X36n0659_001:0336b02": "言為世界主者其實只領小千而已經家美之故",
    "X36n0659_001:0336b03": "言世界主私謂此是大千之中得為大千之主降",
    "X36n0659_001:0336b04": "此不得文為二一與同類是所召。",
    "X36n0659_001:0336b05": "爾時大自在天王與其眷屬無量無邊及諸天眾。",
    "X36n0659_001:0336b06": "二獻供是順召如文。",
    "X36n0659_001:0336b07": "所設供具悉覆梵釋護世四天王人天八部及非人",
    "X36n0659_001:0336b08": "等所有供具梵釋所設猶如聚墨在珂貝邊悉不復",
    "X36n0659_001:0336b09": "現寶葢小者能覆三千大千世界持如是等供養之",
    "X36n0659_001:0336b10": "具來詣佛所稽首佛足繞無數帀白佛言世尊我等",
    "X36n0659_001:0336b11": "所奉微末供具猶如蟁蚋供養於我亦如有人以一",
    "X36n0659_001:0336b12": "掬水投於大海然一小燈助百千日春夏之月眾華",
    "X36n0659_001:0336b13": "茂盛有持一華益於眾華以亭歷子益須彌山豈當",
    "X36n0659_001:0336b14": "有益大海日明眾華須彌世尊我今所奉微末供具",
    "X36n0659_001:0336b15": "亦復如是若以三千大千世界滿中香華伎樂旛葢",
    "X36n0659_001:0336b16": "供養如來尚不足言何以故如來為諸眾生常於地",
    "X36n0659_001:0336b17": "獄餓鬼畜生諸惡趣中受諸苦惱是故世尊齊見哀",
    "X36n0659_001:0336b18": "憫受我等供。",
    "X36n0659_001:0336b19": "次爾時東方下召他土眾或云聲光不至彼彼佛",
    "X36n0659_001:0336b20": "自遣令至此土若依前文光徧照此三千世界乃",
    "X36n0659_001:0336b21": "至十方亦復如是豈非光召又彼佛遣文三召意",
    "X36n0659_001:0336b22": "足香飯奉佛此光召也往彼禮敬此動召也請決",
    "X36n0659_001:0336b23": "所疑聲召意也文為二初明一方次例三方東方",
    "X36n0659_001:0336b24": "為三雙初彼佛說此佛此眾見彼眾次此間大眾",
    "X36n0659_001:0336c01": "以不思議不見而見見彼無邊身無邊身以不思",
    "X36n0659_001:0336c02": "議不來而來三復以彼供奉此佛此佛不受彼佛",
    "X36n0659_001:0336c03": "之供如此三相還是經初三種之瑞彼佛說此此",
    "X36n0659_001:0336c04": "眾見彼即是聲瑞此眾見彼彼眾來此即動地瑞",
    "X36n0659_001:0336c05": "彼供獻此此佛不受即是光瑞初雙中初彼佛說",
    "X36n0659_001:0336c06": "此佛文為四一明遠近。",
    "X36n0659_001:0336c07": "爾時東方去此無量無數阿僧祇恒河沙微塵等世",
    "X36n0659_001:0336c08": "界彼有佛土名意樂美音佛號虗空等如來應供正",
    "X36n0659_001:0336c09": "徧知明行足善逝世間解無上士調御丈夫天人師",
    "X36n0659_001:0336c10": "佛世尊。",
    "X36n0659_001:0336c11": "二彼佛說此。",
    "X36n0659_001:0336c12": "爾時彼佛即告第一大弟子言善男子汝今宜往西",
    "X36n0659_001:0336c13": "方娑婆世界彼土有佛號釋迦牟尼如來應供正徧",
    "X36n0659_001:0336c14": "知明行足善逝世間解無上士調御丈夫天人師佛",
    "X36n0659_001:0336c15": "世尊彼佛不久當般涅槃善男子汝可持此世界香",
    "X36n0659_001:0336c16": "飯其飯香美食之安隱可以奉獻彼佛世尊世尊食",
    "X36n0659_001:0336c17": "已入般涅槃善男子并可禮敬請決所疑。",
    "X36n0659_001:0336c18": "三發來。",
    "X36n0659_001:0337a01": "爾時無邊身菩薩摩訶薩即受佛教從座而起稽首",
    "X36n0659_001:0337a02": "佛足右繞三帀與無量阿僧祇大菩薩眾俱從彼國",
    "X36n0659_001:0337a03": "發來至此娑婆世界。",
    "X36n0659_001:0337a04": "四現瑞如文。",
    "X36n0659_001:0337a05": "應時此間三千大千世界大地六種震動。",
    "X36n0659_001:0337a06": "次此眾見彼眾亦為四一驚怖。",
    "X36n0659_001:0337a07": "於是眾中梵釋四王魔王波旬摩醯首羅如是大眾",
    "X36n0659_001:0337a08": "見是地動舉身毛豎喉舌枯燥驚怖戰慄各欲四散",
    "X36n0659_001:0337a09": "自見其身無復光明所有威德悉滅無餘。",
    "X36n0659_001:0337a10": "二安慰。",
    "X36n0659_001:0337a11": "是時文殊師利法王子即從座起告諸大眾諸善男",
    "X36n0659_001:0337a12": "子汝等勿懼汝等勿懼何以故東方去此無量無數",
    "X36n0659_001:0337a13": "阿僧祇恒河沙微塵等世界有一世界名意樂美音",
    "X36n0659_001:0337a14": "佛號虗空等如來應供正徧知十號具足彼有菩薩",
    "X36n0659_001:0337a15": "名無邊身與無量菩薩欲來至此供養如來以彼菩",
    "X36n0659_001:0337a16": "薩威德力故令汝身光悉不復現是故汝等應生歡",
    "X36n0659_001:0337a17": "喜勿懷恐怖。",
    "X36n0659_001:0337a18": "三見彼眾。",
    "X36n0659_001:0337a19": "爾時大眾悉皆遙見彼佛大眾如明鏡中自觀己身",
    "X36n0659_001:0337a20": "時文殊師利復告大眾汝今所見彼佛大眾如見此",
    "X36n0659_001:0337a21": "佛以佛神力復當如是得見九方無量諸佛。",
    "X36n0659_001:0337a22": "四唱苦哉。",
    "X36n0659_001:0337a23": "爾時大眾各相謂言苦哉苦哉世間虗空如來不久",
    "X36n0659_001:0337a24": "當般涅槃。",
    "X36n0659_001:0337b01": "大眾見佛應生歡喜何以唱苦聞彼佛說此佛應",
    "X36n0659_001:0337b02": "當入於涅槃還是前聲瑞覺地動戰慄還是前地",
    "X36n0659_001:0337b03": "動瑞見如鏡之光還是前光瑞聞見是已彼佛為",
    "X36n0659_001:0337b04": "此作涅槃相是故唱苦問此眾皆是佛同行人何",
    "X36n0659_001:0337b05": "因驚怖答今論實者意不在權又十地位有上下",
    "X36n0659_001:0337b06": "品上品所作下品不知佛力所作借神力昆蟲能",
    "X36n0659_001:0337b07": "知不借神力則不能知此無邊身承佛神力而現",
    "X36n0659_001:0337b08": "此瑞首羅驚怖復何所疑。",
    "X36n0659_001:0337b09": "次第二雙初從大眾見無邊身一一毛孔明此菩",
    "X36n0659_001:0337b10": "薩示不思議不見而見。",
    "X36n0659_001:0337b11": "是時大眾一切悉見無邊身菩薩及其眷屬是菩薩",
    "X36n0659_001:0337b12": "身一一毛孔各各出生一大蓮華一一蓮華各有七",
    "X36n0659_001:0337b13": "萬八千城邑縱廣正等如毗舍離城牆壁諸塹七寶",
    "X36n0659_001:0337b14": "雜廁多羅寶樹七重行列人民熾盛安隱豐樂閻浮",
    "X36n0659_001:0337b15": "檀金以為却敵一一却敵各有種種七寶林樹華果",
    "X36n0659_001:0337b16": "茂盛微風吹動出微妙音其聲和雅猶如天樂城中",
    "X36n0659_001:0337b17": "人民聞是音聲即時得受上妙快樂是諸塹中妙水",
    "X36n0659_001:0337b18": "盈滿清淨香潔如真瑠璃是諸水中有七寶船諸人",
    "X36n0659_001:0337b19": "乘之遊戲澡浴共相娛樂快樂無極復有無量雜色",
    "X36n0659_001:0337b20": "蓮華優鉢羅華拘物頭華波頭摩華芬陀利華其華",
    "X36n0659_001:0337b21": "縱廣猶如車輪其塹岸上多有園林一一園中有五",
    "X36n0659_001:0337b22": "泉池是諸池中復有諸華優鉢羅華拘物頭華波頭",
    "X36n0659_001:0337b23": "摩華芬陀利華其華縱廣亦如車輪香氣芬馥甚可",
    "X36n0659_001:0337b24": "愛樂其水清淨柔輭第一鳧鴈鴛鴦游戲其中其園",
    "X36n0659_001:0337c01": "各有眾寶宮宅一一宮宅縱廣正等滿四由旬所有",
    "X36n0659_001:0337c02": "牆壁四寶所成所謂金銀瑠璃頗棃真金窻牖周帀",
    "X36n0659_001:0337c03": "欄楯玫瑰為地金沙布上是宮宅中多有七寶流泉",
    "X36n0659_001:0337c04": "浴池一一池邊各有十八黃金梯陛閻浮檀金為芭",
    "X36n0659_001:0337c05": "蕉樹如忉利天歡喜之園是一一城各有八萬四千",
    "X36n0659_001:0337c06": "人王一一諸王各有無量夫人采女共相娛樂歡喜",
    "X36n0659_001:0337c07": "受樂其餘人民亦復如是各於住處共相娛樂是中",
    "X36n0659_001:0337c08": "眾生不聞餘名純聞無上大乘之聲是諸華中一一",
    "X36n0659_001:0337c09": "各有師子之座其座四足皆紺瑠璃柔耎素衣以布",
    "X36n0659_001:0337c10": "座上其衣微妙出過三界一一座上有一王坐以大",
    "X36n0659_001:0337c11": "乘法教化眾生或有眾生書持讀誦如說修行如是",
    "X36n0659_001:0337c12": "流布大乘經典爾時無邊身菩薩安止如是無量眾",
    "X36n0659_001:0337c13": "生放自身已令捨世樂皆作是言苦哉苦哉世間虗",
    "X36n0659_001:0337c14": "空如來不久當般涅槃。",
    "X36n0659_001:0337c15": "明一毛道即是見小容七萬八千城莊嚴巨麗即",
    "X36n0659_001:0337c16": "是見大然其身量同等虗空空非大小安可說盡",
    "X36n0659_001:0337c17": "而復不妨從彼而來巨細相容毛孔不闊城亦不",
    "X36n0659_001:0337c18": "小復聞歡娛受樂之聲復聞唱言苦哉之聲復聞",
    "X36n0659_001:0337c19": "純說大乘之聲即是非苦非樂不相障礙菩薩所",
    "X36n0659_001:0337c20": "以現此事者表於今佛入般涅槃亦不可思議。",
    "X36n0659_001:0337c21": "次從爾時無邊身菩薩與無量菩薩是彼菩薩以",
    "X36n0659_001:0337c22": "不可思議不來而來。",
    "X36n0659_001:0337c23": "爾時無邊身菩薩與無量菩薩周帀圍繞示現如是",
    "X36n0659_001:0337c24": "神通力已持是種種無量供具及以上妙香美飲食",
    "X36n0659_001:0338a01": "若有得聞是食香氣煩惱諸垢皆悉消滅以是菩薩",
    "X36n0659_001:0338a02": "神通力故一切大眾悉皆得見如是變化無邊身菩",
    "X36n0659_001:0338a03": "薩身大無邊量同虗空唯除諸佛餘無能見是菩薩",
    "X36n0659_001:0338a04": "身其量邊際爾時無邊身菩薩及其眷屬所設供養",
    "X36n0659_001:0338a05": "倍勝於前來至佛所。",
    "X36n0659_001:0338a06": "次第三雙中初供佛。",
    "X36n0659_001:0338a07": "稽首佛足合掌恭敬白佛言世尊唯願哀憫受我等",
    "X36n0659_001:0338a08": "供養。",
    "X36n0659_001:0338a09": "次不受如文。",
    "X36n0659_001:0338a10": "如來知時默然不受如是三請悉亦不受爾時無邊",
    "X36n0659_001:0338a11": "身菩薩及其眷屬却住一面。",
    "X36n0659_001:0338a12": "次例餘三方。",
    "X36n0659_001:0338a13": "南西北方諸佛世界亦有無量無邊身菩薩所持供",
    "X36n0659_001:0338a14": "養倍勝於前來至佛所乃至却住一面皆亦如是。",
    "X36n0659_001:0338a15": "悉如文問身既無邊此土他土俱在毛端那忽從",
    "X36n0659_001:0338a16": "彼以來於此是即彼邊而來此邊此間大眾見從",
    "X36n0659_001:0338a17": "彼來即是此邊見於彼邊舊云少分無邊故有來",
    "X36n0659_001:0338a18": "去此不應爾既言量同虗空虗空豈有少分多分",
    "X36n0659_001:0338a19": "既言少分則不同空今明菩薩不思議色即邊無",
    "X36n0659_001:0338a20": "邊無邊即邊非邊非無邊邊即無邊量同虗空無",
    "X36n0659_001:0338a21": "邊即邊自彼之此此見彼來雖邊無邊非邊非無",
    "X36n0659_001:0338a22": "邊而能邊無邊故稱不可思議若有定者非不思",
    "X36n0659_001:0338a23": "議例如丈六梵不見頂非見非不見能見能不見",
    "X36n0659_001:0338a24": "譬如帶鏡身邊身在鏡裏裏而非裏非裏而裏又",
    "X36n0659_001:0338b01": "如日不下池水不上昇而影現水頑礙之色尚復",
    "X36n0659_001:0338b02": "難思況不思議寧以情取。",
    "X36n0659_001:0338b03": "從娑羅雙樹去大段第三結召請中二初結眾集",
    "X36n0659_001:0338b04": "次結瑞相瑞本集眾眾既已集瑞亦隨竟故須兩",
    "X36n0659_001:0338b05": "結初結眾集又為三先明其處不可思議次明其",
    "X36n0659_001:0338b06": "人不可思議三重明其處不可思議初文者。",
    "X36n0659_001:0338b07": "爾時娑羅雙樹吉祥福地縱廣三十二由旬大眾充",
    "X36n0659_001:0338b08": "滿間無空缺爾時四方無邊身菩薩及其眷屬所坐",
    "X36n0659_001:0338b09": "之處或如錐頭針鋒微塵。",
    "X36n0659_001:0338b10": "三十二由旬能容五十二眾長旛大葢人無妨礙",
    "X36n0659_001:0338b11": "供具無傷又針鋒微塵容無邊身已不可思議況",
    "X36n0659_001:0338b12": "受四方十方微塵無邊身菩薩復有幾許眷屬供",
    "X36n0659_001:0338b13": "具人無障礙具無損傷此是處不思議次人為三",
    "X36n0659_001:0338b14": "初從十方如微下結他方眾集在針鋒及閻浮者",
    "X36n0659_001:0338b15": "結此土眾集在雙樹。",
    "X36n0659_001:0338b16": "十方如微塵等諸佛世界諸大菩薩悉來集會及閻",
    "X36n0659_001:0338b17": "浮提一切大眾亦悉來集。",
    "X36n0659_001:0338b18": "此是人不可思議。",
    "X36n0659_001:0338b19": "二簡應集不集不應集而集。",
    "X36n0659_001:0338b20": "唯除尊者摩訶迦葉阿難二眾阿闍世王及其眷屬",
    "X36n0659_001:0338b21": "乃至毒蛇視能殺人蛣蜣蝮蠆及十六種行惡業者",
    "X36n0659_001:0338b22": "一切來集。",
    "X36n0659_001:0338b23": "應集即迦葉等二眾不應集毒蟲惡人惡鬼等三",
    "X36n0659_001:0338b24": "眾此明集不集俱不可思議。",
    "X36n0659_001:0338c01": "三明眾集利益。",
    "X36n0659_001:0338c02": "陀那婆神阿脩羅等悉捨惡念皆生慈心如父如母",
    "X36n0659_001:0338c03": "如姉如妹三千大千世界眾生慈心相向亦復如是",
    "X36n0659_001:0338c04": "除一闡提。",
    "X36n0659_001:0338c05": "謂集不集眾等起慈心集不集處等皆嚴淨陀那",
    "X36n0659_001:0338c06": "婆神者是集眾三千大千眾生是不集眾又簡除",
    "X36n0659_001:0338c07": "慈不慈不慈者一闡提是不生慈心慈不慈者皆",
    "X36n0659_001:0338c08": "不思議。",
    "X36n0659_001:0338c09": "三從爾時三千世界以佛力故下重明處。",
    "X36n0659_001:0338c10": "爾時三千大千世界以佛神力故地皆柔耎無有丘",
    "X36n0659_001:0338c11": "墟土沙礫石荊棘毒草眾寶莊嚴猶如西方無量壽",
    "X36n0659_001:0338c12": "佛極樂世界是時大眾悉見十方如微塵等諸佛世",
    "X36n0659_001:0338c13": "界如於明鏡自觀己身見諸佛土亦復如是。",
    "X36n0659_001:0338c14": "三千是眾集處十方世界是不集處等皆嚴淨如",
    "X36n0659_001:0338c15": "極樂土故言十方亦復如是以眾集故致此利益",
    "X36n0659_001:0338c16": "不集處不集眾不發心尚不思議況復如來示生",
    "X36n0659_001:0338c17": "示滅寧可思議此是結眾集竟。",
    "X36n0659_001:0338c18": "次從如來面門下結瑞相竟。",
    "X36n0659_001:0338c19": "爾時如來面門所出五色光明其光明曜覆諸大會",
    "X36n0659_001:0338c20": "令彼身光悉不復現所應作已還從口入。",
    "X36n0659_001:0338c21": "從前至此總有九瑞共成三意但作一收所以然",
    "X36n0659_001:0338c22": "者聲光及風皆從口出若收光入口風聲例然收",
    "X36n0659_001:0338c23": "聲則息教疑者問誰此表師去收光明則息照三",
    "X36n0659_001:0338c24": "障闇於道三業善不生此表主去收風則息神變",
    "X36n0659_001:0339a01": "顛倒無由得轉此表親去。",
    "X36n0659_001:0339a02": "時諸天人及諸會眾阿脩羅等見佛光明還從口入",
    "X36n0659_001:0339a03": "皆大恐怖身毛為豎復作是言如來光明出已還入",
    "X36n0659_001:0339a04": "非無因緣必於十方所作已辦將是最後涅槃之相",
    "X36n0659_001:0339a05": "何其苦哉何其苦哉如何世尊一旦捨離四無量心",
    "X36n0659_001:0339a06": "不受人天所奉供養聖慧日光從今永滅無上法船",
    "X36n0659_001:0339a07": "於斯沈沒。",
    "X36n0659_001:0339a08": "大眾見一解三見收聲入口知必失師是故嗚呼",
    "X36n0659_001:0339a09": "而哭唱言不受人天供養此哭失田悲無法食見",
    "X36n0659_001:0339a10": "收光入口知必失主是故哭言聖慧日光從今永",
    "X36n0659_001:0339a11": "滅三障誰除三善誰發見收風入口知必失親是",
    "X36n0659_001:0339a12": "故哭言法船沈沒誰破無明此岸度到涅槃彼岸",
    "X36n0659_001:0339a13": "三種之哭哭主親師。",
    "X36n0659_001:0339a14": "嗚呼痛哉世間大苦舉手椎胸悲號啼哭支節戰動",
    "X36n0659_001:0339a15": "不能自持身諸毛孔流血灑地。",
    "X36n0659_001:0339a16": "嗚呼是意慟號哭是口哀戰動是身苦三業悲戀",
    "X36n0659_001:0339a17": "乃至於此。",
    "X36n0659_001:0339a18": "大般涅槃經卷第一",
    "X36n0659_001:0339a19": "涅槃經疏卷第一",
    "X36n0659_001:0339a20": "日東　天台沙門本純　分會",
    "X36n0659_001:0339a22": "南本大般涅槃經會疏卷第一"
}