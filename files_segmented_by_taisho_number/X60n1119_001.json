{
    "X60n1119_001:0270a03": " 敘",
    "X60n1119_001:0270a05": "沙彌律儀者。明事之典也。雲棲要略者。顯理之書也。",
    "X60n1119_001:0270a06": "事即戒相威儀。理即無作戒心。事無理不明。理無事",
    "X60n1119_001:0270a07": "不顯。事理一如。戒心明矣。葢如來大慈。說是戒經。使",
    "X60n1119_001:0270a08": "出家者。無為無欲。清淨自守。但經律深奧。義廣難明。",
    "X60n1119_001:0270a09": "故大師乘願而來。刪繁取要。略而解之。以世間法。釋",
    "X60n1119_001:0270a10": "出世間法。以出世間法。顯世間法。其間少研罪相。多",
    "X60n1119_001:0270a11": "於勸持者。意謂沙彌初入道門。未便預聞篇聚也。吾",
    "X60n1119_001:0270a12": "本師見月老和尚。中興止作。觀其要略文理優暢。感",
    "X60n1119_001:0270a13": "發初機。故傳戒三十餘年。凡受戒者。必令深思熟讀。",
    "X60n1119_001:0270a14": "使其威儀庠序。知所施行。乃與登壇受具。是以此書",
    "X60n1119_001:0270a15": "盛行於世也。然大師以春秋之才。而解戒相。用禮記",
    "X60n1119_001:0270a16": "之法。而輯威儀。若非窮究經律。博通傳史者。則不能",
    "X60n1119_001:0270a17": "識其源委也。余數十年來。恒以為念。因此朝夕黽勉。",
    "X60n1119_001:0270a18": "遍搜內外諸書。析義消文。積成上下兩卷。名曰述義。",
    "X60n1119_001:0270a19": "謂述其要略之大義也。後之覽者。倘因跬步而登山。",
    "X60n1119_001:0270a20": "由初津而入海。即達如來境界。事理宛然。則知一切",
    "X60n1119_001:0270a21": "治世語言文字。皆與實相不相違背也。",
    "X60n1119_001:0270a22": "旹",
    "X60n1119_001:0270a23": "康熈戊子年桂月吉旦毗陵佛菴玉道者題於西湖",
    "X60n1119_001:0270a24": "昭慶之法乳堂",
    "X60n1119_001:0270b04": "凡例",
    "X60n1119_001:0270b05": "沙彌十支戒相。是五篇三聚之基。二十四門威儀。",
    "X60n1119_001:0270b06": "乃三千八萬之本。必須清淨守持。以為八德之要。",
    "X60n1119_001:0270b07": "凡受戒者。不可忽也。",
    "X60n1119_001:0270b08": "前之十戒。次第已分。後之威儀。條章先列。自不庸",
    "X60n1119_001:0270b09": "科。然其間解法。事有差殊。有直釋戒相者。有以世",
    "X60n1119_001:0270b10": "法比量者。有顯果報者。有立誓願者。及諸威儀。亦",
    "X60n1119_001:0270b11": "有不同處。若非科釋。難以標指。故今逐節加科。庶",
    "X60n1119_001:0270b12": "使未瞻全文。則先知大意也。",
    "X60n1119_001:0270b13": "戒相威儀。及與題目。俱書頂格。解方則低一格。科",
    "X60n1119_001:0270b14": "釋。又低一格。皆用大字。述義。則書小字雙行。一則",
    "X60n1119_001:0270b15": "敬重律儀。二則解述分明。其威儀中。雖以數事合",
    "X60n1119_001:0270b16": "為一科。然每事下。仍用○圈以別開。述義復用△",
    "X60n1119_001:0270b17": "角而標出。眉目清楚。庶無混濫。",
    "X60n1119_001:0270b18": "釋此解文。原為顯發其中本意。故經依經述。律以",
    "X60n1119_001:0270b19": "律明。適遇古德箴誡之言。亦錄數語。以為助顯。所",
    "X60n1119_001:0270b20": "引外書。亦用世典釋之。並非臆見胸談。",
    "X60n1119_001:0270b21": "沙彌律儀事不同於比丘。故其中所結輕重開遮。",
    "X60n1119_001:0270b22": "大槩而已。況且人心不古。聞開。則切記於心。見遮。",
    "X60n1119_001:0270b23": "則視為故紙。若使預知。恐成障道因緣。茲不繁贅。",
    "X60n1119_001:0270b24": "此隨律威儀。猶儒門之小學也。初心小眾。皆宜習",
    "X60n1119_001:0270c01": "學行持。琢磨有漸。則道器易成。庶無躐等之過也。",
    "X60n1119_001:0270c02": "從來科式。有懸科。有貼科。若懸有二科三科。必一",
    "X60n1119_001:0270c03": "一書完。再標初科貼文。今皆從簡。如子科分三。即",
    "X60n1119_001:0270c04": "將初科貼起。更不累書。是為一法。每科用甲乙等",
    "X60n1119_001:0270c05": "字標定。使閱者知其母子分明。祖孫不混。脉絡貫",
    "X60n1119_001:0270c06": "通。以便檢討。",
    "X60n1119_001:0270c07": "此集流通既久。翻刻自多。其文句不無遺漏。筆畫",
    "X60n1119_001:0270c08": "未免差譌。如摴蒲悞作樗蒲。絛悞作縧。屩悞作脚。",
    "X60n1119_001:0270c09": "今皆校證。如涉道話有益身心等文。亦並錄入。庶",
    "X60n1119_001:0270c10": "無遺悞。",
    "X60n1119_001:0270c11": "此述義。當與香乳記合看。葢其中文句。有與日用",
    "X60n1119_001:0270c12": "同者。如聞鐘出生。及三匙五觀等偈義。皆從略。但",
    "X60n1119_001:0270c13": "指香乳記詳明。故不重釋。",
    "X60n1119_001:0270c14": "去聖時遙。人多好勝。以禪教律三字橫在胸中。各",
    "X60n1119_001:0270c15": "執所見。殊不知禪教律皆從如來一鼻孔出。佛祖",
    "X60n1119_001:0270c16": "何甞畫為三橛耶。故此述義。一槩從公。別無偏執。",
    "X60n1119_001:0271a03": "沙彌律儀要略述義卷上",
    "X60n1119_001:0271a05": "清　古杭昭慶萬壽戒壇傳律沙門書玉科釋",
    "X60n1119_001:0271a06": "釋此律儀。大分為二。初標題。二釋文。初中(分三)初",
    "X60n1119_001:0271a07": "標法題",
    "X60n1119_001:0271a08": "沙彌律儀要略",
    "X60n1119_001:0271a09": "釋。此題以人法為名。沙彌。人也。律儀。法也。義如後",
    "X60n1119_001:0271a10": "釋。葢如來出現於世。所說一代時教。必須七部弟",
    "X60n1119_001:0271a11": "子。任持資秉。佛法得以久住。七部者。謂出家五眾。",
    "X60n1119_001:0271a12": "在家二眾也。其間各有大小之不同。故如來初成",
    "X60n1119_001:0271a13": "正覺。作是念言。我得智慧。無能信受。若我住世。於",
    "X60n1119_001:0271a14": "世無益。不如入於涅槃。爾時大梵天王。即白佛言。",
    "X60n1119_001:0271a15": "世尊。法海已滿。法幢已立。潤濟開導今正是時。云",
    "X60n1119_001:0271a16": "何欲捨一切眾生。而不說法。爾時世尊受梵天請。",
    "X60n1119_001:0271a17": "初於寂滅道場。先結波羅提木叉。為諸利根菩薩。",
    "X60n1119_001:0271a18": "說梵網經。此大乘始也。次於鹿野苑則。呼善來比",
    "X60n1119_001:0271a19": "丘。為憍陳如等。轉四諦法輪。此小乘始也。是時三",
    "X60n1119_001:0271a20": "寶具矣。沙彌者。本於初度羅睺羅出家為始。其沙",
    "X60n1119_001:0271a21": "彌尼。是帶制。律儀者。有通。有別。通。則一大藏教。總",
    "X60n1119_001:0271a22": "名律儀。別。則就此十戒。及諸威儀也。沙彌。是能學。",
    "X60n1119_001:0271a23": "律儀。是所學。能所合目。故名沙彌律儀。要略者。大",
    "X60n1119_001:0271a24": "師於毗尼藏中。採取日用必行之事。故云要。對三",
    "X60n1119_001:0271b01": "千八萬而言。故云略。此乃大師體佛弘慈。便於初",
    "X60n1119_001:0271b02": "學。欲令人人信受佛語。熟讀行持。由小進大。得入",
    "X60n1119_001:0271b03": "僧寶數故。沙彌要略。大意如此。標題已竟。",
    "X60n1119_001:0271b04": "次標人名",
    "X60n1119_001:0271b05": "菩薩戒弟子。雲棲寺沙門。袾宏。輯。",
    "X60n1119_001:0271b06": "釋。菩薩者。梵語。具云菩提薩埵。菩薩。此翻佛道。薩",
    "X60n1119_001:0271b07": "埵。此翻有情。又菩提是智。薩埵是悲。以智故。上求",
    "X60n1119_001:0271b08": "佛道。自利也。以悲故。下化眾生。利他也。四願彌堅。",
    "X60n1119_001:0271b09": "自他俱利。故名菩薩。或翻開士。謂以佛道開化眾",
    "X60n1119_001:0271b10": "生。發信心故。或翻高士。謂高出凡夫二乘故。翻既",
    "X60n1119_001:0271b11": "不定。故仍留梵語也。戒者。乃運善之初章。却惡之",
    "X60n1119_001:0271b12": "前陣。即三聚淨戒也。梵名波羅提木叉。此云保解",
    "X60n1119_001:0271b13": "脫。謂嚴持淨戒。行菩薩道。如來保任。必得解脫煩",
    "X60n1119_001:0271b14": "惱。證涅槃故。梵名室灑。此云弟子。謂學在師後曰",
    "X60n1119_001:0271b15": "弟。解從師生曰子。此是大師學出世法。以戒為師。",
    "X60n1119_001:0271b16": "願同菩薩悲智。化導眾生之稱。雲棲者。乃大師中",
    "X60n1119_001:0271b17": "興之道場也。其地去府治二十餘里。山名五雲。昔",
    "X60n1119_001:0271b18": "有五色祥雲。盤旋頂上。已而飛集西塢。經久不散。",
    "X60n1119_001:0271b19": "時人異之。故名雲棲。寺者。嗣也。謂出家弟子。於中",
    "X60n1119_001:0271b20": "承事佛法。依教修行故。沙門者。德實之義。謂勤修",
    "X60n1119_001:0271b21": "戒定慧。息滅貪瞋癡。識心達本源。故號為沙門。非",
    "X60n1119_001:0271b22": "泛常之通稱也。袾宏。是師之諱。字。佛慧。號。蓮池。杭",
    "X60n1119_001:0271b23": "之沈氏子也。年十七補庠試。三十二父母皆喪。因",
    "X60n1119_001:0271b24": "悟人世無常。投無門洞。性天理和尚出家。乞昭慶",
    "X60n1119_001:0271c01": "寺無塵玉律師。授戒於地湧壇前。嗣後徧參知識",
    "X60n1119_001:0271c02": "已。旋歸武林。梵村乞食。見雲棲山水幽寂。遂結茅",
    "X60n1119_001:0271c03": "而漸建叢林。精修白業。道行天下。世壽。八十有一。",
    "X60n1119_001:0271c04": "僧臘已滿五旬。生於嘉靖乙未。正月二十二日。終",
    "X60n1119_001:0271c05": "於萬歷乙卯。七月初四。輯者。集也。謂採集成章。以",
    "X60n1119_001:0271c06": "傳來學也。標人已竟。",
    "X60n1119_001:0271c07": "三釋題義(分二)。初題中人義",
    "X60n1119_001:0271c08": "梵語沙彌。此云息慈。謂息惡行慈。息世染而慈濟",
    "X60n1119_001:0271c09": "眾生也。亦云勤策。亦云求寂。",
    "X60n1119_001:0271c10": "釋。梵語者。起世經云。世界初成。惟一海水。由風鼓",
    "X60n1119_001:0271c11": "激。漸凝為地。梵天光音之眾。下視山地。見其地肥",
    "X60n1119_001:0271c12": "色香美好。以指嘗之。味若醍醐。食之不已。身體麤",
    "X60n1119_001:0271c13": "壯。失天光明神足。不復上昇。遂為人祖。世居天竺。",
    "X60n1119_001:0271c14": "自後。人隨地轉。音各成異。唯天竺存焉。故其音是",
    "X60n1119_001:0271c15": "梵音。語是梵語也。沙彌。名有三譯。義出耶舍傳中。",
    "X60n1119_001:0271c16": "此云息慈者。南山宣祖。以此方息慈之名。翻彼天",
    "X60n1119_001:0271c17": "竺沙彌之號也。息。止義。行。作義。惡者。非梵行事。世",
    "X60n1119_001:0271c18": "染者。謂此事乃世人之所貪染故。然此貪染。便是",
    "X60n1119_001:0271c19": "生死之本。眾惡之源。出家離染。修解脫道。當鋤其",
    "X60n1119_001:0271c20": "本。而塞其源。故應息惡也。然惡雖能息。若不行慈。",
    "X60n1119_001:0271c21": "則墮偏小。非大乘根器。故復當慈濟眾生也。又盧",
    "X60n1119_001:0271c22": "舍那。翻為淨滿。謂惡無不息故淨。慈無不行故滿。",
    "X60n1119_001:0271c23": "當知此沙彌戒。即盧舍那之本因也。梵語室利摩",
    "X60n1119_001:0271c24": "那路迦。玄奘法師。譯為勤策。勤。即不怠。策。乃進修。",
    "X60n1119_001:0272a01": "喻如良馬見鞭影而進也。故後解文中。多舉果報",
    "X60n1119_001:0272a02": "等緣。警避諸惡。亦即息慈之意也。梵語室那末尼。",
    "X60n1119_001:0272a03": "義淨律師。譯為求寂。寂。即涅槃。而涅槃翻為圓寂。",
    "X60n1119_001:0272a04": "以德無不備稱圓。即行慈勤善之果也。障無不盡",
    "X60n1119_001:0272a05": "名寂。俱息惡策行之果也。沙彌十支無染。則具戒",
    "X60n1119_001:0272a06": "得圓。比丘五篇清淨。則涅槃可證。故云求寂也。名",
    "X60n1119_001:0272a07": "雖有三。義實無別。又息。是止持。即對治悉檀。慈。是",
    "X60n1119_001:0272a08": "作持。即世界悉檀。教也。勤。是勸作。策。是誡止。即為",
    "X60n1119_001:0272a09": "人悉檀。行也。圓。是作果。寂。是止果。即第一義悉檀。",
    "X60n1119_001:0272a10": "理也。果也。如上三譯。教。理。行。果。四悉皆周。仔細推",
    "X60n1119_001:0272a11": "之。則義顯矣。",
    "X60n1119_001:0272a12": "次題中法義",
    "X60n1119_001:0272a13": "律儀者。十戒律。諸威儀也。",
    "X60n1119_001:0272a14": "釋。十戒者。始從不殺。終於捉寶也。諸威儀者。即後",
    "X60n1119_001:0272a15": "二十四條。隨律威儀也。又戒者。戒律。止也。謂止諸",
    "X60n1119_001:0272a16": "惡不起故。儀者。形儀。作也。謂令眾善奉行故。以此",
    "X60n1119_001:0272a17": "戒律。能止形上諸惡。故名律儀。葢律無形儀。則律",
    "X60n1119_001:0272a18": "為虗設。形儀無律。則持犯無稽。有儀有律。內外一",
    "X60n1119_001:0272a19": "如。沙彌之名。體用雙彰矣。",
    "X60n1119_001:0272a20": "二釋文(分二)。初戒律。二威儀。初戒律(又二)初總標門",
    "X60n1119_001:0272a21": "名(復二)。初標名",
    "X60n1119_001:0272a22": "戒律門。",
    "X60n1119_001:0272a23": "釋。戒。即十戒。以制心為本。律。即法律。以守護為宗。",
    "X60n1119_001:0272a24": "門者。有能通之義。雖云沙彌十戒。實能通至涅槃。",
    "X60n1119_001:0272b01": "十方如來。從此超出。何以故。人分大小。人則是一。",
    "X60n1119_001:0272b02": "若於此毗尼。能聞而思。即是入。能修而行。即是出。",
    "X60n1119_001:0272b03": "譬如大宅。要因門入。誠所謂。得其門者。等佛一朝。",
    "X60n1119_001:0272b04": "失其門者。徒勞萬劫。若受戒而不習學者。則入道",
    "X60n1119_001:0272b05": "無門也。故曰。戒雖頓受。事必漸修。因沙彌十戒經",
    "X60n1119_001:0272b06": "中。有戒律威儀之文。故大師。亦分上下二門。正顯",
    "X60n1119_001:0272b07": "戒律非威儀。無以見戒律之體。威儀非戒律。無以",
    "X60n1119_001:0272b08": "成威儀之用。然用從體發。故列於首。",
    "X60n1119_001:0272b09": "二釋義(分二)初總序要略緣起(分四)初述古",
    "X60n1119_001:0272b10": "佛制出家者。五夏以前專精戒律。五夏以後。方乃聽",
    "X60n1119_001:0272b11": "教參禪。是故沙彌剃落。先受十戒。次則登壇受具。",
    "X60n1119_001:0272b12": "釋。佛制者。猶聖王之節度也。如來為三界大師。所",
    "X60n1119_001:0272b13": "有言教。羣生遵守。信受奉行。故云佛制。出家者。謂",
    "X60n1119_001:0272b14": "在家塵勞滾滾。猶如奔馬無韁。縱有出塵進道之",
    "X60n1119_001:0272b15": "想。安可能得。故如來預設化城。攝歸寶所。故經云。",
    "X60n1119_001:0272b16": "無有在家。能修習無上正覺之道。是也。然出家有",
    "X60n1119_001:0272b17": "乎二種。一。辭親割愛。剃髮染衣。名出世俗家。二。斷",
    "X60n1119_001:0272b18": "除妄惑。證無生果。名出三界家。古云。出家。乃大丈",
    "X60n1119_001:0272b19": "夫事。非將相之所能為。出家功德經云。若有為作",
    "X60n1119_001:0272b20": "留難者。即斷佛種。現在諸病集身。死入黑闇地獄。",
    "X60n1119_001:0272b21": "經千萬劫。不能得出。若能放人出家。功德無量。譬",
    "X60n1119_001:0272b22": "如四天下。滿中羅漢。四事供養。盡於百年。不如有",
    "X60n1119_001:0272b23": "人為涅槃故。於一日一夜。出家受戒。五夏者。即五",
    "X60n1119_001:0272b24": "年也。文出十誦律中。謂出家離俗。不以生年為計。",
    "X60n1119_001:0272c01": "乃數夏臘稱尊故。又夏者。盛也。謂萬物茂盛之時",
    "X60n1119_001:0272c02": "也。佛制受戒者。至于夏間。應當加工用行。精進修",
    "X60n1119_001:0272c03": "持。亦如萬物茂盛。故從四月十六日起。至七月十",
    "X60n1119_001:0272c04": "五日。九旬行滿。一夏功圓。計其一臘。葢古稱坐夏",
    "X60n1119_001:0272c05": "者。皆謂此也。又五者。謂初受戒人。行持五年。戒品",
    "X60n1119_001:0272c06": "堅牢。則不為境風搖奪。亦猶樹木培植五載。枝幹",
    "X60n1119_001:0272c07": "麤壯。則不怕霜雪所雹也。專者。謂專於事相。博究",
    "X60n1119_001:0272c08": "開遮。精者。謂精研義理。闡盡幽微。又專則不二。精",
    "X60n1119_001:0272c09": "則不雜。如專而不精。律法則不能透徹。精而不專。",
    "X60n1119_001:0272c10": "修持則不能恒常。故須學滿五夏。五法成就。堪能",
    "X60n1119_001:0272c11": "誦戒羯磨。方許離師。如或不然。當盡形不離依止。",
    "X60n1119_001:0272c12": "倘有智慧過人。於三四夏。能解三藏。得證三明。亦",
    "X60n1119_001:0272c13": "不聽離依止。何以故。佛制五夏未滿故。所以道宣",
    "X60n1119_001:0272c14": "律祖。十席就聽毗尼。慧休法師。一生隨眾聞律。此",
    "X60n1119_001:0272c15": "實後學之榜樣也。五夏以後等者。謂既知持犯。五",
    "X60n1119_001:0272c16": "夏復週。則許聽教參禪也。耳根發識曰聽。教者。聖",
    "X60n1119_001:0272c17": "人被下之言。參者。究也。禪者。究心之法也。教乃禪",
    "X60n1119_001:0272c18": "之階梯。禪乃教之骨髓。因解起行。必須聽教。華嚴",
    "X60n1119_001:0272c19": "經云。佛法無人說。雖慧莫能了。悟明心地。務必參",
    "X60n1119_001:0272c20": "禪。所以古人千里求師。參訪知識。決擇生死。禪是",
    "X60n1119_001:0272c21": "佛心。教是佛語。戒是佛身。如是執之於身。聞之於",
    "X60n1119_001:0272c22": "耳。觀之於心。則本源心地徹矣。若參禪不由開導。",
    "X60n1119_001:0272c23": "但乃堆堆死坐。古人呵為魂不散死人。落聖亡外",
    "X60n1119_001:0272c24": "道。故知理觀未明。必須聽教。依教起行。必須參禪。",
    "X60n1119_001:0273a01": "通教不通宗。如蛇鑽竹筒。通宗不通教。開口便亂",
    "X60n1119_001:0273a02": "道。宗教一齊通。如日照虗空。法法頭頭現。山川路",
    "X60n1119_001:0273a03": "有通。又教是言詮。設使修證未純。不免迷惑。故楞",
    "X60n1119_001:0273a04": "嚴云。雖有多聞。若不修行。與不聞等。所謂有真戒",
    "X60n1119_001:0273a05": "者。必有真慧。此是如來大慈。有權有實。先以毗尼",
    "X60n1119_001:0273a06": "收攝初心。後以一乘攝歸無作。先由事以會理。後",
    "X60n1119_001:0273a07": "得理而忘言。若初心不守律儀。放曠總成邪見。後",
    "X60n1119_001:0273a08": "心不達實相。勤修終屬有為。若參禪不持戒。縱有",
    "X60n1119_001:0273a09": "空解。未免沉墮。故云若無真戒。必無真慧也。離戒",
    "X60n1119_001:0273a10": "修定慧。名魔外因。離定慧修戒。名人天因。三學俱",
    "X60n1119_001:0273a11": "備。是成佛因。故聽教參禪。繼之五年後者。本欲增",
    "X60n1119_001:0273a12": "心增慧。三學齊修也。由戒淨。故慧淨。由慧淨。故戒",
    "X60n1119_001:0273a13": "淨。如兩手互洗。不分先後。所謂只須就路還家。不",
    "X60n1119_001:0273a14": "必改途易轍。非於五年之外。別有離戒修行之法",
    "X60n1119_001:0273a15": "也。聽教參禪。其理明矣。是故者。由是之故也。乃承",
    "X60n1119_001:0273a16": "上起下之詞。沙彌剃落者。度人經云。凡欲出家者。",
    "X60n1119_001:0273a17": "着本俗服。先教彼辭別君親已。為說偈曰。流轉三",
    "X60n1119_001:0273a18": "界中。恩愛不能脫。棄俗入無為。真實報恩者。然後",
    "X60n1119_001:0273a19": "剃髮。剃者。除也。斷也。謂斷除鬚髮。願煩惱亦斷除",
    "X60n1119_001:0273a20": "也。落者。落[髟/采]。古人剃髮。稱為落[髟/采]。先受十戒者。謂",
    "X60n1119_001:0273a21": "重樓四級。次第而登。婆沙論云。先受五戒。以自調",
    "X60n1119_001:0273a22": "伏。信樂漸增。次受十戒。善心轉深。威儀庠序。方受",
    "X60n1119_001:0273a23": "具戒。如是次第。得佛法分。好樂堅固。發起大心。受",
    "X60n1119_001:0273a24": "菩薩戒。如遊大海。漸漸深廣。入佛法海。亦復如是。",
    "X60n1119_001:0273b01": "今不言五戒。而言十戒者。謂五戒通於道俗。十戒",
    "X60n1119_001:0273b02": "惟得出家。今鬚髮既落。故單言十戒也。若一時頓",
    "X60n1119_001:0273b03": "受者。既失次第。又違佛制。所謂得之容易。則失之",
    "X60n1119_001:0273b04": "不難也。復次或有眾生。無受五戒而得道果。或因",
    "X60n1119_001:0273b05": "受十戒而得道果。以是種種因緣。是故如來說次",
    "X60n1119_001:0273b06": "第受也。登壇受具者。從下而上曰登。謂比丘是僧",
    "X60n1119_001:0273b07": "寶。為人天幢相。揀擇人根。故律云。須臾之間。令汝",
    "X60n1119_001:0273b08": "三人。至高勝處是也。沙彌。菩薩。惟除遮逆。一切普",
    "X60n1119_001:0273b09": "攝。故不言也。壇者。場也。此場僧共秉法羯磨而成。",
    "X60n1119_001:0273b10": "若非此場。戒無由得。具。是具足。謂受二百五十大",
    "X60n1119_001:0273b11": "戒。即便具足涅槃妙因故。亦名近圓。謂受此大戒。",
    "X60n1119_001:0273b12": "白羯磨竟。於所作事。如法成就。與涅槃相去不遠",
    "X60n1119_001:0273b13": "矣。今授沙彌。比丘。菩薩戒。而總稱壇者。猶若世間",
    "X60n1119_001:0273b14": "三場考試也。以此推之。稱三壇者。無足論矣。",
    "X60n1119_001:0273b15": "二慨今",
    "X60n1119_001:0273b16": "今名為沙彌。而本所受戒。愚者。茫乎不知狂者。忽",
    "X60n1119_001:0273b17": "而不學。便擬躐等。罔意高遠。亦可慨矣。",
    "X60n1119_001:0273b18": "釋。今者。末法時也。名者。徒有沙彌之名。本所受戒",
    "X60n1119_001:0273b19": "者。本。本分。謂沙彌本分。所受之十戒也。愚者。無有",
    "X60n1119_001:0273b20": "慧目。茫者。昧其志性。以是不能學戒。甘心下劣。與",
    "X60n1119_001:0273b21": "法轉踈矣。狂者。妄起邪見。忽者。輕忽毗尼。或小有",
    "X60n1119_001:0273b22": "知識。自謂多能。或勉之習學。而反答曰。此不過為",
    "X60n1119_001:0273b23": "初學者說爾。或師長不能如法教誨。弟子不肯請",
    "X60n1119_001:0273b24": "問一字。執定狂愚。安心鹵莾。孤山圓法師云。人雖",
    "X60n1119_001:0273c01": "至愚。豈不能日記一言。積月而三十言。積年而三",
    "X60n1119_001:0273c02": "百六十言。積之數載。自然可成。苟耻才智。不如廢",
    "X60n1119_001:0273c03": "而不學。則亦應耻飲食。不如廢而不食也。食既當",
    "X60n1119_001:0273c04": "同。法寧可緩。既不習學。受戒何為。古云。學則庶民",
    "X60n1119_001:0273c05": "之子。而為公卿。不學則公卿之子。而為庶民。欲為",
    "X60n1119_001:0273c06": "公卿耶。為庶民耶。永明壽禪師云。得鳥者。網之一",
    "X60n1119_001:0273c07": "目。不可以一目而廢眾目。收功者。棋之一着。不可",
    "X60n1119_001:0273c08": "以一着而廢眾着。月窟禪師云。高以下基。洪由纖",
    "X60n1119_001:0273c09": "起。虞夏至聖。尚曾歷試。可能二祖。猶服勤勞。所謂",
    "X60n1119_001:0273c10": "一念因真。千生果實。因既不真。果豈能實耶。若飽",
    "X60n1119_001:0273c11": "食終日。無所用心。則難矣哉。涅槃經云。凡有心者。",
    "X60n1119_001:0273c12": "皆當得阿耨多羅三藐三菩提。若無信心。徒增黑",
    "X60n1119_001:0273c13": "業。所以佛誡羅[目*(危(夗夕)+夫)]羅偈曰。十方世界諸菩薩。念念",
    "X60n1119_001:0273c14": "已證善逝果。彼既丈夫我亦爾。不應自輕而退屈。",
    "X60n1119_001:0273c15": "三昧經云。佛法大海。不可測度。彼執偏愚。不達諦",
    "X60n1119_001:0273c16": "理。不習三學。不從師受。非法解法。自稱智者。非真",
    "X60n1119_001:0273c17": "智也。狂慢之害。又甚於愚不肖矣。經云。謙如大海。",
    "X60n1119_001:0273c18": "容納百川。慢如高山。法水不住。一味志大言大。輕",
    "X60n1119_001:0273c19": "慢佛語。忽略毗尼。貶學戒為小乘。謗行持為瑣屑。",
    "X60n1119_001:0273c20": "執定我慢。見善不從。則難救矣。曾不聞。鳩摩羅什。",
    "X60n1119_001:0273c21": "初學小教。頂禮盤頭達多。此敬上也。盤頭達多。晚",
    "X60n1119_001:0273c22": "學大乘。復禮鳩摩羅什。此尊賢也。可見從上佛祖。",
    "X60n1119_001:0273c23": "未有不學而成者。沙彌纔登戒品。豈可不學也。若",
    "X60n1119_001:0273c24": "以小小知見。得少為足。下不敬上。上不尊賢。欲齊",
    "X60n1119_001:0274a01": "先哲。無有是處。便擬躐等者。擬。欲也。躐。跨越之意。",
    "X60n1119_001:0274a02": "等。級也。謂纔受十戒。便欲與大僧相等也。罔意高",
    "X60n1119_001:0274a03": "遠。亦可慨者。謂昏昧無知曰罔意。妄尊太過曰高",
    "X60n1119_001:0274a04": "遠。聽其言之狂放。雖聖賢猶所不及。問其戒相威",
    "X60n1119_001:0274a05": "儀。茫然一法不知。慨。歎辭。謂狂愚如是。寧不傷歎",
    "X60n1119_001:0274a06": "耶。佛藏經云。若不先學小乘。後學大乘者。非佛弟",
    "X60n1119_001:0274a07": "子。",
    "X60n1119_001:0274a08": "三出略(分四)初啟蒙",
    "X60n1119_001:0274a09": "因取十戒。略解數語。使蒙學知所向方。",
    "X60n1119_001:0274a10": "釋。因取十戒等者。此乃承上文而言。謂因是狂愚",
    "X60n1119_001:0274a11": "之故。故取十戒解之。使狂者不學。必誘其學。愚者",
    "X60n1119_001:0274a12": "不知。必令其知。略而非廣。故曰數語。乍入道者。故",
    "X60n1119_001:0274a13": "曰蒙學。向者。趨向。方。法也。即趨入道門之方法也。",
    "X60n1119_001:0274a14": "如楞嚴云。因指見月故。大論云。三惡燒燃。駝驢重",
    "X60n1119_001:0274a15": "楚。餓鬼饑渴。不名為苦。癡暗無聞。不識方向。乃名",
    "X60n1119_001:0274a16": "苦也。大師因慨狂愚。罔諳戒法。故略解於此。令初",
    "X60n1119_001:0274a17": "發心人。入道有由。不致岐路於盲瞶也。譬如勾甲",
    "X60n1119_001:0274a18": "方萌。要因雨露人事。方能長養成熟。如初心一失。",
    "X60n1119_001:0274a19": "為害匪淺。縱有良醫。難調重毒。誠所謂。打頭不遇",
    "X60n1119_001:0274a20": "作家。到老終成骨董。",
    "X60n1119_001:0274a21": "二勉行",
    "X60n1119_001:0274a22": "好心出家者。切意遵行。慎勿違犯。",
    "X60n1119_001:0274a23": "釋。南山云。好心出家者。怖四怨之多苦。厭三界之",
    "X60n1119_001:0274a24": "無常。辭六親之至愛。捨五欲之深着。不為名利所",
    "X60n1119_001:0274b01": "牽。不為王力所逼。不為邪求活命。不為避懶偷安。",
    "X60n1119_001:0274b02": "不為負債逃難。為生死。為菩提。持信出家故。智者",
    "X60n1119_001:0274b03": "大師。以出家分為四種。一者。心出家。身不出家。如",
    "X60n1119_001:0274b04": "維摩龐老等。二者。身出家。心不出家。謂雖入空門。",
    "X60n1119_001:0274b05": "不行佛事故。三者。身心俱不出家。善根未生故。四",
    "X60n1119_001:0274b06": "者。身心俱出家。是為好心也。切。真切也。謂既發心",
    "X60n1119_001:0274b07": "受戒。要念頭真切。戒是越渡苦海之迅航。莊嚴法",
    "X60n1119_001:0274b08": "身之瓔珞。毫釐失念。三途苦因。當遵之不違。行之",
    "X60n1119_001:0274b09": "不怠。謹慎而不狎侮。精嚴而不違犯。根本清淨。動",
    "X60n1119_001:0274b10": "止安詳。年甲未滿。不妨姑待。如若滿足。自可登壇。",
    "X60n1119_001:0274b11": "三階本",
    "X60n1119_001:0274b12": "然後。近為比丘戒之階梯。遠為菩薩戒之根本。",
    "X60n1119_001:0274b13": "釋。然後者。由下之上也。謂前十戒清淨。年限已滿。",
    "X60n1119_001:0274b14": "即當登壇受具也。遠近二字。有事。有理。事者。沙彌",
    "X60n1119_001:0274b15": "隣次比丘。故名曰近。尚隔具足一壇。故名曰遠。理",
    "X60n1119_001:0274b16": "者。比丘惟求自利。但盡今生形壽。故名為近。菩薩",
    "X60n1119_001:0274b17": "志願利生。盡未來際。故名遠也。階梯者。升進之徑",
    "X60n1119_001:0274b18": "也。行遠自邇。登高自卑。故律云。不受具足戒而受",
    "X60n1119_001:0274b19": "菩薩戒者。無有是處。根本者。猶草木之根本也。謂",
    "X60n1119_001:0274b20": "此十戒。乃比丘。菩薩。之根本也。初階若毀。次級難",
    "X60n1119_001:0274b21": "登。根本一虧。枝葉華果悉皆墮落。故律云。若破五",
    "X60n1119_001:0274b22": "戒中重戒。還欲受五戒。乃至菩薩戒。無有是處。若",
    "X60n1119_001:0274b23": "破十戒中重戒。還欲受十戒。比丘戒。菩薩戒者。亦",
    "X60n1119_001:0274b24": "無有是處。",
    "X60n1119_001:0274c01": "四聖因",
    "X60n1119_001:0274c02": "因戒生定。因定發慧。庶幾成就聖道。不負出家之",
    "X60n1119_001:0274c03": "志矣。",
    "X60n1119_001:0274c04": "釋。因戒生定者。楞嚴經。佛告阿難。攝心為戒。因戒",
    "X60n1119_001:0274c05": "生定。因定發慧。葢心為淨染之本。以戒攝之。外不",
    "X60n1119_001:0274c06": "放入。內不放出。打成一片。名之為定。靜極光通。發",
    "X60n1119_001:0274c07": "起妙用。名之為慧。然戒乃定之本。定乃慧之體。慧",
    "X60n1119_001:0274c08": "乃定之用。故曰因戒生定。因定發慧也。庶幾者。近",
    "X60n1119_001:0274c09": "可也。聖道者。聖人之道也。梵語菩提。此云覺道。謂",
    "X60n1119_001:0274c10": "此道。乃千聖同遊之道也。無一聲聞不嚴戒行。無",
    "X60n1119_001:0274c11": "一菩薩。不修戒度。無一如來。不滿戒體。謂精嚴淨",
    "X60n1119_001:0274c12": "戒。定慧發生。則不耽世染。如是行持。近可成就菩",
    "X60n1119_001:0274c13": "提。而不辜負剃髮披緇之初念也。",
    "X60n1119_001:0274c14": "四指廣",
    "X60n1119_001:0274c15": "若樂廣覽者。自當檢閱律藏全書。",
    "X60n1119_001:0274c16": "釋。樂。喜好也。廣覧。徧觀義。檢。檢點。閱。細看。藏。乃包",
    "X60n1119_001:0274c17": "括函藏之義也。如來說法。分為三藏。所謂經律論",
    "X60n1119_001:0274c18": "也。今專為受戒者說。故但指律藏而言也。全書。正",
    "X60n1119_001:0274c19": "顯要略之意。大師為初學者。略採數語。以便行持。",
    "X60n1119_001:0274c20": "若有志於毗尼者。當徧觀律部。則知全藏之義也。",
    "X60n1119_001:0274c21": "二重出制戒本源(分二)。初述經",
    "X60n1119_001:0274c22": "其十戒名。出沙彌十戒經。",
    "X60n1119_001:0274c23": "釋。十戒名者。即不殺盜等。十事也。出沙彌十戒經。",
    "X60n1119_001:0274c24": "顯非臆說。亦見有所據也。謂律是如來金口親宣。",
    "X60n1119_001:0275a01": "等覺以下菩薩。不敢增減一字。所以大師引證於",
    "X60n1119_001:0275a02": "此。經是通稱。葢一大藏教。總稱為經故。名從別顯。",
    "X60n1119_001:0275a03": "指此沙彌十戒經。以別餘經也。",
    "X60n1119_001:0275a04": "二舉人",
    "X60n1119_001:0275a05": "佛敕舍利弗。為羅睺羅說。",
    "X60n1119_001:0275a06": "釋。佛敕者。猶天子制書命令也。說者。傳說。佛為法",
    "X60n1119_001:0275a07": "王。故制戒律。命舍利弗。為羅睺羅說也。梵語舍利",
    "X60n1119_001:0275a08": "弗。此云鶖子。從母得名。謂其母眼明。如鶖鳥故。父",
    "X60n1119_001:0275a09": "是天竺婆羅門。提舍論師。亦云身子。文句云。舍利",
    "X60n1119_001:0275a10": "弗。母好形身。身之所生。故云身子。入王舍城。路逢",
    "X60n1119_001:0275a11": "馬勝。為說偈曰。諸法從緣生。緣盡法還滅。我師釋",
    "X60n1119_001:0275a12": "迦文。常作如是說。身子聞已。即證初果。投佛出家。",
    "X60n1119_001:0275a13": "梵語羅睺羅。此云執日。是佛之子也。生時值阿修",
    "X60n1119_001:0275a14": "羅。以手障日。因之為名。亦云覆障。昔佛為太子時。",
    "X60n1119_001:0275a15": "啟父出家。父曰。無絕吾國嗣。汝若有子。聽汝出家。",
    "X60n1119_001:0275a16": "太子即以手指耶輸陀羅腹。便覺有妊。在胎六年",
    "X60n1119_001:0275a17": "始生。故翻覆障。未曾有經云。時佛在舍衛國。入城",
    "X60n1119_001:0275a18": "乞食。耶輸陀羅。與羅睺羅。在高樓上。見佛入城。時",
    "X60n1119_001:0275a19": "羅睺羅。年方七歲。耶輸覺信。遂向羅言。此來比丘。",
    "X60n1119_001:0275a20": "是汝父也。如來無量法財。汝應得分。汝當往彼。索",
    "X60n1119_001:0275a21": "其餘財。羅即下樓。前禮佛足。如來觀機逗教。手摩",
    "X60n1119_001:0275a22": "羅頂。羅從覺醒。自念從有生以來。未曾得如是柔",
    "X60n1119_001:0275a23": "軟細滑之樂。遂悟觸塵。證須陀洹。佛即問羅睺羅。",
    "X60n1119_001:0275a24": "汝能出家否。羅答云。能。世尊即舒一指。擕羅同歸",
    "X60n1119_001:0275b01": "僧伽藍中。佛告舍利弗。汝度羅睺羅出家。舍利弗",
    "X60n1119_001:0275b02": "言。我云何度。佛教作如是言。我羅睺羅。皈依佛。皈",
    "X60n1119_001:0275b03": "依法。皈依僧。我羅睺羅。皈依佛竟。皈依法竟。皈依",
    "X60n1119_001:0275b04": "僧竟。盡形壽不殺生。是沙彌戒。汝能持否。乃至第",
    "X60n1119_001:0275b05": "十。不捉持生像金銀寶物。是沙彌戒。汝能持否。如",
    "X60n1119_001:0275b06": "是三問。故云佛敕舍利弗。為羅睺羅說也。如來不",
    "X60n1119_001:0275b07": "為羅睺羅作和尚者。有五義故。一。為平等故。謂佛",
    "X60n1119_001:0275b08": "心平等。一切無偏。不與彼作和尚。不與此作和尚",
    "X60n1119_001:0275b09": "也。二。為止鬬諍故。若作和尚。則有親疎。既有親疎。",
    "X60n1119_001:0275b10": "便有鬬諍。則佛法難行也。三。為止誹謗故。若作和",
    "X60n1119_001:0275b11": "尚。外道當言。沙門瞿曇。自言慈等一切。云何與一",
    "X60n1119_001:0275b12": "作和尚。不與一作和尚。則與凡人無異也。四。為成",
    "X60n1119_001:0275b13": "三皈故。若作和尚。則墮僧數。無有佛寶。則三皈不",
    "X60n1119_001:0275b14": "成也。五。為成六念故。若作和尚。則無念佛。又若作",
    "X60n1119_001:0275b15": "和尚。弟子有病。應當瞻視。飲食衣藥。種種所須。豈",
    "X60n1119_001:0275b16": "是自在法王所應為耶。如一比丘。應得阿羅漢果。",
    "X60n1119_001:0275b17": "昔有餘福。當作轉輪聖王。福業遮障。不得漏盡。如",
    "X60n1119_001:0275b18": "來愍之。為病比丘。一正富羅。轉輪王福。一時失盡。",
    "X60n1119_001:0275b19": "即得無着。若作和尚。有損無益也。復次佛唯一人。",
    "X60n1119_001:0275b20": "僧該凡聖。僧作和尚。弟子受戒。遠近皆得。不令眾",
    "X60n1119_001:0275b21": "生。多受勞苦。若佛作和尚。有是故也。又若作和尚。",
    "X60n1119_001:0275b22": "佛在世時。佛為和尚。佛滅度後。誰作和尚。以是種",
    "X60n1119_001:0275b23": "種因緣。不作和尚也。敕舍利弗者。有所表故。舍利",
    "X60n1119_001:0275b24": "弗。乃十大弟子中。智慧第一。以有智慧故。方能代",
    "X60n1119_001:0275c01": "佛說戒也。羅睺羅密行第一。以能行故。方堪受戒。",
    "X60n1119_001:0275c02": "然受戒能行。是佛子也。",
    "X60n1119_001:0275c03": "二別解戒相(分十)第一殺戒。乃至第十捉寶戒。第",
    "X60n1119_001:0275c04": "一殺戒(分二)。初標名",
    "X60n1119_001:0275c05": "一曰不殺生。",
    "X60n1119_001:0275c06": "釋。此如來所制之戒也。後九戒同。一曰者。乃發語",
    "X60n1119_001:0275c07": "宣詞之意。殺。斷也。生。命也。謂過去已過去。未來尚",
    "X60n1119_001:0275c08": "未來。現在所有生命。一剎那間。相續不斷。是名為",
    "X60n1119_001:0275c09": "生。今斷彼相續。故名殺生也。圓覺經序云。夫血氣",
    "X60n1119_001:0275c10": "之屬必有知。凡有知者必同體。皆有貪生畏死之",
    "X60n1119_001:0275c11": "心。故鴦崛經云。佛子無慈孝故。肆意殺他物命。充",
    "X60n1119_001:0275c12": "我肥甘。殊不知而殺而食之物。彼之愛命。同於我",
    "X60n1119_001:0275c13": "之愛命也。人人愛命。物物貪生。豈可害乎。大論云。",
    "X60n1119_001:0275c14": "佛言殺生有十種罪。一。心常懷毒。世世不絕。二。眾",
    "X60n1119_001:0275c15": "生憎惡。眼不喜見。三。常懷惡念。思惟惡事。四。眾生",
    "X60n1119_001:0275c16": "畏之。如見蛇虎。五。睡時心怖。寤亦不安。六。常有惡",
    "X60n1119_001:0275c17": "夢。七。命終之時。狂怖惡死。八種短命業因緣。九。身",
    "X60n1119_001:0275c18": "壞命終。墮於地獄。十。若出為人。常當短命。如經所",
    "X60n1119_001:0275c19": "說。可不深戒。沙彌息慈為本。故殺戒居先。",
    "X60n1119_001:0275c20": "三釋義(分三)初述律。二引證。三結勸。初中(分四)。初明",
    "X60n1119_001:0275c21": "境",
    "X60n1119_001:0275c22": "解曰。上至諸佛聖人。師僧父母。下至蜎飛蝡動。微",
    "X60n1119_001:0275c23": "細昆蟲。",
    "X60n1119_001:0275c24": "釋。依文析義曰解。上至者。最上也。佛為天中之天。",
    "X60n1119_001:0276a01": "聖中之聖。世出世間。最尊最上故。十方三世曰諸。",
    "X60n1119_001:0276a02": "三覺具圓曰佛。已成正果曰聖。靈超萬物曰人。模",
    "X60n1119_001:0276a03": "範後學曰師。六和清淨曰僧。木本水源曰父母也。",
    "X60n1119_001:0276a04": "葢佛能示法。師能傳法。僧能弘法。父母養育劬勞。",
    "X60n1119_001:0276a05": "恩同於佛。然世間父母。生長色身。出世父母。生長",
    "X60n1119_001:0276a06": "法身。律云。當念父母。及師長恩。精勤行道。以報其",
    "X60n1119_001:0276a07": "德。既云念恩。豈有傷害。今所論者。緣提婆達多。推",
    "X60n1119_001:0276a08": "石壓佛。傷佛足指。故懺悔法中。有出佛身血一逆。",
    "X60n1119_001:0276a09": "所以大師以七逆最重。而列於前也。聖人。指果位",
    "X60n1119_001:0276a10": "中人。師。指和尚。闍黎。僧。指羯磨。轉法輪者。父母。生",
    "X60n1119_001:0276a11": "身為重。設有犯者。即名為逆。不通懺悔。墮阿鼻獄。",
    "X60n1119_001:0276a12": "受無量苦。下至者。極盡也。謂到此微細。至極盡故。",
    "X60n1119_001:0276a13": "蜎飛。空類化生。蝡動。水類濕生。昆者。蟲之總名。有",
    "X60n1119_001:0276a14": "曰昆蟲。蟁也。江南有吐蚊之鳥。塞北有蚊母之草。",
    "X60n1119_001:0276a15": "此方蚊子。生於朴樹果中。虻蟲生於榆樹莢中。微",
    "X60n1119_001:0276a16": "細。最小也。凡肉眼所能見者。俱攝於內。謂非但大",
    "X60n1119_001:0276a17": "形眾生。不可殺害。乃至極微細者。亦不可傷也。謂",
    "X60n1119_001:0276a18": "蠢動含靈。皆有佛性故。如來大慈。凡有殺境。一切",
    "X60n1119_001:0276a19": "俱制。境有三品。諸佛聖人。師僧父母。名上。一切人",
    "X60n1119_001:0276a20": "天。名中。四趣眾生。名下。若有傷者。隨事所定。",
    "X60n1119_001:0276a21": "二顯戒",
    "X60n1119_001:0276a22": "但有命者。不得故殺。",
    "X60n1119_001:0276a23": "釋。但。凡也。乃總結上文而言。命者。謂一切眾生。皆",
    "X60n1119_001:0276a24": "以識息煖三。色心相連。名之為命。故者。有心故作",
    "X60n1119_001:0276b01": "顯非錯誤也。不得。遮止之辭。謂凡有秉形而具生",
    "X60n1119_001:0276b02": "命者。不得故發殺心。而奪其命也。然誤傷亦有誤",
    "X60n1119_001:0276b03": "傷之報。如朝野僉載。梁武帝素常敬信榼頭師。時",
    "X60n1119_001:0276b04": "遣使召之。帝方與人下碁。欲殺一段。聲曰殺卻。使",
    "X60n1119_001:0276b05": "遂斬師。帝棊罷喚師。使言。向者陛下。令臣殺卻也。",
    "X60n1119_001:0276b06": "帝問師臨死有何言。使曰。師云。貧道前刼為沙彌",
    "X60n1119_001:0276b07": "時。以鍬剗地。誤傷一曲[(乏之+虫)*善]。今帝是也。此報固宜。誠",
    "X60n1119_001:0276b08": "所謂假使百千劫。所作業不忘。因緣會遇時。果報",
    "X60n1119_001:0276b09": "還自受。要知十界。同一心體。迷之而為蜎飛蝡動。",
    "X60n1119_001:0276b10": "悟之而為諸佛聖人。故如來大慈。一切俱制。",
    "X60n1119_001:0276b11": "三明法",
    "X60n1119_001:0276b12": "或自殺。或教他殺。或見殺隨喜。",
    "X60n1119_001:0276b13": "釋。或者。不定之辭。謂殺事雖多。略有三種。隨所作",
    "X60n1119_001:0276b14": "結罪。故言不定。自殺者。謂自身行殺。或以手打。或",
    "X60n1119_001:0276b15": "用刀杖。或推落坑壍。及以毒藥等。此身業造罪。亦",
    "X60n1119_001:0276b16": "兼於意。教他殺者。或教彼以手打。乃至毒藥等。或",
    "X60n1119_001:0276b17": "教彼依如上法。而自死。此口業造罪。亦兼於意。殺",
    "X60n1119_001:0276b18": "雖他人。罪歸自己。見殺隨喜者。謂見他人行殺。自",
    "X60n1119_001:0276b19": "心隨之。而生歡喜。雖非身口親作。然三業之中。意",
    "X60n1119_001:0276b20": "業為主。故皆得罪也。詳如大律。",
    "X60n1119_001:0276b21": "四指廣",
    "X60n1119_001:0276b22": "廣如律中。文繁不錄。",
    "X60n1119_001:0276b23": "釋。廣者。對略而言。謂此但略陳三法。其餘種種殺",
    "X60n1119_001:0276b24": "事。心分故誤。罪有重輕。如比丘律藏。及沙彌十戒",
    "X60n1119_001:0276c01": "經中所明。須者宜檢。以文多故。不能具錄。後皆同",
    "X60n1119_001:0276c02": "此。",
    "X60n1119_001:0276c03": "二引證(分三)初護生",
    "X60n1119_001:0276c04": "經載。冬月生虱。取放竹筒中。煖以綿絮。養以膩物。",
    "X60n1119_001:0276c05": "恐其饑凍而死也。乃至濾水覆燈。不畜猫狸等。皆",
    "X60n1119_001:0276c06": "慈悲之道也。",
    "X60n1119_001:0276c07": "釋。經載等者。此言出世護生之法。以顯沙彌息惡",
    "X60n1119_001:0276c08": "行慈之道也。文雖出於諸經。義實大律詳備。虱者",
    "X60n1119_001:0276c09": "本名。俗呼半風。字丹鴻。美稱也。冬月生者。謂重衣",
    "X60n1119_001:0276c10": "煖服。易生蟣虱故。膩物。即身中垢膩也。凍以綿絮",
    "X60n1119_001:0276c11": "煖其身。饑以膩物養其命。不饑不寒。則俟來春放",
    "X60n1119_001:0276c12": "青草葉上。化生蚊虻也。如春夏月。隨放隨化。雖經",
    "X60n1119_001:0276c13": "冬至夏。時到仍生耳。律云。若棄蚤虱等。不可隨意",
    "X60n1119_001:0276c14": "便輒棄地。應於故棉帛上。觀時冷煖。而安置之。若",
    "X60n1119_001:0276c15": "無棉帛。應安壁隙柱孔。任其自活。不得隨處棄擲",
    "X60n1119_001:0276c16": "壁虱。當安青草上。或凉冷處。四分犍度云。老病比",
    "X60n1119_001:0276c17": "丘。數起棄虱置地疲極。佛言。聽以器。名毳。若劫貝。",
    "X60n1119_001:0276c18": "若弊物。若綿。拾着中。若虱走。聽以竹作筒盛之。若",
    "X60n1119_001:0276c19": "出。以葢覆之。若無竹。若甘蔗草。若木。若葦。皆可為",
    "X60n1119_001:0276c20": "之。今時多有不解教法。久貯筒內困死。雖云依教。",
    "X60n1119_001:0276c21": "殊無護命之心。又何逃殺生罪耶。衛生禁殺錄云。",
    "X60n1119_001:0276c22": "薛暠性慈戒殺。即微蝨亦不害之。一夕夢被上虱",
    "X60n1119_001:0276c23": "甚多。漸變寸許。虱謂暠曰。受君之貺非一日。今君",
    "X60n1119_001:0276c24": "有難。正吾儕救命之秋。遂列成行。被上有絲。血痕。",
    "X60n1119_001:0277a01": "橫廣尺許。乃死虱也。暠惜久之。不知其故。葢是夜",
    "X60n1119_001:0277a02": "有刺客來害暠。其人有利劍。見血立死。是夜其人",
    "X60n1119_001:0277a03": "劍下見血。以為死。報其主歡甚。明日瞰之無恙。訪",
    "X60n1119_001:0277a04": "得虱事。始知其夢。此護生之騐也。乃至者。是舉前",
    "X60n1119_001:0277a05": "繼後。以括其中之義。謂前明殺害麤相。後明護生",
    "X60n1119_001:0277a06": "細行。其中麤細非一。可以意會。難以枚舉故。濾水",
    "X60n1119_001:0277a07": "者。是持戒之要務。謂水有微細蟲。故須濾也。正法",
    "X60n1119_001:0277a08": "念經云。經宿之水。若不細觀。恐生細蟲。若不漉濾。",
    "X60n1119_001:0277a09": "不飲不用。是名細持不殺戒也。又儀則經云。乃至",
    "X60n1119_001:0277a10": "草木上。塗壇牛糞中。如是受用時。救護於含識。或",
    "X60n1119_001:0277a11": "被牀座內。田地糞土中。一一仔細觀。是名出家行。",
    "X60n1119_001:0277a12": "覆燈者。用紗羅絹紙等覆燈。以護諸蟲蛾故。畜。謂",
    "X60n1119_001:0277a13": "畜養。猫。是捕鼠之獸。亦名地行羅剎。字訓。田鼠傷",
    "X60n1119_001:0277a14": "苗。猫能食鼠。故字從苗。狸。是狐狸。擒物之獸。皆是",
    "X60n1119_001:0277a15": "傷生之物。故不得畜也。古云。為鼠常留飯。憐蛾不",
    "X60n1119_001:0277a16": "點燈。自從青草出。便不下堦行。護生之念至切矣。",
    "X60n1119_001:0277a17": "慈悲之道。乃菩薩利生之大道也。以慈能與樂故。",
    "X60n1119_001:0277a18": "煖以綿絮。養以膩物也。以悲能拔苦故。濾水覆燈。",
    "X60n1119_001:0277a19": "不畜猫狸也。",
    "X60n1119_001:0277a20": "二舉況",
    "X60n1119_001:0277a21": "微類尚然。大者可知矣。今人不能如是行慈。復加",
    "X60n1119_001:0277a22": "傷害可乎。",
    "X60n1119_001:0277a23": "釋。微類尚然者。乃結上文而比況也。謂如上最小",
    "X60n1119_001:0277a24": "蟲類。尚能如是愛護。則大形眾生。自然不殺也。今",
    "X60n1119_001:0277b01": "人等者。乃傷感之辭也。謂既不能行如上護生之",
    "X60n1119_001:0277b02": "事。已違沙彌之制。豈可復加傷害耶。可乎者。是及",
    "X60n1119_001:0277b03": "徵之語。謂深戒不得更作也。",
    "X60n1119_001:0277b04": "三行慈",
    "X60n1119_001:0277b05": "故經云。施恩濟乏。使其得安。若見殺者。當起慈心。",
    "X60n1119_001:0277b06": "釋。此十戒解文中。凡有經云。皆出沙彌戒經。後不",
    "X60n1119_001:0277b07": "繁釋。菩薩見殺一切眾生。即贖其命。謂之施恩。見",
    "X60n1119_001:0277b08": "貧乏者。以財法惠施。謂之濟乏。良由一切眾生。於",
    "X60n1119_001:0277b09": "財法二種。多所饉乏故。若見眾生為衣食所逼。不",
    "X60n1119_001:0277b10": "能稱意者。當隨力給與。而利濟之。若見眾生無法",
    "X60n1119_001:0277b11": "自資。不得自在者。當隨力為說。而救度之。然財施",
    "X60n1119_001:0277b12": "以安其身。法施以安其心。身心無乏。故曰使其得",
    "X60n1119_001:0277b13": "安也。見殺起慈者。惻隱之心也。若有力。當盡心救",
    "X60n1119_001:0277b14": "度。解其苦難。若無力。當默念寶勝如來。或持往生",
    "X60n1119_001:0277b15": "神呪回向。令彼聞法超昇。永離苦趣。願當來世。不",
    "X60n1119_001:0277b16": "見如是苦惱眾生。故曰當起慈心也。",
    "X60n1119_001:0277b17": "三結勸",
    "X60n1119_001:0277b18": "噫。可不戒歟。",
    "X60n1119_001:0277b19": "釋。噫。傷痛聲。歟。語盡之辭。亦即歎辭。謂殺生之罪。",
    "X60n1119_001:0277b20": "苦報無量。窮劫受殃。誠可愍傷。不可不為切戒也。",
    "X60n1119_001:0277b21": "如輪轉五道經云。為人喜殺者。後生作水土蜉蝣",
    "X60n1119_001:0277b22": "之蟲。朝生暮死。賢愚經云。戲笑殺他命。悲號入地",
    "X60n1119_001:0277b23": "獄。臭穢與烊銅。灌注連相續。奔刀赴火燄。劈裂碎",
    "X60n1119_001:0277b24": "楚毒。億載苦萬端。傷心不可錄。習報經云。殺生入",
    "X60n1119_001:0277c01": "四趣。受苦三塗畢。得生人道中。短命多憂疾。疫病",
    "X60n1119_001:0277c02": "嬰難苦。壽短長沉沒。若有智黠人。殺心寧放逸。八",
    "X60n1119_001:0277c03": "師經云。殺者心不仁。強弱相傷殘。殺生當過去。結",
    "X60n1119_001:0277c04": "積累劫怨。受辜短命死。驚怛遭暴惡。我用畏是故。",
    "X60n1119_001:0277c05": "慈心伏魔宮。楞嚴經云。汝修三昧。本出塵勞。殺心",
    "X60n1119_001:0277c06": "不除。塵不可出。縱有多智禪定現前。如不斷殺。必",
    "X60n1119_001:0277c07": "落神道。維摩云。人生長壽。得不殺報。",
    "X60n1119_001:0277c08": "第二盜戒(分二)初標名",
    "X60n1119_001:0277c09": "二曰不盜。",
    "X60n1119_001:0277c10": "釋。物各有主。不與而取。名之為盜。盜之為咎。其害",
    "X60n1119_001:0277c11": "匪輕。良以稟形六趣。莫非貪欲為源。受質三儀。並",
    "X60n1119_001:0277c12": "是戀財為本。臨財苟得。非謂哲人。見利忘義。豈成",
    "X60n1119_001:0277c13": "君子。蘇子云。苟非吾之所有。雖一毫而莫取。所以",
    "X60n1119_001:0277c14": "憍梵損粟。必受牛身。比丘嗅香。池神呵責。罪招有",
    "X60n1119_001:0277c15": "自。因果無差。是以嚴遮。勿令有犯。恐一墮落。則求",
    "X60n1119_001:0277c16": "出無期。故大師於十戒解中。皆具息惡行慈之意",
    "X60n1119_001:0277c17": "也。",
    "X60n1119_001:0277c18": "二釋義(分三)初述律。二引證。三結勸。初中(分四)初明",
    "X60n1119_001:0277c19": "境",
    "X60n1119_001:0277c20": "解曰。金銀重物。以至一鍼一草。",
    "X60n1119_001:0277c21": "釋。梵語蘇伐羅。此云金。梵語阿路巴。此云銀。重物",
    "X60n1119_001:0277c22": "者。謂物件雖多。四法攝盡。一。體重價重。謂金銀七",
    "X60n1119_001:0277c23": "寶等。二。體輕價重。謂紬綾縀帛等。三。體重價輕。謂",
    "X60n1119_001:0277c24": "木石等。四。體輕價輕。謂草葉等。今以貴價在前。故",
    "X60n1119_001:0278a01": "曰重物。以至者。是舉前後之重輕。以達其中也。一",
    "X60n1119_001:0278a02": "鍼者。言其最微。一草者。言其最輕也。如來大慈。凡",
    "X60n1119_001:0278a03": "有盜境。一切俱制。境有三品。佛。法。現前僧。四方僧。",
    "X60n1119_001:0278a04": "父母。師長物。名上。人天物。名中。鬼神。畜生物。名下。",
    "X60n1119_001:0278a05": "若有犯者。隨事所定。",
    "X60n1119_001:0278a06": "二顯戒",
    "X60n1119_001:0278a07": "不得。不與而取。",
    "X60n1119_001:0278a08": "釋。不得者。禁止之語。不與取者。謂前人不與。而取",
    "X60n1119_001:0278a09": "奪之也。正是業主。故律云。若物屬他。他所守護。前",
    "X60n1119_001:0278a10": "人不與。舉離本處。即成盜罪。華嚴云。若物屬他。起",
    "X60n1119_001:0278a11": "他物想。終不於此。而生盜心。乃至草葉。不與不取。",
    "X60n1119_001:0278a12": "何況其餘。資生之具。故知經律。皆禁止也。",
    "X60n1119_001:0278a13": "三有主",
    "X60n1119_001:0278a14": "若常住物。若信施物。若僧眾物。若官物。民物。一切",
    "X60n1119_001:0278a15": "物。",
    "X60n1119_001:0278a16": "釋。常住物者。梵語招闘提奢。唐言四方僧物。律云。",
    "X60n1119_001:0278a17": "常住物有四種。一者。常住常住。謂眾僧厨。庫。寺舍。",
    "X60n1119_001:0278a18": "眾具。花果。樹林。田園。僕畜等。體局當處。不通餘界。",
    "X60n1119_001:0278a19": "但得受用。不得分賣故。二者。十方常住。如僧家供",
    "X60n1119_001:0278a20": "僧常食。一鳴楗椎。體通十方。四方。但局凡僧。十方",
    "X60n1119_001:0278a21": "通於賢聖。今世凡多聖少。故但言四方。惟局本處。",
    "X60n1119_001:0278a22": "不出外也。三者現前常住。謂僧得施物。唯施此處",
    "X60n1119_001:0278a23": "現前僧得故。四者。十方現前常住。如亡五眾。輕物。",
    "X60n1119_001:0278a24": "現前羯磨得分。如未作羯磨。若有盜者。從十方僧",
    "X60n1119_001:0278b01": "得罪。若已作羯磨。從現前僧得罪。上二種。名四方",
    "X60n1119_001:0278b02": "僧物。若有侵損。即名犯盜。以僧家一粒一絲。皆是",
    "X60n1119_001:0278b03": "檀越以清淨心施來。今以不清淨心盜取。其罪極",
    "X60n1119_001:0278b04": "重。莊椿錄云。盜常住一文錢。一日一夜。長利三分",
    "X60n1119_001:0278b05": "七釐。第二夜利上長利。來世牛馬償還。若一文入",
    "X60n1119_001:0278b06": "常住。一日一夜。長福倍上。觀佛三昧經云。盜常住",
    "X60n1119_001:0278b07": "物者。過殺八萬四千父母之罪。十輪經云。盜三寶",
    "X60n1119_001:0278b08": "物者。其罪甚重。千佛出世。不通懺悔。若將非理用",
    "X60n1119_001:0278b09": "度。私給俗家。其罪甚重。地藏經云。若偷竊常住財",
    "X60n1119_001:0278b10": "物米穀。飲食衣服。乃至一切不與而取者。當墮無",
    "X60n1119_001:0278b11": "間地獄。道世法師云。若將常住財物。與白衣受用",
    "X60n1119_001:0278b12": "者。龍天瞋責。罪及主事。常住司執錢穀。無非佛物。",
    "X60n1119_001:0278b13": "法物。僧物。於己何有。若此中沾染毫釐。即是鑊湯",
    "X60n1119_001:0278b14": "爐炭。若此中涇渭分明。即是青蓮華藏。鐵山瓊云。",
    "X60n1119_001:0278b15": "凡常住一茶一米。一分一釐。皆是施主為求福德。",
    "X60n1119_001:0278b16": "故行布施。宜供三寶。何得私用。罪福因果。瞭然指",
    "X60n1119_001:0278b17": "掌。慈受深禪師云。常住分文不可偷。日增萬倍恐",
    "X60n1119_001:0278b18": "難酬。猪頭驢脚明明現。佛地今生掃未休。以此觀",
    "X60n1119_001:0278b19": "之。常住之物。不可絲毫有犯。是以先聖後聖。苦口",
    "X60n1119_001:0278b20": "叮嚀也。信施物者。謂施主信心持物至寺布施。而",
    "X60n1119_001:0278b21": "未曾分與僧者。是僧眾物者。現前大眾受用之物。",
    "X60n1119_001:0278b22": "若於四事中。或竊其一。是名盜現前僧物。亦不得",
    "X60n1119_001:0278b23": "私用。縱有挪移借用。以長就短。必須白眾方動。後",
    "X60n1119_001:0278b24": "來仍舊補償。不名犯盜。方等經云。菩薩言。五逆十",
    "X60n1119_001:0278c01": "惡。我所能救。盜眾僧物。我不能救也。官物者。即九",
    "X60n1119_001:0278c02": "品宦職之物也。普天之下。莫非王土。縱使地下伏",
    "X60n1119_001:0278c03": "藏。以至空地遺物。既在王地。皆名官物也。民物者。",
    "X60n1119_001:0278c04": "即工商農庶百姓之物也。一。是普及之言。切。乃盡",
    "X60n1119_001:0278c05": "物之語。統論世間。大小輕重。及鬼神禽獸等物也。",
    "X60n1119_001:0278c06": "四明法",
    "X60n1119_001:0278c07": "或奪取。或竊取。或詐取。乃至偷稅冐渡等。皆為偷",
    "X60n1119_001:0278c08": "盜。",
    "X60n1119_001:0278c09": "釋。奪取者。恃力強暴而取也。竊取者。伺人不見而",
    "X60n1119_001:0278c10": "偷取也。詐取者。亦名偽取。或詭譎拐騙。或假借不",
    "X60n1119_001:0278c11": "還。或倚勢冐支等。乃至者。謂從前至後。以明其中。",
    "X60n1119_001:0278c12": "所謂圭合銖兩。種種欺瞞。移標古界。私匿寄物。過",
    "X60n1119_001:0278c13": "分食用常住等。偷稅者。賦稅。乃國家大典。若有物。",
    "X60n1119_001:0278c14": "必須向彼化免。不得藏匿而過。亦不得為他人藏",
    "X60n1119_001:0278c15": "匿稅物。冐渡者。假稱也。謂假稱他名。而過關津也。",
    "X60n1119_001:0278c16": "等者。未盡之辭。謂事雖未盡。則餘法可知也。皆為",
    "X60n1119_001:0278c17": "偷盜者。總結如上之法也。餘如大律。",
    "X60n1119_001:0278c18": "二引證(分二)初果報",
    "X60n1119_001:0278c19": "經載。一沙彌。盜常住果七枚。一沙彌。盜眾僧餅數",
    "X60n1119_001:0278c20": "番。一沙彌。盜眾僧石蜜少分。俱墮地獄。",
    "X60n1119_001:0278c21": "釋。經載者。此引經文作證。以戒沙彌不得偷盜。致",
    "X60n1119_001:0278c22": "招長夜大苦也。盜果者。大報恩經云。見一眾生。有",
    "X60n1119_001:0278c23": "熱鐵丸。從身上入。從身下出。乘虗而行。痛苦難忍。",
    "X60n1119_001:0278c24": "目連問佛。何罪所致。佛言。彼於迦葉佛時。作沙彌。",
    "X60n1119_001:0279a01": "守眾僧果園。盜取七枚奉師。以是因緣。故獲斯罪。",
    "X60n1119_001:0279a02": "盜餅者。雜寶藏經云。見一眾生。有二熱鐵輪。在兩",
    "X60n1119_001:0279a03": "腋下。舉身焦爛。痛苦難忍。目連問佛。何罪所致。佛",
    "X60n1119_001:0279a04": "言。彼於前世。為沙彌時。與眾作餅。盜取二番。挾兩",
    "X60n1119_001:0279a05": "腋下。以是因緣。故獲斯罪。盜石蜜者。石蜜亦名糖",
    "X60n1119_001:0279a06": "精。廣志。甘蔗其餳。形如冰糖。堅硬如石。唐書云。番",
    "X60n1119_001:0279a07": "胡國。出石蜜。中國貴之。漢武帝內傳。西王母謂帝",
    "X60n1119_001:0279a08": "曰。太上之藥。有中華紫蜜。雲山朱蜜。天竺國石蜜。",
    "X60n1119_001:0279a09": "仙經云。蜜為口芝。本草云。崖蜜食之不飢。明目延",
    "X60n1119_001:0279a10": "年。律中過午不食。開石蜜者。以其煎湯無形。為藥",
    "X60n1119_001:0279a11": "石故。阿含經云。見一眾生。其舌長廣。有熾然利斧。",
    "X60n1119_001:0279a12": "以斫其舌。乘空而行。啼哭號呼。苦痛難忍。目連問",
    "X60n1119_001:0279a13": "佛。何罪所致。佛言。彼於迦葉佛時。作沙彌。以斧斫",
    "X60n1119_001:0279a14": "石蜜供僧。霑斧刃蜜。盜取食之。少分者。不多也。緣",
    "X60n1119_001:0279a15": "斯罪故。從地獄出。受此餘報。俱墮地獄者。總舉三",
    "X60n1119_001:0279a16": "法以戒之也。地者。底也。萬物之中。地最在下故。獄",
    "X60n1119_001:0279a17": "者局也。謂拘局罪人。不得安樂故。已上三事。雖不",
    "X60n1119_001:0279a18": "同時。然盜因則一。故皆感地獄之報。一錢一草。信",
    "X60n1119_001:0279a19": "不誣矣。",
    "X60n1119_001:0279a20": "二立誓",
    "X60n1119_001:0279a21": "故經云。寧就斷手。不取非財。",
    "X60n1119_001:0279a22": "釋。寧就斷手。不取非財者。深畏地獄之苦痛。甚於",
    "X60n1119_001:0279a23": "斷手也。說之寒心。故如來激切勸誡。而立誓言。決",
    "X60n1119_001:0279a24": "意不取也。葢人有手足。方稱全品。僧有戒德。堪為",
    "X60n1119_001:0279b01": "良祐。非財者。非義之財也。古人云。人非善不交。物",
    "X60n1119_001:0279b02": "非義不取。世律取非義之財。受非常之禍。藏經。食",
    "X60n1119_001:0279b03": "無與之物。故感無間之殃也。",
    "X60n1119_001:0279b04": "三結勸",
    "X60n1119_001:0279b05": "噫。可不戒歟。",
    "X60n1119_001:0279b06": "釋。楞嚴經云。汝修三昧。本出塵勞。偷心不除。塵不",
    "X60n1119_001:0279b07": "可出。縱有多智禪定現前。如不斷偷。必落邪道。譬",
    "X60n1119_001:0279b08": "如有人。水灌漏巵。欲求其滿。縱經塵劫。終無平復。",
    "X60n1119_001:0279b09": "寶梁經云。寧自啖身肉。不得盜三寶財物。洞山价",
    "X60n1119_001:0279b10": "禪師云。常住須憑戒力扶。莫將妄用恣貪圖。掌他",
    "X60n1119_001:0279b11": "三寶門中物。惜似雙親兩眼珠。暗裏縱能機巧算。",
    "X60n1119_001:0279b12": "冥中自有鬼神誅。絲毫若也無私取。免至來生作",
    "X60n1119_001:0279b13": "馬驢。增一阿含經云。佛告諸比丘。若人偷盜他物。",
    "X60n1119_001:0279b14": "為主所執。送官究治。閉著牢獄。或以杖捶。或截手",
    "X60n1119_001:0279b15": "足耳鼻。及斷其頭。種種苦楚。命終生地獄中。猛火",
    "X60n1119_001:0279b16": "燒身。烊銅灌口。受種種苦。不可稱計。百千萬歲。脫",
    "X60n1119_001:0279b17": "出無期。地獄罪畢。生畜生中。象馬牛羊。駝驢犬等。",
    "X60n1119_001:0279b18": "經百千歲。以償他力。畜生罪畢。生餓鬼中。飢渴苦",
    "X60n1119_001:0279b19": "惱。不可具言。經百千歲。受如是苦。罪畢為人。得二",
    "X60n1119_001:0279b20": "種報。一者。貧窮衣不葢形。食不充口。二者。常為水",
    "X60n1119_001:0279b21": "火。王臣惡賊之所劫奪。不得安樂。維摩經云。如人",
    "X60n1119_001:0279b22": "大富。得不盜報。",
    "X60n1119_001:0279b23": "第三婬戒(分二)初標名",
    "X60n1119_001:0279b24": "三曰不婬。",
    "X60n1119_001:0279c01": "釋。婬者。不淨行也。謂以染污心。行穢惡行。故名不",
    "X60n1119_001:0279c02": "淨也。世俗尚有男女授受不親之訓。出家離染。尤",
    "X60n1119_001:0279c03": "宜肅慎。今承慈旨諄諄。必須銘刻于心。不可有違",
    "X60n1119_001:0279c04": "佛制。當深觀愛欲。猶如毒蛇。華嚴經云。若被諸女",
    "X60n1119_001:0279c05": "色。染醉其心。猶如嬰兒。無見自性。亦如素衣。見受",
    "X60n1119_001:0279c06": "染色。為欲所溺。不能得出。如糞中蟲。樂着糞處。如",
    "X60n1119_001:0279c07": "穢弊猪。不淨嚴身。四十二章經云。出家沙門。斷欲",
    "X60n1119_001:0279c08": "去愛。澄自心源。達佛深理。悟無為法。乃名佛子。梵",
    "X60n1119_001:0279c09": "網經云。寧以此身。投熾然猛火。大坑刀山。終不毀",
    "X60n1119_001:0279c10": "犯三世諸佛經律。與一切女人。作不淨行。八歲沙",
    "X60n1119_001:0279c11": "彌開解國王經云。阿育王初奉佛時。人民疾疫。請",
    "X60n1119_001:0279c12": "僧呪願。聖眾遣妙顏沙彌。年始八歲。已得神通。飛",
    "X60n1119_001:0279c13": "入王宮。夫人彩女見之。無不愛敬。夫人舉手。欲抱",
    "X60n1119_001:0279c14": "妙顏。顏即却之。夫人曰。卿年尚幼。猶如吾子。近之",
    "X60n1119_001:0279c15": "何妨。顏曰。事從微起。猶一粟之火。能燒萬里之野。",
    "X60n1119_001:0279c16": "一滴之水。能陷堅固之石。以少致多。以小成大。是",
    "X60n1119_001:0279c17": "以智者遠嫌避疑。以防未然。時沙彌聲徹王殿。王",
    "X60n1119_001:0279c18": "聞之來見曰。卿尚幼如我子。抱之何嫌。顏曰。古聖",
    "X60n1119_001:0279c19": "制儀。豫其未萌。亦戒終始。女子七歲不戲父几。男",
    "X60n1119_001:0279c20": "子八歲不踞母床。果下無捫首。瓜田無摸足。遠嫌",
    "X60n1119_001:0279c21": "避疑。杜漸銷萌也。今雖等母子。當為將來不能者",
    "X60n1119_001:0279c22": "施。時王與夫人。及宮中五百人臣。同得道跡。",
    "X60n1119_001:0279c23": "二釋義(分三)初述律。二引證。三結勸。初中(分三)初顯",
    "X60n1119_001:0279c24": "戒",
    "X60n1119_001:0280a01": "解曰。在家五戒。惟制邪婬。出家十戒。全斷婬欲。",
    "X60n1119_001:0280a02": "釋。在家五戒者。優婆塞。優婆夷戒也。唯制邪婬者。",
    "X60n1119_001:0280a03": "以其洪荒之後。有虞垂拱。契任司徒。教以人倫。則",
    "X60n1119_001:0280a04": "曰夫婦有別。有夫婦則有父子。故人倫以夫婦為",
    "X60n1119_001:0280a05": "首。不孝以無後為大。上關風化。下接宗嗣。是故不",
    "X60n1119_001:0280a06": "禁。如關睢之詩樂而不淫。所以正人倫之綱紀也。",
    "X60n1119_001:0280a07": "故居家受戒。除夫婦外。一切俱制。果報地獄經云",
    "X60n1119_001:0280a08": "復有一鬼。白目連言。我常以物蒙籠其頭。畏人來",
    "X60n1119_001:0280a09": "殺。心生恐懼。何罪所致。目連答曰。以前世時。婬犯",
    "X60n1119_001:0280a10": "外色。常畏人見。或畏夫主捉縛打殺。心常恐怖。故",
    "X60n1119_001:0280a11": "獲斯罪。此是華報。果在地獄。華嚴經云。菩薩於自",
    "X60n1119_001:0280a12": "妻。尚且知足。何況邪婬。又此五戒。在天謂之五星。",
    "X60n1119_001:0280a13": "在地謂之五行。在人謂之五倫。在身謂之五臟。在",
    "X60n1119_001:0280a14": "山謂之五嶽。在國謂之五刑。在儒謂之五常。謂仁",
    "X60n1119_001:0280a15": "者不殺等。乃修行之徑路也。緣於耶輸伽父。與五",
    "X60n1119_001:0280a16": "十人。求佛受三歸五戒為始。故如來開人天教。以",
    "X60n1119_001:0280a17": "攝居家二眾也。出家十戒者。乃渡苦海之浮囊。越",
    "X60n1119_001:0280a18": "涅槃之正因也。全斷婬欲者。謂婬非梵行。乃鄙惡",
    "X60n1119_001:0280a19": "不堪之事。又出世法中。無邪正故。然華嚴為在家",
    "X60n1119_001:0280a20": "者說。故曰自妻。尚且知足。楞嚴為出家者說。故曰",
    "X60n1119_001:0280a21": "全斷婬欲也。",
    "X60n1119_001:0280a22": "二明境",
    "X60n1119_001:0280a23": "但干犯世間一切男女。",
    "X60n1119_001:0280a24": "釋。干犯者。謂干名犯義。婬其所尊。污其所親。行不",
    "X60n1119_001:0280b01": "淨行也。一切者。總攝也謂人女。非人女。畜生女。人",
    "X60n1119_001:0280b02": "男。非人男。畜生男。乃至黃門。二根等。皆是境故。如",
    "X60n1119_001:0280b03": "來大慈。凡有婬境。一切盡制。境有三品。母女。姊妹",
    "X60n1119_001:0280b04": "六親。名上。一切男女。并邪婬名中。在家己妻。非時",
    "X60n1119_001:0280b05": "非處。名下。若有犯者。隨事所定。故經云。當觀愛欲",
    "X60n1119_001:0280b06": "甚於猛火。猛火燒身。害此一生。欲火燒身。殃墮累",
    "X60n1119_001:0280b07": "劫。智者畏之。愚人自縛也。",
    "X60n1119_001:0280b08": "三結罪",
    "X60n1119_001:0280b09": "悉名破戒。",
    "X60n1119_001:0280b10": "釋。悉者。盡也。破者。犯也。不言犯。而言破者。謂初受",
    "X60n1119_001:0280b11": "戒時。體則圓滿。若犯此戒。如人斷頭。身則破壞。如",
    "X60n1119_001:0280b12": "大石破裂。無有完全。戒身破壞。亦復如是。當知婬",
    "X60n1119_001:0280b13": "泆非刀劍。能斬智慧命。愛欲是猛火。自焚功德林。",
    "X60n1119_001:0280b14": "佛言破戒之人。生不能消信施一滴之水。足不履",
    "X60n1119_001:0280b15": "伽藍尺寸之地。死墮地獄。受報無窮。然其意地欲",
    "X60n1119_001:0280b16": "根。最難除拔。極易漸染。若此中微塵許不盡。便是",
    "X60n1119_001:0280b17": "生死禍胎。若婬習難盡者。當修不淨觀。或住屍林",
    "X60n1119_001:0280b18": "以為對治。或以手摩其頂。眼盻袈裟作是念言。食",
    "X60n1119_001:0280b19": "人信施。不應起如是心。或禮佛持呪。以治其心。則",
    "X60n1119_001:0280b20": "貪欲自然殄除也。",
    "X60n1119_001:0280b21": "二引證(分三)初顯報",
    "X60n1119_001:0280b22": "楞嚴載。寶蓮香比丘尼。私行婬欲。自言婬欲。非殺",
    "X60n1119_001:0280b23": "非偷。無有罪報。遂感身出猛火。生陷地獄。",
    "X60n1119_001:0280b24": "釋。楞嚴載者。此引經文以顯婬事。有如是利害。不",
    "X60n1119_001:0280c01": "得犯也。寶蓮香者。乃比丘尼。最初持菩薩戒之美",
    "X60n1119_001:0280c02": "稱也。謂戒體本來尊貴。故名曰寶。戒體本來清淨。",
    "X60n1119_001:0280c03": "故名曰蓮。由尊貴清淨。芬芳一切。故名曰香。後因",
    "X60n1119_001:0280c04": "一念妄動。不守自心。犯此婬戒而反不知慚愧。謬",
    "X60n1119_001:0280c05": "起邪見。撥無因果。肆言非殺非偷。無有罪報。殊不",
    "X60n1119_001:0280c06": "知私行婬欲。非偷乎。婬事辦而慧命斬。非殺乎。猛",
    "X60n1119_001:0280c07": "火。欲火也。謂作是語已。遂生猛火。節節燒然。生陷",
    "X60n1119_001:0280c08": "者。謂不待身死。而陷入阿鼻也。梵名阿鼻。此云無",
    "X60n1119_001:0280c09": "間。謂墮此地獄中。受燒煑苦。無有間斷故。",
    "X60n1119_001:0280c10": "二舉況",
    "X60n1119_001:0280c11": "世人因欲。殺身亡家。出俗為僧。豈得更犯。生死根",
    "X60n1119_001:0280c12": "本。欲為第一。",
    "X60n1119_001:0280c13": "釋。世人者。王臣士庶人也。殺身亡家者。如夏以。妹",
    "X60n1119_001:0280c14": "嬉。晉由驪姬。乃至驪山火起因褒姒。蜀道蒙塵為",
    "X60n1119_001:0280c15": "太真。亡家敗國。皆為此也自古至今受惑非一。故",
    "X60n1119_001:0280c16": "曰自天子。以至於庶人。壹是皆以修身為本。出俗",
    "X60n1119_001:0280c17": "為僧。豈得更犯者。謂知五欲過患。故捨之出家。當",
    "X60n1119_001:0280c18": "不為生死之所流轉。豈可復行生死不淨之行耶。",
    "X60n1119_001:0280c19": "楞嚴云。汝愛我心。我憐汝色。以是因緣。經百千劫。",
    "X60n1119_001:0280c20": "常在纏縛。當知紅爐白刃。壞色身於一時。花箭蜜",
    "X60n1119_001:0280c21": "鋒。沉慧命於萬劫。大論云入道慚愧人。持鉢攝眾",
    "X60n1119_001:0280c22": "生。云何縱欲塵。沉沒於五情。已捨五欲樂。棄之而",
    "X60n1119_001:0280c23": "不顧。如何還欲得。如愚自食唾。生死根本。欲為第",
    "X60n1119_001:0280c24": "一者。謂一切眾生。所以有身者。皆由初念顛倒。見",
    "X60n1119_001:0281a01": "他交會。自以婬心投托母胎。而成身根。故名曰生",
    "X60n1119_001:0281a02": "所謂一切眾生。皆以婬欲而正性命也。有生必有",
    "X60n1119_001:0281a03": "滅。故名曰死。是知生死根源。皆以婬欲為首。故云",
    "X60n1119_001:0281a04": "第一。欲除生死。須斷婬心。故經云。若諸世界。六道",
    "X60n1119_001:0281a05": "眾生。其心不婬。則不隨其生死相續。婬心。不除塵",
    "X60n1119_001:0281a06": "不可出必使婬機。身心俱斷。斷性亦無於佛菩提",
    "X60n1119_001:0281a07": "斯可希冀。",
    "X60n1119_001:0281a08": "三立誓",
    "X60n1119_001:0281a09": "故經云。婬泆而生。不如貞潔而死。",
    "X60n1119_001:0281a10": "釋。泆。婬放也。謂恣心放逸。而行婬故。貞潔。守節清",
    "X60n1119_001:0281a11": "白也。謂守戒清白。雖死猶生。恣心放逸雖生若死",
    "X60n1119_001:0281a12": "是故經云。婬泆而生。不如貞潔而死也。如賢愚經",
    "X60n1119_001:0281a13": "云。一比丘少欲知足。一長者終身供養。日日送飯。",
    "X60n1119_001:0281a14": "又一長者。將一子來求出家比丘觀是子。能持淨",
    "X60n1119_001:0281a15": "戒。度為沙彌其前長者。舉家赴會。唯留一女守舍。",
    "X60n1119_001:0281a16": "忘却送食。比丘念。日已過午。尚未送食乃遣沙彌",
    "X60n1119_001:0281a17": "取食。唯見少女迎門。作諸媚態沙彌自念。此女將",
    "X60n1119_001:0281a18": "無毀我淨行。乃堅攝威儀女即五體投地曰此舍",
    "X60n1119_001:0281a19": "珍寶充滿。卿可為主。我願充婢給使。沙彌心念。寧",
    "X60n1119_001:0281a20": "捨身命。不毀淨戒。即入房閉戶。[跍*月]跪合掌。發願不",
    "X60n1119_001:0281a21": "捨三寶正戒。願生寂靜家。盡漏成道。即刎頸而死。",
    "X60n1119_001:0281a22": "其女欲心尋息。悲惱悶絕其父適還。女方甦醒。具",
    "X60n1119_001:0281a23": "述所以。時國王聞知。贊嘆。地積眾香。闍維供養。",
    "X60n1119_001:0281a24": "三結勸",
    "X60n1119_001:0281b01": "噫。可不戒歟。",
    "X60n1119_001:0281b02": "釋。八師經。佛告梵志曰。婬人婦女。或為夫主邊人",
    "X60n1119_001:0281b03": "所知。臨時得殃。刀杖加刑。手足分離。禍及門族。或",
    "X60n1119_001:0281b04": "為王法收捕著獄。酷毒掠治。身自當罪。死入地獄。",
    "X60n1119_001:0281b05": "臥於鐵牀。或抱銅柱。獄卒然火。以燒其身。地獄罪",
    "X60n1119_001:0281b06": "畢。當受畜生。若得為人。閨門婬亂遠佛違法。不親",
    "X60n1119_001:0281b07": "聖賢。常懷恐怖。多危少安。智度論云。破戒之人。若",
    "X60n1119_001:0281b08": "著法服。則是熱銅鐵鍱。以纏其身。若持鉢盂。則是",
    "X60n1119_001:0281b09": "盛烊銅器。若所噉食。則是吞熱鐵丸。飲熱烊銅。若",
    "X60n1119_001:0281b10": "受人供養。供給。即是地獄牛頭獄卒。若入精舍。則",
    "X60n1119_001:0281b11": "是入大地獄。若坐僧床。是為坐熱鐵床上。又大乘",
    "X60n1119_001:0281b12": "妙林經云。釋迦為太子時。五欲厭離。而求出家。而",
    "X60n1119_001:0281b13": "說偈曰。世間不淨眾惑邪。無過婦人之體性。衣服",
    "X60n1119_001:0281b14": "瓔珞莊嚴故。愚癡是邊生欲貪。有人能作如是觀。",
    "X60n1119_001:0281b15": "如幻如夢非真實。速捨無明莫放逸。必得解脫功",
    "X60n1119_001:0281b16": "德身。",
    "X60n1119_001:0281b17": "第四妄語戒(分二)初標名",
    "X60n1119_001:0281b18": "四曰不妄語。",
    "X60n1119_001:0281b19": "釋。妄語者。違心故說也佛弟子。直心是道場。於四",
    "X60n1119_001:0281b20": "威儀。一切行中。言無虗誑。若以不淨。心口念相違。",
    "X60n1119_001:0281b21": "出言不實者皆名妄語也妄根於心言發於口。背",
    "X60n1119_001:0281b22": "真逐妄。顛倒是非。使正道不明邪詞動眾。此乃修",
    "X60n1119_001:0281b23": "道障緣。應當杜絕。故華嚴經云。性不妄語。菩薩常",
    "X60n1119_001:0281b24": "作實語。真語如語。乃至夢中。亦不忍作覆藏之語。",
    "X60n1119_001:0281c01": "無心欲作。何況故犯楞嚴經云。如是世界。六道眾",
    "X60n1119_001:0281c02": "生。雖則身心無殺盜婬。三行已圓若大妄語。即三",
    "X60n1119_001:0281c03": "摩地。不得清淨。成愛見魔失如來種。",
    "X60n1119_001:0281c04": "二釋義(分三)初述律。二引證。三結勸。初中(分四)初小",
    "X60n1119_001:0281c05": "妄語。二大妄語。三開聽。四舉況。初中(復三)初總標",
    "X60n1119_001:0281c06": "解曰。妄語有四。",
    "X60n1119_001:0281c07": "釋。妄語有四者。乃初標其名也。謂分別妄生。則出",
    "X60n1119_001:0281c08": "言虗妄。或因喜悅而出者或因引誘而出者或因",
    "X60n1119_001:0281c09": "瞋恚而出者或因嫉妬而出者。然境既不一。則語",
    "X60n1119_001:0281c10": "有大小。罪有重輕。故如來大慈。凡有妄境。一切俱",
    "X60n1119_001:0281c11": "制。境有三品。父母師僧名上人天名中。鬼神畜生",
    "X60n1119_001:0281c12": "名下。若有犯者。隨事所定。今先明四種。究其本源。",
    "X60n1119_001:0281c13": "皆由妄起所謂一翳在眼。千花亂墜。一妄在心。河",
    "X60n1119_001:0281c14": "沙生滅。心王若正。則六臣不邪也。",
    "X60n1119_001:0281c15": "二別釋(分四)初妄言",
    "X60n1119_001:0281c16": "一者妄言。謂以是為非。以非為是見言不見。不見",
    "X60n1119_001:0281c17": "言見。虗妄不實等。",
    "X60n1119_001:0281c18": "釋。言者。心聲也。心正則言正。心邪。則言邪也。又直",
    "X60n1119_001:0281c19": "出為言。由己意發而為言故。宣述為語。由述見聞",
    "X60n1119_001:0281c20": "而為語故如來之語。無非利益眾生。故有真語。實",
    "X60n1119_001:0281c21": "語。正語也。眾生之語。無非損害眾生。故有妄語。綺",
    "X60n1119_001:0281c22": "語。兩舌。惡口也以是為非。故見言不見也。以非為",
    "X60n1119_001:0281c23": "是。故不見言見也。由虗妄故。是以不實。然妄語雖",
    "X60n1119_001:0281c24": "有八種。不出見。聞。觸。知。四法。謂見言不見。不見言",
    "X60n1119_001:0282a01": "見。聞言不聞。不聞言聞。觸言不觸。不觸言觸。知言",
    "X60n1119_001:0282a02": "不知。不知言知。若欲惑彼。隨作其一。皆名妄語。又",
    "X60n1119_001:0282a03": "見言不見。誑也。不見言見。虗也。謂以分別識。在眼",
    "X60n1119_001:0282a04": "為見。在耳為聞。在鼻舌身為觸。在意為知。以見聞",
    "X60n1119_001:0282a05": "知。三根性利。力用偏多。能取遠境。故各分為名。鼻",
    "X60n1119_001:0282a06": "舌。身。三根性近。力用處少。能取鈍境。故合為名今",
    "X60n1119_001:0282a07": "但舉見之一法。等者。總收聞。觸。知。三法也。",
    "X60n1119_001:0282a08": "二綺語",
    "X60n1119_001:0282a09": "二者綺語。謂粧飾浮言靡語艶曲情詞。導欲增悲",
    "X60n1119_001:0282a10": "蕩人心志等。",
    "X60n1119_001:0282a11": "釋。綺者。錦綺。喻也。靡者。美麗也。謂粧點粉飾。虗浮",
    "X60n1119_001:0282a12": "無稽。美麗之語。如織錦繡。攢花簇錦。以眩人心目",
    "X60n1119_001:0282a13": "也。又言雖是實。說不應時。非時而說。亦名綺語。艶",
    "X60n1119_001:0282a14": "曲者。謂巧作艶麗歌曲。惑人心聽。如靡靡陽阿之",
    "X60n1119_001:0282a15": "曲是也。大都古樂府之作。聲韻正雅。無如漢魏。後",
    "X60n1119_001:0282a16": "之效體。漸入艶麗。至唐玄宗。酷愛法曲。選妓三百",
    "X60n1119_001:0282a17": "人。教於梨園。今謳曲。稱梨園者本此。纂要云。齊歌",
    "X60n1119_001:0282a18": "曰謳。吳歌曰歈。淫歌曰哇。楚歌曰艶。情詞者。言詞",
    "X60n1119_001:0282a19": "華美。妖冶之語也。謂聲韻宛轉以盡意之所思引",
    "X60n1119_001:0282a20": "誘情欲。皆能導人之愛染。長人之悲哀也。然詞與",
    "X60n1119_001:0282a21": "曲。不無移商換徵。隨時小異。大約漢。唐。尚樂府。宋",
    "X60n1119_001:0282a22": "元。尚歌曲。此騷人詞客所為。非學者之所涉躐也",
    "X60n1119_001:0282a23": "蕩人心志者。謂如上情詞艶曲。乃宣述入愛之結",
    "X60n1119_001:0282a24": "使。能改人常性。喪人正念。令修學人。失如來種。故",
    "X60n1119_001:0282b01": "曰蕩人心志。等者。總攝喜怒哀樂之法也。筆飡云。",
    "X60n1119_001:0282b02": "李伯時善畵馬。秀鐵面呵曰。汝士大夫以畫名。矧",
    "X60n1119_001:0282b03": "又畫馬。期一人誇妙。妙入馬腹中。亦足懼矣。伯遂",
    "X60n1119_001:0282b04": "罷筆。師勸畫觀音贖過。黃魯直工艶詞。師亦詆呵",
    "X60n1119_001:0282b05": "之。黃笑曰。又當置吾於馬腹中耶。師曰。艶語動天",
    "X60n1119_001:0282b06": "下人淫心。不止馬腹。正恐生泥犁耳。黃悚然悔謝。",
    "X60n1119_001:0282b07": "遂勵精進。",
    "X60n1119_001:0282b08": "三惡口",
    "X60n1119_001:0282b09": "三者惡口。謂麤惡罵詈人等。",
    "X60n1119_001:0282b10": "釋。惡口者。謂言語抵觸甚於梟鳥。不留他人情面",
    "X60n1119_001:0282b11": "麤聲惡氣。罵辱毀謗於他也所以瞋火一起。衝口",
    "X60n1119_001:0282b12": "燒心。傷害前人。痛逾刀割。實乖菩薩之善心。違如",
    "X60n1119_001:0282b13": "來之慈訓也。故法苑曰。瞋是失善法之根本。墮惡",
    "X60n1119_001:0282b14": "道之因緣。法樂怨家。善心大賊惡口腑臟也。罵詈",
    "X60n1119_001:0282b15": "者。正斥曰罵。傍毀曰詈謂自恃所長。背求他短。惡",
    "X60n1119_001:0282b16": "口罵詈。然罵有七種或以。相罵。或以根罵。或以罪",
    "X60n1119_001:0282b17": "罵。或以病罵。或伎藝罵。或結使罵。或種姓罵。等者",
    "X60n1119_001:0282b18": "總攝如上罵法也。身死魂逝。墜墮三途。如經所說",
    "X60n1119_001:0282b19": "若墮地獄。割舌令自啗食若墮餓鬼。口中蛆膿流",
    "X60n1119_001:0282b20": "出。若生禽獸。食啗糞穢。人怪其聲。罪畢為人。面貌",
    "X60n1119_001:0282b21": "醜陋。口氣常臭。唇齒皆缺佛言。寧以利刀割斷其",
    "X60n1119_001:0282b22": "舌積劫受苦不可以一言罵謗持戒比丘。惡報難",
    "X60n1119_001:0282b23": "盡。有二種人。一向入地獄。一。若非梵。行自稱梵。行",
    "X60n1119_001:0282b24": "二。若真梵。行而以非梵行謗之。",
    "X60n1119_001:0282c01": "四兩舌",
    "X60n1119_001:0282c02": "四者兩舌。謂向此說彼向彼說此。離間恩義。挑唆",
    "X60n1119_001:0282c03": "鬬諍等。",
    "X60n1119_001:0282c04": "釋。兩舌者。謂彼此交扇也。向此說彼者。謂傳彼人",
    "X60n1119_001:0282c05": "之言而向此說傳此人之言。而向彼說也。皆出忿",
    "X60n1119_001:0282c06": "嫉在心。故以閒言冷語疑訕叢生合者使離濃者",
    "X60n1119_001:0282c07": "使淡。令師資恩喪。朋友義絕。縱不傳彼此之言但",
    "X60n1119_001:0282c08": "於二邊。說令離散者亦是兩舌也。管子云。析交離",
    "X60n1119_001:0282c09": "親。是為賊矣。離別也間。隔也。君父師長。專釋曰恩。",
    "X60n1119_001:0282c10": "兄弟朋友。善益曰義。挑唆者。謂前人未說。挑發唆",
    "X60n1119_001:0282c11": "起。彼此之言。令生鬪諍也。成實論云。善心教化。雖",
    "X60n1119_001:0282c12": "為別離。亦不得罪。若以惡心。令他鬪亂。即是兩舌。",
    "X60n1119_001:0282c13": "得罪深重。墮三惡道中。世世得敝惡破壞眷屬。以",
    "X60n1119_001:0282c14": "今離。間破壞他故。",
    "X60n1119_001:0282c15": "三類結",
    "X60n1119_001:0282c16": "乃至前譽後毀面是背非。證入人罪發宣人短。皆",
    "X60n1119_001:0282c17": "妄語之類也。",
    "X60n1119_001:0282c18": "釋。乃至者。相繼之詞。謂此四法。皆是妄語之等流",
    "X60n1119_001:0282c19": "也。前譽後。毀者。謂現前獎譽。退後。毀呰。愛之欲生。",
    "X60n1119_001:0282c20": "惡之欲死也。面是背非者。謂面從公是。背地私非。",
    "X60n1119_001:0282c21": "無見聞疑。恣心亂說。但圖洩自己之忿恨。不顧他",
    "X60n1119_001:0282c22": "人之死活也。報恩經云。佛告阿難。人生世間。禍從",
    "X60n1119_001:0282c23": "口出。當護於口。甚於猛火。猛火熾然。燒世間財。惡",
    "X60n1119_001:0282c24": "口熾然。燒七聖財也。證入人罪者。謂無問前人有",
    "X60n1119_001:0283a01": "罪無罪。但以惡心。硬作證盟。置他人罪也。發宣人",
    "X60n1119_001:0283a02": "短者。謂訐彼陰私。宣其短處。惟知有己。不顧他人。",
    "X60n1119_001:0283a03": "欺巧百端。令人陷沒。故曰。皆妄語之類也。易云一",
    "X60n1119_001:0283a04": "言之善。千里應之。一言不善。則千里違之。古人三",
    "X60n1119_001:0283a05": "緘其口。所以為後世之龜鏡也。太公曰。欲量他人。",
    "X60n1119_001:0283a06": "先須自量。傷人之語。還是自傷。含血噴人。先污自",
    "X60n1119_001:0283a07": "口。漢新息侯馬援。以書誡其兄子曰。吾欲汝曹。聞",
    "X60n1119_001:0283a08": "人之過失。如聞父母之名。耳可得聞。口不得言也。",
    "X60n1119_001:0283a09": "好議人長短。妄是非正法。此吾所大惡也。寧死不",
    "X60n1119_001:0283a10": "願聞子孫。有此行也。輪轉五道經。佛言為人喜傳",
    "X60n1119_001:0283a11": "人惡。死入地獄。烊銅灌口。拔出其舌。以牛犂耕之。",
    "X60n1119_001:0283a12": "後墮惡鳥。人聞其聲。莫不驚怖。呪令其死。",
    "X60n1119_001:0283a13": "二大妄語(分二)初明境",
    "X60n1119_001:0283a14": "若凡夫自言證聖。如言已得須陀洹果。斯陀含果",
    "X60n1119_001:0283a15": "等。",
    "X60n1119_001:0283a16": "釋。凡夫自言證聖者。此初標其名也。前言世諦之",
    "X60n1119_001:0283a17": "事。此言出世妄語也。謂身居有漏。心等庸流。故名",
    "X60n1119_001:0283a18": "凡夫。明了四諦。住最後身。故名聖人。梵語阿離野。",
    "X60n1119_001:0283a19": "此翻云聖。昔商太宰問孔子曰。夫子聖者與。曰。丘",
    "X60n1119_001:0283a20": "博聞強記。非聖也。曰。三王聖者與。曰。三王善用智",
    "X60n1119_001:0283a21": "勇。聖非丘所知。曰。五帝聖者與。曰。五帝善用仁義。",
    "X60n1119_001:0283a22": "聖非丘所知。太宰駭然曰。然則孰為聖乎。孔子有",
    "X60n1119_001:0283a23": "間。動容對曰。西方有聖者焉。不言而自信。不治而",
    "X60n1119_001:0283a24": "不亂。不化而自行。蕩蕩乎。人無能名焉。然凡聖之",
    "X60n1119_001:0283b01": "別。有十法界。凡夫由染緣而成。謂一切眾生。於真",
    "X60n1119_001:0283b02": "性上。情想自異。故有六凡。聖人從淨緣而證。謂佛",
    "X60n1119_001:0283b03": "與三乘。於無為法中。智有高下。故有四聖。可見凡",
    "X60n1119_001:0283b04": "之與聖。懸若天淵。今言證者。妄之極矣。如楞嚴云。",
    "X60n1119_001:0283b05": "譬如平人。妄號帝王。自取誅戮。須陀洹者。此翻預",
    "X60n1119_001:0283b06": "流。謂斷三界八十八使。見惑。已盡。預入聖道法流",
    "X60n1119_001:0283b07": "故。又云見道。謂見真諦故。或名逆流。或名入流。謂",
    "X60n1119_001:0283b08": "逆生死流。入聖法流故。又名聖位。此小乘初果聖",
    "X60n1119_001:0283b09": "人也。斯陀含者。此云一來。謂欲界九品思惑中。已",
    "X60n1119_001:0283b10": "斷前六品盡。後三品尚在。猶須更來欲界一番受",
    "X60n1119_001:0283b11": "生故。此二果聖人也。等者。謂餘三果。四果。乃至或",
    "X60n1119_001:0283b12": "云。得禪定解脫。三昧正受。天龍鬼神來歸依我之",
    "X60n1119_001:0283b13": "語。未盡故。",
    "X60n1119_001:0283b14": "二定罪",
    "X60n1119_001:0283b15": "名大妄語。其罪極重。",
    "X60n1119_001:0283b16": "釋。大妄語者。謂如上四果。及禪定等法。毫無知見。",
    "X60n1119_001:0283b17": "妄言已得已證。故曰大妄語也。以此誑惑世人。而",
    "X60n1119_001:0283b18": "邀名利供養者。死墮無。間地獄。故曰。其罪極重也。",
    "X60n1119_001:0283b19": "三開聽",
    "X60n1119_001:0283b20": "餘妄語。為救他急難。方便權巧。慈悲利濟者。不犯。",
    "X60n1119_001:0283b21": "釋。餘妄語者。謂除上妄語之外也。救他急難者。謂",
    "X60n1119_001:0283b22": "本無謀利之心。全以拔苦為念故。如律云。有獵者",
    "X60n1119_001:0283b23": "逐兔。兔走避佛座下。少頃獵至佛所。問。見兔否。佛",
    "X60n1119_001:0283b24": "曰不見。獵乃去。後弟子問。兔見在佛座下。云何見",
    "X60n1119_001:0283c01": "言不見。佛曰。為救兔故。又如波斯匿王。敕殺厨監",
    "X60n1119_001:0283c02": "末利夫人。令人留藏。待王酒醒悔恨。送至王所。王",
    "X60n1119_001:0283c03": "大歡喜。夫人雖受八戒。為救他難。而不犯妄語戒。",
    "X60n1119_001:0283c04": "是名方便權巧。慈悲利濟者也。",
    "X60n1119_001:0283c05": "四舉況",
    "X60n1119_001:0283c06": "古人謂行己之要。自不妄語始。況學出世之道乎。",
    "X60n1119_001:0283c07": "釋。古人。即司馬溫公。要。立身之要也通鑑載。劉忠",
    "X60n1119_001:0283c08": "定公。問司馬溫公曰。盡心行己之要。可得聞乎。公",
    "X60n1119_001:0283c09": "曰。其誠乎。又問行己之要。以何為始。公曰。自不妄",
    "X60n1119_001:0283c10": "語始。二公。皆宋之為儒也。尚以。誠信為本。況出世",
    "X60n1119_001:0283c11": "之人。豈得言行乖違耶。葢道德之存。至誠為首。立",
    "X60n1119_001:0283c12": "身之要。言行為先。所以南。容三復白圭。將以戒慎",
    "X60n1119_001:0283c13": "其言。是故古人戒始慎終。自不妄語始也。靈源曰。",
    "X60n1119_001:0283c14": "舉措不可不審。言行不可不稽。寡言者。未必愚。利",
    "X60n1119_001:0283c15": "口者未必智也。",
    "X60n1119_001:0283c16": "二引證(分二)初果報",
    "X60n1119_001:0283c17": "經載。沙彌輕笑。一老比丘。讀經聲如狗吠而者比",
    "X60n1119_001:0283c18": "丘者。是阿羅漢。因教沙彌急懺。僅免地獄猶墮狗",
    "X60n1119_001:0283c19": "身。惡言一句。為害至此。",
    "X60n1119_001:0283c20": "釋。此引往事。以證妄言之咎也。犬鳴曰吠。一言而",
    "X60n1119_001:0283c21": "墮狗身者。果不昧因也。阿羅漢。此云無學。謂所作",
    "X60n1119_001:0283c22": "已辦。梵行。已立。不受後有。無法可學故僅。但也。大",
    "X60n1119_001:0283c23": "報恩經云。波羅奈國。大富長者。年至八十。生一男",
    "X60n1119_001:0283c24": "子。名曰均提。十歲出家。往利提利因陀羅山。至如",
    "X60n1119_001:0284a01": "來所。佛為說法。即得道果。阿難心疑白佛。佛言均",
    "X60n1119_001:0284a02": "提沙彌。非適今也。過去毗婆尸佛時。有一年少沙",
    "X60n1119_001:0284a03": "彌。精通三藏。見一老比丘。人相不具。好讚三寶。音",
    "X60n1119_001:0284a04": "聲濁鈍。不能歌唄。少年罵言。音如狗吠。老比丘便",
    "X60n1119_001:0284a05": "呼年少。汝識我否。我梵行已立。不受後有。年少聞",
    "X60n1119_001:0284a06": "之。心驚毛竪。即求懺悔。我因愚癡。不識聖賢。願我",
    "X60n1119_001:0284a07": "來世。見善知識。爾時年少。惡罵上座。五百生中。常",
    "X60n1119_001:0284a08": "作狗身。百千大眾。聞佛所說。咸立誓言。假使熱鐵",
    "X60n1119_001:0284a09": "輪。在我頂上旋。終不為此苦。而發於惡言。假使熱",
    "X60n1119_001:0284a10": "鐵輪。在我頂上旋。終不為此苦。毀謗聖賢人。爾時",
    "X60n1119_001:0284a11": "舍利弗。晝夜六時。以道眼觀諸眾生。有應度者。而",
    "X60n1119_001:0284a12": "度脫之。爾時摩竭提二國中間。五百賈客。將一白",
    "X60n1119_001:0284a13": "狗。初夜煑肉作食。於後夜時。狗偷食之。次日賈客",
    "X60n1119_001:0284a14": "饑渴作瞋。持刀刖其四足。投身糞坑。宛轉腹行。受",
    "X60n1119_001:0284a15": "苦不盡。舍利弗入城乞食。經過彼路。至此狗所。持",
    "X60n1119_001:0284a16": "食與之。說法利喜。却後一七。罪畢得出。生於人中",
    "X60n1119_001:0284a17": "佛告阿難。爾時白狗。豈異人乎。今均提沙彌是也",
    "X60n1119_001:0284a18": "由過去世。毀罵賢聖。墮在惡道。由初願懺悔。罪畢",
    "X60n1119_001:0284a19": "得出。生於人道。遇佛世尊。即得漏盡。",
    "X60n1119_001:0284a20": "二華報",
    "X60n1119_001:0284a21": "故經云。夫士處世。斧在口中。所以斬身。由其惡言。",
    "X60n1119_001:0284a22": "釋。此文雖出本經。然法句。阿含。大律。皆同。法苑云。",
    "X60n1119_001:0284a23": "口者。關也。舌者。兵也。出言不當。反自傷也。高僧傳",
    "X60n1119_001:0284a24": "云。兵者。不祥之器。不得已而用之。言者。不真之物。",
    "X60n1119_001:0284b01": "不得已而陳之。又斧喻其舌。惡言喻斧發也。如人",
    "X60n1119_001:0284b02": "擲斧斬天。斧落還傷自體。世人欲以惡言害彼。而",
    "X60n1119_001:0284b03": "反目害於己也。如大律云。昔調達罵舍利弗。為惡",
    "X60n1119_001:0284b04": "欲比丘。應時熱血從鼻孔出。即以生身墮大地獄",
    "X60n1119_001:0284b05": "中。佛因而說偈曰。夫士處世。斧在口中。所以斬身。",
    "X60n1119_001:0284b06": "由其惡言。應毀反譽。應譽反毀。自受其殃。終無有",
    "X60n1119_001:0284b07": "樂。諸經集要云。甘露及毒藥。皆在人口中。甘露謂",
    "X60n1119_001:0284b08": "實語。妄語則為毒。毒不決定死。妄語則決定。妄語",
    "X60n1119_001:0284b09": "自不利。亦不利他人。自他俱不利。云何妄語說。若",
    "X60n1119_001:0284b10": "與身不利。慎口也何妨。",
    "X60n1119_001:0284b11": "三結勸",
    "X60n1119_001:0284b12": "噫。可不戒歟。",
    "X60n1119_001:0284b13": "釋。地持論云。妄語之罪。能令眾生。墮三惡道。若生",
    "X60n1119_001:0284b14": "人中。得二種果報。一者多被誹謗。二者為人所誑",
    "X60n1119_001:0284b15": "何故妄語墮三惡道謂緣其妄語不實。使人虗生",
    "X60n1119_001:0284b16": "苦惱。是以死受地獄苦。以其欺妄。乖人誠信。故受",
    "X60n1119_001:0284b17": "畜生報。緣其妄語。皆自貪欺。貪欺罪故。復為餓鬼",
    "X60n1119_001:0284b18": "以其妄語。不誠實故。被人誹謗。以其妄語。欺誘人",
    "X60n1119_001:0284b19": "故。為人所誑。既知妄語。有此四大苦報。可不戒歟。",
    "X60n1119_001:0284b20": "第五飲酒戒(分三)初標名",
    "X60n1119_001:0284b21": "五曰不飲酒。",
    "X60n1119_001:0284b22": "釋。酒者。禍泉也。飲之令人惛迷神智。顛倒是非。爛",
    "X60n1119_001:0284b23": "菩提芽。壞正覺果應當杜絕。梵網經云。菩薩應生",
    "X60n1119_001:0284b24": "一切眾生。明達之慧。不應生一切眾生。顛倒之心。",
    "X60n1119_001:0284c01": "也。昔元鑒禪師。數興造。工匠繁多。或送酒者。輒曰",
    "X60n1119_001:0284c02": "我所造者。必令如法。寧使罷工。無容飲酒。時清化",
    "X60n1119_001:0284c03": "寺。修營佛殿。州豪孫義。致酒兩輿與鑒。鑒即破酒",
    "X60n1119_001:0284c04": "器。流溢地上。義大怒。明將加惱。夜夢神人。以刀擬",
    "X60n1119_001:0284c05": "之既窹。躬詣懺悔。薩遮尼乾子經云。飲酒多放逸。",
    "X60n1119_001:0284c06": "現世常愚癡。忘失一切事。常被智者呵。來世常闇",
    "X60n1119_001:0284c07": "鈍。多失諸功德。是故黠慧人。離諸飲酒失。",
    "X60n1119_001:0284c08": "二釋義(分三)初述律。二引證。三結勸。初中(分四)初明",
    "X60n1119_001:0284c09": "境",
    "X60n1119_001:0284c10": "解曰。飲酒者。謂飲一切能醉人酒。西域酒有多種。",
    "X60n1119_001:0284c11": "甘蔗。蒲萄。及與百花。皆可造酒。此方止有米造。",
    "X60n1119_001:0284c12": "釋。飲酒者。乃總標之詞。酒非一種。故曰一切。西域。",
    "X60n1119_001:0284c13": "即天竺也。多種者。知神仙服食經云。採南燭草。煑",
    "X60n1119_001:0284c14": "汁為酒。碧映五色之神光。扶桑記云。頓遜國有樹。",
    "X60n1119_001:0284c15": "形似安石榴。取其花汁。貯盆內數日成美酒。洞冥",
    "X60n1119_001:0284c16": "記云。瑤現去王門九萬里。有草割之釀酒。飲一合",
    "X60n1119_001:0284c17": "三日不醒。飲日溪水則醒。南史載。拘樓國。有水仙",
    "X60n1119_001:0284c18": "樹。腹中有水。謂之仙漿。飲者七日醉。古今註云。烏",
    "X60n1119_001:0284c19": "孫國。有青田核。得水成酒味醇。飲盡更生。名青田",
    "X60n1119_001:0284c20": "酒孚。異物志云。文草作酒味甚美。人以金買。不以",
    "X60n1119_001:0284c21": "為貴。然酒雖有多種。大略不出其二。一者穀酒。謂",
    "X60n1119_001:0284c22": "以五穀和麴而釀成之。二者木酒。謂唐。相莖花果",
    "X60n1119_001:0284c23": "雜諸藥。而醞成之。即甘蔗。蒲萄。百花。藕根。糖蜜等",
    "X60n1119_001:0284c24": "是也。此方。即震旦也。謂震旦惟未造故。",
    "X60n1119_001:0285a01": "二顯戒",
    "X60n1119_001:0285a02": "俱不可飲。",
    "X60n1119_001:0285a03": "釋。俱不可飲者。謂如上等酒。但有色香美味。能醉",
    "X60n1119_001:0285a04": "人者。一切俱不得飲也。若不改者。現世為人所耻。",
    "X60n1119_001:0285a05": "死墮惡道亦不得以草頭著酒。滴入口中。謂涓滴",
    "X60n1119_001:0285a06": "不除。漸成河海。乃至啗槽食麴。和酒煑食。皆不可",
    "X60n1119_001:0285a07": "也。是故佛言。若以我為師者。不得飲酒。亦不得貯",
    "X60n1119_001:0285a08": "畜。",
    "X60n1119_001:0285a09": "三開權",
    "X60n1119_001:0285a10": "除有重病。非酒莫療者。白眾方服。無故一滴不可",
    "X60n1119_001:0285a11": "沾唇。",
    "X60n1119_001:0285a12": "釋。重病者。言非輕小之疾也。千鈞之弩。豈獨為鼷",
    "X60n1119_001:0285a13": "鼠所發。非酒莫療者。若醫言。別物所不能救。唯酒",
    "X60n1119_001:0285a14": "可療者。准律白眾方服。始無自私之咎也。但不得",
    "X60n1119_001:0285a15": "未病先病以此為由之心。而飲若假以病緣而圖",
    "X60n1119_001:0285a16": "貪飲者。即名破戒。雖為病故。有效則服。病愈即止。",
    "X60n1119_001:0285a17": "飲時不得入眾。應在佛殿下風遙禮。亦不聽誦經",
    "X60n1119_001:0285a18": "持呪。七日之外。沐浴更衣。方許作也。無故者。無病",
    "X60n1119_001:0285a19": "緣之故。不得飲也。律中佛言。酒有多失。開放逸門。",
    "X60n1119_001:0285a20": "飲如葶藶。犯罪已積。若消病苦。非先所斷。又薩遮",
    "X60n1119_001:0285a21": "尼乾子經云。酒為放逸根。不飲閉惡道。寧捨百千",
    "X60n1119_001:0285a22": "身。不毀犯法教。寧使身乾枯。終不飲此酒。假使毀",
    "X60n1119_001:0285a23": "犯戒。壽命滿百年。不如護禁戒。即時身磨滅。決能",
    "X60n1119_001:0285a24": "定使差。我猶故不飲。況今不定知。為差為不差。作",
    "X60n1119_001:0285b01": "是決定心。心生大歡喜。即獲見真諦。所患即消除。",
    "X60n1119_001:0285b02": "毗尼母經云。莎提比丘。自小因酒。長養身命。後出",
    "X60n1119_001:0285b03": "家已。不得酒故。四大不調。諸比丘白佛。佛言。病者",
    "X60n1119_001:0285b04": "聽甕上嗅之。嗅不。差者。聽用酒和麵作餅食之。若",
    "X60n1119_001:0285b05": "差者。不聽復嗅食。",
    "X60n1119_001:0285b06": "四護譏",
    "X60n1119_001:0285b07": "乃至不得齅酒。不得止酒舍。不得以酒飲人。",
    "X60n1119_001:0285b08": "釋。齅。鼻齅也。暫停曰止。酒舍。即酒肆也。乃惡律儀",
    "X60n1119_001:0285b09": "之一。齅酒止酒舍。雖不飲有大患者二。一。令人生",
    "X60n1119_001:0285b10": "疑。二。漸薰成性。亦防微杜漸之法也。梵網經云。以",
    "X60n1119_001:0285b11": "酒飲人者。五百世無手。戒之甚嚴。謂自破酒戒。不",
    "X60n1119_001:0285b12": "過罪及一身。若與人飲。為害不止故。",
    "X60n1119_001:0285b13": "二引證(分二)初外典。二內經。初外典(分三)",
    "X60n1119_001:0285b14": "初禹禁",
    "X60n1119_001:0285b15": "儀狄造酒。禹因痛絕。",
    "X60n1119_001:0285b16": "釋。人物考云。儀狄。禹妃弟。善造酒。禹。飲而甘之。曰。",
    "X60n1119_001:0285b17": "後世必有以酒亡其國者。遂疎儀狄。而絕旨酒。昔",
    "X60n1119_001:0285b18": "漢邴原。絕酒不飲。人或問之。原曰。本自能飲。但以",
    "X60n1119_001:0285b19": "荒思廢業。故斷之耳。世儒尚畏廢業。況學出世之",
    "X60n1119_001:0285b20": "道乎。又晉中興書。元帝性嗜酒。王導深以為誡。左",
    "X60n1119_001:0285b21": "右進觴覆之。晉書。凡民不得私釀酒沽。其有婚姻",
    "X60n1119_001:0285b22": "及疾者。聽之。餘犯者。罰金八兩。又枚乘。七發云。酒",
    "X60n1119_001:0285b23": "為腐腸之藥。自古聖君賢臣。恐以累民。故禁之也。",
    "X60n1119_001:0285b24": "二紂亡",
    "X60n1119_001:0285c01": "紂作酒池國以滅亡。",
    "X60n1119_001:0285c02": "釋。人物考云。紂名辛。帝乙。少子。兄弟三人。長曰微",
    "X60n1119_001:0285c03": "子啟。次曰中衍。皆庶出。三曰辛。嫡出。即紂也。資辯",
    "X60n1119_001:0285c04": "捷疾。力格猛獸。智足以拒諫。言足以飾非。以肉為",
    "X60n1119_001:0285c05": "林。以酒為池。使男女裸逐其間。一鼓而牛飲者。三",
    "X60n1119_001:0285c06": "千人。宮中九市。為長夜之飲。作炮烙之刑。剖孕婦",
    "X60n1119_001:0285c07": "斫人脛。王子比干諫之。怒曰。吾聞聖人心有七竅。",
    "X60n1119_001:0285c08": "遂殺比干刳視其心。於是武王告諸侯曰。殷有重",
    "X60n1119_001:0285c09": "罪。不可不伐。乃東伐紂。紂走登鹿臺。衣其珠玉。自",
    "X60n1119_001:0285c10": "燔而死。禹謂後世以酒。亡國者。此也。所以詩書淫",
    "X60n1119_001:0285c11": "亂之戒。其原皆在於酒。故微子以紂沉[醨禸]於酒。遂",
    "X60n1119_001:0285c12": "作誥。以告箕子比干而去。穆公因周厲王。沉湎於",
    "X60n1119_001:0285c13": "酒。故作大雅。嗟嘆而泣涕流連。後秦主符生。飲無",
    "X60n1119_001:0285c14": "晝夜。乘醉多所殺戮。臣民畏之。海東王符堅。將兵",
    "X60n1119_001:0285c15": "伐生。生猶醉寐。兵殺之。堅遂稱帝。唐敬宗。年十八",
    "X60n1119_001:0285c16": "夜。與宦官酣飲擊毬。俄燭滅遇弒。是以亡身。喪國。",
    "X60n1119_001:0285c17": "皆由酒也。",
    "X60n1119_001:0285c18": "三僧過",
    "X60n1119_001:0285c19": "僧而飲酒。可耻猶甚。",
    "X60n1119_001:0285c20": "釋。僧者。謂禁戒守真。威儀出俗。紹隆聖種。震懾魔",
    "X60n1119_001:0285c21": "軍。為人天之標幟。法門之樑棟也。若飲酒者。則言",
    "X60n1119_001:0285c22": "多不根。過失無量。謂狀如狂象之無鉤。似戲猿之",
    "X60n1119_001:0285c23": "在樹。故曰可耻猶甚也。",
    "X60n1119_001:0285c24": "二內經(分三)初明因",
    "X60n1119_001:0286a01": "昔有優婆塞。因破酒戒。遂併餘戒俱破。三十六失。",
    "X60n1119_001:0286a02": "一飲備。焉過非小矣。",
    "X60n1119_001:0286a03": "釋。梵語優婆塞。此云近事男。謂受持三歸五戒。可",
    "X60n1119_001:0286a04": "以親近三寶而住故。婆沙論云。昔有一近事。稟性",
    "X60n1119_001:0286a05": "仁賢。受持五戒。專精不犯。後於異時。遠行歸家。家",
    "X60n1119_001:0286a06": "人赴會。彼為渴所逼。見器有酒如水。遂取飲之。便",
    "X60n1119_001:0286a07": "犯酒戒時有隣鷄來入其舍。盜殺而食。復犯盜殺",
    "X60n1119_001:0286a08": "二戒。隣女尋鷄入舍。強逼交通。復犯婬戒。隣家告",
    "X60n1119_001:0286a09": "官。拒諱不陳。復犯妄語。故云。遂併餘戒俱破。三十",
    "X60n1119_001:0286a10": "六失者謂不孝父母。輕慢師長。不信三寶。不敬經",
    "X60n1119_001:0286a11": "法。誹謗沙門。訐露人短。常說妄語。誣人惡事。傳言",
    "X60n1119_001:0286a12": "兩舌。惡口傷人。生病之根。鬪諍之本。惡名流布。人",
    "X60n1119_001:0286a13": "所譏嫌。貶斥聖賢。怨黷天地。廢忘事業。破散家財。",
    "X60n1119_001:0286a14": "恒無慚愧。不知羞耻。捶打奴婢。橫殺眾生。姦婬他",
    "X60n1119_001:0286a15": "婦。偷人財物。疎遠善人。狎近惡友。常懷恚怒。日夜",
    "X60n1119_001:0286a16": "憂愁。牽東引西。持南著北。倒街臥巷。墮車墜馬。逢",
    "X60n1119_001:0286a17": "河落水。持燈失火。暑月熱亡。寒冬凍死。此三十六",
    "X60n1119_001:0286a18": "失。皆由一飲而備。故云。過非小矣。",
    "X60n1119_001:0286a19": "二感果",
    "X60n1119_001:0286a20": "貪飲之人。死墮沸屎地獄。生生愚癡。失智慧種。迷",
    "X60n1119_001:0286a21": "魂狂藥。烈於砒酖。",
    "X60n1119_001:0286a22": "釋。貪飲者。謂貪其香味。飲之快意也。殊不知快意。",
    "X60n1119_001:0286a23": "即生顛倒。顛倒便失正念。失正念。則失佛種矣輪",
    "X60n1119_001:0286a24": "轉五道經云。為人喜飲酒者。死入沸屎泥犁中。後",
    "X60n1119_001:0286b01": "墮猩猩獸中。後生為人。愚癡暗鈍。故無所知。教化",
    "X60n1119_001:0286b02": "地獄經云。信相菩薩白佛言。復有眾生。或顛或狂。",
    "X60n1119_001:0286b03": "或癡或騃。不別好醜。何罪所致。佛言。以前世時。坐",
    "X60n1119_001:0286b04": "飲酒醉亂。犯三十六失。後得癡身。如似醉人。不識",
    "X60n1119_001:0286b05": "尊卑。不識好醜。故獲此罪。然善惡無爽。有因必果。",
    "X60n1119_001:0286b06": "貪飲故墮沸屎。醉亂故失智慧。迷魂狂藥者。以酒",
    "X60n1119_001:0286b07": "能使人顛倒錯亂。外失威儀。內喪真性故。烈於砒",
    "X60n1119_001:0286b08": "鴆者。砒是砒霜。服之。心神撓亂而死。鴆。是鴆鳥。大",
    "X60n1119_001:0286b09": "如班鳩。食蛇之物。凡飲食中。反毛攪之。服者即死。",
    "X60n1119_001:0286b10": "烈者。謂酒之酷。更甚於砒鴆之毒也。然砒鴆之毒。",
    "X60n1119_001:0286b11": "不過毀其色身。未來又得人身。飲酒之毒。能壞戒",
    "X60n1119_001:0286b12": "身。戒身一壞。則難復矣。",
    "X60n1119_001:0286b13": "三立誓",
    "X60n1119_001:0286b14": "故經云。寧飲烊銅。慎無犯酒。",
    "X60n1119_001:0286b15": "釋。寧飲烊銅者。想酒之過。利害如是。故作誓言。寧",
    "X60n1119_001:0286b16": "飲烊銅。腐爛我身。而終不飲酒也。以上經論。及諸",
    "X60n1119_001:0286b17": "書史。種種言辭譬喻。總之勸勉離諸酒過也。葢天",
    "X60n1119_001:0286b18": "下毒之猛烈。無甚於砒酖諸毒。及以烊銅。故舉喻",
    "X60n1119_001:0286b19": "以戒之。為佛弟子。能不醒乎。",
    "X60n1119_001:0286b20": "三結勸",
    "X60n1119_001:0286b21": "噫。可不戒歟。",
    "X60n1119_001:0286b22": "釋。舍利弗問經云。迦蘭陀竹園精舍。一比丘疾篤",
    "X60n1119_001:0286b23": "將死。優波離問。汝須何藥。曰須酒。實違毗尼。寧盡",
    "X60n1119_001:0286b24": "身命。無容犯酒。優波離言。若為病開。如來所許。於",
    "X60n1119_001:0286c01": "是服酒差病。比丘懷慚。猶謂犯酒。往至佛所。慇勤",
    "X60n1119_001:0286c02": "悔過。佛為說法。得羅漢道。粱高僧傳云。法遇在江",
    "X60n1119_001:0286c03": "陵長沙寺。一僧飲酒。廢夕燒香。遇但罰不遣。師道",
    "X60n1119_001:0286c04": "安以筒盛荊。寄遇。遇向筒致敬伏地。令維那行杖。",
    "X60n1119_001:0286c05": "垂淚自責。",
    "X60n1119_001:0286c06": "第六著香花鬘戒(分二)初標名",
    "X60n1119_001:0286c07": "六曰。不著香花鬘。不香塗身。",
    "X60n1119_001:0286c08": "釋。不著。香花等者。斷其貪愛也。貪愛若斷。即同佛",
    "X60n1119_001:0286c09": "身。依正莊嚴。自然具足。欲得莊嚴具足。先當離香",
    "X60n1119_001:0286c10": "觸二塵也。葢世人皆知。如來依正莊嚴。世無能比。",
    "X60n1119_001:0286c11": "而不知如來依正。從曠劫苦行修成。斷滅貪愛所",
    "X60n1119_001:0286c12": "感。今人苦行不修。貪愛不斷。而欲彷彿如來依正",
    "X60n1119_001:0286c13": "者。譬如貧人。服帝王服。其禍速至矣。",
    "X60n1119_001:0286c14": "二釋義(分三)初述律。二引證。三結勸。初中(分二)初明",
    "X60n1119_001:0286c15": "境",
    "X60n1119_001:0286c16": "解曰。華鬘者。西域人貫華作鬘。以嚴其首。此土則",
    "X60n1119_001:0286c17": "繒絨金寶。製飾巾冠之類是也。香塗身者西域貴",
    "X60n1119_001:0286c18": "人。用名香為末。令青衣摩身。此土則佩香熏香。脂",
    "X60n1119_001:0286c19": "粉之類是也。",
    "X60n1119_001:0286c20": "釋。梵語磨羅。此去華鬘。或云瓔珞。天竺人多用蘇",
    "X60n1119_001:0286c21": "摩那等花。行列貫串。以嚴其首。名之為鬘。無論男",
    "X60n1119_001:0286c22": "女。皆以此而莊嚴之。繒。是細絹。絨。即刮絨。練熟絲",
    "X60n1119_001:0286c23": "也。製飾者。謂以金銀七寶等物。裝飾瓔珞環釧。并",
    "X60n1119_001:0286c24": "製造巾冠之類也。其巾冠之製。始於黃帝之時。古",
    "X60n1119_001:0287a01": "禮二十始冠。其士人用冠。庶人用巾。自後子雲東",
    "X60n1119_001:0287a02": "坡。各製其式。名不一定名香者。謂沉檀速麝。龍腦",
    "X60n1119_001:0287a03": "酥合。薰陸白膠等貴重之香也。塗身者。天竺國法",
    "X60n1119_001:0287a04": "貴勝男女。皆用好香為末。或洗浴之後。令童子以",
    "X60n1119_001:0287a05": "塗其身。如此方香肥皂之類。青衣侍童也。如玄真",
    "X60n1119_001:0287a06": "子。命樵青竹裏煎茶是也。此方有佩帶香囊。或用",
    "X60n1119_001:0287a07": "香筒。以熏衣被。乃至塗抹胭脂膩粉等。皆攝此戒",
    "X60n1119_001:0287a08": "二儀錄云。臙脂起自紂以紅藍花汁作脂。為桃花",
    "X60n1119_001:0287a09": "籹燕國所出也。銀粉古今註云。三代以鉛為粉。此",
    "X60n1119_001:0287a10": "皆俗態也。",
    "X60n1119_001:0287a11": "二顯戒",
    "X60n1119_001:0287a12": "出家之人。豈宜用此。",
    "X60n1119_001:0287a13": "釋。謂出家人。若用繒絨金寶等。製飾帽笠者即如",
    "X60n1119_001:0287a14": "天竺貫花作鬘。以嚴其首也。若佩香熏香者。即是",
    "X60n1119_001:0287a15": "以香塗身也此皆俗士所為。非僧所用。既然出俗",
    "X60n1119_001:0287a16": "當遠離飾好。修出世道壞色為服。莊嚴法身戒定",
    "X60n1119_001:0287a17": "為香薰無漏體。詎可同俗行事。恣心貪愛耶。故云",
    "X60n1119_001:0287a18": "豈宜用此。若貪愛心。著是物者非佛弟子。何也以",
    "X60n1119_001:0287a19": "貪愛心。是發欲之本。欲念若除。則諸惡不生也。大",
    "X60n1119_001:0287a20": "菩薩藏經云。若有味著花鬘塗香。即是味著熱鐵",
    "X60n1119_001:0287a21": "花鬘亦是味著屎尿塗身也。",
    "X60n1119_001:0287a22": "二引證(分五)初思古",
    "X60n1119_001:0287a23": "佛制三衣。俱用麤疎蔴而獸毛蠶口。害物傷慈。非",
    "X60n1119_001:0287a24": "所應也。",
    "X60n1119_001:0287b01": "釋。佛制如上。三衣者安陀會鬱多羅僧。僧伽黎也",
    "X60n1119_001:0287b02": "麤者。不精疎者。不緻。此引智度論文而語之。以誡",
    "X60n1119_001:0287b03": "不得貪好故獸毛。裘褐之類。蠶口。紬絹之類。此皆",
    "X60n1119_001:0287b04": "從殺生而成。故曰害物。有虧慈濟之心。故曰傷慈",
    "X60n1119_001:0287b05": "既違佛制。復傷仁慈。故曰非所應也大智照律師",
    "X60n1119_001:0287b06": "云。智度論明。昔日迦葉如來。授我釋迦本師衣者",
    "X60n1119_001:0287b07": "十三條。麤布僧伽黎是也洎至垂滅。親付飲光尊",
    "X60n1119_001:0287b08": "者於鷄足山。以待彌勒可見佛佛所持。麤布衣也。",
    "X60n1119_001:0287b09": "二開權",
    "X60n1119_001:0287b10": "除年及七十。衰頺之甚。非綿不煖者。或可為之。餘",
    "X60n1119_001:0287b11": "俱不可。",
    "X60n1119_001:0287b12": "釋。氣弱日衰。力少曰頹。甚者。不堪極也。謂七十已",
    "X60n1119_001:0287b13": "後。血氣衰微。神力不堪。麤重衣服。不能行動。故權",
    "X60n1119_001:0287b14": "許之。此大師以世間服。而垂慈故。非三衣也。或者",
    "X60n1119_001:0287b15": "不定也。謂衰頹不甚。則不許也。感通傳云。唐乾封",
    "X60n1119_001:0287b16": "二年二月。四天王白宣律師曰。釋迦如來初成道",
    "X60n1119_001:0287b17": "時。乃至涅槃。唯服麤布僧伽黎。及白[疊*毛]三衣。未曾",
    "X60n1119_001:0287b18": "著其蠶衣繒帛也。",
    "X60n1119_001:0287b19": "三俗儉",
    "X60n1119_001:0287b20": "夏禹。惡衣。公孫布被。王臣之貴。宜為不為。",
    "X60n1119_001:0287b21": "釋。惡者。敞衣。頌禹之德也。通鑑載。伯禹。夏后氏。名",
    "X60n1119_001:0287b22": "文命。字高密。諡法。受禪成功曰禹。祖顓頊。父鯀。乃",
    "X60n1119_001:0287b23": "黃帝玄孫也。孕歲有二月。堯戊戌五十八載。六月",
    "X60n1119_001:0287b24": "六日生於僰道之石紐鄉。長於西羗。以土德王。正",
    "X60n1119_001:0287c01": "建寅。百有六歲。崩於會稽。堯時洪水滔天。鯀治水",
    "X60n1119_001:0287c02": "無功。舜乃舉禹續父業。居外十三年。以開九州。三",
    "X60n1119_001:0287c03": "過其門不入。水害遂息。受舜禪位。都於安邑。國號",
    "X60n1119_001:0287c04": "曰夏。禹為人。敏給克勤。其德不違。其仁可親。其言",
    "X60n1119_001:0287c05": "可信。其聲應鐘。律身有法度。故孔子稱曰菲飲食。",
    "X60n1119_001:0287c06": "而致孝乎鬼神。惡衣服而致美乎蔽冕。卑宮室而",
    "X60n1119_001:0287c07": "盡力乎溝洫。禹。吾無間然矣。昔帝堯。布衣掩形。鹿",
    "X60n1119_001:0287c08": "裘禦寒。衣履不敝不更換。漢文帝。亦身衣弋綈。幃",
    "X60n1119_001:0287c09": "帳無文。晉武帝焚雉頭裘。猶敕不許貢獻。奇技異",
    "X60n1119_001:0287c10": "服。斯等聖君非一。不能盡舉也。公孫。姓也。名弘。漢",
    "X60n1119_001:0287c11": "武帝徵為博士。天子察其敦厚。遂以為御史大夫。",
    "X60n1119_001:0287c12": "食不重肉。脫粟之飯。而為布被。俸祿皆給與仰食",
    "X60n1119_001:0287c13": "之賓。家無所餘。時汲黯奏曰。弘位在三公。然為布",
    "X60n1119_001:0287c14": "被。此詐也。帝問弘。弘謝曰有之。誠中弘病。夫以三",
    "X60n1119_001:0287c15": "公為布被。實飾詐以釣名。且無汲黯之忠。陛下安",
    "X60n1119_001:0287c16": "得聞此言。天子以為謙讓。愈益厚之。以弘為丞相",
    "X60n1119_001:0287c17": "封平津侯。年八十而終。",
    "X60n1119_001:0287c18": "四僧節",
    "X60n1119_001:0287c19": "豈得道人。反貪華飾。壞色為服。糞掃蔽形。固其宜矣。",
    "X60n1119_001:0287c20": "釋。道人者。學道之人也華。花繅飾。裝飾出家受戒",
    "X60n1119_001:0287c21": "期得道果。而反貪花繅服飾。則於道行無益矣。壞",
    "X60n1119_001:0287c22": "色者凡檀越所施衣財。用草根樹皮。染成青。黑。木",
    "X60n1119_001:0287c23": "蘭。三種壞色一。壞其貪愛之心。與道相應故。二。壞",
    "X60n1119_001:0287c24": "其五大上色。以別俗服故。亦名緇色。即壞色也。糞",
    "X60n1119_001:0288a01": "掃衣者。律有十種。謂世人所棄。不用之物。視同糞",
    "X60n1119_001:0288a02": "掃故。比丘拾來。浣染成袈裟色。縫補三衣。以蔽形",
    "X60n1119_001:0288a03": "體知足進道。息馳求心斷憍恣念。故曰固其宜矣",
    "X60n1119_001:0288a04": "昔比丘持糞掃衣。就河而洗諸天取汁。用洗自身。",
    "X60n1119_001:0288a05": "而不辭穢次外道持淨[疊*毛]將洗。諸天遙遮。勿污池",
    "X60n1119_001:0288a06": "水。是知重其德。不重其物也。",
    "X60n1119_001:0288a07": "五舉況",
    "X60n1119_001:0288a08": "古有高僧三十年著一緉鞋況凡輩乎。",
    "X60n1119_001:0288a09": "釋。高僧者謂居塵不染。道高德重之稱也。雙履曰",
    "X60n1119_001:0288a10": "緉。唐高僧傳云慧休法師十六歲出家學通經論",
    "X60n1119_001:0288a11": "尤善華嚴唯有律部。未遑精閱。意以為戒可事求。",
    "X60n1119_001:0288a12": "按讀即曉。未勞師授。後披一卷。性遮茫然。方悔前",
    "X60n1119_001:0288a13": "議。乃請律提瓶。從洪律師。聽四分律。三十餘遍。而",
    "X60n1119_001:0288a14": "顧諸學徒曰。余往聽經論。一遍入神。今聽律部。逾",
    "X60n1119_001:0288a15": "增逾暗。豈非理可虗求事難通會。是以甞聽礪公",
    "X60n1119_001:0288a16": "講律礪曰。法師大德暮年。如何猶勤律部。休曰。余",
    "X60n1119_001:0288a17": "憶出家之始。從虎口中來。豈以老朽。而可斯須離",
    "X60n1119_001:0288a18": "耶。吾恨不得常聞耳。今之後學。薄知文句。宗致渺",
    "X60n1119_001:0288a19": "然。即預師範。所以終夜長嘆矣。休敬慎三業。懷課",
    "X60n1119_001:0288a20": "六時。奉禁守道。逾衰逾篤。衣服趣得葢體。襆懸壁",
    "X60n1119_001:0288a21": "上著一麻鞋經三十餘年。遇軟地則赤脚。人問之",
    "X60n1119_001:0288a22": "故。答曰。信施難消。帝屢召入京。固以疾辭。春秋八",
    "X60n1119_001:0288a23": "十有八。又唐通慧禪師大悟後。布衲重縫。冬夏不",
    "X60n1119_001:0288a24": "易。晚年唯一裙一被。一麻鞋二十餘載。遇砂地則",
    "X60n1119_001:0288b01": "穿之。恐傷父母遺體故。遇軟地則赤脚行。恐損他",
    "X60n1119_001:0288b02": "信施故。",
    "X60n1119_001:0288b03": "三結勸",
    "X60n1119_001:0288b04": "噫。可不戒歟。",
    "X60n1119_001:0288b05": "釋。優多羅母經云。優多羅比丘。尊佛樂法。酒不歷",
    "X60n1119_001:0288b06": "口。過午不食。香花脂粉。未嘗附身。母為餓鬼。優多",
    "X60n1119_001:0288b07": "羅以瓶盛水。楊枝著中。法服覆上。飯比丘僧。舉名",
    "X60n1119_001:0288b08": "呪願。母免重咎。阿育王經云。南天竺有一男子。於",
    "X60n1119_001:0288b09": "佛法中出家。少欲知足。不樂榮顯。不以酥油摩身。",
    "X60n1119_001:0288b10": "不以湯水洗浴。不食酥油。不願華飾。常畏生死。詣",
    "X60n1119_001:0288b11": "摩偷羅國。禮敬優波笈多。一聞說法。精進思惟。得",
    "X60n1119_001:0288b12": "羅漢果。",
    "X60n1119_001:0288b13": "第七歌舞觀聽戒(分二)初標名",
    "X60n1119_001:0288b14": "七曰。不歌舞倡伎。不往觀聽。",
    "X60n1119_001:0288b15": "釋。不歌舞者。身口無過。不觀聽者。眼耳清淨也。學",
    "X60n1119_001:0288b16": "道以修身為本。當守口如瓶。防意如城。惟務一心。",
    "X60n1119_001:0288b17": "精勤辦道。然三界之中。舉足動步。無非罪苦。古人",
    "X60n1119_001:0288b18": "說。暫時不在。如同死人。道業未成。有何樂處。初心",
    "X60n1119_001:0288b19": "一失。後悔難追。故曰。不得歌舞倡伎。及往觀聽也。",
    "X60n1119_001:0288b20": "嘗論耳目之於聲色。極易惛人神智。亦能發人悟",
    "X60n1119_001:0288b21": "機。故仙人緣之而神足頓失樓子因之。而心地豁",
    "X60n1119_001:0288b22": "開。推其惛智之源。謂被聲色流轉。故名順流。順者",
    "X60n1119_001:0288b23": "下也。究其發悟之本。不被聲色流轉。故名逆流。逆",
    "X60n1119_001:0288b24": "者。上也。今之博地凡夫。不被聲色流轉者少。故於",
    "X60n1119_001:0288c01": "道日遠矣。是以初學者。當避聲色。如刀劍。觀戲笑。",
    "X60n1119_001:0288c02": "猶如哭。歌舞如狂。外境不躭。則內心自寂也。昔佛",
    "X60n1119_001:0288c03": "在世時。大權菩薩。感佛恩德。現天人身。常以梵唄",
    "X60n1119_001:0288c04": "歌讚於佛。或演無常。苦。空。無我之音。令諸眾生。感",
    "X60n1119_001:0288c05": "悟真常。使水鳥樹。林。咸宣妙法。豈可同於世間。歌",
    "X60n1119_001:0288c06": "舞倡伎。而比喻耶。",
    "X60n1119_001:0288c07": "二釋義(分三)初述律。二引證。三結勸。初中(分二)初明",
    "X60n1119_001:0288c08": "境",
    "X60n1119_001:0288c09": "解曰。歌者。口出歌曲。舞者。身為戲舞。倡伎者。謂琴。",
    "X60n1119_001:0288c10": "瑟。簫。管。之類是也。",
    "X60n1119_001:0288c11": "釋。歌曲者。謂引聲揚韻。唱和曲調也。樂書云。樂有",
    "X60n1119_001:0288c12": "歌。歌有曲。曲有詞。所以詩言志。歌詠言。爾雅云。長",
    "X60n1119_001:0288c13": "引其聲。比於琴瑟曰歌。歌聲遠聞曰謠。故善歌者。",
    "X60n1119_001:0288c14": "有含商吐角之音也。戲舞者。如霓裳芰飾。窈窕翩",
    "X60n1119_001:0288c15": "翻。及身首變現。手足跳躑等。倡伎者。即伶人也。謂",
    "X60n1119_001:0288c16": "能鼓吹。琴瑟簫管之類。以娛樂也。又琴瑟。是絲樂。",
    "X60n1119_001:0288c17": "簫管。是竹樂。琴者。爾雅疏曰。伏羲斵桐為琴。又云。",
    "X60n1119_001:0288c18": "神農。氏作別名曰離。大者。絃二十七。未詳長短。廣",
    "X60n1119_001:0288c19": "雅曰。琴長三尺六寸六分。表朞之三百六十日。合",
    "X60n1119_001:0288c20": "天人之和。廣六寸。表六合。腰濶四寸。亦表四時。前",
    "X60n1119_001:0288c21": "廣後狹表尊卑。面圓背方。表天地。五絃。表五行。十",
    "X60n1119_001:0288c22": "三徽。表十二律。餘一徽。表閏。後文王加少宮。少商。",
    "X60n1119_001:0288c23": "二絃。或七。或云。加文武二絃。字彚云。大者。長八尺",
    "X60n1119_001:0288c24": "一寸。中。長三尺六寸六分。詩義云。鳳池四寸。表四",
    "X60n1119_001:0289a01": "時。龍池八寸。表八風。又有說云。琴有三十三絃。絙",
    "X60n1119_001:0289a02": "桑為之。以修身理性。反其天真。今人用之。為戲樂",
    "X60n1119_001:0289a03": "誤矣。瑟者。爾雅疏曰。伏羲作五十絃。黃帝破為二",
    "X60n1119_001:0289a04": "十五絃。禮圖舊云。雅瑟長八尺一寸。二十三絃。其",
    "X60n1119_001:0289a05": "常用者。十九絃。餘四絃。頌瑟長七尺二寸。二十五",
    "X60n1119_001:0289a06": "絃。盡用之。鄭注云。大瑟。別名曰灑。又呂氏春秋云",
    "X60n1119_001:0289a07": "朱襄氏之世。天下多風。陽氣不積。果實不成。故斌",
    "X60n1119_001:0289a08": "王建五絃之瑟。瞽瞍作十五絃。舜益八絃。漢武帝",
    "X60n1119_001:0289a09": "歌兒。作二十五絃。白虎通云。琴者。禁也。所以禁止",
    "X60n1119_001:0289a10": "邪想。以正人心志也。瑟者。嗇也。閑也。所以懲忿窒",
    "X60n1119_001:0289a11": "欲。正人之德也。簫者。風俗通云。舜作簫。編小竹管",
    "X60n1119_001:0289a12": "為之。參差不齊。象鳳之翼。博雅云。大者。二十三管。",
    "X60n1119_001:0289a13": "長尺四寸。小者。十六管。長尺二寸。爾雅云。大者。名",
    "X60n1119_001:0289a14": "言。小者名筊。釋名。簫。肅也。其聲肅肅而清也。又禮",
    "X60n1119_001:0289a15": "記曰。女媧作笙。說文云。笙者。象鳳之巢。大者名巢。",
    "X60n1119_001:0289a16": "十九簧。小者名和。十三簧。管者。長一尺。圍寸。漆竹",
    "X60n1119_001:0289a17": "為之。如笛六孔。十二月之音。大者名簥。小者名篎。",
    "X60n1119_001:0289a18": "豎吹。如簫。形如篪籥。周禮曰。篪竹為之。長尺四寸。",
    "X60n1119_001:0289a19": "七孔橫吹。毛傳曰。籥竹為之。如笛三孔。橫吹。文王",
    "X60n1119_001:0289a20": "之樂。風俗通云。笛者。武帝時。丘仲作。長尺四寸。六",
    "X60n1119_001:0289a21": "孔。或七孔。笛者。滌也。所以蕩滌邪穢。納之雅正也。",
    "X60n1119_001:0289a22": "樂書云。剪雲夢之霜筠。法龍吟之異韻。今時簫體",
    "X60n1119_001:0289a23": "似笛。只在橫竪以別也。謂竪者為簫。橫者。為笛。其",
    "X60n1119_001:0289a24": "餘琵琶箜篌等。皆技樂之類也。",
    "X60n1119_001:0289b01": "二顯戒",
    "X60n1119_001:0289b02": "不得自作。亦不得他人作時。故往觀聽。",
    "X60n1119_001:0289b03": "釋。不得自作者。謂不得自己口唱歌曲。及歌咏誦",
    "X60n1119_001:0289b04": "經。如婆羅門。吟詩讀書等聲也。亦不得身為戲舞",
    "X60n1119_001:0289b05": "如霓裳窈窕登場。假粧故事。乃至掉臂叉手。執刀",
    "X60n1119_001:0289b06": "揮戟等。皆不得也。故往者。有心故往。步步招愆無",
    "X60n1119_001:0289b07": "心而遇。住則成罪也。",
    "X60n1119_001:0289b08": "二引證(分四)初欲害",
    "X60n1119_001:0289b09": "古有仙人。因聽女歌音聲微妙。遽失神足觀聽之",
    "X60n1119_001:0289b10": "害如是。況自作乎。",
    "X60n1119_001:0289b11": "釋。遽。即也。神足者。謂神仙有五通。一。天耳通謂一",
    "X60n1119_001:0289b12": "切苦樂音聲。悉能聞故。二。天眼通。謂一切形色。及",
    "X60n1119_001:0289b13": "諸眾生。死此生彼苦樂之相。悉能見故。三。宿命通",
    "X60n1119_001:0289b14": "謂自他多生所行之事悉能知故四。他心通謂他",
    "X60n1119_001:0289b15": "人心中。思惟善惡之事悉能知故五。神足通謂隨",
    "X60n1119_001:0289b16": "意變現。飛行自在。一切所為。無有障礙故大毗婆",
    "X60n1119_001:0289b17": "沙論云。昔有隲陀衍那王將諸宮女。詣水迹山。除",
    "X60n1119_001:0289b18": "去男子。純與女人。燒眾名香奏五妓樂。露形而舞",
    "X60n1119_001:0289b19": "樂音清妙。香氣芬馥。時有五百仙人。乘神通上過",
    "X60n1119_001:0289b20": "或見色。或聞聲。或齅香皆退神通。一時墮下。如折",
    "X60n1119_001:0289b21": "翼鳥。不復能飛。王見問曰。汝等是誰。諸仙答言。我",
    "X60n1119_001:0289b22": "是仙人。王言。汝得非非想定否。仙言未得。乃至問",
    "X60n1119_001:0289b23": "言汝得初禪否。仙言曾得今失。時王瞋言。不離欲",
    "X60n1119_001:0289b24": "人。如何觀我宮人婇女。便拔利劍。斷截五百仙人",
    "X60n1119_001:0289c01": "手足彼諸仙人。有從眼根而退。有從耳根而退有",
    "X60n1119_001:0289c02": "從鼻根而退。是故一時墮落。故云觀聽之害如是",
    "X60n1119_001:0289c03": "況自作乎。所謂纔生一念欲。便失五神通。是也。",
    "X60n1119_001:0289c04": "二闢妄",
    "X60n1119_001:0289c05": "今世愚人。因法華有琵琶鐃鈸之句。恣學音樂。然",
    "X60n1119_001:0289c06": "法華乃供養諸佛。非自娛也。",
    "X60n1119_001:0289c07": "釋。今世。末法時也愚人。不諳教法者。法華乃一乘",
    "X60n1119_001:0289c08": "之妙法。琵琶是胡琴。長三尺五寸。象三才五行。四",
    "X60n1119_001:0289c09": "絃象四時也。鐃閙也謂鳴時則樂音喧閙也。古以",
    "X60n1119_001:0289c10": "金造之又鐃。止也。凡秉軍法卒常執鐃。金鐃一響",
    "X60n1119_001:0289c11": "皷聲即止也。鈸。助也。謂鳴時以助樂聲也。娛。樂也。",
    "X60n1119_001:0289c12": "謂初出家人。無向上志。乃不知出家之體最尊。而",
    "X60n1119_001:0289c13": "流俗之風甚下。但聞法華有琵琶鐃鈸之句。輒便",
    "X60n1119_001:0289c14": "恣心肆作。以取其樂。乃不知樂是苦因。然法華是",
    "X60n1119_001:0289c15": "使人作。供養諸佛。種未來成佛之因。受戒之人。果",
    "X60n1119_001:0289c16": "能戒行精嚴。豈無諸天護佑。設或誦經禮懺。猶可",
    "X60n1119_001:0289c17": "名為法施。若躭麤細音樂。則恐情生愛染。故不許",
    "X60n1119_001:0289c18": "也。甚至蒙昧愚人。不學毗尼。謬解聖意。借言法華",
    "X60n1119_001:0289c19": "之句。恣意習學。吹簫打鈸。以為娛樂。抑何異於優",
    "X60n1119_001:0289c20": "伎人耶。則僧寶淪失。地獄因深。律云。舍利弗。目犍",
    "X60n1119_001:0289c21": "連般涅槃已。時諸比丘。自作伎樂。吹唄供養。佛言。",
    "X60n1119_001:0289c22": "不應爾。諸比丘畏慎。不敢令白衣作伎。佛乃聽許。",
    "X60n1119_001:0289c23": "則佛制可知矣。問如來說法。無有二言。法華律儀。",
    "X60n1119_001:0289c24": "皆是佛說。云何法華則許。律儀不許耶。然要知律",
    "X60n1119_001:0290a01": "儀中人。若以音樂為功德。即律儀轉為法華矣。若",
    "X60n1119_001:0290a02": "法華中人。以音樂自娛。即法華律儀。俱不成矣。",
    "X60n1119_001:0290a03": "三撫正",
    "X60n1119_001:0290a04": "應院作人間法事道場。猶可為之。今為生死。捨俗",
    "X60n1119_001:0290a05": "出家。豈宜不修正務。而求工伎樂。",
    "X60n1119_001:0290a06": "釋。應院者。謂應供檀門。作佛事之院也。人間法事",
    "X60n1119_001:0290a07": "者。顯非出世間真實佛事也。閑晏修道之處。名為",
    "X60n1119_001:0290a08": "道場。緣佛初坐菩提樹下。成等正覺。故以此處為",
    "X60n1119_001:0290a09": "得道之場。今以人間法事。而為道場者。亦由檀信",
    "X60n1119_001:0290a10": "虔誠。奉請三寶。以求福利。是故凡供佛轉法之處。",
    "X60n1119_001:0290a11": "稱為道場。非第一菩提道場也。猶可為之者。乃少",
    "X60n1119_001:0290a12": "允之詞。非大許也。謂瑜伽佛事。古來皆是行德兼",
    "X60n1119_001:0290a13": "優。大法師作。但今非昔比也。割愛辭親。是曰捨俗",
    "X60n1119_001:0290a14": "出煩惱家。故曰為生死。持戒禪誦禮拜。勤修福慧。",
    "X60n1119_001:0290a15": "名為正務。正務不修。而反專於技樂者。重增生死",
    "X60n1119_001:0290a16": "之累也。信施難消。光陰虗度。將何以敵生死也。",
    "X60n1119_001:0290a17": "四革弊",
    "X60n1119_001:0290a18": "乃至圍碁陸博。骰擲摴蒱等事。皆亂道心。增長過惡。",
    "X60n1119_001:0290a19": "釋。圍棊。博物志云。堯作以教丹朱也。子三百六十",
    "X60n1119_001:0290a20": "一。縱橫十九路。方言云。自關以東謂之奕。象棋。有",
    "X60n1119_001:0290a21": "三十二子。以象牙飾之。故云象棋。世傳堯作圍棋。",
    "X60n1119_001:0290a22": "武士作象棋。以象戰鬬故。有云。昔神農以日月星",
    "X60n1119_001:0290a23": "辰為像。唐相國牛僧孺。用車馬將士卒。加砲代之",
    "X60n1119_001:0290a24": "為機矣。陸博。漢書注云。行棋也。鮑宏博經云。二棋",
    "X60n1119_001:0290b01": "分黑白。各半擲之。骰。即骰子。是陸博采具。又陸博。",
    "X60n1119_001:0290b02": "即雙陸棋。亦名博塞戲。魏曹植。製雙陸局。以五木",
    "X60n1119_001:0290b03": "為骰子。有梟。盧。雉。犢。塞。五者。為勝負之采。故人刻",
    "X60n1119_001:0290b04": "一骰為梟鳥形。得之為上勝。又骰六箸。行六棋。謂",
    "X60n1119_001:0290b05": "之六博也。擲者。投也。拋也。如擲石投壺。拋毬跳錢",
    "X60n1119_001:0290b06": "也。投壺。古用石。今用矢。以中者為勝。摴蒱。即博籌",
    "X60n1119_001:0290b07": "也。今謂之呼盧。取純色為勝。用六子為馬。今人擲",
    "X60n1119_001:0290b08": "之為戲。亦博奕之總名。所謂摴蒱一擲。百萬是也。",
    "X60n1119_001:0290b09": "等者。總結一切戲具也。如上所說。皆非佛子所為。",
    "X60n1119_001:0290b10": "徒亂修道之心。增長愚癡惡業。沉淪苦海。無解脫",
    "X60n1119_001:0290b11": "時。有志之人。寧守愚樸。甘坐蒲團。三衣一鉢。專精",
    "X60n1119_001:0290b12": "戒學。如求工末技。而犯佛戒者。豈好心出家之所",
    "X60n1119_001:0290b13": "為耶。大都善惡對待。如箭鋒相柱究竟為惡則易。",
    "X60n1119_001:0290b14": "為善則難。為惡如放無韁之馬。為善如撑逆水之",
    "X60n1119_001:0290b15": "舟。逆水之舟。漸有上進。無韁之馬。一去難收矣。此",
    "X60n1119_001:0290b16": "又為同志者之所語也。晉陶侃為荊州刺史。見吏",
    "X60n1119_001:0290b17": "博奕戲具。謂曰。圍棋。堯舜以教愚子。博奕。殷紂所",
    "X60n1119_001:0290b18": "造。諸君並國器。何以此為。又云。大禹聖人。乃惜寸",
    "X60n1119_001:0290b19": "陰。至於眾人。當惜分陰諸參佐。毋以戲廢事。遂取",
    "X60n1119_001:0290b20": "摴蒱。投之於江曰。摴蒱。乃牧猪奴戲耳。",
    "X60n1119_001:0290b21": "三結勸",
    "X60n1119_001:0290b22": "噫可不戒歟。",
    "X60n1119_001:0290b23": "釋。高僧傳云。唐玄奘法師。年十一出家。觀諸沙彌。",
    "X60n1119_001:0290b24": "劇談掉戲。謂曰。夫出家者。為無為法。豈復更為兒",
    "X60n1119_001:0290c01": "戲。可謂徒喪百年矣。大論云。聲相不停。暫聞即滅。",
    "X60n1119_001:0290c02": "愚癡之人。不解聲相無常變失。故於音聲中。妄生",
    "X60n1119_001:0290c03": "好樂。於已過之聲。念而生染著。有智之人。觀聲生",
    "X60n1119_001:0290c04": "滅。前後不俱。無相及者。作如是知。則不染著。若斯",
    "X60n1119_001:0290c05": "人者。諸天音樂。尚不能亂。何況人聲。如是等種種",
    "X60n1119_001:0290c06": "因緣。訶聲過失。則不著矣。如夫迦葉等。聞天王彈",
    "X60n1119_001:0290c07": "琴。尚起作舞。不能自安。況凡夫輩。可不自警耶。遠",
    "X60n1119_001:0290c08": "祖云。苟以亂意。皆為非法。",
    "X60n1119_001:0290c09": "第八坐高廣大牀戒(分二)初標名",
    "X60n1119_001:0290c10": "八曰。不坐高廣大牀。",
    "X60n1119_001:0290c11": "釋。不坐者。身離觸塵故。謂佛弟子。依戒修行。於四",
    "X60n1119_001:0290c12": "儀中。應當事事知足。不得愛好床褥。生長憍恣。懶",
    "X60n1119_001:0290c13": "修禪誦。有所好樂。則不得其正也。戒經云。常求三",
    "X60n1119_001:0290c14": "昧為牀。智慧為座。一心志道。不得同俗行事。貪好",
    "X60n1119_001:0290c15": "受用也。一息不還。便同灰壤。愛好何用。中阿含經",
    "X60n1119_001:0290c16": "云。生聞梵志問佛。出家以何為苦。佛言。出家以自",
    "X60n1119_001:0290c17": "在為苦。謂隨順貪欲。嗔恚愚癡。不守禁戒。因此憂",
    "X60n1119_001:0290c18": "惑。故以自在為苦也。又問以何為樂。佛曰。出家以",
    "X60n1119_001:0290c19": "不自在為樂。謂學道不隨貪欲。瞋恚。愚癡。以戒自",
    "X60n1119_001:0290c20": "制。則無鬪諍。無鬪諍。則無怨憎。憂苦。有此義利。故",
    "X60n1119_001:0290c21": "以不自在為樂也。",
    "X60n1119_001:0290c22": "二釋義(分三)初述律。二引證。三結勸。初中(分二)初明",
    "X60n1119_001:0290c23": "制",
    "X60n1119_001:0290c24": "解曰。佛制繩牀高不過如來八指。過此則犯。",
    "X60n1119_001:0291a01": "釋。繩牀。十八種物之一也。謂以繩穿。繫於林中。樹",
    "X60n1119_001:0291a02": "下棲宿。以避卑濕故。如來者。謂乘如實道。來度眾",
    "X60n1119_001:0291a03": "生也。律中因瓶沙王。以迦藍陀竹園供佛及僧。諸",
    "X60n1119_001:0291a04": "大長者。作種種房舍。鋪設地敷。天雨之時。地多潮",
    "X60n1119_001:0291a05": "濕。有病比丘。不堪坐臥。佛言。聽作牀。時有蛇蝎蜈",
    "X60n1119_001:0291a06": "蚣入內。未離欲者。見皆驚恐。佛言。聽安脚。高一尺",
    "X60n1119_001:0291a07": "六寸。即如來八指也。牀有二種。一繩牀。為行脚者",
    "X60n1119_001:0291a08": "設。二木牀。為坐禪者設。今言坐者。木牀也。毗婆沙",
    "X60n1119_001:0291a09": "論云。佛八指。約高一尺六寸。如中人一肘。坐時脚",
    "X60n1119_001:0291a10": "不掛空。過此量者曰高。但可容身轉側。過此量者",
    "X60n1119_001:0291a11": "曰廣。既高且廣。故名為大。大師恐初機學者。放逸",
    "X60n1119_001:0291a12": "身心。增長過惡。故如大僧所制而說也。",
    "X60n1119_001:0291a13": "二戒餝",
    "X60n1119_001:0291a14": "乃至漆彩雕刻。及紗絹帳褥之類。亦不宜用。",
    "X60n1119_001:0291a15": "釋。漆者。灰漆也。彩者。莊彩也。雕刳其內。刻斵其外。",
    "X60n1119_001:0291a16": "紗絹者。皆殺生之財也。如上等物。乃王臣俗士所",
    "X60n1119_001:0291a17": "貴。非出家者之所行為。違佛明制。損德招愆。故不",
    "X60n1119_001:0291a18": "宜用也。若檀越施來。但宜藏護。不應受用。若大眾",
    "X60n1119_001:0291a19": "長連牀上。坐臥不論。困學紀聞云。舜作食器。流漆",
    "X60n1119_001:0291a20": "墨其上。國之不服者。十三人。禹作祭器。墨漆其外。",
    "X60n1119_001:0291a21": "朱畵其內。國之不服者。三十三人。然舜禹聖君也。",
    "X60n1119_001:0291a22": "用漆為器。不為過分。而有賢臣諫諍者。葢恐百官",
    "X60n1119_001:0291a23": "庶民。靡費不節故。今之出家者。華其私室。精其器",
    "X60n1119_001:0291a24": "皿。制度失佛祖之箴。受用等王侯之供。忠言逆耳。",
    "X60n1119_001:0291b01": "直諫者。乃違。脅肩諂笑。曲奉者。是趣。此其所以。叢",
    "X60n1119_001:0291b02": "林日弊。法門衰替矣。初學記云。蒿宮茆柱實興國",
    "X60n1119_001:0291b03": "之清猷。玉席珠衣。乃危邦之弊化也。",
    "X60n1119_001:0291b04": "二引證(分三)初舉況",
    "X60n1119_001:0291b05": "古人用草為座。宿於樹下。今有牀榻。亦既勝矣。何",
    "X60n1119_001:0291b06": "更高。廣縱恣幻軀。",
    "X60n1119_001:0291b07": "釋。此引古以鑒今。正明持戒止貪之益也。可坐可",
    "X60n1119_001:0291b08": "臥。名之曰牀。狹而長者。故名為榻。物原云。神農始",
    "X60n1119_001:0291b09": "作牀蓆。已前尚無。然最尊最貴。莫過於王。至上至",
    "X60n1119_001:0291b10": "聖。莫過於佛。世尊出王宮。塚間露坐。樹下棲身。及",
    "X60n1119_001:0291b11": "成佛時。用草為坐。而作是言。我若不成正覺。終不",
    "X60n1119_001:0291b12": "起跏趺。此如來出世之榜樣也。今有牀榻。已勝於",
    "X60n1119_001:0291b13": "樹居草座。何更高廣雕刻。縱此身形。那肯還想修",
    "X60n1119_001:0291b14": "道耶。幻軀者。謂此身乃四大和合而成。緣聚則生。",
    "X60n1119_001:0291b15": "緣散則滅。猶如夢幻空花。虗妄不實。故曰幻軀。愚",
    "X60n1119_001:0291b16": "夫不了。執之為實。恣情縱欲。增長漏根。所以長淪",
    "X60n1119_001:0291b17": "三有。往還無際矣。東林混融禪師。示眾云。避萬乘",
    "X60n1119_001:0291b18": "尊榮。受六年飢凍。不離草座。成等正覺。度無量眾。",
    "X60n1119_001:0291b19": "此黃面老爺。出家樣子。後輩忘本。反為口體。如佛",
    "X60n1119_001:0291b20": "言曰。為沙門者。去世資財。乞食取足。日中一食。樹",
    "X60n1119_001:0291b21": "下一宿。慎勿再矣。",
    "X60n1119_001:0291b22": "二苦益",
    "X60n1119_001:0291b23": "脇尊者。一生脇不著蓆。高峰妙禪師。三年立願。不",
    "X60n1119_001:0291b24": "沾牀凳。",
    "X60n1119_001:0291c01": "釋。西域記云。尊者中天竺人。本名難生。由在胎六",
    "X60n1119_001:0291c02": "十年始生故。至八十歲。投九祖伏駄尊者出家。時",
    "X60n1119_001:0291c03": "年少比丘誚曰。出家之業。一則習禪。二則誦經。汝",
    "X60n1119_001:0291c04": "今衰老。何所取進。尊者聞之。誓曰。我若不通三藏。",
    "X60n1119_001:0291c05": "不斷三惑。得六神通。具八解脫。終不以脅至蓆。於",
    "X60n1119_001:0291c06": "九祖處。執侍左右。未嘗睡眠。日則披閱三藏。夜則",
    "X60n1119_001:0291c07": "坐禪。三年之內。悉證所誓。為第十祖。時人敬仰。號",
    "X60n1119_001:0291c08": "脅尊者。一生者。從出家敘起也。元高峰禪師。諱原",
    "X60n1119_001:0291c09": "妙。吳江徐氏子。母夢僧乘舟來。乃孕。至離襁褓。喜",
    "X60n1119_001:0291c10": "趺坐。遇僧入門。輒欲從之。年十五。出家於嘉禾密",
    "X60n1119_001:0291c11": "印寺。十六薙髮。十七習天台教。二十更衣入淨慈。",
    "X60n1119_001:0291c12": "立三年死限。不澡身。不薙髮。不沾床凳。口體俱忘。",
    "X60n1119_001:0291c13": "後於天目師子巖。西石洞。營小室如舟。榜曰死關。",
    "X60n1119_001:0291c14": "絕給侍。洞非梯莫登。撒梯斷緣。雖弟子罕得瞻視。",
    "X60n1119_001:0291c15": "示寂偈云。來不入死關。去不出死關。鐵蛇鑽入海。",
    "X60n1119_001:0291c16": "撞倒須彌山。",
    "X60n1119_001:0291c17": "三樂愆",
    "X60n1119_001:0291c18": "悟達受沉香之座。尚損福而招報。",
    "X60n1119_001:0291c19": "釋。唐知玄法師。俗姓陳。三學洞貫。名冠一時。異跡",
    "X60n1119_001:0291c20": "猶多。故世號為陳菩薩。五歲即便能詩。十四講涅",
    "X60n1119_001:0291c21": "槃經。李商隱贈詩云。十四沙彌能講經。似師年紀",
    "X60n1119_001:0291c22": "秪携瓶。沙彌說法沙門聽。不在年高在性靈。懿宗",
    "X60n1119_001:0291c23": "賜沉香寶座。高二丈餘。僖宗賜號曰。悟達國師。二",
    "X60n1119_001:0291c24": "帝供養。隆厚非常。後忽定中見菩薩降手摩玄頂。",
    "X60n1119_001:0292a01": "演深妙法。而安慰之。言訖即隱。俄見一珠。入玄左",
    "X60n1119_001:0292a02": "股。隆起痛甚。上有晁錯二字。遂成人面瘡。而玄前",
    "X60n1119_001:0292a03": "身是漢袁盎也。害晁錯斬於東市。玄十世為高僧。",
    "X60n1119_001:0292a04": "錯求報不得。因過受人主寵遇。一念名利心起。於",
    "X60n1119_001:0292a05": "德有損。故能害之。幸遇西蜀迦諾迦尊者。洗以三",
    "X60n1119_001:0292a06": "昧水解之。故不為患矣。詳如本傳。",
    "X60n1119_001:0292a07": "三結勸",
    "X60n1119_001:0292a08": "噫。可不戒歟。",
    "X60n1119_001:0292a09": "釋。此牀座帳褥。乃四聖種之一也。於此知足。則能",
    "X60n1119_001:0292a10": "進修道業。證三菩提。故名聖種。若不知足。則道果",
    "X60n1119_001:0292a11": "無分。聖種失矣。如悟達國師。見解超時。行位未測。",
    "X60n1119_001:0292a12": "由不知足。一念心起。德損禍至。我輩何人。不以為",
    "X60n1119_001:0292a13": "戒。哀哉。雜阿含經云。一沙門在河邊樹下。學道十",
    "X60n1119_001:0292a14": "二年。貪想不除。身靜意遊。曾無寧息。不能得道。佛",
    "X60n1119_001:0292a15": "化作沙門。至其所。有龜從河中出。來至樹下。復有",
    "X60n1119_001:0292a16": "水狗。飢行求食。便欲啗龜。龜縮其頭尾四足。藏於",
    "X60n1119_001:0292a17": "甲中。不能得啗。佛曰。吾念世人。不如此龜。放恣六",
    "X60n1119_001:0292a18": "情。外魔得便。形壞神去。生死無端。輪轉五道。苦惱",
    "X60n1119_001:0292a19": "百千。即說偈言。藏六如龜。防意如城。慧與魔戰。勝",
    "X60n1119_001:0292a20": "則無患。沙門聞之。即得道果。",
    "X60n1119_001:0292a21": "第九非時食戒(分二)初標名",
    "X60n1119_001:0292a22": "九曰。不非時食。",
    "X60n1119_001:0292a23": "釋。不非時食者。謂同如來正中而食。口不犯過也。",
    "X60n1119_001:0292a24": "離此便名非時。前八。後一。名戒。此非時食名齋。齋",
    "X60n1119_001:0292b01": "者。齊也。謂齊過中不食也。如來處於五中。謂降生",
    "X60n1119_001:0292b02": "中國。中夜踰城。日中一食。中夜成佛。所談中道。律",
    "X60n1119_001:0292b03": "云。如來性離非時食。從誕王宮。乃至涅槃。中間未",
    "X60n1119_001:0292b04": "嘗非時食也。毗羅三昧經云。非時不食。得五種利",
    "X60n1119_001:0292b05": "益。一。離諸貪欲。二。神氣清爽。三。能却睡魔。四。道業",
    "X60n1119_001:0292b06": "易辦。五。增長福壽。舍利弗問經云。檀越造僧伽藍。",
    "X60n1119_001:0292b07": "厚置資給。供出家人。非時就典食者索食。與者食",
    "X60n1119_001:0292b08": "者。得何等罪。檀越得何等福。佛言。非時食者。是破",
    "X60n1119_001:0292b09": "戒人。是犯盜人。非時與者。亦破戒人。亦犯盜人。盜",
    "X60n1119_001:0292b10": "檀越物。非施主意。施主無福。如失物故。但有發心",
    "X60n1119_001:0292b11": "置立之善也。西陽雜爼云。貞元中。荊州天崇寺。僧",
    "X60n1119_001:0292b12": "智燈。常持金剛經。遇疾死。弟子啟手足猶熱。未敢",
    "X60n1119_001:0292b13": "殮。經七日却活云。初見冥王。合掌。下階訊曰。因公",
    "X60n1119_001:0292b14": "持經功德。更延壽十年。免脫生死。又問。人間眾僧。",
    "X60n1119_001:0292b15": "中晚以藥為食。食薏苡仁。大違本教。燈曰。律有開",
    "X60n1119_001:0292b16": "遮故。王曰。此後人加之。非佛意也。今荊州僧眾。中",
    "X60n1119_001:0292b17": "後無飲藥者。",
    "X60n1119_001:0292b18": "二釋義(分三)初迷律。二引證。三結勸。初中(分二)初定",
    "X60n1119_001:0292b19": "時",
    "X60n1119_001:0292b20": "解曰。非時者。過日午。非僧食之時。分也。諸天早食。",
    "X60n1119_001:0292b21": "佛午食。畜生午後食。鬼夜食。僧宜學佛。不過午食。",
    "X60n1119_001:0292b22": "釋。日午者。乃順此方之言。約依經律。應云日中。若",
    "X60n1119_001:0292b23": "日過中。及明相未出。是名非時。故曰非僧食之時",
    "X60n1119_001:0292b24": "分也。良以午分八刻。前四名時。後四非時。恐人渾",
    "X60n1119_001:0292c01": "濫。故不言午。而言中也。諸天早食者。早以清勝為",
    "X60n1119_001:0292c02": "義。天者。天然。謂因修五戒十善。感受天然清勝之",
    "X60n1119_001:0292c03": "福故。其人間清勝至誠。亦在於早。天開以子。故齋",
    "X60n1119_001:0292c04": "天在於早晨。而諸天喜人清勝至誠。自然受供也。",
    "X60n1119_001:0292c05": "佛午食者。以午食為法食故。毗羅三昧經。瓶沙王",
    "X60n1119_001:0292c06": "問佛言。何故。佛日中食。佛言。早起諸天食。日中三",
    "X60n1119_001:0292c07": "世諸佛食。中後畜生食。日暮鬼神食。如來欲斷六",
    "X60n1119_001:0292c08": "趣因。令入中道。故同三世諸佛食也。畜生午後食",
    "X60n1119_001:0292c09": "者。梵語底栗車。此云畜生。即六畜也。謂因中所作",
    "X60n1119_001:0292c10": "逆天悖理之事。故感此道。負天而行。中後而食也。",
    "X60n1119_001:0292c11": "鬼神夜食者。鬼。畏也。謂虗怯多畏故。神者。能也。大",
    "X60n1119_001:0292c12": "力者。能移山填海。小力者。能隱顯變化。由諂誑心。",
    "X60n1119_001:0292c13": "所作之事。恐令人知。故感此道。黑暗而食也。僧宜",
    "X60n1119_001:0292c14": "學佛等者。謂佛為出世聖人。久斷六道因。今發心",
    "X60n1119_001:0292c15": "受戒。志願成佛。若欲成佛。出六道果者。當先斷入",
    "X60n1119_001:0292c16": "六道因。令同三世諸佛。常飡法喜禪悅。過午則不",
    "X60n1119_001:0292c17": "食也。處處經中佛言。中後不食有五福。一。少婬。二。",
    "X60n1119_001:0292c18": "少睡。三。得一心。四。無有下風。五身得安隱。亦不作",
    "X60n1119_001:0292c19": "病。夫戒者。猶人之衣食也。苟無衣食。則人奚存故。",
    "X60n1119_001:0292c20": "大律云。毗尼藏者。是佛法壽命。毗尼住世。則佛法",
    "X60n1119_001:0292c21": "久住也。故如來將涅槃時。諄諄教誡云。我滅度後。",
    "X60n1119_001:0292c22": "汝等以戒為師。若我住世。無異此也。所以大迦葉",
    "X60n1119_001:0292c23": "等。終身奉行。祖祖傳持。咸遵佛敕。未嘗違也。",
    "X60n1119_001:0292c24": "二興慈",
    "X60n1119_001:0293a01": "餓鬼聞碗鉢聲。則咽中火起。故午食尚宜寂靜。況",
    "X60n1119_001:0293a02": "過午乎。",
    "X60n1119_001:0293a03": "釋。餓鬼者。飢渴所逼曰餓。希求名鬼。謂彼餓鬼。恒",
    "X60n1119_001:0293a04": "從他人希求飲食。以活性命。由昔慳貪。不行布施。",
    "X60n1119_001:0293a05": "故墮餓鬼中。咽小如針。腹大如鼓。常為飢渴所逼",
    "X60n1119_001:0293a06": "也。世尊在祗桓精舍。定中遙見地獄餓鬼。咽中火",
    "X60n1119_001:0293a07": "起。徧鐵圍城。問知其故。謂人間碗鉢作聲。故佛大",
    "X60n1119_001:0293a08": "慈。誡諸弟子。凡於食時。應當寂靜。不得碗鉢作聲",
    "X60n1119_001:0293a09": "也。然午前尚宜寂靜。況午後正當鬼食之時。豈忍",
    "X60n1119_001:0293a10": "碗鉢作聲。而令彼等聞聲火起。受燒然之苦邪。葢",
    "X60n1119_001:0293a11": "餓鬼因中。侵奪眾食。以自活命。令眾飢惱。謂在碗",
    "X60n1119_001:0293a12": "鉢上造業故。即於碗鉢上受報也。",
    "X60n1119_001:0293a13": "二引證(分四)初□□",
    "X60n1119_001:0293a14": "昔有高僧。聞鄰房僧。午後舉爨。不覺涕泣。悲佛法",
    "X60n1119_001:0293a15": "之衰殘也。",
    "X60n1119_001:0293a16": "釋。高僧者。以佛法為己任故。爨。燃火煑食也。鼻出",
    "X60n1119_001:0293a17": "為涕。哭而無聲曰泣。昔法慧禪師住鄴寺。聞鄰房",
    "X60n1119_001:0293a18": "比丘。午後炊爨。慨佛法垂秋。傷殘悲嘆。不覺涕下",
    "X60n1119_001:0293a19": "沾襟。今人既無古德護法之心。而反生毀謗。而言",
    "X60n1119_001:0293a20": "修行不在於此。安然無愧可乎。宋徽宗。惑於道士",
    "X60n1119_001:0293a21": "林靈素妖言。改佛為道。法師永道。上疏陳諫。帝大",
    "X60n1119_001:0293a22": "怒。收道付開封獄。舂陵守。謂師曰。道人蔬食。且不",
    "X60n1119_001:0293a23": "過中。甚非自全之計。宜茹葷血。師囅然曰。死則死",
    "X60n1119_001:0293a24": "耳。佛禁不可犯也。",
    "X60n1119_001:0293b01": "二治病",
    "X60n1119_001:0293b02": "今人體弱多病。欲數數食者。或不能持此戒。故古",
    "X60n1119_001:0293b03": "人稱晚食為藥石。取療病之意也。",
    "X60n1119_001:0293b04": "釋。今人者。但指病人。非言一槩多有病也。多病者。",
    "X60n1119_001:0293b05": "謂身體飢餒。氣力衰微。非一種病也。數數者。展轉",
    "X60n1119_001:0293b06": "食也。或者。疑也。謂疑不能持此戒故。藥石者。古來",
    "X60n1119_001:0293b07": "針灸以石為針。今多用鐵。五分律云。時諸比丘。服",
    "X60n1119_001:0293b08": "吐下藥。不及時食。腹中空悶。醫教令食。諸比丘白",
    "X60n1119_001:0293b09": "佛。佛令以稻殻煑水。聽非時食。不能得差。佛聽以",
    "X60n1119_001:0293b10": "囊盛穀。煑汁令服。又不能差。佛聽以囊盛米。煑汁",
    "X60n1119_001:0293b11": "服之。稍有起色。但不能愈。佛乃慈聽。以米煑粥。畫",
    "X60n1119_001:0293b12": "不成字。令屏處服之。病愈即當懺悔。古人稱晚食",
    "X60n1119_001:0293b13": "為藥石者。謂病比丘食粥。如同服藥。如石針針體。",
    "X60n1119_001:0293b14": "為救病故。非徒滋養口腹而食也。又石頭是不可",
    "X60n1119_001:0293b15": "食物。以喻晚食不可食也。若假病緣而恣意食噉",
    "X60n1119_001:0293b16": "者。大違佛教也。喻如世間王令。誰敢當鋒。如來制",
    "X60n1119_001:0293b17": "戒。亦復如是。天台云。為病故毀戒。如破浮囊。惜膿",
    "X60n1119_001:0293b18": "血臭身。破清淨戒體。罪莫大焉。故律云。比丘有病。",
    "X60n1119_001:0293b19": "先斷飲食。以瘥為度。名為天醫。有病無病。常當觀",
    "X60n1119_001:0293b20": "察此身。為生老病死之本。眾苦之源。深自剋責。制",
    "X60n1119_001:0293b21": "其情欲。古云。人常想病日。則塵心頓息。人常想死",
    "X60n1119_001:0293b22": "日。則道念自生。而反縱彼愛根。自增苦本。不懼累",
    "X60n1119_001:0293b23": "劫之殃。但憂一生之命。飽食安眠。破齋夜食者。施",
    "X60n1119_001:0293b24": "主失應時之福。眾僧損良田之德。且非時湯藥。及",
    "X60n1119_001:0293c01": "種種果漿。皆非佛制。好心出家者。當依法不依人。",
    "X60n1119_001:0293c02": "方名正見佛子。",
    "X60n1119_001:0293c03": "三感愧",
    "X60n1119_001:0293c04": "必也知違佛制。生大慚愧。念餓鬼苦。常行悲濟。不",
    "X60n1119_001:0293c05": "多食。不美食。不安意食。庶幾可耳。",
    "X60n1119_001:0293c06": "釋。必也知違佛制者。此承上文而言也。謂晚食雖",
    "X60n1119_001:0293c07": "為病開。畢竟是違佛制。既知違制而食。則不可執",
    "X60n1119_001:0293c08": "權迷實。以為常途軌則。必須生大慚愧。慚者。懼違",
    "X60n1119_001:0293c09": "佛教。愧者。耻食非時。由慚愧故。自當念餓鬼飢渴",
    "X60n1119_001:0293c10": "之苦。不安意非時食。不令碗鉢作聲。便是慈悲利",
    "X60n1119_001:0293c11": "濟之心也。以悲濟故。則不恣意多食。亦不為美。貪",
    "X60n1119_001:0293c12": "好而食。所食不多。不美。是為不安意而食也。庶幾",
    "X60n1119_001:0293c13": "者。方可之詞。謂人有如上慚愧之心。方可開聽也。",
    "X60n1119_001:0293c14": "四結罪",
    "X60n1119_001:0293c15": "如或不然。得罪彌重。",
    "X60n1119_001:0293c16": "釋。如或不然者。謂無上慚愧心。忽略毗尼。饕餮飲",
    "X60n1119_001:0293c17": "食。滋養色身也。彌。甚也。得罪甚重也。或言佛有開",
    "X60n1119_001:0293c18": "緣。有病不犯者。此乃不知律法。然四分律中。七種",
    "X60n1119_001:0293c19": "開除。在別眾戒中。非時食戒。毫髮無許。謂因檀越",
    "X60n1119_001:0293c20": "所請。如來故開別眾。此在午前。非是午後。當知凡",
    "X60n1119_001:0293c21": "語無憑。聖言有據。不可妄談律典。何獨不言比丘",
    "X60n1119_001:0293c22": "有病。先斷飲食耶。昔傅大士。是彌勒菩薩化身。每",
    "X60n1119_001:0293c23": "行清齋。竟日不食。減食以施貧餒。今者二時飽飡。",
    "X60n1119_001:0293c24": "猶不知愧。故違佛制。不觀祖德。不念他乏。焉得名",
    "X60n1119_001:0294a01": "為發心受戒者耶。",
    "X60n1119_001:0294a02": "三結勸",
    "X60n1119_001:0294a03": "噫。可不戒歟。",
    "X60n1119_001:0294a04": "釋。大律云。沙門釋子。寧自破腹。不應夜食。沙彌尼",
    "X60n1119_001:0294a05": "戒經云。若國王長者。過日中施。亦不得食。終死不",
    "X60n1119_001:0294a06": "犯也。舍利弗問經云。時受時食。時不盡者。非時復",
    "X60n1119_001:0294a07": "食。或有時受。至非時食。復得福否。佛言。時食淨者。",
    "X60n1119_001:0294a08": "是即福田。是即出家。是即僧伽。是即人天良友。是",
    "X60n1119_001:0294a09": "即天人導師。其不淨者。猶為破戒劫盜餓鬼。為罪",
    "X60n1119_001:0294a10": "窟。非時索者。非時輒與者。是名退道惡魔。是名惡",
    "X60n1119_001:0294a11": "道破器。癩病人。壞善果故。諸婆羅門。不非時食。外",
    "X60n1119_001:0294a12": "道梵志。亦不邪食。況我弟子。當知法行法。若盜與",
    "X60n1119_001:0294a13": "盜受。一團一撮。片鹽片酢。皆死墮焦腸地獄。高僧",
    "X60n1119_001:0294a14": "傳云。梁山陰雲門寺釋智順。疾甚不食多日。一日",
    "X60n1119_001:0294a15": "中竟。弟子曇和。以順絕穀日久。密以半合米。雜煑",
    "X60n1119_001:0294a16": "以進。順咽而還吐。索水洗澡。語和云。汝永出雲門。",
    "X60n1119_001:0294a17": "不得還住。如上所說。令人毛骨悚然。何為一飡之",
    "X60n1119_001:0294a18": "食。遺累至此。其有智者。可不深戒歟。",
    "X60n1119_001:0294a19": "第十捉金銀寶物戒(分二)初標名",
    "X60n1119_001:0294a20": "十曰。不捉持生像金銀寶物。",
    "X60n1119_001:0294a21": "釋。不捉持者。無有貪欲心也。謂非但不捉金銀。即",
    "X60n1119_001:0294a22": "金銀所造。一切器皿釵釧等。亦不可捉也。出家修",
    "X60n1119_001:0294a23": "無為法。向清淨道。當遠離愛染。斷貪畜心。以成清",
    "X60n1119_001:0294a24": "白梵行。若捉持者。則藏畜。藏畜則生貪着。貪世間",
    "X60n1119_001:0294b01": "財物。則損失出世間法財。慧命戕殘。惡名流布。世",
    "X60n1119_001:0294b02": "所賤之。而善神亦不護佑矣。如僧祇律云。有比丘。",
    "X60n1119_001:0294b03": "將一沙彌。歸看親里。路經曠野。有非人化作龍形。",
    "X60n1119_001:0294b04": "右遶沙彌。以華散上。讚言善哉。大得善利。捨家出",
    "X60n1119_001:0294b05": "家。不捉金銀及錢。比丘到親里家。問訊已欲還。時",
    "X60n1119_001:0294b06": "親里婦。語沙彌言。汝今還。可持錢去。市易所須。沙",
    "X60n1119_001:0294b07": "彌受取。繫著衣領。中道非人見沙彌持錢。在比丘",
    "X60n1119_001:0294b08": "後行。非人復化作龍形。左遶沙彌。以土坌上。乃言",
    "X60n1119_001:0294b09": "汝失善利。出家修道。而捉銀錢。沙彌便啼。比丘顧",
    "X60n1119_001:0294b10": "問。沙彌泣言。我不意有過。無故得惱。師問汝有所",
    "X60n1119_001:0294b11": "捉耶。答曰。持是錢來。師言捨棄。其非人復如前供",
    "X60n1119_001:0294b12": "養。可見利害如此。",
    "X60n1119_001:0294b13": "二釋義(分三)初述律。二引證。三結勸。今初",
    "X60n1119_001:0294b14": "解曰。生。即金也。像。似也。似金者。銀也。謂金色生本",
    "X60n1119_001:0294b15": "自黃。銀可染黃似金也。寶。七寶之類也。皆長貪心。",
    "X60n1119_001:0294b16": "妨廢道業。",
    "X60n1119_001:0294b17": "釋。南山云。梵語生像。此云金銀。故曰。生。即金也。善",
    "X60n1119_001:0294b18": "見云。生色。似色。似即是像。故曰。似金者。銀也。謂金",
    "X60n1119_001:0294b19": "則生來黃色。故曰。金色生本是黃。銀則可染似黃。",
    "X60n1119_001:0294b20": "故曰。銀可染黃似金也。又生者。生成金銀。像者。煎",
    "X60n1119_001:0294b21": "像金銀。如以金銀。烊成錠餅。或打成首飾人物等。",
    "X60n1119_001:0294b22": "皆名曰像。然金是本名。銀從色別。又金。銀。銅。鐵。錫。",
    "X60n1119_001:0294b23": "通名為金。葢取尊貴故也。五金之中。黃金為上。如",
    "X60n1119_001:0294b24": "真諦雜記云。有四德故。一。顏色不變。二。體性無染。",
    "X60n1119_001:0294c01": "三。轉作無礙。四。能富貧窮。以喻法身。常樂我淨之",
    "X60n1119_001:0294c02": "四德也。寶者。七寶。一。金。大智度論云。出山石沙赤",
    "X60n1119_001:0294c03": "銅中。二。銀。出燒石中。世名白金。三。琉璃。華言青色",
    "X60n1119_001:0294c04": "寶。四。玻瓈。華言水玉。即蒼玉也。謂色體瑩潤故。五。",
    "X60n1119_001:0294c05": "硨磲。體堅色明。六。瑪瑙。其色赤白。如馬之腦。因以",
    "X60n1119_001:0294c06": "名焉。七。赤真珠。大智度論云。此寶出魚腹蛇腦之",
    "X60n1119_001:0294c07": "中。其色明瑩。最為殊勝。此七種皆尊貴之物。世所",
    "X60n1119_001:0294c08": "希有。總名為寶。又寶即是生。物即是像。如以寶琢",
    "X60n1119_001:0294c09": "成禽獸花草等。其餘珊瑚琥珀。及摩尼珠等。皆寶",
    "X60n1119_001:0294c10": "之類也。謂此等物。捉之則被他所轉。故曰皆長貪",
    "X60n1119_001:0294c11": "心。持之則不能修道。故曰妨廢道業。所謂寶物捉",
    "X60n1119_001:0294c12": "而慧命除。煩惱增而正念喪矣。是故制之。",
    "X60n1119_001:0294c13": "二引證(分五)初引古",
    "X60n1119_001:0294c14": "故佛在世時。僧皆乞食。不立烟爨。衣服房室。悉任",
    "X60n1119_001:0294c15": "外緣。置金銀於無用之地。捉持尚禁。清可知矣。",
    "X60n1119_001:0294c16": "釋。乞食者。乃沙門之正制。佛令諸比丘。平等教化",
    "X60n1119_001:0294c17": "也。謂一鉢千家。孤身萬里。隨緣而受。以資形命。故",
    "X60n1119_001:0294c18": "此有三義。一。折伏自己貢高我慢故。二。利益檀那",
    "X60n1119_001:0294c19": "故。三。要知物力之艱難。不致坐消信施故。是以不",
    "X60n1119_001:0294c20": "結淨厨。無有烟爨也。葢學道之人。必須勞其筋骨。",
    "X60n1119_001:0294c21": "餓其體膚。方能上道。若欲豐衣足食。而修行者。則",
    "X60n1119_001:0294c22": "如來不必出王宮矣。衣服房室者。總名四聖種也。",
    "X60n1119_001:0294c23": "謂既分衛諸方。隨緣化度。有益便停。故云悉任外",
    "X60n1119_001:0294c24": "緣也。縱有檀越布施金銀。令淨人掌之。供養三寶。",
    "X60n1119_001:0295a01": "若不為三寶。不施眾生。救拔苦難。藏之何用。故曰",
    "X60n1119_001:0295a02": "置金銀於無用之地也。昔者世尊。下耆闍崛山。阿",
    "X60n1119_001:0295a03": "難見一坑伏藏。阿難言。世尊毒蛇。佛言毒蛇。如來",
    "X60n1119_001:0295a04": "去後。樵夫聞之。便來觀看。見坑金銀。而作是言。此",
    "X60n1119_001:0295a05": "蛇但願毒我一生。即取回造作樓閣。一年之內。種",
    "X60n1119_001:0295a06": "種現成。時王遊獵見之。告羣臣言。去歲觀見。本是",
    "X60n1119_001:0295a07": "荒郊。今日云何。如此茂盛。即喚樵夫。問知其故。樵",
    "X60n1119_001:0295a08": "夫具白上事。王言。普天之下。莫非王土。所有伏藏。",
    "X60n1119_001:0295a09": "皆是官物。汝何盜取。即付有司。問成死罪。將赴刑",
    "X60n1119_001:0295a10": "時。口便喚言。世尊阿難。有司具奏。王言。汝盜官物。",
    "X60n1119_001:0295a11": "念佛何用。樵夫具白毒蛇之事。王言。既於佛邊所",
    "X60n1119_001:0295a12": "得伏藏。放汝生命。財物入官。可見金銀有如此之",
    "X60n1119_001:0295a13": "利害也。故如來禁止捉持。以修清淨之道。故曰清",
    "X60n1119_001:0295a14": "可知矣。大師解此。讀之不覺。令人引入佛境矣。",
    "X60n1119_001:0295a15": "二舉況",
    "X60n1119_001:0295a16": "鋤金不顧。世儒尚然。釋子稱貧。蓄財奚用。",
    "X60n1119_001:0295a17": "釋。不顧者。世說新語云。漢管幼安。諱寧。與華歆園",
    "X60n1119_001:0295a18": "中鋤菜。見地上有片金。管揮鋤與瓦石無異。歆捉",
    "X60n1119_001:0295a19": "而擲之。時人以此定管華之優劣。故曰。世儒尚然。",
    "X60n1119_001:0295a20": "又樂羊子。嘗行路。得遺金一餅。持還與妻。妻曰。妾",
    "X60n1119_001:0295a21": "聞志士不飲盜泉之水。廉者不受嗟來之食。況拾",
    "X60n1119_001:0295a22": "金求利。以污其行乎。羊大慚。乃捐金於野。高士傳。",
    "X60n1119_001:0295a23": "披裘公者。吳人也。延陵季子出遊。見道中遺金。時",
    "X60n1119_001:0295a24": "當五月。見披裘負薪。顧令彼取金。公投鐮瞋目。拂",
    "X60n1119_001:0295b01": "手而言曰。何子居之高。視人之卑耶。五月披裘而",
    "X60n1119_001:0295b02": "負薪。豈取遺金哉。季子大驚。而問其姓。公曰。吾子",
    "X60n1119_001:0295b03": "皮相之士。何足語姓名哉。釋子者。古來出家。隨師",
    "X60n1119_001:0295b04": "姓稱。晉道安法師。受業於佛圖澄。白曰。師莫過佛。",
    "X60n1119_001:0295b05": "捨俗出家。宜稱釋子。後涅槃經來東土。方知佛世。",
    "X60n1119_001:0295b06": "皆稱釋子也。稱貧者。乃負歉之詞。謂我道慚先哲。",
    "X60n1119_001:0295b07": "於七聖法財。多所貧乏故。奚。何也。既曰。於道貧乏。",
    "X60n1119_001:0295b08": "若蓄積錢財。則言行相違。而道去遠矣。故曰。蓄財",
    "X60n1119_001:0295b09": "奚用也。然儒尚不顧。我蓄何為。古人憂道不憂貧。",
    "X60n1119_001:0295b10": "故迦葉尊者偈云。所食無過一升飯。眠臥惟須一",
    "X60n1119_001:0295b11": "小牀。兩張氎布足遮身。此外並是愚癡物。昔慧滿",
    "X60n1119_001:0295b12": "禪師。奉頭陀行。惟蓄二鍼。冬則乞補。夏則捨之。心",
    "X60n1119_001:0295b13": "無怖畏。睡無夢行。乞食所至伽藍。則破薪制屣。住",
    "X60n1119_001:0295b14": "無再宿。後無疾坐。陶冶中自化。古云。若愛一文。則",
    "X60n1119_001:0295b15": "不值一文。此千古之名言也。",
    "X60n1119_001:0295b16": "三鑑今",
    "X60n1119_001:0295b17": "今人不能俱行乞食。或入叢林。或住庵院。或出遠",
    "X60n1119_001:0295b18": "方亦未免有金銀之費。",
    "X60n1119_001:0295b19": "釋。今人不能者。謂末法時中。人多少信。難比佛世",
    "X60n1119_001:0295b20": "時也。況閻浮提人。以財活命。故難乞食也。梵語貧",
    "X60n1119_001:0295b21": "婆。此云叢林。聚草為叢。聚木為林。乃龍象奔投之",
    "X60n1119_001:0295b22": "處。眾僧棲心修道之所。譬如大樹叢叢。清蔭遠覆。",
    "X60n1119_001:0295b23": "故僧聚處。名曰叢林也。又草不亂生曰叢。木不亂",
    "X60n1119_001:0295b24": "長曰林。言其內有法度也。庵者。安也。古人心地開",
    "X60n1119_001:0295c01": "明。把茅葢頭。以蔽風雨。清貧樂道。身心俱安。故曰",
    "X60n1119_001:0295c02": "安也。西域僧俗修行。於蘭若處。多結草居之。院者。",
    "X60n1119_001:0295c03": "禪室也。凡庭舘。有垣墻者。皆名曰院。亦是叢林之",
    "X60n1119_001:0295c04": "別名也。遠方者。謂尋師訪道。遠涉他方。則非錢不",
    "X60n1119_001:0295c05": "行。故曰。亦未免有金銀之費也。",
    "X60n1119_001:0295c06": "四餘濟",
    "X60n1119_001:0295c07": "必也知違佛制。生大慚愧。念他窮乏。常行布施。不",
    "X60n1119_001:0295c08": "營求。不畜積。不販賣。不以七寶粧飾衣器等物。庶",
    "X60n1119_001:0295c09": "幾可耳。",
    "X60n1119_001:0295c10": "釋。布施者。恩澤於人曰布。惠及於彼曰施。謂見他",
    "X60n1119_001:0295c11": "貧乏。則有餘當捨。不得多畜也。營。是經營。求。是謀",
    "X60n1119_001:0295c12": "求。謂不得經營施主。抄緣惡化。謀求利養故。古云。",
    "X60n1119_001:0295c13": "僧雛。猶鳳雛也。當惜其羽毛。聽其自然。若哀求苦",
    "X60n1119_001:0295c14": "索。則失袈裟之體也。畜積者。畜。是貪畜。積。是積聚。",
    "X60n1119_001:0295c15": "謂有檀越布施。即將供養三寶。自獲善果。復令施",
    "X60n1119_001:0295c16": "福轉增。不可畜之箱囊。積之高閣。生他貪念。自禍",
    "X60n1119_001:0295c17": "禍人。況纔登戒品。固當專致學道。恐其恣長貪心。",
    "X60n1119_001:0295c18": "金銀不經其手。豈受畜積耶。故經云。無得藏積穢",
    "X60n1119_001:0295c19": "寶。人與不受。受則不留。轉濟窮乏。常為人說。不貪",
    "X60n1119_001:0295c20": "之德是也。販賣者。賤買貴賣曰販。以貨求利曰賣。",
    "X60n1119_001:0295c21": "謂不得賤買貴賣。虧損淨行。以利求利。壞佛形儀。",
    "X60n1119_001:0295c22": "故業疏云。但以邪心。有涉貪染。為利賣法。禮佛讀",
    "X60n1119_001:0295c23": "經。斷食等。所獲贓賄。皆曰邪命物也。不以七寶粧",
    "X60n1119_001:0295c24": "飾衣器等物者。謂非釋子之所宜也。此乃增長愛",
    "X60n1119_001:0296a01": "根。成有漏業故。可爾者。謂無上諸事。方可捉持。此",
    "X60n1119_001:0296a02": "亦勉強而說。非佛言也。",
    "X60n1119_001:0296a03": "五定罪",
    "X60n1119_001:0296a04": "如或不然。得罪彌重。",
    "X60n1119_001:0296a05": "釋。不然者。反可之詞。謂無上布施之念。及不生大",
    "X60n1119_001:0296a06": "慚愧。若行貪愛之心捉持者。得罪甚重也。受戒之",
    "X60n1119_001:0296a07": "人。應當隨緣進道。知足修行。三毒息。則戒行全。十",
    "X60n1119_001:0296a08": "惡清。則三塗免。若飲食四事。俱已備足。則錢財外",
    "X60n1119_001:0296a09": "物。均亂道心。若以誑言小乘。惟知自利。不利他人。",
    "X60n1119_001:0296a10": "或言受戒已後。聽許執捉。律無此說也。要知菩薩。",
    "X60n1119_001:0296a11": "以度生為主。錢財以十方為重。積若無由。不為己",
    "X60n1119_001:0296a12": "有。故不遮執捉。但遮畜貯也。故死心禪師曰。道與",
    "X60n1119_001:0296a13": "利。不相為謀。求利者。不可與道。求道者。不可與利。",
    "X60n1119_001:0296a14": "葢二種非不能兼之。則其勢不可並也。若利與道",
    "X60n1119_001:0296a15": "兼行。則商賣屠沽。閭閻負販之徒。皆能求之矣。古",
    "X60n1119_001:0296a16": "人。何必棄富貴。忘功名。灰心泯智。於空山大澤之",
    "X60n1119_001:0296a17": "中。澗飲木食。而終其身哉。",
    "X60n1119_001:0296a18": "三結勸",
    "X60n1119_001:0296a19": "噫。可不戒歟。",
    "X60n1119_001:0296a20": "釋。此生像寶物等。極易惛人神智。喪失道念。故如",
    "X60n1119_001:0296a21": "來喻如毒蛇。若捉持者。則有喪身失命之患也。可",
    "X60n1119_001:0296a22": "不戒歟。譬如古鏡。本來明淨。著一點塵埃不得。若",
    "X60n1119_001:0296a23": "著一點塵埃。光明即為障蔽矣。戒體即復如是。著",
    "X60n1119_001:0296a24": "一點貪心不得。若著一點貪心。戒體即為乖戾矣。",
    "X60n1119_001:0296b01": "故晦堂曰。一塵飛而翳天。一芥墮而覆地。秪者一",
    "X60n1119_001:0296b02": "點貪心。無量法門。即時掩閉。從此錯過。豈止一生",
    "X60n1119_001:0296b03": "兩生耶。古德云。不愁劍戟如星下。只怕藕絲絆殺",
    "X60n1119_001:0296b04": "人。大莊嚴論云。財寶令人起惱。總不應畜。縱令安",
    "X60n1119_001:0296b05": "樂。要必有離。如蜂作蜜。他得自不得。財寶亦如是。",
    "X60n1119_001:0296b06": "佛告諸比丘。我若不持戒。當墮三惡道中。尚不得",
    "X60n1119_001:0296b07": "為下賤人身。況能成熟眾生。淨佛國土。具一切種",
    "X60n1119_001:0296b08": "智耶。故知寧捨身命。碎如微塵。不可毀犯禁戒墜",
    "X60n1119_001:0296b09": "墮三塗。永失菩提種子也。以上十戒。前四是性罪。",
    "X60n1119_001:0296b10": "性者。實也。謂縱不受佛戒。世間法爾有罪也。酒戒",
    "X60n1119_001:0296b11": "是半性半遮。半性者。謂能斷佛慧命故。半遮者。謂",
    "X60n1119_001:0296b12": "王法所不禁故。謂世人但知亡家敗國。而不知苦",
    "X60n1119_001:0296b13": "報三途也。後五是遮罪。由佛遮禁。不聽毀犯也。故",
    "X60n1119_001:0296b14": "有違犯。不得覆藏。即須深生慚愧。向師發露悔過。",
    "X60n1119_001:0296b15": "斷後作心。還得清淨。如論云是中四是實惡。酒是",
    "X60n1119_001:0296b16": "眾禍之門。餘者是放逸因緣。若犯前四。名破戒。第",
    "X60n1119_001:0296b17": "九名破齋。餘者名破威儀。又此沙彌十戒。與菩薩",
    "X60n1119_001:0296b18": "戒。大同小異。菩薩十重。以殺戒為首。此沙彌戒。亦",
    "X60n1119_001:0296b19": "以殺戒居先。菩薩四十八輕。以敬師友戒為首。此",
    "X60n1119_001:0296b20": "沙彌二十四門威儀。亦以敬大沙門為第一。故經",
    "X60n1119_001:0296b21": "云。是戒能為比丘戒之階梯。菩薩戒之根本。直至",
    "X60n1119_001:0296b22": "成無上菩提。故須清淨守持。勿令絲毫有失也。釋",
    "X60n1119_001:0296b23": "相已竟。",
    "X60n1119_001:0296c01": "沙彌律儀要略述義卷上"
}