{
    "T06n0220_330:0688c02": "大般若波羅蜜多經卷第三百三",
    "T06n0220_330:0688c03": "十",
    "T06n0220_330:0688c05": "三藏法師玄奘奉　詔譯",
    "T06n0220_330:0688c06": "初分巧方便品第五十之三",
    "T06n0220_330:0688c07": "佛言：「善現！如是！如是！不可說義無增無減，布",
    "T06n0220_330:0688c08": "施波羅蜜多亦無增無減，淨戒、安忍、精進、靜",
    "T06n0220_330:0688c09": "慮、般若波羅蜜多亦無增無減；四念住亦無",
    "T06n0220_330:0688c10": "增無減，四正斷、四神足、五根、五力、七等覺支、",
    "T06n0220_330:0688c11": "八聖道支亦無增無減；四靜慮亦無增無減，",
    "T06n0220_330:0688c12": "四無量、四無色定亦無增無減；八解脫亦無",
    "T06n0220_330:0688c13": "增無減，八勝處、九次第定、十遍處亦無增無",
    "T06n0220_330:0688c14": "減；空解脫門亦無增無減，無相、無願解脫門",
    "T06n0220_330:0688c15": "亦無增無減；極喜地亦無增無減，離垢地、",
    "T06n0220_330:0688c16": "發光地、焰慧地、極難勝地、現前地、遠行地、不動",
    "T06n0220_330:0688c17": "地、善慧地、法雲地亦無增無減；五眼亦無增",
    "T06n0220_330:0688c18": "無減，六神通亦無增無減；三摩地門亦無增",
    "T06n0220_330:0688c19": "無減，陀羅尼門亦無增無減；佛十力亦無增",
    "T06n0220_330:0688c20": "無減，四無所畏、四無礙解、大慈、大悲、大喜、大",
    "T06n0220_330:0688c21": "捨、十八佛不共法亦無增無減；無忘失法亦",
    "T06n0220_330:0688c22": "無增無減，恒住捨性亦無增無減；一切智亦",
    "T06n0220_330:0688c23": "無增無減，道相智、一切相智亦無增無減。",
    "T06n0220_330:0688c24": "「善現！諸菩薩摩訶薩修行般若波羅蜜多，安",
    "T06n0220_330:0688c25": "住般若波羅蜜多方便善巧，不作是念：『我於",
    "T06n0220_330:0688c26": "般若波羅蜜多若增若減。』不作是念：『我於靜",
    "T06n0220_330:0688c27": "慮、精進、安忍、淨戒、布施波羅蜜多若增若減。』",
    "T06n0220_330:0688c28": "但作是念：『唯有名想，謂為般若波羅蜜多。』但",
    "T06n0220_330:0688c29": "作是念：『唯有名想，謂為靜慮、精進、安忍、淨戒、",
    "T06n0220_330:0689a01": "布施波羅蜜多。』「善現！是菩薩摩訶薩修行布",
    "T06n0220_330:0689a02": "施波羅蜜多時，持此布施俱行作意，及依此",
    "T06n0220_330:0689a03": "起心及善根，與諸有情平等共有，迴向無上",
    "T06n0220_330:0689a04": "正等菩提，如佛無上正等菩提微妙甚深而",
    "T06n0220_330:0689a05": "起迴向。「善現！是菩薩摩訶薩修行淨戒波羅",
    "T06n0220_330:0689a06": "蜜多時，持此淨戒俱行作意，及依此起心及",
    "T06n0220_330:0689a07": "善根，與諸有情平等共有，迴向無上正等菩",
    "T06n0220_330:0689a08": "提，如佛無上正等菩提微妙甚深而起迴向。",
    "T06n0220_330:0689a09": "「善現！是菩薩摩訶薩修行安忍波羅蜜多時，",
    "T06n0220_330:0689a10": "持此安忍俱行作意，及依此起心及善根，與",
    "T06n0220_330:0689a11": "諸有情平等共有，迴向無上正等菩提，如佛",
    "T06n0220_330:0689a12": "無上正等菩提微妙甚深而起迴向。「善現！是",
    "T06n0220_330:0689a13": "菩薩摩訶薩修行精進波羅蜜多時，持此精",
    "T06n0220_330:0689a14": "進俱行作意，及依此起心及善根，與諸有情",
    "T06n0220_330:0689a15": "平等共有，迴向無上正等菩提，如佛無上正",
    "T06n0220_330:0689a16": "等菩提微妙甚深而起迴向。「善現！是菩薩摩",
    "T06n0220_330:0689a17": "訶薩修行靜慮波羅蜜多時，持此靜慮俱行",
    "T06n0220_330:0689a18": "作意，及依此起心及善根，與諸有情平等共",
    "T06n0220_330:0689a19": "有，迴向無上正等菩提，如佛無上正等菩提",
    "T06n0220_330:0689a20": "微妙甚深而起迴向。「善現！是菩薩摩訶薩修",
    "T06n0220_330:0689a21": "行般若波羅蜜多時，持此般若俱行作意，及",
    "T06n0220_330:0689a22": "依此起心及善根，與諸有情平等共有，迴向",
    "T06n0220_330:0689a23": "無上正等菩提，如佛無上正等菩提微妙甚",
    "T06n0220_330:0689a24": "深而起迴向，由此迴向巧方便力，證得無上",
    "T06n0220_330:0689a25": "正等菩提。」",
    "T06n0220_330:0689a26": "爾時，具壽善現白佛言：「世尊！何謂無上正等",
    "T06n0220_330:0689a27": "菩提？」佛言：「善現！諸法真如是謂無上正等菩",
    "T06n0220_330:0689a28": "提。」具壽善現復言：「世尊！何謂諸法真如，而說",
    "T06n0220_330:0689a29": "諸法真如是謂無上正等菩提？」佛言：「善現！諸",
    "T06n0220_330:0689b01": "色真如是謂無上正等菩提，受、想、行、識真如",
    "T06n0220_330:0689b02": "是謂無上正等菩提。「善現！眼處真如是謂無",
    "T06n0220_330:0689b03": "上正等菩提，耳、鼻、舌、身、意處真如是謂無上",
    "T06n0220_330:0689b04": "正等菩提。「善現！色處真如是謂無上正等菩",
    "T06n0220_330:0689b05": "提，聲、香、味、觸、法處真如是謂無上正等菩提。",
    "T06n0220_330:0689b06": "「善現！眼界真如是謂無上正等菩提，耳、鼻、舌、",
    "T06n0220_330:0689b07": "身、意界真如是謂無上正等菩提。「善現！色界",
    "T06n0220_330:0689b08": "真如是謂無上正等菩提，聲、香、味、觸、法界真",
    "T06n0220_330:0689b09": "如是謂無上正等菩提。「善現！眼識界真如是",
    "T06n0220_330:0689b10": "謂無上正等菩提，耳、鼻、舌、身、意識界真如是",
    "T06n0220_330:0689b11": "謂無上正等菩提。「善現！眼觸真如是謂無上",
    "T06n0220_330:0689b12": "正等菩提，耳、鼻、舌、身、意觸真如是謂無上正",
    "T06n0220_330:0689b13": "等菩提。「善現！眼觸為緣所生諸受真如是謂",
    "T06n0220_330:0689b14": "無上正等菩提，耳、鼻、舌、身、意觸為緣所生諸",
    "T06n0220_330:0689b15": "受真如是謂無上正等菩提。「善現！地界真如",
    "T06n0220_330:0689b16": "是謂無上正等菩提，水、火、風、空、識界真如是",
    "T06n0220_330:0689b17": "謂無上正等菩提。「善現！因緣性真如是謂無",
    "T06n0220_330:0689b18": "上正等菩提，等無間緣、所緣緣、增上緣性真",
    "T06n0220_330:0689b19": "如是謂無上正等菩提。「善現！無明真如是謂",
    "T06n0220_330:0689b20": "無上正等菩提，行、識、名色、六處、觸、受、愛、取、有、",
    "T06n0220_330:0689b21": "生、老死真如是謂無上正等菩提。「善現！布施",
    "T06n0220_330:0689b22": "波羅蜜多真如是謂無上正等菩提，淨戒、安",
    "T06n0220_330:0689b23": "忍、精進、靜慮、般若波羅蜜多真如是謂無上正",
    "T06n0220_330:0689b24": "等菩提。「善現！內空真如是謂無上正等菩提，",
    "T06n0220_330:0689b25": "外空、內外空、空空、大空、勝義空、有為空、無為空、",
    "T06n0220_330:0689b26": "畢竟空、無際空、散空、無變異空、本性空、自相空、",
    "T06n0220_330:0689b27": "共相空、一切法空、不可得空、無性空、自性空、無",
    "T06n0220_330:0689b28": "性自性空真如是謂無上正等菩提。「善現！真",
    "T06n0220_330:0689b29": "如真如是謂無上正等菩提，法界、法性、不虛",
    "T06n0220_330:0689c01": "妄性、不變異性、平等性、離生性、法定、法住、實",
    "T06n0220_330:0689c02": "際、虛空界、不思議界真如是謂無上正等菩",
    "T06n0220_330:0689c03": "提。「善現！四念住真如是謂無上正等菩提，四",
    "T06n0220_330:0689c04": "正斷、四神足、五根、五力、七等覺支、八聖道支真",
    "T06n0220_330:0689c05": "如是謂無上正等菩提。「善現！苦聖諦真如是",
    "T06n0220_330:0689c06": "謂無上正等菩提，集、滅、道聖諦真如是謂無",
    "T06n0220_330:0689c07": "上正等菩提。「善現！四靜慮真如是謂無上正",
    "T06n0220_330:0689c08": "等菩提，四無量，四無色定真如是謂無上正",
    "T06n0220_330:0689c09": "等菩提。「善現！八解脫真如是謂無上正等菩",
    "T06n0220_330:0689c10": "提，八勝處、九次第定、十遍處真如是謂無上",
    "T06n0220_330:0689c11": "正等菩提。「善現！空解脫門真如是謂無上正",
    "T06n0220_330:0689c12": "等菩提，無相、無願解脫門真如是謂無上正",
    "T06n0220_330:0689c13": "等菩提。「善現！極喜地真如是謂無上正等菩",
    "T06n0220_330:0689c14": "提，離垢地、發光地、焰慧地、極難勝地、現前地、",
    "T06n0220_330:0689c15": "遠行地、不動地、善慧地、法雲地真如是謂無上",
    "T06n0220_330:0689c16": "正等菩提。",
    "T06n0220_330:0689c17": "「善現！五眼真如是謂無上正等菩提，六神通",
    "T06n0220_330:0689c18": "真如是謂無上正等菩提。「善現！三摩地門真",
    "T06n0220_330:0689c19": "如是謂無上正等菩提，陀羅尼門真如是謂",
    "T06n0220_330:0689c20": "無上正等菩提。「善現！佛十力真如是謂無上",
    "T06n0220_330:0689c21": "正等菩提，四無所畏、四無礙解、大慈、大悲、大",
    "T06n0220_330:0689c22": "喜、大捨、十八佛不共法真如是謂無上正等菩",
    "T06n0220_330:0689c23": "提。「善現！無忘失法真如是謂無上正等菩提，",
    "T06n0220_330:0689c24": "恒住捨性真如是謂無上正等菩提。「善現！預",
    "T06n0220_330:0689c25": "流果真如是謂無上正等菩提，一來、不還、阿",
    "T06n0220_330:0689c26": "羅漢果真如是謂無上正等菩提。「善現！獨覺",
    "T06n0220_330:0689c27": "菩提真如是謂無上正等菩提。「善現！一切智",
    "T06n0220_330:0689c28": "真如是謂無上正等菩提，道相智、一切相智",
    "T06n0220_330:0689c29": "真如是謂無上正等菩提。「善現！生死真如是",
    "T06n0220_330:0690a01": "謂無上正等菩提，涅槃真如是謂無上正等",
    "T06n0220_330:0690a02": "菩提。「善現！諸法真如無增無減故，諸佛無上",
    "T06n0220_330:0690a03": "正等菩提亦無增無減。",
    "T06n0220_330:0690a04": "「善現！諸菩薩摩訶薩不離般若波羅蜜多，常",
    "T06n0220_330:0690a05": "樂安住諸法真如，都不見法有增有減。由此",
    "T06n0220_330:0690a06": "因緣，不可說義無增無減，布施波羅蜜多亦",
    "T06n0220_330:0690a07": "無增無減，淨戒、安忍、精進、靜慮、般若波羅蜜",
    "T06n0220_330:0690a08": "多亦無增無減；四念住亦無增無減，四正斷、",
    "T06n0220_330:0690a09": "四神足、五根、五力、七等覺支、八聖道支亦無增",
    "T06n0220_330:0690a10": "無減；四靜慮亦無增無減，四無量、四無色定",
    "T06n0220_330:0690a11": "亦無增無減；八解脫亦無增無減，八勝處、九",
    "T06n0220_330:0690a12": "次第定、十遍處亦無增無減；空解脫門亦無",
    "T06n0220_330:0690a13": "增無減，無相、無願解脫門亦無增無減；極喜",
    "T06n0220_330:0690a14": "地亦無增無減，離垢地、發光地、焰慧地、極難",
    "T06n0220_330:0690a15": "勝地、現前地、遠行地、不動地、善慧地、法雲地亦",
    "T06n0220_330:0690a16": "無增無減；五眼亦無增無減，六神通亦無增",
    "T06n0220_330:0690a17": "無減；三摩地門亦無增無減，陀羅尼門亦無",
    "T06n0220_330:0690a18": "增無減；佛十力亦無增無減，四無所畏、四無",
    "T06n0220_330:0690a19": "礙解、大慈、大悲、大喜、大捨、十八佛不共法亦無",
    "T06n0220_330:0690a20": "增無減；無忘失法亦無增無減，恒住捨性亦",
    "T06n0220_330:0690a21": "無增無減；一切智亦無增無減，道相智、一切",
    "T06n0220_330:0690a22": "相智亦無增無減。善現！諸菩薩摩訶薩依止",
    "T06n0220_330:0690a23": "無增無減方便，修行般若波羅蜜多，由此為",
    "T06n0220_330:0690a24": "門集諸功德，便證無上正等菩提。」",
    "T06n0220_330:0690a25": "爾時，具壽善現白佛言：「世尊！若菩薩摩訶薩",
    "T06n0220_330:0690a26": "依止無增無減方便，修行般若波羅蜜多，由",
    "T06n0220_330:0690a27": "此為門集一切功德，便證無上正等菩提者，",
    "T06n0220_330:0690a28": "是菩薩摩訶薩為用初心證得無上正等菩",
    "T06n0220_330:0690a29": "提？為用後心證得無上正等菩提？「世尊！是菩",
    "T06n0220_330:0690b01": "薩摩訶薩若用初心證得無上正等菩提，初",
    "T06n0220_330:0690b02": "心起時後心未起，無和合義；若用後心證得",
    "T06n0220_330:0690b03": "無上正等菩提，後心起時前心已滅，無和合",
    "T06n0220_330:0690b04": "義。如是前後心、心所法進退推徵，無和合義，",
    "T06n0220_330:0690b05": "云何可得積集善根？若諸善根不可積集，如",
    "T06n0220_330:0690b06": "何菩薩能證無上正等菩提？」佛言：「善現！吾",
    "T06n0220_330:0690b07": "當為汝略說一喻，令有智者於所說義易可",
    "T06n0220_330:0690b08": "得解。善現！於意云何？如然燈時，為初焰能",
    "T06n0220_330:0690b09": "燋炷？為後焰能燋炷？」「世尊！如我意解，非初焰",
    "T06n0220_330:0690b10": "能燋炷，亦不離初焰能燋炷；非後焰能燋炷，",
    "T06n0220_330:0690b11": "亦不離後焰能燋炷。」「善現！於意云何？炷為燋",
    "T06n0220_330:0690b12": "不？」「世尊！世間現見其炷實燋。」佛言：「善現！諸",
    "T06n0220_330:0690b13": "菩薩摩訶薩亦復如是，非用初心證得無上",
    "T06n0220_330:0690b14": "正等菩提，亦不離初心證得無上正等菩提；",
    "T06n0220_330:0690b15": "非用後心證得無上正等菩提，亦不離後心",
    "T06n0220_330:0690b16": "證得無上正等菩提，而諸菩薩摩訶薩證得",
    "T06n0220_330:0690b17": "無上正等菩提。",
    "T06n0220_330:0690b18": "「復次，善現！諸菩薩摩訶薩從初發心修行般",
    "T06n0220_330:0690b19": "若波羅蜜多，圓滿十地證得無上正等菩提。」",
    "T06n0220_330:0690b20": "時，具壽善現白佛言：「世尊！諸菩薩摩訶薩修",
    "T06n0220_330:0690b21": "學何等十地，圓滿證得無上正等菩提？」佛言：",
    "T06n0220_330:0690b22": "「善現！諸菩薩摩訶薩修行極喜地乃至法雲",
    "T06n0220_330:0690b23": "地，令其圓滿證得無上正等菩提，亦學淨觀",
    "T06n0220_330:0690b24": "地、種性地、第八地、見地、薄地、離欲地、已辦地、",
    "T06n0220_330:0690b25": "獨覺地、菩薩地、如來地，令其圓滿證得無上",
    "T06n0220_330:0690b26": "正等菩提。善現！諸菩薩摩訶薩於此十地精",
    "T06n0220_330:0690b27": "勤修學得圓滿時，非用初心證得無上正等",
    "T06n0220_330:0690b28": "菩提，亦不離初心證得無上正等菩提；非用",
    "T06n0220_330:0690b29": "後心證得無上正等菩提，亦不離後心證得",
    "T06n0220_330:0690c01": "無上正等菩提，而諸菩薩摩訶薩證得無上",
    "T06n0220_330:0690c02": "正等菩提。」具壽善現白佛言：「世尊！如是緣起",
    "T06n0220_330:0690c03": "甚深甚妙，謂諸菩薩摩訶薩，非用初心證得",
    "T06n0220_330:0690c04": "無上正等菩提，非離初心證得無上正等菩",
    "T06n0220_330:0690c05": "提；非用後心證得無上正等菩提，非離後心",
    "T06n0220_330:0690c06": "證得無上正等菩提，而諸菩薩摩訶薩證得",
    "T06n0220_330:0690c07": "無上正等菩提。」",
    "T06n0220_330:0690c08": "佛告善現：「於意云何？若心已滅，可更生不？」善",
    "T06n0220_330:0690c09": "現答言：「不也！世尊！不也！善逝！」佛告善現：「於",
    "T06n0220_330:0690c10": "意云何？若心已生，有滅法不？」善現答言：「如是！",
    "T06n0220_330:0690c11": "世尊！如是！善逝！」佛告善現：「於意云何？有滅",
    "T06n0220_330:0690c12": "法，心非當滅不？」善現答言：「不也！世尊！不也！善",
    "T06n0220_330:0690c13": "逝！」佛告善現：「於意云何？心住為如，心真如不？」",
    "T06n0220_330:0690c14": "善現答言：「如是！世尊！如是！善逝！」佛告善現：「於",
    "T06n0220_330:0690c15": "意云何？心如真如住，為如實際不？」善現答言：",
    "T06n0220_330:0690c16": "「不也！世尊！不也！善逝！」佛告善現：「於意云何？真",
    "T06n0220_330:0690c17": "如、實際為甚深不？」善現答言：「如是！世尊！如是！",
    "T06n0220_330:0690c18": "善逝！」佛告善現：「於意云何？即真如是心不？」",
    "T06n0220_330:0690c19": "善現答言：「不也！世尊！不也！善逝！」佛告善現：",
    "T06n0220_330:0690c20": "「於意云何？離真如有心不？」善現答言：「不也！世",
    "T06n0220_330:0690c21": "尊！不也！善逝！」佛告善現：「於意云何？即心是",
    "T06n0220_330:0690c22": "真如不？」善現答言：「不也！世尊！不也！善逝！」佛告",
    "T06n0220_330:0690c23": "善現：「於意云何？離心有真如不？」善現答言：「不",
    "T06n0220_330:0690c24": "也！世尊！不也！善逝！」佛告善現：「於意云何？真",
    "T06n0220_330:0690c25": "如見真如不？」善現答言：「不也！世尊！不也！善逝！」",
    "T06n0220_330:0690c26": "佛告善現：「於意云何？若菩薩摩訶薩能如是",
    "T06n0220_330:0690c27": "行，是行深般若波羅蜜多不？」善現答言：「若",
    "T06n0220_330:0690c28": "菩薩摩訶薩能如是行，是行深般若波羅蜜",
    "T06n0220_330:0690c29": "多。」佛告善現：「於意云何？若菩薩摩訶薩能如",
    "T06n0220_330:0691a01": "是行，為行何處？」善現答言：「若菩薩摩訶薩能",
    "T06n0220_330:0691a02": "如是行，都無行處。所以者何？世尊！若菩薩摩",
    "T06n0220_330:0691a03": "訶薩行深般若波羅蜜多，無心現行，無現行",
    "T06n0220_330:0691a04": "處。何以故？世尊！住真如中都無現行、現行處",
    "T06n0220_330:0691a05": "故。」佛告善現：「於意云何？若菩薩摩訶薩行深",
    "T06n0220_330:0691a06": "般若波羅蜜多時，為行在何處？」善現答言：「若",
    "T06n0220_330:0691a07": "菩薩摩訶薩行深般若波羅蜜多時，行在勝",
    "T06n0220_330:0691a08": "義諦，此中現行及現行處俱無所有，能取、所",
    "T06n0220_330:0691a09": "取不可得故。」佛告善現：「於意云何？若菩薩",
    "T06n0220_330:0691a10": "摩訶薩行深般若波羅蜜多時，行勝義諦中",
    "T06n0220_330:0691a11": "雖不取相而行相不？」善現答言：「不也！世尊！不",
    "T06n0220_330:0691a12": "也！善逝！」佛告善現：「於意云何？是菩薩摩訶薩",
    "T06n0220_330:0691a13": "行深般若波羅蜜多時，行勝義諦中為壞相",
    "T06n0220_330:0691a14": "不？」善現答言：「不也！世尊！不也！善逝！」佛告善",
    "T06n0220_330:0691a15": "現：「於意云何？是菩薩摩訶薩行深般若波羅",
    "T06n0220_330:0691a16": "蜜多時，行勝義諦中壞相想不？」善現答言：「不",
    "T06n0220_330:0691a17": "也！世尊！不也！善逝！」佛言：「善現！是菩薩摩訶",
    "T06n0220_330:0691a18": "薩行深般若波羅蜜多時，云何不壞相亦不",
    "T06n0220_330:0691a19": "壞相想？」善現答言：「是菩薩摩訶薩行深般若",
    "T06n0220_330:0691a20": "波羅蜜多時，不作是念：『我當壞相及壞相想。』",
    "T06n0220_330:0691a21": "亦不作是念：『我當壞無相及壞無相想。』於一",
    "T06n0220_330:0691a22": "切種無分別故。世尊！是菩薩摩訶薩行深般",
    "T06n0220_330:0691a23": "若波羅蜜多，雖能如是離諸分別，而佛十力、",
    "T06n0220_330:0691a24": "四無所畏、四無礙解、大慈、大悲、大喜、大捨、十八",
    "T06n0220_330:0691a25": "佛不共法等，無量勝功德未圓滿故，未證無",
    "T06n0220_330:0691a26": "上正等菩提。",
    "T06n0220_330:0691a27": "世尊！是菩薩摩訶薩成就微妙善巧方便，由",
    "T06n0220_330:0691a28": "此善巧方便力故，於一切法不取不壞。何以",
    "T06n0220_330:0691a29": "故？世尊！是菩薩摩訶薩知一切法自相空故。",
    "T06n0220_330:0691b01": "世尊！是菩薩摩訶薩住一切法自相空中，為",
    "T06n0220_330:0691b02": "度諸有情入三三摩地，大悲願力所牽逼故，",
    "T06n0220_330:0691b03": "用此三定成熟有情。」佛言：「善現！如是！如是！如",
    "T06n0220_330:0691b04": "汝所說。」時，具壽善現白佛言：「世尊！是菩薩摩",
    "T06n0220_330:0691b05": "訶薩云何入此三三摩地成熟有情？」佛言：「善",
    "T06n0220_330:0691b06": "現！是菩薩摩訶薩安住空三摩地，見諸有情",
    "T06n0220_330:0691b07": "多執我者，以方便力教令安住空三摩地。「善",
    "T06n0220_330:0691b08": "現！是菩薩摩訶薩安住無相三摩地，見諸有",
    "T06n0220_330:0691b09": "情多行相者，以方便力教令安住無相三摩",
    "T06n0220_330:0691b10": "地。「善現！是菩薩摩訶薩安住無願三摩地，見",
    "T06n0220_330:0691b11": "諸有情多願樂者，以方便力教令安住無願",
    "T06n0220_330:0691b12": "三摩地。「善現！是菩薩摩訶薩行深般若波羅",
    "T06n0220_330:0691b13": "蜜多，如是入此三三摩地成熟有情。」◎",
    "T06n0220_330:0691b14": "◎爾時，具壽舍利子問具壽善現言：「善現！若",
    "T06n0220_330:0691b15": "菩薩摩訶薩夢中入此三三摩地，於深般若",
    "T06n0220_330:0691b16": "波羅蜜多有增益不？」善現答言：「舍利子！若菩",
    "T06n0220_330:0691b17": "薩摩訶薩晝時入此三三摩地，於深般若波",
    "T06n0220_330:0691b18": "羅蜜多有增益者，彼夢中入亦有增益。何以",
    "T06n0220_330:0691b19": "故？舍利子！晝與夢中無差別故。舍利子！若",
    "T06n0220_330:0691b20": "菩薩摩訶薩晝行般若波羅蜜多，既名修習",
    "T06n0220_330:0691b21": "甚深般若波羅蜜多，是菩薩摩訶薩夢行般",
    "T06n0220_330:0691b22": "若波羅蜜多，亦名修習甚深般若波羅蜜多",
    "T06n0220_330:0691b23": "三三摩地，於深般若波羅蜜多能為增益亦",
    "T06n0220_330:0691b24": "應如是。」時，舍利子問善現言：「諸菩薩摩訶薩",
    "T06n0220_330:0691b25": "夢中作業，為有增益或損減不？佛說有為虛",
    "T06n0220_330:0691b26": "妄不實，如夢所作，云何彼業能有增減？所以",
    "T06n0220_330:0691b27": "者何？非於夢中所作諸業能有增益或能損",
    "T06n0220_330:0691b28": "減，要至覺時憶想分別夢中所作，乃有增減。」",
    "T06n0220_330:0691b29": "善現答言：「諸有晝日斷他命已，於夜夢中憶",
    "T06n0220_330:0691c01": "想分別深自慶快；或復有人夢斷他命，謂在",
    "T06n0220_330:0691c02": "覺位生大歡喜。如是二業於意云何？」舍利子",
    "T06n0220_330:0691c03": "言：「無所緣事，若思、若業俱不得生，要有所",
    "T06n0220_330:0691c04": "緣思業方起，夢中思業緣何而生？」善現答",
    "T06n0220_330:0691c05": "言：「如是！如是！若夢、若覺無所緣事思業不生，",
    "T06n0220_330:0691c06": "要有所緣思業方起。何以故？舍利子！若夢、若",
    "T06n0220_330:0691c07": "覺，要於見聞覺知法中有覺慧轉，由斯起染",
    "T06n0220_330:0691c08": "或復起淨。若無見聞覺知，諸法無覺慧轉，亦",
    "T06n0220_330:0691c09": "無染淨。由此故知，若夢、若覺有所緣事思業",
    "T06n0220_330:0691c10": "方起，無所緣事思業不生。」時，舍利子問善現",
    "T06n0220_330:0691c11": "言：「佛說思業皆離自性，云何可言有所緣",
    "T06n0220_330:0691c12": "起？」善現答言：「雖諸思業及所緣事自性皆空，",
    "T06n0220_330:0691c13": "而由自心取相分別，故說思業有所緣生，若",
    "T06n0220_330:0691c14": "無所緣思業不起。」",
    "T06n0220_330:0691c15": "爾時，具壽舍利子復問具壽善現言：「若菩薩",
    "T06n0220_330:0691c16": "摩訶薩夢中修行布施、淨戒、安忍、精進、靜慮、",
    "T06n0220_330:0691c17": "般若，持此善根與諸有情平等共有迴向無",
    "T06n0220_330:0691c18": "上正等菩提，是菩薩摩訶薩為實迴向大菩",
    "T06n0220_330:0691c19": "提不？」時，具壽善現語舍利子言：「慈氏菩薩摩",
    "T06n0220_330:0691c20": "訶薩久已受得不退轉記，唯隔一生定當作",
    "T06n0220_330:0691c21": "佛，善能酬答一切難問，現在此會宜請問之，",
    "T06n0220_330:0691c22": "補處慈尊定應為答。」時，舍利子如善現言：「恭",
    "T06n0220_330:0691c23": "敬請問慈氏菩薩。」時，慈氏菩薩語舍利子言：",
    "T06n0220_330:0691c24": "「謂何等名慈氏能答？為色耶？為受、想、行、識耶？",
    "T06n0220_330:0691c25": "為色空耶？為受、想、行、識空耶？且色不能答，",
    "T06n0220_330:0691c26": "受、想、行、識亦不能答；色空不能答，受、想、行、識",
    "T06n0220_330:0691c27": "空亦不能答。何以故？舍利子！我都不見有法",
    "T06n0220_330:0691c28": "能答、有法所答，答處、答時及由此答亦皆",
    "T06n0220_330:0691c29": "不見。我都不見有法能記、有法所記，記處、記",
    "T06n0220_330:0692a01": "時及由此記亦皆不見。以一切法本性皆空，",
    "T06n0220_330:0692a02": "都無所有無二無別，畢竟推徵不可得故。」時，",
    "T06n0220_330:0692a03": "舍利子復問慈氏菩薩摩訶薩言：「仁者所說",
    "T06n0220_330:0692a04": "法為如所證不？」慈氏菩薩摩訶薩言：「我所說",
    "T06n0220_330:0692a05": "法非如所證。何以故？舍利子！我所證法不可",
    "T06n0220_330:0692a06": "說故。」時，舍利子作是念言：「慈氏菩薩智慧深",
    "T06n0220_330:0692a07": "廣，修一切種布施、淨戒、安忍、精進、靜慮、般若波",
    "T06n0220_330:0692a08": "羅蜜多，久已圓滿，以無所得而為方便，於所",
    "T06n0220_330:0692a09": "問事能如是答。」爾時，佛告舍利子言：「舍利",
    "T06n0220_330:0692a10": "子！於意云何？汝由是法得阿羅漢果，為見此",
    "T06n0220_330:0692a11": "法是可說不？」舍利子言：「不也！世尊！不也！善",
    "T06n0220_330:0692a12": "逝！」佛言：「舍利子！諸菩薩摩訶薩行深般若波",
    "T06n0220_330:0692a13": "羅蜜多，所證諸法亦復如是。舍利子！是菩薩",
    "T06n0220_330:0692a14": "摩訶薩不作是念：『我由此法當得受記，我由",
    "T06n0220_330:0692a15": "此法現得受記，我由此法已得受記。』不作是",
    "T06n0220_330:0692a16": "念：『我由此法當證無上正等菩提。』舍利子！是",
    "T06n0220_330:0692a17": "菩薩摩訶薩行深般若波羅蜜多不生猶豫：",
    "T06n0220_330:0692a18": "『我於無上正等菩提為得、不得？』但作是念：『我",
    "T06n0220_330:0692a19": "於無上正等菩提定當證得。』舍利子！是菩薩",
    "T06n0220_330:0692a20": "摩訶薩行深般若波羅蜜多，聞甚深法，其心",
    "T06n0220_330:0692a21": "不驚、不怖、不畏，於得無上正等菩提亦不",
    "T06n0220_330:0692a22": "怖畏，決定自知：我當證得所求無上正等菩",
    "T06n0220_330:0692a23": "提。」◎",
    "T06n0220_330:0692a24": "初分願行品第五十一之一",
    "T06n0220_330:0692a25": "◎爾時，佛告具壽善現言：「善現！有菩薩摩訶",
    "T06n0220_330:0692a26": "薩修行布施波羅蜜多，見諸有情飢渴所逼，",
    "T06n0220_330:0692a27": "衣服弊壞，臥具乏少。善現！是菩薩摩訶薩見",
    "T06n0220_330:0692a28": "此事已作是思惟：『我當云何救濟如是諸有",
    "T06n0220_330:0692a29": "情類，令離慳貪，無所乏少？』既思惟已作是願",
    "T06n0220_330:0692b01": "言：『我當精勤不顧身命，修行布施波羅蜜多，",
    "T06n0220_330:0692b02": "成熟有情、嚴淨佛土，令速圓滿疾證無上正",
    "T06n0220_330:0692b03": "等菩提，我佛土中得無如是資具乏少諸有",
    "T06n0220_330:0692b04": "情類，如四大王眾天、三十三天、夜摩天、覩史",
    "T06n0220_330:0692b05": "多天、樂變化天、他化自在天受用種種上妙",
    "T06n0220_330:0692b06": "樂具，我佛土中眾生亦爾，受用種種上妙",
    "T06n0220_330:0692b07": "樂具。』善現！是菩薩摩訶薩由此布施波羅蜜",
    "T06n0220_330:0692b08": "多，速得圓滿隣近無上正等菩提。",
    "T06n0220_330:0692b09": "「復次，善現！有菩薩摩訶薩修行淨戒波羅蜜",
    "T06n0220_330:0692b10": "多，見諸有情煩惱熾盛，更相殺害，行不與取，",
    "T06n0220_330:0692b11": "作欲邪行，造虛誑詞，現麁惡說，發離間辯，",
    "T06n0220_330:0692b12": "設雜穢言，發起種種貪、恚、邪見，由此因緣，短",
    "T06n0220_330:0692b13": "壽多病，顏容憔悴，無有威德，資財乏尠，生下",
    "T06n0220_330:0692b14": "賤家，體陋形殘，身儀臭穢，諸有所說，人不信",
    "T06n0220_330:0692b15": "受，言詞麁獷，親友乖離，凡所陳說咸皆鄙",
    "T06n0220_330:0692b16": "俚，慳貪嫉妬，惡見熾然，誹謗正法，毀辱賢聖。",
    "T06n0220_330:0692b17": "善現！是菩薩摩訶薩見此事已作是思惟：『我",
    "T06n0220_330:0692b18": "當云何救濟如是諸有情類，令其遠離諸惡",
    "T06n0220_330:0692b19": "業果？』既思惟已作是願言：『我當精勤不顧身",
    "T06n0220_330:0692b20": "命，修行淨戒波羅蜜多，成熟有情、嚴淨佛土，",
    "T06n0220_330:0692b21": "令速圓滿疾證無上正等菩提，我佛土中得",
    "T06n0220_330:0692b22": "無如是眾惡業果諸有情類，一切有情皆行",
    "T06n0220_330:0692b23": "十善，受長壽等勝妙果報。』善現！是菩薩摩訶",
    "T06n0220_330:0692b24": "薩由此淨戒波羅蜜多，速得圓滿隣近無上",
    "T06n0220_330:0692b25": "正等菩提。",
    "T06n0220_330:0692b26": "「復次，善現！有菩薩摩訶薩修行安忍波羅蜜",
    "T06n0220_330:0692b27": "多，見諸有情更相忿恚、毀罵、凌辱，刀、杖、瓦、石、",
    "T06n0220_330:0692b28": "拳、杵、塊等互相殘害，乃至斷命惡心不捨。善",
    "T06n0220_330:0692b29": "現！是菩薩摩訶薩見此事已作是思惟：『我當",
    "T06n0220_330:0692c01": "云何救濟如是諸有情類，令其遠離如是諸",
    "T06n0220_330:0692c02": "惡？』既思惟已作是願言：『我當精勤不顧身命，",
    "T06n0220_330:0692c03": "修行安忍波羅蜜多，成熟有情、嚴淨佛土，令",
    "T06n0220_330:0692c04": "速圓滿疾證無上正等菩提，我佛土中得無",
    "T06n0220_330:0692c05": "如是煩惱惡業諸有情類，一切有情展轉相",
    "T06n0220_330:0692c06": "視，如父如母、如兄如弟、如姊如妹、如男如女、",
    "T06n0220_330:0692c07": "如友如親，慈心相向互為饒益。』善現！是菩",
    "T06n0220_330:0692c08": "薩摩訶薩由此安忍波羅蜜多，速得圓滿隣近",
    "T06n0220_330:0692c09": "無上正等菩提。",
    "T06n0220_330:0692c10": "「復次，善現！有菩薩摩訶薩修行精進波羅蜜",
    "T06n0220_330:0692c11": "多，見諸有情懈怠懶惰，不勤精進棄捨三乘，",
    "T06n0220_330:0692c12": "亦不能修人、天善業。善現！是菩薩摩訶薩見",
    "T06n0220_330:0692c13": "此事已作是思惟：『我當云何救濟如是諸有",
    "T06n0220_330:0692c14": "情類，令其遠離懶惰懈怠？』既思惟已作是願",
    "T06n0220_330:0692c15": "言：『我當精勤不顧身命，修行精進波羅蜜多，",
    "T06n0220_330:0692c16": "成熟有情、嚴淨佛土，令速圓滿疾證無上正",
    "T06n0220_330:0692c17": "等菩提，我佛土中得無如是懶惰懈怠諸有",
    "T06n0220_330:0692c18": "情類，一切有情精進勇猛，勤修善趣及三乘",
    "T06n0220_330:0692c19": "因，生天、人中速證解脫。』善現！是菩薩摩訶",
    "T06n0220_330:0692c20": "薩由此精進波羅蜜多，速得圓滿隣近無上正",
    "T06n0220_330:0692c21": "等菩提。",
    "T06n0220_330:0692c22": "「復次，善現！有菩薩摩訶薩修行靜慮波羅蜜",
    "T06n0220_330:0692c23": "多，見諸有情貪欲、瞋恚、惛沈睡眠、掉舉惡作、",
    "T06n0220_330:0692c24": "疑蓋所覆，失念放逸，於四靜慮及四無量、四",
    "T06n0220_330:0692c25": "無色定尚不能修，況能修得出世間定！善現！",
    "T06n0220_330:0692c26": "是菩薩摩訶薩見此事已作是思惟：『我當云",
    "T06n0220_330:0692c27": "何救濟如是諸有情類，令其遠離諸蓋散動？』",
    "T06n0220_330:0692c28": "既思惟已作是願言：『我當精勤不顧身命，修",
    "T06n0220_330:0692c29": "行靜慮波羅蜜多，成熟有情、嚴淨佛土，令速",
    "T06n0220_330:0693a01": "圓滿疾證無上正等菩提，我佛土中得無如",
    "T06n0220_330:0693a02": "是具蓋散動諸有情類，一切有情自在遊戲",
    "T06n0220_330:0693a03": "靜慮、無量、無色定等。』善現！是菩薩摩訶薩由",
    "T06n0220_330:0693a04": "此靜慮波羅蜜多，速得圓滿隣近無上正等菩",
    "T06n0220_330:0693a05": "提。",
    "T06n0220_330:0693a06": "「復次，善現！有菩薩摩訶薩修行般若波羅蜜",
    "T06n0220_330:0693a07": "多，見諸有情愚癡惡慧，於世、出世正見俱失，",
    "T06n0220_330:0693a08": "撥無善惡業及業果，執斷、執常、執一、執異俱",
    "T06n0220_330:0693a09": "不俱等種種邪法。善現！是菩薩摩訶薩見此",
    "T06n0220_330:0693a10": "事已作是思惟：『我當云何救濟如是諸有情",
    "T06n0220_330:0693a11": "類，令其遠離惡見邪執？』既思惟已作是願言：",
    "T06n0220_330:0693a12": "『我當精勤不顧身命，修行般若波羅蜜多，成",
    "T06n0220_330:0693a13": "熟有情、嚴淨佛土，令速圓滿疾證無上正等",
    "T06n0220_330:0693a14": "菩提，我佛土中得無如是惡慧邪執諸有情",
    "T06n0220_330:0693a15": "類，一切有情成就正見，種種妙慧具足三明。』",
    "T06n0220_330:0693a16": "善現！是菩薩摩訶薩由此般若波羅蜜多，速",
    "T06n0220_330:0693a17": "得圓滿隣近無上正等菩提。",
    "T06n0220_330:0693a18": "「復次，善現！有菩薩摩訶薩具修六種波羅蜜",
    "T06n0220_330:0693a19": "多，見諸有情三聚差別：一邪定聚，二正定聚，",
    "T06n0220_330:0693a20": "三不定聚。善現！是菩薩摩訶薩見此事已作",
    "T06n0220_330:0693a21": "是思惟：『我當云何方便拔濟諸有情類，令離",
    "T06n0220_330:0693a22": "邪定及不定聚？』既思惟已作是願言：『我當精",
    "T06n0220_330:0693a23": "勤不顧身命，修行六種波羅蜜多，成熟有情、",
    "T06n0220_330:0693a24": "嚴淨佛土，令速圓滿疾證無上正等菩提，我",
    "T06n0220_330:0693a25": "佛土中得無邪定及不定聚諸有情類，亦無",
    "T06n0220_330:0693a26": "如是二聚名聲，一切有情皆正定聚。』善現！",
    "T06n0220_330:0693a27": "是菩薩摩訶薩由此六種波羅蜜多，速得圓滿",
    "T06n0220_330:0693a28": "隣近無上正等菩提。",
    "T06n0220_330:0693a29": "「復次，善現！有菩薩摩訶薩具修六種波羅蜜",
    "T06n0220_330:0693b01": "多，見諸有情墮三惡趣：一者地獄，二者傍",
    "T06n0220_330:0693b02": "生，三者鬼界。善現！是菩薩摩訶薩見此事",
    "T06n0220_330:0693b03": "已作是思惟：『我當云何拔濟如是諸有情類，",
    "T06n0220_330:0693b04": "令其永離三惡趣苦？』既思惟已作是願言：『我",
    "T06n0220_330:0693b05": "當精勤不顧身命，修行六種波羅蜜多，成熟",
    "T06n0220_330:0693b06": "有情、嚴淨佛土，令速圓滿疾證無上正等菩",
    "T06n0220_330:0693b07": "提，我佛土中得無地獄、傍生、鬼界，亦無如是",
    "T06n0220_330:0693b08": "三惡趣名，一切有情皆善趣攝。』善現！是菩薩",
    "T06n0220_330:0693b09": "摩訶薩由此六種波羅蜜多，速得圓滿隣近無",
    "T06n0220_330:0693b10": "上正等菩提。",
    "T06n0220_330:0693b11": "「復次，善現！有菩薩摩訶薩具修六種波羅蜜",
    "T06n0220_330:0693b12": "多，見諸有情由惡業障，所居大地高下不平，",
    "T06n0220_330:0693b13": "堆阜、溝坑、穢草、株杌、毒刺、荊棘、不淨充滿。善",
    "T06n0220_330:0693b14": "現！是菩薩摩訶薩見此事已作是思惟：『我當",
    "T06n0220_330:0693b15": "云何拔濟如是諸有情類，令其永滅諸惡業",
    "T06n0220_330:0693b16": "障，所居之處地平如掌，無諸穢草、株杌等事？』",
    "T06n0220_330:0693b17": "既思惟已作是願言：『我當精勤不顧身命，修",
    "T06n0220_330:0693b18": "行六種波羅蜜多，成熟有情、嚴淨佛土，令速",
    "T06n0220_330:0693b19": "圓滿疾證無上正等菩提，我佛土中得無如",
    "T06n0220_330:0693b20": "是諸雜穢業，所感大地有情居處其地平坦，",
    "T06n0220_330:0693b21": "園林、池沼、諸妙香華，間雜莊嚴甚可愛樂。』善",
    "T06n0220_330:0693b22": "現！是菩薩摩訶薩由此六種波羅蜜多，速得",
    "T06n0220_330:0693b23": "圓滿隣近無上正等菩提。",
    "T06n0220_330:0693b24": "「復次，善現！有菩薩摩訶薩具修六種波羅蜜",
    "T06n0220_330:0693b25": "多，見諸有情薄福德故，所居大地無諸珍寶，",
    "T06n0220_330:0693b26": "唯有種種土石瓦礫。善現！是菩薩摩訶薩見",
    "T06n0220_330:0693b27": "此事已作是思惟：『我當云何拔濟如是多罪",
    "T06n0220_330:0693b28": "少福諸有情類，令所居處豐饒珍寶？』既思惟",
    "T06n0220_330:0693b29": "已作是願言：『我當精勤不顧身命，修行六種",
    "T06n0220_330:0693c01": "波羅蜜多，成熟有情、嚴淨佛土，令速圓滿疾",
    "T06n0220_330:0693c02": "證無上正等菩提，我佛土中得無如是多罪",
    "T06n0220_330:0693c03": "少福諸有情類，金沙布地處處皆有吠瑠璃",
    "T06n0220_330:0693c04": "等眾妙珍奇，有情受用而無染著。』善現！是菩",
    "T06n0220_330:0693c05": "薩摩訶薩由此六種波羅蜜多，速得圓滿隣近",
    "T06n0220_330:0693c06": "無上正等菩提。",
    "T06n0220_330:0693c07": "「復次，善現！有菩薩摩訶薩具修六種波羅蜜",
    "T06n0220_330:0693c08": "多，見諸有情凡所攝受，多生戀著起諸惡事。",
    "T06n0220_330:0693c09": "善現！是菩薩摩訶薩見此事已作是思惟：『我",
    "T06n0220_330:0693c10": "當云何拔濟如是惡所攝受諸有情類，令其",
    "T06n0220_330:0693c11": "永離戀著惡業？』既思惟已作是願言：『我當精",
    "T06n0220_330:0693c12": "勤不顧身命，修行六種波羅蜜多，成熟有情、",
    "T06n0220_330:0693c13": "嚴淨佛土，令速圓滿疾證無上正等菩提，我",
    "T06n0220_330:0693c14": "佛土中得無如是惡所攝受諸有情類，一切",
    "T06n0220_330:0693c15": "有情於色等境都無攝受不生戀著。』善現！是",
    "T06n0220_330:0693c16": "菩薩摩訶薩由此六種波羅蜜多，速得圓滿隣",
    "T06n0220_330:0693c17": "近無上正等菩提。",
    "T06n0220_330:0693c18": "「復次，善現！有菩薩摩訶薩具修六種波羅蜜",
    "T06n0220_330:0693c19": "多，見諸有情有四色類貴賤差別：一剎帝利，",
    "T06n0220_330:0693c20": "二婆羅門，三者吠舍，四戍達羅。善現！是菩",
    "T06n0220_330:0693c21": "薩摩訶薩見此事已作是思惟：『我當云何方",
    "T06n0220_330:0693c22": "便拔濟諸有情類，令無如是四種色類貴賤",
    "T06n0220_330:0693c23": "差別？』既思惟已作是願言：『我當精勤不顧身",
    "T06n0220_330:0693c24": "命，修行六種波羅蜜多，成熟有情、嚴淨佛土，",
    "T06n0220_330:0693c25": "令速圓滿疾證無上正等菩提，我佛土中得",
    "T06n0220_330:0693c26": "無如是四種色類貴賤差別，一切有情同一",
    "T06n0220_330:0693c27": "色類，皆悉尊貴人趣所攝。』善現！是菩薩摩訶",
    "T06n0220_330:0693c28": "薩由此六種波羅蜜多，速得圓滿隣近無上正",
    "T06n0220_330:0693c29": "等菩提。",
    "T06n0220_330:0694a01": "「復次，善現！有菩薩摩訶薩具修六種波羅蜜",
    "T06n0220_330:0694a02": "多，見諸有情有下、中、上家族差別。善現！是",
    "T06n0220_330:0694a03": "菩薩摩訶薩見此事已作是思惟：『我當云何",
    "T06n0220_330:0694a04": "方便拔濟諸有情類，令無如是下、中、上品家",
    "T06n0220_330:0694a05": "族差別？』既思惟已作是願言：『我當精勤不顧",
    "T06n0220_330:0694a06": "身命，修行六種波羅蜜多，成熟有情、嚴淨佛",
    "T06n0220_330:0694a07": "土，令速圓滿疾證無上正等菩提，我佛土中",
    "T06n0220_330:0694a08": "得無如是下、中、上品家族差別，一切有情皆",
    "T06n0220_330:0694a09": "同上品。』善現！是菩薩摩訶薩由此六種波羅",
    "T06n0220_330:0694a10": "蜜多，速得圓滿隣近無上正等菩提。",
    "T06n0220_330:0694a11": "「復次，善現！有菩薩摩訶薩具修六種波羅蜜",
    "T06n0220_330:0694a12": "多，見諸有情端正醜陋形色差別。善現！是菩",
    "T06n0220_330:0694a13": "薩摩訶薩見此事已作是思惟：『我當云何方",
    "T06n0220_330:0694a14": "便拔濟諸有情類，令無如是形色差別？』既思",
    "T06n0220_330:0694a15": "惟已作是願言：『我當精勤不顧身命，修行六",
    "T06n0220_330:0694a16": "種波羅蜜多，成熟有情、嚴淨佛土，令速圓滿",
    "T06n0220_330:0694a17": "疾證無上正等菩提，我佛土中得無如是形",
    "T06n0220_330:0694a18": "色差別諸有情類，一切有情皆真金色，端嚴",
    "T06n0220_330:0694a19": "殊妙眾所樂見，成就第一圓滿淨色。』善現！是",
    "T06n0220_330:0694a20": "菩薩摩訶薩由此六種波羅蜜多，速得圓滿鄰",
    "T06n0220_330:0694a21": "近無上正等菩提。",
    "T06n0220_330:0694a22": "大般若波羅蜜多經卷第三百三十"
}