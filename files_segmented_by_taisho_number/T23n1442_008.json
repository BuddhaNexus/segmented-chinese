{
    "T23n1442_008:0663c14": "3根本說一切有部毘奈耶卷第八",
    "T23n1442_008:0663c16": "三藏法師義淨奉　制譯",
    "T23n1442_008:0663c17": "斷人命學處第三之三",
    "T23n1442_008:0663c18": "云何溫堂事？",
    "T23n1442_008:0663c19": "爾時薄伽梵在曠野林中。苾芻造溫堂事同",
    "T23n1442_008:0663c20": "浴室，於中別者，如世尊言：「事未了者，應可令",
    "T23n1442_008:0663c21": "諸苾芻相助營作。」時諸苾芻於溫堂處助其營",
    "T23n1442_008:0663c22": "作，共舁材木安置梁棟，匠人在下遙共持舉。",
    "T23n1442_008:0663c23": "移木之時苾芻手脫，大木墮落打匠人頭，因",
    "T23n1442_008:0663c24": "此致死。時諸苾芻心生追悔，作如是言：「諸具",
    "T23n1442_008:0663c25": "壽！此乞食人多事營為強作辛苦，緣此營作",
    "T23n1442_008:0663c26": "打殺匠人，豈非我等犯波羅市迦耶？」以此因",
    "T23n1442_008:0663c27": "緣具白世尊。世尊告曰：「汝等無犯。然諸苾芻",
    "T23n1442_008:0663c28": "不應輒舉力不禁物，必有事緣須移轉者，應",
    "T23n1442_008:0663c29": "間著俗人眾共扶舉，若舉、若放相告同時，若",
    "T23n1442_008:0664a01": "苾芻不依教者得越法罪。」如世尊言：「苾芻不",
    "T23n1442_008:0664a02": "應輒移重物力不禁。」者，諸苾芻不知齊何是",
    "T23n1442_008:0664a03": "應舉物？佛言：「若俗人一擔之重，苾芻應分兩",
    "T23n1442_008:0664a04": "人，違者得越法罪。」是謂溫堂事。",
    "T23n1442_008:0664a05": "云何黑迦留陀夷？佛在室羅伐城給孤獨園。",
    "T23n1442_008:0664a06": "時具壽黑迦留陀夷，教化旃荼女人令生敬",
    "T23n1442_008:0664a07": "信，為受三歸并五學處。時彼女人頂禮足已",
    "T23n1442_008:0664a08": "請言：「聖者！若有藥食資緣闕乏，我皆奉施。」時",
    "T23n1442_008:0664a09": "迦留陀夷不肯為受，告女人曰：「大妹！世尊之",
    "T23n1442_008:0664a10": "教普利為首，我今意欲饒益多人。」女人白言：",
    "T23n1442_008:0664a11": "「聖者！若不見許受我所請，我今欲為聖者敷",
    "T23n1442_008:0664a12": "設妙座，每乞食來常於此坐，食訖而去。」答言：",
    "T23n1442_008:0664a13": "「可爾。」常於日日就彼坐食，食已便去。時迦留",
    "T23n1442_008:0664a14": "陀夷別有因緣須詣他處，便作是念：「我今宜",
    "T23n1442_008:0664a15": "往，報妹令知。」即便詣彼告言：「大妹！我今欲往",
    "T23n1442_008:0664a16": "人間遊行，汝自將愛。」白言：「聖者！幸可早歸。勿",
    "T23n1442_008:0664a17": "於他處久為留滯令我愁憶。」告已還逝多林",
    "T23n1442_008:0664a18": "將欲行去。爾時世尊欲人間遊行，命具壽阿",
    "T23n1442_008:0664a19": "難陀曰：「汝可告諸苾芻：『我欲人間遊行。』」乃至",
    "T23n1442_008:0664a20": "廣說。時阿難陀告諸苾芻曰：「諸大德！世尊",
    "T23n1442_008:0664a21": "今欲人間遊行。若諸大德樂欲行者，應可料",
    "T23n1442_008:0664a22": "理衣服。」時迦留陀夷聞斯語已作如是念：「隨",
    "T23n1442_008:0664a23": "佛行者有十八種利益：一、無王怖；二、無賊怖；",
    "T23n1442_008:0664a24": "三、無水怖；四、無火怖；五、無敵國怖；六、無師子",
    "T23n1442_008:0664a25": "虎狼惡獸等怖；七、無關寨怖；八、無津稅怖；",
    "T23n1442_008:0664a26": "九、無闕防援怖；十、無人怖；十一、無非人怖；十",
    "T23n1442_008:0664a27": "二、於時時間得見諸天；十三、得聞天聲；十四、",
    "T23n1442_008:0664a28": "見大光明；十五、聞授記音；十六、共受妙法；十",
    "T23n1442_008:0664a29": "七、共受飲食；十八、身無病苦。」時迦留陀夷念",
    "T23n1442_008:0664b01": "曰：「隨佛多益，我今宜應從佛行化。」即便不",
    "T23n1442_008:0664b02": "去。時旃荼舍有別女人誕生一息，是時旃荼",
    "T23n1442_008:0664b03": "告別女曰：「汝可洗浴孩兒，以新白疊嚴飾其",
    "T23n1442_008:0664b04": "身，置仙人座上，令兒長命。」彼便依教置於座",
    "T23n1442_008:0664b05": "中。時迦留陀夷乞得食已詣旃荼舍，然阿羅",
    "T23n1442_008:0664b06": "漢不豫觀察聖智不行，便於舊座放身而坐。",
    "T23n1442_008:0664b07": "時孩兒母忙怖告曰：「聖者！座有孩兒。」彼便急",
    "T23n1442_008:0664b08": "起，兒已命絕，其母見已即便號哭。時迦留陀",
    "T23n1442_008:0664b09": "夷報言：「大妹！汝勿啼哭，汝之孩兒植短命業，",
    "T23n1442_008:0664b10": "如世尊說：『諸行無常是生滅法。』然我今者理",
    "T23n1442_008:0664b11": "應啼泣，雖得阿羅漢果不善觀察。大師世尊！",
    "T23n1442_008:0664b12": "以我為緣，於諸弟子當制學處。」以此因緣告",
    "T23n1442_008:0664b13": "諸苾芻，諸苾芻白佛。佛告諸苾芻：「迦留陀夷",
    "T23n1442_008:0664b14": "無犯。然諸苾芻往俗舍中，不善觀座不應輒",
    "T23n1442_008:0664b15": "坐，不觀而坐得越法罪。」是名迦留陀夷事。",
    "T23n1442_008:0664b16": "云何施醋二緣事？佛在室羅伐城給孤獨園。",
    "T23n1442_008:0664b17": "於此城中有二長者，大富饒財多諸僕使，是",
    "T23n1442_008:0664b18": "時二人共為知友得意相親。於後漸漸二俱",
    "T23n1442_008:0664b19": "貧悴，二人議曰：「昔日富樂，今時貧苦，何用活",
    "T23n1442_008:0664b20": "為？我今宜可俱共出家。」便於善說法律之中",
    "T23n1442_008:0664b21": "剃除鬚髮修出離行。後於異時一人染患、一",
    "T23n1442_008:0664b22": "相看侍，其病漸羸不能復起，便問病者曰：「具",
    "T23n1442_008:0664b23": "壽！在俗之日曾病苦不？」報言：「曾有。」問曰：「何藥",
    "T23n1442_008:0664b24": "對治？」答言：「曾飲鹽醋。」「若爾，今者何不飲之？」答",
    "T23n1442_008:0664b25": "言：「我飲。」彼即為覓鹽醋與之令飲，飲已便死。",
    "T23n1442_008:0664b26": "時彼苾芻因生追悔：「將非我與不相宜藥，令",
    "T23n1442_008:0664b27": "彼命過犯他勝耶？」以此因緣告諸苾芻，諸苾",
    "T23n1442_008:0664b28": "芻白佛。佛告諸苾芻：「彼苾芻無犯。然諸苾芻",
    "T23n1442_008:0664b29": "不問醫人，不應輒與病人藥服；若無醫人應",
    "T23n1442_008:0664c01": "問苾芻曾是醫者；此若無者應問曾與醫人",
    "T23n1442_008:0664c02": "為知識者；此若無者應問曾遭病人；此若無",
    "T23n1442_008:0664c03": "者應問耆舊苾芻。若苾芻不問醫人乃至耆",
    "T23n1442_008:0664c04": "舊，輒以自意與病人藥，得越法罪。」時諸苾芻",
    "T23n1442_008:0664c05": "共生疑念，俱往白佛言：「世尊！有何因緣，彼病",
    "T23n1442_008:0664c06": "苾芻，醋先是藥今服便死？」佛言：「彼昔在家是",
    "T23n1442_008:0664c07": "痰癊病，今是風熱。由此緣故，昔藥今非。」",
    "T23n1442_008:0664c08": "佛在室羅伐城給孤獨園。時彼摩揭陀影勝",
    "T23n1442_008:0664c09": "王得見諦已，與八萬諸天并摩揭陀國婆羅",
    "T23n1442_008:0664c10": "門居士無量百千眾俱。時影勝王於王舍城",
    "T23n1442_008:0664c11": "擊鼓宣令，普告王城及外來者：「諸人當知，於",
    "T23n1442_008:0664c12": "我國中居住之者不應作賊。若作賊者當遠",
    "T23n1442_008:0664c13": "流擯，所失之直我以庫物而用酬填。」",
    "T23n1442_008:0664c14": "爾時世尊，為勝光王說《少年經》令生信已，時",
    "T23n1442_008:0664c15": "勝光王於憍薩羅國擊鼓宣令，普告城邑及",
    "T23n1442_008:0664c16": "四方客曰：「諸人當知，於我國中現居住者不",
    "T23n1442_008:0664c17": "應作賊。若作賊者當斷其命，所失之直我以",
    "T23n1442_008:0664c18": "庫物而用酬填。」于時摩揭陀及憍薩羅兩境",
    "T23n1442_008:0664c19": "之賊，聞斯令已咸悉投彼二國中間隨處而",
    "T23n1442_008:0664c20": "住。時二國人皆共聞知，多有賊徒在兩界中",
    "T23n1442_008:0664c21": "群聚而住，邀諸商旅劫物殺人。時摩揭陀有",
    "T23n1442_008:0664c22": "諸商人，欲往憍薩羅國，聞此事已遂多覓援",
    "T23n1442_008:0664c23": "人，持諸賄貨隨路而去，過摩揭國界入憍薩",
    "T23n1442_008:0664c24": "羅境。是時商人告諸人曰：「仁等當知，我聞憍",
    "T23n1442_008:0664c25": "薩羅勝光王雄猛暴烈，我設遭賊能以庫物",
    "T23n1442_008:0664c26": "共相酬補，此防援人可放歸去。」時防援人告",
    "T23n1442_008:0664c27": "別而返。時諸賊侶於其要路安伺候人，時伺",
    "T23n1442_008:0664c28": "候人見諸防援悉皆去已，報賊徒曰：「援人已",
    "T23n1442_008:0664c29": "去。君等宜行入商旅中奪其財物。」是時諸賊",
    "T23n1442_008:0665a01": "於險林中便破商旅，或斷其命或傷支體，或",
    "T23n1442_008:0665a02": "有逃走往至室羅伐城，塵土坌身便詣王所，",
    "T23n1442_008:0665a03": "白言：「大王！我等商人今至王國財物皆失。」王",
    "T23n1442_008:0665a04": "曰：「何意？」白言：「大王！於王國境被賊劫奪。」時勝",
    "T23n1442_008:0665a05": "光王即便勅語毘盧宅迦太子曰：「汝可急往擒",
    "T23n1442_008:0665a06": "彼賊徒并所盜物。」太子既奉勅已，嚴整四兵",
    "T23n1442_008:0665a07": "象馬車步，於險要處尋知賊徒。時彼群賊不",
    "T23n1442_008:0665a08": "覺兵至，於一林中共分財物。于時太子掩",
    "T23n1442_008:0665a09": "其不備，或有當時斬殺，或有逃竄林野，餘所",
    "T23n1442_008:0665a10": "擒獲得六十人。賊既破已，太子便將六十賊",
    "T23n1442_008:0665a11": "徒并所得物送至王所，致敬已白大王曰：「此",
    "T23n1442_008:0665a12": "是賊徒并所盜物。」王問賊曰：「爾豈不聞我宣",
    "T23n1442_008:0665a13": "教令，若作賊者當斷其命，所失之直我以庫",
    "T23n1442_008:0665a14": "物而用酬填。」賊言：「並聞。」王曰：「汝若聞者何因",
    "T23n1442_008:0665a15": "作賊奪彼商人？」白言：「大王！若不作賊，貧窮不",
    "T23n1442_008:0665a16": "活。」王曰：「若爾但取其物，何故殺人？」白言：「欲令",
    "T23n1442_008:0665a17": "其怖，是故須殺。」王曰：「若爾，我今有法，令汝恐",
    "T23n1442_008:0665a18": "怖。曾所未見，今日見之。」王性暴虐，勅大臣曰：",
    "T23n1442_008:0665a19": "「今可將此賊徒至彼屠所斬其手足，被賊商",
    "T23n1442_008:0665a20": "客以我庫物而用酬填。」大臣奉教將諸賊侶",
    "T23n1442_008:0665a21": "往至屍林斬其手足，所盜之物依數酬與。如",
    "T23n1442_008:0665a22": "世尊說告諸苾芻：「汝等當知，於自他損惱、自",
    "T23n1442_008:0665a23": "他安樂應善觀察。何以故？汝諸苾芻！自他損",
    "T23n1442_008:0665a24": "惱、自他安樂，斯等皆是可厭離處。」",
    "T23n1442_008:0665a25": "時諸苾芻憶持佛語，為生厭故多往屍林。時",
    "T23n1442_008:0665a26": "有諸苾芻尼亦詣屍林，見諸群賊手足皆斷。",
    "T23n1442_008:0665a27": "時有一人亦在屍林，共觀群賊作如是語：「若",
    "T23n1442_008:0665a28": "有好心愍斯苦者，可以鹽醋與之令飲，於此",
    "T23n1442_008:0665a29": "死已當更受生飲母新乳。」時諸苾芻尼中有",
    "T23n1442_008:0665b01": "一苾芻尼名曰圓滿，麁壯愚直，聞此語已便",
    "T23n1442_008:0665b02": "作是念：「我於善說法律之中得為出家，云何",
    "T23n1442_008:0665b03": "我今捨斯福聚？我今宜可求覓鹽醋而施與",
    "T23n1442_008:0665b04": "之。」時苾芻尼俱還住處，圓滿獨詣城中求得",
    "T23n1442_008:0665b05": "鹽醋，滿一大瓨并瓦甌六十，持還賊所。時",
    "T23n1442_008:0665b06": "彼諸賊為苦嬰纏，飢渴所逼求活無路。見苾",
    "T23n1442_008:0665b07": "芻尼便作是語：「善哉聖者！我為渴逼，願以瓨",
    "T23n1442_008:0665b08": "水見相救濟。」時苾芻尼作求福心，先與甌已",
    "T23n1442_008:0665b09": "次行鹽醋，人皆滿器得已便飲，皆悉命終。時",
    "T23n1442_008:0665b10": "苾芻尼暮方還寺，寺門已閉，即便扣喚。寺尼",
    "T23n1442_008:0665b11": "問曰：「扣門者誰？」報言：「我是圓滿。」問言：「汝今何",
    "T23n1442_008:0665b12": "故日暮方還？」報言：「姊妹隨喜！姊妹隨喜！」諸苾",
    "T23n1442_008:0665b13": "芻尼問曰：「汝作何事？為得阿羅漢果？為得不",
    "T23n1442_008:0665b14": "還、一來、預流果耶？或為僧伽造住處耶？或為",
    "T23n1442_008:0665b15": "僧伽求得飲食妙衣服耶？」報言：「姊妹！仁等更",
    "T23n1442_008:0665b16": "無所作，唯求飲食衣服？」苾芻尼問曰：「此皆無",
    "T23n1442_008:0665b17": "者，汝作何事？」圓滿報曰：「仁等於屍林處，豈不",
    "T23n1442_008:0665b18": "見彼斬手截足六十人乎？」答言：「我見。」圓滿曰：",
    "T23n1442_008:0665b19": "「我為教化多得鹽醋，人各飽飲悉已命終，於",
    "T23n1442_008:0665b20": "當生處飲母新乳。」諸苾芻尼聞而告曰：「癡人！",
    "T23n1442_008:0665b21": "以他勝罪填滿腹中，而令我等共生隨喜。」於",
    "T23n1442_008:0665b22": "時圓滿聞已追悔，便作是念：「將非我犯他勝",
    "T23n1442_008:0665b23": "罪耶？」以此因緣告諸苾芻，諸苾芻白佛。佛言：",
    "T23n1442_008:0665b24": "「此苾芻尼無犯。若有故心令他死者，得他勝",
    "T23n1442_008:0665b25": "罪。然諸苾芻尼不應於病人處，而與其醋令",
    "T23n1442_008:0665b26": "飲命終。應作是心：『此之病人由斯藥故，令得",
    "T23n1442_008:0665b27": "早差。』者無犯。若苾芻苾芻尼作如是念：『由此",
    "T23n1442_008:0665b28": "藥故當令命終。』若因死者得他勝罪。」",
    "T23n1442_008:0665b29": "佛在室羅伐城給孤獨園。時具壽大目連，將",
    "T23n1442_008:0665c01": "十七眾童子與其出家并授圓具，以鄔波離",
    "T23n1442_008:0665c02": "為首。此十七人若有一人為知事者，彼之十",
    "T23n1442_008:0665c03": "六盡皆相助。彼於異時有法事起通夜誦經，",
    "T23n1442_008:0665c04": "是十七人共來撿校。復於別日僧伽有浴室",
    "T23n1442_008:0665c05": "事起，彼亦詳來共相借助。復於別日中有一",
    "T23n1442_008:0665c06": "人合知寺事，即於是日莊嚴寺宇。時知事人",
    "T23n1442_008:0665c07": "專心看守，中有一人作如是念：「我困且眠，彼",
    "T23n1442_008:0665c08": "十六人豈可不能守護？」時十六人各生是念：",
    "T23n1442_008:0665c09": "「我困且眠。」其十六人並皆熟睡。唯有一知事",
    "T23n1442_008:0665c10": "者，通夜撿校不得眠睡，既至天明屏燈樹開",
    "T23n1442_008:0665c11": "寺門，掃灑房庭觀水淨不？瞻日時候敷設床",
    "T23n1442_008:0665c12": "座，窣堵波處燒香普熏，於寺上閣便鳴揵",
    "T23n1442_008:0665c13": "稚。時十六人聞揵稚聲方始眠覺，各各從",
    "T23n1442_008:0665c14": "房持鉢而出，見彼一人周慞馳走撿校寺事。",
    "T23n1442_008:0665c15": "時十六人共相謂曰：「諸具壽！豈無一人助斯",
    "T23n1442_008:0665c16": "營作？」時有一人作如是語：「我生是念：『我困",
    "T23n1442_008:0665c17": "且眠，餘十六人豈可不能撿校。』」諸人悉皆作",
    "T23n1442_008:0665c18": "如是語，詳聞此已共相謂曰：「此之一人於我",
    "T23n1442_008:0665c19": "等處，凡有所作常為先首，我不相助彼定生",
    "T23n1442_008:0665c20": "瞋，我等食竟從乞歡喜。」食已詳至其所俱共",
    "T23n1442_008:0665c21": "懺摩，其少年者即便禮足，若老大者手撫其",
    "T23n1442_008:0665c22": "肩，告言：「具壽！汝可容恕。」時彼默然而不應對，",
    "T23n1442_008:0665c23": "有親友者以指擊攊，彼笑而告曰：「施喜！施喜！」",
    "T23n1442_008:0665c24": "諸人各念此好方便，若一、若二，乃至諸人悉",
    "T23n1442_008:0665c25": "共擊攊，時彼風氣上衝即便命殞。諸人見死",
    "T23n1442_008:0665c26": "悲號大哭。時諸苾芻怪而問之：「何謂汝今共",
    "T23n1442_008:0665c27": "聚啼哭？」彼便報曰：「大德！我曹昔日有十七眾，",
    "T23n1442_008:0665c28": "今但十六，寧不悲啼！又我得意同梵行死，有",
    "T23n1442_008:0665c29": "愛別離苦，復有他勝罪。云何得不悲惱？」時諸",
    "T23n1442_008:0666a01": "苾芻聞已而去，彼十六人各在一邊懷憂而",
    "T23n1442_008:0666a02": "住。有餘苾芻知其同伴擊櫪致死，見而責曰：",
    "T23n1442_008:0666a03": "「具壽！汝十七眾，如燒草火疾燃疾滅，或時戲",
    "T23n1442_008:0666a04": "樂、或復憂愁。」彼為憂火燎心，雖聞此語竟不",
    "T23n1442_008:0666a05": "酬對。時諸苾芻以緣白佛，佛言：「彼諸苾芻無",
    "T23n1442_008:0666a06": "殺心故無犯。然諸苾芻不應相擊攊，若擊攊",
    "T23n1442_008:0666a07": "者得越法罪。」",
    "T23n1442_008:0666a08": "佛在室羅伐城給孤獨園，去此不遠有一聚",
    "T23n1442_008:0666a09": "落，彼有長者，大富饒財多諸僕使，有淨信心",
    "T23n1442_008:0666a10": "意樂賢善。彼為僧伽造一住處，其狀高大有",
    "T23n1442_008:0666a11": "妙石門，廊宇周環悉皆嚴飾，見者歡喜。於",
    "T23n1442_008:0666a12": "此住處請六十苾芻夏安居竟，作隨意事已",
    "T23n1442_008:0666a13": "任緣而去。時彼施主見寺空虛令人守護，恐",
    "T23n1442_008:0666a14": "有賊徒盜床褥等。復有六十苾芻人間遊行，",
    "T23n1442_008:0666a15": "屆斯聚落求覓停處。時有一人報苾芻曰：「聖",
    "T23n1442_008:0666a16": "者！何不住寺？」報言：「賢首！何處有寺？」答曰：「村外",
    "T23n1442_008:0666a17": "林中有好住處。」苾芻便往見守護人。彼遙見",
    "T23n1442_008:0666a18": "已告言：「善來！」即給與房舍、床褥、被枕，及小坐",
    "T23n1442_008:0666a19": "床并三柜木，告言：「聖者！可先濾水，我今暫",
    "T23n1442_008:0666a20": "往白長者知。」告長者曰：「仁今福德倍更增長，",
    "T23n1442_008:0666a21": "有六十客苾芻來至寺所。」長者聞已驚喜交",
    "T23n1442_008:0666a22": "集，報家人曰：「汝等可取酥、蜜、沙糖、石榴、石蜜、",
    "T23n1442_008:0666a23": "蒲萄、胡椒、乾薑、蓽茇堪作非時漿物持往",
    "T23n1442_008:0666a24": "寺中，有客僧伽來至住處，欲作非時漿令其",
    "T23n1442_008:0666a25": "飽飲。」家人聞已如所處分咸將至寺。時諸苾",
    "T23n1442_008:0666a26": "芻既濾水已，各任威儀隨處而住。是時長者",
    "T23n1442_008:0666a27": "便往寺中，遙見苾芻如蓮花叢充滿寺內，倍",
    "T23n1442_008:0666a28": "益信心深加歸向，說伽他曰：",
    "T23n1442_008:0666a29": "「若村若林中、　　若高若下處，",
    "T23n1442_008:0666b01": "眾僧居住者，　　令生愛樂心。」",
    "T23n1442_008:0666b02": "作非時漿調和既訖，自手授與。諸苾芻眾飽",
    "T23n1442_008:0666b03": "飲漿已，爾時長者禮眾僧足自執香爐，引諸",
    "T23n1442_008:0666b04": "僧眾出遶制底，還歸住處在上座前長跪而",
    "T23n1442_008:0666b05": "住。上坐為說法要，長者白言：「明日中時唯願",
    "T23n1442_008:0666b06": "聖眾，就我宅中哀受微供。」苾芻許之，禮足而",
    "T23n1442_008:0666b07": "去。彼於明日辦諸美膳供養眾僧，眾僧食已",
    "T23n1442_008:0666b08": "為其呪願方歸住處。復於中後設非時漿，既",
    "T23n1442_008:0666b09": "澡漱已長者手執香爐，於上座前白大眾曰：",
    "T23n1442_008:0666b10": "「聖者！此之住處，我不為身亦不為親屬。然本",
    "T23n1442_008:0666b11": "意者但為四方僧伽造立，願見哀愍於此夏",
    "T23n1442_008:0666b12": "安居。」諸苾芻告長者曰：「世尊法主今現住在",
    "T23n1442_008:0666b13": "室羅伐城，於時時中聞說授記：某甲苾芻證",
    "T23n1442_008:0666b14": "阿羅漢，某甲苾芻成不淨觀，勝光大王、勝鬘",
    "T23n1442_008:0666b15": "夫人、仙授世主、毘舍佉母及餘長者婆羅門",
    "T23n1442_008:0666b16": "等並皆敬信。我等往彼，若法若食皆同受用，",
    "T23n1442_008:0666b17": "我等欲往。」長者白言：「受法義利惟仁所知，衣",
    "T23n1442_008:0666b18": "食資身我願供給，幸可留心於此停住，四事",
    "T23n1442_008:0666b19": "供養當無闕乏。」上座告言：「諸具壽！如世尊說：",
    "T23n1442_008:0666b20": "『若其施主有敬信者，應須悲愍增長信心。』我",
    "T23n1442_008:0666b21": "今欲於此住。」既作留意，即便於此內外觀察，",
    "T23n1442_008:0666b22": "遂見香花滿樹美果盈枝，清沼茂林皆可愛",
    "T23n1442_008:0666b23": "樂。上座告曰：「諸具壽！今此住處花果豐盈，若",
    "T23n1442_008:0666b24": "前安居果實未熟，我等宜可作後安居。」既籌",
    "T23n1442_008:0666b25": "議已遂後安居。時彼長者唯造一寺，所有福",
    "T23n1442_008:0666b26": "業皆在其中，於此聚落及餘村坊更無別寺，",
    "T23n1442_008:0666b27": "諸人福業亦皆臻湊。時諸苾芻於此安居多",
    "T23n1442_008:0666b28": "獲利養，隨意事訖於此而住。時有迦栗底迦",
    "T23n1442_008:0666b29": "賊，共相議曰：「我等當作何業，於一歲中不假",
    "T23n1442_008:0666c01": "劬勞衣食豐足？」有作是說：「我等宜應偷苾芻",
    "T23n1442_008:0666c02": "物。」餘賊報曰：「彼一日中過百門閫，辛苦乞索",
    "T23n1442_008:0666c03": "僅得充軀，彼何所有？」中有一賊諳委苾芻，",
    "T23n1442_008:0666c04": "告諸人曰：「汝等不知彼大有物。所以知有，此",
    "T23n1442_008:0666c05": "造寺長者信心淳善唯造一寺，所有福業皆",
    "T23n1442_008:0666c06": "在其中，於此聚落及餘村坊更無別寺，諸人",
    "T23n1442_008:0666c07": "福業亦皆臻湊。時諸苾芻於此安居多獲利",
    "T23n1442_008:0666c08": "養，若不信者可共親觀。」諸人報曰：「若爾，汝可",
    "T23n1442_008:0666c09": "先行，我當後去。」報言：「善好。」即便整理衣服，緩",
    "T23n1442_008:0666c10": "步從容口誦伽他，旋行制底便入寺內。",
    "T23n1442_008:0666c11": "時門首有莫訶羅苾芻，賊見禮足而問：「聖者！",
    "T23n1442_008:0666c12": "此是誰寺？房宇莊嚴令人愛樂，願生天者是",
    "T23n1442_008:0666c13": "其梯蹬。」苾芻報言：「賢首！是某長者之所興",
    "T23n1442_008:0666c14": "建。」問言：「聖者！此是毘訶羅？為是毘伽多？」苾芻",
    "T23n1442_008:0666c15": "問曰：「何謂毘訶羅？何謂毘伽多？」報曰：「若資",
    "T23n1442_008:0666c16": "具充滿是毘訶羅，所須闕乏是毘伽多。」苾芻",
    "T23n1442_008:0666c17": "報言：「賢首！若如是者，此是毘訶羅非毘",
    "T23n1442_008:0666c18": "伽多，於此住處資產豐盈受用具足。」賊便報",
    "T23n1442_008:0666c19": "曰：「聖者！若足飯者不應餐土，若足衣者不",
    "T23n1442_008:0666c20": "著樹皮，仁之衣服應有多少？」時莫訶羅稟性",
    "T23n1442_008:0666c21": "愚直，便携賊手共進房中，報言：「汝觀架上衣",
    "T23n1442_008:0666c22": "物多少？」問言：「聖者！此是仁物為僧物耶？」報言：",
    "T23n1442_008:0666c23": "「賢首！是我私物。」問言：「聖者！仁是上座、為是法",
    "T23n1442_008:0666c24": "師？」報言：「賢首！我非上座亦非法師，我是求寂，",
    "T23n1442_008:0666c25": "居僧之下。」報曰：「仁所有物我已知之，然於眾",
    "T23n1442_008:0666c26": "庫有貯積不？」報言：「賢首！我居最下尚什物豐",
    "T23n1442_008:0666c27": "足，何況僧中？」報言：「聖者！大眾厨內煮食之物，",
    "T23n1442_008:0666c28": "為用瓦器為銅釜耶？」苾芻即便將示庫屋，告",
    "T23n1442_008:0666c29": "言：「於此庫中充滿銅器。」既知此已賊便欲出，",
    "T23n1442_008:0667a01": "報言：「聖者！向來廢仁善品妨我生業，今且辭",
    "T23n1442_008:0667a02": "去後更申禮。」報言：「善。」賊乃禮足而去，詣諸賊",
    "T23n1442_008:0667a03": "所告曰：「我於彼寺親已觀察，財物豐贍如富",
    "T23n1442_008:0667a04": "商客，宜可偷取。」中有一人告諸賊曰：「我曾聞",
    "T23n1442_008:0667a05": "說，有六十人善閑弓矢於此出家，不可造次",
    "T23n1442_008:0667a06": "輒為偷劫，若眾集聽經方可入寺。」諸人問曰：",
    "T23n1442_008:0667a07": "「不知何日當欲誦經？」其諳委人告諸賊曰：「八",
    "T23n1442_008:0667a08": "日已過月半當誦。」即便屈指數日而住。至十",
    "T23n1442_008:0667a09": "五日，上座自說波羅底木叉，為長淨已，令誦",
    "T23n1442_008:0667a10": "經者昇師子座，纔誦伽他曰：",
    "T23n1442_008:0667a11": "「佛在給園中，　　能斷一切惑，",
    "T23n1442_008:0667a12": "諸根皆寂定，　　告眾如是言：",
    "T23n1442_008:0667a13": "『我於人天眾，　　宣示微妙法，",
    "T23n1442_008:0667a14": "聞已如說行，　　得盡苦邊際。』」",
    "T23n1442_008:0667a15": "于時賊徒扣門而喚，苾芻問曰：「汝是何人？」報",
    "T23n1442_008:0667a16": "言：「聖者！我是善男子。」時諸苾芻便作是念：「或",
    "T23n1442_008:0667a17": "聚落人來此聽法，我為開門。」其門既開賊徒",
    "T23n1442_008:0667a18": "競入爭取財物，苾芻告曰：「汝向報言是善男",
    "T23n1442_008:0667a19": "子，今來入寺便竊我財。」賊便報言：「聖者！我",
    "T23n1442_008:0667a20": "有二名：在外名善男子，入寺名劫賊。」苾芻",
    "T23n1442_008:0667a21": "告曰：「作汝名者非是好人。」偷得物已即便出",
    "T23n1442_008:0667a22": "寺。",
    "T23n1442_008:0667a23": "時諸苾芻既遭賊已，共相議曰：「諸具壽！如世",
    "T23n1442_008:0667a24": "尊說：『凡𤛓乳者不應令盡。』今此長者若見遭",
    "T23n1442_008:0667a25": "賊，出物供寺復與我等定當傾竭。宜往室羅",
    "T23n1442_008:0667a26": "伐城同梵行處求覓衣服。」曰：「我等形露如何",
    "T23n1442_008:0667a27": "涉途？」一人告曰：「晝入草叢，夜當涉路。」不白長",
    "T23n1442_008:0667a28": "者於是便行，漸至室羅伐城。彼諸苾芻初夜",
    "T23n1442_008:0667a29": "後夜，警覺思惟勤修善品，見露形者來至門",
    "T23n1442_008:0667b01": "前慞惶顧望，彼諸苾芻遙問之曰：「汝等露形",
    "T23n1442_008:0667b02": "拔髮之輩因何至斯？此是毘訶羅非汝住處。」",
    "T23n1442_008:0667b03": "答言：「具壽！我是苾芻，非露形外道。」復問曰：「豈",
    "T23n1442_008:0667b04": "有如是形相？」苾芻答曰：「被賊偷劫。」問曰：「汝名",
    "T23n1442_008:0667b05": "何等？」答曰：「我名佛護、法護、僧護等。」彼便答曰：",
    "T23n1442_008:0667b06": "「善來，善來！具壽！」即為開門，彼便入寺，或以三",
    "T23n1442_008:0667b07": "衣、或以二裙、或僧脚崎、或漉水羅，或鉢腰絛，",
    "T23n1442_008:0667b08": "隨其所有皆共周給。時諸苾芻以緣白佛，佛",
    "T23n1442_008:0667b09": "言：「凡於夜中未善諳識，不應輒與開門，可問",
    "T23n1442_008:0667b10": "種族名字，若體悉者方為開門。然誦經時應",
    "T23n1442_008:0667b11": "令苾芻而為守護，若知賊至應現驚怖，作叱",
    "T23n1442_008:0667b12": "喝相勿與開門，作如是語：『將揵稚來！并及",
    "T23n1442_008:0667b13": "椎杵、時輪、僧伽胝、七條、五條、衣帒、搭鉤、絛索等",
    "T23n1442_008:0667b14": "物來。』聞是語聲賊便驚去。若眾首上座所有",
    "T23n1442_008:0667b15": "行法，我今制之。凡欲眾集誦經之時，上座",
    "T23n1442_008:0667b16": "應問知事人曰：『門已閉未？寺內遍看不？差守",
    "T23n1442_008:0667b17": "護人未？請誦經人未？大小行處並掃拭未？』若",
    "T23n1442_008:0667b18": "眾上座如前所制，不依行者得越法罪。」",
    "T23n1442_008:0667b19": "爾時給孤獨園舊住苾芻，告被賊苾芻曰：「諸",
    "T23n1442_008:0667b20": "具壽！我等隨有多少衣鉢共相分給，猶未周",
    "T23n1442_008:0667b21": "贍。然被賊之處造寺長者信心淳厚，宜應往",
    "T23n1442_008:0667b22": "彼重與相見，必以衣服共相濟給。」聞此語已",
    "T23n1442_008:0667b23": "便共籌議：「諸具壽！同梵行者善哉此說，然",
    "T23n1442_008:0667b24": "我等輩前來怱遽不白長者，今可更去告彼",
    "T23n1442_008:0667b25": "令知，或容見濟多少衣服。」即便至長者處。長",
    "T23n1442_008:0667b26": "者見已禮而問曰：「聖者！何不相告遂即他行？」",
    "T23n1442_008:0667b27": "苾芻報曰：「長者，如世尊說：『夫𤛓乳者應留少",
    "T23n1442_008:0667b28": "許。』當時我等作如是念：『寺今遭賊，長者見已",
    "T23n1442_008:0667b29": "出物供寺復給我等，必致傾竭恐相惱觸，故",
    "T23n1442_008:0667c01": "不白知便往室羅伐城，於同梵行處求覓衣",
    "T23n1442_008:0667c02": "服。』」長者白言：「聖者！寺中遭賊，豈我家內亦遭",
    "T23n1442_008:0667c03": "賊耶？善哉聖者！為哀愍我重來相見。」既倍生",
    "T23n1442_008:0667c04": "恭敬，人別各奉十三資具。彼賊聞已還復重",
    "T23n1442_008:0667c05": "來，便於夜中誦經之時扣門而喚。時諸苾芻",
    "T23n1442_008:0667c06": "知是賊至，共相告言：「諸具壽！昔時矯賊今",
    "T23n1442_008:0667c07": "更再來，宜依佛教作大驚咤，莫與開門。」即",
    "T23n1442_008:0667c08": "便高聲唱言：「急將揵稚、槌棒、時輪、僧伽胝、",
    "T23n1442_008:0667c09": "七條、五條、衣袋、搭鉤、絛索物來。」諸賊聞已便",
    "T23n1442_008:0667c10": "大驚惶奔走而散。時有諸天說伽陀曰：",
    "T23n1442_008:0667c11": "「兩足牟尼能說教，　　令諸弟子恐怖賊；",
    "T23n1442_008:0667c12": "口出驚喚善防身，　　五百群寇皆奔散。」",
    "T23n1442_008:0667c13": "時諳悉苾芻者告賊伴曰：「仁等何故輒自",
    "T23n1442_008:0667c14": "驚？」走賊徒答曰：「汝豈不聞，有六十人出家皆",
    "T23n1442_008:0667c15": "善弓矢，如何我等不奔走耶？然而我輩先不",
    "T23n1442_008:0667c16": "曾聞揵稚棒等，如是器仗必當相殺。」彼便答",
    "T23n1442_008:0667c17": "曰：「此等皆非是實器仗。」諸賊問曰：「此是何物？」",
    "T23n1442_008:0667c18": "報曰：「揵稚木鳴以集僧，棒槌是打揵稚物，",
    "T23n1442_008:0667c19": "時輪用觀日影，僧伽胝等及以絛索是衣服所",
    "T23n1442_008:0667c20": "須，袋擬盛貯三衣，搭鉤開門之鑰。我等不應",
    "T23n1442_008:0667c21": "驚怖，還可共偷。」于時群賊悉皆復寺，彼有賊",
    "T23n1442_008:0667c22": "帥登梯而上。是時寺內有摩訶羅苾芻為守",
    "T23n1442_008:0667c23": "護者，見彼昇梯便作是念：「此之頑賊劫我衣",
    "T23n1442_008:0667c24": "鉢令使露形，今若縱捨還令我等露形而住，",
    "T23n1442_008:0667c25": "我當與彼現恐怖相。」即便徐行取揵稚木打",
    "T23n1442_008:0667c26": "賊頭上，賊被木打落梯而死。摩訶羅即便大",
    "T23n1442_008:0667c27": "喚：「有賊！有賊！」時諸苾芻便廢聽經爭昇上閣，",
    "T23n1442_008:0667c28": "問言：「賊在何處？」摩訶羅報曰：「於此寺邊昇梯",
    "T23n1442_008:0667c29": "而上，我示驚怖並已逃奔。」諸人報曰：「令賊逃",
    "T23n1442_008:0668a01": "奔斯為甚善。」天曉開門尋賊上處，便見賊頭",
    "T23n1442_008:0668a02": "流血而死。眾既見已各懷驚怖，共相告曰：「前",
    "T23n1442_008:0668a03": "非遭賊，今是遭賊。由打殺人遂令我輩犯他",
    "T23n1442_008:0668a04": "勝罪。」時諸苾芻便生追悔，以緣白佛。佛言：「汝",
    "T23n1442_008:0668a05": "等無犯。然諸苾芻不應作如是心打彼身上，",
    "T23n1442_008:0668a06": "其所擲物可在傍邊或於背後，欲令恐怖作",
    "T23n1442_008:0668a07": "驚呼聲。若苾芻作如是心打彼身者，得越法",
    "T23n1442_008:0668a08": "罪。」云何老苾芻？",
    "T23n1442_008:0668a09": "佛在室羅伐給孤獨園，於此城中有一長者，",
    "T23n1442_008:0668a10": "於同類族娶女為妻。後誕一男年漸長大，是",
    "T23n1442_008:0668a11": "時長者貲財損失，親族乖離其妻既亡，便告",
    "T23n1442_008:0668a12": "子曰：「我今衰老，不復能知家中事業，我欲別",
    "T23n1442_008:0668a13": "汝情希出家。」子白父曰：「若如是者，我亦出家。」",
    "T23n1442_008:0668a14": "父報子曰：「斯亦善哉。」遂即父子相隨詣給園",
    "T23n1442_008:0668a15": "中，至一苾芻處，即禮足已白言：「聖者！我欲",
    "T23n1442_008:0668a16": "出家。」苾芻問曰：「豈此童子亦願出家。」答曰：",
    "T23n1442_008:0668a17": "「亦願。」問無障難俱與出家。佛教常式，老者受",
    "T23n1442_008:0668a18": "利、小者知事，是時父子二人常被驅役。子白",
    "T23n1442_008:0668a19": "父曰：「我被眾欺常令作務為無學業，今可共",
    "T23n1442_008:0668a20": "往他方受習經典。」父言：「善哉！與汝同去。」所",
    "T23n1442_008:0668a21": "到之處為其年小，還被驅馳即令知事。子白",
    "T23n1442_008:0668a22": "父曰：「室羅伐城雖令知事，然法主世尊親在",
    "T23n1442_008:0668a23": "於彼，於時時中聞說授記：某甲苾芻證阿羅",
    "T23n1442_008:0668a24": "漢、某甲苾芻成不淨觀、勝光大王、勝鬘夫人、",
    "T23n1442_008:0668a25": "仙授世主、毘舍佉母及餘長者婆羅門等，並",
    "T23n1442_008:0668a26": "皆敬信。我等至彼若法若食皆同受用，今欲",
    "T23n1442_008:0668a27": "還彼。」便棄餘方至室羅伐。欲到住處午時既",
    "T23n1442_008:0668a28": "逼，聞揵稚聲便報父曰：「揵稚聲促宜應急",
    "T23n1442_008:0668a29": "往。」父老疲困不能速行，其子強推令其進路。",
    "T23n1442_008:0668b01": "子作是念：「推行有益。」復更強推，是時老父面",
    "T23n1442_008:0668b02": "覆於地塵土滿口，因即命終。子見父死遂大",
    "T23n1442_008:0668b03": "號哭，置之路左，持其衣鉢往逝多林。諸苾芻",
    "T23n1442_008:0668b04": "見告言：「善來摩訶羅子！汝之老父今在何處？」",
    "T23n1442_008:0668b05": "彼便啼哭，苾芻問曰：「具壽！何故啼哭？」報言：",
    "T23n1442_008:0668b06": "「我父已死。」諸苾芻告曰：「具壽！諸行無常是生",
    "T23n1442_008:0668b07": "滅法，汝於善說法律捨家出家，當自裁抑勿",
    "T23n1442_008:0668b08": "生憂苦。」報言：「我推父倒地，因即命終，我當",
    "T23n1442_008:0668b09": "殺父。」苾芻報曰：「如汝所言深合啼哭，一得無",
    "T23n1442_008:0668b10": "間罪，二得波羅市迦，在阿鼻地獄長時受苦。」",
    "T23n1442_008:0668b11": "時諸苾芻以緣白佛。佛言：「彼無有犯。然諸苾",
    "T23n1442_008:0668b12": "芻不應在行路中，有困乏者強推令去。我今",
    "T23n1442_008:0668b13": "為諸行路苾芻制其行法。若道行時見疲極",
    "T23n1442_008:0668b14": "者，當與按摩解勞，為擎衣鉢及諸資具，能去",
    "T23n1442_008:0668b15": "者善；若不能去當可先行，至住處已洗鉢",
    "T23n1442_008:0668b16": "請葉，觀察無蟲可為請食。不能來者持食往",
    "T23n1442_008:0668b17": "迎勿令絕食，若在非時送非時漿。道行苾芻",
    "T23n1442_008:0668b18": "如我所制，不依行者得越法罪。」時諸苾芻悉",
    "T23n1442_008:0668b19": "皆有疑，俱往白佛言：「世尊！何因緣故彼摩",
    "T23n1442_008:0668b20": "訶羅子，斷父命根非無間罪，亦非波羅市迦？」",
    "T23n1442_008:0668b21": "佛言：「汝諸苾芻！此人非但今日殺父無罪，於",
    "T23n1442_008:0668b22": "往昔時已曾殺父不得重罪。汝等應聽。於過",
    "T23n1442_008:0668b23": "去世一聚落中有浣衣人，唯有一子年漸長",
    "T23n1442_008:0668b24": "大。時聚落中有大節會，時人多併洗濯衣",
    "T23n1442_008:0668b25": "服。是時父子多得垢衣，父告子曰：『既洗多衣",
    "T23n1442_008:0668b26": "不能歸食，汝可持飯向彼池邊。』子於後時持",
    "T23n1442_008:0668b27": "食而去，父既食已告其子曰：『汝當浣衣，我困",
    "T23n1442_008:0668b28": "且眠。』即便睡著。然父頭上無髮，多有蚊蟲來",
    "T23n1442_008:0668b29": "唼其頂，子浣衣已來至父邊，見其頭上多有",
    "T23n1442_008:0668c01": "蚊蚋，即便為拂。蚊子貪血打去還來，怒而言",
    "T23n1442_008:0668c02": "曰：『今我存在，豈使蚊蟲飲我父血。』將浣衣棒",
    "T23n1442_008:0668c03": "以打蚊蟲，蚊雖散飛父頭遂破，因而命絕。于",
    "T23n1442_008:0668c04": "時有天說伽陀曰：",
    "T23n1442_008:0668c05": "「『寧與智者為怨惡，　　不共愚人結親友；",
    "T23n1442_008:0668c06": "猶如癡子拂蚊蟲，　　棒打父頭因命過。』",
    "T23n1442_008:0668c07": "「汝諸苾芻勿生異念，彼時浣衣老人者即莫",
    "T23n1442_008:0668c08": "訶羅是；彼時子者即推父苾芻是。往時雖復",
    "T23n1442_008:0668c09": "殺父非無間罪；今時亦爾，雖斷父命非無間",
    "T23n1442_008:0668c10": "罪，不犯波羅市迦。又無犯者，最初未制戒，",
    "T23n1442_008:0668c11": "癡狂心亂痛惱所纏。」故斷人命學處了。",
    "T23n1442_008:0668c12": "根本說一切有部毘奈耶卷第八"
}