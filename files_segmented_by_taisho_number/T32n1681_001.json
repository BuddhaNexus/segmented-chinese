{
    "T32n1681_001:0762a15": "No. 1681",
    "T32n1681_001:0762a16": "佛吉祥德讚卷上",
    "T32n1681_001:0762a18": "尊者寂友造",
    "T32n1681_001:0762a19": "西天譯經三藏朝奉大夫",
    "T32n1681_001:0762a20": "試光祿卿傳法大師賜紫",
    "T32n1681_001:0762a21": "臣施護奉　詔譯",
    "T32n1681_001:0762a22": "我今歸命佛世尊，　　稱讚最上諸功德，",
    "T32n1681_001:0762a23": "時語如語不誑語，　　實語法語如義語，",
    "T32n1681_001:0762a24": "正語寂語無我語，　　顯示第一義諦門。",
    "T32n1681_001:0762a25": "出現諸身普遍眼，　　善施光明常觀照，",
    "T32n1681_001:0762a26": "開諸有情智慧目，　　破彼所有癡暗冥，",
    "T32n1681_001:0762a27": "十力真實而出生，　　已到最上清涼地。",
    "T32n1681_001:0762a28": "四無所畏等具足，　　作大光明持燈炬，",
    "T32n1681_001:0762a29": "開發明焰布光照，　　施彼熾盛大明聚，",
    "T32n1681_001:0762b01": "發起堅固精進行，　　不減一切勝功德。",
    "T32n1681_001:0762b02": "釋迦師子大吼音，　　能說無縛正法者，",
    "T32n1681_001:0762b03": "世間八法不能染，　　最上清淨大悲者，",
    "T32n1681_001:0762b04": "梵王帝釋毘沙門，　　及餘天等咸恭敬。",
    "T32n1681_001:0762b05": "我佛常出妙巧語，　　甘美甚深復廣大，",
    "T32n1681_001:0762b06": "正真如理解脫音，　　復能了知一切語，",
    "T32n1681_001:0762b07": "廣大清淨如虛空，　　最上族氏王宮生。",
    "T32n1681_001:0762b08": "佛光明如日月光，　　天人阿脩羅供養，",
    "T32n1681_001:0762b09": "己得七覺支妙寶，　　建立最上法寶幢，",
    "T32n1681_001:0762b10": "愚癡暗翳悉開明，　　黃金光聚身照耀。",
    "T32n1681_001:0762b11": "人中最上人中尊，　　已斷貪恚癡等染，",
    "T32n1681_001:0762b12": "人中奔拏利迦華，　　人中諸妙蓮華等。",
    "T32n1681_001:0762b13": "清淨生死憂悲惱，　　無明憍慢悉已除，",
    "T32n1681_001:0762b14": "永塞鬪戰諍訟門，　　永斷相續諸染種。",
    "T32n1681_001:0762b15": "付授諸法不祕惜，　　摧我慢幢竪法幢，",
    "T32n1681_001:0762b16": "轉正法輪利眾生，　　壞生死輪息諸苦。",
    "T32n1681_001:0762b17": "奢摩他水湛然淨，　　如海流注深無底，",
    "T32n1681_001:0762b18": "已能枯竭愛源流，　　是故充滿功德水，",
    "T32n1681_001:0762b19": "見者咸生忻悅心，　　於一切處無所著，",
    "T32n1681_001:0762b20": "能捨己身為眾生，　　冤親二處悉平等。",
    "T32n1681_001:0762b21": "色如真金初出焰，　　舌比蓮華廣清淨，",
    "T32n1681_001:0762b22": "身光照耀淨復明，　　熾盛如金亦如電。",
    "T32n1681_001:0762b23": "精進勤策以為腰，　　安住三摩地為頸，",
    "T32n1681_001:0762b24": "智慧通達為頂門，　　次第而表莊嚴相。",
    "T32n1681_001:0762b25": "如來勇猛無畏尊，　　一切廣遠悉通達，",
    "T32n1681_001:0762b26": "能摧魔力大象龍，　　善說最上諸法語。",
    "T32n1681_001:0762b27": "安住勝妙忍辱樂，　　已斷一切愛纏縛，",
    "T32n1681_001:0762b28": "正智安立智堅牢，　　智慧深廣無破智。",
    "T32n1681_001:0762b29": "最上難得優曇華，　　具百千種勝功德，",
    "T32n1681_001:0762c01": "如來聖尊值復難，　　具足無邊功德法，",
    "T32n1681_001:0762c02": "如地能持諸種子，　　安定寂靜復廣大。",
    "T32n1681_001:0762c03": "如來智慧亦復然，　　具足無邊功德法，",
    "T32n1681_001:0762c04": "無垢無染本清淨，　　沐浴身心調伏尊，",
    "T32n1681_001:0762c05": "引導眾生彼岸行。　　宣說正法救世者，",
    "T32n1681_001:0762c06": "三十二相悉具足，　　八十種好復莊嚴，",
    "T32n1681_001:0762c07": "百福俱圓勝妙身，　　廣大最上無等比。",
    "T32n1681_001:0762c08": "已於諸法得自在，　　顯示清淨勝義門，",
    "T32n1681_001:0762c09": "智能遍諸境界中，　　智金剛破諸煩惱。",
    "T32n1681_001:0762c10": "已能調伏世間境，　　發悟希望性已除，",
    "T32n1681_001:0762c11": "對治煩惱盡無餘，　　廣大辯才無障礙。",
    "T32n1681_001:0762c12": "布施持戒及忍辱，　　精進禪定并智慧，",
    "T32n1681_001:0762c13": "諸波羅蜜悉已圓，　　阿私陀仙常供養。",
    "T32n1681_001:0762c14": "佛是高勝功德山，　　功德藏并功德海，",
    "T32n1681_001:0762c15": "自覺覺他覺行圓，　　聲聞十方而普震，",
    "T32n1681_001:0762c16": "無邊言說無邊德，　　辯才無盡亦無邊。",
    "T32n1681_001:0762c17": "佛一切智無上尊，　　歸命佛為大恩者，",
    "T32n1681_001:0762c18": "歸命善作世間護，　　隨應諸法悉已聞。",
    "T32n1681_001:0762c19": "自智通達諸法門，　　稽首最勝知法者，",
    "T32n1681_001:0762c20": "先以自智見諸法，　　證得無上大菩提，",
    "T32n1681_001:0762c21": "後覺眾生利亦然，　　稽首自他真覺者。",
    "T32n1681_001:0762c22": "真實了知諸梵行，　　無破無斷色力堅，",
    "T32n1681_001:0762c23": "具足清白復周圓，　　稽首淨修梵行者。",
    "T32n1681_001:0762c24": "無忘失法已安住，　　勇猛堅固最勝尊，",
    "T32n1681_001:0762c25": "佛心廣大量無邊，　　悉能照達苦樂性。",
    "T32n1681_001:0762c26": "佛為最勝善調御，　　復稱無上二足尊，",
    "T32n1681_001:0762c27": "諸沙門中大沙門，　　稽首沙門無過者。",
    "T32n1681_001:0762c28": "佛已具修諸淨行，　　能作世間大醫王，",
    "T32n1681_001:0762c29": "復為勝觀解脫尊，　　稽首導師大智慧。",
    "T32n1681_001:0763a01": "調伏寂靜近寂靜，　　安住最上調伏心，",
    "T32n1681_001:0763a02": "得入第一義諦門，　　稽首已到清涼地。",
    "T32n1681_001:0763a03": "一切合掌作恭敬，　　應受人天最初供，",
    "T32n1681_001:0763a04": "堪為人天施福田，　　歸命福生無上士。",
    "T32n1681_001:0763a05": "知法知義知時量，　　如實知自亦知他，",
    "T32n1681_001:0763a06": "自他根性悉了知，　　了知此彼數取趣。",
    "T32n1681_001:0763a07": "三摩呬多諸根寂，　　諸行所作悉周圓，",
    "T32n1681_001:0763a08": "戒禁具足妙無瑕，　　稽首大力三摩地。",
    "T32n1681_001:0763a09": "安住無滅三摩地，　　無患無動離諸危，",
    "T32n1681_001:0763a10": "已無高下取捨心，　　結生相續悉永離，",
    "T32n1681_001:0763a11": "如妙高山心安固，　　不退轉智悉能成，",
    "T32n1681_001:0763a12": "遍一切處智常隨，　　稽首無勝無滅智。",
    "T32n1681_001:0763a13": "了知諸法無能勝，　　佛是愛見善見尊，",
    "T32n1681_001:0763a14": "智愛善愛德無邊，　　稽首愛憎平等者。",
    "T32n1681_001:0763a15": "最上威儀眾喜愛，　　具足美妙諸辯才，",
    "T32n1681_001:0763a16": "辯才隨意破愚癡，　　稽首宣暢正語者。",
    "T32n1681_001:0763a17": "名稱廣大復希有，　　遍三界中而普聞，",
    "T32n1681_001:0763a18": "世間智者隨問言，　　佛皆善答無隱覆。",
    "T32n1681_001:0763a19": "佛威儀相勝無比，　　見者咸生適悅心，",
    "T32n1681_001:0763a20": "普令世間喜愛生，　　稽首善施歡喜者。",
    "T32n1681_001:0763a21": "迅疾言說無重復，　　平等無等無差別，",
    "T32n1681_001:0763a22": "美味具足妙言音，　　稽首語言無等等。",
    "T32n1681_001:0763a23": "佛是人中大智者，　　復為最上人中仙，",
    "T32n1681_001:0763a24": "世間異見悉不生，　　稽首遠離邪思覺。",
    "T32n1681_001:0763a25": "已息憂悲諸苦惱，　　蠲除染法盡無餘，",
    "T32n1681_001:0763a26": "輕浮動亂過不生，　　稽首永離諸過者。",
    "T32n1681_001:0763a27": "毀呰如來心不下，　　讚譽如來心不高，",
    "T32n1681_001:0763a28": "稱譏平等智安然，　　稽首不著於謗讚。",
    "T32n1681_001:0763a29": "平坦高下及染淨，　　苦法樂法與愛憎，",
    "T32n1681_001:0763b01": "佛智無著亦無差，　　稽首如來善語者。",
    "T32n1681_001:0763b02": "眾生惡語無義利，　　如來善覆無顯彰，",
    "T32n1681_001:0763b03": "行諸施法攝世間，　　稽首正真能語者。",
    "T32n1681_001:0763b04": "惡人惡語固觸嬈，　　佛心無動而安然，",
    "T32n1681_001:0763b05": "善言惡語等無差，　　稽首愛恚平等者。",
    "T32n1681_001:0763b06": "黃金瑠璃真珠寶，　　斯為世間最上珍，",
    "T32n1681_001:0763b07": "如來已離貪愛心，　　觀同草木土石等。",
    "T32n1681_001:0763b08": "如來已離三種慢，　　其心安定而寂然，",
    "T32n1681_001:0763b09": "床敷臥具及諸珍，　　見來求者皆給施。",
    "T32n1681_001:0763b10": "於利非利無喜恚，　　輕慢亦生喜捨心，",
    "T32n1681_001:0763b11": "無憂無惱過不生，　　稽首智破邪法者。",
    "T32n1681_001:0763b12": "已能遠離諸嬈惱，　　常說親近諸善人，",
    "T32n1681_001:0763b13": "不說世間利養言，　　亦無虛妄等言說，",
    "T32n1681_001:0763b14": "言說隨意復自在，　　言說調寂離喜樂，",
    "T32n1681_001:0763b15": "言說純一淨無瑕，　　稽首言說寂靜者。",
    "T32n1681_001:0763b16": "言說甘美而無著，　　言說能伏一切魔，",
    "T32n1681_001:0763b17": "言說決定離世間，　　稽首已離諸無智。",
    "T32n1681_001:0763b18": "已能遠離顛倒見，　　已離輕浮動亂緣，",
    "T32n1681_001:0763b19": "已離一切非語言，　　稽首善言攝化者。",
    "T32n1681_001:0763b20": "常行無諂無誑行，　　順行清淨真實心，",
    "T32n1681_001:0763b21": "廣行愛敬實無虛，　　稽首已度生死難。",
    "T32n1681_001:0763b22": "一切所作善成就，　　是為正法出生門，",
    "T32n1681_001:0763b23": "見者歡喜世間尊，　　稽首歸命清淨士。",
    "T32n1681_001:0763b24": "歸命親說諸法教，　　隨宜無轉煩惱除，",
    "T32n1681_001:0763b25": "正善了知出離門，　　趣證菩提真實法。",
    "T32n1681_001:0763b26": "無破高勝歸向法，　　善啟世間寂淨門，",
    "T32n1681_001:0763b27": "乃至正妙廣宣揚，　　天人世間利樂法。",
    "T32n1681_001:0763b28": "如來所說諸法語，　　離諸愛欲染著聲，",
    "T32n1681_001:0763b29": "不調伏聲悉已除，　　稽首善說法教者。",
    "T32n1681_001:0763c01": "如來久修諸淨命，　　心無動亂本安然，",
    "T32n1681_001:0763c02": "三處平等念住心，　　稽首能仁三不護。",
    "T32n1681_001:0763c03": "佛已斷除疑惑語，　　平等分位常所行，",
    "T32n1681_001:0763c04": "涅槃無異勝愛門，　　稽首廣大證入者。",
    "T32n1681_001:0763c05": "佛為最上勝道者，　　具足眾德天人尊，",
    "T32n1681_001:0763c06": "神通方便悉圓成，　　稽首已得諸自在。",
    "T32n1681_001:0763c07": "稽首歸依眾德圓，　　十號滿足無比等，",
    "T32n1681_001:0763c08": "如來應供正等覺，　　明行具足善逝尊，",
    "T32n1681_001:0763c09": "世間解了無上士，　　調語丈夫天人師，",
    "T32n1681_001:0763c10": "佛世尊號普稱揚，　　是故我今伸讚禮。",
    "T32n1681_001:0763c11": "如來無染無發悟，　　離胎藏生殊勝生，",
    "T32n1681_001:0763c12": "能滿眾生諸願求，　　稽首善攝一切法。",
    "T32n1681_001:0763c13": "示生清淨聖王種，　　廣大富貴復尊高，",
    "T32n1681_001:0763c14": "悉能棄捨而出家，　　稽首下心離高舉。",
    "T32n1681_001:0763c15": "具足最上諸色力，　　端嚴相好見者忻，",
    "T32n1681_001:0763c16": "世諸妙境悉棄捐，　　稽首清淨解脫者。",
    "T32n1681_001:0763c17": "戒律清淨具無缺，　　如應能說即能行，",
    "T32n1681_001:0763c18": "大智大慧大聖尊，　　稽首同事攝益者。",
    "T32n1681_001:0763c19": "佛語正白復妙善，　　斷除貪欲過不生，",
    "T32n1681_001:0763c20": "一切染法悉蠲除，　　宣說正因正業語。",
    "T32n1681_001:0763c21": "說諸行語離纏縛，　　常以柔軟愛言宣，",
    "T32n1681_001:0763c22": "沙門婆羅門眾中，　　如來語言常先勝。",
    "T32n1681_001:0763c23": "面相圓正離顰蹙，　　正順先導而安然，",
    "T32n1681_001:0763c24": "善來愛語攝眾生，　　稽首正說攝諸過。",
    "T32n1681_001:0763c25": "所出語言皆具足，　　無畏語業善稱揚，",
    "T32n1681_001:0763c26": "深語正語智語言，　　稽首如來息惡語。",
    "T32n1681_001:0763c27": "佛語無著無依止，　　亦無違背諸語言，",
    "T32n1681_001:0763c28": "所有言說悉無邊，　　稽首能敷了義語。",
    "T32n1681_001:0763c29": "巧美語言善辯才，　　利樂悲愍諸眾生，",
    "T32n1681_001:0764a01": "廣啟眾生調伏門，　　稽首聖法性調伏。",
    "T32n1681_001:0764a02": "佛是正法調伏士，　　離塵諸法調伏尊，",
    "T32n1681_001:0764a03": "無等法門調伏師，　　以無量法調伏者。",
    "T32n1681_001:0764a04": "如來戒具足同等，　　定慧具足亦無差，",
    "T32n1681_001:0764a05": "解脫具足本同源，　　解脫知見具無異。",
    "T32n1681_001:0764a06": "聖正吉祥大覺者，　　最上調伏同一門，",
    "T32n1681_001:0764a07": "常於林野息眾緣，　　隨意坐臥而安止。",
    "T32n1681_001:0764a08": "以不害相而說法，　　無綺語相而說法，",
    "T32n1681_001:0764a09": "無動轉相而說法，　　示出離相而說法，",
    "T32n1681_001:0764a10": "已斷輪迴相說法，　　可愛涅槃相說法，",
    "T32n1681_001:0764a11": "無他苦相而說法，　　善自性相而說法，",
    "T32n1681_001:0764a12": "世間利益相說法，　　離邪見相而說法，",
    "T32n1681_001:0764a13": "同異生相而說法，　　不轉相續相說法，",
    "T32n1681_001:0764a14": "稽首無住相說法。　　照明真實義真實，",
    "T32n1681_001:0764a15": "若法若智實亦然，　　說明了義破疑惑，",
    "T32n1681_001:0764a16": "說法正白善分別，　　平等高下普言宣，",
    "T32n1681_001:0764a17": "正道邪道悉顯彰，　　利非利事皆善了，",
    "T32n1681_001:0764a18": "若善不善悉分別，　　通達正教邪教門，",
    "T32n1681_001:0764a19": "功德已圓過已除，　　稽首自他能度者。",
    "T32n1681_001:0764a20": "能以善法破惡趣，　　樂中非樂方便說，",
    "T32n1681_001:0764a21": "世間生滅真實知，　　善說最勝諸法寶。",
    "T32n1681_001:0764a22": "如來真實最上教，　　三界所作能成就，",
    "T32n1681_001:0764a23": "善趣惡趣悉了知，　　善惡事中智無倒。",
    "T32n1681_001:0764a24": "了知縛脫本來性，　　而能善說縛脫門，",
    "T32n1681_001:0764a25": "邪正染淨悉能知，　　善不善義皆明了。",
    "T32n1681_001:0764a26": "已能具足最上善，　　具善行者普稱揚，",
    "T32n1681_001:0764a27": "救拔一切惡趣中，　　如來悲為一味藥。",
    "T32n1681_001:0764a28": "稽首天仙最上士，　　不著甚深禪定樂，",
    "T32n1681_001:0764a29": "不生適悅喜愛心，　　誓度愚迷貪欲海。",
    "T32n1681_001:0764b01": "自身廣大諸色相，　　畢竟圓滿可稱揚，",
    "T32n1681_001:0764b02": "三界最勝應供尊，　　我今歸命不可議。",
    "T32n1681_001:0764b03": "佛吉祥德讚卷上"
}