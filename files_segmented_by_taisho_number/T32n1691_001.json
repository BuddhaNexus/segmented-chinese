{
    "T32n1691_001:0787b23": "No. 1691",
    "T32n1691_001:0787b24": "迦葉仙人說醫女人經",
    "T32n1691_001:0787b26": "西天譯經三藏朝散大夫試光祿",
    "T32n1691_001:0787b27": "卿明教大師臣法賢奉　詔譯",
    "T32n1691_001:0787b28": "爾時𠰒嚩迦仙人忽作是念：「世間眾生皆從",
    "T32n1691_001:0787b29": "女人而生其身。而彼女人從初懷孕至滿十",
    "T32n1691_001:0787c01": "月，或復延胎至十二月方始產生。或於中間",
    "T32n1691_001:0787c02": "有其病患，於病患時極受苦痛。我今方便請",
    "T32n1691_001:0787c03": "問於師，稟受方藥與作救療。」作是念已，即詣",
    "T32n1691_001:0787c04": "於師迦葉仙人，伸師資禮而作問言：「大師迦",
    "T32n1691_001:0787c05": "葉是大智者，我今欲有所問，願垂聽許。」迦葉",
    "T32n1691_001:0787c06": "仙言：「恣汝所問。」時𠰒嚩迦仙人白言：「女人",
    "T32n1691_001:0787c07": "懷孕期當十月或十二月，日滿方生。云何中",
    "T32n1691_001:0787c08": "間有諸病患，逐致胎藏轉動不安、或有損者",
    "T32n1691_001:0787c09": "苦惱無量。我師大智，願為宣說救療如是病",
    "T32n1691_001:0787c10": "苦方藥。」作是問已，聽受而住。",
    "T32n1691_001:0787c11": "爾時迦葉仙人告𠰒嚩迦仙言：「女人懷孕不",
    "T32n1691_001:0787c12": "知保護，遂使胎藏得不安隱。我今為汝略說",
    "T32n1691_001:0787c13": "隨月保護之藥。懷孕之人，第一月內胎藏不",
    "T32n1691_001:0787c14": "安者，當用栴檀香、蓮華、優鉢羅花入水同研，",
    "T32n1691_001:0787c15": "後入乳汁、乳糖同煎，溫服此藥能令初懷孕",
    "T32n1691_001:0787c16": "者無諸損惱而得安樂。」",
    "T32n1691_001:0787c17": "復次告𠰒嚩迦仙言：「女人懷孕於第二月胎",
    "T32n1691_001:0787c18": "藏不安者，當用青色憂鉢羅花、俱母那花",
    "T32n1691_001:0787c19": "根、䔖角仁、羯細嚕迦等藥。諸藥等分，擣篩",
    "T32n1691_001:0787c20": "為粖，用乳汁煎，候冷服之。此藥能令胎藏不",
    "T32n1691_001:0787c21": "損、疼痛止息，晝夜安隱。",
    "T32n1691_001:0787c22": "「復次女人懷孕至第三月胎藏不安者，當用",
    "T32n1691_001:0787c23": "迦俱󰱀藥、叱囉迦俱𭋹藥及𦱔麻根等諸藥",
    "T32n1691_001:0787c24": "等分，以水相和研令極細，又入乳汁同煎令",
    "T32n1691_001:0787c25": "熟，後入乳糖及蜜相和冷服。此藥能安胎",
    "T32n1691_001:0787c26": "藏、止息疼痛，若有患者服之安樂。",
    "T32n1691_001:0787c27": "「復次女人懷孕至第四月胎藏不安者，當用",
    "T32n1691_001:0787c28": "蒺蔾草根并枝葉等、憂鉢羅花并及莖𦼮等",
    "T32n1691_001:0787c29": "分用之，以水相和研令極細，復用乳汁同煎",
    "T32n1691_001:0788a01": "令熟，候冷服之。此藥能安胎藏、止息疼痛，患",
    "T32n1691_001:0788a02": "者服之而得安樂。",
    "T32n1691_001:0788a03": "「復次女人懷孕至第五月胎藏不安者，當用",
    "T32n1691_001:0788a04": "瓠子根及憂鉢羅花，各用等分擣篩令細，後",
    "T32n1691_001:0788a05": "入蒲萄汁、乳汁、乳糖同煎，候冷服之。此藥能",
    "T32n1691_001:0788a06": "安胎藏、止息疼痛，患者服之而得安樂。",
    "T32n1691_001:0788a07": "「復次女人懷孕至第六月胎藏不安者，當用",
    "T32n1691_001:0788a08": "閉阿羅藥、子摩地迦羅惹藥、薩訖多嚩藥各用",
    "T32n1691_001:0788a09": "等分，以水相和研令極細，復入乳汁同煎，後",
    "T32n1691_001:0788a10": "入乳糖及蜜，候冷服之。此藥能安胎藏、止息",
    "T32n1691_001:0788a11": "疼痛，患者服之而得安樂。",
    "T32n1691_001:0788a12": "「復次女人懷孕至第七月胎藏不安者，當用",
    "T32n1691_001:0788a13": "蒺䔧草枝葉并根擣篩為粖，用乳糖及蜜為",
    "T32n1691_001:0788a14": "丸，用肉汁服之。復以肉汁飱飯食之，或食",
    "T32n1691_001:0788a15": "菉豆粥飯。此藥及飯能安胎藏，患者服食而",
    "T32n1691_001:0788a16": "得安樂。",
    "T32n1691_001:0788a17": "「復次女人懷孕至第八月胎藏不安者，當用",
    "T32n1691_001:0788a18": "三𤚥誐藥、蓮花、青憂鉢羅花、蒺䔧草各等分，以",
    "T32n1691_001:0788a19": "冷水相和研令極細，後入乳汁及糖蜜等同",
    "T32n1691_001:0788a20": "煎，候冷服之。此藥能安胎藏、止息疼痛，患",
    "T32n1691_001:0788a21": "者服之而得安樂。",
    "T32n1691_001:0788a22": "「復次女人懷孕至第九月胎藏不安者，當用",
    "T32n1691_001:0788a23": "𦱔麻根、迦俱𭋹藥、舍羅鉢𧹞尼藥、沒哩賀底",
    "T32n1691_001:0788a24": "藥各等分，以冷水相和研令極細，入乳汁同",
    "T32n1691_001:0788a25": "煎，候冷服之。此藥能安胎藏、止息疼痛，患者",
    "T32n1691_001:0788a26": "服之而得安樂。",
    "T32n1691_001:0788a27": "「復次女人懷孕至第十月胎藏不安者，當用",
    "T32n1691_001:0788a28": "菉豆、憂鉢羅花等分，以水相和研令極細，復",
    "T32n1691_001:0788a29": "入乳糖及蜜并乳汁同煎，候冷服之。此藥能",
    "T32n1691_001:0788b01": "安胎藏、止息疼痛，患者服之而得安樂。",
    "T32n1691_001:0788b02": "「復次女人懷孕延胎十一月胎藏不安者，當",
    "T32n1691_001:0788b03": "用青憂鉢羅花、娑路剛藥、蓮花并莖等分以",
    "T32n1691_001:0788b04": "冷水相和研令極細，後入乳汁乳糖同煎，候",
    "T32n1691_001:0788b05": "冷服之。此藥能安胎藏、止息疼痛，患者服之",
    "T32n1691_001:0788b06": "而得安樂。",
    "T32n1691_001:0788b07": "「復次女人懷孕延至第十二月胎藏不安者，當",
    "T32n1691_001:0788b08": "用迦俱𭋹藥、叱囉迦俱𭋹藥、甘草、憂鉢羅花",
    "T32n1691_001:0788b09": "各等分，擣篩令細，以水同研，後入乳汁相和",
    "T32n1691_001:0788b10": "煎熟，候冷服之。此藥能安胎藏、止息疼痛，患",
    "T32n1691_001:0788b11": "者服之而得安樂。」",
    "T32n1691_001:0788b12": "爾時𠰒嚩迦仙人聞師說是女人懷孕保養",
    "T32n1691_001:0788b13": "法已，歡喜信受，作禮而退。",
    "T32n1691_001:0788b14": "迦葉仙人說醫女人經"
}