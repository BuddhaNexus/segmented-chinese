{
    "T48n2001_004:0035a07": "宏智禪師廣錄卷第四",
    "T48n2001_004:0035a09": "明州天童山覺和尚上堂語錄",
    "T48n2001_004:0035a10": "侍者普崇法為編",
    "T48n2001_004:0035a11": "師於建炎三年十一月初二日受請。上堂僧",
    "T48n2001_004:0035a12": "問。大白峯頭祥雲冉冉。玲瓏巖畔瑞氣綿綿。",
    "T48n2001_004:0035a13": "如何是最初一句。師云。瑞氣綿綿。進云。此猶",
    "T48n2001_004:0035a14": "是學人道底。師云。爾舌頭是我舌頭。進云。一",
    "T48n2001_004:0035a15": "言該萬象。一句逗群機。師云。是那一句。進",
    "T48n2001_004:0035a16": "云。的的無兼帶。明明不覆藏。師云。須是脚跟",
    "T48n2001_004:0035a17": "點地始得。僧禮拜。",
    "T48n2001_004:0035a18": "師乃云。佛法也無如許多般。只要諸人一切",
    "T48n2001_004:0035a19": "時中。放教身心空索索地。條絲不卦廓落無",
    "T48n2001_004:0035a20": "依。本地靈明毫髮不昧。若恁麼履踐。得到自",
    "T48n2001_004:0035a21": "然一切時合。一切時應。了無纖塵許作爾障",
    "T48n2001_004:0035a22": "礙處。便能轉千聖。向自己背後。方喚作衲僧。",
    "T48n2001_004:0035a23": "若也倚他門戶。取他處分。受他茶糊。豈不是",
    "T48n2001_004:0035a24": "瞎驢趁大隊。既然如是。畢竟如何。自是不歸",
    "T48n2001_004:0035a25": "歸便得。五湖煙浪有誰爭。",
    "T48n2001_004:0035a26": "冬至上堂僧問。化紐轉樞。又是一陽生也。乾",
    "T48n2001_004:0035a27": "坤那畔。還有此箇消息也無。師云。日月不到",
    "T48n2001_004:0035a28": "處古今無盡時。進云。寒巖回暖信。華笑不萠",
    "T48n2001_004:0035a29": "枝師云。猶是門外漢。進云。作麼生是門裏底",
    "T48n2001_004:0035b01": "人。師云。不得名邈。僧禮拜。",
    "T48n2001_004:0035b02": "師乃云。陰極而陽生。力窮而位轉。蒼龍退骨",
    "T48n2001_004:0035b03": "而驤。玄豹披霧而變。要將三世佛髑髏。穿作",
    "T48n2001_004:0035b04": "數珠子一穿。莫道明頭暗頭。真箇日面月面。",
    "T48n2001_004:0035b05": "直饒爾斗滿秤平。也輪我賣貴買賤。諸禪德。",
    "T48n2001_004:0035b06": "還會麼。槃裏明珠。不撥自轉。",
    "T48n2001_004:0035b07": "舉雪峯問僧甚處去。僧云。普請去。雪峯云去。",
    "T48n2001_004:0035b08": "雲門云。雪峯因語識人。師云。莫動著。動著三",
    "T48n2001_004:0035b09": "十棒。為什麼如此。皓玉無瑕。彫文喪德。",
    "T48n2001_004:0035b10": "上堂云。好諸禪德。雲容初破。雪意已回。清光",
    "T48n2001_004:0035b11": "心醉而醒。皓色眼迷而轉。直得全超不借。獨",
    "T48n2001_004:0035b12": "脫無依。裏許通宗。幾人得妙。諸禪德。箇是密",
    "T48n2001_004:0035b13": "密綿綿。轉功底時節。還體悉得麼。良久云。初",
    "T48n2001_004:0035b14": "平不語癡羊臥。消息分明付與誰參。",
    "T48n2001_004:0035b15": "上堂云。妙存湛湛不為無。真照靈靈不為有。",
    "T48n2001_004:0035b16": "更向其間退步看。白雲斷處青山瘦參。",
    "T48n2001_004:0035b17": "上堂舉法眼一日坐次。忽指面前簾子。時有",
    "T48n2001_004:0035b18": "二僧。同去卷。法眼云。一得一失。師云。恁麼",
    "T48n2001_004:0035b19": "去底錯。恁麼去底親。錯時錯到底。親時親見",
    "T48n2001_004:0035b20": "真。相識滿天下。知心能幾人。",
    "T48n2001_004:0035b21": "上堂云。廓淨無際。而智與之俱。普應無方。而",
    "T48n2001_004:0035b22": "神與之會。智虛也惺惺自照。神用也綿綿不",
    "T48n2001_004:0035b23": "勒。便能一切時。一切處。放大光明。作大佛",
    "T48n2001_004:0035b24": "事。所以道。山河無隔越。光明處處透。又不見",
    "T48n2001_004:0035b25": "道。若人欲入佛境界。當淨其意如虛空。遠離",
    "T48n2001_004:0035b26": "諸相及諸取。令心所向皆無礙。作麼生行履。",
    "T48n2001_004:0035b27": "得恁麼相應去。水月澹相對。松風清未休。",
    "T48n2001_004:0035b28": "上堂舉洞山問隱山和尚。見甚道理。便住此",
    "T48n2001_004:0035b29": "山。隱山云。我見兩箇泥牛鬪入海。直至而今",
    "T48n2001_004:0035c01": "沒消息。師云。好諸禪德。秋疎山瘦。月落潭",
    "T48n2001_004:0035c02": "空。雲水意消。功勳路絕。且道。正恁麼時。如",
    "T48n2001_004:0035c03": "何體悉。玉輪機轉笑呵呵。直下相逢不相",
    "T48n2001_004:0035c04": "識。",
    "T48n2001_004:0035c05": "上堂僧問。百草頭上。罷却平生時如何。師云。",
    "T48n2001_004:0035c06": "脫體無依活卓卓。僧云。恁麼則遍界不曾藏",
    "T48n2001_004:0035c07": "去也。師云。識取俱胝一指頭。僧云。一夜落華",
    "T48n2001_004:0035c08": "雨。滿城流水香。師云。切忌撞頭磕額。",
    "T48n2001_004:0035c09": "師乃云。三千世界。收一印中。而字義炳然。八",
    "T48n2001_004:0035c10": "萬法門。在微塵裏。而科目具足。諸禪德俱胝",
    "T48n2001_004:0035c11": "和尚一指頭禪。三十年受用。豈不是十方通",
    "T48n2001_004:0035c12": "暢。八面玲瓏。見成平等。游踐自在底漢。還",
    "T48n2001_004:0035c13": "會麼。看他熱熟和光去。做盡風流弄影行",
    "T48n2001_004:0035c14": "參。",
    "T48n2001_004:0035c15": "上堂云。諸禪德。吞盡三世佛底人。為甚麼開",
    "T48n2001_004:0035c16": "口不得。照破四天下底人。為甚麼合眼不得。",
    "T48n2001_004:0035c17": "許多病痛。與爾一時拈却了也。且作麼生得",
    "T48n2001_004:0035c18": "十成通暢去。還會麼。擘開華岳連天色。放出",
    "T48n2001_004:0035c19": "黃河到海聲。",
    "T48n2001_004:0035c20": "上堂舉。道吾漸源同往一家弔慰。源拍棺云",
    "T48n2001_004:0035c21": "生耶死耶。吾云。生也不道。死也不道。源云。",
    "T48n2001_004:0035c22": "為什麼不道。吾云。不道不道。源至中路謂道",
    "T48n2001_004:0035c23": "吾云。和尚快與某甲道。若不道打和尚去。吾",
    "T48n2001_004:0035c24": "云。打即任打。道即不道。源便打。師云。道吾",
    "T48n2001_004:0035c25": "恁麼道。已是掩耳偷鈴。更被爛打一頓。大似",
    "T48n2001_004:0035c26": "失錢遭罪。諸人還委悉麼。覺上座有頌。生也",
    "T48n2001_004:0035c27": "死也。不道不道。只知憨狗怒逐塊。誰見死蛇",
    "T48n2001_004:0035c28": "驚出草。著眼家林裏許看。不萠枝上春陽早。",
    "T48n2001_004:0035c29": "上堂云。好諸禪德。來來去去山中人。識得青",
    "T48n2001_004:0036a01": "山便是身。青山是身身是我。更於何處著根",
    "T48n2001_004:0036a02": "塵。為諸人拈却面前案山子了也。只如主山",
    "T48n2001_004:0036a03": "頂[寧*頁]上句子。又作麼生道。爾若道得。方知適",
    "T48n2001_004:0036a04": "來恁麼道。猶是客山朝揖邊事。諸禪德。主若",
    "T48n2001_004:0036a05": "不知有客。則無應世之方。客若不知有主。則",
    "T48n2001_004:0036a06": "無出塵之見。且道。理事圓主賓合時作麼生。",
    "T48n2001_004:0036a07": "良久云。還會麼。夜半木人敲月戶。天明鳳子",
    "T48n2001_004:0036a08": "笑銜華。",
    "T48n2001_004:0036a09": "上堂云。溶溶曳曳山上雲。潺潺湲湲山下水。",
    "T48n2001_004:0036a10": "試問其間雲水人。更於何處求諸己。諸禪德。",
    "T48n2001_004:0036a11": "心無所住。則法離見聞。智無所緣。則道超情",
    "T48n2001_004:0036a12": "謂。靈雲只麼悟桃華。三十年癡今日慧。諸人",
    "T48n2001_004:0036a13": "分上。又作麼生。眼裏無筋一世貧參。",
    "T48n2001_004:0036a14": "真歇和尚入山。上堂僧間。相見又無事。不來",
    "T48n2001_004:0036a15": "還憶君。作麼生是相見底事。師云。白髮笑垂",
    "T48n2001_004:0036a16": "頂。青眸寒照人。進云。恁麼則眉毛相。結鼻頭",
    "T48n2001_004:0036a17": "相拄去也。師云。更須知有同身共命底時節。",
    "T48n2001_004:0036a18": "僧云。作麼是同身共命時節。師云。刀斧斫不",
    "T48n2001_004:0036a19": "開。",
    "T48n2001_004:0036a20": "師云。好諸禪德。玉林浸月。丹山鶵頡頑翔",
    "T48n2001_004:0036a21": "鳴。雪葦浮秋。白沙雁相隨綴字。暗中度線。妙",
    "T48n2001_004:0036a22": "處投鍼。發明心地也。共是一燈。洞照靈臺也。",
    "T48n2001_004:0036a23": "更無異影。青山父從來卓卓。白雲兒到處飄",
    "T48n2001_004:0036a24": "飄。雖然千里同風。那似一絲不隔。路岐幾絕。",
    "T48n2001_004:0036a25": "要須轉位流通。言語斯窮。更與借光施設。諸",
    "T48n2001_004:0036a26": "禪德。恁麼時節。恁麼處所。恁麼傳持。恁麼建",
    "T48n2001_004:0036a27": "立。也須是恁麼人始得。敢問諸人。作麼生是",
    "T48n2001_004:0036a28": "恁麼人。施設底事。還委悉麼。鶺鴒原上和尚",
    "T48n2001_004:0036a29": "語。棠棣枝頭爛熳春。",
    "T48n2001_004:0036b01": "上堂舉。龐居士問馬大師。不與萬法為侶。是",
    "T48n2001_004:0036b02": "什麼人。馬師云。待汝一口吸盡西江水。即向",
    "T48n2001_004:0036b03": "汝道。師云。吸盡西江向汝道。馬師不肯落荒",
    "T48n2001_004:0036b04": "草。三千剎海一成秋。明月珊瑚冷相照。",
    "T48n2001_004:0036b05": "上堂云。裏許含明。半夜月通犀角。其間轉動。",
    "T48n2001_004:0036b06": "忽地雷華象牙。妙在傍參。莫觸尊貴。少林九",
    "T48n2001_004:0036b07": "年面壁。家醜不欲外揚。二祖三拜立時。口訥",
    "T48n2001_004:0036b08": "誰知內敏。天童今日也大無端。",
    "T48n2001_004:0036b09": "上堂云。孤笻長作水雲游。底事而今放下休。",
    "T48n2001_004:0036b10": "一點破幽明歷歷。十分合體冷湫湫。暗中須",
    "T48n2001_004:0036b11": "透金針穴。轉處還藏玉線頭。劫外家風茲日",
    "T48n2001_004:0036b12": "辨。渠儂真與我儂儔。",
    "T48n2001_004:0036b13": "上堂云。隔牆見角。定知是牛。隔山見煙。定知",
    "T48n2001_004:0036b14": "是火。且道。諸人定知有底作麼生。還體悉得",
    "T48n2001_004:0036b15": "麼。報曉音聲捿鳥語。漏春消息早梅香。",
    "T48n2001_004:0036b16": "上堂舉。深明二上座。見漁人網一鯉魚透出。",
    "T48n2001_004:0036b17": "深云。明兄俊哉。一似箇衲僧相似。明云。雖然",
    "T48n2001_004:0036b18": "如此。爭似當時不撞入網羅好。深云。爾欠悟",
    "T48n2001_004:0036b19": "在。師云。萬象之中。脫體自有生緣。一色之",
    "T48n2001_004:0036b20": "後。轉身須分活路。既如此也。真是一員衲僧。",
    "T48n2001_004:0036b21": "且道。衲僧行履處作麼生。妙握當塗無字印。",
    "T48n2001_004:0036b22": "馬蹄終不染塵泥。",
    "T48n2001_004:0036b23": "上堂僧問。如何是祖佛不敢近底人。師云。華",
    "T48n2001_004:0036b24": "嶽連天碧。進云。如何是鬼神不能惻底人。師",
    "T48n2001_004:0036b25": "云。黃河輥底流。進云。如是則西風能墮葉。",
    "T48n2001_004:0036b26": "明月解隨流。師云。作麼生是衲僧殺活杖子。",
    "T48n2001_004:0036b27": "進云。和尚何得掩耳偷鈴。師云。斫額望扶桑。",
    "T48n2001_004:0036b28": "師乃云。好諸禪德。暮雲迷屋。須知靈鳥倦",
    "T48n2001_004:0036b29": "投林。曉影轉山。忽見死蛇驚出草。玉女機前",
    "T48n2001_004:0036c01": "梭路。絕後還來。木人舌上歌聲。無中唱出。空",
    "T48n2001_004:0036c02": "劫壺中穩步。威音世外搖頭。須是知音大家",
    "T48n2001_004:0036c03": "證據。只如應變徇緣。又合如何行履。機絲不",
    "T48n2001_004:0036c04": "掛梭頭事。文彩縱橫意自殊。",
    "T48n2001_004:0036c05": "上堂云。劫前機肘後印。用而無痕。空而不盡。",
    "T48n2001_004:0036c06": "是誰造作大千。出自虛明方寸。爾儂欲去泥",
    "T48n2001_004:0036c07": "瘢。匠石不慳斤運。乃高聲喚云。解承當底禪",
    "T48n2001_004:0036c08": "和子。照管鼻孔。",
    "T48n2001_004:0036c09": "舉真歇和尚入室。上堂云。十萬里携衣鉢而",
    "T48n2001_004:0036c10": "至。欲傳持默默無言。四千里賣布單而來。不",
    "T48n2001_004:0036c11": "奈何呵呵大笑。鋤草瞞他良遂。掩門推出韶",
    "T48n2001_004:0036c12": "陽。有底據正令而承當。有底謝旁提而瞥地。",
    "T48n2001_004:0036c13": "京口再參舡子。方知師友恩深。臨濟重見大",
    "T48n2001_004:0036c14": "愚。始信老婆心切。古既如是。今亦當然下座",
    "T48n2001_004:0036c15": "大眾同往。請真歇和尚為眾入室。",
    "T48n2001_004:0036c16": "上堂云。五月五日天中節。百草頭上看生殺。",
    "T48n2001_004:0036c17": "甘草黃連自苦甜。人參附子分寒熱。薰蕕難",
    "T48n2001_004:0036c18": "昧雙垂爪。滋味那瞞初偃月。圓明了知心念",
    "T48n2001_004:0036c19": "間。摩訶迦葉能分別諸禪德。分別底是意。迦",
    "T48n2001_004:0036c20": "葉尊者。久滅意根。圓明了知。不由心念。且作",
    "T48n2001_004:0036c21": "麼生得恰好去。人平不語。水平不流。",
    "T48n2001_004:0036c22": "上堂趙州到雲居。居云。老老大大。何不覓箇",
    "T48n2001_004:0036c23": "住處。州云。教某甲向甚麼處住。居云。山前有",
    "T48n2001_004:0036c24": "古寺基。州云。和尚何不自在。居便休去。師",
    "T48n2001_004:0036c25": "云。爾也住我也住。十方三世。一時揑聚。月醉",
    "T48n2001_004:0036c26": "雲酣離水犀。轉身觸倒珊瑚樹。",
    "T48n2001_004:0036c27": "上堂僧問。萬機休罷。千聖不携底是甚麼人。",
    "T48n2001_004:0036c28": "師云。金剛際下鐵崑崙。進云。從來無伴侶。只",
    "T48n2001_004:0036c29": "麼獨孤標。師云轉側相逢。合談何事。進云。清",
    "T48n2001_004:0037a01": "風拂白月。師云。那時一句子。歷歷要旁提。進",
    "T48n2001_004:0037a02": "云。恁麼則貫古通今。該天括地去也。師云。又",
    "T48n2001_004:0037a03": "是驢前馬後。進云。不落驢前馬後底。又作麼",
    "T48n2001_004:0037a04": "生。師云。古今該不得。天地廓難包。師乃云。",
    "T48n2001_004:0037a05": "好諸禪德。本圓本靈。亙曠古而有種。混太虛",
    "T48n2001_004:0037a06": "而無形。劫外家風澹薄。壺中田地丕平。望時",
    "T48n2001_004:0037a07": "眼力欲斷。體處心緣未萠。雲懷雪意兮鶴夢",
    "T48n2001_004:0037a08": "杳杳。天作秋容兮鴻飛冥冥。唯默默而自照。",
    "T48n2001_004:0037a09": "故湛湛而純清。想凝而結成器界。知覺而流",
    "T48n2001_004:0037a10": "作眾生。情多少而岐分六道。智大小而區別",
    "T48n2001_004:0037a11": "三乘。境真則觸處見佛。道妙而破塵出經。猶",
    "T48n2001_004:0037a12": "明珠而應色。似空谷而傳聲。只如超凡入聖。",
    "T48n2001_004:0037a13": "轉位隨緣。且道。路頭在甚麼處。還體悉得麼。",
    "T48n2001_004:0037a14": "良久云。曉風摩洗昏煙淨。隱隱青山一線橫。",
    "T48n2001_004:0037a15": "請維那藏主知客侍者。上堂云。砧槌未鳴。諸",
    "T48n2001_004:0037a16": "佛居何國土。機輪未轉。一乘不屬名言。賓主",
    "T48n2001_004:0037a17": "混融。居士何須更揖。家風妥貼。國師不必三",
    "T48n2001_004:0037a18": "呼。能如是也。內絕功勳。外無稜角。還體悉得",
    "T48n2001_004:0037a19": "麼。吼月泥牛能入海。嘶風木馬解游春。",
    "T48n2001_004:0037a20": "善權智和尚。下法嗣書。上堂僧問。記得。僧問",
    "T48n2001_004:0037a21": "曹山。日未出時如何。山曰。曹山也曾恁麼來。",
    "T48n2001_004:0037a22": "未審。此意如何。師云。智不到處。難下名言。",
    "T48n2001_004:0037a23": "進云。卷絲輪望遠山隱隱。撥船頭近古岸依",
    "T48n2001_004:0037a24": "依。師云。到岸時作麼生。進云。帆飽清風。棹",
    "T48n2001_004:0037a25": "穿明月。師云。又是隨波逐浪去也。進云。日出",
    "T48n2001_004:0037a26": "後如何。山云。猶較曹山半月程。又作麼生。",
    "T48n2001_004:0037a27": "云。明白纔分。生化路箇中消息便成功。進",
    "T48n2001_004:0037a28": "云。兒孫得力室內不知。師云。只如室內底人。",
    "T48n2001_004:0037a29": "如何親近。進云。虛明自照。不勞心力。師云。",
    "T48n2001_004:0037b01": "猶隔雲水在。進云。如何得十成去。師云。不守",
    "T48n2001_004:0037b02": "珍御始得。師乃云。萬里西來坐少林。燈燈相",
    "T48n2001_004:0037b03": "續至如今。泥牛鬪裏同歸海。玉線聯時妙契",
    "T48n2001_004:0037b04": "鍼。未墜綿綿吾祖緒。不忘切切老婆心。風前",
    "T48n2001_004:0037b05": "一弄無弦曲。會有叢林人賞音。只如燈燈相",
    "T48n2001_004:0037b06": "續。心心相印。血脈不斷處。作麼生行履。還體",
    "T48n2001_004:0037b07": "悉得麼。翡翠踏翻荷葉雨。鷺鷥衝破竹林煙。",
    "T48n2001_004:0037b08": "當晚小參舉。僧問九峯。祖祖相傳當傳何事。",
    "T48n2001_004:0037b09": "峯云。釋迦慳迦葉富。僧云。如何是釋迦慳。峯",
    "T48n2001_004:0037b10": "云。無物與人。僧云。如何是迦葉富。峯云。國",
    "T48n2001_004:0037b11": "內孟甞君。僧云未審。相傳底事作麼生。峯云。",
    "T48n2001_004:0037b12": "百歲老兒分夜燈。師云。人人具足。箇箇圓成。",
    "T48n2001_004:0037b13": "有時點即不到。我也為儞不得。有時到即不",
    "T48n2001_004:0037b14": "點。我也障儞不得。諸禪德。明中就位脫盡廉",
    "T48n2001_004:0037b15": "纖。暗裏借功却添光彩。還相委悉麼。蒼龍蛻",
    "T48n2001_004:0037b16": "骨月轉夜。玄豹變文雲弄晴。",
    "T48n2001_004:0037b17": "上堂僧問。如何是向去底人。師云。寂寥寥沒",
    "T48n2001_004:0037b18": "蹤跡。進云。如何是却來底人。師云。明歷歷有",
    "T48n2001_004:0037b19": "消息。進云。如何是不來不去底人。師云。坐却",
    "T48n2001_004:0037b20": "儞舌頭。方見我鼻孔。進云。謝師答話。師乃",
    "T48n2001_004:0037b21": "云。歷代祖機如掣電擊鈍器不開。三世佛辯",
    "T48n2001_004:0037b22": "似懸河灌漏巵不滿。還知有省力為人處麼。",
    "T48n2001_004:0037b23": "天寒日短。兩人共一盌。",
    "T48n2001_004:0037b24": "上堂云。菩提無樹鏡非臺。虛淨光明不受埃。",
    "T48n2001_004:0037b25": "照處易分雪裏粉。轉時難辨墨中煤。鳥歸無",
    "T48n2001_004:0037b26": "影樹頭宿。華在不萠枝上開。際會風雲底時",
    "T48n2001_004:0037b27": "節。寒梭出蟄一聲雷參。",
    "T48n2001_004:0037b28": "上堂云。雲門優穩身心。自解隨波逐浪。臨濟",
    "T48n2001_004:0037b29": "變通手段。它能影草探竿。且道。天童門下合",
    "T48n2001_004:0037c01": "作麼生。開池不待月。池成月自來。",
    "T48n2001_004:0037c02": "十月旦上堂云。開爐歲歲是今朝。煖氣潛通",
    "T48n2001_004:0037c03": "稱我曹。可惜丹霞燒木佛。翻令院主墮眉毛。",
    "T48n2001_004:0037c04": "諸禪德。院主只知飢來喫飯。且不知有許多",
    "T48n2001_004:0037c05": "般事。丹霞只知寒即向火。亦不知有許多般",
    "T48n2001_004:0037c06": "事。天童門下忽有箇漢。恁麼出手。恁麼性燥。",
    "T48n2001_004:0037c07": "也與劈脊便打。為甚麼如此。當斷不斷。反招",
    "T48n2001_004:0037c08": "其亂。",
    "T48n2001_004:0037c09": "上堂云。蛇鑽不入鳥飛不度。我道。人人在裏",
    "T48n2001_004:0037c10": "許。三更明月下西山。一陣清霜脫寒樹參。",
    "T48n2001_004:0037c11": "上堂僧問。如何是超佛越祖談。師云。高則高",
    "T48n2001_004:0037c12": "應。低則低酬。進云。無味談塞斷人口。師云。",
    "T48n2001_004:0037c13": "今日為甚麼塞上人不斷。進云。須信道言滿",
    "T48n2001_004:0037c14": "天下無口過。師云。切忌粘牙。師乃舉僧問",
    "T48n2001_004:0037c15": "文殊。達磨還是祖否。殊云。不是祖。僧云。既",
    "T48n2001_004:0037c16": "不是祖。何用西來。殊云。為汝不薦祖。僧云。",
    "T48n2001_004:0037c17": "薦後如何。殊云。方知不是祖。師云。阿那是",
    "T48n2001_004:0037c18": "祖。位崇家譜。二儀之根。萬象之母。建化門未",
    "T48n2001_004:0037c19": "要轉機。實際地如何進步。青山一線路相通。",
    "T48n2001_004:0037c20": "月落寒猿啼斷處。",
    "T48n2001_004:0037c21": "冬至上堂。浮虛境上。新新三世遷移。堅牢地",
    "T48n2001_004:0037c22": "中。隱隱一陽萠動。住而無住。密運機輪。生而",
    "T48n2001_004:0037c23": "無生。妙超影事。所以借虛空為體。以森羅為",
    "T48n2001_004:0037c24": "用。普赴四天下供而不勒。圓攝一印中空而",
    "T48n2001_004:0037c25": "無外。只如生而無生。作麼生體悉。還會麼。",
    "T48n2001_004:0037c26": "欲問春消息。梅華自不知。",
    "T48n2001_004:0037c27": "上堂僧問。百骸俱潰散。一物鎮長靈。作麼生",
    "T48n2001_004:0037c28": "是長靈底物。師云。湛存群象外。卓立萬機先。",
    "T48n2001_004:0037c29": "進云。恁麼則家貧遭劫時。不能盡底去。師云。",
    "T48n2001_004:0038a01": "髑髏前皮袋後。進云。正恁麼時是甚麼面目。",
    "T48n2001_004:0038a02": "師云。搭眵漢有甚共語處。師乃云。肉團無主。",
    "T48n2001_004:0038a03": "空劫有家。清白十分活計。丕平一段生涯。月",
    "T48n2001_004:0038a04": "戶風高兮雲凝古路。星河浪靜兮夜泛靈槎。",
    "T48n2001_004:0038a05": "諸禪德。唯心成萬法。化佛現千華。快須拽鼻",
    "T48n2001_004:0038a06": "回香象。切忌當頭觸死蛇。",
    "T48n2001_004:0038a07": "上堂云。劫火炎炎是事灰。劫空空處有靈臺。",
    "T48n2001_004:0038a08": "更無妍醜成痕垢。妍醜俱從箇裏來。",
    "T48n2001_004:0038a09": "上堂云。一性湛圓。本地之光明發耀。六根",
    "T48n2001_004:0038a10": "互用。通身之手眼隨宜。便能眼處作耳處佛",
    "T48n2001_004:0038a11": "事。耳處作鼻處佛事。所以道。石人機似汝。也",
    "T48n2001_004:0038a12": "解唱巴歌。汝若似石人。雪曲也須和。能如是",
    "T48n2001_004:0038a13": "也。於一切塵。成一切智。不見教中道。若色處",
    "T48n2001_004:0038a14": "清淨。若般若波羅蜜多清淨。若一切智智清",
    "T48n2001_004:0038a15": "淨。無二無二分。無別無斷故。諸人還體悉得",
    "T48n2001_004:0038a16": "麼。良久云。雲山父子能無外。水月交情自有",
    "T48n2001_004:0038a17": "緣。",
    "T48n2001_004:0038a18": "上堂云。夤緣心和合相。傀儡棚頭呈伎倆。打",
    "T48n2001_004:0038a19": "破畫屏歸去來。家山田地還清曠。掃斷情塵。",
    "T48n2001_004:0038a20": "瀝乾識浪。虛明游踐兮風月一壺。夢冷轉身",
    "T48n2001_004:0038a21": "兮雪雲萬丈。",
    "T48n2001_004:0038a22": "上堂舉僧問曹山。子歸就父。為甚麼父全不",
    "T48n2001_004:0038a23": "顧。山云。理合如斯。僧云。父子之恩何在。山",
    "T48n2001_004:0038a24": "云。始成父子之恩。僧云。如何是父子之恩。山",
    "T48n2001_004:0038a25": "云。刀斧斫不開。師云。明月路口。青山屋頭。",
    "T48n2001_004:0038a26": "退步轉功。同身共命。到者裏。方有知刀斧斫",
    "T48n2001_004:0038a27": "不開底道理。且作麼生體悉。還會麼。照盡體",
    "T48n2001_004:0038a28": "無依。通身合大道。",
    "T48n2001_004:0038a29": "上堂云。舌頭一臠肉。口唇兩片皮。其間無固",
    "T48n2001_004:0038b01": "必。分外莫猜疑。趙州古佛。雲門聖師。歷歷機",
    "T48n2001_004:0038b02": "頭不掛絲。自然。桃李成蹊去。那是春風作意",
    "T48n2001_004:0038b03": "吹。",
    "T48n2001_004:0038b04": "上堂云。深明無底。靈異無根。案山行盡不",
    "T48n2001_004:0038b05": "見有家。識浪瀝乾不見有已石女掣開金鎖",
    "T48n2001_004:0038b06": "錀。木人撥動玉輪機。方信道從佛口生。法",
    "T48n2001_004:0038b07": "化生得佛法分。諸人還曾恁麼。履踐得相應",
    "T48n2001_004:0038b08": "麼。良久云。和竿一掣隨鉤上。水面茫茫散月",
    "T48n2001_004:0038b09": "明。",
    "T48n2001_004:0038b10": "上堂僧問。夾山道。猿抱子歸青嶂後。鳥銜華",
    "T48n2001_004:0038b11": "落碧巖前。法眼云。我三十年作境語會。不",
    "T48n2001_004:0038b12": "作境語會。又作麼生。師云。缺月墮疎林。白",
    "T48n2001_004:0038b13": "雲抱幽石。進云。向去不存功。却來還得妙。師",
    "T48n2001_004:0038b14": "云。垛根漢又恁麼去也。進云。不恁麼去時如",
    "T48n2001_004:0038b15": "何。師云。一溪春水夾華流。進云。只如浮山",
    "T48n2001_004:0038b16": "道。犀因翫月紋生角。象被雷驚華入牙。又且",
    "T48n2001_004:0038b17": "如何。師云。儞又向胡餅上壓汁。僧禮拜。師乃",
    "T48n2001_004:0038b18": "云。柳線垂金鶯語滑。華棚張錦蝶飛忙。見聞",
    "T48n2001_004:0038b19": "裏許通消息。誰得先生點鐵方。遂拈拄杖示",
    "T48n2001_004:0038b20": "眾云。還見麼。復卓一下云。還聞麼。去却蘆",
    "T48n2001_004:0038b21": "頭。斤兩等分。",
    "T48n2001_004:0038b22": "上堂舉僧問雲門。殺父殺母。佛前懺悔。殺佛",
    "T48n2001_004:0038b23": "殺祖。向甚麼處懺悔。門云露。師云。露超宗越",
    "T48n2001_004:0038b24": "祖。人言渠爇返魂香。我道伊撾塗毒鼓。苦苦",
    "T48n2001_004:0038b25": "更若。咬文嚼字。規行矩步。上唱下隨。前瞻",
    "T48n2001_004:0038b26": "後顧。張三裹帽新有錢。富漢不是恁麼做。",
    "T48n2001_004:0038b27": "上堂云。以本際光洗長夜暗。以法界智破塵",
    "T48n2001_004:0038b28": "劫疑。生滅紛紛。而不至真淨之家。夤緣擾擾。",
    "T48n2001_004:0038b29": "而不到圓明之境。任它外變。獨我中虛。步入",
    "T48n2001_004:0038c01": "道環。體亡幻事。所以古人道。有物先天地。無",
    "T48n2001_004:0038c02": "形本寂寥。能為萬象主。不逐四時凋。且道是",
    "T48n2001_004:0038c03": "箇什麼。良久云。鯨吞海水盡。露出珊瑚枝。",
    "T48n2001_004:0038c04": "上堂云。巢知風穴知雨。不用安排。自成規矩。",
    "T48n2001_004:0038c05": "歷歷靡緣。間間何偶樂哉。林鳥淵魚。一笑相",
    "T48n2001_004:0038c06": "忘爾汝。且道。如何體悉恁麼相應去。還會麼。",
    "T48n2001_004:0038c07": "會得甚奇特。不會也相許。",
    "T48n2001_004:0038c08": "請首座上堂。素無色而眾色尊之在前。水無",
    "T48n2001_004:0038c09": "味而眾味得之為最。道無根荄也。普天普地。",
    "T48n2001_004:0038c10": "法無定相也。或彼或此。谷常虛而嚮能應呼。",
    "T48n2001_004:0038c11": "鑑自淨而影能隨類。衲僧真得箇身心。大用",
    "T48n2001_004:0038c12": "縱橫不可器。諸禪德。且道。阿那箇是不可器",
    "T48n2001_004:0038c13": "底人。還體悉得麼。良久云。妙超初念際。卓立",
    "T48n2001_004:0038c14": "萬機前。",
    "T48n2001_004:0038c15": "上堂僧問。把定乾坤眼。綿綿不漏絲毫時如",
    "T48n2001_004:0038c16": "何。師云。清涵鯨海寬。冷射蟾輪窄。進云。妙",
    "T48n2001_004:0038c17": "明非展照。文彩未生前。師云。作麼生是儞覷",
    "T48n2001_004:0038c18": "得破底眼。進云。犀角一星蟾影透。神珠九曲",
    "T48n2001_004:0038c19": "螘絲穿。師云。更須轉位就功。旁參回互始得。",
    "T48n2001_004:0038c20": "進云。直得玉人招手處。復妙在回途。師云。正",
    "T48n2001_004:0038c21": "回途時作麼生是妙。進云。處處綠楊俱堪繫",
    "T48n2001_004:0038c22": "馬。師云。此是途中事。進云。不涉途時如何得",
    "T48n2001_004:0038c23": "用。師云。蓑衣蒻笠賣黃金。到處相逢不解喚。",
    "T48n2001_004:0038c24": "僧禮拜。師乃云。真空不空。妙有不有。是萬象",
    "T48n2001_004:0038c25": "生成之根。即二儀造化之母。方隅不可定其",
    "T48n2001_004:0038c26": "居。劫數不可窮其壽。門庭廓淨也。風色如秋。",
    "T48n2001_004:0038c27": "田地虛明也。月華如晝。達一念之未萠。在大",
    "T48n2001_004:0038c28": "功而莫守。五路頭木馬嘶鳴。四衢內石牛犇",
    "T48n2001_004:0038c29": "走。到處相逢到處渠。通身是眼通身手。",
    "T48n2001_004:0039a01": "上堂舉僧問首山。如何是佛。山云。新婦騎驢",
    "T48n2001_004:0039a02": "阿家牽。師云。衲僧舌頭真箇自由。渾侖裏許",
    "T48n2001_004:0039a03": "沒錐鉤。輪扁斵工不授子。庖丁游刃無全",
    "T48n2001_004:0039a04": "牛。",
    "T48n2001_004:0039a05": "上堂云。身非塵聚。卓卓妙存。心非情緣。冥冥",
    "T48n2001_004:0039a06": "獨學。其體也出諸障礙。其用也得大自在。",
    "T48n2001_004:0039a07": "無去無來。非顯非晦。應色應聲。亡對亡待。饅",
    "T48n2001_004:0039a08": "頭胡餅觀世音。還我當行家賣買。",
    "T48n2001_004:0039a09": "上堂云。富有萬德。從教影事崢嶸。蕩無纖塵。",
    "T48n2001_004:0039a10": "把定言思杳絕。寂默家風自照。真常境界獨",
    "T48n2001_004:0039a11": "游。拈起也玲玲瓏瓏。千差萬別混不得。放下",
    "T48n2001_004:0039a12": "也灑灑落落。十方三世覓無蹤。所以古人道。",
    "T48n2001_004:0039a13": "撈籠不肯住。叫喚不回頭。古聖不安排。至今",
    "T48n2001_004:0039a14": "無所處。且道。作麼生。行履得恁麼相應去。還",
    "T48n2001_004:0039a15": "相體悉麼。良久云。行到水窮處。坐看雲起時。",
    "T48n2001_004:0039a16": "上堂僧問。松風流水。是觀音入理之門。野草",
    "T48n2001_004:0039a17": "幽華。乃普賢發機之境。衲僧做處。合作麼生。",
    "T48n2001_004:0039a18": "師云。撒手長安路上行。物物頭頭還自在。進",
    "T48n2001_004:0039a19": "云。恁麼則六戶不掩。四衢無蹤。師云。眼耳不",
    "T48n2001_004:0039a20": "將來。隨宜得受用。進云。觀音買胡餅。放手是",
    "T48n2001_004:0039a21": "饅頭。師云。儞分上又作麼生。進云。從教塞壑",
    "T48n2001_004:0039a22": "填溝。和泥合水。師云。胡三黑四不相知。師",
    "T48n2001_004:0039a23": "乃云。一切色不為眼礙。文殊門中發機。一切",
    "T48n2001_004:0039a24": "聲不為耳塵。觀音門中透徹。一切用不為身",
    "T48n2001_004:0039a25": "拘。一切應不為事背。便於普賢門中出沒。奪",
    "T48n2001_004:0039a26": "境也如驢覷井。奪人也如井覷驢。三千世界",
    "T48n2001_004:0039a27": "百億身。不用安排只者是參。",
    "T48n2001_004:0039a28": "上堂云。華鳥不來空過春。牛頭山上懶慵人。",
    "T48n2001_004:0039a29": "自心淨故元無作。放下許多間苦辛參。",
    "T48n2001_004:0039b01": "結夏上堂云。住無住相。去來之迹誰與。得",
    "T48n2001_004:0039b02": "無得心。物我之功自遣。圓裹無外。十方世界",
    "T48n2001_004:0039b03": "是箇伽藍。平等無差。一切眾生皆儂眷屬。百",
    "T48n2001_004:0039b04": "川會海而成一味。萬法歸性而成一家。只如",
    "T48n2001_004:0039b05": "護生禁足底意。又作麼生。還會麼。偏正不曾",
    "T48n2001_004:0039b06": "離本位。無生那涉語因緣。",
    "T48n2001_004:0039b07": "上堂云。眼裏拈却翳。空中那有華。路不什",
    "T48n2001_004:0039b08": "遺君子事。民無侵擾太平家參。",
    "T48n2001_004:0039b09": "上堂舉鏡清問僧。是甚麼聲。僧云。簷頭雨滴",
    "T48n2001_004:0039b10": "聲。清云。眾生顛倒迷已逐物。僧云。和尚又作",
    "T48n2001_004:0039b11": "麼生。清云。洎不迷已。僧云。洎不迷已意旨如",
    "T48n2001_004:0039b12": "何。清云。出身猶可易。脫體道應難。師云。簷",
    "T48n2001_004:0039b13": "頭雨滴聲。問儞要惺惺。直下成已事。途中作",
    "T48n2001_004:0039b14": "主盟。剎剎見佛。塵塵出經。擘開華嶽連天色。",
    "T48n2001_004:0039b15": "放出黃河到海聲。只如鏡清道。出身猶可易。",
    "T48n2001_004:0039b16": "脫體道應難。又作麼生還會麼。風前諸聖難",
    "T48n2001_004:0039b17": "瞞眼。會有曹山識鏡清。",
    "T48n2001_004:0039b18": "上堂云。只箇家風。八面玲瓏。斗柄橫而河淡。",
    "T48n2001_004:0039b19": "夢鶴起而巢空。功中退步就位。位裏移身借",
    "T48n2001_004:0039b20": "功。靈靈了了處。同中有異。湛湛澄澄處。異中",
    "T48n2001_004:0039b21": "有同。隨宜也機輪宛轉。妙應也關棙虛通。所",
    "T48n2001_004:0039b22": "以道。佛子住此地。即是佛受用。經行及坐臥。",
    "T48n2001_004:0039b23": "常在於其中。諸禪德且道。其中事作麼生。良",
    "T48n2001_004:0039b24": "久云。萬古碧潭空界月。再三撈攏始應知。",
    "T48n2001_004:0039b25": "上堂僧問。如珠發光。光還自照時如何。師云。",
    "T48n2001_004:0039b26": "珊瑚枝上月三更。進云。恁麼則虛而靈空而",
    "T48n2001_004:0039b27": "妙。師云。上座髑髏瀝得盡也未。進云。爭奈赤",
    "T48n2001_004:0039b28": "心片片。師云。儞且道。威音那畔是甚麼人。進",
    "T48n2001_004:0039b29": "云。烏張三黑李四。師云。果然瀝未盡。進云。",
    "T48n2001_004:0039c01": "如何得徹底去。師云。不要強名言。師乃云。虛",
    "T48n2001_004:0039c02": "淨無染。霽天無雲而秋水無風。清白自持。玉",
    "T48n2001_004:0039c03": "壺無塵而氷鑑無垢。到恁麼田地。也更須借",
    "T48n2001_004:0039c04": "光施設。借路經過。與虛空合其心。與萬象同",
    "T48n2001_004:0039c05": "其用。鬧嘈嘈處。却倒騎牛。紛擾擾時。能翻著",
    "T48n2001_004:0039c06": "襪。諸人且作麼生體悉。的的縱橫皆得妙。阿",
    "T48n2001_004:0039c07": "儂元自異中來。",
    "T48n2001_004:0039c08": "上堂舉。魯祖凡見僧來便面壁。南泉云。我尋",
    "T48n2001_004:0039c09": "常向人道。空劫已前承當。佛未出世時體會。",
    "T48n2001_004:0039c10": "尚不得一箇半箇。似儞恁麼驢年去。師云。魯",
    "T48n2001_004:0039c11": "祖法出姦生。南泉令下詐起。天童不是撿點",
    "T48n2001_004:0039c12": "古人。也要諸人體悉還會麼。竿頭絲線從君",
    "T48n2001_004:0039c13": "弄。不犯清波意自殊。",
    "T48n2001_004:0039c14": "上堂云。心萠時失。口應則差。直饒具大神",
    "T48n2001_004:0039c15": "通。得大受用。要且未與那人合。且道。不上機",
    "T48n2001_004:0039c16": "境底是甚麼人。良久云。語默不到處。古今無",
    "T48n2001_004:0039c17": "盡時。",
    "T48n2001_004:0039c18": "上堂云。玉麒麟鐵昆侖。金繩在渠手。歸步月",
    "T48n2001_004:0039c19": "黃昏參。",
    "T48n2001_004:0039c20": "開啟天申節。上堂云。九重尊貴位中人。燦燦",
    "T48n2001_004:0039c21": "星圖拱北辰。活計四時調玉燭。家風萬世運",
    "T48n2001_004:0039c22": "金輪。區分群象布淳化。囊括二儀懷至仁。算",
    "T48n2001_004:0039c23": "數不能窮壽量。南山蒼翠鎮長春。",
    "T48n2001_004:0039c24": "上堂云。人平不語。水平不流。風定華落。鳥",
    "T48n2001_004:0039c25": "啼山更幽。只麼天真無少剩。莫於裏許著絲",
    "T48n2001_004:0039c26": "頭。",
    "T48n2001_004:0039c27": "上堂僧問。清虛之理。畢竟無身時如何。師云。",
    "T48n2001_004:0039c28": "文彩未痕初。消息難傳際。進云。一步密移玄",
    "T48n2001_004:0039c29": "路轉。通身放下劫壺空。師云。誕生就父時。",
    "T48n2001_004:0040a01": "合體無遺照。進云。理既如是。事又作麼生。",
    "T48n2001_004:0040a02": "師云。歷歷纔回分化事。十方機應又何妨。進",
    "T48n2001_004:0040a03": "云。塵塵皆現本來身去也。師云。透一切色。超",
    "T48n2001_004:0040a04": "一切心。進云。如理如事。又作麼生。師云。路",
    "T48n2001_004:0040a05": "逢死蛇莫打殺。無底籃子盛將歸。進云。入市",
    "T48n2001_004:0040a06": "能長嘯。歸家著短衫。師云。木人嶺上歌。石女",
    "T48n2001_004:0040a07": "溪邊舞。僧禮拜。師乃云。淨照而神。明見本來",
    "T48n2001_004:0040a08": "之性。虛通而妙。常觀自在之身。卓卓無依。靈",
    "T48n2001_004:0040a09": "靈絕待。綿綿長存也。得名無量壽。如如持久",
    "T48n2001_004:0040a10": "也。故號不動尊。非有非無。不老不死。瑩若金",
    "T48n2001_004:0040a11": "波之破夜。湛如玉井之涵秋。唯證相應。言傳",
    "T48n2001_004:0040a12": "不到。只如正相應底時節有麼生。良久云。還",
    "T48n2001_004:0040a13": "相委悉麼。萬年松徑雪深覆。一帶峯巒雲",
    "T48n2001_004:0040a14": "更遮。",
    "T48n2001_004:0040a15": "上堂舉僧問夾山。如何是佛。山云。此位無賓",
    "T48n2001_004:0040a16": "主。僧云。尋常與甚麼人對談。山云。文殊與吾",
    "T48n2001_004:0040a17": "携水去。普賢猶未折華回。師云。不居功不合",
    "T48n2001_004:0040a18": "伴。脫體其間過一遍。夢覺舡浮明月波。眼寒",
    "T48n2001_004:0040a19": "雪擁蘆華岸。",
    "T48n2001_004:0040a20": "天申節滿散。上堂云。蒼蒼普覆。圓該之至化",
    "T48n2001_004:0040a21": "無為。綿綿若存。獨耀之聖神非慮。廓大三千",
    "T48n2001_004:0040a22": "世界。平貼家邦。延永億萬斯年。穹崇壽域。居",
    "T48n2001_004:0040a23": "尊貴位。借誕生緣。游刃應機。垂衣作主。諸人",
    "T48n2001_004:0040a24": "還知箇人受用處也無。堯仁舜孝敷淳化。地",
    "T48n2001_004:0040a25": "久天長仰聖明。",
    "T48n2001_004:0040a26": "陽山和尚下法眷書。上堂云。祖華五葉發靈",
    "T48n2001_004:0040a27": "根端的知恩解報恩。大仰未忘東寺會。玄沙",
    "T48n2001_004:0040a28": "相繼雪峯存。機梭傳處難通路。針芥投時有",
    "T48n2001_004:0040a29": "妙門。鼻孔放光出氣快。當年一斵盡泥痕。只",
    "T48n2001_004:0040b01": "如師資相契血脈流通。恁麼時節恁麼處。所",
    "T48n2001_004:0040b02": "傳心手底事。作麼生體悉。良久云。脫略要",
    "T48n2001_004:0040b03": "看功後位。妙圓須到色前家。",
    "T48n2001_004:0040b04": "上堂云。一月雨半夏涼。莆團禪板坐相當。泥",
    "T48n2001_004:0040b05": "牛踏破澄潭月。光影芒芒夜未央。",
    "T48n2001_004:0040b06": "上堂舉僧問趙州。萬法歸一。一歸何處。州云。",
    "T48n2001_004:0040b07": "我在青州。作一領布衫重七斤。又僧問文殊。",
    "T48n2001_004:0040b08": "萬法歸一。一歸何處。殊云。黃河九曲。師云。",
    "T48n2001_004:0040b09": "黃河九曲。七斤布衫。胡馬嘶北。越鳥巢南。",
    "T48n2001_004:0040b10": "衲僧恰到真常處。語不欺人面不慚。",
    "T48n2001_004:0040b11": "上堂僧問。虛而長靈。本光自照時如何。師云。",
    "T48n2001_004:0040b12": "靈機不動明明妙。箇裏全窺未兆前。進云。頭",
    "T48n2001_004:0040b13": "戴午夜月。脚踏黃金地。師云。正恁麼時如何",
    "T48n2001_004:0040b14": "轉側。進云。玉人破夢一聲鷄。轉盻生涯色色",
    "T48n2001_004:0040b15": "齊。師云。只解恁麼來。不解恁麼去。進云。恁",
    "T48n2001_004:0040b16": "麼去時作麼生。師云。也要上人箇裏錐剳。",
    "T48n2001_004:0040b17": "師乃云。四大無塵。清淨本然體具。六根亡偶。",
    "T48n2001_004:0040b18": "靈明廓爾神游。如疾風之行空。似虛舟之駕",
    "T48n2001_004:0040b19": "浪。在波也元無避就。在我也妙絕將迎。所",
    "T48n2001_004:0040b20": "以道。聖人空洞其懷。萬物無非我造。會萬物",
    "T48n2001_004:0040b21": "為已者。其唯聖人乎。只如崢崢嶸嶸磊磊落",
    "T48n2001_004:0040b22": "落。作麼生會得為已去。還相委悉麼。周遍十",
    "T48n2001_004:0040b23": "方心。不在一切處。",
    "T48n2001_004:0040b24": "上堂云真到劫空明自己。有無不墮超生死。",
    "T48n2001_004:0040b25": "夜船載月釣滄浪。清白傳家只如此。",
    "T48n2001_004:0040b26": "解夏日上堂云。以法為界。也能廓徹而絕方",
    "T48n2001_004:0040b27": "隅。以智為身。也能融而忘彼此。蒲團下根",
    "T48n2001_004:0040b28": "生底。及盡一絲頭。則住無住心。拄杖頭雲起",
    "T48n2001_004:0040b29": "底。行遍四天下。則作無作相。如雲似鶴。恁麼",
    "T48n2001_004:0040c01": "去底漢。要須知有我方能賓處而尊。得坐披",
    "T48n2001_004:0040c02": "衣恁麼去底人。却須識得渠乃見主中而用。",
    "T48n2001_004:0040c03": "所以古人道。借功明位用在體處。借位明功。",
    "T48n2001_004:0040c04": "體在用處。衲僧能恁麼也。身心獨脫。動靜",
    "T48n2001_004:0040c05": "兩忘。雲水是闍黎。闍黎是雲水。諸人還曾",
    "T48n2001_004:0040c06": "恁麼履踐麼。飲水鵝能取淳味。采華蜂不損",
    "T48n2001_004:0040c07": "餘香。",
    "T48n2001_004:0040c08": "上堂舉僧問雲門。初秋夏末。前頭忽有人問。",
    "T48n2001_004:0040c09": "作麼生祇對。門云。大眾退後。師云。大眾退後",
    "T48n2001_004:0040c10": "妙超窠臼。不用安排。何須飣鬪。動絃別曲。孰",
    "T48n2001_004:0040c11": "知音。舒腸瀝膽渠開口。叢林切莫亂商量。三",
    "T48n2001_004:0040c12": "世諸佛不知有。",
    "T48n2001_004:0040c13": "中秋日上堂。清涼境界。一壺爽氣涵秋。明白",
    "T48n2001_004:0040c14": "身心。半夜霧容懷月。靈然自然。廓爾常虛。",
    "T48n2001_004:0040c15": "斷生滅之夤緣。出有無之情量。諸人還到如",
    "T48n2001_004:0040c16": "是田地。還能如是遊踐也無。良久云。斫盡月",
    "T48n2001_004:0040c17": "中桂。清光應更多。",
    "T48n2001_004:0040c18": "天寧節上堂云。主中之主天中天。家勢金輪",
    "T48n2001_004:0040c19": "萬代傳。退步不居尊貴位。借功却作誕生緣。",
    "T48n2001_004:0040c20": "廓虛印上無瑕垢。明白機頭有轉旋。劫數不",
    "T48n2001_004:0040c21": "能知壽量。湛存象外自綿綿。諸禪德。還覷得",
    "T48n2001_004:0040c22": "破箇中行履處麼。良久云。獨據道樞成父祖。",
    "T48n2001_004:0040c23": "主持世界付兒孫。",
    "T48n2001_004:0040c24": "范相公入山請陞座舉。裴相國訪黃檗。裴指",
    "T48n2001_004:0040c25": "畫壁問云。畫像在這裏。高僧在什麼處。檗高",
    "T48n2001_004:0040c26": "聲召相公。公應諾。檗云。是什麼。公於言下有",
    "T48n2001_004:0040c27": "省。師云。且道。裴相國省得箇甚麼。良久云。",
    "T48n2001_004:0040c28": "莫怪坐來頻勸酒。自從別後見君稀。",
    "T48n2001_004:0040c29": "上堂云。愛結成身。想澄成界。從此漂流生死",
    "T48n2001_004:0041a01": "海。照徹靈源湛不渾。方知幻泡同無礙。六門",
    "T48n2001_004:0041a02": "氣秋。四大緣壞。了了一真常自在。明月混融",
    "T48n2001_004:0041a03": "兮雪蘆眼迷。清風相送兮夜舡歸快。",
    "T48n2001_004:0041a04": "上堂云。藏山於澤。藏舟於壑。一真不可藏。怕",
    "T48n2001_004:0041a05": "爾滿寥廓。傳家清白有風規。圓陀陀地無稜",
    "T48n2001_004:0041a06": "角。",
    "T48n2001_004:0041a07": "上堂舉僧問香嚴。如何是道。嚴云。枯木裏龍",
    "T48n2001_004:0041a08": "吟。僧云。如何是道中人。嚴云。髑髏裏眼睛。",
    "T48n2001_004:0041a09": "師云。若能恁麼去。言語有所不到。思惟有所",
    "T48n2001_004:0041a10": "不及。且道。作麼生行履。得相應去。還會麼。",
    "T48n2001_004:0041a11": "風掠烟沙蘆擁雪。船橫野渡水涵秋。",
    "T48n2001_004:0041a12": "上堂云。朔風拂且吹秋過。時節薄寒宜就",
    "T48n2001_004:0041a13": "火。拱默威音世外遊。放閑枯木堂中坐。塵劫",
    "T48n2001_004:0041a14": "空時却有家。道環虛處元無我。靈靈不昧寂",
    "T48n2001_004:0041a15": "而知。衣鉢少林分付可。諸禪德。箇是達磨分",
    "T48n2001_004:0041a16": "付二祖底時節。時人且道。天童有分付無分",
    "T48n2001_004:0041a17": "付。良久云。人憐貧甚唯存骨。我道。機疎不惜",
    "T48n2001_004:0041a18": "眉。",
    "T48n2001_004:0041a19": "上堂問。一點靈然不覆藏。明明老蚌夜吞光。",
    "T48n2001_004:0041a20": "箇時撥轉機輪也。體用由來總不妨。如何是",
    "T48n2001_004:0041a21": "借功明位。用在體處。師云。光在體時常湛湛。",
    "T48n2001_004:0041a22": "體含光處却靈靈。進云。如何是借位明功。體",
    "T48n2001_004:0041a23": "在用處師云。紛擾擾時常隱隱。鬧嘈嘈處却",
    "T48n2001_004:0041a24": "閑閑。進云。夜月有輝含古渡。白雲無雨裹秋",
    "T48n2001_004:0041a25": "山。師云。邯鄲學唐步。師乃云。青山不用白",
    "T48n2001_004:0041a26": "雲朝。白雲不用青山管。雲常在山山在雲。青",
    "T48n2001_004:0041a27": "山自閑雲自緩。諸禪德。若恁麼體得方知道。",
    "T48n2001_004:0041a28": "借功明位用在體處。借位明功。體在用處。體",
    "T48n2001_004:0041a29": "用無私。方乃唱道。且道。作麼生是體用無私",
    "T48n2001_004:0041b01": "底時節。水向竹邊流出綠。風從華裏過來",
    "T48n2001_004:0041b02": "香。",
    "T48n2001_004:0041b03": "上堂云。文彩豁空。秉佛祖傳宗之印。光明破",
    "T48n2001_004:0041b04": "暗。續人天照世之燈。箇時不落思惟。底處却",
    "T48n2001_004:0041b05": "能宛轉所以舡子和尚道。藏身處沒蹤迹。沒",
    "T48n2001_004:0041b06": "蹤迹處莫藏身。吾在藥山三十年。只明此",
    "T48n2001_004:0041b07": "事。諸禪德。且道。明底是什麼事。還相委悉",
    "T48n2001_004:0041b08": "麼。良久云。鼇歸海殿晚潮落。兔過星河夜",
    "T48n2001_004:0041b09": "魄清。",
    "T48n2001_004:0041b10": "上堂云。去時還復似來時。明月蘆華夜不迷。",
    "T48n2001_004:0041b11": "轉棹又歸何處去。秋光目斷水天低。",
    "T48n2001_004:0041b12": "上堂舉僧問趙州。至道無難。唯嫌揀擇。是時",
    "T48n2001_004:0041b13": "人窠窟否。州云。曾有人問我。直得五年分疎",
    "T48n2001_004:0041b14": "不下。師云。且道。趙州是答他話。不答他話。",
    "T48n2001_004:0041b15": "明眼底人。覷得他骨頭出。天童不免。下注脚",
    "T48n2001_004:0041b16": "去也。五年分疎不下。一句元無縫罅。只知推",
    "T48n2001_004:0041b17": "過商量。誰信分明酬價。玲籠底相知。莽鹵",
    "T48n2001_004:0041b18": "底相訝。寧可與曉事人相罵。不可共不曉事",
    "T48n2001_004:0041b19": "人說話。",
    "T48n2001_004:0041b20": "上堂云。忒團圝不相瞞。冬不寒臘下看參。",
    "T48n2001_004:0041b21": "上堂云。體虛有照。鏡不對像而常明。用密無",
    "T48n2001_004:0041b22": "功。珠若在盤而自轉。夤緣莫能相結。生死不",
    "T48n2001_004:0041b23": "可相移。所以道。當明中有暗。勿以暗相遇。當",
    "T48n2001_004:0041b24": "暗中有明。勿以明相對。比如前後步。且作",
    "T48n2001_004:0041b25": "麼生得與麼相應去。良久云。物外獨騎千里",
    "T48n2001_004:0041b26": "象。萬年松下擊金鐘。",
    "T48n2001_004:0041b27": "上堂一陣清霜千峯寒色。裏許是誰看轉側。",
    "T48n2001_004:0041b28": "家風克紹紹非功。撫背忽驚兒脫白。所以九",
    "T48n2001_004:0041b29": "峯道。紹是功紹了非其功。且道。作麼生履踐。",
    "T48n2001_004:0041c01": "良久云。麁中辨細猶可知。細中之細復何稀。",
    "T48n2001_004:0041c02": "上堂僧問。雲斂山寒。功勳及盡。潭空月沒。尊",
    "T48n2001_004:0041c03": "貴難窺。正恁麼時如何行履。師云。照盡體無",
    "T48n2001_004:0041c04": "依。通身合大道。僧云。坐斷舌頭路。不落二三",
    "T48n2001_004:0041c05": "機。師云。言前一句子。的歷極分明。僧云。寶",
    "T48n2001_004:0041c06": "印當風妙。重重錦縫開。師云。偏正未分時。又",
    "T48n2001_004:0041c07": "作麼生辨。僧云。虛不失照。照不失虛。師云。",
    "T48n2001_004:0041c08": "猶是偏正往來時節。僧云。不涉偏正時作麼",
    "T48n2001_004:0041c09": "生。師云。戶外有雲從斷逕。坐中無照勝然燈。",
    "T48n2001_004:0041c10": "師乃云。空空絕迹。一點不昏。湛湛亡言。一機",
    "T48n2001_004:0041c11": "自轉。釋迦彌勒。到箇時節不敢稱師。達磨老",
    "T48n2001_004:0041c12": "廬到箇處所不敢喚祖。諸禪德還會麼。金鍼",
    "T48n2001_004:0041c13": "雙鎖備。叶路隱全該。",
    "T48n2001_004:0041c14": "上堂舉僧問石霜。如何是和尚深深處。霜云。",
    "T48n2001_004:0041c15": "無鬚鎖子兩頭搖。師云。先行不到末後太過。",
    "T48n2001_004:0041c16": "一著中間見也麼。纔形黑白分生殺。帶累樵",
    "T48n2001_004:0041c17": "人爛斧柯。",
    "T48n2001_004:0041c18": "冬至上堂兆前契本。絕後歸宗。籥中之律氣",
    "T48n2001_004:0041c19": "潛通。樞內之機輪暗動。妙發九淵之底。恩流",
    "T48n2001_004:0041c20": "萬化之端。家信出門。將見長天回雁字。洞雲",
    "T48n2001_004:0041c21": "成雨也。知枯木起龍吟。任它光景推移。不礙",
    "T48n2001_004:0041c22": "道人活計。諸禪德。還相委悉麼。一氣不言含",
    "T48n2001_004:0041c23": "有像。萬靈何處謝無私。",
    "T48n2001_004:0041c24": "請首座。上堂。氷生野水。肅揚北帝之威風。雪",
    "T48n2001_004:0041c25": "破溪梅。漏泄東君之消息。把定也。舜若多亦",
    "T48n2001_004:0041c26": "須膚粟慘慘覺寒。放行也。兢伽女却解聞香",
    "T48n2001_004:0041c27": "氳氳知味。規矩那煩刀尺。調和豈費鹽梅。身",
    "T48n2001_004:0041c28": "心妙齊物之能。手段具同事之攝。正恁麼時",
    "T48n2001_004:0041c29": "節。順恁麼機宜。且道。是什麼人能了恁麼事。",
    "T48n2001_004:0042a01": "還相委悉麼。暖迴氣象遽多許。春在叢林第",
    "T48n2001_004:0042a02": "一枝。",
    "T48n2001_004:0042a03": "上堂智虛而明。神靜而通。霽寒轉夜。霜月行",
    "T48n2001_004:0042a04": "空。衲僧做處當如此。四方八面俱玲瓏參。",
    "T48n2001_004:0042a05": "上堂舉僧問趙州。如何是祖師西來意。州云。",
    "T48n2001_004:0042a06": "年盡不燒錢。師云。天童今日。不免為諸人劈",
    "T48n2001_004:0042a07": "折去也老老大大宗師。出語元無碑記。却云",
    "T48n2001_004:0042a08": "年盡不燒錢。討甚祖師西來意。磨洗絕瑕疵。",
    "T48n2001_004:0042a09": "咀嚼勿滋味。冷地看來伎倆無。趙州古佛較",
    "T48n2001_004:0042a10": "些子。作麼生是趙州較些子處。豈不見道。不",
    "T48n2001_004:0042a11": "習禪不論義。鋪箇破席日裏睡。想料上方兜",
    "T48n2001_004:0042a12": "率天。也無如此日炙背。忽有箇漢出來。我",
    "T48n2001_004:0042a13": "也恁麼睡得麼。但向它道。只恐未曾夢見。",
    "T48n2001_004:0042a14": "歲旦上堂。天宇廓清。地區含潤。膏霖助其湔",
    "T48n2001_004:0042a15": "洗。正氣副以吹噓。機輪轉而妙發元樞。管籥",
    "T48n2001_004:0042a16": "調而雅成新律。寒巖迴暖槁木重甦。處處履",
    "T48n2001_004:0042a17": "春人人受歲。衲僧分上本自無生。野老堂前。",
    "T48n2001_004:0042a18": "何須相賀。為什麼如此。乾坤合道通無礙。草",
    "T48n2001_004:0042a19": "木登榮定有期。",
    "T48n2001_004:0042a20": "上堂僧問。聞聲悟道。見色明心。知有底人。如",
    "T48n2001_004:0042a21": "何通箇消息。師云。不帶根塵來。尋常時得用。",
    "T48n2001_004:0042a22": "僧云。滿眼滿耳。絕毫絕厘。師云。於其中間作",
    "T48n2001_004:0042a23": "麼生透。僧云。霜鐘送落月。曉角墮梅華。師",
    "T48n2001_004:0042a24": "云。又隨他聲色轉去也。僧云。不隨他聲色轉",
    "T48n2001_004:0042a25": "時如何。師云。鐘鳴角嚮。僧云。謝師指示。",
    "T48n2001_004:0042a26": "師乃云。照眼雪迷。淨對千峯寒色。入林華信。",
    "T48n2001_004:0042a27": "暗傳一點春恩。物彙發萌。真機旋轉。生不生",
    "T48n2001_004:0042a28": "而何累。作無作而弗勤。不可以動靜拘。不可",
    "T48n2001_004:0042a29": "以地位著。所以道。唯一堅密身。一切塵中現。",
    "T48n2001_004:0042b01": "現虛空身。則寥寥無礙。現國土身。則處處相",
    "T48n2001_004:0042b02": "親。現眾生身。則心心順俗。現諸佛身。則念念",
    "T48n2001_004:0042b03": "證真。得一切處旋陀羅尼。圓一切種智波羅",
    "T48n2001_004:0042b04": "密。諸禪德。箇是大自在漢。受用底事。還相委",
    "T48n2001_004:0042b05": "悉麼。化權妙在東君手。玉尺金刀暗剪裁。",
    "T48n2001_004:0042b06": "上堂唯只一真心。三緣坐斷誰昇沈。遂成十",
    "T48n2001_004:0042b07": "法界。六道輪迴自障礙。不見一法即如來。方",
    "T48n2001_004:0042b08": "得名為觀自在。見怪不怪。其怪自壞。靈從何",
    "T48n2001_004:0042b09": "來。聖亦何在。拄杖敲時竈墮摧。一片虛明絕",
    "T48n2001_004:0042b10": "中外。",
    "T48n2001_004:0042b11": "上堂舉僧問睦州。高揖釋迦。不拜彌勒時如",
    "T48n2001_004:0042b12": "何。州云。昨日有人問。趕出了也。僧云。和尚",
    "T48n2001_004:0042b13": "恐某甲不實。州云。拄杖不在。苕菷柄聊與三",
    "T48n2001_004:0042b14": "十。師云。好大眾。驅耕夫之牛。奪飢人之食。",
    "T48n2001_004:0042b15": "方有宗師手段。天童不免。隨後讚歎去也。凜",
    "T48n2001_004:0042b16": "凜將軍令已行。八荒四海要澄清。提來劍氣",
    "T48n2001_004:0042b17": "干牛斗。洗蕩氛埃見太平。",
    "T48n2001_004:0042b18": "上堂春雨洗園林。春風動簾箔。百城人已歸。",
    "T48n2001_004:0042b19": "彈指開樓閣。入門俱是佛家風。帝網光明相",
    "T48n2001_004:0042b20": "映奪。",
    "T48n2001_004:0042b21": "上堂三十六物一時空。空空空處自光通。轉",
    "T48n2001_004:0042b22": "側末山不露頂。非男女相主人翁。主人翁。借",
    "T48n2001_004:0042b23": "伴能來用莫窮。百草頭上俱胝老。塵塵剎剎",
    "T48n2001_004:0042b24": "是家風。只如出沒源底往來路頭。且作麼生",
    "T48n2001_004:0042b25": "體悉。還會麼。物外獨騎千里象。萬年松下擊",
    "T48n2001_004:0042b26": "金鐘參。",
    "T48n2001_004:0042b27": "上堂拽石般土。打鼓作舞。意不立玄。機不停",
    "T48n2001_004:0042b28": "午。踏破草鞋赤脚行。見成底事休回互。不回",
    "T48n2001_004:0042b29": "互大龍不受玄沙瞞。前面班班元是虎。",
    "T48n2001_004:0042c01": "請延壽和尚。上堂。心心相印。葉葉聯芳。自己",
    "T48n2001_004:0042c02": "光明不覆藏。剎剎塵塵如是說。廣長舌相解",
    "T48n2001_004:0042c03": "敷揚。大眾作麼生。得到處如是說。還相委悉",
    "T48n2001_004:0042c04": "麼。水向竹邊流出綠。風從華裏過來香。",
    "T48n2001_004:0042c05": "上堂舉明安示眾云。一句子當明隱照。一句",
    "T48n2001_004:0042c06": "子當明全照。一句子當明叶照。隱照不當機。",
    "T48n2001_004:0042c07": "全照今時路。叶照物外身。通明主中主。師云",
    "T48n2001_004:0042c08": "叶照轉盡功。隱照未度世。全照不遺機。諸人",
    "T48n2001_004:0042c09": "若體悉得。到恁麼分曉處。許爾是箇通身手",
    "T48n2001_004:0042c10": "眼底衲僧。其或未然。天童錐剳去也。釣盡滄",
    "T48n2001_004:0042c11": "波月一鉤。月低烟樹夜維舟。寒鷄抖擻呼天",
    "T48n2001_004:0042c12": "曉。笑對春風百草柔。中外夷猶。縱橫自由。志",
    "T48n2001_004:0042c13": "公不是閒和尚。刀尺相將拄杖頭。",
    "T48n2001_004:0042c14": "上堂僧問。譬如滄溟上客。夢泛蘭舟。月渚烟",
    "T48n2001_004:0042c15": "波。隨情放曠。正與麼時。莫便是及盡處也無。",
    "T48n2001_004:0042c16": "師云。依稀猶帶功。髣髴還墮色。僧云。夜來明",
    "T48n2001_004:0042c17": "月照千峯。峯頭漫漫還不露。師云。轉身望本",
    "T48n2001_004:0042c18": "家。依前白雲覆。僧云。此猶是回照底時節。",
    "T48n2001_004:0042c19": "作麼生得穩密恁麼去。師云。玉馬雪行歸半",
    "T48n2001_004:0042c20": "夜。羚羊挂角月沈西。僧云。可謂是無功之功。",
    "T48n2001_004:0042c21": "轉身就父去也。師云。正就父時還有消息也",
    "T48n2001_004:0042c22": "無。僧云。古渡風清夜色寒。箇時深深不得妙。",
    "T48n2001_004:0042c23": "師云。拈却寶華冠。脫盡尊貴垢。師乃云。放却",
    "T48n2001_004:0042c24": "纏牽。白牛步穩。未登機杼。玉女情閑。冷淡之",
    "T48n2001_004:0042c25": "姿如暮山之雲。清明之量如秋潭之月。能恁",
    "T48n2001_004:0042c26": "麼去也。便知默中有味。照中有神。是諸佛之",
    "T48n2001_004:0042c27": "所傳。衲僧之本得。所以道。譬如滄溟上客。夢",
    "T48n2001_004:0042c28": "泛闌舟。月渚烟波。隨情放曠。諸禪德。箇豈不",
    "T48n2001_004:0042c29": "是本來田地子。且作麼生履踐。良久云。氷壺",
    "T48n2001_004:0043a01": "無底至游人。清徹脾腸毛骨爽。",
    "T48n2001_004:0043a02": "上堂廓不可得其際。湛兮或存。妙不可得其",
    "T48n2001_004:0043a03": "名。靈然自照。釋迦以此而掩室。淨名以此而",
    "T48n2001_004:0043a04": "杜辭。少林九年垂一則語。諸人還體悉得麼。",
    "T48n2001_004:0043a05": "夜半木童敲月戶。天明玉鳳笑啣華。",
    "T48n2001_004:0043a06": "上堂舉。長沙一日看大佛名經。有一秀才問",
    "T48n2001_004:0043a07": "云。百千諸佛。但見其名。未審。居何國土。沙",
    "T48n2001_004:0043a08": "云。黃鶴樓崔顥題後。秀才還曾題未。秀曰未",
    "T48n2001_004:0043a09": "曾。沙曰。無事也好題取一首。師云。無事題",
    "T48n2001_004:0043a10": "取一首。我儂不落他人後。略略綽綽思大口。",
    "T48n2001_004:0043a11": "醇醇釅釅白家酒。醉中猶道未沾唇。被人問",
    "T48n2001_004:0043a12": "著還打手。不打手。三年一閏冬後數九。",
    "T48n2001_004:0043a13": "送化主上堂。小雪纖纖洗霽色。新春冉冉入",
    "T48n2001_004:0043a14": "燒痕。三千界現非他物。百億分身有妙門。白",
    "T48n2001_004:0043a15": "雲兒是青山用。青山父是白雲根。寄語白雲",
    "T48n2001_004:0043a16": "數迴首。青山免見瘦稜稜。",
    "T48n2001_004:0043a17": "上堂一雨一晴。蓋載生成。桃華濯錦而麗。楊",
    "T48n2001_004:0043a18": "柳弄風而輕。決決野泉發嚮。關關林鳥和鳴。",
    "T48n2001_004:0043a19": "歷歷見聞中得妙。更嫌何處不分明。",
    "T48n2001_004:0043a20": "上堂。雲開青山橫屋頭。雨住流水漲門底。南",
    "T48n2001_004:0043a21": "無家家觀世音。迴避不及鼻相抵。非唯鼻",
    "T48n2001_004:0043a22": "相抵。亦乃同見同聞。同嗅同舐。同身同意。同",
    "T48n2001_004:0043a23": "得同智。諸人且作麼生體悉。不見道。果滿菩",
    "T48n2001_004:0043a24": "提圓。華開世界起。",
    "T48n2001_004:0043a25": "上堂。好諸禪德靈雲見桃華悟道。正是如今",
    "T48n2001_004:0043a26": "底時節。諸人各是丈夫漢。還有覷得破底眼",
    "T48n2001_004:0043a27": "麼。明得了底心麼。如或未然。天童為爾下",
    "T48n2001_004:0043a28": "注脚去也。靈雲却解見桃華。老眼如今冷淡。",
    "T48n2001_004:0043a29": "些拈却面前案山子。柱門路直不橫斜。",
    "T48n2001_004:0043b01": "上堂一念虛融。十方周極。萬有自平。纖塵不",
    "T48n2001_004:0043b02": "立。理智心冥兮到家。佛祖口閑兮挂壁。真境",
    "T48n2001_004:0043b03": "寥寥。靈機歷歷。氷鑑無瑕。玉壺無隙。風磨霽",
    "T48n2001_004:0043b04": "色兮一片寒青。水印蟾華兮十分明白。出沒",
    "T48n2001_004:0043b05": "之淵。窮通之域。底處發生。箇時轉側。田地",
    "T48n2001_004:0043b06": "萌針兮暖回。園林華綺兮春入。無象無私。無",
    "T48n2001_004:0043b07": "處無彈指門開見彌勒。",
    "T48n2001_004:0043b08": "街坊設乳粥上堂。乳粥當年得善生。心開成",
    "T48n2001_004:0043b09": "道見明星。而今各各恁麼去。猶較瞿曇半月",
    "T48n2001_004:0043b10": "程。諸禪德。莫是初八念三相較麼。莫是前佛",
    "T48n2001_004:0043b11": "後佛相較麼。莫是他聖我凡相較麼。若是箇",
    "T48n2001_004:0043b12": "漢。亡前後斷古今。混聖凡一同異。直須恁麼",
    "T48n2001_004:0043b13": "去。還委悉麼。而今悟道見明星。便是如來喫",
    "T48n2001_004:0043b14": "粥處。",
    "T48n2001_004:0043b15": "上堂舉。金剛經中道。是法平等。無有高下。是",
    "T48n2001_004:0043b16": "名阿耨多羅三藐三菩提。師云。高者高下者",
    "T48n2001_004:0043b17": "下。大者大小者小。青者青黃者黃。方者方圓",
    "T48n2001_004:0043b18": "者圓。作麼生說箇是法平等底道理。諸人一",
    "T48n2001_004:0043b19": "切時如何行履。得真箇無高下去。其或未然。",
    "T48n2001_004:0043b20": "強為錐剳去也。人平不語。水平不流。嘉州大",
    "T48n2001_004:0043b21": "象陝府鐵牛。莫怪扶桑最先照。大都家住海",
    "T48n2001_004:0043b22": "門洲。",
    "T48n2001_004:0043b23": "上堂影含宗鑑。心生則種種法生。步入道場。",
    "T48n2001_004:0043b24": "心滅則種種法滅。粲粲星羅霽夜。英英華吐",
    "T48n2001_004:0043b25": "春時。木人密運化機。絲毫不爽。石女全提空",
    "T48n2001_004:0043b26": "印。文彩未彰。所以道。不一不異。無去無來。",
    "T48n2001_004:0043b27": "諸禪德。作麼生行履。得恁麼相應去。六般神",
    "T48n2001_004:0043b28": "用空不空。一顆圓光色非色。",
    "T48n2001_004:0043b29": "上堂僧問記得。僧問趙州。如何是祖師西來",
    "T48n2001_004:0043c01": "意。州云。庭前柏樹子。未審此意如何。師云。",
    "T48n2001_004:0043c02": "驀口便道不要商量。僧云。若謂當時曾有語。",
    "T48n2001_004:0043c03": "可憐辜負趙州心。師云。爾莫是待與覺鐵觜",
    "T48n2001_004:0043c04": "出氣麼。僧云。只如今又欠少箇甚麼。師云。",
    "T48n2001_004:0043c05": "料掉勿交涉。僧云。和尚且道。趙州即今在甚",
    "T48n2001_004:0043c06": "麼處。師云。爾問阿誰。僧禮拜。師乃云。風不",
    "T48n2001_004:0043c07": "鳴條。雨不破塊。會不會兮還信采。廓廓落",
    "T48n2001_004:0043c08": "落兮大方無外。跛跛挈挈兮大功不宰。穩穩",
    "T48n2001_004:0043c09": "密密兮心安如海參。",
    "T48n2001_004:0043c10": "上堂巍巍堂堂。萬象之中獨露。明明歷歷。百",
    "T48n2001_004:0043c11": "草頭上相逢。我不見有分外底他。他不見有",
    "T48n2001_004:0043c12": "分外底我。他不外我。則聲色塵消。我不外",
    "T48n2001_004:0043c13": "他。則見聞情脫。所以道。世界爾。眾生爾。塵",
    "T48n2001_004:0043c14": "塵爾。念念爾。且道。如何行履。得與麼相應",
    "T48n2001_004:0043c15": "去。還會麼。一機冥運道樞靜。萬象影流心",
    "T48n2001_004:0043c16": "鏡空。",
    "T48n2001_004:0043c17": "上堂舉僧問曹山。靈衣不挂時如何。山云。曹",
    "T48n2001_004:0043c18": "山今日孝滿。師云。衲僧做處。脫盡功勳。超絕",
    "T48n2001_004:0043c19": "情量。方有出身底時節。又不免向其間指注",
    "T48n2001_004:0043c20": "去也。功勳密處轉身難。轉後家風又覺寬。黯",
    "T48n2001_004:0043c21": "黯舊山青落眼。渙然霜雪洗蓑寒。",
    "T48n2001_004:0043c22": "上堂出言思而常妙。坐却舌頭。脫形殼以獨",
    "T48n2001_004:0043c23": "靈。拈得鼻孔。所以道。空劫威音前。別有一壺",
    "T48n2001_004:0043c24": "天。御樓觀射獵。不是刈茅田。正恁麼時。妙不",
    "T48n2001_004:0043c25": "涉緣。影不入世。且道。其間將甚麼人辨白。還",
    "T48n2001_004:0043c26": "相委悉麼。頭戴午夜月。脚踏黃金地。",
    "T48n2001_004:0043c27": "上堂一心萬象。萬象一心。不近不遠。極淺極",
    "T48n2001_004:0043c28": "深。與乾坤同其覆載。與日月同其照臨。月在",
    "T48n2001_004:0043c29": "船而船船皆月。金成器而器器皆金。明潔若",
    "T48n2001_004:0044a01": "珊瑚之樹。芬馨如薝蔔之林。大用自在也獲",
    "T48n2001_004:0044a02": "輪王髻寶。正聲和合也奏師子絃琴。毛髮不",
    "T48n2001_004:0044a03": "遺圓融。照像之鑑。形殼不礙虛通。度垣之音。",
    "T48n2001_004:0044a04": "能如是也妙超。曠古了在如今。諸仁者且道。",
    "T48n2001_004:0044a05": "如今了底是什麼事。還會麼。穩如大地能持",
    "T48n2001_004:0044a06": "物。廓若空不挂針。",
    "T48n2001_004:0044a07": "持鉢歸。上堂。生滅去來。本如來藏。清淨妙",
    "T48n2001_004:0044a08": "明。虛融通暢。六門我絕攀緣。三界渠無身相。",
    "T48n2001_004:0044a09": "無生路上底人。識取萬迴和尚參。",
    "T48n2001_004:0044a10": "上堂不可得一。不可得異。我如是也彼如是。",
    "T48n2001_004:0044a11": "兩莖眉現焰光身。百草頭揚祖師意。歸雲誰",
    "T48n2001_004:0044a12": "使就青山。落華自得隨流水。",
    "T48n2001_004:0044a13": "上堂舉。廓侍者問德山。從上諸聖向甚麼處",
    "T48n2001_004:0044a14": "去也。山云。作麼作麼。廓云。勅點飛龍馬。跛",
    "T48n2001_004:0044a15": "鼈出頭來。山便休。來日浴出。廓過荼與德山。",
    "T48n2001_004:0044a16": "山撫廓背一下。廓云。這老漢今日方始瞥地。",
    "T48n2001_004:0044a17": "山又休。師云。在家尊貴。不受一點塵埃驀路",
    "T48n2001_004:0044a18": "相逢。別是一般光彩。德山廓侍者。皆是十成",
    "T48n2001_004:0044a19": "了事底人。為什麼被天童撿點。還相委悉麼。",
    "T48n2001_004:0044a20": "衲僧奪得連城壁。秦主相如懡[怡-台+羅]歸。",
    "T48n2001_004:0044a21": "上堂閑若雲。虛若谷。善應無方。東西南北。局",
    "T48n2001_004:0044a22": "中生殺路纔迷。爛却斧柯歸不得。若是箇漢。",
    "T48n2001_004:0044a23": "時行即行。時止即止。去也恁麼去。去無所去。",
    "T48n2001_004:0044a24": "來也恁麼來。來無所來。諸人還體悉得麼。高",
    "T48n2001_004:0044a25": "提黑白前前著。贏盡縱橫十字機。",
    "T48n2001_004:0044a26": "上堂密密住其中。靈然空不空。一牛纔飲水。",
    "T48n2001_004:0044a27": "五馬不嘶風。位裏亡消息。機頭有變通。三千",
    "T48n2001_004:0044a28": "大千事。彈指入圓融。",
    "T48n2001_004:0044a29": "上堂。三界唯心唯心三界。一切法空觀自在。",
    "T48n2001_004:0044b01": "處處光明處處身。者回泡幻同無礙。吐雲如",
    "T48n2001_004:0044b02": "山。吞川如海。了無毛髮居其外。萬象森羅盡",
    "T48n2001_004:0044b03": "我家。只箇虛空肚皮大。",
    "T48n2001_004:0044b04": "四月八日上堂。佛身光明了無垢。性水清淨",
    "T48n2001_004:0044b05": "常不渾。降生沐浴吉祥事。要以大開功德門。",
    "T48n2001_004:0044b06": "哆哆和和增口業。膠膠綴綴添塵結。大家淨",
    "T48n2001_004:0044b07": "洗佛渾身。徹底洞然明皎潔。長時諸佛洗我",
    "T48n2001_004:0044b08": "身。今日眾僧洗我佛。自他供養普齊平。唵哦",
    "T48n2001_004:0044b09": "哦曩三婆縛伐曰囉斛。",
    "T48n2001_004:0044b10": "上堂時行即行。卓然何倚。時止即止。廓爾",
    "T48n2001_004:0044b11": "獨靈。歷萬變而不我求功。住一如而不我藏",
    "T48n2001_004:0044b12": "用。所以肇法師道。戢玄機於未兆。藏冥運",
    "T48n2001_004:0044b13": "於即化。又不見三祖和尚道。宗非促延。一念",
    "T48n2001_004:0044b14": "萬年。無在不在。十方目前。諸禪德且道。作",
    "T48n2001_004:0044b15": "麼生履踐。還相委悉麼。開池不待月。池成月",
    "T48n2001_004:0044b16": "自來。",
    "T48n2001_004:0044b17": "上堂舉。曹山問德上座。菩薩在定。聞香象渡",
    "T48n2001_004:0044b18": "河。出什麼經。德云。涅槃經。山云。定前聞定",
    "T48n2001_004:0044b19": "後聞。德云。和尚流也。山云。道則太殺道。秖",
    "T48n2001_004:0044b20": "道得一半。德云。和尚如何。山云。灘下接取。",
    "T48n2001_004:0044b21": "師云。淵默之津。皓然之色。混處功齊。細看",
    "T48n2001_004:0044b22": "轉側。昆侖脫手黃金繩。鼻孔纍垂收不得。",
    "T48n2001_004:0044b23": "上堂長者長法身。短者短法身。虛空已是色。",
    "T48n2001_004:0044b24": "大地却非塵。覷得破阿那律祖。放得穩舜若",
    "T48n2001_004:0044b25": "多神。飄飄閑戲白鷗水。栩栩夢游蝴蝶春。拶",
    "T48n2001_004:0044b26": "頭拶面推來也。眼裏無筋一世貧。",
    "T48n2001_004:0044b27": "上堂不可得而有。不可得而無。寂寂十方坐",
    "T48n2001_004:0044b28": "斷。寥寥一境清虛。妍醜那能瞞淨鏡。青黃莫",
    "T48n2001_004:0044b29": "我染明珠。剎海不能關鎖月。夜來流影在珊",
    "T48n2001_004:0044c01": "瑚參。",
    "T48n2001_004:0044c02": "上堂舉。洞山到興平便禮拜。平云。莫禮老",
    "T48n2001_004:0044c03": "朽。山云。禮非老朽者。平云。它且不受禮。山",
    "T48n2001_004:0044c04": "云。它亦曾不禮。師云。渠非老朽。不禮不受。",
    "T48n2001_004:0044c05": "威音世前。毘盧頂後。把定壺中白日長。觸",
    "T48n2001_004:0044c06": "著匣內青蛇吼。良醫叮囑病人。服藥不如",
    "T48n2001_004:0044c07": "忌口。",
    "T48n2001_004:0044c08": "尼請上堂。不是心不是物。非天非人。非僧",
    "T48n2001_004:0044c09": "非俗。南北東西莫我尋。長短方圓莫我惻。牛",
    "T48n2001_004:0044c10": "飲星河兔眠月窟。徹底靈明破昏塞。末山超",
    "T48n2001_004:0044c11": "拔兮頂相不形。鐵磨變通兮舌頭無骨。",
    "T48n2001_004:0044c12": "請前後堂首座藏主上堂。吾家日日選場開。",
    "T48n2001_004:0044c13": "及第心空有大才。莫把桂枝零碎折。為他和",
    "T48n2001_004:0044c14": "月抱將來。復舉。洞山示眾云。欲知此事。如人",
    "T48n2001_004:0044c15": "家養得三箇兒子。州裏須得一箇。縣裏須得",
    "T48n2001_004:0044c16": "一箇。村裏須得一箇。一箇能得屋裏錢物用。",
    "T48n2001_004:0044c17": "一箇能得外頭錢物用。一箇不得外頭錢物",
    "T48n2001_004:0044c18": "用。亦不得屋裏錢物用。且道。那箇合在州裏。",
    "T48n2001_004:0044c19": "那箇合在縣裏。那箇合在村裏。有僧出云。三",
    "T48n2001_004:0044c20": "箇莫明輕重否。山云是。僧云。如何是此人出",
    "T48n2001_004:0044c21": "身處。山云。知有却不知有。是此人出身處。僧",
    "T48n2001_004:0044c22": "云未審。此人從今日去也無。山云。亦從今日",
    "T48n2001_004:0044c23": "去。僧云。恁麼則屬功也。山云是。僧云。喚作",
    "T48n2001_004:0044c24": "甚麼功。山云。喚作功就之功。僧云。此",
    "T48n2001_004:0044c25": "人還知有州裏人否。山云。知有則始解奉重。",
    "T48n2001_004:0044c26": "僧云。恁麼則村裏人全明過也。山云是。僧",
    "T48n2001_004:0044c27": "云。如何是此人過處。山云。不知有喚作閑人。",
    "T48n2001_004:0044c28": "是此人過處。師云。有一人能正規矩。內則嚴",
    "T48n2001_004:0044c29": "淨。有一人能轉機輪。外則妙應。有一人退一",
    "T48n2001_004:0045a01": "步。與屋裏人同。進一步與外頭人合。方體得",
    "T48n2001_004:0045a02": "知有却不知有。功就之功。諸人還會麼。向去",
    "T48n2001_004:0045a03": "莫教迷一色。却來須識借功人。",
    "T48n2001_004:0045a04": "結夏上堂。諸禪德。十方大地是我一箇身。便",
    "T48n2001_004:0045a05": "能禁足。十方眾生是我一箇漢。方解護生。禁",
    "T48n2001_004:0045a06": "足也步步不妄行。護生也心心不妄動。所以",
    "T48n2001_004:0045a07": "道。以大圓覺為我伽藍。身心安居平等性智。",
    "T48n2001_004:0045a08": "我禁足也。不礙諸人禁足。我護生也。不礙諸",
    "T48n2001_004:0045a09": "人護生。佛佛到此道同。人人住茲法爾。還會",
    "T48n2001_004:0045a10": "麼。彼我空空無障礙。自他法法本融通。",
    "T48n2001_004:0045a11": "上堂十方法侶共安居。雲月身心照處虛。轉",
    "T48n2001_004:0045a12": "側蘆汀飛鶴鷺。亡機林壑混樵漁。瘢痕若盡",
    "T48n2001_004:0045a13": "光無際。絲糝纔萠念有餘。廊下相逢休放喝。",
    "T48n2001_004:0045a14": "且容興化撒珍珠。",
    "T48n2001_004:0045a15": "天申節上堂。聖仁涵養。神智融通。等蓋載之",
    "T48n2001_004:0045a16": "生成。體陰陽之造化。大千世界。清平也只是",
    "T48n2001_004:0045a17": "一家。百億身雲。應現也了無別法。論其壽則",
    "T48n2001_004:0045a18": "莫窮劫數。報其德則猶仰天高。諸禪德。還知",
    "T48n2001_004:0045a19": "箇人大自在受用處也麼。機動金輪初轉處。",
    "T48n2001_004:0045a20": "樞纏彩電誕生時。",
    "T48n2001_004:0045a21": "上堂舉。僧問智門和尚。如何是佛。門云。踏破",
    "T48n2001_004:0045a22": "草鞋赤脚走。如何是佛向上事。門云。拄杖",
    "T48n2001_004:0045a23": "頭上挑日月。師云。踏破草鞋赤脚走。拄杖頭",
    "T48n2001_004:0045a24": "上挑日月。智門真得祖家風。放出雲門廣長",
    "T48n2001_004:0045a25": "舌。大智如愚。大功若拙。用盡工夫參不徹。",
    "T48n2001_004:0045a26": "莫於平地上增堆。休向虛空裏釘橛。",
    "T48n2001_004:0045a27": "上堂途中久客憶家山。一線蹊通入翠寒。望",
    "T48n2001_004:0045a28": "處霽雲收素練。跨門殘月墮金盤。十虛俱殞",
    "T48n2001_004:0045a29": "眼方闊。三世齊吞肚覺寬。變化鯤鵬底時節。",
    "T48n2001_004:0045b01": "霄程九萬看風搏。",
    "T48n2001_004:0045b02": "上堂僧問記得。僧問夾山。如何是真實之理。",
    "T48n2001_004:0045b03": "山云。石生無根草。山含不動雲。此意如何。師",
    "T48n2001_004:0045b04": "云。暗中移步。明裏藏身。進云。可謂是虛中不",
    "T48n2001_004:0045b05": "墮。應處亡痕。師云。也須是十成本色漢始得。",
    "T48n2001_004:0045b06": "進云。學人請問和尚。如何是真實之理。師云。",
    "T48n2001_004:0045b07": "青青黯黯處回。明明歷歷處轉。師乃云。正晝",
    "T48n2001_004:0045b08": "熱深夜涼。氷壺誰復到中央。身心直許摩雲",
    "T48n2001_004:0045b09": "月。脾肺都將洗雪霜。莫守一色處。莫坐萬年",
    "T48n2001_004:0045b10": "床。玉人轉側機捘動。細辨裏頭偏正方。",
    "T48n2001_004:0045b11": "送監收上堂舉。南泉因刈禾次。僧問。南泉路",
    "T48n2001_004:0045b12": "向甚麼處去。泉拈起鎌子云。我這鎌子三十",
    "T48n2001_004:0045b13": "錢買。僧云。我不問鎌子。南泉路向甚麼處去。",
    "T48n2001_004:0045b14": "泉云。我這鎌子用得快。當時三十文錢買。",
    "T48n2001_004:0045b15": "南泉門下路岐通。寄語行人著精彩。著精彩",
    "T48n2001_004:0045b16": "相謾殺。衲僧眼被案山礙。而今覻破露堂堂。",
    "T48n2001_004:0045b17": "大地撮來成一塊。大眾若也如此。顆糝漏他",
    "T48n2001_004:0045b18": "不得。上堂身裏出門。門裏出身。白雲能作",
    "T48n2001_004:0045b19": "客。明月解隨人參。",
    "T48n2001_004:0045b20": "上堂舉。外道問佛。不問有言。不問無言。世尊",
    "T48n2001_004:0045b21": "良久。外道云。世尊大慈大悲。開我迷雲。令我",
    "T48n2001_004:0045b22": "得入。外道退已。阿難問佛。外道有何所證。世",
    "T48n2001_004:0045b23": "尊言。如世良馬見鞭影而行。師云。一句超",
    "T48n2001_004:0045b24": "然。良馬影鞭。道出語默。理合方圓。運斤之",
    "T48n2001_004:0045b25": "妙。賓主可憐。斵輪之伎。父子不傳。莫將爻象",
    "T48n2001_004:0045b26": "兮相求龜殼。纔落是非兮底事驢年。",
    "T48n2001_004:0045b27": "上堂獨立卓卓。不為形殼之所拘。周行綿綿。",
    "T48n2001_004:0045b28": "不為方隅之所礙。妙超物表。明漏壺中。白",
    "T48n2001_004:0045b29": "雲之兒。風斂寒空霽淨。青山之父。煙含一",
    "T48n2001_004:0045c01": "帶秋癯。且道。作麼生得恁麼相應去還會麼。",
    "T48n2001_004:0045c02": "夜明簾外主。不落偏正方。",
    "T48n2001_004:0045c03": "育王聰和尚遺書至上堂舉。禾山示眾云。習",
    "T48n2001_004:0045c04": "學謂之問。絕學謂之隣。過此二者。是為真",
    "T48n2001_004:0045c05": "過。時有僧。出云。如何是真過。山云。解打鼓。",
    "T48n2001_004:0045c06": "師云。禾山老漢。趁箇時節。得做便做。育王禪",
    "T48n2001_004:0045c07": "師。趁箇時節。得休便休。所以不打這破鼓。諸",
    "T48n2001_004:0045c08": "禪德。正恁麼撒手便行時。且道。落在甚麼處。",
    "T48n2001_004:0045c09": "良久云。岸頭老碧蘆含雪。溪上寒清水有",
    "T48n2001_004:0045c10": "秋。",
    "T48n2001_004:0045c11": "解夏上堂。僧問。古者道。十方同聚會。箇箇學",
    "T48n2001_004:0045c12": "無為。此是選佛場。心空及第歸。正恁麼時如",
    "T48n2001_004:0045c13": "何。師云。淨盡無所依。通身不隔越僧云。恁",
    "T48n2001_004:0045c14": "麼則白衣拜去也。師云。又却向今時著到。",
    "T48n2001_004:0045c15": "僧云。如何得不落今時去。師云。超然空劫外。",
    "T48n2001_004:0045c16": "一點自靈靈。僧云。此人還落階級也無。師云。",
    "T48n2001_004:0045c17": "從來不立象。此處莫安名。師乃云。鑑像谷神。",
    "T48n2001_004:0045c18": "雲心月影。閒閒不宰於功。歷歷無私於應。莫",
    "T48n2001_004:0045c19": "問正偏。誰論動靜。自方自圓。誰欠誰剩。能來",
    "T48n2001_004:0045c20": "異類中行。常處那伽大定。雲水叢林自恣人。",
    "T48n2001_004:0045c21": "果如是也須相慶。",
    "T48n2001_004:0045c22": "上堂舉僧問雲門。初秋夏末。前路忽有人問。",
    "T48n2001_004:0045c23": "作麼生祗對。門云。大眾退後。衲僧去就。豈",
    "T48n2001_004:0045c24": "用機關。那容體究。蓑翁老熟慣波濤。橈棹不",
    "T48n2001_004:0045c25": "施舡放溜。",
    "T48n2001_004:0045c26": "上堂。父母所生眼悉見三千界。拈却案山誰",
    "T48n2001_004:0045c27": "我礙。直饒全象無全牛。未免依前還礙塞。衲",
    "T48n2001_004:0045c28": "僧家真慶快。物我虛空。混成一塊。更於何處",
    "T48n2001_004:0045c29": "著根塵。祇箇堂堂觀自在。",
    "T48n2001_004:0046a01": "上堂舉僧問巖頭。古帆不挂時如何。巖云。後",
    "T48n2001_004:0046a02": "園驢喫草。師云。不展事不投機。不徇緣不答",
    "T48n2001_004:0046a03": "話箇是出格轍。脫窠臼漢做處。諸人作麼生",
    "T48n2001_004:0046a04": "委悉。平生肝膽向人傾。相識猶如不相識。",
    "T48n2001_004:0046a05": "上堂體靈自虛。黯黯之青山秋瘦。用冲無礙。",
    "T48n2001_004:0046a06": "瓢瓢之白雲晝閒。動靜之態如然。去留之蹤",
    "T48n2001_004:0046a07": "自在。所以道。去來不以象。故無器而不形。動",
    "T48n2001_004:0046a08": "靜不以心。故無感而不應。諸人還體悉得麼",
    "T48n2001_004:0046a09": "偏正不曾離本位。無生那涉語因緣。",
    "T48n2001_004:0046a10": "上堂舉劉端公問雲居。雨從何來。居云。從端",
    "T48n2001_004:0046a11": "公問來。師云。雨從何來。不離問處。森羅大",
    "T48n2001_004:0046a12": "千。出乎方寸。照中之虛靜中之動。衲僧分上",
    "T48n2001_004:0046a13": "常相共。寒露濡松夜氣清。皐禽驚起月巢夢。",
    "T48n2001_004:0046a14": "上堂位處功回。化佛入十方而普能受供。用",
    "T48n2001_004:0046a15": "中體合。至人游三界。而初不現身。如雲出岫",
    "T48n2001_004:0046a16": "以無心。似月印江而有應。如是也。不在不",
    "T48n2001_004:0046a17": "失。不壞不雜。所以教中道。一華一佛國。一葉",
    "T48n2001_004:0046a18": "一釋迦。各坐菩提場。一時成佛道。諸禪德。還",
    "T48n2001_004:0046a19": "知根根塵塵在在處處。盡是釋迦老子受用",
    "T48n2001_004:0046a20": "處麼。若於轉處不留情。繁興永處那伽定。",
    "T48n2001_004:0046a21": "天寧節上堂。主中主。須辨取。動犯威嚴。細看",
    "T48n2001_004:0046a22": "規矩。貴不可得其名。壽不可窮其數。四溟潮",
    "T48n2001_004:0046a23": "落露仙山。萬里雲開廓天宇。",
    "T48n2001_004:0046a24": "上堂舉。長慶云。寧說阿羅漢有三毒。不可說",
    "T48n2001_004:0046a25": "如來有二種語。不道無語。只是無二種語。保",
    "T48n2001_004:0046a26": "福云。作麼生是如來語。慶云。聾人爭得聞。保",
    "T48n2001_004:0046a27": "福云。情知。爾向第二頭道。慶云。師兄作麼",
    "T48n2001_004:0046a28": "生。福云。喫茶去。後來雪竇道。無處有月波",
    "T48n2001_004:0046a29": "澄。有處無風浪起。若有人問天童作麼生是",
    "T48n2001_004:0046b01": "如來語。向它道。阿囉跛[跳-兆+左]曩。諸禪德道。與古",
    "T48n2001_004:0046b02": "人語是同是別。諸人若也未會。更為劈折去",
    "T48n2001_004:0046b03": "也。長慶能守。保福能做。雪竇手段縱橫。天童",
    "T48n2001_004:0046b04": "舌頭狤獠。若也分曉會去。與爾把手共行。其",
    "T48n2001_004:0046b05": "或未然。各自勉力。",
    "T48n2001_004:0046b06": "上堂文殊手摩善財頂。普賢智滿法界身。箇",
    "T48n2001_004:0046b07": "是兩頭得用底。只如中間往來。又作麼生。金",
    "T48n2001_004:0046b08": "鷄啄破瑠璃卵。玉兔挨開碧落門。諸禪德。一",
    "T48n2001_004:0046b09": "句子有折合無摸索。一句子難回互沒忌諱。",
    "T48n2001_004:0046b10": "一句子通其變使人不倦。若能恁麼也。始有",
    "T48n2001_004:0046b11": "衲僧大自在受用處。還會麼。蘇秦甞佩六國",
    "T48n2001_004:0046b12": "印。許由還厭一瓢風。了無他相能通變。可笑",
    "T48n2001_004:0046b13": "僧繇畫誌公。",
    "T48n2001_004:0046b14": "上堂舉僧問南嶽讓和尚。如鏡鑄像。像成後",
    "T48n2001_004:0046b15": "鏡明。向什麼處去。讓云。如大德為童子時。相",
    "T48n2001_004:0046b16": "貌何在。僧云。只如像成後。為甚麼不鑑照。讓",
    "T48n2001_004:0046b17": "云。雖然不鑑照。謾它一點不得。師云。靈機未",
    "T48n2001_004:0046b18": "動。道環先入。極理也妙得窮通。順事也聊分",
    "T48n2001_004:0046b19": "借借。無象無私。何固何必。娟娟印水之月魂。",
    "T48n2001_004:0046b20": "冉冉在華之春律。巍巍堂堂兮煒煒煌煌。三",
    "T48n2001_004:0046b21": "千大千兮周行獨立。",
    "T48n2001_004:0046b22": "上堂環中叶照。消息平沈。方外獨存。幽靈絕",
    "T48n2001_004:0046b23": "待。綿密不漏。寬廓無隅。清虛一亙而理絕名",
    "T48n2001_004:0046b24": "言。圓滿十成也道無稜角。諸禪德。箇是諸佛",
    "T48n2001_004:0046b25": "涅槃之宅。眾生安葬之基。一切諸法。自此發",
    "T48n2001_004:0046b26": "生。一切幻緣。從此滅盡。且道。正恁麼時節。",
    "T48n2001_004:0046b27": "又作麼生履踐。良久云。霜天月落夜將半。誰",
    "T48n2001_004:0046b28": "共澄潭照影寒。",
    "T48n2001_004:0046b29": "上堂舉。道吾與漸源。同往一家弔尉。源拍",
    "T48n2001_004:0046c01": "棺云。生耶死耶。吾云。生也不道。死也不道。",
    "T48n2001_004:0046c02": "見之不取。思之難到。用息而長靈。體虛而",
    "T48n2001_004:0046c03": "自妙。寥寥古路無人行。雪洗青山覺寒早。",
    "T48n2001_004:0046c04": "上堂妙圓一片中虛。不我斷其知。掃盡諸緣",
    "T48n2001_004:0046c05": "外化。不我分其用。底時內紹。紹了非功。轉處",
    "T48n2001_004:0046c06": "誕生。生而發照。照中分應。應處無心。所以",
    "T48n2001_004:0046c07": "道。動若行雲。止猶谷神。且作麼生得恁麼去。",
    "T48n2001_004:0046c08": "無心體得無心道。體得為心道也休。",
    "T48n2001_004:0046c09": "上堂舉。風穴示眾云。若立一塵。家風興盛。不",
    "T48n2001_004:0046c10": "立一塵。家風喪亡。師云。立一塵作麼生受用。",
    "T48n2001_004:0046c11": "為甚麼野老顰蹙。不立一塵。作麼生受用。為",
    "T48n2001_004:0046c12": "甚麼野老謳歌。又向其間指注去也。幾許歡",
    "T48n2001_004:0046c13": "心幾許愁。好看野老兩眉頭。家風平貼清如",
    "T48n2001_004:0046c14": "鏡。水瘦山空一樣秋。手段通變身心自由。不",
    "T48n2001_004:0046c15": "怕風濤雪擁舟。海上三山頹一掣。六鼇連落",
    "T48n2001_004:0046c16": "上金鉤。諸禪德。是須恁麼體。是須恁麼用。且",
    "T48n2001_004:0046c17": "作麼生委悉。華嶽連天秀。黃河輥底流。",
    "T48n2001_004:0046c18": "上堂大而無外。小而無內。合虛空而無欠無",
    "T48n2001_004:0046c19": "餘。混萬象而成團成塊。不出不在。不失不",
    "T48n2001_004:0046c20": "壞。我不與物爭。物不為我礙。路逢達道人。不",
    "T48n2001_004:0046c21": "將語默對。三千界裏放光明。雙六盤中休喝",
    "T48n2001_004:0046c22": "彩參。",
    "T48n2001_004:0046c23": "上堂舉僧問洞山。寒暑到來如何迴避。山云。",
    "T48n2001_004:0046c24": "何不向無寒暑處去。僧云。如何是無寒暑處。",
    "T48n2001_004:0046c25": "山云。寒時寒殺闍梨。熱時熱殺闍梨。師云。若",
    "T48n2001_004:0046c26": "論此事。如兩家著碁相似。爾不應我著。我即",
    "T48n2001_004:0046c27": "瞞汝去也。若恁麼體得。始會洞山意。天童不",
    "T48n2001_004:0046c28": "免下箇注脚。裏頭看勿暑寒。直下滄溟瀝得",
    "T48n2001_004:0046c29": "乾。我道。巨鼇能俯拾。笑君沙際弄釣竿。",
    "T48n2001_004:0047a01": "上堂僧問。承師有言。隨緣不住相。應事不觸",
    "T48n2001_004:0047a02": "物。正恁麼時如何。師云。現身來說法。隨類觀",
    "T48n2001_004:0047a03": "世音。進云。直得絕蹤絕跡。師云。東說西話。",
    "T48n2001_004:0047a04": "作麼生辨得箇絕蹤跡。進云。鯨吞海水盡。露",
    "T48n2001_004:0047a05": "出珊瑚枝。師云。又却向甚麼處去也。進云。只",
    "T48n2001_004:0047a06": "如絕蹤跡處。又作麼生。師云。語帶玄而無路。",
    "T48n2001_004:0047a07": "舌頭談而不談。進云。梭頭路細。語默難臻。師",
    "T48n2001_004:0047a08": "云。只恐不恁麼。師乃云。寂寂寥寥。清嚴家",
    "T48n2001_004:0047a09": "法。浩浩蕩蕩。光顯門庭。守家法則失撫會應",
    "T48n2001_004:0047a10": "變之方。立門庭則失安穩宴閑之道。若也驅",
    "T48n2001_004:0047a11": "耕夫牛。奪飢人食。須有箇般手段始得。只如",
    "T48n2001_004:0047a12": "衲僧家。合作麼生行履。還會麼。身裏出門門",
    "T48n2001_004:0047a13": "裏身。眼中之物物中眼。",
    "T48n2001_004:0047a14": "上堂舉僧問雲門大師。如何是超佛越祖之",
    "T48n2001_004:0047a15": "談。門云胡餅。師云。雲門老子能施設。胡餅",
    "T48n2001_004:0047a16": "佛祖俱超越。哆哆和和兩片皮。狤狤獠獠三",
    "T48n2001_004:0047a17": "寸舌。不是特地展家風。也非投機應時節。生",
    "T48n2001_004:0047a18": "鐵鑄成無孔鎚。忒團圞兮難下楔。諸禪德。且",
    "T48n2001_004:0047a19": "道。天童今日是下楔不下楔。明眼人辨取。",
    "T48n2001_004:0047a20": "上堂皓然雪月淨無埃。一色功中更放開。喚",
    "T48n2001_004:0047a21": "起牧童蓑底夢。白牛鼻孔拽教回參。",
    "T48n2001_004:0047a22": "上堂無法可說。釋迦於光耀土而掩門。有意",
    "T48n2001_004:0047a23": "相傳。達磨在少室山而面壁。知音者鑑。默照",
    "T48n2001_004:0047a24": "者神。道契環中而有智游。言滿天下。無口",
    "T48n2001_004:0047a25": "過。若能恁麼去。方知道離文字絕言語。清淨",
    "T48n2001_004:0047a26": "妙明。是諸人本所游踐處。作麼生體悉。還會",
    "T48n2001_004:0047a27": "麼。金鷄啄破瑠璃卵。玉兔挨開碧落門。",
    "T48n2001_004:0047a28": "冬至日上堂。陰陽爻象此為宗。殺活機頭看",
    "T48n2001_004:0047a29": "變通。玉女退身功後位。木人引步異中同。一",
    "T48n2001_004:0047b01": "塵不受能虛廓。萬像無遺却混融。借得因緣",
    "T48n2001_004:0047b02": "成現用。玲瓏八面盡家風。",
    "T48n2001_004:0047b03": "上堂舉。龐居士云。十方同聚會。箇箇學無為。",
    "T48n2001_004:0047b04": "此是選佛場。心空及第歸。師云。既是無為。作",
    "T48n2001_004:0047b05": "麼生學。若也心空。又作麼生及第。還相委悉",
    "T48n2001_004:0047b06": "麼。其或未然。天童又為分疎去也。飲乾巨海。",
    "T48n2001_004:0047b07": "推倒須彌。廓大靈通更是誰。馨香秀林栴檀",
    "T48n2001_004:0047b08": "枝。哮吼出屈師子兒。三千界現一彈指。八",
    "T48n2001_004:0047b09": "萬門開雙用眉。知不知為不為。道滿十處兮",
    "T48n2001_004:0047b10": "心超億劫。影流萬象兮氣分二儀。",
    "T48n2001_004:0047b11": "歲旦上堂。宿雨洗去山面塵。東君料理山家",
    "T48n2001_004:0047b12": "春。浩劫壼中勿新歲。枯木巖前有古人。寒暑",
    "T48n2001_004:0047b13": "不到。以法界為處。齒髮不老。以虛空為身。坐",
    "T48n2001_004:0047b14": "間默有相傳意。川上乾無逝去津。",
    "T48n2001_004:0047b15": "上堂生不為有。動與寂隨。滅不為無。處與智",
    "T48n2001_004:0047b16": "共。所以道。如鏡照像。像非外緣。如珠發光。",
    "T48n2001_004:0047b17": "光還自照。因緣有所不到。生死有所不及。正",
    "T48n2001_004:0047b18": "恁麼時。如何體悉。夜半烏兒頭戴雪。天明啞",
    "T48n2001_004:0047b19": "子抱頭歸。",
    "T48n2001_004:0047b20": "上堂生滅夤緣不著人。一年纔盡又逢春。森羅",
    "T48n2001_004:0047b21": "借得為他用。法界渾侖是我身。不受雜毒。自",
    "T48n2001_004:0047b22": "然純真。拈却千差亡彼此。打成一片沒根塵。",
    "T48n2001_004:0047b23": "上堂舉灌溪問末山。如何是末山。山云。不露",
    "T48n2001_004:0047b24": "頂。如何是末山主。山云。非男女等相。溪喝",
    "T48n2001_004:0047b25": "云。何不變去。山云。不是神不是鬼。變箇甚",
    "T48n2001_004:0047b26": "麼。師云。非男女之相。出有無之量。透萬機之",
    "T48n2001_004:0047b27": "前。超三界之上。窮而通。簡而當。松含月兮夜",
    "T48n2001_004:0047b28": "寒。溪帶雨而春漲。",
    "T48n2001_004:0047b29": "上堂僧問。龍門一躍雷聲震。宇宙為霖事若",
    "T48n2001_004:0047c01": "何。師云。透得過也未。僧云。直得搖乾蕩坤。",
    "T48n2001_004:0047c02": "振鬣擺尾。師云。也須是箇般人手段始得。僧",
    "T48n2001_004:0047c03": "云。古人道。一雨所滋根苗有異時如何。師云。",
    "T48n2001_004:0047c04": "爾是黃連徹蒂苦。僧云。到者裏請師垂示一",
    "T48n2001_004:0047c05": "言。師云。第一莫要問。第二莫要休。僧云。大",
    "T48n2001_004:0047c06": "千同一潤。萬物盡滋榮。師云。無根樹上。還有",
    "T48n2001_004:0047c07": "些子消息也無。僧云。陰陽不到處。百草盡抽",
    "T48n2001_004:0047c08": "芽。師云。是恁麼始得。師乃云。管籥真風暗度",
    "T48n2001_004:0047c09": "韶。春恩如許在芳條。志公不是閑和尚。柱杖",
    "T48n2001_004:0047c10": "頭邊有剪刀。衲僧家。雖無心而浩浩能應。雖",
    "T48n2001_004:0047c11": "有應而恰恰無為。還能恁麼變通也麼。亡機",
    "T48n2001_004:0047c12": "莫怪冷眉目。得用何妨熱肺腸。",
    "T48n2001_004:0047c13": "上堂鶯弄歌喉華弄妍。許如春事在門前。道",
    "T48n2001_004:0047c14": "冲而用亡機者。買盡風流不著錢。",
    "T48n2001_004:0047c15": "上堂舉。劉鐵磨訪溈山。山云。孝牸牛汝來",
    "T48n2001_004:0047c16": "也。磨云。來日臺山大會齋。和尚還去麼。山放",
    "T48n2001_004:0047c17": "身臥。磨便出。師云。劉鐵磨見紫湖。喫拄杖而",
    "T48n2001_004:0047c18": "來便能通變。大溈山參百丈。踢淨瓶之後。具",
    "T48n2001_004:0047c19": "此神通。語默俱到。彼此同風。且道。二老宿游",
    "T48n2001_004:0047c20": "踐處作麼生。還會麼。但得琴中意。何勞絃",
    "T48n2001_004:0047c21": "上聲。",
    "T48n2001_004:0047c22": "聖節上堂。壽等南山。位崇北斗。機運象先。體",
    "T48n2001_004:0047c23": "同道久。明逾日月兮普及幽深。德合乾坤兮",
    "T48n2001_004:0047c24": "廓無前後。",
    "T48n2001_004:0047c25": "四月八日上堂。清徹性空水。圓明淨智身。箇",
    "T48n2001_004:0047c26": "中不洗體。直下了無塵。有成佛有降神。有彼",
    "T48n2001_004:0047c27": "岸有迷津。哆哆和和此其始。膠膠綴綴此其",
    "T48n2001_004:0047c28": "因。底時節釋迦文。惡水驀頭澆莫嗔。何須",
    "T48n2001_004:0047c29": "念彼觀音力。自然還著於本人。諸仁者只如",
    "T48n2001_004:0048a01": "抦杓在爾手裏時。合作麼生。不因一事。不長",
    "T48n2001_004:0048a02": "一智。",
    "T48n2001_004:0048a03": "上堂舉僧問雲門。不起一念還有過也無。門",
    "T48n2001_004:0048a04": "云。須彌山。師云。不起一念。向道須彌舌頭一",
    "T48n2001_004:0048a05": "臠肉。口唇兩邊皮。雲門得用妙如許。不落",
    "T48n2001_004:0048a06": "是非知不知。",
    "T48n2001_004:0048a07": "上堂僧問記得。僧問風穴。語默涉離微。如何",
    "T48n2001_004:0048a08": "通不犯。穴云。長憶江南三月裏。鷓鴣啼處百",
    "T48n2001_004:0048a09": "華新。意旨如何。師云。問東答西。舌頭無骨。",
    "T48n2001_004:0048a10": "僧云。風穴豈不是別機宜識休咎底漢。師云。",
    "T48n2001_004:0048a11": "爾且道。風穴意作麼生。僧云。黃金打就玉鸚",
    "T48n2001_004:0048a12": "鵡。一聲聲作鷓胡啼。師云。適來却圓成。而今",
    "T48n2001_004:0048a13": "百雜碎。僧云。要圓成也不難。師云。冬不寒臘",
    "T48n2001_004:0048a14": "後看。師乃云。蕭然一念未萠初。露柱懷胎辨",
    "T48n2001_004:0048a15": "得無。風掃餘雲月未上。霽虛廓淨絕方隅。道",
    "T48n2001_004:0048a16": "無根神無寄。心無像智無緣。獨立卓卓而不",
    "T48n2001_004:0048a17": "依。一切自照靈。萬物為已者。其唯聖人乎。",
    "T48n2001_004:0048a18": "正恁麼時作麼生體悉。還會麼。月逐舟行江",
    "T48n2001_004:0048a19": "練淨。春隨草上燒痕青。",
    "T48n2001_004:0048a20": "上堂舉石頭問長髭。甚麼處來。髭云。嶺中來。",
    "T48n2001_004:0048a21": "頭云。大庾嶺頭一鋪功德。還成就也未。髭云。",
    "T48n2001_004:0048a22": "成就久矣。只欠點眼在。頭云。莫要點眼麼。",
    "T48n2001_004:0048a23": "髭云。便請。石頭垂下一足。髭便禮拜。頭云。",
    "T48n2001_004:0048a24": "爾見甚麼便禮拜。髭云。如紅爐一點雪相似。",
    "T48n2001_004:0048a25": "師云。嶺頭功德眼。倦足等閑垂。紅爐一點雪。",
    "T48n2001_004:0048a26": "直下廓亡依。",
    "T48n2001_004:0048a27": "上堂百草頭上平生事。鬧市門前百億身。及",
    "T48n2001_004:0048a28": "盡許如閑影響。體明空劫那邊人。那邊人何",
    "T48n2001_004:0048a29": "所有。白雲斷處青山秀。絕他緣唯自守。結夏",
    "T48n2001_004:0048b01": "須教醭生口。有說便是野干鳴。無說自然師",
    "T48n2001_004:0048b02": "子吼。",
    "T48n2001_004:0048b03": "結夏上堂。凡聖通同共一家。寂光田地看生",
    "T48n2001_004:0048b04": "涯。而今選佛心空去。自有丘園開覺華。禁足",
    "T48n2001_004:0048b05": "九旬看未舉步前處所。護生三月。體不觸物",
    "T48n2001_004:0048b06": "底身心。多身在一身中安居。一身在多身中",
    "T48n2001_004:0048b07": "辨道。所以道。諸佛法身入我性。我性同共如",
    "T48n2001_004:0048b08": "來合。又云。以大圓覺為我伽藍。若能恁麼去。",
    "T48n2001_004:0048b09": "更有甚麼事。且作麼生體悉。得與如來合去。",
    "T48n2001_004:0048b10": "還相委悉麼。莫於三界現身相。坐斷十方明",
    "T48n2001_004:0048b11": "性空。",
    "T48n2001_004:0048b12": "上堂妙湛不痕。明白自耀。合體也不空而有。",
    "T48n2001_004:0048b13": "順事也不礙而通。無為而為。非住而住。雲無",
    "T48n2001_004:0048b14": "心而雨。谷有神而自空。衲僧家。能恁麼現",
    "T48n2001_004:0048b15": "成。能恁麼變轉。能恁麼受用。能恁麼方圓。",
    "T48n2001_004:0048b16": "始得一切處應用無虧。還相委悉麼。森羅萬",
    "T48n2001_004:0048b17": "像一法印。裏許更無差別痕。",
    "T48n2001_004:0048b18": "天申節上堂。三千世界出彈指。百億莊嚴集",
    "T48n2001_004:0048b19": "化身。壽域無疆同道久。河沙劫數一成春。",
    "T48n2001_004:0048b20": "上堂世尊無說說。迦葉不聞聞。默默到時良",
    "T48n2001_004:0048b21": "自慶。家山元在白雲根。",
    "T48n2001_004:0048b22": "上堂語處不傷筋骨。句中有玄。做處不帶瘢",
    "T48n2001_004:0048b23": "痕。用中得妙。能恁麼去也。自然不見膠膠綴",
    "T48n2001_004:0048b24": "綴紛紛紜紜。所以道。常寂寂常歷歷。諸佛不",
    "T48n2001_004:0048b25": "求覓。眾生斷消息。若能恁麼擔荷去。更有甚",
    "T48n2001_004:0048b26": "麼應用不周。更有甚麼生死可及。到恁麼時。",
    "T48n2001_004:0048b27": "古人又道。猶屬功在。且作麼生轉得。與那人",
    "T48n2001_004:0048b28": "合去。還會麼。戶外有雲從斷徑。坐中無照勝",
    "T48n2001_004:0048b29": "然燈。",
    "T48n2001_004:0048c01": "上堂僧問。雁過長空。影沈寒水。雁無遺蹤之",
    "T48n2001_004:0048c02": "意。水無沈影之心。未審如何行履。師云。無心",
    "T48n2001_004:0048c03": "道者能如此。未得無心也大難。僧云。鳥道無",
    "T48n2001_004:0048c04": "蹤迹。虛空絕點痕。師云。阿爾又作道理去也。",
    "T48n2001_004:0048c05": "僧云。不作道理。又作麼生。師云。皓玉本無",
    "T48n2001_004:0048c06": "瑕。彫文喪君德。師乃云。歸根得旨。葉落知",
    "T48n2001_004:0048c07": "秋。拈得鼻孔。失却舌頭。照徹三世佛之頂[寧*頁]。",
    "T48n2001_004:0048c08": "把定歷代祖之襟喉。玉井涵碧。氷壺斷流。諸",
    "T48n2001_004:0048c09": "法空寂為之座。是須坐處不停囚。",
    "T48n2001_004:0048c10": "上堂當處出生。當處滅盡。三世如來。相授此",
    "T48n2001_004:0048c11": "印。石人放意臥煙寒。玉女搖頭看曉信參。",
    "T48n2001_004:0048c12": "上堂舉僧問雲門。樹凋葉落時如何。門云。體",
    "T48n2001_004:0048c13": "露金風。師云。雪峯之子德山之孫。葛藤牽",
    "T48n2001_004:0048c14": "轉難窮根。截斷眾流見源底。相應函蓋同乾",
    "T48n2001_004:0048c15": "坤。長長短短無節奏。綿綿密密忒鶻侖。隨波",
    "T48n2001_004:0048c16": "逐浪恁麼去。上船便到家前門。",
    "T48n2001_004:0048c17": "上堂天童一夏與兄弟共住。諸人鼻孔。出得",
    "T48n2001_004:0048c18": "氣快也未。若也出得氣快。三世諸佛。與爾把",
    "T48n2001_004:0048c19": "手共行。歷代祖師。與爾同門出入。其或未然。",
    "T48n2001_004:0048c20": "非唯帶累先宗。亦乃埋沒自己。敢問諸人。只",
    "T48n2001_004:0048c21": "如鼻孔子。且作麼生出氣。還相委悉麼。青山",
    "T48n2001_004:0048c22": "轉處水流月。寒葉落時風帶秋。",
    "T48n2001_004:0048c23": "解夏上堂。十五日已前。頭上不著七寶冠。十",
    "T48n2001_004:0048c24": "五日已後。脚下掣斷五色線。頭上不著七寶",
    "T48n2001_004:0048c25": "冠。正坐不見坐。脚下掣斷五色線。正去不見",
    "T48n2001_004:0048c26": "去。正當十五日。覷破兩頭。直得君臣道合。父",
    "T48n2001_004:0048c27": "子氣和。瑠璃殿上。玉女搖頭。明月堂前。石人",
    "T48n2001_004:0048c28": "撫掌。退一步也。萬仞崖前撒手。進一步也。百",
    "T48n2001_004:0048c29": "尺竿頭轉身。生滅去來。動靜出沒。只在箇時",
    "T48n2001_004:0049a01": "撮聚。許多機要。放行把住。總在我儂。且道。",
    "T48n2001_004:0049a02": "正恁麼時如何還會麼。先行不到猶迷己。末",
    "T48n2001_004:0049a03": "後纔過又借功。",
    "T48n2001_004:0049a04": "上堂舉劉端公問雲居。雨從何來。居云。從端",
    "T48n2001_004:0049a05": "公問處來。師云。端公問處來。徑直勿迃回。善",
    "T48n2001_004:0049a06": "財處處逢彌勒。彈指作聲樓閣開。",
    "T48n2001_004:0049a07": "上堂看看氷鑑淨玉壺寒。一亙清處擡脚易。",
    "T48n2001_004:0049a08": "十分明白轉身難。混身轉却舌頭短。轉却渾",
    "T48n2001_004:0049a09": "身鼻孔寬參。",
    "T48n2001_004:0049a10": "上堂舉保福與長慶游山次。福以手指面前",
    "T48n2001_004:0049a11": "地云。只這裏便是妙峯孤頂。慶云。是即是可",
    "T48n2001_004:0049a12": "惜許。後舉似鏡清。清云。若不是孫公。便見髑",
    "T48n2001_004:0049a13": "髏遍野。師云。活人手段。游道工夫。須到恁麼",
    "T48n2001_004:0049a14": "時節。恁麼田地始得。保福不錯行一步。長慶",
    "T48n2001_004:0049a15": "不妄說一句。當時若不是孫公。髑髏遍野。有",
    "T48n2001_004:0049a16": "甚麼數。鏡清老鏡清老。太平治象渾無擾。毛",
    "T48n2001_004:0049a17": "髮不萠平穩休。只箇如如元是道。",
    "T48n2001_004:0049a18": "天寧節上堂。一人之父。百王之師。道機有餘",
    "T48n2001_004:0049a19": "兮動若四時。壽域無疆兮量同二儀。大功不",
    "T48n2001_004:0049a20": "宰。至化無為。妙兮雖喻。智也不知。箇是誕生",
    "T48n2001_004:0049a21": "王父。真實穩密處。諸人還體悉得麼。權挂垢",
    "T48n2001_004:0049a22": "衣云是佛。却裝珍御復名誰。",
    "T48n2001_004:0049a23": "上堂舉僧問香嚴。如何是道。嚴云。枯木裏龍",
    "T48n2001_004:0049a24": "吟。如何是道中人。髑髏裏眼睛。師云。耳應",
    "T48n2001_004:0049a25": "聲而無響。眼有照而亡緣。曠劫清規裏許圓。",
    "T48n2001_004:0049a26": "生死死生不到處。雲磨秋色水連天。",
    "T48n2001_004:0049a27": "上堂寒林濡露。明月濯波。時節恁麼。衲僧如",
    "T48n2001_004:0049a28": "何。廓一念不見有自。極十方不見有它。遍界",
    "T48n2001_004:0049a29": "通身無背面。莫教絲緒落機梭。",
    "T48n2001_004:0049b01": "開爐上堂僧問。丹霞燒木佛意旨如何。師云。",
    "T48n2001_004:0049b02": "天寒宜向火。擁毳任堆堆。僧云。夜冷更深更",
    "T48n2001_004:0049b03": "爇一軀去也。師云。也須照管眉毛始得。僧云。",
    "T48n2001_004:0049b04": "通身紅爛去。方始是知音。師云。為它閑事長",
    "T48n2001_004:0049b05": "無明。僧云。只如院主。為甚麼眉鬚墮落。師",
    "T48n2001_004:0049b06": "云。也與上座病痛一般。僧云。不解作客。勞煩",
    "T48n2001_004:0049b07": "主人。師云。還它本色漢手段始得。師乃云。十",
    "T48n2001_004:0049b08": "月朔風雨肇寒天意作。叢席地爐今日開。免",
    "T48n2001_004:0049b09": "燒木佛無斟酌。大眾丹霞無斟酌。何似院主",
    "T48n2001_004:0049b10": "無斟酌。師復云。本合便恁麼休却。天童忍俊",
    "T48n2001_004:0049b11": "不禁。為爾諸人下箇注脚。丹霞將錯就錯。院",
    "T48n2001_004:0049b12": "主眉鬚墮落。如聾如盲大家翁。攪擾殺爾不",
    "T48n2001_004:0049b13": "要惡。",
    "T48n2001_004:0049b14": "上堂舉陸亘大夫問南泉。和尚姓甚麼。泉云",
    "T48n2001_004:0049b15": "姓王。大夫云。王還有眷屬也無。泉云。四臣不",
    "T48n2001_004:0049b16": "昧。夫云。王居何位。泉云。玉殿苔生。僧舉問",
    "T48n2001_004:0049b17": "曹山。玉殿苔生意旨如何。山云。不居正位。僧",
    "T48n2001_004:0049b18": "云。忽遇八方來朝時如何。山云。它不受禮。僧",
    "T48n2001_004:0049b19": "云。何用來朝。山云。違即斬。僧云。違是臣分",
    "T48n2001_004:0049b20": "上事。未審君意如何。山云。樞密不得旨。僧",
    "T48n2001_004:0049b21": "云。恁麼則燮理之功。全歸臣相也。山云。汝還",
    "T48n2001_004:0049b22": "知君意麼。僧云。外方敢不論量。師云。深深",
    "T48n2001_004:0049b23": "處細細行。隱隱時密密覷。若能恁麼。徹根徹",
    "T48n2001_004:0049b24": "源。旁參回互。宛轉虛玄。不觸尊貴。機橫梭",
    "T48n2001_004:0049b25": "度。針露線穿。所以道。句裏明宗即易。宗中辨",
    "T48n2001_004:0049b26": "的則難。正恁麼時且道。有辨白無辨白。若道",
    "T48n2001_004:0049b27": "有辨白。又却不密密。若道無辨白。又却不惺",
    "T48n2001_004:0049b28": "惺。正恁麼時作麼生體悉。還會麼。三藏老人",
    "T48n2001_004:0049b29": "顏似玉。萬年童子鬢如絲。",
    "T48n2001_004:0049c01": "請保寧和尚上堂。纔形黑白看生緣。十字縱",
    "T48n2001_004:0049c02": "橫解折旋。得勢幹關衝虎口。變通疑殺。爛柯",
    "T48n2001_004:0049c03": "仙。到者裏還有不撞頭不磕額底麼。下座請",
    "T48n2001_004:0049c04": "寧和尚為眾說法。",
    "T48n2001_004:0049c05": "送監收上堂。一日不作一日不食。歇者無心",
    "T48n2001_004:0049c06": "穫者力。分明只箇是家風。會得種田博飯喫。",
    "T48n2001_004:0049c07": "記得。地藏問僧甚麼處來。僧云。南方來。藏",
    "T48n2001_004:0049c08": "云。南方佛法如何。僧云。商量浩浩。藏云。爭",
    "T48n2001_004:0049c09": "似我這裏栽田博飯喫。僧云。爭奈三界何。藏",
    "T48n2001_004:0049c10": "云。爾喚甚麼作三界。師云。唯心唯識。平出平",
    "T48n2001_004:0049c11": "入。金刀之齊。玉尺之直。爾喚甚麼作三界。真",
    "T48n2001_004:0049c12": "箇不曾遺顆粒。",
    "T48n2001_004:0049c13": "上堂舉僧問南泉。高揖釋迦不拜彌勒時如",
    "T48n2001_004:0049c14": "何。泉云。昨日有人恁麼問趁出了也。僧云。",
    "T48n2001_004:0049c15": "和尚怕某甲不實。泉云。柱杖不在。苕菷柄聊",
    "T48n2001_004:0049c16": "與三十。後來雪竇道。南泉只有受璧之心。且",
    "T48n2001_004:0049c17": "無割城之意。師云。撿點將來雪竇也好。與三",
    "T48n2001_004:0049c18": "十拄杖何故不見道。當斷不斷。反招其亂。諸",
    "T48n2001_004:0049c19": "人還會也無。天童不免指注去也。王老師足",
    "T48n2001_004:0049c20": "意氣。是是非非蕩情謂。倚天照雪爛光芒。掃",
    "T48n2001_004:0049c21": "盡攙搶千萬里。",
    "T48n2001_004:0049c22": "薦福專使馳書。上堂。一枝秀出栴檀林。想見",
    "T48n2001_004:0049c23": "馨香慰眾心。不負老兄開鑿力。當風子和鶴",
    "T48n2001_004:0049c24": "鳴陰。復舉阿難問迦葉。世尊傳金襴。外別傳",
    "T48n2001_004:0049c25": "何物。迦葉召阿難。難應諾。葉云。倒却門前",
    "T48n2001_004:0049c26": "剎竿著。師云。影略門前倒剎竿。箇中消息",
    "T48n2001_004:0049c27": "授傳難。玲瓏侍者能相委。盤走明珠珠走",
    "T48n2001_004:0049c28": "盤。",
    "T48n2001_004:0049c29": "陸宜人請上堂舉。陸亘大夫問南泉。弟子親",
    "T48n2001_004:0050a01": "從六合來。彼中還有身麼。泉云。分明記取舉",
    "T48n2001_004:0050a02": "似作家。師云。空不可有。具足無邊際身。妙不",
    "T48n2001_004:0050a03": "可亡。具足無邊際用。在天同天。在人同人。在",
    "T48n2001_004:0050a04": "彼同彼。在此同此。雖然天人彼此。要且不與",
    "T48n2001_004:0050a05": "它合。所以主不自主。乃能一切處主。賓不自",
    "T48n2001_004:0050a06": "賓。乃能一切處賓。若能恁麼去。不唯覷破南",
    "T48n2001_004:0050a07": "泉。亦知陸大夫出生入死。縱橫變態。不與身",
    "T48n2001_004:0050a08": "拘。還體悉得。明月隨人如有以。白雲作雨也",
    "T48n2001_004:0050a09": "無心。",
    "T48n2001_004:0050a10": "上堂僧問。斷言語絕思惟處。作麼生商量。師",
    "T48n2001_004:0050a11": "云。滴水入石不得。僧云。啗啄不入去也。師",
    "T48n2001_004:0050a12": "云。要爾著箇口嘴作麼。僧云。也要向其間旁",
    "T48n2001_004:0050a13": "通箇消息。師云。爾試回互道一句子看。僧",
    "T48n2001_004:0050a14": "云。船從明月波心轉。家在蘆華渡口看。師",
    "T48n2001_004:0050a15": "云。更須全身放下始得。僧云。便恁麼全身放",
    "T48n2001_004:0050a16": "下時如何。師云。摸著鼻孔時。方是爾自己。師",
    "T48n2001_004:0050a17": "舉。明安頌云。莫行心處路。莫坐無處功。有無",
    "T48n2001_004:0050a18": "二俱離。廓然天地空。師云。功勳消階級盡。尊",
    "T48n2001_004:0050a19": "貴不知名。威嚴莫得近。子退步而就父。臣轉",
    "T48n2001_004:0050a20": "身以合君。正恁麼時如何體悉。機轉玉輪側。",
    "T48n2001_004:0050a21": "妙叶正當風。",
    "T48n2001_004:0050a22": "上堂舉。漸源一日坐紙帳內。僧至撥開帳子",
    "T48n2001_004:0050a23": "云。不審。源以目見之。良久云會麼。僧云不",
    "T48n2001_004:0050a24": "會。源云。七佛已前事。為甚麼不會。師云。湛",
    "T48n2001_004:0050a25": "湛不昏。綿綿若存。三世佛護持為之頂相。歷",
    "T48n2001_004:0050a26": "代祖傳受為之命根。且作麼生體悉。還會麼。",
    "T48n2001_004:0050a27": "蒼頭祖父寒居位。白髮兒孫夜過門。",
    "T48n2001_004:0050a28": "上堂。道契如如。非有非無。靜也神之在谷。應",
    "T48n2001_004:0050a29": "也像之在珠。了無所住照不失虛。無影杖子",
    "T48n2001_004:0050b01": "兩人扶。清華臨於至鑑。深密守於元樞。機輪",
    "T48n2001_004:0050b02": "文彩妙窮初。霽色廓澄兮秋懷月滿。秀稜重",
    "T48n2001_004:0050b03": "疊兮雲卷山癯。",
    "T48n2001_004:0050b04": "上堂舉。僧問淨果。如何是本來心。果云。犀因",
    "T48n2001_004:0050b05": "翫月紋生角。象被雷驚華入牙。師云。不即不",
    "T48n2001_004:0050b06": "離。非取非捨。自東自西。誰上誰下。委曲也順",
    "T48n2001_004:0050b07": "俗亡功。驀直也應真不借。且道作麼生體悉。",
    "T48n2001_004:0050b08": "還會麼。珠中有火君須信。休向天邊問太",
    "T48n2001_004:0050b09": "陽。",
    "T48n2001_004:0050b10": "上堂舉僧問玄沙。如何是無縫塔。沙云。只者",
    "T48n2001_004:0050b11": "一縫大小。師云。只者一縫大小。飽叢林漢分",
    "T48n2001_004:0050b12": "曉。點頭言語丁寧。擺手舌頭狤獠。不狤獠。人",
    "T48n2001_004:0050b13": "人脚下長安道。",
    "T48n2001_004:0050b14": "上堂舉雲居問僧。看底是甚麼經。僧云。維摩",
    "T48n2001_004:0050b15": "經。居云。不問維摩經。看底是甚麼經。師云。",
    "T48n2001_004:0050b16": "不問維摩經。看底甚麼經。大千卷出破塵",
    "T48n2001_004:0050b17": "情。水中鹽味色裏膠青。機前有路妙難名。纔",
    "T48n2001_004:0050b18": "形言像迢然去。又是泥團換眼睛。",
    "T48n2001_004:0050b19": "冬至上堂。一陽生萬物潛萌。隱隱有像。寥寥",
    "T48n2001_004:0050b20": "未形。蚌腸含妙蘊。犀角暈通星。密密用細細",
    "T48n2001_004:0050b21": "行。本智虛融與理冥。露地白牛肥膩飽。擁蓑",
    "T48n2001_004:0050b22": "人駕雪山耕。",
    "T48n2001_004:0050b23": "上堂。今朝臘月二十五。衲僧一曲和雲門。誰",
    "T48n2001_004:0050b24": "將節奏亂孔竅。不到瘢痕傷斧斤。舌無骨眼",
    "T48n2001_004:0050b25": "有筋。方見韶陽老子能。拍拍元來渾是令。哩",
    "T48n2001_004:0050b26": "鳴囉了邏鳴稜。",
    "T48n2001_004:0050b27": "上堂。佛佛說法。秖成黃葉止啼。祖祖傳宗。還",
    "T48n2001_004:0050b28": "是空拳相嚇。到者裏直須自休歇。自悟自明。",
    "T48n2001_004:0050b29": "佛是已躬做成。法非別人付得。若能恁麼。是",
    "T48n2001_004:0050c01": "大丈夫漢。真衲僧。自己一段大事。諸兄弟且",
    "T48n2001_004:0050c02": "作麼生得平平穩穩去。但得雪消去。自然春",
    "T48n2001_004:0050c03": "到來。",
    "T48n2001_004:0050c04": "上堂舉。趙州問僧。曾到此間麼。僧云曾到。州",
    "T48n2001_004:0050c05": "云。喫茶去。又問僧。僧云。不曾到。州云。喫茶",
    "T48n2001_004:0050c06": "去。院主問云。曾到喫茶去。不曾到為甚麼亦",
    "T48n2001_004:0050c07": "喫茶去。州喚院主。主應諾。州云。喫茶去。後",
    "T48n2001_004:0050c08": "鏡清問僧。趙州喫茶去作麼生。僧便行。清",
    "T48n2001_004:0050c09": "云。邯鄲學唐步。雪竇拈云。者僧不是邯鄲人。",
    "T48n2001_004:0050c10": "為甚麼學唐步。師云。喫茶去喫茶去。明明指",
    "T48n2001_004:0050c11": "人無異語。家風平展沒機關。誰道。趙州謾院",
    "T48n2001_004:0050c12": "主。苦苦苦。往往邯鄲學唐步。恰恰長安道上",
    "T48n2001_004:0050c13": "行。分明有眼如天瞽。鏡清道邯鄲學唐步。雪",
    "T48n2001_004:0050c14": "竇道者僧不是邯鄲人。為甚學唐步。還會麼。",
    "T48n2001_004:0050c15": "登機者失。欺敵者亡。",
    "T48n2001_004:0050c16": "歲旦上堂。歲朝坐禪。萬事自然。心心絕待佛",
    "T48n2001_004:0050c17": "佛現前。清白十分江上雪。謝郎滿意釣漁船",
    "T48n2001_004:0050c18": "參。",
    "T48n2001_004:0050c19": "上堂萬木寒悴。此箇不凋。三春敷榮。此箇不",
    "T48n2001_004:0050c20": "變。居二儀之前。處諸緣之後。魔外紛紛擾擾。",
    "T48n2001_004:0050c21": "與之同事。在其間周而有餘。佛祖哆哆和和。",
    "T48n2001_004:0050c22": "與之同身。於裏許默而無作。爾動也我自靜。",
    "T48n2001_004:0050c23": "爾寂也我自行。欲同而不得同。欲異而不得",
    "T48n2001_004:0050c24": "異。只如出沒之原底。且作麼生辨。還會麼。休",
    "T48n2001_004:0050c25": "詢造化誰持柄。向道因緣我見根。",
    "T48n2001_004:0050c26": "上堂舉。紫胡見劉鐵磨來便問。汝莫是劉鐵",
    "T48n2001_004:0050c27": "磨否。磨云不敢。胡云。左轉右轉。磨云。和尚",
    "T48n2001_004:0050c28": "莫顛倒。胡便打。師云。見之不取。思之千里。",
    "T48n2001_004:0050c29": "劉鐵磨既不能見機而變。紫胡遂乃倚勢欺",
    "T48n2001_004:0051a01": "人。且道。其間事作麼生。莫是驅耕夫牛奪飢",
    "T48n2001_004:0051a02": "人食麼。要且不恁麼。爾道如何體悉。還會麼。",
    "T48n2001_004:0051a03": "不見道。無事上山行一轉。借問時人會也",
    "T48n2001_004:0051a04": "無。",
    "T48n2001_004:0051a05": "鴻福聰和尚入寺上堂。僧問。正不立玄。偏不",
    "T48n2001_004:0051a06": "附物時如何。師云。金針雙鎖備。叶路穩全",
    "T48n2001_004:0051a07": "該。僧云。物外獨騎千里象。萬年松下擊金鐘。",
    "T48n2001_004:0051a08": "師云。更須跨一步十方能現身。僧云。手指空",
    "T48n2001_004:0051a09": "時天地轉。回途石馬出紗籠。師云。超方者委。",
    "T48n2001_004:0051a10": "師乃云。明月蘆華四望連。轉身人上合同舡。",
    "T48n2001_004:0051a11": "借功自有旁參事。歷歷機頭看正偏。所以道。",
    "T48n2001_004:0051a12": "偏不附物。正不立玄。若恁麼行履。菩提妙華",
    "T48n2001_004:0051a13": "遍裝嚴。隨所住處常安樂。",
    "T48n2001_004:0051a14": "上堂舉。洞山問隱山。如何是主中主。山云。長",
    "T48n2001_004:0051a15": "年不出戶。如何是主中賓。山云。青山覆白雲。",
    "T48n2001_004:0051a16": "賓主相去幾何。山云。長江水上波。賓主相見",
    "T48n2001_004:0051a17": "有何言說。山云。清風拂白月。師云。淨不涉",
    "T48n2001_004:0051a18": "緣。照不對物。用無去來之相。混無彼我之心。",
    "T48n2001_004:0051a19": "若能恁麼去。穩穩密密玲玲瓏瓏。還會麼。宛",
    "T48n2001_004:0051a20": "轉虛玄事不彰。明暗只在影中圓。",
    "T48n2001_004:0051a21": "送化主上堂。雲無心成何處雨。密有味是誰",
    "T48n2001_004:0051a22": "家華。一鉢上方分得飯。歸來香氣滿毘耶。須",
    "T48n2001_004:0051a23": "是因緣相湊。機感相投。正恁麼時如何行履。",
    "T48n2001_004:0051a24": "一月普現一切水。一切水月一月攝。",
    "T48n2001_004:0051a25": "到吉祥上堂。僧問。澄源湛水。尚棹孤舟。攂鼓",
    "T48n2001_004:0051a26": "轉船頭。向甚麼處去。師云。明月墮寒空。青天",
    "T48n2001_004:0051a27": "沒飛鳥。僧云。恁麼則洗脚上船去也。師云。到",
    "T48n2001_004:0051a28": "家一句作麼生道。僧云。待到玲瓏巖下。即向",
    "T48n2001_004:0051a29": "和尚道。師云。猶隔津在。僧禮拜。師乃云。輕",
    "T48n2001_004:0051b01": "煙羃羃衲僧家。節物迎春氣象華。流水落華",
    "T48n2001_004:0051b02": "無限意。游山消息付長沙。記得。長沙一日游",
    "T48n2001_004:0051b03": "山歸。首座問。甚處去來。沙云。游山來。座云。",
    "T48n2001_004:0051b04": "到甚麼處。沙云。始隨芳草去。又逐落華回。座",
    "T48n2001_004:0051b05": "云。大似春意。沙云。也勝秋露滴芙蕖。師云。",
    "T48n2001_004:0051b06": "身心一如。物我同體。不用轉山河大地歸自",
    "T48n2001_004:0051b07": "己。亦不用將自己作山河大地。如珠發光。光",
    "T48n2001_004:0051b08": "還自照。一切時一切處。如何得恁麼見成受",
    "T48n2001_004:0051b09": "用去。還會麼。千峯勢到嶽邊止。萬波聲歸海",
    "T48n2001_004:0051b10": "上消。",
    "T48n2001_004:0051b11": "上堂示眾舉。僧問淨果。如何是本生父母。",
    "T48n2001_004:0051b12": "果云。頭不白者是。僧云。將何奉獻。果云。",
    "T48n2001_004:0051b13": "殷勤無米飯。堂前不問親。師云。世夢短劫",
    "T48n2001_004:0051b14": "壺寬。底人退步裏頭看。豹變文而霧重。龍",
    "T48n2001_004:0051b15": "不臥而潭寒。欲使人人雙眼冷。要須先瀝髑",
    "T48n2001_004:0051b16": "髏乾。",
    "T48n2001_004:0051b17": "昌國歸。上堂。鯤鯨浪裏。出作清游。龍象窟",
    "T48n2001_004:0051b18": "中。歸來宴坐。現前大用。也浩浩何妨。裏許全",
    "T48n2001_004:0051b19": "提。也空空無說。且作麼生得恁麼去。自是不",
    "T48n2001_004:0051b20": "歸歸便得。五湖煙浪有誰爭。",
    "T48n2001_004:0051b21": "上堂桃華浪裏振脩鱗。一躍龍門看化身。諦",
    "T48n2001_004:0051b22": "了十方三世事。無始的的自家春。",
    "T48n2001_004:0051b23": "示眾舉。龐居士問馬祖。不與萬法為侶者是",
    "T48n2001_004:0051b24": "甚麼人。祖云。待汝一口吸盡西江水。即向汝",
    "T48n2001_004:0051b25": "道。師云。吸盡西江向汝道。馬師家風不草草。",
    "T48n2001_004:0051b26": "截流一棹破煙寒。天水同秋清渺渺。",
    "T48n2001_004:0051b27": "大洪和尚忌辰上堂舉。馬祖忌日。南泉掛真",
    "T48n2001_004:0051b28": "燒香次。問大眾云。今日供養先師還來也無。",
    "T48n2001_004:0051b29": "時洞山出云。待有伴即來。泉云。雖是後生。却",
    "T48n2001_004:0051c01": "堪彫琢。洞山云。和尚且莫壓良為賤。師云。白",
    "T48n2001_004:0051c02": "雲之賓青山伴位裏。借功看互換。無底合盤",
    "T48n2001_004:0051c03": "轉手擎。穿心盌子通身飯。",
    "T48n2001_004:0051c04": "上堂春雲堆絮。春雨散絲。華開笑口柳申眉。",
    "T48n2001_004:0051c05": "翻紫燕嚼黃鸝。聲色叢中有路岐。家風鼻孔",
    "T48n2001_004:0051c06": "相摩觸。不獨觀音太士知。",
    "T48n2001_004:0051c07": "上堂舉。僧問趙州。王索仙陀婆時如何。州曲",
    "T48n2001_004:0051c08": "躬叉手。雪竇拈云。索鹽奉馬。師云。雪竇一百",
    "T48n2001_004:0051c09": "年前作家。趙州百二十歲古佛。趙州若是雪",
    "T48n2001_004:0051c10": "竇不是。雪竇若是趙州不是。且道。畢竟如何。",
    "T48n2001_004:0051c11": "天童不免。下箇注脚。差之毫釐。失之千里。會",
    "T48n2001_004:0051c12": "也打草驚蛇。不會也燒錢引鬼。荒田不揀老",
    "T48n2001_004:0051c13": "俱胝。只今信手拈來底。",
    "T48n2001_004:0051c14": "示眾舉。長慶有時云。寧說阿羅漢有三毒。不",
    "T48n2001_004:0051c15": "可說如來有二種語。不道無語。只是無二種",
    "T48n2001_004:0051c16": "語。保福云。作麼生是如來語。慶云。聾人爭得",
    "T48n2001_004:0051c17": "聞。福云。情知向汝第二頭道。慶云。作麼生是",
    "T48n2001_004:0051c18": "如來語。福云。喫茶去。師云。第一第二頭。似",
    "T48n2001_004:0051c19": "有似無句。坐斷路岐。密密綿綿而不通水泄。",
    "T48n2001_004:0051c20": "打破窠臼。坦坦蕩蕩而別是風規。還會麼。相",
    "T48n2001_004:0051c21": "識滿天下。知心能幾人。",
    "T48n2001_004:0051c22": "上堂。主中賓賓中主。相合回頭看裏許。明月",
    "T48n2001_004:0051c23": "團團夜正央。昆侖抱出珊瑚樹。",
    "T48n2001_004:0051c24": "上堂。水不洗水。金不博金。眼不見眼。心不用",
    "T48n2001_004:0051c25": "心。能恁麼去。不墮根境識。那涉去來今。迷裏",
    "T48n2001_004:0051c26": "忽然逢達磨。何曾特地作叢林。",
    "T48n2001_004:0051c27": "結夏上堂。我住汝亦住。我行汝亦行。結制順",
    "T48n2001_004:0051c28": "諸佛。禁足護眾生。金鎖無鬚兩頭動。靈犀有",
    "T48n2001_004:0051c29": "暈中間明。泥牛入海恰半夜。木鷄喚月看五",
    "T48n2001_004:0052a01": "更。雲倚山是父子。眼約眉為兄弟。三世同參。",
    "T48n2001_004:0052a02": "成一段合宗家之事。大千等量破微塵。出自",
    "T48n2001_004:0052a03": "己之經。瓊林寸寸寶。旃檀片片馨。物物頭頭。",
    "T48n2001_004:0052a04": "有平出底多許。心心法法無外來底一星。抹",
    "T48n2001_004:0052a05": "抹撻撻憨皮袋。跛跛挈挈常不輕。無是無非",
    "T48n2001_004:0052a06": "長默默。非凡非聖獨惺惺。如何游踐得麼相",
    "T48n2001_004:0052a07": "應。蒲團坐倚無他事。永日寥寥謝太平。",
    "T48n2001_004:0052a08": "示眾舉僧問清平。如何是有漏。平云笊籬。如",
    "T48n2001_004:0052a09": "何是無漏。平云木杓。如何是小乘。平云錢貫。",
    "T48n2001_004:0052a10": "如何是大乘。平云井索。師云。笊籬木杓。錢貫",
    "T48n2001_004:0052a11": "井索。受用見成。家風廓落。生涯放得信緣看。",
    "T48n2001_004:0052a12": "佛法更於何處著。不用安排只麼從。自然心",
    "T48n2001_004:0052a13": "地常安樂。",
    "T48n2001_004:0052a14": "上堂默默相投時節。燈燈不斷光明。其間著",
    "T48n2001_004:0052a15": "脚渾無地。望盡玉壺連底清。",
    "T48n2001_004:0052a16": "上堂僧問。如何是大功一色。師云。全超無影",
    "T48n2001_004:0052a17": "迹。不墮古今機。僧云。如何是正位前一色。",
    "T48n2001_004:0052a18": "師云。與十方法常平等。在一切處能嚴然。僧",
    "T48n2001_004:0052a19": "云。萬象森羅同一印。全身遍界露堂堂。師云。",
    "T48n2001_004:0052a20": "真箇恁麼即得。師乃舉。鏡清問曹山。心徑苔",
    "T48n2001_004:0052a21": "生時如何。山云。難得道者。清云。向甚麼處",
    "T48n2001_004:0052a22": "去也。山云。只見苔生。不知向甚麼處去。師",
    "T48n2001_004:0052a23": "云。句裏明宗則易。宗中辨的則難。也須是到",
    "T48n2001_004:0052a24": "箇時節始得。色轉不見身。功亡不知位。絕憐",
    "T48n2001_004:0052a25": "大匠一斵泥。不犯祖師三尺鼻。兒孫去後阿",
    "T48n2001_004:0052a26": "誰共守清貧。臣庶退時獨自難稱尊貴。",
    "T48n2001_004:0052a27": "上堂尋常撞搕。當面諱却。可憐傅大師。處",
    "T48n2001_004:0052a28": "處失樓閣。參。",
    "T48n2001_004:0052a29": "上堂默默而靈妙不涉迹。綿綿而用。應不循",
    "T48n2001_004:0052b01": "根。翡翠盤中之珠。不撥自轉。玻璃鏡中之像。",
    "T48n2001_004:0052b02": "無受而來。若能恁麼。也兼帶妙叶。宛轉偏圓。",
    "T48n2001_004:0052b03": "俱到不思議處。且作麼生體悉。果滿菩提圓。",
    "T48n2001_004:0052b04": "華開世界起。",
    "T48n2001_004:0052b05": "示眾舉僧問風穴。一切諸佛。及阿耨多羅三",
    "T48n2001_004:0052b06": "藐三菩提法。皆從此經出。如何是此經。穴云",
    "T48n2001_004:0052b07": "低聲。僧云。如何受持。穴云莫染污。師云。來",
    "T48n2001_004:0052b08": "問此經。低聲大千卷自塵中出。三世佛從口",
    "T48n2001_004:0052b09": "裏生。天得一以清。地得一以寧。空無依兮",
    "T48n2001_004:0052b10": "谷不盈。摩訶般若波羅密。落日漁樵歌太",
    "T48n2001_004:0052b11": "平。",
    "T48n2001_004:0052b12": "桶頭納疏請上堂舉。僧問雲門。如何是塵塵",
    "T48n2001_004:0052b13": "三昧。門云。鉢裏飯桶裏水。師云。塵塵三昧。",
    "T48n2001_004:0052b14": "彼彼不外。千峯向嶽百川赴海。更無一法不",
    "T48n2001_004:0052b15": "如來。只箇堂堂觀自在。",
    "T48n2001_004:0052b16": "上堂百城游遍。還詣文殊不見其身。唯摩其",
    "T48n2001_004:0052b17": "頂。諸人還相委悉麼。老眼就看青嶂骨。敗鞋",
    "T48n2001_004:0052b18": "行到白雲根。",
    "T48n2001_004:0052b19": "解夏上堂舉。洞山示眾云。秋初夏末兄弟或",
    "T48n2001_004:0052b20": "東或西。直須向萬里無寸草處去。天童道。兄",
    "T48n2001_004:0052b21": "弟不東不西。亦須向萬里無寸草處去。既不",
    "T48n2001_004:0052b22": "東不西。為甚麼向萬里無寸草處去。還會麼。",
    "T48n2001_004:0052b23": "去而不去。同風千里。住而不住。一念萬年。恁",
    "T48n2001_004:0052b24": "麼也住無住底功。去無去底相。空谷有神靜",
    "T48n2001_004:0052b25": "而應。孤雲無心動亦閒。所以道。佛身充滿於",
    "T48n2001_004:0052b26": "法界。普現一切群生前。隨緣赴感無不周。而",
    "T48n2001_004:0052b27": "常處此菩提座。如何得恁麼穩密去。偏正不",
    "T48n2001_004:0052b28": "曾離本位。無生那涉語因緣。",
    "T48n2001_004:0052b29": "送監收上堂。地藏栽田博飯。南泉買鎌割禾。",
    "T48n2001_004:0052c01": "六祖負舂明歷歷。金牛捧鉢笑呵呵。見成受",
    "T48n2001_004:0052c02": "用。分曉來麼。古人得恁飽參殺。爾輩莫嫌辛",
    "T48n2001_004:0052c03": "苦多。",
    "T48n2001_004:0052c04": "上堂。難難難是遣情難。情盡圓明一顆寒。大",
    "T48n2001_004:0052c05": "法眼不相謾。面前不破案山礙。直下無津識",
    "T48n2001_004:0052c06": "浪乾。",
    "T48n2001_004:0052c07": "開爐上堂。木有火傷身。人有火傷神。木無火",
    "T48n2001_004:0052c08": "不生。人無火不成。地火風大。亦復如是。四大",
    "T48n2001_004:0052c09": "普周同法界。各各普周無障礙。只者普周無",
    "T48n2001_004:0052c10": "礙時。自然無壞無不壞。作麼生行履。得到箇",
    "T48n2001_004:0052c11": "時節。還會麼。一粒在荒田。不耘苗自秀。",
    "T48n2001_004:0052c12": "沙彌請上堂舉。僧問讓和尚。如鏡鑄像。像成",
    "T48n2001_004:0052c13": "後光歸何處。讓云。如大德作童子時。相狀向",
    "T48n2001_004:0052c14": "什麼處去也。師云。只者便是。非像非鏡。誰主",
    "T48n2001_004:0052c15": "誰賓。何偏何正。縫罅莫我欺無孔之槌。錙銖",
    "T48n2001_004:0052c16": "莫我定無星之秤。驀拈柱杖作攪勢云。聊將",
    "T48n2001_004:0052c17": "柱杖攪滄溟。令彼魚龍知水為命。",
    "T48n2001_004:0052c18": "上堂。須知風動心搖樹。果見雲生性起塵。雨",
    "T48n2001_004:0052c19": "霖霖兮日杲杲。點頭彌勒解分身。身裏出門",
    "T48n2001_004:0052c20": "彌勒世尊。門裏出身觀音大士。入流亡所也",
    "T48n2001_004:0052c21": "能恁麼去。隨時示人也能恁麼來。諸人行履。",
    "T48n2001_004:0052c22": "還到箇般分曉漢做處。床頭得用剪刀快。鬧",
    "T48n2001_004:0052c23": "裏亡機皮袋憨。",
    "T48n2001_004:0052c24": "上堂。玉壺著脚四圍寬。妙處其中轉側看。顧",
    "T48n2001_004:0052c25": "鑑功忘鼻孔直。津流識盡髑髏乾。且是甚麼",
    "T48n2001_004:0052c26": "時節。夜橫河漢白。霜洗斗牛寒。",
    "T48n2001_004:0052c27": "憑侍郎請上堂僧問。一絲不隔時如何。師云。",
    "T48n2001_004:0052c28": "合同船子竝頭行。僧云。其中事作麼生。師云。",
    "T48n2001_004:0052c29": "快刀快斧斫不入。僧云。如何是的的相逢底",
    "T48n2001_004:0053a01": "句子。師云。月色和雲白。天容帶水秋。僧云。",
    "T48n2001_004:0053a02": "只如李相國參藥山。還的也無。師云。莽鹵漢",
    "T48n2001_004:0053a03": "又恁麼去也。僧云喏喏。師云。邯鄲學唐步。",
    "T48n2001_004:0053a04": "師乃云。休去歇去。絕言絕慮。廓無所依。妙無",
    "T48n2001_004:0053a05": "所住。轉歷歷之機。運綿綿之步。神游方外靈",
    "T48n2001_004:0053a06": "臺。道契環中虛處。恁麼就也。藏身白雲雲外",
    "T48n2001_004:0053a07": "家。恁麼回也。著脚青山山下路。宛轉窮通。旁",
    "T48n2001_004:0053a08": "參回互。十成收得返魂香。一等來撾荼毒鼓。",
    "T48n2001_004:0053a09": "肯觸氣於死蛇。要捋鬚於猛虎。却借其功。不",
    "T48n2001_004:0053a10": "謀而遇。枯木龍吟而起雲。南山豹變披霧。",
    "T48n2001_004:0053a11": "律入春筒。影流曉戶。百億儀分三千體露。大",
    "T48n2001_004:0053a12": "經掇出於微塵。古佛相交於露柱。歷代諸祖",
    "T48n2001_004:0053a13": "只箇生涯。一切眾生同時滅度。大用石火遲。",
    "T48n2001_004:0053a14": "全機電光遽。哆哆和和也。問若剪答如裁。轟",
    "T48n2001_004:0053a15": "轟磕磕也。喝如雷棒如雨。洞山佛對三斤麻。",
    "T48n2001_004:0053a16": "趙州衫重七斤布。道火不我燒唇。道水不我",
    "T48n2001_004:0053a17": "濡袴。無是無非。何規何矩。柱杖子裏許將來。",
    "T48n2001_004:0053a18": "鉢袋子那時分付。",
    "T48n2001_004:0053a19": "上堂無對無待。有兼有帶。歷歷物機。空空眼",
    "T48n2001_004:0053a20": "界。綿綿相柱兮箭鋒。恰恰相應兮函蓋。巨海",
    "T48n2001_004:0053a21": "飲毛。妙峯納芥。彼不見其有餘。我方知其無",
    "T48n2001_004:0053a22": "外。普明照世約同參。補怛落伽觀自在。",
    "T48n2001_004:0053a23": "示眾舉鏡清問曹山。清虛之理。畢竟無身時",
    "T48n2001_004:0053a24": "如何。山云。理即如是。事又作麼生。師云。智",
    "T48n2001_004:0053a25": "不到處。宛轉窮通。清云。如理如事。師云。麁",
    "T48n2001_004:0053a26": "中之細。細中之麁。山云。謾曹山一人即得。爭",
    "T48n2001_004:0053a27": "奈諸聖眼何。師云。真不掩偽。曲不藏直。清",
    "T48n2001_004:0053a28": "云。若無諸聖眼。爭知不恁麼。師云。知過而",
    "T48n2001_004:0053a29": "改。知非而回。山云。官不容針。私通車馬。師",
    "T48n2001_004:0053b01": "云。騎牛戴帽著鞋衫。解行不觸今時路。",
    "T48n2001_004:0053b02": "上堂劫前運步。世外橫身。真證不可以言傳。",
    "T48n2001_004:0053b03": "妙契不可以意到。正恁麼時。虛淨斂氛。白雲",
    "T48n2001_004:0053b04": "向寒巖而斷。靈光破暗。明月隨夜舡而來。所",
    "T48n2001_004:0053b05": "以道。當明中有暗。勿以暗相遇。當暗中有明。",
    "T48n2001_004:0053b06": "勿以明相覩。且道。如何行履。偏正不曾離本",
    "T48n2001_004:0053b07": "位。無生那涉語因緣。",
    "T48n2001_004:0053b08": "上堂僧問。雪覆千峯時如何。師云。滴水滴凍。",
    "T48n2001_004:0053b09": "僧云。清光寒照眼。野色皓迷家。師云。露地白",
    "T48n2001_004:0053b10": "牛向甚處去。僧云在。師云。又是頭角生也。僧",
    "T48n2001_004:0053b11": "云。畢竟向甚麼處去。師云。底處轉身時。孤峯",
    "T48n2001_004:0053b12": "元不白。師乃云。靜沈沈明蕩蕩。雪滿十方。雲",
    "T48n2001_004:0053b13": "迷四向。一色影裏是誰坐著功勳。百尺竿頭",
    "T48n2001_004:0053b14": "阿爾變通伎倆。恁麼時須辨幾微。恁麼處須",
    "T48n2001_004:0053b15": "明的當。趁不去露地白牛。透得過渡河香象。",
    "T48n2001_004:0053b16": "徹見其源。如指諸掌。恁麼盡去也。無法可傳。",
    "T48n2001_004:0053b17": "恁麼却來也。有人相亮參。",
    "T48n2001_004:0053b18": "上堂。三世諸佛不知有。忉忉怛怛揚家醜。狸",
    "T48n2001_004:0053b19": "奴白牯却知有。跛跛挈挈能自守。弄鱉鼻兮",
    "T48n2001_004:0053b20": "憶南山。透法身兮藏北斗。風飄白雪嶺頭梅。",
    "T48n2001_004:0053b21": "春撚金絲堤上柳。天童也要不沾唇。三盞清",
    "T48n2001_004:0053b22": "源白家酒。諸人若也撿點得出。早知今日事。",
    "T48n2001_004:0053b23": "悔不慎當初。若也放一線道。因風吹火。用力",
    "T48n2001_004:0053b24": "不多。",
    "T48n2001_004:0053b25": "示眾舉雲居問趙州。老老大大。何不覓箇住",
    "T48n2001_004:0053b26": "處。州云。教某甲向甚麼處住。居云。山前有箇",
    "T48n2001_004:0053b27": "古寺基。州云。和尚何不自住。師云。爾也恁麼",
    "T48n2001_004:0053b28": "住。我也恁麼住。作業相似貧相聚。十方無壁",
    "T48n2001_004:0053b29": "四面無門。遮醜無衣。禦寒無絮。直下不居功。",
    "T48n2001_004:0053c01": "箇中看轉處。采華蜂集不萌枝。臥月鳥棲無",
    "T48n2001_004:0053c02": "影樹。",
    "T48n2001_004:0053c03": "上堂。三寸舌兩片唇。無始時來賺殺人。解弄",
    "T48n2001_004:0053c04": "不教圭角露。阿誰參見跛雲門。僧問香林。如",
    "T48n2001_004:0053c05": "何是衲衣下事。林云。臘月火燒山。師云。老大",
    "T48n2001_004:0053c06": "叢林快說禪。不將禪拄口皮邊。谷深山遠空",
    "T48n2001_004:0053c07": "無像。何處人呼應不圓。",
    "T48n2001_004:0053c08": "歲旦上堂僧問。寒暑交謝。新舊推移。作麼生",
    "T48n2001_004:0053c09": "說箇不遷底道理。師云。昨宵猶是臘。今日又",
    "T48n2001_004:0053c10": "逢春。僧云。恁麼則遷去也。師云。癡漢著甚死",
    "T48n2001_004:0053c11": "急。僧云。也要大家知有。師云。知有底事作麼",
    "T48n2001_004:0053c12": "生。僧云。黃金堤畔柳。白雲嶺頭梅。師云。也",
    "T48n2001_004:0053c13": "須是眼裏有筋始得。師乃云。一頭白髮幾回",
    "T48n2001_004:0053c14": "春。方信閑身似癡人。直下放教平穩去。更將",
    "T48n2001_004:0053c15": "何法作根塵。法無根塵心無向背。心無向背",
    "T48n2001_004:0053c16": "道合自然。道合自然也。日日好日年年好年。",
    "T48n2001_004:0053c17": "東君刀尺裁華木。付與過頭杖子禪。",
    "T48n2001_004:0053c18": "上堂。三界無法。何處求心。風生虎嘯。霧起龍",
    "T48n2001_004:0053c19": "吟。泥中有刺。綿裏有針。華鳥隔牆相喚甚。十",
    "T48n2001_004:0053c20": "分春事到家林。",
    "T48n2001_004:0053c21": "示眾舉。定上座問臨濟。如何是佛法大意。濟",
    "T48n2001_004:0053c22": "下禪床擒住。與一掌便托開。定佇立。傍僧云。",
    "T48n2001_004:0053c23": "定上座何不禮拜。定方禮拜忽然大悟。師云。",
    "T48n2001_004:0053c24": "不墮前後。獨超古今。喚回千歲夢。飛出九臯",
    "T48n2001_004:0053c25": "禽。無捿泊勿猜斟。只箇虛空等樣心。直下一",
    "T48n2001_004:0053c26": "槌光迸散。斬新彈子出爐金。",
    "T48n2001_004:0053c27": "送化主上堂。山谷之響。水監之像。白雲之心。",
    "T48n2001_004:0053c28": "太虛之量。應機也乍卷乍舒。據令也全收全",
    "T48n2001_004:0053c29": "放。三千世界爾夤緣。百億分身君伎倆。風行",
    "T48n2001_004:0054a01": "空船駕浪。施受通同無住相。一言相送知不",
    "T48n2001_004:0054a02": "知。千僧在儞鉢盂上。",
    "T48n2001_004:0054a03": "上堂舉。藥山久不陞堂。院主白云。大眾久思",
    "T48n2001_004:0054a04": "示誨。請和尚為眾說法。山令打鼓。眾方集。山",
    "T48n2001_004:0054a05": "陞座。良久便歸方丈。主問云。和尚適來許為",
    "T48n2001_004:0054a06": "眾說法。何不垂示一言。山云。經有經師。論有",
    "T48n2001_004:0054a07": "論師。爭怪得老僧。師云。家法簡嚴。非二非",
    "T48n2001_004:0054a08": "三。月來明湛水。雲退露寒巖。真機自得。妙處",
    "T48n2001_004:0054a09": "誰參。不是文殊白槌後。也應千古屈瞿曇。",
    "T48n2001_004:0054a10": "四月八日上堂。清淨性空水。光明法界身。依",
    "T48n2001_004:0054a11": "俙辨白處。便是誕生人。不洗體不洗塵。妙觸",
    "T48n2001_004:0054a12": "宣明悟水因。借問。當年向去事。如何今日却",
    "T48n2001_004:0054a13": "來親。二千年前此時候。指天指地師子吼。雲",
    "T48n2001_004:0054a14": "門居亂思大平。打殺不妨將餧狗。指東話西。",
    "T48n2001_004:0054a15": "將無作有。惡水潑君君莫嗔。而今看爾如何",
    "T48n2001_004:0054a16": "受。佛云。不受諸受。是名正受。若恁麼也。涓",
    "T48n2001_004:0054a17": "滴不落別處。",
    "T48n2001_004:0054a18": "示眾舉僧問趙州。學人乍入叢林乞師指示。",
    "T48n2001_004:0054a19": "州云。喫粥了未。僧云。喫粥了。州云。洗鉢盂",
    "T48n2001_004:0054a20": "去。僧豁然大悟。師云。喫粥了洗鉢去。法爾圓",
    "T48n2001_004:0054a21": "成正規矩。可憐葉氏怕真龍。却怪謝郎欺猛",
    "T48n2001_004:0054a22": "虎。本常路真實語。這僧且問。如何悟。從來鼻",
    "T48n2001_004:0054a23": "孔大頭垂。不用安排兮自著處所。",
    "T48n2001_004:0054a24": "上堂。言之者失其真。離名字相。知之者返其",
    "T48n2001_004:0054a25": "愚。離心緣相。有之者乖其性。離影像相。無之",
    "T48n2001_004:0054a26": "者傷其軀。離寂滅相。恁麼說話。大似泥中洗",
    "T48n2001_004:0054a27": "土塊。衲僧家。畢竟如何。體悉還會麼。和竿一",
    "T48n2001_004:0054a28": "掣隨釣上。水面茫茫散月明。",
    "T48n2001_004:0054a29": "幹簾化主請上堂舉。忠國師問子璘供奉。講",
    "T48n2001_004:0054b01": "得唯識論是否。璘云不敢。國師云。唯識意旨",
    "T48n2001_004:0054b02": "如何。璘云。三界唯心。萬法唯識。國師指簾",
    "T48n2001_004:0054b03": "云。這箇是甚麼。璘云簾子。國師云。簾前賜",
    "T48n2001_004:0054b04": "紫。對御談經。五戒也不持。師云。此一段事的",
    "T48n2001_004:0054b05": "的明了。還他忠國師始得。心無異心。而法無",
    "T48n2001_004:0054b06": "異法。法無異法。而心無異心。處處虛通。會有",
    "T48n2001_004:0054b07": "六窓風月。頭頭出礙。更無一點塵埃參。",
    "T48n2001_004:0054b08": "示眾舉。保福與長慶游山次。保福指面前地",
    "T48n2001_004:0054b09": "云。只者裏便是。妙峯孤頂。慶云。是即是可惜",
    "T48n2001_004:0054b10": "許。雪竇著語云。今日共者漢游山。圖箇甚麼。",
    "T48n2001_004:0054b11": "後舉似鏡清。清云。若不是孫公。便見髑髏遍",
    "T48n2001_004:0054b12": "野。師云。變大地作黃金。攪長河為酥酪。保福",
    "T48n2001_004:0054b13": "要恁麼。無風何須起浪。平地豈肯生堆。長慶",
    "T48n2001_004:0054b14": "要恁麼。雪竇意鍾鼎刻銘。鏡清道太平無像。",
    "T48n2001_004:0054b15": "且作麼生體悉。野老不知堯舜力。鼕鼕打鼓",
    "T48n2001_004:0054b16": "祭江神。",
    "T48n2001_004:0054b17": "示眾舉。偽山問仰山甚處來。仰山云。田中來。",
    "T48n2001_004:0054b18": "山云。田中多少人。仰插下鍬子。叉手而立。山",
    "T48n2001_004:0054b19": "云。南山大有人刈茆。仰拈起鍬子便行。師云。",
    "T48n2001_004:0054b20": "仰山恁麼為直下更無別箇。溈山恁麼道箇",
    "T48n2001_004:0054b21": "中似帶旁來。且道。畢竟作麼生。殷勤謝子輸",
    "T48n2001_004:0054b22": "肝膽。委曲還他老肺膓。",
    "T48n2001_004:0054b23": "送監主上堂。泥泥水水一年農。收拾將來",
    "T48n2001_004:0054b24": "碓下舂。炊軟香分千鉢飯。肚皮參飽放頹慵。",
    "T48n2001_004:0054b25": "且道。參飽底是禪是飯。又作麼生。說箇放頹",
    "T48n2001_004:0054b26": "慵底道理。豈不見藥山道。跛跛挈挈。百醜千",
    "T48n2001_004:0054b27": "拙。且恁麼過時。畢竟承誰恩力。四方八面連",
    "T48n2001_004:0054b28": "架打。普應初無顆粒遺。",
    "T48n2001_004:0054b29": "示眾舉洞山云。秋初夏末。兄弟或東或西。直",
    "T48n2001_004:0054c01": "須向萬里無寸草處去。諸人還體悉得麼。一",
    "T48n2001_004:0054c02": "色是須轉。大功不我居。珠走碧盤盤走珠。直",
    "T48n2001_004:0054c03": "下滄溟取明月。吾家自有崑崙奴。且道。作麼",
    "T48n2001_004:0054c04": "生行履。天宇豁空雲卷雨。溪容澄澈水懷",
    "T48n2001_004:0054c05": "秋。",
    "T48n2001_004:0054c06": "解夏上堂僧問。布袋頭開時如何。師云。一任",
    "T48n2001_004:0054c07": "填溝塞壑。僧云。一片月生海。幾家人上樓。師",
    "T48n2001_004:0054c08": "云。更須跨一步始得。僧云。直得朝到西天。暮",
    "T48n2001_004:0054c09": "歸唐土。也是脚跟不點地漢。師云。上座如何",
    "T48n2001_004:0054c10": "免得此過。僧禮拜。師云。千里望鄉關。師乃",
    "T48n2001_004:0054c11": "云。十五日已前。恰恰把定。抑爾腦門著地。十",
    "T48n2001_004:0054c12": "五日已後。稍稍放行。從伊鼻孔遼天。直饒摩",
    "T48n2001_004:0054c13": "挲柱杖兒。勘破諸方之祖。爭似傳持鉢袋子。",
    "T48n2001_004:0054c14": "相聯五葉之華。恁麼說話。正是十五日已前。",
    "T48n2001_004:0054c15": "十五日已後事。且道正十五日。又作麼生。良",
    "T48n2001_004:0054c16": "久云。野色更無山隔斷。天光直與水相通。",
    "T48n2001_004:0054c17": "示眾云。有而不有。情塵豁盡而獨靈。無而不",
    "T48n2001_004:0054c18": "無。妙應差殊而不忒。所以僧問香嚴。如何是",
    "T48n2001_004:0054c19": "道。嚴云。枯木裏龍吟。如何是道中人。嚴云。",
    "T48n2001_004:0054c20": "髑髏裏眼睛。又僧問風穴。如何是道。穴云。",
    "T48n2001_004:0054c21": "五鳳樓前。如何是道中人。穴云。問取隍城。",
    "T48n2001_004:0054c22": "便諸人如何履踐。得始終貫徹。表裏通同去。",
    "T48n2001_004:0054c23": "還會麼。華蜂釀蜜春脾凍。月兔噴霜夜氣",
    "T48n2001_004:0054c24": "清。",
    "T48n2001_004:0054c25": "持鉢歸上堂。乞食淅西蘇與秀。人人奉佛家",
    "T48n2001_004:0054c26": "家富。收拾幾成三萬緡。尚自不能供眾口。所",
    "T48n2001_004:0054c27": "以道。喫飯須是眾口。作活須是眾力。今古相",
    "T48n2001_004:0054c28": "傳底消息。天童說箇休糧方。一日兩度鉢盂",
    "T48n2001_004:0054c29": "濕。雲門大師道。飯豈不是自己。因甚將自己",
    "T48n2001_004:0055a01": "却喫自己。有道。毛吞巨海。芥納須彌。料掉勿",
    "T48n2001_004:0055a02": "交涉。作麼生道得恰合去。拈却根塵方出礙。",
    "T48n2001_004:0055a03": "更無絲糝不相通。",
    "T48n2001_004:0055a04": "示眾舉百丈問溈山。併却咽喉脣吻。道將一",
    "T48n2001_004:0055a05": "句來。山云。却請和尚道。丈云。不辭向汝道。",
    "T48n2001_004:0055a06": "恐已後喪我兒孫。師云。却請和尚道。三世諸",
    "T48n2001_004:0055a07": "佛也靠倒。釋迦師淨名老。毘耶摩竭心相照。",
    "T48n2001_004:0055a08": "倦鶴夜移巢。靈蛇寒入草。正偏轉側兮妙圓",
    "T48n2001_004:0055a09": "兼到。",
    "T48n2001_004:0055a10": "施主看經請上堂。經云。若見諸相非相。即見",
    "T48n2001_004:0055a11": "如來。法眼云。若見諸相非相。即不見如來。師",
    "T48n2001_004:0055a12": "云。作麼生行履。得十成去。功業力爭英雄。劉",
    "T48n2001_004:0055a13": "項時將。太平坐享朴懋。羲軒世人。",
    "T48n2001_004:0055a14": "上堂舉僧問智門。蓮華未出水時如何。門云。",
    "T48n2001_004:0055a15": "蓮華出水後如何。門云荷葉。師云。莫向枯龜",
    "T48n2001_004:0055a16": "版上鎖。衲僧開口見心肝。蓮華荷葉出未",
    "T48n2001_004:0055a17": "出。做盡工夫轉覺難。",
    "T48n2001_004:0055a18": "下嗣法書上堂僧問。照世光明即不問。傳家",
    "T48n2001_004:0055a19": "清白事如何。師云。清涵鯨海寬。冷射蟾輪窄。",
    "T48n2001_004:0055a20": "僧云。水向竹邊流出綠。風從華裏過來香。師",
    "T48n2001_004:0055a21": "云。須信龍門無宿客。僧云。桂枝不零折。和月",
    "T48n2001_004:0055a22": "抱將來。師云。也須親到一回始得。師乃云。不",
    "T48n2001_004:0055a23": "得諱有頭底。當時爾帶累別人。而今別人帶",
    "T48n2001_004:0055a24": "累爾。來生我家。作業相似。針線穿聯細中細。",
    "T48n2001_004:0055a25": "迦葉阿難不相知。人人各自住三昧。裏許轉",
    "T48n2001_004:0055a26": "功勳。這邊得游戲。到底還須徹根蒂。望斷冥",
    "T48n2001_004:0055a27": "鴻沒處秋。蒼蒼一色天連水。",
    "T48n2001_004:0055a28": "結夏上堂。來選佛場。辨行脚事。禁足也。不可",
    "T48n2001_004:0055a29": "錯移一步。護生也不可動犯一毛。徹見自己",
    "T48n2001_004:0055b01": "全身。四大出礙。却到本來住處。一亙清虛。如",
    "T48n2001_004:0055b02": "何履踐得恁麼相應去。擘開華嶽倚空翠。放",
    "T48n2001_004:0055b03": "出黃河輥底流。",
    "T48n2001_004:0055b04": "天申節上堂。仁壽之域。大方無隅。尊貴之人。",
    "T48n2001_004:0055b05": "至化無外。有如是廣大含容之量。具如是廣",
    "T48n2001_004:0055b06": "大莊嚴之事。且道。箇人受用合作麼生。還相",
    "T48n2001_004:0055b07": "委悉麼。造化陰陽閒拱手。成平天地默垂",
    "T48n2001_004:0055b08": "衣。",
    "T48n2001_004:0055b09": "送監收上堂。地藏栽田做活計。南泉鎌子能",
    "T48n2001_004:0055b10": "收刈。日用平懷穩便休。自然顆糝無遺棄。無",
    "T48n2001_004:0055b11": "遺棄不容易。爾也莫虧我。我也不虧爾。兩家",
    "T48n2001_004:0055b12": "賓主平。四稜齊塌地。風不鳴條。雨不破塊。箇",
    "T48n2001_004:0055b13": "是叢林飽參底。牧來純熟水牯牛。撿點將來",
    "T48n2001_004:0055b14": "墮隨類。曹山云。作水牯牛是隨類墮。大陽道",
    "T48n2001_004:0055b15": "作水牯牛。是沙門轉身處。為什麼却成隨類",
    "T48n2001_004:0055b16": "墮。十年歸不得。忘却來時道。",
    "T48n2001_004:0055b17": "上堂仲秋漸凉。蒲團放穩長連床。身心澄徹",
    "T48n2001_004:0055b18": "見淵底。河漢淡淡秋磨光。二祖不短少林不",
    "T48n2001_004:0055b19": "長。相傳笑殺威音王。爾無所得我無所藏。四",
    "T48n2001_004:0055b20": "無壁落渾大方。萬世清規信明白。夜寒吐月",
    "T48n2001_004:0055b21": "山蒼蒼參。",
    "T48n2001_004:0055b22": "中秋上堂舉。馬大師與南泉百丈西堂翫月",
    "T48n2001_004:0055b23": "次。祖云。正恁麼時如何。西堂云。正好供養。",
    "T48n2001_004:0055b24": "百丈云。正好修行。南泉拂袖便行。祖云。經歸",
    "T48n2001_004:0055b25": "藏禪歸海。唯有普願。獨超物外。師云。經歸藏",
    "T48n2001_004:0055b26": "禪歸海。稽首歸依。合掌頂戴。王老師超物外。",
    "T48n2001_004:0055b27": "二十年前恁麼來。而今去盡閒光彩。",
    "T48n2001_004:0055b28": "上堂九月又重陽。菊華依舊黃。淵明是醉不",
    "T48n2001_004:0055b29": "是酒。蕩蕩游心於大方。只如會得底。也是箇",
    "T48n2001_004:0055c01": "時節。不會底也是箇時節。且道。於其間作麼",
    "T48n2001_004:0055c02": "生辨白。還會麼。冷地看他人富貴。等閑不奈",
    "T48n2001_004:0055c03": "幞頭何。",
    "T48n2001_004:0055c04": "示眾舉雲蓋問石霜。萬戶俱開即不問。萬戶",
    "T48n2001_004:0055c05": "俱閉時如何。霜云。堂中事作麼生。蓋無語。後",
    "T48n2001_004:0055c06": "半年下語云。無人接得渠。霜云。道即太殺道。",
    "T48n2001_004:0055c07": "只道得八成。蓋云。和尚作麼生。霜云。無人識",
    "T48n2001_004:0055c08": "得渠。師云。無人接得渠。貴逼馬相如。果來橋",
    "T48n2001_004:0055c09": "上也。記得柱頭書。無人識得渠。碁局醉樵夫。",
    "T48n2001_004:0055c10": "回頭斧柯爛。大海一成枯。",
    "T48n2001_004:0055c11": "天寧節上堂。氷壺清白。借功喚作誕生。玉璽",
    "T48n2001_004:0055c12": "傳家。退位名為王父。萬萬年之壽量。靜亨而",
    "T48n2001_004:0055c13": "尊。千千界之因緣。動成其子。還知箇人受用",
    "T48n2001_004:0055c14": "處麼。良久云。仰之彌高鑽彌堅。迎之在前隨",
    "T48n2001_004:0055c15": "在後。",
    "T48n2001_004:0055c16": "示眾舉。仰山夢往彌勒所。居第二座。尊者",
    "T48n2001_004:0055c17": "白云。今日當第二座說法。山起白槌云。摩訶",
    "T48n2001_004:0055c18": "衍法。離四句絕百非。謹白。仰山舉似溈山。山",
    "T48n2001_004:0055c19": "云。子已登聖位。師云。玉女依俙夜動機。錦絲",
    "T48n2001_004:0055c20": "歷歷吐梭臍。水天湛碧全功墮。雪月寒清一",
    "T48n2001_004:0055c21": "色迷。諸禪德。全功負墮。一色猶迷。作麼生體",
    "T48n2001_004:0055c22": "悉得恰好相應去。權挂垢衣云是佛。却裝珍",
    "T48n2001_004:0055c23": "御復名誰。",
    "T48n2001_004:0055c24": "示眾舉。教中道。我於然燈佛所。實無有法可",
    "T48n2001_004:0055c25": "得。然燈佛即為我授記。師云。是即是也。猶較",
    "T48n2001_004:0055c26": "一線在。復云。釋迦自是釋迦。然燈莫要添些。",
    "T48n2001_004:0055c27": "不用燒錢引鬼。何須句賊破家。爾那裏針劄",
    "T48n2001_004:0055c28": "不入。我這裏石上栽華。",
    "T48n2001_004:0055c29": "上堂。諸見若盡。慎勿追尋。纔有是非。紛然失",
    "T48n2001_004:0056a01": "心。諸禪德。諸見若盡。自然一切時。平平坦",
    "T48n2001_004:0056a02": "坦。巍巍堂堂。箇是衲僧普周遍身。本具足眼。",
    "T48n2001_004:0056a03": "妙圓覺心。若有一絲一縷。於其間作前作後。",
    "T48n2001_004:0056a04": "便見紛紛紜紜。且道。如何體悉。人平不語。水",
    "T48n2001_004:0056a05": "平不流。",
    "T48n2001_004:0056a06": "示眾舉清原問六祖。當何所務即不落階級。",
    "T48n2001_004:0056a07": "祖云。爾曾作甚麼來。原云。聖諦亦不為。祖",
    "T48n2001_004:0056a08": "云。落何階級。原云。聖諦尚不為。何階級之",
    "T48n2001_004:0056a09": "有。祖云。如是如是。師云。不落階級。卓卓超",
    "T48n2001_004:0056a10": "出。三際曷用安排。十方自然畐塞。五色線不",
    "T48n2001_004:0056a11": "我覊縻。七寶冠是誰嚴飾。",
    "T48n2001_004:0056a12": "上堂舉僧問香林。如何是衲衣下事。林云。臘",
    "T48n2001_004:0056a13": "月火燒山。師云。香林臘月火燒山。關楗如今",
    "T48n2001_004:0056a14": "透底難。無礙機鋒能自在。虛空揮劍不成",
    "T48n2001_004:0056a15": "瘢。",
    "T48n2001_004:0056a16": "因雪上堂。若恁麼也難得。清光浩蕩無瑕隙。",
    "T48n2001_004:0056a17": "人言千里本同風。我道十方渾一色。渾一色",
    "T48n2001_004:0056a18": "須轉側。纔轉側透關隔。透關隔。酬爾平生今",
    "T48n2001_004:0056a19": "脫白。儂家龜鶴自成仙。昨夜龍門無宿客。",
    "T48n2001_004:0056a20": "上堂。清白傳家雪月光。玉壺中有轉身方。情",
    "T48n2001_004:0056a21": "乾識盡功勳斷。不覺全身入帝鄉。",
    "T48n2001_004:0056a22": "真歇和尚入山上堂舉。阿難問迦葉。世尊傳",
    "T48n2001_004:0056a23": "金襴外別傳何物。迦葉召阿難。難應喏。葉",
    "T48n2001_004:0056a24": "云。倒却門前剎竿著。師云。一著能回一局碁。",
    "T48n2001_004:0056a25": "仙即妙處只些兒。點開活眼分生殺。不作窮",
    "T48n2001_004:0056a26": "忙死馬醫。倒却門前剎竿著。一把推出誰藏",
    "T48n2001_004:0056a27": "縮。工夫磨琢。老成人。圓陀陀地無稜角。",
    "T48n2001_004:0056a28": "高麗國持牒侍禁。齋僧祝壽。上堂。以法界為",
    "T48n2001_004:0056a29": "疆域以佛心為因緣。統萬國而成一家。觀眾",
    "T48n2001_004:0056b01": "生而如赤子。齊天地之覆戴也。日月光其德。",
    "T48n2001_004:0056b02": "等海嶽之涵鎮也。山川朝其宗。千萬億綿遠",
    "T48n2001_004:0056b03": "之年齡。集於壽命。一二三生成之物象。出自",
    "T48n2001_004:0056b04": "道根。無邊際之莊嚴。不思議之妙用。照然",
    "T48n2001_004:0056b05": "不昧。至化難逃。廓爾罔遺。大功不宰。箇是至",
    "T48n2001_004:0056b06": "人受用底大自在三昧。所以道。無邊剎境。自",
    "T48n2001_004:0056b07": "他不隔於毫端。十世古今。始終不離於當念。",
    "T48n2001_004:0056b08": "正恁麼時作麼生體悉還會麼。萬象森羅影",
    "T48n2001_004:0056b09": "現中。一顆圓光非內外。",
    "T48n2001_004:0056b10": "上堂疋馬突出單鎗直入。急電光中看轉側。",
    "T48n2001_004:0056b11": "疾雷案山忽頹。鈍漢唵耳不及。記得臨濟",
    "T48n2001_004:0056b12": "道。我在先師處。喫三頓棒。如蒿枝拂相似。如",
    "T48n2001_004:0056b13": "今思一頓喫。誰為下手。時有僧出某甲下手。",
    "T48n2001_004:0056b14": "濟度柱杖與僧。僧擬接濟便打。師云。臨濟得",
    "T48n2001_004:0056b15": "得求人。不到等閒落節。這僧草草開口。便見",
    "T48n2001_004:0056b16": "容易撞頭。當時纔見恁麼道。何不便與衲僧",
    "T48n2001_004:0056b17": "手段。見之不取。千載難忘。",
    "T48n2001_004:0056b18": "上堂。三十三人不得而為師。二十八代不得",
    "T48n2001_004:0056b19": "而稱祖。衲僧家。識得本命元辰。敢開恁麼大",
    "T48n2001_004:0056b20": "口。且道。如何體悉。親到劫前空四壁。自然體",
    "T48n2001_004:0056b21": "盡見全身。",
    "T48n2001_004:0056b22": "歲旦上堂。時節之新。天地之仁。草木薦春。爻",
    "T48n2001_004:0056b23": "象之亨。陽和之生。物彙咸榮。玉機之轉。霧豹",
    "T48n2001_004:0056b24": "之變。家風成見。居谷之神。出軸之雲。其用",
    "T48n2001_004:0056b25": "不勒。且道。如何體悉。還會麼。但得雪消去。",
    "T48n2001_004:0056b26": "自然春到來。",
    "T48n2001_004:0056b27": "舉書記藏主立僧。上堂。一燈分耀百千燈。箇",
    "T48n2001_004:0056b28": "事宗家誰也曾。少室相傳斷臂可。黃梅分付",
    "T48n2001_004:0056b29": "墜腰能。作麼生是相傳。列焰底事。還相委悉",
    "T48n2001_004:0056c01": "麼。田地光明真破夜。叢林氣象自成春。",
    "T48n2001_004:0056c02": "示眾舉僧問趙州。學人乍入叢林乞師指示。",
    "T48n2001_004:0056c03": "州云。喫粥了未。僧云。喫粥了。州云。洗鉢盂",
    "T48n2001_004:0056c04": "去。師云。聞說英雄苦戰爭。四方岐路自難行。",
    "T48n2001_004:0056c05": "而今踏著長安道。始信家邦久太平。",
    "T48n2001_004:0056c06": "示眾舉教中道。毛吞巨海。芥納須彌。且道。",
    "T48n2001_004:0056c07": "毛如何吞巨海。芥如何納須彌。有底道。大無",
    "T48n2001_004:0056c08": "大相。小無小相。一相無相。為之實相。恁麼說",
    "T48n2001_004:0056c09": "話。要且無衲僧氣息。且道。衲僧分上又作麼",
    "T48n2001_004:0056c10": "生。阿儂撞著須菩提。一切法中入三昧。",
    "T48n2001_004:0056c11": "上堂。曾到家山裏許看。星河濯月霽天寒。箇",
    "T48n2001_004:0056c12": "時失却娘生口。始信從來鼻孔寬參。",
    "T48n2001_004:0056c13": "示眾舉僧問投子。一大藏教。還有奇特事也",
    "T48n2001_004:0056c14": "無。子云。演出一大藏。師云。演出一大藏。明",
    "T48n2001_004:0056c15": "明超過諸緣上。隨曲隨直也流水轉山。隨高",
    "T48n2001_004:0056c16": "隨下也虛舟駕浪。",
    "T48n2001_004:0056c17": "示眾舉靈雲道。三十年來尋劍客。幾回葉落",
    "T48n2001_004:0056c18": "又抽枝。自從一見桃華後。直至而今更不疑。",
    "T48n2001_004:0056c19": "玄沙云。諦當甚諦當。敢保老兄未徹。師云。靈",
    "T48n2001_004:0056c20": "雲悟桃華。玄沙旁不肯。昭昭然此心分明。隱",
    "T48n2001_004:0056c21": "隱也放身未穩。放得穩。八兩元來是半斤。",
    "T48n2001_004:0056c22": "鉤頭秤尾能平等。",
    "T48n2001_004:0056c23": "送化主上堂。一物長靈。十方普應。騎聲跨色。",
    "T48n2001_004:0056c24": "超眺越聽。浩浩也能縱能橫。如如也能動能",
    "T48n2001_004:0056c25": "靜。參飽叢林箇樣人。取飯不問誰家甑。佛云。",
    "T48n2001_004:0056c26": "常乞是清規。一切食中斯正命。若也仰口食",
    "T48n2001_004:0056c27": "下口食。皆謂之邪命。只如以正命食供飽參",
    "T48n2001_004:0056c28": "人時如何。滿瓶傾不出。大地勿飢人。",
    "T48n2001_004:0056c29": "上堂。一雨霑濡。諸根萌動。青黃各成其姿。長",
    "T48n2001_004:0057a01": "短各隨其用。綿綿也妙有機絲。混混也廓無",
    "T48n2001_004:0057a02": "稜縫。若人問我如何。敢道不快漆桶。",
    "T48n2001_004:0057a03": "上堂。一切聲是佛聲。一切色是佛色。於其間",
    "T48n2001_004:0057a04": "無纖毫過患。還會麼。莫將赤肉為身相。誰把",
    "T48n2001_004:0057a05": "閑塵礙眼睛。",
    "T48n2001_004:0057a06": "示眾舉永嘉道。取不得捨不得。不可得中只",
    "T48n2001_004:0057a07": "麼得。師云。若於一切法上通身去。亦是有所",
    "T48n2001_004:0057a08": "得。若於一切用處豁落去。亦是有所得。且道。",
    "T48n2001_004:0057a09": "歸根到底不可得中。作麼生得。轉色轉功家",
    "T48n2001_004:0057a10": "法子。蘆華明月後相逢。",
    "T48n2001_004:0057a11": "供聖施主請上堂。心心智通。佛佛道同。十方",
    "T48n2001_004:0057a12": "圓滿。八面玲瓏。施時也三乘教備。坐處也一",
    "T48n2001_004:0057a13": "切法空。應供而來有不受之受。度世而出得",
    "T48n2001_004:0057a14": "無功之功。動而常靜。用時彌冲。處處不乖兮。",
    "T48n2001_004:0057a15": "水中夜月。物物斯應兮。華上春風。只如教中",
    "T48n2001_004:0057a16": "道。佛身充滿於法界。普現一切群生前。一佛",
    "T48n2001_004:0057a17": "身既滿法界。只如千佛身。著在什麼處。還相",
    "T48n2001_004:0057a18": "委悉麼。音聲不凝調和樂。光影相容互照",
    "T48n2001_004:0057a19": "燈。",
    "T48n2001_004:0057a20": "上堂。因緣和合而生。生不可生生。影生於形。",
    "T48n2001_004:0057a21": "響生於聲。森羅萬象從崢嶸。虛空廓落無虧",
    "T48n2001_004:0057a22": "盈。杳杳冥冥。靈靈明明。是其中之精。非其外",
    "T48n2001_004:0057a23": "之情。見本家曠古之佛。得自己廣大之經。湛",
    "T48n2001_004:0057a24": "兮若存無迹像。善惡不我相隨行。只如分應",
    "T48n2001_004:0057a25": "後又作麼生。物物現成觀自在。人人具足常",
    "T48n2001_004:0057a26": "不輕。",
    "T48n2001_004:0057a27": "上堂。說禪說道。虛空釘橛。體妙體玄。矢上加",
    "T48n2001_004:0057a28": "尖。若也三際斷四大空。上無攀仰。下絕己躳。",
    "T48n2001_004:0057a29": "內無繫蟻之絲。外無聚蠅之糝。淨裸裸赤洒",
    "T48n2001_004:0057b01": "洒。正恁麼時。是箇什麼。",
    "T48n2001_004:0057b02": "上堂。一言觸諱。法自不容。一字入公。牛拽不",
    "T48n2001_004:0057b03": "出。兄弟汝胸中。不得著箇元字脚。若有餘未",
    "T48n2001_004:0057b04": "盡。千生萬劫。帶累汝在。藏六直如龜慎縮。骨",
    "T48n2001_004:0057b05": "頭奈有卦文何。有恁麼病痛底禪和子。更須",
    "T48n2001_004:0057b06": "是透一遍去參。",
    "T48n2001_004:0057b07": "天童覺和尚上堂語錄(畢)",
    "T48n2001_004:0057b08": "宏智禪師廣錄卷第四"
}