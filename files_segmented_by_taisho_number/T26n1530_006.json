{
    "T26n1530_006:0316c23": "佛地經論卷第六",
    "T26n1530_006:0316c25": "親光菩薩等造",
    "T26n1530_006:0316c26": "大唐三藏法師玄奘奉　詔譯",
    "T26n1530_006:0316c27": "經曰：又如世界，為諸眾生廣大受用。如是如",
    "T26n1530_006:0316c28": "來妙觀察智，示現一切諸佛眾會雨大法雨，",
    "T26n1530_006:0316c29": "為令眾生受大法樂。",
    "T26n1530_006:0317a01": "論曰：此中顯示受用因相。如器世間隨有情",
    "T26n1530_006:0317a02": "業增上力故，阿賴耶識共相種子，變生種種",
    "T26n1530_006:0317a03": "共相資具，為令有情廣大受用。如是如來妙",
    "T26n1530_006:0317a04": "觀察智，助平等智為增上緣，擊發鏡智相應",
    "T26n1530_006:0317a05": "淨識，現受用身種種眾會，威德熾盛雨大法",
    "T26n1530_006:0317a06": "雨，為令地上諸大菩薩受大法樂，亦助如來",
    "T26n1530_006:0317a07": "成所作智為增上緣。擊發鏡智相應淨識，現",
    "T26n1530_006:0317a08": "變化身種種眾會，威德熾盛雨正法雨，為令",
    "T26n1530_006:0317a09": "地前所化有情受用法樂。",
    "T26n1530_006:0317a10": "經曰：如世界中五趣可得，所謂地獄，餓鬼，傍",
    "T26n1530_006:0317a11": "生，人趣，天趣。如是如來觀察智上，無邊因果",
    "T26n1530_006:0317a12": "五趣差別具足顯現。",
    "T26n1530_006:0317a13": "論曰：此中顯示趣差別因相。如世界中隨有",
    "T26n1530_006:0317a14": "情業增上力故，阿賴耶識不共相種，變生種",
    "T26n1530_006:0317a15": "種五趣因果差別可得。如是如來妙觀察智，",
    "T26n1530_006:0317a16": "五趣因果為境界故，似其五趣因果二相差",
    "T26n1530_006:0317a17": "別顯現，非生五趣。諸阿素洛種類不定，或天",
    "T26n1530_006:0317a18": "或鬼，或復傍生，故不別說。五趣因者，謂中",
    "T26n1530_006:0317a19": "有身，以與五趣為方便故。趣是所趣，中有能",
    "T26n1530_006:0317a20": "趣故非趣攝。就生類別建立四生，是故中",
    "T26n1530_006:0317a21": "有亦生所攝。有義中有趣方便故，說在趣中。",
    "T26n1530_006:0317a22": "此言因者，業煩惱等，果即五趣。",
    "T26n1530_006:0317a23": "經曰：如世界中，欲、色、無色諸界可得。如是如",
    "T26n1530_006:0317a24": "來觀察智上，無邊因果三界差別具足顯現。",
    "T26n1530_006:0317a25": "論曰：此中顯示界差別因相。如世界中隨有",
    "T26n1530_006:0317a26": "情業增上力故，阿賴耶識共不共相種子，變",
    "T26n1530_006:0317a27": "生三界因果差別可得。此中世界通情非情，",
    "T26n1530_006:0317a28": "謂有情世界及器世界。若不爾者，不應於中",
    "T26n1530_006:0317a29": "有無色界，以彼唯有定所生色，無業生色、無",
    "T26n1530_006:0317b01": "方處故。於世界中，隨其所應建立三界，謂",
    "T26n1530_006:0317b02": "器世界中但有欲色情非情界。有情界中具",
    "T26n1530_006:0317b03": "有三種，唯有情界以器世界通持有情及非",
    "T26n1530_006:0317b04": "情界，有情世界唯能任持有情界故。如是如",
    "T26n1530_006:0317b05": "來妙觀察智，三界因果為境界故，似其三界",
    "T26n1530_006:0317b06": "因果二相差別顯現，非生三界因果，同前二",
    "T26n1530_006:0317b07": "種分別。此中意說，妙觀察智普能觀察一切",
    "T26n1530_006:0317b08": "境故，遍似一切諸界趣生，煩惱業等所感",
    "T26n1530_006:0317b09": "諸行成熟所攝心心法等因果相現。謂諸如",
    "T26n1530_006:0317b10": "來大圓鏡智，增上所生妙觀察智，雖無所取",
    "T26n1530_006:0317b11": "能取執著，遠離一切煩惱所知二垢障故，觀",
    "T26n1530_006:0317b12": "察一切因果等事，及能說故，如淨圓鏡現眾",
    "T26n1530_006:0317b13": "影像，一切境相皆現其中，然無鏡智無差別",
    "T26n1530_006:0317b14": "過。大圓鏡智以於一切皆不愚故，雖能顯現",
    "T26n1530_006:0317b15": "一切影像任運轉故而無分別。此智能現一",
    "T26n1530_006:0317b16": "切境相亦有分別，若無分別則不能觀因果",
    "T26n1530_006:0317b17": "等事，及為眾會說法斷疑。此文定證無漏心",
    "T26n1530_006:0317b18": "等亦有相分，如來智上五趣三界無邊因果",
    "T26n1530_006:0317b19": "具足現故。有說，如來智明淨故，一切境相",
    "T26n1530_006:0317b20": "雖現其中，而此境相非智所變，不清淨故，但",
    "T26n1530_006:0317b21": "是眾生心等所變諸法影像。此不應理，如是",
    "T26n1530_006:0317b22": "影像若是眾生心等所變，云何在佛智上顯",
    "T26n1530_006:0317b23": "現？不可他因生他心相，違正理故。如餘心",
    "T26n1530_006:0317b24": "相，此亦應爾。然此境相如來無漏心所變現，",
    "T26n1530_006:0317b25": "如明鏡中糞穢影像，雖似不淨實非不淨。心",
    "T26n1530_006:0317b26": "及心法緣境法爾。若緣他境，非如鉗燈，無動",
    "T26n1530_006:0317b27": "作故，但如明鏡性本淨故，變似境相而能緣",
    "T26n1530_006:0317b28": "慮。若諸境相非心上現，彼雖有力生心心",
    "T26n1530_006:0317b29": "所，如五根等不名所緣，如餘處說。無分別",
    "T26n1530_006:0317c01": "智亦定爾耶？所緣真如不離智體，不可定爾。",
    "T26n1530_006:0317c02": "後得俗智雖不離真，有分別故不證真體，但",
    "T26n1530_006:0317c03": "自變作真相而緣，故不可難。如諸異生心",
    "T26n1530_006:0317c04": "緣無漏心上所有無漏境相，雖似無漏實是",
    "T26n1530_006:0317c05": "有漏。此亦應爾，唯識道理決定如是，心所變",
    "T26n1530_006:0317c06": "相雖相似有而實無體。若不爾者，應有色等",
    "T26n1530_006:0317c07": "如心心法，不成唯識。若彼實有但不離識名",
    "T26n1530_006:0317c08": "唯識者，心及心法亦不離彼色等諸相，應名",
    "T26n1530_006:0317c09": "唯境，便成大過。",
    "T26n1530_006:0317c10": "經曰：如世界中蘇迷盧等，大寶山王顯現可",
    "T26n1530_006:0317c11": "得。如是如來觀察智上，諸佛菩薩威神所引，",
    "T26n1530_006:0317c12": "廣大甚深教法可得。",
    "T26n1530_006:0317c13": "論曰：此中顯示雨大法雨因相。如器世間，由",
    "T26n1530_006:0317c14": "諸眾生業增上力起諸寶山。如是如來妙觀",
    "T26n1530_006:0317c15": "察智，由諸有情感正法業增上力故，起佛菩",
    "T26n1530_006:0317c16": "薩威神所引深大教法，此教開示諸佛菩薩",
    "T26n1530_006:0317c17": "自在威神，亦能引發彼威神力，是故說名諸",
    "T26n1530_006:0317c18": "佛菩薩威神所引。此說如來妙觀察智能發",
    "T26n1530_006:0317c19": "鏡智相應識上教法影像，或自能現教法影",
    "T26n1530_006:0317c20": "像，由此為緣善根成熟所化有情自心變現。",
    "T26n1530_006:0317c21": "經曰：如世界中，廣大甚深不可傾動大海可",
    "T26n1530_006:0317c22": "得。如是如來觀察智上，一切天魔外道異論",
    "T26n1530_006:0317c23": "所不傾動，甚深法界教法可得。",
    "T26n1530_006:0317c24": "論曰：此中顯示降伏怨敵因相。如器世間，由",
    "T26n1530_006:0317c25": "諸眾生業增上力起諸大海，不可傾動。如是",
    "T26n1530_006:0317c26": "如來妙觀察智，由諸有情感正法業增上力",
    "T26n1530_006:0317c27": "故，起法界教不可傾動。法界則是空無相理，",
    "T26n1530_006:0317c28": "說法界理名法界教。諸外道等皆依諸見，法",
    "T26n1530_006:0317c29": "界空理對治諸見離諸見趣，是故空教彼不",
    "T26n1530_006:0318a01": "能測，不能傾動。前威神教，威神高廣故喻寶",
    "T26n1530_006:0318a02": "山，此法界教法界甚深故喻大海，妙觀察智",
    "T26n1530_006:0318a03": "是能顯照一切境因，故能起說一切法教，略",
    "T26n1530_006:0318a04": "說勝者。是故契經說：「佛世尊名大智日，普能",
    "T26n1530_006:0318a05": "照了一切法故。」",
    "T26n1530_006:0318a06": "經曰：又如世界，大小輪山之所圍繞。如是如",
    "T26n1530_006:0318a07": "來妙觀察智，不愚一切自相共相之所圍繞。",
    "T26n1530_006:0318a08": "論曰：此中顯示斷一切疑因相。如器世界，一",
    "T26n1530_006:0318a09": "妙高山、七大金山、八大海水、四大洲等，總於",
    "T26n1530_006:0318a10": "其外有小輪山周匝圍繞，如是為一，積數至",
    "T26n1530_006:0318a11": "千，復總於外有次輪山周匝圍繞，名小千界。",
    "T26n1530_006:0318a12": "如是為一，復數至千，更總於外有次輪山周",
    "T26n1530_006:0318a13": "匝圍繞，名中千界。如是為一，復數至千，總於",
    "T26n1530_006:0318a14": "其外有大輪山周匝圍繞，有大風輪總持其",
    "T26n1530_006:0318a15": "下，名一三千大千世界。如是名為大小輪山",
    "T26n1530_006:0318a16": "之所圍繞。如是如來妙觀察智，遍知一切自",
    "T26n1530_006:0318a17": "相共相，能斷世間一切疑惑。自共相愚，是疑",
    "T26n1530_006:0318a18": "惑因。知自共相，無此愚故。自無疑惑，能斷他",
    "T26n1530_006:0318a19": "疑。大圓鏡智永離二障，不愚一切自相共相",
    "T26n1530_006:0318a20": "能生此智，攝護此智故名圍繞。鏡智雖能知",
    "T26n1530_006:0318a21": "一切法自相共相，無分別故，不能為他說法",
    "T26n1530_006:0318a22": "斷疑。此智能知。有分別故，能為一切說法斷",
    "T26n1530_006:0318a23": "疑。又此智體能知諸法自相共相二種行相",
    "T26n1530_006:0318a24": "之所圍繞，自相行相如小輪山，共相行相如",
    "T26n1530_006:0318a25": "大輪山，鏡智能持如風持下，如來淨智現量",
    "T26n1530_006:0318a26": "所攝。云何能知諸法共相？若共相境現量所",
    "T26n1530_006:0318a27": "知。云何二量？依二相立。有義二量在散心",
    "T26n1530_006:0318a28": "位依二相立，不說定位。若在定心緣一切相，",
    "T26n1530_006:0318a29": "皆現量攝。有義，定心唯緣自相，然由共相",
    "T26n1530_006:0318b01": "方便所引，緣諸共相。所顯理者，就方便說",
    "T26n1530_006:0318b02": "名知共相，不如是者名知自相。由此道理，",
    "T26n1530_006:0318b03": "或說真如名空無我諸法共相，或說真如二",
    "T26n1530_006:0318b04": "空所顯非是共相。如實義者，彼《因明論》立自",
    "T26n1530_006:0318b05": "共相，與此少異。彼說一切法上實義，皆名自",
    "T26n1530_006:0318b06": "相，以諸法上自相共相各附己體不共他故。",
    "T26n1530_006:0318b07": "若分別心立一種類，能詮所詮通在諸法，如",
    "T26n1530_006:0318b08": "縷貫花，名為共相。此要散心分別假立，是比",
    "T26n1530_006:0318b09": "量境。一切定心離此分別，皆名現量。雖緣諸",
    "T26n1530_006:0318b10": "法苦無常等，亦一一法各別有故，名為自",
    "T26n1530_006:0318b11": "相。真如雖是共相所顯，以是諸法自實性故，",
    "T26n1530_006:0318b12": "自有相故，亦非共相，不可以其與一切法不",
    "T26n1530_006:0318b13": "一不異即名共相，自相亦與一切共相不一",
    "T26n1530_006:0318b14": "異故，是故彼論說諸法上所有實義，皆名自",
    "T26n1530_006:0318b15": "相。此經不爾，故無相違。",
    "T26n1530_006:0318b16": "經曰：復次，妙生！成所作智者。",
    "T26n1530_006:0318b17": "論曰：成所作智，應知成立如來化身。此復",
    "T26n1530_006:0318b18": "三種：一者身化；二者語化；三者意化。第一",
    "T26n1530_006:0318b19": "身化復有三種：一、現神通化；二、現受生化；三、",
    "T26n1530_006:0318b20": "現業果化。第二語化亦有三種：一、慶慰語化；",
    "T26n1530_006:0318b21": "二方便語化；三、辯揚語化。第三意化復有四",
    "T26n1530_006:0318b22": "種：一、決擇意化；二、造作意化；三、發起意化；四、",
    "T26n1530_006:0318b23": "受領意化。成所作智能起如是三業化用，此",
    "T26n1530_006:0318b24": "化三業即是化身。應知此中以用顯體，非此",
    "T26n1530_006:0318b25": "三業即是智體，但是智上所現相分。成所作",
    "T26n1530_006:0318b26": "智增上緣力擊發鏡智相應淨識，令現如是",
    "T26n1530_006:0318b27": "三業化用，自亦能現。當知四智一一能起一",
    "T26n1530_006:0318b28": "切作用，就強多分說平等智起受用身；成所",
    "T26n1530_006:0318b29": "作智起變化身；妙觀察智觀察一切自相共",
    "T26n1530_006:0318c01": "相，陀羅尼門三摩地等；大圓鏡智能現一切",
    "T26n1530_006:0318c02": "諸法影像。如一一根取一切境非無強用，此",
    "T26n1530_006:0318c03": "亦如是。此中經文定證三業心心法等皆有",
    "T26n1530_006:0318c04": "變化，如來智上現此麁相心心法等一切功",
    "T26n1530_006:0318c05": "德，令諸下位能現了知。若不爾者，二乘異生",
    "T26n1530_006:0318c06": "云何能知如來所有心心法等功德差別？云",
    "T26n1530_006:0318c07": "何如來久已成佛，復能現作具貪瞋等種種",
    "T26n1530_006:0318c08": "化身？餘經亦說化無量類皆令有心，又說化",
    "T26n1530_006:0318c09": "身亦名有心亦名無心，有依他心、無自依心",
    "T26n1530_006:0318c10": "故，謂化心等依實心現。但實心上相分似有",
    "T26n1530_006:0318c11": "緣慮等用，如鏡中火無別自體，隨眾緣生，如",
    "T26n1530_006:0318c12": "餘心等。餘處雖說無化心等，以無實用如實",
    "T26n1530_006:0318c13": "心等；變化色等有實作用如實色等，故偏說",
    "T26n1530_006:0318c14": "有。由化心等麁相顯現易了知故，乃至猿猴",
    "T26n1530_006:0318c15": "知如來心；若佛實心，諸大菩薩亦不能了。",
    "T26n1530_006:0318c16": "經曰：如諸眾生勤勵身業，由是眾生趣求種",
    "T26n1530_006:0318c17": "種殉利務農勤王等事。如是如來成所作智",
    "T26n1530_006:0318c18": "勤身化業，由是如來示現種種工巧等處，摧",
    "T26n1530_006:0318c19": "伏諸伎傲慢眾生，以是善巧方便力故，引諸",
    "T26n1530_006:0318c20": "眾生令入聖教成熟解脫。",
    "T26n1530_006:0318c21": "論曰：此中顯示現神通化化身業相。令心勇",
    "T26n1530_006:0318c22": "悍故名勤勵。於善性中兼取精進，餘但作意，",
    "T26n1530_006:0318c23": "由此發起勤勵身業，就因為名。由此身業，世",
    "T26n1530_006:0318c24": "間有情作三正事，等者等取其餘雜事。成所",
    "T26n1530_006:0318c25": "作智精進相應起化身業，由此化業為菩薩",
    "T26n1530_006:0318c26": "時，示現種種陶師等類工巧等處，此是智上",
    "T26n1530_006:0318c27": "身業相現，為欲摧伏伎術傲慢，故現斯事",
    "T26n1530_006:0318c28": "善巧方便，即是悲慧平等運道先現神通，初",
    "T26n1530_006:0318c29": "令生信故名引生令入聖教。如現神通度迦",
    "T26n1530_006:0319a01": "葉等，次令調順有所堪能故名成熟，引令長",
    "T26n1530_006:0319a02": "養諸善根故，後令解脫三界惡趣有性無性。",
    "T26n1530_006:0319a03": "如其次第故名解脫。由教化力，有種性者令",
    "T26n1530_006:0319a04": "生聖道解脫三界。無種性者，令修世善常",
    "T26n1530_006:0319a05": "生善趣。念彼善根為說正法，令脫三界，放",
    "T26n1530_006:0319a06": "光息苦安立善趣。又令彼生聞思修慧次第",
    "T26n1530_006:0319a07": "三句。又令彼生順解脫分、順決擇分及生聖",
    "T26n1530_006:0319a08": "道次第三句。又令彼入見道、修道及無學道",
    "T26n1530_006:0319a09": "次第三句，如是等釋應隨相說，後亦如是。",
    "T26n1530_006:0319a10": "經曰：又如眾生受用身業，由是眾生受用種",
    "T26n1530_006:0319a11": "種色等境界。如是如來成所作智受身化業，",
    "T26n1530_006:0319a12": "由是如來往諸眾生種種生處，示同類生而",
    "T26n1530_006:0319a13": "居尊位，由其示現同類生故，攝伏一切異類",
    "T26n1530_006:0319a14": "眾生，以是善巧方便力故，引諸眾生令入聖",
    "T26n1530_006:0319a15": "教成熟解脫。",
    "T26n1530_006:0319a16": "論曰：此中顯示現受生化化身業相。世間有",
    "T26n1530_006:0319a17": "情於諸生處，諸根領納色等境界，故名受用；",
    "T26n1530_006:0319a18": "身有運轉，故名身業。成所作智一切生處，同",
    "T26n1530_006:0319a19": "時現生受用境界，謂現化身於天人中一切",
    "T26n1530_006:0319a20": "生處，示同類生，居剎帝利、婆羅門種，伏諸",
    "T26n1530_006:0319a21": "下類令得利樂。此亦智上身業相現，或擊鏡",
    "T26n1530_006:0319a22": "智、或自顯現，餘例應爾。",
    "T26n1530_006:0319a23": "經曰：又如眾生領受身業，由是眾生領受所",
    "T26n1530_006:0319a24": "作善惡業果。如是如來成所作智領身化業，",
    "T26n1530_006:0319a25": "由是如來示現領受本事本生難修諸行，以",
    "T26n1530_006:0319a26": "是善巧方便力故，引諸眾生令入聖教成熟",
    "T26n1530_006:0319a27": "解脫。",
    "T26n1530_006:0319a28": "論曰：此中顯示現業果化化身業相。身即是",
    "T26n1530_006:0319a29": "業，故名身業。先業果故，果說因名。或身領受",
    "T26n1530_006:0319b01": "先業果時，有運轉用故名身業。由此身業領",
    "T26n1530_006:0319b02": "受先業愛非愛果。成所作智現似化身領受",
    "T26n1530_006:0319b03": "化業，由此業故示受一切本事本生難修諸",
    "T26n1530_006:0319b04": "行。先世相應所有餘事，名為本事。先世所受",
    "T26n1530_006:0319b05": "生類差別，名為本生。如毘濕、飯怛囉等一切",
    "T26n1530_006:0319b06": "本生事。依此本生先所修行種種苦行，名難",
    "T26n1530_006:0319b07": "修行。或於今世依變化身，先修苦行後捨彼",
    "T26n1530_006:0319b08": "行，修處中行方得菩提，名難修行。謂諸眾生",
    "T26n1530_006:0319b09": "計修苦行止惡起善方得菩提，為化彼故先",
    "T26n1530_006:0319b10": "示同彼修諸苦行，為顯非但持戒得淨，要由",
    "T26n1530_006:0319b11": "定慧方得淨故，現捨苦行修處中行方得菩",
    "T26n1530_006:0319b12": "提。有契經說：「如來先世迦葉佛時，作是罵言：",
    "T26n1530_006:0319b13": "『何處沙門剃鬚髮者？有大菩提無上菩提極",
    "T26n1530_006:0319b14": "難得故。』由彼惡業，今受如是難行苦果。」此",
    "T26n1530_006:0319b15": "言亦是為止惡行現化所作。若不爾者，何有",
    "T26n1530_006:0319b16": "繫屬一生菩薩，已曾親事無量如來殖諸善",
    "T26n1530_006:0319b17": "本，性憶宿命更起如是重語惡行？當知此言",
    "T26n1530_006:0319b18": "為欲化度，宜聞此言而得度者，令於佛所離",
    "T26n1530_006:0319b19": "此言故。",
    "T26n1530_006:0319b20": "經曰：又如眾生慶慰語業，由是眾生展轉談",
    "T26n1530_006:0319b21": "論遞相慶慰。如是如來成所作智慶語化業，",
    "T26n1530_006:0319b22": "由是如來宣暢種種隨所樂法，文義巧妙，小",
    "T26n1530_006:0319b23": "智眾生初聞尚信，以是善巧方便力故，引諸",
    "T26n1530_006:0319b24": "眾生令入聖教成熟解脫。",
    "T26n1530_006:0319b25": "論曰：此中顯示慶慰語化化語業相。慶慰",
    "T26n1530_006:0319b26": "即是喜悅差別，語能生彼，故名慶慰。聞此語",
    "T26n1530_006:0319b27": "言，展轉發生大歡喜故。謂諸有情由發語心",
    "T26n1530_006:0319b28": "增上力故，各別識上語業相現為增上緣，令",
    "T26n1530_006:0319b29": "餘識變似語業相，各謂聞他語言生喜。成所",
    "T26n1530_006:0319c01": "作智化作語業，應知亦爾。自現妙音令他心",
    "T26n1530_006:0319c02": "變，謂聞佛語生歡喜故。隨所樂法者，隨彼因",
    "T26n1530_006:0319c03": "力所應樂聞，人天三乘諸差別法。文巧妙者，",
    "T26n1530_006:0319c04": "字句顯美令樂聞故。義巧妙者，理趣分明易",
    "T26n1530_006:0319c05": "解了故。小智眾生初聞尚信者，謂佛言音具",
    "T26n1530_006:0319c06": "六十德，諸凡愚慧暫時得聞尚生信解，何況",
    "T26n1530_006:0319c07": "其餘聰愍者慧。成所作智名慶慰者，能現化",
    "T26n1530_006:0319c08": "語宣說一切巧妙文義，生諸有情歡喜心故，",
    "T26n1530_006:0319c09": "亦能加被善現等輩，以佛言音宣說甚深難",
    "T26n1530_006:0319c10": "測量法，如是此智能加被他一切論者，一切",
    "T26n1530_006:0319c11": "色類乃至虛空，亦能發起化語說法，當知此",
    "T26n1530_006:0319c12": "事不可思議。",
    "T26n1530_006:0319c13": "經曰：又如眾生方便語業，由是眾生展轉指",
    "T26n1530_006:0319c14": "授務專所作，毀惡讚善更相召命。如是如來",
    "T26n1530_006:0319c15": "成所作智，所起方便語變化業，由是如來立",
    "T26n1530_006:0319c16": "正學處，毀諸放逸、讚不放逸，又復建立隨",
    "T26n1530_006:0319c17": "信行人、隨法行等，以是善巧方便力故，引諸",
    "T26n1530_006:0319c18": "眾生令入聖教成熟解脫。",
    "T26n1530_006:0319c19": "論曰：此中顯示方便語化化語業相。如諸世",
    "T26n1530_006:0319c20": "間方便語業更相教示，諸所應作、不應作事，",
    "T26n1530_006:0319c21": "利益親友放逸眾生加行起作，故名方便。如",
    "T26n1530_006:0319c22": "是如來由大悲故，為諸有情安立學處，令伏",
    "T26n1530_006:0319c23": "諸惡、修世間善，安立聖道分位差別，令入正",
    "T26n1530_006:0319c24": "道出離三界，成所作智能發化語，成辦斯事，",
    "T26n1530_006:0319c25": "謂息諸惡、發起諸善，是此語用。",
    "T26n1530_006:0319c26": "經曰：又如眾生辯揚語業，由是眾生展轉",
    "T26n1530_006:0319c27": "開示所不了義，宣諷諸論。如是如來成所作",
    "T26n1530_006:0319c28": "智辯語化業，由是如來斷諸眾生無量疑惑，",
    "T26n1530_006:0319c29": "以是善巧方便力故，引諸眾生令入聖教成",
    "T26n1530_006:0320a01": "熟解脫。",
    "T26n1530_006:0320a02": "論曰：此中顯示辯揚語化化語業相。成所作",
    "T26n1530_006:0320a03": "智隨諸眾生意樂差別現化語業，說種種義",
    "T26n1530_006:0320a04": "斷諸疑惑，謂發一音表一切義，令諸有情隨",
    "T26n1530_006:0320a05": "類獲益。如契經言：「佛以一音演說諸法，眾生",
    "T26n1530_006:0320a06": "隨類各得開解，或有怖畏，或有歡喜，或生厭",
    "T26n1530_006:0320a07": "離，或復斷疑。」此是如來本願所引不思議力",
    "T26n1530_006:0320a08": "所發化語，一音能斷一切眾疑，若作化身亦",
    "T26n1530_006:0320a09": "令眾生一質異見利樂事成。",
    "T26n1530_006:0320a10": "經曰：又如眾生決擇意業，由是眾生決擇",
    "T26n1530_006:0320a11": "可作及不可作。如是如來成所作智決意",
    "T26n1530_006:0320a12": "化業，由是如來決擇眾生八萬四千心行差",
    "T26n1530_006:0320a13": "別，以是善巧方便力故，引諸眾生令入聖教",
    "T26n1530_006:0320a14": "成熟解脫。",
    "T26n1530_006:0320a15": "論曰：此中顯示決擇意化化意業相。成所作",
    "T26n1530_006:0320a16": "智相應意業能起化故，名化意業。此能決擇",
    "T26n1530_006:0320a17": "所化眾生八萬四千心行差別，或復此智相",
    "T26n1530_006:0320a18": "分中現變化意業似，能決擇眾生八萬四千",
    "T26n1530_006:0320a19": "心行，令彼了知得勝義利。云何八萬四千",
    "T26n1530_006:0320a20": "心行？謂諸有情八萬四千諸垢塵勞心行差",
    "T26n1530_006:0320a21": "別，此能障礙八萬四千波羅蜜多、陀羅尼門、",
    "T26n1530_006:0320a22": "三摩地等，如《賢劫經》廣說其相，所謂最初修",
    "T26n1530_006:0320a23": "習行法波羅蜜多，乃至最後分布佛體波",
    "T26n1530_006:0320a24": "羅蜜多，三百五十一一皆具六到彼岸。如是",
    "T26n1530_006:0320a25": "總有二千一百，對治貪瞋癡及等分有情心",
    "T26n1530_006:0320a26": "行八千四百，除四大種及六無義所生過失，",
    "T26n1530_006:0320a27": "十轉合數八萬四千。修習此故復得成就八",
    "T26n1530_006:0320a28": "萬四千陀羅尼門、三摩地等，此猶略說廣則",
    "T26n1530_006:0320a29": "無量。",
    "T26n1530_006:0320b01": "經曰：又如眾生造作意業，由是眾生造作種",
    "T26n1530_006:0320b02": "種諸所起業。如是如來成所作智造意化業，",
    "T26n1530_006:0320b03": "由是如來觀諸眾生所行之行，行與不行、若",
    "T26n1530_006:0320b04": "得若失，為令取捨造作對治，以是善巧方便",
    "T26n1530_006:0320b05": "力故，引諸眾生令入聖教成熟解脫。",
    "T26n1530_006:0320b06": "論曰：此中顯示造作意化化意業相。隨所觀",
    "T26n1530_006:0320b07": "察一切有情所行之行，若諸惡行，不行有得、",
    "T26n1530_006:0320b08": "行即有失；若諸善行，行即有得、不行有失。",
    "T26n1530_006:0320b09": "如是觀察為欲令彼取得捨失，於德造作",
    "T26n1530_006:0320b10": "任持對治，於失造作遠離對治。成所作智",
    "T26n1530_006:0320b11": "相應意業能起化故，名化意業。雖諸如來於",
    "T26n1530_006:0320b12": "一切事無有功用，而令眾生心等變現似有",
    "T26n1530_006:0320b13": "造作，故名造作。或復此智相分中現變化意",
    "T26n1530_006:0320b14": "業，似能觀察一切有情諸行得失，令彼了知",
    "T26n1530_006:0320b15": "得勝義利。",
    "T26n1530_006:0320b16": "經曰：又如眾生發起意業，由是眾生發起諸",
    "T26n1530_006:0320b17": "業。如是如來成所作智發意化業，由是如來",
    "T26n1530_006:0320b18": "為欲宣說彼對治故，顯彼所樂名句字身，以",
    "T26n1530_006:0320b19": "是善巧方便力故，引諸眾生令入聖教成熟",
    "T26n1530_006:0320b20": "解脫。",
    "T26n1530_006:0320b21": "論曰：此中顯示發起意化化意業相。成所作",
    "T26n1530_006:0320b22": "智相應意業，能發身語二種業故，就用說名",
    "T26n1530_006:0320b23": "發起意業。或此意業由智發起，是故說名發",
    "T26n1530_006:0320b24": "起意業，能起化故，或智相分現似彼故。此",
    "T26n1530_006:0320b25": "化意業為欲宣說彼對治者，為說有情諸行",
    "T26n1530_006:0320b26": "對治，此所說法名句字身以為自性，是故顯",
    "T26n1530_006:0320b27": "示名句字身。如來隨彼有情所樂說名身等，",
    "T26n1530_006:0320b28": "令起愛樂發生對治，是則如來成所作智相",
    "T26n1530_006:0320b29": "分中現變化意業發名身等，宣說有情諸行",
    "T26n1530_006:0320c01": "對治。由此力故，令諸有情自心變似佛所說",
    "T26n1530_006:0320c02": "法。深生愛樂發起對治，是故說名發起意業。",
    "T26n1530_006:0320c03": "經曰：又如眾生受領意業，由是眾生受領苦",
    "T26n1530_006:0320c04": "樂。如是如來成所作智受意化業，由是如來",
    "T26n1530_006:0320c05": "於定不定反問置記，為記別故，隨其所應受領",
    "T26n1530_006:0320c06": "去來現在等義，以是善巧方便力故，引諸眾",
    "T26n1530_006:0320c07": "生令入聖教成熟解脫。",
    "T26n1530_006:0320c08": "論曰：此中顯示受領意化化意業相。受相應",
    "T26n1530_006:0320c09": "思能動其心令受苦樂，是故說名受領意業。",
    "T26n1530_006:0320c10": "成所作智受相應思能起化故，名化意業。或",
    "T26n1530_006:0320c11": "相分中現化意業，名化意業。於四記問為記",
    "T26n1530_006:0320c12": "別故，隨其所應如實了知一切問已，領三世",
    "T26n1530_006:0320c13": "等無量法義如實了知，一一自體如實知已，",
    "T26n1530_006:0320c14": "隨其所應一一記別無有顛倒。言四記者：一、",
    "T26n1530_006:0320c15": "一向記；二、分別記；三、反問記；四、默置記。一",
    "T26n1530_006:0320c16": "向記者，如有問言：「一切生者決定滅耶？佛法",
    "T26n1530_006:0320c17": "僧寶良福田耶？」如是等問應一向記，此義決",
    "T26n1530_006:0320c18": "定。分別記者，如有問言：「一切滅者定更生",
    "T26n1530_006:0320c19": "耶？佛法僧寶唯有一耶？」如是等問應分別記，",
    "T26n1530_006:0320c20": "此義不定。反問記者，如有問言：「菩薩十地",
    "T26n1530_006:0320c21": "為上為下？佛法僧寶為勝為劣？」如是等問應",
    "T26n1530_006:0320c22": "反問記，汝望何問？默置記者，如有問言：「實",
    "T26n1530_006:0320c23": "有性我為善為惡，石女兒色為黑為白？」如是",
    "T26n1530_006:0320c24": "等問應默置記，不應記故，長戲論故。",
    "T26n1530_006:0320c25": "應知此中身語化業，或自身相應，或他身相",
    "T26n1530_006:0320c26": "應，或不相應；意化業唯自他相應。由此即釋",
    "T26n1530_006:0320c27": "三種神變，謂神通、教誡、記說神變。此佛化業",
    "T26n1530_006:0320c28": "於一切種恒時隨逐不可思議，作用數量國",
    "T26n1530_006:0320c29": "土差別不思議故，利有情用無休息轉不思",
    "T26n1530_006:0321a01": "議故。一切如來三種化業，為欲成熟有情為",
    "T26n1530_006:0321a02": "先，說名第一方便善巧。是故契經說：「佛世尊",
    "T26n1530_006:0321a03": "名大智藥，能除一切煩惱病故。」",
    "T26n1530_006:0321a04": "經曰：爾時，妙生菩薩摩訶薩白佛言：「世尊！為",
    "T26n1530_006:0321a05": "獨如來於淨法界受用和合一味事智？而諸",
    "T26n1530_006:0321a06": "菩薩亦能如是？」佛告妙生：「菩薩亦能受用和",
    "T26n1530_006:0321a07": "合一味事智。」",
    "T26n1530_006:0321a08": "論曰：今依受用和合一味事智為問。前辯佛",
    "T26n1530_006:0321a09": "地但說如來清淨法界體唯一味，佛鏡智等",
    "T26n1530_006:0321a10": "於中受用和合一味無動無作。妙生菩薩意",
    "T26n1530_006:0321a11": "疑此事，為唯如來？亦通菩薩？故作此問。或前",
    "T26n1530_006:0321a12": "但說有五種法攝大覺地，清淨法界體唯一",
    "T26n1530_006:0321a13": "味，鏡智依此緣此而生無分別故，亦唯一相。",
    "T26n1530_006:0321a14": "平等性智通緣真如離二分別，亦唯一相。其",
    "T26n1530_006:0321a15": "餘二智為饒益他，亦依真如無異分別，亦唯",
    "T26n1530_006:0321a16": "一相。如是唯佛受用和合一味事智，應不通",
    "T26n1530_006:0321a17": "餘，為欲審定故作此問。此中既言，於淨法界",
    "T26n1530_006:0321a18": "受用和合一味事智，證知於餘無有受用和",
    "T26n1530_006:0321a19": "合一味智。能受用、所應受用和合一味真如",
    "T26n1530_006:0321a20": "境界，故名受用。共同一事，故名為和。雖同一",
    "T26n1530_006:0321a21": "事或復離別，為顯於中常不離別，故復言合。",
    "T26n1530_006:0321a22": "所緣能緣平等平等，畢竟和合不離別故。味",
    "T26n1530_006:0321a23": "者堅實，即所受用所緣法界真如一味。事謂",
    "T26n1530_006:0321a24": "事用，智者即是能受用智。正取鏡智、平等性",
    "T26n1530_006:0321a25": "智，兼取餘二，多緣真故。或一味者，能受用",
    "T26n1530_006:0321a26": "智無分別故。事者是果，緣淨法界而生起故。",
    "T26n1530_006:0321a27": "或能受用即是捨受，無苦無樂平等一類，故",
    "T26n1530_006:0321a28": "名一味。事者果也，即此相應圓鏡智等，由彼",
    "T26n1530_006:0321a29": "力生故名彼果。或是行捨無功用相，於一切",
    "T26n1530_006:0321b01": "處一味而轉，能受用智說名事智。或智自能",
    "T26n1530_006:0321b02": "領受己體，故名受用，自他二種分別無故，說",
    "T26n1530_006:0321b03": "名一味，事者果也，從眾因緣，遠離二想恒",
    "T26n1530_006:0321b04": "時轉故。菩薩亦能等者，此中意說，受用和",
    "T26n1530_006:0321b05": "合一味事智非獨如來，若諸菩薩亦能如是。",
    "T26n1530_006:0321b06": "云何但言有五種法攝大覺地？此中意說，佛",
    "T26n1530_006:0321b07": "地唯是五法所攝，不說五法唯攝佛地，亦能",
    "T26n1530_006:0321b08": "攝諸菩薩地故。",
    "T26n1530_006:0321b09": "經曰：妙生菩薩復白佛言：「何等菩薩受用和",
    "T26n1530_006:0321b10": "合一味事智？」佛告妙生：「證得無生法忍菩薩。",
    "T26n1530_006:0321b11": "由彼菩薩無生法中，得忍解時對治二想，由",
    "T26n1530_006:0321b12": "遣自他二種想故，得平等心。從此已上彼諸",
    "T26n1530_006:0321b13": "菩薩，自他異想不復現前，受用和合一味事",
    "T26n1530_006:0321b14": "智。」",
    "T26n1530_006:0321b15": "論曰：為顯示得大乘無生法忍菩薩，或住功",
    "T26n1530_006:0321b16": "用有加行道菩薩，未有受用和合一味事智，",
    "T26n1530_006:0321b17": "故復問言：「何等菩薩受用和合一味事智？」證",
    "T26n1530_006:0321b18": "得無生法忍菩薩，謂從初地已上菩薩，證得",
    "T26n1530_006:0321b19": "二空所顯真如，觀一切法遍計所執本性無生",
    "T26n1530_006:0321b20": "亦無有滅，本來寂靜自性涅槃，受用和合一",
    "T26n1530_006:0321b21": "味事智。非如二乘見道現觀，但證生空所顯",
    "T26n1530_006:0321b22": "真如，未證法空所顯真理，未能現觀諸法平",
    "T26n1530_006:0321b23": "等受用和合一味事智。地前菩薩亦未能證，",
    "T26n1530_006:0321b24": "未見真如，和合一味平等性智未現行故。有",
    "T26n1530_006:0321b25": "義，初地已上菩薩復有三種：一、初發心，謂在",
    "T26n1530_006:0321b26": "初地，已入見道正性離生，真無漏心創現行",
    "T26n1530_006:0321b27": "故；二、已修行，謂上六地，已得修道，進修行",
    "T26n1530_006:0321b28": "故；三、不退轉，謂上三地，修道已滿，離諸功",
    "T26n1530_006:0321b29": "用無加行道任運現前，一切煩惱畢竟不起，",
    "T26n1530_006:0321c01": "念念勝進無退轉故。此中唯取八地已上，觀",
    "T26n1530_006:0321c02": "一切法本來無生今亦不起，得上品忍一向",
    "T26n1530_006:0321c03": "清淨，恒起無漏任運而轉，由得此故說名證",
    "T26n1530_006:0321c04": "得無生法忍。如契經言：「八地已上諸菩薩眾，",
    "T26n1530_006:0321c05": "離法想故無我我所，觀一切法非常無常，無",
    "T26n1530_006:0321c06": "生無起、自他平等。」乃至廣說。由得任運二",
    "T26n1530_006:0321c07": "想對治，於一切處得平等心。從此已上離二",
    "T26n1530_006:0321c08": "想故，離諸功用及加行故，一向無漏極清淨",
    "T26n1530_006:0321c09": "故，無分別智已得自在任運轉故，方得說名",
    "T26n1530_006:0321c10": "受用和合一味事智。初地菩薩雖已證得自",
    "T26n1530_006:0321c11": "他平等，而有功用加行作意，未清淨故而未",
    "T26n1530_006:0321c12": "建立。",
    "T26n1530_006:0321c13": "經曰：妙生菩薩復白佛言：「唯願如來，廣說",
    "T26n1530_006:0321c14": "譬喻，令諸菩薩悟甚深義，隨所化緣廣宣流",
    "T26n1530_006:0321c15": "布，令諸眾生聞已疾悟無生法忍。」",
    "T26n1530_006:0321c16": "論曰：妙生菩薩為令上義因譬喻門明了易",
    "T26n1530_006:0321c17": "見，諸菩薩等聞是法已悟甚深義悟無生忍，",
    "T26n1530_006:0321c18": "故復請問。",
    "T26n1530_006:0321c19": "經曰：佛告妙生：「譬如三十三天未入雜林，終",
    "T26n1530_006:0321c20": "不能於若事若受無我我所和合受用。若入",
    "T26n1530_006:0321c21": "雜林，即無分別隨意受用。由此雜林有如是",
    "T26n1530_006:0321c22": "德，能令諸天入此林者，天諸果報若事若受，",
    "T26n1530_006:0321c23": "無所思惟和合受用。如是菩薩若未證得無",
    "T26n1530_006:0321c24": "生法忍，終不能得平等之心、平等之捨，乃與",
    "T26n1530_006:0321c25": "一切聲聞獨覺無有差別，有二想故，彼不能",
    "T26n1530_006:0321c26": "住受用和合一味事智。若已證得無生法忍，",
    "T26n1530_006:0321c27": "遣二想故得平等心，遂與聲聞獨覺差別，由",
    "T26n1530_006:0321c28": "平等心而能住捨受用和合一味事智。」",
    "T26n1530_006:0321c29": "論曰：三十三天有一雜林，諸天和合福力所",
    "T26n1530_006:0322a01": "感，令諸天眾不在此林，宮殿等事業樂等受",
    "T26n1530_006:0322a02": "勝劣有異，有我我所差別受用。若在此林，若",
    "T26n1530_006:0322a03": "事若受都無勝劣，皆同上妙無我我所，和合",
    "T26n1530_006:0322a04": "受用能令平等，和合受用故名雜林。此由諸",
    "T26n1530_006:0322a05": "天各修平等和合福業增上力故，令彼諸天",
    "T26n1530_006:0322a06": "阿賴耶識變現此林，同處同時同一相狀。由",
    "T26n1530_006:0322a07": "此雜林增上力故，令彼轉識亦同變現，雖各",
    "T26n1530_006:0322a08": "受用而謂無別。如是地前菩薩、二乘，未證二",
    "T26n1530_006:0322a09": "空所顯真如無生法忍，有見道斷差別執故，",
    "T26n1530_006:0322a10": "未離自他差別二想，未得無漏平等性智相",
    "T26n1530_006:0322a11": "應之心平等受捨，或復行捨，故不能住受用",
    "T26n1530_006:0322a12": "和合一味事智。有義，七地已下菩薩，猶有功",
    "T26n1530_006:0322a13": "用有加行道，猶有微細煩惱現行，未清淨故，",
    "T26n1530_006:0322a14": "未得任運無生法忍、妙觀察智相應平等，若",
    "T26n1530_006:0322a15": "心若捨，故不能住受用和合一味事智。",
    "T26n1530_006:0322a16": "經曰：「復次，妙生！譬如種種大小眾流未入大",
    "T26n1530_006:0322a17": "海，各別所依異水少水，水有增減，隨其水業",
    "T26n1530_006:0322a18": "所作各異，少分依持水族生命。若入大海",
    "T26n1530_006:0322a19": "無別所依，水無差別、水無限量、水無增減、",
    "T26n1530_006:0322a20": "所作業一，廣大依持水族生命。如是菩薩若",
    "T26n1530_006:0322a21": "未證入如來清淨法界大海，各別所依異智",
    "T26n1530_006:0322a22": "少智智有增減，隨其智業所作各異，少分眾",
    "T26n1530_006:0322a23": "生成熟善根之所依止。若已證入如來清淨",
    "T26n1530_006:0322a24": "法界大海，無別所依，智無差別、智無限量、",
    "T26n1530_006:0322a25": "智無增減，受用和合一味事智，無量眾生成",
    "T26n1530_006:0322a26": "熟善根之所依止。」",
    "T26n1530_006:0322a27": "論曰：大眾流者，謂殑伽等四種大河。小眾流",
    "T26n1530_006:0322a28": "者，謂餘小河。未入大海各別所依者，種種地",
    "T26n1530_006:0322a29": "方為所依故。異水者，清濁灰美，水差別故。少",
    "T26n1530_006:0322b01": "水者，望大海故。水有增減者，少雨多雨時差",
    "T26n1530_006:0322b02": "別故。隨其水業所作各異者，種種氣味勢力",
    "T26n1530_006:0322b03": "成熟有差別故。少分依持水族生命者，少數",
    "T26n1530_006:0322b04": "少量水族有情所依持故。若入大海無別所",
    "T26n1530_006:0322b05": "依等者，與前所說一切相違，應知其相。廣大",
    "T26n1530_006:0322b06": "依持者，此依數廣量大而說。如是菩薩未證",
    "T26n1530_006:0322b07": "如來法界大海者，未證諸佛清淨法界。各別",
    "T26n1530_006:0322b08": "所依者，別別如來為所依故。異智者，各別勝",
    "T26n1530_006:0322b09": "解所修成故。少智者，望佛智故。智有增減",
    "T26n1530_006:0322b10": "者，諸地相望有勝劣故，及定相望有勝劣故。",
    "T26n1530_006:0322b11": "隨其智業所作各異者，諸菩薩定數量別故，",
    "T26n1530_006:0322b12": "所作各異，隨諸菩薩勝解勢力，緣有情界能",
    "T26n1530_006:0322b13": "有所作。過此不轉，是故各異。少分眾生等",
    "T26n1530_006:0322b14": "者，少數少量成熟善根所依止故，由諸菩薩",
    "T26n1530_006:0322b15": "增上力故，隨分令他善根成熟。諸菩薩定望",
    "T26n1530_006:0322b16": "如來定，數量少故，化諸有情利樂亦少。若",
    "T26n1530_006:0322b17": "證如來法界大海者，已證諸佛清淨法界。無",
    "T26n1530_006:0322b18": "別所依者，清淨真如為所依故，無漏界中不",
    "T26n1530_006:0322b19": "可建立諸佛有異，何況菩薩。智無差別者，圓",
    "T26n1530_006:0322b20": "鏡智等皆相似故，無有自他分別異故。智無",
    "T26n1530_006:0322b21": "限量者，了達無邊所知境故。智無增減者，等",
    "T26n1530_006:0322b22": "清淨故，遍知境界無少多故。受用和合一味",
    "T26n1530_006:0322b23": "事智者，平等智等一切所作皆相似故。無量",
    "T26n1530_006:0322b24": "眾生等者，若數若量皆無量故，福德智慧無",
    "T26n1530_006:0322b25": "盡資糧皆平等故。由得法身，窮生死際一切",
    "T26n1530_006:0322b26": "有情成熟善根所依止故。",
    "T26n1530_006:0322b27": "前後二喻有差別者，有義，前喻說諸菩薩未入",
    "T26n1530_006:0322b28": "已入或歡喜地或不動地；後大海喻，說諸菩",
    "T26n1530_006:0322b29": "薩未入已入或不動地或如來地。有義，二喻",
    "T26n1530_006:0322c01": "同說菩薩未得已得無生法忍，前說菩薩功",
    "T26n1530_006:0322c02": "德稠密喻如雜林，後說菩薩功德無盡喻如",
    "T26n1530_006:0322c03": "大海。",
    "T26n1530_006:0322c04": "佛地經論卷第六"
}