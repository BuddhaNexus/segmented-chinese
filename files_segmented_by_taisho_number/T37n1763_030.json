{
    "T37n1763_030:0482a02": "4大般涅槃經集解卷第三十",
    "T37n1763_030:0482a04": "　出頂生王緣起　會通今昔五盛陰苦義",
    "T37n1763_030:0482a05": "　舉昔為釋摩男說色有樂義",
    "T37n1763_030:0482a06": "　舉昔說善法得樂受義",
    "T37n1763_030:0482a07": "　舉昔所說樂受偈",
    "T37n1763_030:0482a08": "　釋於下苦生樂想義　釋三受苦義",
    "T37n1763_030:0482a09": "　釋二乘不知常住樂因是故為說以下苦",
    "T37n1763_030:0482a10": "為樂",
    "T37n1763_030:0482a11": "聖行品之第四",
    "T37n1763_030:0482a12": "迦葉！云何菩薩摩訶薩至愛別離苦所謂命終。",
    "T37n1763_030:0482a13": "案僧亮曰：生為五陰之本，愛是眾結之本，",
    "T37n1763_030:0482a14": "引先偈為證。羅漢所以無憂無畏者，以愛盡",
    "T37n1763_030:0482a15": "故也。所謂命終者，說其重者耳，此中說一切",
    "T37n1763_030:0482a16": "苦皆由愛生也。",
    "T37n1763_030:0482a17": "善男子以別離故能生種種至現在之世愛別",
    "T37n1763_030:0482a18": "離苦。案。慧朗曰。出緣起顯其重者也。",
    "T37n1763_030:0482a19": "善男子！云何菩薩摩訶薩至大般涅槃觀怨憎",
    "T37n1763_030:0482a20": "會苦。案智秀曰：辨怨憎會苦，即就所受之",
    "T37n1763_030:0482a21": "身是則常與怨會也。",
    "T37n1763_030:0482a22": "善男子云何菩薩修行大乘至迦葉是名苦諦。",
    "T37n1763_030:0482a23": "案寶亮曰：夫未足之境，所不免也。除佛已",
    "T37n1763_030:0482a24": "還，無非此苦也。五盛陰者，更無別體，即指七",
    "T37n1763_030:0482a25": "苦也。",
    "T37n1763_030:0482a26": "爾時迦葉菩薩摩訶薩至五盛陰苦是義不然。",
    "T37n1763_030:0482a27": "案僧亮曰：謂五陰皆苦，與昔教相違，以昔",
    "T37n1763_030:0482a28": "證今也。僧宗曰：此下第四，引昔徵今，會通二",
    "T37n1763_030:0482a29": "教也。寶亮曰：第三，會通今昔兩教也。教有因",
    "T37n1763_030:0482b01": "果，昔已會果，今會因也。昔已點三受悉苦，令",
    "T37n1763_030:0482b02": "物情厭背而進德。其義雖然，竟未及壞因。若",
    "T37n1763_030:0482b03": "使因果俱會，眾生何肯脩善？唯得且抑福而",
    "T37n1763_030:0482b04": "置，故四時經教但勸修善以滅惡，於生死身",
    "T37n1763_030:0482b05": "中習學成聖也，而一切智體未免無常，但樂",
    "T37n1763_030:0482b06": "果未現，不得壞因。今常住教，與樂果義彰，始",
    "T37n1763_030:0482b07": "得壞因也。我本云脩善乃是菩提之因，非生",
    "T37n1763_030:0482b08": "死之法。有人解言：今教由會果。恐非佛意。昔",
    "T37n1763_030:0482b09": "已會畢，今何得重？故知理不應然。今者將欲",
    "T37n1763_030:0482b10": "會因，故迦葉先捉果以作難。佛既先遣果，唯",
    "T37n1763_030:0482b11": "苦竟然後正言：我於昔云何善得樂者，乃是",
    "T37n1763_030:0482b12": "菩提道樂。但此義未明，今始會也。",
    "T37n1763_030:0482b13": "何以故？如佛往昔告釋摩男至若有求者則不",
    "T37n1763_030:0482b14": "名苦。案僧亮曰：凡舉五據。此第一，舉樂緣，",
    "T37n1763_030:0482b15": "以有求故，不應無樂也。寶亮曰：迦葉先作五",
    "T37n1763_030:0482b16": "難。第一以人天五欲中有樂，不應苦也。",
    "T37n1763_030:0482b17": "如佛告諸比丘有三種受苦受樂受不苦不樂",
    "T37n1763_030:0482b18": "受。案僧亮曰：第二，舉三受，明若無樂者云",
    "T37n1763_030:0482b19": "何有樂受耶？寶亮曰：第二難，以三受中有樂",
    "T37n1763_030:0482b20": "受，故不應苦也。",
    "T37n1763_030:0482b21": "如佛先為諸比丘說若有人能修行善法則得",
    "T37n1763_030:0482b22": "受樂。案僧亮曰：第三，舉所修善因也。因既",
    "T37n1763_030:0482b23": "是善，理有樂果，故以因為證。寶亮曰：第三難，",
    "T37n1763_030:0482b24": "以善是樂因，故知不應無樂。",
    "T37n1763_030:0482b25": "又如佛說於善道中至意思好法亦復如是。",
    "T37n1763_030:0482b26": "案僧亮曰：第四，舉善因，今舉六觸即是善",
    "T37n1763_030:0482b27": "果，且以樂因而得樂果，云何無樂耶？寶亮",
    "T37n1763_030:0482b28": "曰：第四難，如樹伽於人中受天報，故知六根",
    "T37n1763_030:0482b29": "所對無不樂也。",
    "T37n1763_030:0482c01": "如佛說偈持戒則為樂至所作眾事辨是名為",
    "T37n1763_030:0482c02": "最樂。案僧亮曰：第五，舉因果諸偈，通證有",
    "T37n1763_030:0482c03": "樂也。寶亮曰：第五難，舉昔誠偈為難。",
    "T37n1763_030:0482c04": "世尊！如諸經中所說至云何當與此義相應。",
    "T37n1763_030:0482c05": "案智秀曰：總舉上事以求會通也。寶亮曰：",
    "T37n1763_030:0482c06": "難雖有五，不出二途：第一第二第四就果報",
    "T37n1763_030:0482c07": "上作難，第三第五以因徵果也。",
    "T37n1763_030:0482c08": "佛告迦葉：善哉善哉至所說苦想與本不異。",
    "T37n1763_030:0482c09": "案道生曰：無苦者，體既非苦而能無苦，而眾",
    "T37n1763_030:0482c10": "生以微代重以為無苦，是曰橫計也。僧亮曰：",
    "T37n1763_030:0482c11": "答第一第二第四。謂橫樂者，眾生猶以下苦",
    "T37n1763_030:0482c12": "橫生樂想，因以為教耳。昔所說樂，約彼橫",
    "T37n1763_030:0482c13": "情，終是無樂；今云皆苦，亦無違也。僧宗曰：總",
    "T37n1763_030:0482c14": "答五難也。以眾生不識真相，故於下苦中橫",
    "T37n1763_030:0482c15": "生樂想；將恐起此必墮三塗，且說人天是樂，",
    "T37n1763_030:0482c16": "令修十善五戒，以背惡道，所謂以屑出屑者",
    "T37n1763_030:0482c17": "也。寶亮曰：此下訖三受以來，先答第一第二",
    "T37n1763_030:0482c18": "第四果，報上難也。下苦者，三惡重為上苦，人",
    "T37n1763_030:0482c19": "天輕為下苦。凡夫不覺下苦，橫生樂想也。",
    "T37n1763_030:0482c20": "迦葉菩薩白佛言：如佛所說至上生者所謂天",
    "T37n1763_030:0482c21": "上。案道生曰：生是生者所貪，苦是苦者所",
    "T37n1763_030:0482c22": "惡。貪則為勝，惡則為劇。下生自是三塗，下苦",
    "T37n1763_030:0482c23": "自是人天。而生即是苦，似若下苦是彼下生，",
    "T37n1763_030:0482c24": "故致問也。僧亮曰：承聲為難耳，乃更與三關",
    "T37n1763_030:0482c25": "問也。佛所言下者，輕微為下也。如迦葉所言，",
    "T37n1763_030:0482c26": "以尤重為下也。此第一關也。寶亮曰：物情一",
    "T37n1763_030:0482c27": "往未悟，迦葉今更作二難。佛意以人天為下",
    "T37n1763_030:0482c28": "苦，迦葉以三塗為下苦。",
    "T37n1763_030:0482c29": "若復有人作如是問至生於樂想當云何答。",
    "T37n1763_030:0483a01": "案道生曰：對下苦橫生樂想以為難也。僧",
    "T37n1763_030:0483a02": "亮曰：第二明顧反答。下苦故說樂，知一切皆",
    "T37n1763_030:0483a03": "苦物，今亦以下樂故說苦，當知一切皆樂",
    "T37n1763_030:0483a04": "也。寶亮曰：第二，倒竝如來向義也。若以三受",
    "T37n1763_030:0483a05": "盡苦者，今以三受盡樂，但以樂微故苦耳。",
    "T37n1763_030:0483a06": "世尊！若下苦中生樂想者至於下苦中而生樂",
    "T37n1763_030:0483a07": "想。案道生曰：難意不許下苦生樂，故以此",
    "T37n1763_030:0483a08": "為徵也。僧亮曰：第三關，若果於輕下之苦而",
    "T37n1763_030:0483a09": "生樂者，一罰北千，千為甚重、一為極輕，而",
    "T37n1763_030:0483a10": "未見應受重苦於輕苦之上，而生樂想者也。",
    "T37n1763_030:0483a11": "故知不以輕苦為樂想也。寶亮曰：此就理為",
    "T37n1763_030:0483a12": "論也。若以人天輕苦為下苦者，應以一罰輕",
    "T37n1763_030:0483a13": "苦為下苦。若爾者，應緣此一罰而生樂也。",
    "T37n1763_030:0483a14": "佛告迦葉：如是如是如汝所說以是義故無有",
    "T37n1763_030:0483a15": "樂想。案道生曰：答最後難，前兩難自解也。",
    "T37n1763_030:0483a16": "如是一下不生樂想，是都無樂之驗也。僧亮",
    "T37n1763_030:0483a17": "曰：實無樂者，案句解也。是人當受千罰，脫餘",
    "T37n1763_030:0483a18": "多苦，於一罰上橫生樂想。曇愛曰：是以不以",
    "T37n1763_030:0483a19": "一下為樂，以脫重為樂。緣脫重之心實是行",
    "T37n1763_030:0483a20": "苦，凡夫以之為樂。以此一答并答三難。何者？",
    "T37n1763_030:0483a21": "一罰之與千罰俱是重苦。既不一下為樂，",
    "T37n1763_030:0483a22": "云何而言於底下之苦而生樂耶？即答第一",
    "T37n1763_030:0483a23": "難。又是人緣於脫重苦而橫生樂想，云何而",
    "T37n1763_030:0483a24": "言於下樂生苦想耶？即答第二關。寶亮曰：即",
    "T37n1763_030:0483a25": "此答三難也。今先釋橫生義。若一下而脫者，",
    "T37n1763_030:0483a26": "到緣一下安之為，豈非妄樂耶？非是受一罰",
    "T37n1763_030:0483a27": "時生樂也。",
    "T37n1763_030:0483a28": "何以故？猶如彼人當受千罰至於無樂中妄生",
    "T37n1763_030:0483a29": "樂想。案道生曰：脫千受一，便妄生樂想，無",
    "T37n1763_030:0483b01": "樂信矣。前言於下苦橫生樂想，此之謂也。僧",
    "T37n1763_030:0483b02": "宗曰：釋橫義也。",
    "T37n1763_030:0483b03": "迦葉言：世尊！彼人不以一下至以得脫故而生",
    "T37n1763_030:0483b04": "樂想。案寶亮曰：迦葉云實無九百九十九",
    "T37n1763_030:0483b05": "故，緣此無故，實有實眾也。",
    "T37n1763_030:0483b06": "迦葉！是故我昔為釋摩男說五陰中樂實不虛",
    "T37n1763_030:0483b07": "也。案僧亮曰：受責既不以一下為樂故樂，",
    "T37n1763_030:0483b08": "故樂非橫也。佛言樂實不虛者，以免受為樂，",
    "T37n1763_030:0483b09": "不可空中說樂也。曇愛曰：迦葉領解非難也，",
    "T37n1763_030:0483b10": "佛即述成也。寶亮曰：釋第三實樂義也。三塗",
    "T37n1763_030:0483b11": "中苦，人天實無，無處與佛何異？故知非虛說",
    "T37n1763_030:0483b12": "也。",
    "T37n1763_030:0483b13": "迦葉！有三受三苦至餘二受者所謂行苦壞苦。",
    "T37n1763_030:0483b14": "案僧亮曰：昔以輕重義故說三受，今以三",
    "T37n1763_030:0483b15": "苦故說一切苦，所為事異，不相違也。苦受名",
    "T37n1763_030:0483b16": "為三苦者，性攝三苦也，餘二受乃苦性之別",
    "T37n1763_030:0483b17": "義也。寶亮曰：答向第二難也。佛前云三受悉",
    "T37n1763_030:0483b18": "苦，迦葉難云三受悉樂。佛今舉三受唯苦而",
    "T37n1763_030:0483b19": "無樂，豈得難言三受皆樂耶？既於下苦微故",
    "T37n1763_030:0483b20": "不覺，橫生樂想，即答初難，謂於尤重之下苦",
    "T37n1763_030:0483b21": "生樂想也。苦受具三苦者，若如昔解，直點三",
    "T37n1763_030:0483b22": "受為三苦，是則苦受為苦苦、樂受為壞苦、捨",
    "T37n1763_030:0483b23": "受為行苦也。今明苦受具三苦者，義旨小異",
    "T37n1763_030:0483b24": "於昔。何者？若刀杖緣中生心，亦是苦受；失壞",
    "T37n1763_030:0483b25": "緣中生心，亦是苦受。今取刀杖緣中生苦受",
    "T37n1763_030:0483b26": "者為苦苦；失壞緣中生苦受者為壞苦；即此",
    "T37n1763_030:0483b27": "苦體是動求行緣便是行苦。故言苦受具三",
    "T37n1763_030:0483b28": "苦，非是苦苦具三苦也。餘二受各具二苦者，",
    "T37n1763_030:0483b29": "樂受起時，因中說果，即是壞苦。即體是動求",
    "T37n1763_030:0483c01": "行緣，故是行苦，亦得言樂受具二苦也。捨受",
    "T37n1763_030:0483c02": "具二苦者，四禪以上是捨受。然彼眾生捨命",
    "T37n1763_030:0483c03": "之時亦愛壽命，便是壞苦。其體豈非行緣動",
    "T37n1763_030:0483c04": "求？若爾，則捨受具二苦也。",
    "T37n1763_030:0483c05": "善男子！以是因緣生死之中至是故說言一切",
    "T37n1763_030:0483c06": "皆苦。案僧亮曰：以輕重因緣也。苦樂性不",
    "T37n1763_030:0483c07": "相離者，三苦不相離也。寶亮曰：實以無三惡",
    "T37n1763_030:0483c08": "苦，故有實樂。苦樂性不相離者，十住無漏之",
    "T37n1763_030:0483c09": "解，從初住至金剛心以來當分除惑，於無惑",
    "T37n1763_030:0483c10": "邊恒是實樂。而無漏之體未免世諦，故舉體",
    "T37n1763_030:0483c11": "是苦，故言苦樂性不相離也。",
    "T37n1763_030:0483c12": "善男子！生死之中實無有樂至隨順世間說言",
    "T37n1763_030:0483c13": "有樂。案僧亮曰：將說樂因，為答第三第",
    "T37n1763_030:0483c14": "五難，故說有為天樂也。寶亮曰：五欲之中",
    "T37n1763_030:0483c15": "實無熙怡樂也。",
    "T37n1763_030:0483c16": "迦葉菩薩白佛言：世尊至今作是說其義云何。",
    "T37n1763_030:0483c17": "案僧亮曰：上義未顯，問以成之也。曇讖",
    "T37n1763_030:0483c18": "曰：領解也。寶亮曰：第三第五兩難未被答，此",
    "T37n1763_030:0483c19": "重舉以請答也。",
    "T37n1763_030:0483c20": "佛言：善男子！如上所說至一切皆苦無有樂想。",
    "T37n1763_030:0483c21": "案僧亮曰：亦生苦因者，明外物非苦，苦因",
    "T37n1763_030:0483c22": "故說苦也。寶亮曰：答其二難，明此並是因中",
    "T37n1763_030:0483c23": "說果，有何虛妄耶？",
    "T37n1763_030:0483c24": "善男子！菩薩摩訶薩至乃能知是苦因樂因。",
    "T37n1763_030:0483c25": "案道生曰：二乘不知常住，故不知樂因。僧亮",
    "T37n1763_030:0483c26": "曰：解苦者，解三苦也。無苦者，說下苦為樂，",
    "T37n1763_030:0483c27": "樂非苦也。",
    "T37n1763_030:0483c28": "大般涅槃經集解卷第三十"
}