{
    "T35n1735_029:0716c02": "4大方廣佛華嚴經疏卷第二十九",
    "T35n1735_029:0716c04": "唐清涼山大華嚴寺沙門澄觀撰",
    "T35n1735_029:0716c05": "四十六歎佛出世。如上大威光童子偈，聲是",
    "T35n1735_029:0716c06": "告等。初施行者，即法施行，於中三：一見佛",
    "T35n1735_029:0716c07": "興世、二「以大」下法施益生、三「爾時」下結所成",
    "T35n1735_029:0716c08": "益。二中四：初令聞名離惑益、二「復更」下見",
    "T35n1735_029:0716c09": "身起行益、三「復為」下讚希增敬益、四「復於」",
    "T35n1735_029:0716c10": "下展轉增長益。結益可知。二迴向可知。四",
    "T35n1735_029:0716c11": "十七施大地中，但通相言也。初施行中，略列",
    "T35n1735_029:0716c12": "諸田，實通一切。言別人者，有資財人，非",
    "T35n1735_029:0716c13": "敬非悲故。菩薩，通於一切善知識，要在益",
    "T35n1735_029:0716c14": "我。於中佛塔、菩薩、知識、父母是恩田亦敬田，",
    "T35n1735_029:0716c15": "眾僧二乘是德田亦敬田，貧孤是悲田亦苦",
    "T35n1735_029:0716c16": "田。此等皆能生福，如世之田。若敬田有病，",
    "T35n1735_029:0716c17": "則亦敬亦悲，乃成四句。故《智論》十四云「一憐",
    "T35n1735_029:0716c18": "愍施，謂於貧窮下賤及畜生。二恭敬施，謂",
    "T35n1735_029:0716c19": "於佛及法身菩薩等。三憐愍恭敬施，謂於老",
    "T35n1735_029:0716c20": "病貧窮阿羅漢辟支佛等。總收為二，謂悲與",
    "T35n1735_029:0716c21": "敬。其非敬非悲，亦悲田攝，無德可敬故。」",
    "T35n1735_029:0716c22": "然此二田，以理御心則等無優劣，故《淨名》",
    "T35n1735_029:0716c23": "云「最下乞人猶如如來福田無異。」無所分",
    "T35n1735_029:0716c24": "別，等于大悲。若直就境論，則敬強悲劣，以",
    "T35n1735_029:0716c25": "恩深德厚故，如《校量功德經》說。若就於心，",
    "T35n1735_029:0716c26": "即悲田為勝，親引悲故。故敬則田強而悲心",
    "T35n1735_029:0716c27": "弱，悲則田弱而悲心強，各有其美，俱為良",
    "T35n1735_029:0716c28": "田。若等是敬田，恩則勝德，故《校量經》云「供",
    "T35n1735_029:0716c29": "百羅漢不及一生身父母。」《阿含》中說供養",
    "T35n1735_029:0717a01": "父母，共一生補處功德齊等。若同是恩田，",
    "T35n1735_029:0717a02": "在家人則父母恩勝，出家則師僧恩勝，如《舍",
    "T35n1735_029:0717a03": "利弗請問經》說。或約生色身及生法身，則",
    "T35n1735_029:0717a04": "優劣可知矣。等是德田，別不如普，故《梵網",
    "T35n1735_029:0717a05": "經》說：別請五百羅漢菩薩僧，不如僧次一",
    "T35n1735_029:0717a06": "凡夫僧。又由主財田異，感報勝劣種種不",
    "T35n1735_029:0717a07": "同，恐繁不載。然今此中菩薩施心，悲智齊",
    "T35n1735_029:0717a08": "於虛空、事物窮乎法界，施田凡聖盡於十",
    "T35n1735_029:0717a09": "方故，三事性空深無底、三事殊特勝無比、",
    "T35n1735_029:0717a10": "三事廣大遍無涯、三事相融俱無礙。二迴向",
    "T35n1735_029:0717a11": "行中，初一果地、餘九因地，各相似義，如理",
    "T35n1735_029:0717a12": "應思。四十八施僮僕。少美曰僮，以擬瞻侍。",
    "T35n1735_029:0717a13": "執守曰僕，以備勞役。然不放之從良而施",
    "T35n1735_029:0717a14": "與人，還令成僕者，以菩薩行海無善不修，",
    "T35n1735_029:0717a15": "若唯放從良，有三義缺：一行海不具、二彼",
    "T35n1735_029:0717a16": "僕本願不滿、三佛果缺此應機之德。餘可",
    "T35n1735_029:0717a17": "知。四十九施自身為給侍。二迴向行中有",
    "T35n1735_029:0717a18": "二十願，前十進善、後十住持。五十聞法喜悅",
    "T35n1735_029:0717a19": "捨身供佛。初施行者，即財法二供。文中三：",
    "T35n1735_029:0717a20": "初標行體；二「欣樂」下別顯行相，初自利行、",
    "T35n1735_029:0717a21": "後「能以如」下利他行；三「佛子」下結行成益。五",
    "T35n1735_029:0717a22": "十一以身普施一切眾生。施行中亦具事法",
    "T35n1735_029:0717a23": "二施，初總標、後「菩薩」下別顯。若約事則身",
    "T35n1735_029:0717a24": "為日月光明、河池井泉以施於物，以三種",
    "T35n1735_029:0717a25": "世間身得自在故。若約法施，則法燈照耀、",
    "T35n1735_029:0717a26": "法日利益等。文中或法或事，而義實兩兼。二",
    "T35n1735_029:0717a27": "迴向行中，上之施行以身就生等，翻願眾",
    "T35n1735_029:0717a28": "生以身近佛等，隨義思之。五十二施身",
    "T35n1735_029:0717a29": "給侍諸佛。初施行亦有身侍心侍。二迴向行",
    "T35n1735_029:0717b01": "亦依二侍立願。五十三施國所有乃至王",
    "T35n1735_029:0717b02": "位。初施行中，先明事捨、後「於諸」下明其心",
    "T35n1735_029:0717b03": "捨。自在是總，下十句別。現棄萬乘，猶如脫",
    "T35n1735_029:0717b04": "屣，何繫縛哉。餘義見〈十藏品〉。五十四施王",
    "T35n1735_029:0717b05": "都城，可知。五十五施內宮眷屬。初施行中",
    "T35n1735_029:0717b06": "二：一女麗具德、二「而於」下明施心清淨。二「菩",
    "T35n1735_029:0717b07": "薩爾時」下明迴向行，文分為二：初迴向意、",
    "T35n1735_029:0717b08": "二正顯迴向。今初，以歷事將終，文勢稍展。",
    "T35n1735_029:0717b09": "此一段文貫於前後，然晉經迴向二字皆在",
    "T35n1735_029:0717b10": "句初，則是迴向菩提意也。今經在於句末，",
    "T35n1735_029:0717b11": "則是迴向之意。然迴向意與迴向所為，大同",
    "T35n1735_029:0717b12": "小異。小異云何？謂有此意故，所以迴向；今",
    "T35n1735_029:0717b13": "迴向者，為成此故。又意則多通諸行，所為",
    "T35n1735_029:0717b14": "別約施行。言大同者，意為此故。就文又二：",
    "T35n1735_029:0717b15": "初正顯迴向之意，文有十句；後「佛子」下重",
    "T35n1735_029:0717b16": "牒前意，欲將迴向。初句總指上意，故云",
    "T35n1735_029:0717b17": "住如是法。「生如來家」下從後倒牒，亦有十",
    "T35n1735_029:0717b18": "句：一牒入佛家、二勝因即出世善，次五可",
    "T35n1735_029:0717b19": "知，八善巧者謂不堅易堅，九修習者是得",
    "T35n1735_029:0717b20": "法喜，十常攝善根為令出離。西域文勢義",
    "T35n1735_029:0717b21": "多如此反騰前辭。二「菩薩爾時」下正明迴",
    "T35n1735_029:0717b22": "向，文有十願，隨一一願具前十意。十願皆",
    "T35n1735_029:0717b23": "云三昧者，禪定輕安身心柔軟，猶彼女故。",
    "T35n1735_029:0717b24": "故善財偈云「定女常供侍」。三結、四所為，並可",
    "T35n1735_029:0717b25": "知。五十六施妻子二事合願。初施行中二：",
    "T35n1735_029:0717b26": "先標章引例。須達拏者，此云善愛，或云好",
    "T35n1735_029:0717b27": "愛，事如彼經。現莊嚴王，如《大莊嚴經》說。又",
    "T35n1735_029:0717b28": "如《菩薩本緣經》說，一切持王子施二子等。",
    "T35n1735_029:0717b29": "二「菩薩爾時」下明能施心。於中，初自分所依。",
    "T35n1735_029:0717c01": "後「菩薩摩訶薩」下勝進所為，初結前生後；次",
    "T35n1735_029:0717c02": "「自觀」下觀身不堅，況於妻子；後「又以」下而",
    "T35n1735_029:0717c03": "修堅固二利之法。二「佛子」下明迴向行，有",
    "T35n1735_029:0717c04": "十一願：初一依於施心，欲令普遍故；次二",
    "T35n1735_029:0717c05": "依妻立願；次三及後一依子立願，生自己",
    "T35n1735_029:0717c06": "心，如己骨肉等故。餘通依上三立願。然所",
    "T35n1735_029:0717c07": "施化實，應成四句：一乞者是化、所施為實，",
    "T35n1735_029:0717c08": "如《賢愚經》說毘沙門化作夜叉，從王乞子",
    "T35n1735_029:0717c09": "等，此破菩薩執故。二乞者是實、所施是化，",
    "T35n1735_029:0717c10": "如《攝論》說毘荀陀王捨子與婆羅門，是化",
    "T35n1735_029:0717c11": "無惱，以菩薩方便滿乞意故。三者俱化，旁警",
    "T35n1735_029:0717c12": "眾生。四者俱實，復有二種：一始行者，欲將",
    "T35n1735_029:0717c13": "施時再三本問，故《瑜伽》三十九說「施妻子",
    "T35n1735_029:0717c14": "時，先當曉喻令喜，終不強逼令其憂惱。於",
    "T35n1735_029:0717c15": "來乞者，雖以正言曉喻，不施怨家」等。二根",
    "T35n1735_029:0717c16": "熟者，其所施人多與菩薩同結志願，互為",
    "T35n1735_029:0717c17": "主伴，今將為施，遂本所祈，故下經云「生生",
    "T35n1735_029:0717c18": "行施處，願常以我施。」五十七施宅舍，可知。",
    "T35n1735_029:0717c19": "五十八施園林等。施行中二：先標起念、後",
    "T35n1735_029:0717c20": "「佛子」下離過成德。餘可知。五十九設大施",
    "T35n1735_029:0717c21": "會。初施行中，初總標、次「一切」下離過成德。擇",
    "T35n1735_029:0717c22": "薪而爨、濾水而用，不強乞求，名不惱眾生。",
    "T35n1735_029:0717c23": "今多反此，豈成大益？次「開置」下略顯儀式。",
    "T35n1735_029:0717c24": "次「發甚難得」下顯施所依心成波羅蜜。六十",
    "T35n1735_029:0717c25": "施資具者，以別說諸門不可盡故，末後總",
    "T35n1735_029:0717c26": "說一切資具。文但有二：一施行、二迴向行，",
    "T35n1735_029:0717c27": "以隣後都結，故缺後二。今初有四：一施時",
    "T35n1735_029:0717c28": "離過、二「善思惟」下辨施所依、三「隨諸眾生」下",
    "T35n1735_029:0717c29": "正明施行、四「行此施」下顯所成德。二「佛子」下",
    "T35n1735_029:0718a01": "明迴向行，中二：先牒前起後、後「願一切」下",
    "T35n1735_029:0718a02": "正顯。顯中十願，資生多種願亦類別。一施洗",
    "T35n1735_029:0718a03": "滌資具願、二施掃拭資具願，餘可準思。又",
    "T35n1735_029:0718a04": "資具總明、願亦總發，未必別配。上來依標別",
    "T35n1735_029:0718a05": "顯善根迴向竟。第三從「佛子菩薩摩訶薩隨",
    "T35n1735_029:0718a06": "諸眾生」下總結多門善根迴向。別不可盡，",
    "T35n1735_029:0718a07": "故此總明文分二別：先結善根，即前施行；",
    "T35n1735_029:0718a08": "後「佛子」下結前迴向。今初分三：一結施物。",
    "T35n1735_029:0718a09": "謂菩薩所施非止六十，故等以僧祇；二「為令」",
    "T35n1735_029:0718a10": "下結施所為；三「時十方」下結能施心。二中文",
    "T35n1735_029:0718a11": "含二意：以初貫後即是所為，若依大悲等",
    "T35n1735_029:0718a12": "而行布施是施所依。所為即通，為自他所",
    "T35n1735_029:0718a13": "依，則自心所住。《瑜伽》三十九云「又諸菩薩，於",
    "T35n1735_029:0718a14": "諸有怨以慈意樂而行惠施；於諸有苦以",
    "T35n1735_029:0718a15": "悲意樂，於諸有德以喜意樂，於諸有恩親",
    "T35n1735_029:0718a16": "善同意以捨意樂而行惠施。當知亦名菩",
    "T35n1735_029:0718a17": "薩巧慧而行布施。」文中，初句總；後「大悲」下別",
    "T35n1735_029:0718a18": "顯不斷之相，謂以四等心而行萬行為相",
    "T35n1735_029:0718a19": "續不斷，初悲、次慈不斷。「一切」下明其大捨，後",
    "T35n1735_029:0718a20": "段廣明大喜。又下離相亦是大捨。三結能",
    "T35n1735_029:0718a21": "施心，中四：初對多田生喜離過。二「時諸乞」",
    "T35n1735_029:0718a22": "下明其田彌多、其喜彌廣。三「假使」下校量顯",
    "T35n1735_029:0718a23": "廣。略舉十王所受之樂，不及菩薩喜樂之",
    "T35n1735_029:0718a24": "心。其中色天缺於光音，若依《瓔珞》十五，輪",
    "T35n1735_029:0718a25": "王則二禪王，當第十三，應言王二千樂。若",
    "T35n1735_029:0718a26": "王三千，即當第十四覺德光相輪，作三界",
    "T35n1735_029:0718a27": "王，當等覺菩薩也。又依十大數不可思，後",
    "T35n1735_029:0718a28": "有不可量；今文缺此，則似梵本脫於二禪。",
    "T35n1735_029:0718a29": "四禪已上雖捨受相應地無報樂，而有定",
    "T35n1735_029:0718b01": "樂，凡是禪定皆有輕安適悅之樂故。又五",
    "T35n1735_029:0718b02": "那含分有解脫樂故。無色界中報非顯現，",
    "T35n1735_029:0718b03": "故此不言。若依《大丈夫行論》中，菩薩喜樂",
    "T35n1735_029:0718b04": "過於世間及二乘涅槃。今但過世間者，淨",
    "T35n1735_029:0718b05": "居天中兼二乘樂。四「菩薩摩訶薩」下結喜廣",
    "T35n1735_029:0718b06": "深。何等菩薩見乞生喜？謂施行熟故、施障",
    "T35n1735_029:0718b07": "盡故。言施障者，《瑜伽》三十九云「又諸菩薩",
    "T35n1735_029:0718b08": "於施障及對治如實了知。施障有四：一先",
    "T35n1735_029:0718b09": "未慣習、二施物鮮缺、三耽著上妙物、四",
    "T35n1735_029:0718b10": "欣樂當來具足財果。云何對治？若現有施",
    "T35n1735_029:0718b11": "物，乞者現前，而施心不發，應觀此心由",
    "T35n1735_029:0718b12": "往習故。今若不施，後世之中定背施行，故",
    "T35n1735_029:0718b13": "應勵力思擇而行惠施。二觀宿業過，今受",
    "T35n1735_029:0718b14": "飢渴乏少之苦，尚應亡軀，況有少活命而",
    "T35n1735_029:0718b15": "不行施。三應觀妄樂能生當苦。四應觀",
    "T35n1735_029:0718b16": "當果。是邪果報，速滅離散，求大菩提。」第二",
    "T35n1735_029:0718b17": "結前迴向。迴向隨義，已具上文。今但結其",
    "T35n1735_029:0718b18": "迴向所為，則顯前來別別迴向不出於此，",
    "T35n1735_029:0718b19": "可知。大文第二「佛子菩薩摩訶薩。以諸善",
    "T35n1735_029:0718b20": "根如是迴向時」下離相迴向，即向實際，行",
    "T35n1735_029:0718b21": "稱涅槃。此彰行深，前彰行廣。深廣同時，言",
    "T35n1735_029:0718b22": "不並彰耳。文分為二：先正明離相、後「菩薩",
    "T35n1735_029:0718b23": "如是觀察」下不礙隨相。前中三：初略標、二",
    "T35n1735_029:0718b24": "「無眾生」下別顯、三「何以故」下徵釋。今初三句",
    "T35n1735_029:0718b25": "解脫是總。不著於解、不繫於縛，是真解脫。",
    "T35n1735_029:0718b26": "二別顯中分二，一內絕想念，故無縛解；二",
    "T35n1735_029:0718b27": "「佛子」下觸境離染，故無縛解。今初，分二：先",
    "T35n1735_029:0718b28": "明絕想、後「如是」下彰其行成。前中又二：先",
    "T35n1735_029:0718b29": "絕我想，但法上妄執故，具如前釋；後「無有",
    "T35n1735_029:0718c01": "想」下絕其法想。前段以法奪我，今則以我",
    "T35n1735_029:0718c02": "除法。既無有我則無我所，故法我無礙。文",
    "T35n1735_029:0718c03": "有六對：一不於法體起增減想、二於法",
    "T35n1735_029:0718c04": "時離三世想、三於分位離流轉想、四於法",
    "T35n1735_029:0718c05": "義離斷常想、五於影像離依處想、六於法",
    "T35n1735_029:0718c06": "本遣心非心想。「無知所以」下經自釋，今且",
    "T35n1735_029:0718c07": "略明，初對為總，言無有想者，有即空故、二",
    "T35n1735_029:0718c08": "空一味等無差故。言無無想，乃有五意：一",
    "T35n1735_029:0718c09": "以事例無，有法觸目尚不生想，無法無物",
    "T35n1735_029:0718c10": "安可念耶？二者相無來去故，謂有本自無，",
    "T35n1735_029:0718c11": "非有去無來，即以此義則無可無也，故",
    "T35n1735_029:0718c12": "無無想。三者有即非有，不可謂之為有，況",
    "T35n1735_029:0718c13": "得言無，則言思道斷。四者假非有以遣有，",
    "T35n1735_029:0718c14": "非謂有於非有，故復遣之。五者以是法無",
    "T35n1735_029:0718c15": "我理，非是斷無，必不礙有，故無無也。故下",
    "T35n1735_029:0718c16": "釋云非有非非有矣。有無既寂，俱及俱非豈",
    "T35n1735_029:0718c17": "當有寄？餘對例知。末對總結，前有無等想",
    "T35n1735_029:0718c18": "總名為想，一切都絕是曰無想。假非想以",
    "T35n1735_029:0718c19": "遣想，非有非想，故云非非想。餘義例知。",
    "T35n1735_029:0718c20": "二顯行成，文有五對：初對為總。由絕如",
    "T35n1735_029:0718c21": "是我法想故無有縛解，謂非想故非縛，非",
    "T35n1735_029:0718c22": "非想故非解。下四對別。初對唯語於縛但因",
    "T35n1735_029:0718c23": "果之異，由無作者及受者故。次對雙顯縛",
    "T35n1735_029:0718c24": "解，由無有無等想故，即顯上來有分別業、",
    "T35n1735_029:0718c25": "無分別業二皆絕故。次對雙顯二業行俱為",
    "T35n1735_029:0718c26": "思行，後為思已。後對亦雙明縛解即思所",
    "T35n1735_029:0718c27": "依，王有心則生死波浪，無心則同乎外道。",
    "T35n1735_029:0718c28": "又以無心為是則未免於有，故皆非之。",
    "T35n1735_029:0718c29": "第二觸境離染無縛解者，文分為三：初明",
    "T35n1735_029:0719a01": "無著、次辨不縛、後明不解。心染於境故名",
    "T35n1735_029:0719a02": "為著，由境纏心故名為縛。《楞伽》云「心縛於",
    "T35n1735_029:0719a03": "境界，覺想智隨轉。」此之謂也。離於心境，故",
    "T35n1735_029:0719a04": "名為解。今初無著中，初牒前起後，謂內無",
    "T35n1735_029:0719a05": "想念，迴向之時則於諸境心無所著。文有",
    "T35n1735_029:0719a06": "十六句：初十句五對，顯界處空故不染著。",
    "T35n1735_029:0719a07": "內謂六入，外謂六塵。次對兼前即十八界，能",
    "T35n1735_029:0719a08": "緣是識、所緣通於內外。因果一對，即界處為",
    "T35n1735_029:0719a09": "緣所生之法，法與非法總顯諸法，通其三",
    "T35n1735_029:0719a10": "義：一則有無、二則善惡、三則性相，已如上",
    "T35n1735_029:0719a11": "辨。末後一對別語業體性相。後之六句顯不",
    "T35n1735_029:0719a12": "著蘊。《大般若》中觀色等有三：一相、二生滅、",
    "T35n1735_029:0719a13": "三無生滅。今不著前二，即契無生滅。不著",
    "T35n1735_029:0719a14": "色者，即是色相，知色緣成如聚沫故。不著",
    "T35n1735_029:0719a15": "生滅者，生無所來、滅無所至故。由此則入",
    "T35n1735_029:0719a16": "無生滅理。後之四蘊但相有異，餘二並同。已",
    "T35n1735_029:0719a17": "遣三科則無所遺矣。二「佛子」下明其不縛。",
    "T35n1735_029:0719a18": "縛著雖異，義不出前。三「若能」下明其不解。",
    "T35n1735_029:0719a19": "若本無縛，其誰求解？離縛取解未免於縛，",
    "T35n1735_029:0719a20": "故復遣之，遣之又遣以至無遣，儻然無寄",
    "T35n1735_029:0719a21": "理自玄會矣。三徵釋中，先徵意云：設我假立",
    "T35n1735_029:0719a22": "法體不無，今無念著，其故何耶？後釋意云：",
    "T35n1735_029:0719a23": "法性爾故。文分無二：初總顯法體離相、後",
    "T35n1735_029:0719a24": "「非一」下別彰所離。今初，先顯法體，無生故",
    "T35n1735_029:0719a25": "不可取著，即《般若》中第三義也，三世求生",
    "T35n1735_029:0719a26": "不可得故。從無而有故名為生，已生已有",
    "T35n1735_029:0719a27": "不可名生，如母已有不名生故。未生未",
    "T35n1735_029:0719a28": "有亦不名生，若未生名生，眾生菩提應名",
    "T35n1735_029:0719a29": "為生，諸未生法悉應名生。現在之法剎那",
    "T35n1735_029:0719b01": "不住，恒屬已未，離於已未無別現故。為",
    "T35n1735_029:0719b02": "生之理不出三世，三世既無，生將安寄？既",
    "T35n1735_029:0719b03": "無有生則亦無滅，無生無滅則無境可取，",
    "T35n1735_029:0719b04": "於何執著？次應問云：生是能生之相，可許推",
    "T35n1735_029:0719b05": "無所相。法體豈應非有？故復釋云：一切諸",
    "T35n1735_029:0719b06": "法自相如是，離生滅外有為法體不可得",
    "T35n1735_029:0719b07": "故、從緣而生相即無相故、生即無生故。此",
    "T35n1735_029:0719b08": "顯相空。次應問云：法從緣生，相可觸目，云",
    "T35n1735_029:0719b09": "何言無？故復釋云：從緣而生，無自性故。此",
    "T35n1735_029:0719b10": "顯性空。自性相離，雙結上二。又顯法本自",
    "T35n1735_029:0719b11": "離，非推之使離。二別彰所離者，上但云",
    "T35n1735_029:0719b12": "離，為離何相？謂一二等。文有十對：初二約",
    "T35n1735_029:0719b13": "數；次二約量，外望論大小、內望論廣陜；次",
    "T35n1735_029:0719b14": "二約理智，淺深約事理、靜論語識智；次二",
    "T35n1735_029:0719b15": "約教法，處非處者邪正教相對，法非法者善",
    "T35n1735_029:0719b16": "惡相對；後二約體相，初對約體，色心之",
    "T35n1735_029:0719b17": "體不可得故，離色心外非體之法亦叵得",
    "T35n1735_029:0719b18": "故。後對約相，為法之相不出有無。設非有",
    "T35n1735_029:0719b19": "非無，若有此者亦不出有，若無此句亦不",
    "T35n1735_029:0719b20": "出無。但遣有無，萬法斯寂，由離性相故",
    "T35n1735_029:0719b21": "觸法斯非。第二「菩薩如是觀察」下不礙隨",
    "T35n1735_029:0719b22": "相者，凡情封執觸言生滯，聞於離相則謂",
    "T35n1735_029:0719b23": "乖前隨相之言，失於業果菩提之行，故此",
    "T35n1735_029:0719b24": "略為雙會二文。言隨相者，約隨俗說；言",
    "T35n1735_029:0719b25": "離相者，約勝義說。「諸佛依二諦，為眾生",
    "T35n1735_029:0719b26": "說法」，此之謂也。然俗是真俗，則不壞假名",
    "T35n1735_029:0719b27": "而說實相，故云觀察諸法則為非法；真是俗",
    "T35n1735_029:0719b28": "真，故不動真際而建立諸法，故云於言語",
    "T35n1735_029:0719b29": "中隨世建立。非法為法，由建立故，不斷諸",
    "T35n1735_029:0719c01": "業道，則不壞世間。「不捨」下不壞出世因果。",
    "T35n1735_029:0719c02": "次「了知」下却釋觀察諸法則為非法。初了",
    "T35n1735_029:0719c03": "俗即真而不壞俗，謂依他業緣等皆如夢",
    "T35n1735_029:0719c04": "幻，無真實故俗即為真，由即俗而真故",
    "T35n1735_029:0719c05": "不壞因果。本來自真不假壞故，不妨了業",
    "T35n1735_029:0719c06": "其用廣大。謂業雖如幻，一念幻惡長劫沈淪，",
    "T35n1735_029:0719c07": "一念幻善遠階佛果，故云廣大。次「解一切」",
    "T35n1735_029:0719c08": "下明了俗即真不礙修真。無作真道尚",
    "T35n1735_029:0719c09": "須修行，若不修行不契真故。況不壞俗，",
    "T35n1735_029:0719c10": "寧無修證？隨相離相，準此應知。此二無礙，",
    "T35n1735_029:0719c11": "異於凡小。大文第三「佛子此菩薩摩訶薩住",
    "T35n1735_029:0719c12": "一切」下釋迴向名。文分為二：初總釋、後「以",
    "T35n1735_029:0719c13": "何」下別釋。今初，住一切智是自善根，由此能",
    "T35n1735_029:0719c14": "成下諸義故。「若處」已下釋平等隨順義。若",
    "T35n1735_029:0719c15": "約對境，處即是善、非處為惡。若約自行，處",
    "T35n1735_029:0719c16": "即隨相、非處離相。處非處殊，皆向智性。於一",
    "T35n1735_029:0719c17": "切處悉皆迴向，是隨順一切善根義。迴向智",
    "T35n1735_029:0719c18": "性是迴向義，無有退轉是堅固義。又向智性",
    "T35n1735_029:0719c19": "亦堅固義。二別釋中三：初假徵起釋迴向",
    "T35n1735_029:0719c20": "義。二「佛子」下釋隨順義。三「又佛子」釋堅固",
    "T35n1735_029:0719c21": "一切善根義。今初。然隨相之名，以堅固心",
    "T35n1735_029:0719c22": "修諸善行，皆願眾生向菩提果，不言自顯。",
    "T35n1735_029:0719c23": "而離相受稱，非釋不知，所以偏明。故徵起",
    "T35n1735_029:0719c24": "云：離相之中無能所殊，以何義故說名迴",
    "T35n1735_029:0719c25": "向？下隨順等例此可知。略顯十義，雖一離",
    "T35n1735_029:0719c26": "相得成迴向，謂但能離相順一切智，則自",
    "T35n1735_029:0719c27": "度世等至於彼岸，豈非迴向義耶；一過世",
    "T35n1735_029:0719c28": "八法至不動岸、二度我我所至解脫岸、三",
    "T35n1735_029:0719c29": "離尋伺至實際岸、四滅盡諸想至實智",
    "T35n1735_029:0720a01": "岸、五離煩惱本至有餘岸、六離苦依身",
    "T35n1735_029:0720a02": "至無餘岸、七出一切業至施等岸、八出三",
    "T35n1735_029:0720a03": "界至無住涅槃岸、九盡有漏至法身岸、十",
    "T35n1735_029:0720a04": "出生住滅見至自覺聖智岸。二釋隨順。然",
    "T35n1735_029:0720a05": "下二段兼顯益相，正為釋名。亦應徵云：實",
    "T35n1735_029:0720a06": "際之內，誰是能隨？誰是所隨？故此釋云：但",
    "T35n1735_029:0720a07": "能如是離相迴向，自然隨順佛法智等，以",
    "T35n1735_029:0720a08": "佛法等實為體故。三釋堅固一切善根。亦",
    "T35n1735_029:0720a09": "合徵云：實際非相何名堅固？實際無差何",
    "T35n1735_029:0720a10": "名一切？此釋意云：如是離相迴向方名堅",
    "T35n1735_029:0720a11": "固，凡是有相可破壞故。但能離相自成諸",
    "T35n1735_029:0720a12": "善，諸善皆以實際而為體故。於中，一不了",
    "T35n1735_029:0720a13": "法無相，不名為了故。二佛以法為身，心詣",
    "T35n1735_029:0720a14": "於法為事佛故。三若身承事，則有事不事。",
    "T35n1735_029:0720a15": "若事於理，則一事一切事，佛無二體故。四",
    "T35n1735_029:0720a16": "如理修行，真供養故。五相即無相，不須滅",
    "T35n1735_029:0720a17": "壞。六無非無相，不可乖違。七八染淨皆",
    "T35n1735_029:0720a18": "生，無貪無厭。九世間常住故無少滅壞，隨",
    "T35n1735_029:0720a19": "緣起滅故不違因緣。十究此根源法力方",
    "T35n1735_029:0720a20": "具，又由無礙故名具足。第三依釋結名，可",
    "T35n1735_029:0720a21": "知。大文第二「菩薩摩訶薩住此迴向時」下明",
    "T35n1735_029:0720a22": "位果。隨離無二，招斯十果。第二應頌。先說",
    "T35n1735_029:0720a23": "因緣，有十二句：初一總辨儀式、後一總明",
    "T35n1735_029:0720a24": "所依，前文屢釋；中間十句別顯二義。初二",
    "T35n1735_029:0720a25": "儀式，一觀所被、二徹事理。上觀察言，通心",
    "T35n1735_029:0720a26": "及眼。下辨所依，一依教智本，下三句依廣",
    "T35n1735_029:0720a27": "大心。初句為總，大悲普覆即上廣心，長佛種",
    "T35n1735_029:0720a28": "性即前大心。次二句上依果德，一依說德、",
    "T35n1735_029:0720a29": "二依說身。次二依權智，觀樂觀宜。後句依",
    "T35n1735_029:0720b01": "體起用。後正顯偈，四十一頌長分為三：初",
    "T35n1735_029:0720b02": "五偈頌行所依身、次「飲食」下三十偈半頌依",
    "T35n1735_029:0720b03": "身起行、後「隨順」下有五偈半頌釋名中隨",
    "T35n1735_029:0720b04": "順等義兼頌位果。二中分兩：先十九偈頌",
    "T35n1735_029:0720b05": "隨相迴向。於中，初一頌標、後三頌結、中間皆",
    "T35n1735_029:0720b06": "頌廣顯。標顯二文，影略不具。後「菩薩觀察」下",
    "T35n1735_029:0720b07": "十一偈半頌離相迴向，文分四別：第一五偈",
    "T35n1735_029:0720b08": "頌內絕想念，於中初句總顯觀力，次句人",
    "T35n1735_029:0720b09": "空，餘皆法空。知菩提等者，菩提性淨，不礙從",
    "T35n1735_029:0720b10": "緣，淨法為緣有菩提起，起即無性不違法",
    "T35n1735_029:0720b11": "界，是性起菩提。若業依身有則不由心，若",
    "T35n1735_029:0720b12": "住心中則有心皆業。既許有心無業，則業",
    "T35n1735_029:0720b13": "假緣生，其性安有？二「菩薩已到」下二偈頌觸",
    "T35n1735_029:0720b14": "境離染。由到不可得岸，故無所著。三有二",
    "T35n1735_029:0720b15": "偈頌前徵釋。四二偈半頌不礙隨相。餘並",
    "T35n1735_029:0720b16": "可知從此已下入第二十九經。第七等隨順一切眾生迴向。",
    "T35n1735_029:0720b17": "長行中亦二：先位行、後位果。初中亦三：今初",
    "T35n1735_029:0720b18": "牒名徵起，謂以善根等心順益故。等即平",
    "T35n1735_029:0720b19": "等，通於能所。所順眾生無相平等，能隨順心",
    "T35n1735_029:0720b20": "智照平等，此從迴向受名，等即隨順故。《本",
    "T35n1735_029:0720b21": "業》云「以觀善惡父母無二，一相一合相，故",
    "T35n1735_029:0720b22": "名隨順觀一切眾生迴向，名無等字釋有",
    "T35n1735_029:0720b23": "等義。」有云：善惡即怨親，此二平等俱生法身，",
    "T35n1735_029:0720b24": "皆名父母。應云善父母者，方便般若也。惡",
    "T35n1735_029:0720b25": "父母者，無明貪愛也。不滅癡愛起於明脫，",
    "T35n1735_029:0720b26": "故無二相。智契無二，名一合相。即以無貪",
    "T35n1735_029:0720b27": "等善根而為其性。第二「佛子」下依徵廣釋，",
    "T35n1735_029:0720b28": "中二：先明迴向、後「佛子菩薩摩訶薩修行如",
    "T35n1735_029:0720b29": "是迴向之時」下辨所成益。初中亦二：先辨",
    "T35n1735_029:0720c01": "所迴善根、後「佛子菩薩摩訶薩以淨志」下",
    "T35n1735_029:0720c02": "攝將迴向。前中復二：先正修善根、後「佛子菩",
    "T35n1735_029:0720c03": "薩摩訶薩於此善」下因修成德。亦可初是行",
    "T35n1735_029:0720c04": "體、後明行用。前中有三十一句，分為三段：",
    "T35n1735_029:0720c05": "初十一句明善根分齊、次十善所依緣、後十",
    "T35n1735_029:0720c06": "善根體性。然其前十一一遍從中十，中十一",
    "T35n1735_029:0720c07": "一能生後十，後十一一容具前十。前十一一",
    "T35n1735_029:0720c08": "該後二十，思之自顯。今初十一句，即增數十",
    "T35n1735_029:0720c09": "也。於中，初三約分量，如小心施名為小",
    "T35n1735_029:0720c10": "善，為菩提施名之為大，為利他施名之",
    "T35n1735_029:0720c11": "為廣。餘之九度例此可知。又從佛境所",
    "T35n1735_029:0720c12": "生之施有此小等，從九境生亦有小等。",
    "T35n1735_029:0720c13": "如施既爾，餘九亦然。此三既爾，下八例知。次",
    "T35n1735_029:0720c14": "三約類，謂有多色類，乃至無量種種不同。",
    "T35n1735_029:0720c15": "未至無量但可名多，三五相望亦名種種。",
    "T35n1735_029:0720c16": "餘五約數明多，於中後二亦顯甚深難思，",
    "T35n1735_029:0720c17": "傍無分量。二「佛境」下中十句內，前五為緣",
    "T35n1735_029:0720c18": "境，前四智境、後一悲境。後五造修境，初",
    "T35n1735_029:0720c19": "一能修智；次一能修心；次二所觀境；後一",
    "T35n1735_029:0720c20": "所修法，因覩此法能起十度等。三「勤修」下",
    "T35n1735_029:0720c21": "後十中，前七可知，八願心積德、九念力習",
    "T35n1735_029:0720c22": "行辯力說法以為業行、十由智自在故能覆",
    "T35n1735_029:0720c23": "育。二因修成德中二：先牒已修、後顯成德。",
    "T35n1735_029:0720c24": "初有十句，初總、餘別。一住作意、二加行趣",
    "T35n1735_029:0720c25": "入、三攝行屬己、四漸集成多、五假緣資助、",
    "T35n1735_029:0720c26": "六照其事理、七惑障不生，此上自修；後二轉",
    "T35n1735_029:0720c27": "教，八開顯指示、九勸如說行。隨修一善則",
    "T35n1735_029:0720c28": "有斯十。後「得堪忍」下正顯成德，文分為二：",
    "T35n1735_029:0720c29": "初成自利德、後「為諸眾生」下成利他德。前",
    "T35n1735_029:0721a01": "中十對皆含因果，一得忍息惡、二攝根具",
    "T35n1735_029:0721a02": "戒、三離倒行正、四上受下資、五佛護善增、",
    "T35n1735_029:0721a03": "六住願起業、七心等諸佛行詣道場、八內",
    "T35n1735_029:0721a04": "入佛力外相超世、九不樂當報不貪現",
    "T35n1735_029:0721a05": "樂、十不著諸行而修迴向。此雖有迴向之",
    "T35n1735_029:0721a06": "言，意取所迴之善。十中，前八成德、後二離",
    "T35n1735_029:0721a07": "過；九離凡、十離小。後利他中，先總明悲智",
    "T35n1735_029:0721a08": "雙運為究竟道、「於虛妄」下別顯，又並易知。",
    "T35n1735_029:0721a09": "「常勤修」下一句總結。第二攝將迴向，中二：初",
    "T35n1735_029:0721a10": "念修善根本因法應迴向、後「佛子」下正將迴",
    "T35n1735_029:0721a11": "向。今初，先經敘念時、次「此諸」下正陳所念。",
    "T35n1735_029:0721a12": "初之五句，總顯諸善由菩提心，多聞積集",
    "T35n1735_029:0721a13": "思惟義理，發起修行志樂無厭，唯深唯廣。",
    "T35n1735_029:0721a14": "「皆為」下三句顯菩提心三迴向義。種智證於",
    "T35n1735_029:0721a15": "實際，即是菩提三心迴向三處也。後「作是」下",
    "T35n1735_029:0721a16": "結。第二正將迴向中，文為三別：初向眾生",
    "T35n1735_029:0721a17": "及向菩提、二「佛子菩薩摩訶薩如是迴向時",
    "T35n1735_029:0721a18": "不著業」下明向實際、三「佛子菩薩摩訶薩以",
    "T35n1735_029:0721a19": "此善根普施世間」下總結三種迴向。今初，分",
    "T35n1735_029:0721a20": "二：初迴己修善願成資具以施眾生；二「佛",
    "T35n1735_029:0721a21": "子菩薩摩訶薩以所集善根於念念」下復迴",
    "T35n1735_029:0721a22": "此施願令眾生具足財法。今法亦二：先總",
    "T35n1735_029:0721a23": "顯要期、二「願令」下別彰施行。今初。所以偏",
    "T35n1735_029:0721a24": "願成施行者，一則自具行緣，故云修菩薩",
    "T35n1735_029:0721a25": "行；二則眾生現益，故云惠施一切；三則檀",
    "T35n1735_029:0721a26": "為行首，舉一例餘四，則此一施行具一切",
    "T35n1735_029:0721a27": "行。二別彰中，先願成外施、後「佛子菩薩摩",
    "T35n1735_029:0721a28": "訶薩復作是念」下願成內施，以情非情而",
    "T35n1735_029:0721a29": "為內外。今初，分四：一顯施廣大，各僧祇故。",
    "T35n1735_029:0721b01": "二「假使」下辨施無限，長時多田隨求無厭",
    "T35n1735_029:0721b02": "故。三「佛子」下，明施殊勝，離過順現故。文有",
    "T35n1735_029:0721b03": "十句，前五離過，追悔不已則生熱惱；後五順",
    "T35n1735_029:0721b04": "理，前二大智、後三大悲。四「又佛子」結成二行，",
    "T35n1735_029:0721b05": "謂由迴向行以成施行。第二內施，文四：初",
    "T35n1735_029:0721b06": "對一田顯施廣大，謂一眾生即施多事，各",
    "T35n1735_029:0721b07": "僧祇故。二「菩薩」下以一例餘彰施無限，先",
    "T35n1735_029:0721b08": "舉人例人、「佛子」下舉處例處。總收其義有",
    "T35n1735_029:0721b09": "六無限：一物、二時、三心、四田、五施、六處。三「大",
    "T35n1735_029:0721b10": "悲」下結成所作該六無限：一處遍法界故",
    "T35n1735_029:0721b11": "普覆、二時盡未來故無息、三田盡生界而",
    "T35n1735_029:0721b12": "加哀、四施隨所求而滿足、五物該種種行",
    "T35n1735_029:0721b13": "不息、六心住大施而無疲。四「佛子」下顯施",
    "T35n1735_029:0721b14": "殊勝離過成德，有二十心：初一牒前起",
    "T35n1735_029:0721b15": "後；後「所謂」下正顯一十九心：一不染施行、",
    "T35n1735_029:0721b16": "二不為施縛、三由遮前二故得解脫、四違",
    "T35n1735_029:0721b17": "緣不傾、五詣甚深理、六無相善攝，上六皆",
    "T35n1735_029:0721b18": "巧便殊勝。次五清淨殊勝，初句總，總無二執",
    "T35n1735_029:0721b19": "故；下四別，初句無我執、餘三無法執：一不",
    "T35n1735_029:0721b20": "取法相故、二了唯心性故、三見性空故。",
    "T35n1735_029:0721b21": "次有三心，即安住殊勝，初句為總，菩薩種性",
    "T35n1735_029:0721b22": "萬行齊修，皆可貴故。二心為別，無瑕而明",
    "T35n1735_029:0721b23": "故。次有二心，即迴向殊勝善決諸義，具三",
    "T35n1735_029:0721b24": "迴向故。次有一心，即意樂殊勝，悲愍一切",
    "T35n1735_029:0721b25": "故。後之二心依止殊勝，依菩提心故。初句",
    "T35n1735_029:0721b26": "因、後句果。上顯施中廣大無限，即事業殊勝，",
    "T35n1735_029:0721b27": "具上七勝檀度行成。第二迴上施行願令",
    "T35n1735_029:0721b28": "眾生具足財法中，文分為三：第一慈悲迴",
    "T35n1735_029:0721b29": "向、二「又勸眾生」下勸物迴向、三「又以諸善如",
    "T35n1735_029:0721c01": "是迴向」下究竟迴向。今初，分三：初正明迴",
    "T35n1735_029:0721c02": "向、二「佛子菩薩摩訶薩如是迴向時發歡喜",
    "T35n1735_029:0721c03": "心」下明迴向所為、三「佛子菩薩摩訶薩如是",
    "T35n1735_029:0721c04": "悲愍」下結其成益。今初，先總標、後「所謂」下別",
    "T35n1735_029:0721c05": "顯十願。初一豐財，以財施故；餘皆具法，積",
    "T35n1735_029:0721c06": "善本故，文意總顯。第二迴向所為中二：先牒",
    "T35n1735_029:0721c07": "前起後、後「為令」下隨義別顯。總有一百一",
    "T35n1735_029:0721c08": "十句，文分為二：前七十二句令成行布修",
    "T35n1735_029:0721c09": "因至果、後三十八句令成圓融因圓果滿，",
    "T35n1735_029:0721c10": "此二無礙，為迴向意。亦是前自分、後勝進。前",
    "T35n1735_029:0721c11": "中六：初二十一句為令修善趣賢首位之",
    "T35n1735_029:0721c12": "行，然純明施行。末云攝如來智施行者，照",
    "T35n1735_029:0721c13": "三輪空，離諸分別，同菩提故。二「為令一切",
    "T35n1735_029:0721c14": "善根」下十句成種性位中修行。三有十句",
    "T35n1735_029:0721c15": "令成解行位中修行。第十云無量者，四等",
    "T35n1735_029:0721c16": "也。四從「成就清淨等施心」下令成十地位",
    "T35n1735_029:0721c17": "中修十度行。七云滿無邊淨法界，此通事",
    "T35n1735_029:0721c18": "理，故曰無邊，是方便度也。八成滿神通，即是",
    "T35n1735_029:0721c19": "大願。九住平等，方可名力。十入佛境，是謂",
    "T35n1735_029:0721c20": "智圓。五有十句令成等覺位中修行，故皆",
    "T35n1735_029:0721c21": "有普言。六從「具諸相好」下有十一句令成",
    "T35n1735_029:0721c22": "佛果位中行。言六十種音者，第十迴向有而",
    "T35n1735_029:0721c23": "不具，至文當知。《密迹力士經》第二具說，《莊",
    "T35n1735_029:0721c24": "嚴論》亦引此經，而云百千種法而以莊嚴者，",
    "T35n1735_029:0721c25": "〈不思議法品〉云「如來具足六十種音聲，一一",
    "T35n1735_029:0721c26": "音有五百分，一一分有無量百千清淨之音",
    "T35n1735_029:0721c27": "以為嚴好。」即其事也。復有處說六十四音，",
    "T35n1735_029:0721c28": "以聲有八轉，謂體業具為從屬於呼，是八轉",
    "T35n1735_029:0721c29": "聲各具八德，所謂調和聲、柔軟聲、諦了聲、易",
    "T35n1735_029:0722a01": "解聲、無錯謬聲、無雌小聲、廣大聲、深遠聲，八",
    "T35n1735_029:0722a02": "八則有六十四種。四云無盡法明者，第八",
    "T35n1735_029:0722a03": "地云「如來法明有無量轉」等。第十云一莊",
    "T35n1735_029:0722a04": "嚴者，無二相故，以一莊嚴嚴一切故。無",
    "T35n1735_029:0722a05": "量莊嚴者，眾多差別故。大莊嚴者，稱法界故，",
    "T35n1735_029:0722a06": "若依若正皆具此嚴。第二「悉能往詣」下三十",
    "T35n1735_029:0722a07": "八句明圓融行因圓果滿，明位位中有佛",
    "T35n1735_029:0722a08": "義故。若將此下屬前佛果，則令果中有",
    "T35n1735_029:0722a09": "修菩薩行、遇善知識，便違正理。文分為四：",
    "T35n1735_029:0722a10": "初十句令眾生於種性位因行圓滿。四云",
    "T35n1735_029:0722a11": "行不動業得無礙果者，毀譽不動則觸境無",
    "T35n1735_029:0722a12": "礙。有云：其因有四，一就機法施；二無障礙",
    "T35n1735_029:0722a13": "願；三悲心亡己為物受生；四修法性鎔融",
    "T35n1735_029:0722a14": "行，感三業皆無功用，盡眾生界同時普應",
    "T35n1735_029:0722a15": "無所障礙。二從「了達正法」下十句令解行",
    "T35n1735_029:0722a16": "位中因圓果滿。二云大力田者，謂於其中",
    "T35n1735_029:0722a17": "種少善根能壞大惑故。三云堅固第一者，",
    "T35n1735_029:0722a18": "悲智大願無能壞故。三從「悉能具足一切菩",
    "T35n1735_029:0722a19": "薩清淨心」下八句，令十地位中因行圓滿。晉",
    "T35n1735_029:0722a20": "經第一名直心平等，即初證真如。此約離",
    "T35n1735_029:0722a21": "障，故云清淨。二云見善知識生大歡喜，正",
    "T35n1735_029:0722a22": "順初地得見多佛，故云咸事。四從「令得一",
    "T35n1735_029:0722a23": "切智成等正覺」下十句令成佛果圓滿。八",
    "T35n1735_029:0722a24": "云非一非異等者，即十通中無體性無作神",
    "T35n1735_029:0722a25": "通，以了一切為無為等非一異故，於一切",
    "T35n1735_029:0722a26": "染淨自他等境轉變自在，相即相作而非一",
    "T35n1735_029:0722a27": "異業用無礙。又非一異應成四句，如〈十忍",
    "T35n1735_029:0722a28": "品〉說。然上諸義，望一一位各有所由，恐厭",
    "T35n1735_029:0722a29": "繁文，舉其大略耳。又行布圓融無礙，不可",
    "T35n1735_029:0722b01": "定執。第三結其成益，中二：先結前生後、後",
    "T35n1735_029:0722b02": "「咸令」下別顯益相。文有十三句，顯二種生",
    "T35n1735_029:0722b03": "攝一切德。初三句顯勝妙生，二句為因、一",
    "T35n1735_029:0722b04": "句為果。清淨者戒，受人天身；離慳者施，有",
    "T35n1735_029:0722b05": "大財位。人天財位即勝妙生，有大威德。後",
    "T35n1735_029:0722b06": "之十句顯功德生。功德生者即決定勝道。有",
    "T35n1735_029:0722b07": "人天中具大財位、無信解等，非功德生。一",
    "T35n1735_029:0722b08": "生大信解，揀異邪小。二永離三毒障，翳即",
    "T35n1735_029:0722b09": "癡、濁即是貪，亦兼餘障，故致諸言。三「其心」下",
    "T35n1735_029:0722b10": "即離毒之德，初句為總、「質直」下別。由離瞋",
    "T35n1735_029:0722b11": "故質直柔軟，由離貪故無有諂曲，由離",
    "T35n1735_029:0722b12": "癡翳故無有迷惑愚癡。四修真定慧，為出",
    "T35n1735_029:0722b13": "離道。五運同體悲，為平等心。六入無漏因，",
    "T35n1735_029:0722b14": "為白淨法。七由離前過不惱眾生，自行無",
    "T35n1735_029:0722b15": "失兼能迴向。八自他兼利。九滅除惡因。十",
    "T35n1735_029:0722b16": "修行善本。第二勸物迴向，中二：先令悲智",
    "T35n1735_029:0722b17": "雙行而成迴向、後「為令」下明迴向意。意通",
    "T35n1735_029:0722b18": "能所，約能菩薩為此故教，約所教其當",
    "T35n1735_029:0722b19": "如是為。文有六句，二中性即體性義，即所",
    "T35n1735_029:0722b20": "以通於理事。第三「又以」下究竟迴向。上來展",
    "T35n1735_029:0722b21": "轉迴向，以隨宜故，或通因果、世及出世；今",
    "T35n1735_029:0722b22": "迴向既終，惟願得成究竟之果。安隱者，無障",
    "T35n1735_029:0722b23": "惱故。安樂者，唯寂滅故。第二迴向實際中，",
    "T35n1735_029:0722b24": "先牒前隨相、後「不著」下正顯離相。十句五對：",
    "T35n1735_029:0722b25": "一已業因果、二自己身財、三起行方處、四所",
    "T35n1735_029:0722b26": "化眾生、五所迴行法亦通一切。不著一切法",
    "T35n1735_029:0722b27": "者，了法空故。不著無一切者，空亦空故。第",
    "T35n1735_029:0722b28": "三「佛子」已下總結三種迴向。近仍前起，謂",
    "T35n1735_029:0722b29": "即上離相不礙隨相：遠結上文，普施世間",
    "T35n1735_029:0722c01": "即向眾生，願生成佛即向菩提，「得清淨心」",
    "T35n1735_029:0722c02": "下即向實際。成就三世佛種，即總結三種迴",
    "T35n1735_029:0722c03": "向之能。大文第二迴向成益，即此行所成廣大",
    "T35n1735_029:0722c04": "之德。有四佛子，即為四段：第一佛子成因",
    "T35n1735_029:0722c05": "位廣大德；二一佛子果位清淨德；三會違自",
    "T35n1735_029:0722c06": "在德；四相盡平等德。前之二段即隨相益，後",
    "T35n1735_029:0722c07": "之二段即離相益。又初一現成德、次一當成",
    "T35n1735_029:0722c08": "德，此二因果一對；三是會相德、四是得實德，",
    "T35n1735_029:0722c09": "此二會違攝法對。今初，先牒成益之時，顯正",
    "T35n1735_029:0722c10": "修時即成此益。後「超出」下正顯，顯有十二",
    "T35n1735_029:0722c11": "句：初二為總，初句顯深無能過故；後句顯",
    "T35n1735_029:0722c12": "廣，歎不盡故。後十句別攝為五對：初二所",
    "T35n1735_029:0722c13": "行所見對，行中初行行，後詣剎所見中，初",
    "T35n1735_029:0722c14": "見果、後見因。二說法深廣對，事理善巧故，",
    "T35n1735_029:0722c15": "法義甚深，總持廣包，辭辯無斷。三「為眾生」下",
    "T35n1735_029:0722c16": "現身嚴剎對。於嚴剎中，先果、後因。四「念念令」",
    "T35n1735_029:0722c17": "下成就攝生對，初成就、後「於彼」下攝取。五",
    "T35n1735_029:0722c18": "「得無礙」下遠聽速往對，初明遠聽，聽必修",
    "T35n1735_029:0722c19": "行；後「住無得」下速往，往皆無得。不假靜慮",
    "T35n1735_029:0722c20": "故曰無依，不起加行故云無作，不染通",
    "T35n1735_029:0722c21": "境故云無著。依此無依，故能剎那頓現等。",
    "T35n1735_029:0722c22": "同一見者，詣剎雖多，道風無異。第二果德清",
    "T35n1735_029:0722c23": "淨，文分為二：一牒現況當，謂結前因德尚",
    "T35n1735_029:0722c24": "爾無盡，況當成果德豈可量耶？二「一切佛",
    "T35n1735_029:0722c25": "剎」下懸解當相，謂成果之狀，略舉此十，前",
    "T35n1735_029:0722c26": "六果相圓備、後四舉因顯果，謂此果滿，由",
    "T35n1735_029:0722c27": "因圓故。皆言清淨者，無染不盡。云平等",
    "T35n1735_029:0722c28": "者，無理不證。染淨皆虛故云平等，淨符乎",
    "T35n1735_029:0722c29": "理但云清淨。此上因果德用，若非圓教諸",
    "T35n1735_029:0723a01": "位相攝，何容地前得斯無礙？第三會違自在",
    "T35n1735_029:0723a02": "德，中二：初結前生後，此結有二：一近結上",
    "T35n1735_029:0723a03": "果德，果德無邊上言不盡，故云一切功德清",
    "T35n1735_029:0723a04": "淨；二通結因果，以隨相益竟，欲明得隨相",
    "T35n1735_029:0723a05": "益即有離相，故總結云得一切功德乃至",
    "T35n1735_029:0723a06": "圓滿莊嚴，由此故有不違等也。二「如是迴",
    "T35n1735_029:0723a07": "向時」下正顯會違之益。有十五對，大分為",
    "T35n1735_029:0723a08": "四：初十一對法法相望無違、次二對世世",
    "T35n1735_029:0723a09": "無違、次一對世法無違、後一因果無違即",
    "T35n1735_029:0723a10": "是總結。前中分三：初六對事事無違、次「法",
    "T35n1735_029:0723a11": "性」下二對事理無違、三「剎平等」下三對理理",
    "T35n1735_029:0723a12": "無違。今初，一依正；二業果；三王所；四心境；",
    "T35n1735_029:0723a13": "五業報，二是引業、此是滿業；六正助無違。",
    "T35n1735_029:0723a14": "行前之思方便造業，但名為業；思之所起",
    "T35n1735_029:0723a15": "身口意行，名為業道，以是思之所遊履故。",
    "T35n1735_029:0723a16": "晉經名業迹，迹即道也。此之事事所以無",
    "T35n1735_029:0723a17": "違者，隨性融故、緣起相由故、同一緣起義",
    "T35n1735_029:0723a18": "故，亦由後二段令此無違。次二對理事無",
    "T35n1735_029:0723a19": "違者，初對約所相之法論性相無違，後對",
    "T35n1735_029:0723a20": "約能相四相辨性相無違，略舉一生耳。性",
    "T35n1735_029:0723a21": "不違相者，理能成事故。相不違性者，事能顯",
    "T35n1735_029:0723a22": "理故、不動真際建立諸法故、不壞假名",
    "T35n1735_029:0723a23": "說實相故。三理理無違三對：一依正、二人",
    "T35n1735_029:0723a24": "法、三能所。證離欲際即所證理，眾生安住即",
    "T35n1735_029:0723a25": "能證智，智冥於理故二無違。然上三段無",
    "T35n1735_029:0723a26": "違，初後二段唯約異類相望，由後段中以",
    "T35n1735_029:0723a27": "事取理有多平等故；中間事理無違則有",
    "T35n1735_029:0723a28": "二義：一自類相望，如剎望剎平等；二異類",
    "T35n1735_029:0723a29": "相望，如剎望眾生平等，平等即無性之理",
    "T35n1735_029:0723b01": "也。開此則有四句，若細論則有五重四句：",
    "T35n1735_029:0723b02": "第一四句者，一剎、二眾生、三剎無性理、四眾",
    "T35n1735_029:0723b03": "生無性理，此四為本。第二四者，一剎即剎",
    "T35n1735_029:0723b04": "無性，以事不存故；二不即；以不壞事故。",
    "T35n1735_029:0723b05": "三剎無性即剎，以不守自性故。四不即",
    "T35n1735_029:0723b06": "剎，以性不變故。第三四者，眾生與無性亦",
    "T35n1735_029:0723b07": "同剎，說上二四句。各初及第三，是第二段",
    "T35n1735_029:0723b08": "性相無違中自類相望；各二及四，雖非無",
    "T35n1735_029:0723b09": "礙亦不相違，義如上說。第四四者，一剎無",
    "T35n1735_029:0723b10": "性即眾生無性，以無二故；二不即，以無可",
    "T35n1735_029:0723b11": "即故；三剎即眾生，以無性是眾生，剎既無",
    "T35n1735_029:0723b12": "性，即眾生故；四剎不即眾生，以不礙兩",
    "T35n1735_029:0723b13": "存故。此中初二句是第三段理理無違，以無",
    "T35n1735_029:0723b14": "可即亦無可違故；第三句是第一段事事",
    "T35n1735_029:0723b15": "無違；第四句雖非無礙亦不相違。第五四",
    "T35n1735_029:0723b16": "句者，一剎即眾生無性、二不即、三眾生即",
    "T35n1735_029:0723b17": "剎無性、四不即。此中初及第三句是第二段",
    "T35n1735_029:0723b18": "理事無違中異類事理相望；二四兩句雖不",
    "T35n1735_029:0723b19": "壞性相亦不相違。然為門不同有多差",
    "T35n1735_029:0723b20": "別，理實諸句無不融通。二約世世、三約世",
    "T35n1735_029:0723b21": "法、四約因果，文並可知。第四相盡平等德。",
    "T35n1735_029:0723b22": "文分為二：初得平等離相益、二「得承事一切",
    "T35n1735_029:0723b23": "佛」下明得不壞諸相益。第三依釋結名，可",
    "T35n1735_029:0723b24": "知。大文第二辨位果與益異者，成益約於",
    "T35n1735_029:0723b25": "位中得果。就其位滿，有二十一句：初一牒",
    "T35n1735_029:0723b26": "前、後一總結，中間十九攝為九果：一斷染",
    "T35n1735_029:0723b27": "果，降魔冤，謂止惡緣拔欲刺，斷惡因也；",
    "T35n1735_029:0723b28": "二入證果，得出離樂，正證住無二性證因；",
    "T35n1735_029:0723b29": "三益生果，具大威德，即護生之因；四內外超",
    "T35n1735_029:0723c01": "勝果，謂內德外用；五「往一切」下寂用無礙果；",
    "T35n1735_029:0723c02": "六「具一切」下行願廣大果；七「分別」下智通殊",
    "T35n1735_029:0723c03": "勝果；八「得無礙」下見聞自在果。九「於一切境」",
    "T35n1735_029:0723c04": "下修行具足果，初成就、後無得。第二重頌。二",
    "T35n1735_029:0723c05": "十一偈分三：初十一偈頌迴向、次九偈頌",
    "T35n1735_029:0723c06": "成益、後一偈結讚。今初，分二：初半偈頌所",
    "T35n1735_029:0723c07": "迴善根；餘頌攝將迴向，於中三：初三偈半",
    "T35n1735_029:0723c08": "頌迴己修善願成資具以施眾生、次「菩",
    "T35n1735_029:0723c09": "薩為度」下五偈頌復迴此施願令眾生具",
    "T35n1735_029:0723c10": "足財法、三「菩薩言詞」下二偈頌迴向實際。二",
    "T35n1735_029:0723c11": "「知諸世間」下頌成益，中三：初二頌因德廣",
    "T35n1735_029:0723c12": "大、次五頌果德清淨、後二頌相盡平等。略",
    "T35n1735_029:0723c13": "不頌會違，上已委具。然頌三段，勢少異前",
    "T35n1735_029:0723c14": "前直語益，今兼顯迴向之因。",
    "T35n1735_029:0723c15": "大方廣佛華嚴經疏卷第二十九"
}