{
    "T16n0712_001:0823b19": "No. 712 [Nos. 708-711]",
    "T16n0712_001:0823b20": "佛說大乘稻芉經",
    "T16n0712_001:0823b22": "如是我聞：一時，薄伽梵住王舍城耆闍崛山，",
    "T16n0712_001:0823b23": "與大比丘眾千二百五十人，及諸菩薩摩訶薩",
    "T16n0712_001:0823b24": "俱。爾時具壽舍利子往彌勒菩薩摩訶薩經",
    "T16n0712_001:0823b25": "行之處，到已，共相慰問，俱坐盤陀石上。是時",
    "T16n0712_001:0823b26": "具壽舍利子向彌勒菩薩摩訶薩作如是言：",
    "T16n0712_001:0823b27": "「彌勒！今日世尊觀見稻芉，告諸比丘作如是",
    "T16n0712_001:0823b28": "說：『諸比丘！若見因緣，彼即見法；若見於法，即",
    "T16n0712_001:0823b29": "能見佛。』作是語已，默然無言。彌勒！善逝何故",
    "T16n0712_001:0823c01": "作如是說？其事云何？何者因緣？何者是法？何",
    "T16n0712_001:0823c02": "者是佛？云何見因緣即能見法？云何見法即",
    "T16n0712_001:0823c03": "能見佛？」作是語已，彌勒菩薩摩訶薩答具壽",
    "T16n0712_001:0823c04": "舍利子言：「今佛、法王、正遍知告諸比丘：『若見",
    "T16n0712_001:0823c05": "因緣，即能見法；若見於法，即能見佛。』者，此中",
    "T16n0712_001:0823c06": "何者是因緣？言因緣者，此有故彼有，此生故",
    "T16n0712_001:0823c07": "彼生。所謂無明緣行，行緣識，識緣名色，名",
    "T16n0712_001:0823c08": "色緣六入，六入緣觸，觸緣受，受緣愛，愛緣",
    "T16n0712_001:0823c09": "取，取緣有，有緣生，生緣老死、愁歎、苦、憂、惱而",
    "T16n0712_001:0823c10": "得生起；如是唯生純極大苦之聚。此中無明",
    "T16n0712_001:0823c11": "滅故行滅，行滅故識滅，識滅故名色滅，名色",
    "T16n0712_001:0823c12": "滅故六入滅，六入滅故觸滅，觸滅故受滅，受",
    "T16n0712_001:0823c13": "滅故愛滅，愛滅故取滅，取滅故有滅，有滅故",
    "T16n0712_001:0823c14": "生滅，生滅故老死、愁歎、苦、憂、惱得滅；如是唯",
    "T16n0712_001:0823c15": "滅純極大苦之聚。此是世尊所說因緣之法。",
    "T16n0712_001:0823c16": "「何者是法？所謂八聖道支：正見、正思惟、正",
    "T16n0712_001:0823c17": "語、正業、正命、正精進、正念、正定。此是八聖",
    "T16n0712_001:0823c18": "道，果及涅槃。世尊所說，名之為法。「何者是",
    "T16n0712_001:0823c19": "佛？所謂知一切法者，名之為佛，以彼慧眼及",
    "T16n0712_001:0823c20": "法身能見作菩提、學無學法故。「云何見因",
    "T16n0712_001:0823c21": "緣？如佛所說，若能見因緣之法，常、無壽、離",
    "T16n0712_001:0823c22": "壽、如實性、無錯謬性、無生、無起、無作、無為、",
    "T16n0712_001:0823c23": "無障礙、無境界、寂靜、無畏、無侵奪、不寂靜",
    "T16n0712_001:0823c24": "相者是也。若能如是，於法亦見常、無壽、離",
    "T16n0712_001:0823c25": "壽、如實性、無錯謬性、無生、無起、無作、無為、",
    "T16n0712_001:0823c26": "無障礙、無境界、寂靜、無畏、無侵奪、不寂靜",
    "T16n0712_001:0823c27": "相者，得正智故，能悟勝法，以無上法身而",
    "T16n0712_001:0823c28": "見於佛。」問曰：「何故名因緣？」答曰：「有因有緣",
    "T16n0712_001:0823c29": "名為因緣，非無因無緣故，是故名為因緣之",
    "T16n0712_001:0824a01": "法。世尊略說因緣之相，彼緣生果。如來出現",
    "T16n0712_001:0824a02": "若不出現，法性常住，乃至法性、法住性、法",
    "T16n0712_001:0824a03": "定性、與因緣相應性、真如性、無錯謬性、無變",
    "T16n0712_001:0824a04": "異性、真實性、實際性、不虛妄性、不顛倒性",
    "T16n0712_001:0824a05": "等，作如是說。此因緣法以其二種而得生",
    "T16n0712_001:0824a06": "起。云何為二？所謂因相應、緣相應。彼復有",
    "T16n0712_001:0824a07": "二，謂外及內。「此中何者是外因緣法因相應？",
    "T16n0712_001:0824a08": "所謂從種生芽，從芽生葉，從葉生莖，從莖生",
    "T16n0712_001:0824a09": "節，從節生穗，從穗生花，從花生實。若無有",
    "T16n0712_001:0824a10": "種，芽即不生；乃至若無有花，實亦不生。有種，",
    "T16n0712_001:0824a11": "芽生；如是有花，實亦得生。彼種亦不作是念：",
    "T16n0712_001:0824a12": "『我能生芽。』芽亦不作是念：『我從種生。』乃至花",
    "T16n0712_001:0824a13": "亦不作是念：『我能生實。』實亦不作是念：『我從",
    "T16n0712_001:0824a14": "花生。』雖然，有種故，而芽得生；如是有花故，實",
    "T16n0712_001:0824a15": "即而能成就。應如是觀外因緣法因相應義。",
    "T16n0712_001:0824a16": "「應云何觀外因緣法緣相應義？謂六界和合",
    "T16n0712_001:0824a17": "故。以何六界和合？所謂地、水、火、風、空、時界等",
    "T16n0712_001:0824a18": "和合，外因緣法而得生起。應如是觀外因緣",
    "T16n0712_001:0824a19": "法緣相應義。地界者，能持於種。水界者，潤漬",
    "T16n0712_001:0824a20": "於種。火界者，能暖於種。風界者，動搖於種。",
    "T16n0712_001:0824a21": "空界者，不障於種。時則能變種子。若無此眾",
    "T16n0712_001:0824a22": "緣，種則不能而生於芽。若外地界無不具足，",
    "T16n0712_001:0824a23": "如是乃至水、火、風、空、時等無不具足，一切和",
    "T16n0712_001:0824a24": "合，種子滅時而芽得生，此中地界不作是念：",
    "T16n0712_001:0824a25": "『我能任持種子。』如是水界亦不作是念：『我能",
    "T16n0712_001:0824a26": "潤漬於種。』火界亦不作是念：『我能暖於種子。』",
    "T16n0712_001:0824a27": "風界亦不作是念：『我能動搖於種。』空界亦不",
    "T16n0712_001:0824a28": "作是念：『我能不障於種。』時亦不作是念：『我能",
    "T16n0712_001:0824a29": "變於種子。』種子亦不作是念：『我能生芽。』芽亦",
    "T16n0712_001:0824b01": "不作是念：『我今從此眾緣而生。』雖然有此眾",
    "T16n0712_001:0824b02": "緣，而種滅時芽即得生，如是有花之時，實即",
    "T16n0712_001:0824b03": "得生。彼芽亦非自作，亦非他作，非自他俱作，",
    "T16n0712_001:0824b04": "非自在作，亦非時變，非自性生，亦非無因",
    "T16n0712_001:0824b05": "而生。雖然，地、水、火、風、空、時界等和合，種滅",
    "T16n0712_001:0824b06": "之時而芽得生。是故應如是觀外因緣法緣",
    "T16n0712_001:0824b07": "相應義。「應以五種觀彼外因緣法。何等為五？",
    "T16n0712_001:0824b08": "不常，不斷，不移，從於小因而生大果，與彼",
    "T16n0712_001:0824b09": "相似。云何不常？為芽與種各別異故。彼芽",
    "T16n0712_001:0824b10": "非種，非種壞時而芽得生；亦非不滅而得生",
    "T16n0712_001:0824b11": "起。種壞之時而芽得生，是故不常。云何不",
    "T16n0712_001:0824b12": "斷？非過去種壞而生於芽；亦非不滅而得生",
    "T16n0712_001:0824b13": "起；種子亦壞，當爾之時如秤高下而芽得",
    "T16n0712_001:0824b14": "生，是故不斷。云何不移？芽與種別。芽非種",
    "T16n0712_001:0824b15": "故，是故不移。云何小因而生大果？從小種子",
    "T16n0712_001:0824b16": "而生大果，是故從於小因而生大果。云何與",
    "T16n0712_001:0824b17": "彼相似？如所植種生彼果故，是故與彼相",
    "T16n0712_001:0824b18": "似。是以五種觀外因緣之法。「如是，內因緣法",
    "T16n0712_001:0824b19": "亦以二種而得生起。云何為二？所謂因相應、",
    "T16n0712_001:0824b20": "緣相應。何者是內因緣法因相應義？所謂始",
    "T16n0712_001:0824b21": "從無明緣行，乃至生緣老死。若無明不生，行",
    "T16n0712_001:0824b22": "亦不有；乃至若無有生，老死非有。如是有無",
    "T16n0712_001:0824b23": "明故，行乃得生；乃至有生故，老死得有。無明",
    "T16n0712_001:0824b24": "亦不作是念：『我能生行。』行亦不作是念：『我從",
    "T16n0712_001:0824b25": "無明而生。』乃至生亦不作是念：『我能生於老",
    "T16n0712_001:0824b26": "死。』老死亦不作是念：『我從生有。』雖然，有無",
    "T16n0712_001:0824b27": "明故行乃得生，如是有生故，老死得有。是故",
    "T16n0712_001:0824b28": "應如是觀內因緣法因相應義。「應云何觀內",
    "T16n0712_001:0824b29": "因緣法緣相應事？為六界和合故。以何六界",
    "T16n0712_001:0824c01": "和合？所謂地、水、火、風、空、識界等和合故。應如",
    "T16n0712_001:0824c02": "是觀內因緣法緣相應事。何者是內因緣法",
    "T16n0712_001:0824c03": "地界之相？為此身中作堅硬者，名為地界。為",
    "T16n0712_001:0824c04": "令此身而聚集者，名為水界。能消身所食飲",
    "T16n0712_001:0824c05": "嚼噉者，名為火界。為此身中作內外出入息",
    "T16n0712_001:0824c06": "者，名為風界。為此身中作虛通者，名為空",
    "T16n0712_001:0824c07": "界。五識身相應及有漏意識，猶如束蘆，能",
    "T16n0712_001:0824c08": "成就此身名色芽者，名為識界。若無此眾緣，",
    "T16n0712_001:0824c09": "身則不生。若內地界無不具足，如是乃至水、",
    "T16n0712_001:0824c10": "火、風、空、識界等無不具足，一切和合，身即得",
    "T16n0712_001:0824c11": "生。彼地界亦不作是念：『我能而作身中堅硬",
    "T16n0712_001:0824c12": "之事。』水界亦不作是念：『我能為身而作聚",
    "T16n0712_001:0824c13": "集。』火界亦不作念：『我能而消身所食飲嚼噉",
    "T16n0712_001:0824c14": "之事。』風界亦不作念：『我能作內外出入息。』空",
    "T16n0712_001:0824c15": "界亦不作念：『我能而作身中虛通之事。』識界",
    "T16n0712_001:0824c16": "亦不作念：『我能成就此身名色之芽。』身亦不",
    "T16n0712_001:0824c17": "作是念：『我從此眾緣而生。』雖然，有此眾緣之",
    "T16n0712_001:0824c18": "時，身即得生。彼地界亦非是我，非是眾生，",
    "T16n0712_001:0824c19": "非命者，非生者，非儒童，非作者，非男，非女，",
    "T16n0712_001:0824c20": "非黃門，非自在，非我所，亦非餘等。如是乃至",
    "T16n0712_001:0824c21": "水界、火界、風界、空界、識界亦非是我，非是眾",
    "T16n0712_001:0824c22": "生，非命者，非生者，非儒童，非作者，非男，非",
    "T16n0712_001:0824c23": "女，非黃門，非自在，非我所，亦非餘等。何",
    "T16n0712_001:0824c24": "者是無明？於此六界，起於一想、一合想、常",
    "T16n0712_001:0824c25": "想、堅牢想、不壞想、安樂想，眾生、命、生者、養",
    "T16n0712_001:0824c26": "育、士夫、人、儒童、作者、我、我所想等，及餘種",
    "T16n0712_001:0824c27": "種無知，此是無明。有無明故，於諸境界起",
    "T16n0712_001:0824c28": "貪、瞋、癡。於諸境界起貪、瞋、癡者，此是無明緣",
    "T16n0712_001:0824c29": "行；而於諸事能了別者，名之為識；與識俱",
    "T16n0712_001:0824c30": "生四取蘊者，此是名色；依名色諸根，名為",
    "T16n0712_001:0825a01": "六入；三法和合，名之為觸；覺受觸者，名之為",
    "T16n0712_001:0825a02": "受；於受貪著，名之為愛；增長愛者，名之為取；",
    "T16n0712_001:0825a03": "從取而生能生業者，名之為有；而從彼因所",
    "T16n0712_001:0825a04": "生之蘊，名之為生；生已，蘊成熟者，名之為老；",
    "T16n0712_001:0825a05": "老已，蘊滅壞者，名之為死；臨終之時，內具貪",
    "T16n0712_001:0825a06": "著及熱惱者，名之為愁；從愁而生諸言辭者，",
    "T16n0712_001:0825a07": "名之為歎；五識身受苦者，名之為苦；作意意",
    "T16n0712_001:0825a08": "識受諸苦者，名之為憂；具如是等及隨煩惱",
    "T16n0712_001:0825a09": "者，名之為惱。大黑闇故，故名無明；造作故，名",
    "T16n0712_001:0825a10": "諸行；了別故，名識；相依故，名名色；為生門故，",
    "T16n0712_001:0825a11": "名六入；觸故，名觸；受故，名受；渴故，名愛；取",
    "T16n0712_001:0825a12": "故，名取；生後有故，名有；生蘊故，名生；蘊熟",
    "T16n0712_001:0825a13": "故，名老；蘊壞故，名死；愁故，名愁；歎故，名歎；",
    "T16n0712_001:0825a14": "惱身故，名苦；惱心故，名憂；煩惱故，名惱。復",
    "T16n0712_001:0825a15": "次不了真性，顛倒無知，名為無明。如是有無",
    "T16n0712_001:0825a16": "明故，能成三行，所謂福行、罪行、不動行。從於",
    "T16n0712_001:0825a17": "福行而生福行識者，此是無明緣行；從於罪",
    "T16n0712_001:0825a18": "行而生罪行識者，此則名為行緣識；從於不",
    "T16n0712_001:0825a19": "動行而生不動行識者，此則名為識緣名色；",
    "T16n0712_001:0825a20": "名色增長故，從六入門中能成事者，此是名",
    "T16n0712_001:0825a21": "色緣六入；從於六入而生六聚觸者，此是六",
    "T16n0712_001:0825a22": "入緣觸；從於所觸而生彼受者，此則名為觸",
    "T16n0712_001:0825a23": "緣受；了別受已而生染愛耽著者，此則名為",
    "T16n0712_001:0825a24": "受緣愛；知已而生染愛耽著故，不欲遠離好",
    "T16n0712_001:0825a25": "色及於安樂而生願樂者，此是愛緣取；生願",
    "T16n0712_001:0825a26": "樂已，從身、口、意造後有業者，此是取緣有；從",
    "T16n0712_001:0825a27": "於彼業所生蘊者，此是有緣生；生已，諸蘊成",
    "T16n0712_001:0825a28": "熟及滅壞者，此則名為生緣老死。是故彼因",
    "T16n0712_001:0825a29": "緣十二支法，互相為因、互相為緣，非常，非無",
    "T16n0712_001:0825b01": "常，非有為，非無為，非無因，非無緣，非有受，",
    "T16n0712_001:0825b02": "非盡法，非壞法，非滅法。從無始已來，如暴流",
    "T16n0712_001:0825b03": "水而無斷絕。雖然，此因緣十二支法互相為",
    "T16n0712_001:0825b04": "因、互相為緣，非常，非無常，非有為，非無為，",
    "T16n0712_001:0825b05": "非無因，非無緣，非有受，非盡法，非壞法，非",
    "T16n0712_001:0825b06": "滅法，從無始已來，如暴流水而無斷絕。「有其",
    "T16n0712_001:0825b07": "四支，能攝十二因緣之法。云何為四？所謂無",
    "T16n0712_001:0825b08": "明、愛、業、識。識者，以種子性為因。業者，以田",
    "T16n0712_001:0825b09": "性為因。無明及愛，以煩惱性為因。此中業及",
    "T16n0712_001:0825b10": "煩惱能生種子之識，業則能作種子識田，愛",
    "T16n0712_001:0825b11": "則能潤種子之識，無明能殖種子之識。若無",
    "T16n0712_001:0825b12": "此眾緣，種子之識而不能成。彼業亦不作念：",
    "T16n0712_001:0825b13": "『我今能作種子識田。』愛亦不作念：『我今能潤",
    "T16n0712_001:0825b14": "於種子之識。』無明亦不作念：『我今能殖種子",
    "T16n0712_001:0825b15": "之識。』彼種子識亦不作念：『我今從此眾緣而",
    "T16n0712_001:0825b16": "生。』雖然，種子之識依彼業田及愛所潤，無明",
    "T16n0712_001:0825b17": "糞壤所生之處，入於母胎，能生名色之芽。彼",
    "T16n0712_001:0825b18": "名色芽，亦非自作，亦非他作，非自他俱作，非",
    "T16n0712_001:0825b19": "自在化，亦非時變，非自性生，非假作者，亦非",
    "T16n0712_001:0825b20": "無因而生。雖然父母和合時，及餘緣和合之",
    "T16n0712_001:0825b21": "時，無我之法無我、我所，猶如虛空。彼諸幻法，",
    "T16n0712_001:0825b22": "因及眾緣無不具足故，依彼生處，入於母胎，",
    "T16n0712_001:0825b23": "則能成就執受種子之識。「名色之芽，如眼識",
    "T16n0712_001:0825b24": "生時，若具五緣而則得生。云何為五？所謂依、",
    "T16n0712_001:0825b25": "眼、色、明、空。依作意故，眼識得生。此中眼則能",
    "T16n0712_001:0825b26": "作眼識所依；色則能作眼識之境；明則能為",
    "T16n0712_001:0825b27": "顯現之事；空則能為不障之事；作意能為思",
    "T16n0712_001:0825b28": "想之事。若無此眾緣，眼識不生。若內入眼無",
    "T16n0712_001:0825b29": "不具足，如是乃至色、明、空、作意無不具足，一",
    "T16n0712_001:0825c01": "切和合之時，眼識得生。彼眼亦不作是念：『我",
    "T16n0712_001:0825c02": "今能為眼識所依。』色亦不念：『我今能作眼識",
    "T16n0712_001:0825c03": "之境。』明亦不作念：『我今能作眼識顯現之事。』",
    "T16n0712_001:0825c04": "空亦不作念：『我今能為眼識不障之事。』作意",
    "T16n0712_001:0825c05": "亦不作念：『我今能為眼識所思。』彼眼識亦不",
    "T16n0712_001:0825c06": "作念：『我是從此眾緣而有。』雖然，有此眾緣，眼",
    "T16n0712_001:0825c07": "識得生。乃至諸餘根等，隨類知之。「如是，無有",
    "T16n0712_001:0825c08": "少法而從此世移至他世。雖然，因及眾緣無",
    "T16n0712_001:0825c09": "不具足故，業果亦現。譬如明鏡之中，現其面",
    "T16n0712_001:0825c10": "像。雖彼面像不移鏡中，因及眾緣無不具足",
    "T16n0712_001:0825c11": "故，面像亦現。如是無有少許從於此滅生其",
    "T16n0712_001:0825c12": "餘處，因及眾緣無不具足故，業果亦現。譬如",
    "T16n0712_001:0825c13": "月輪，從此四萬二千由旬而行。彼月輪形像",
    "T16n0712_001:0825c14": "現其有水小器中者，彼月輪亦不從彼移至",
    "T16n0712_001:0825c15": "於有水之器。雖然，因及眾緣無不具足故，月",
    "T16n0712_001:0825c16": "輪亦現。如是，無有少許從於此滅而生餘處，",
    "T16n0712_001:0825c17": "因及眾緣無不具足故，業果亦現。譬如其火，",
    "T16n0712_001:0825c18": "因及眾緣若不具足而不能燃；因及眾緣具",
    "T16n0712_001:0825c19": "足之時乃可得燃。如是無我之法，無我、我所，",
    "T16n0712_001:0825c20": "猶如虛空。依彼幻法，因及眾緣無不具足故，",
    "T16n0712_001:0825c21": "所生之處入於母胎，則能成就種子之識，業",
    "T16n0712_001:0825c22": "及煩惱所生名色之芽。是故應如是觀內因",
    "T16n0712_001:0825c23": "緣法緣相應事。「應以五種觀內因緣之法。云",
    "T16n0712_001:0825c24": "何為五？不常、不斷、不移、從於小因而生大",
    "T16n0712_001:0825c25": "果、與彼相似。云何不常？所謂彼後滅蘊，與彼",
    "T16n0712_001:0825c26": "生分各異，為後滅蘊非生分故，彼後滅蘊亦",
    "T16n0712_001:0825c27": "滅，生分亦得現故，是故不常。云何不斷？非",
    "T16n0712_001:0825c28": "依後滅蘊滅壞之時生分得有；亦非不滅，彼",
    "T16n0712_001:0825c29": "後滅蘊亦滅，當爾之時，生分之蘊如秤高下",
    "T16n0712_001:0826a01": "而得生故，是故不斷。云何不移？為諸有情從",
    "T16n0712_001:0826a02": "非眾同分處，能生眾同分處故，是故不移。云",
    "T16n0712_001:0826a03": "何從於小因而生大果？作於小業，感大異熟，",
    "T16n0712_001:0826a04": "是故從於小因而生大果。如所作因，感彼果",
    "T16n0712_001:0826a05": "故，與彼相似。是故應以五種觀因緣之法。「尊",
    "T16n0712_001:0826a06": "者舍利子！若復有人能以正智，常觀如來所",
    "T16n0712_001:0826a07": "說因緣之法，無壽、離壽、如實性、無錯謬性、",
    "T16n0712_001:0826a08": "無生、無起、無作、無為、無障礙、無境界、寂靜、",
    "T16n0712_001:0826a09": "無畏、無侵奪、無盡、不寂靜相、不有、虛、誑、無",
    "T16n0712_001:0826a10": "堅實、如病、如癰、如箭、過失、無常、苦、空、無我",
    "T16n0712_001:0826a11": "者。我於過去而有生耶？而無生耶？而不分別",
    "T16n0712_001:0826a12": "過去之際。於未來世生於何處，亦不分別未",
    "T16n0712_001:0826a13": "來之際。此是何耶？此復云何？而作何物？此諸",
    "T16n0712_001:0826a14": "有情從何而來？從於此滅而生何處？亦不分",
    "T16n0712_001:0826a15": "別現在之有。復能滅於世間沙門、婆羅門不",
    "T16n0712_001:0826a16": "同諸見，所謂我見、眾生見、壽者見、人見、希",
    "T16n0712_001:0826a17": "有見、吉祥見、開合之見。善了知故。如多羅",
    "T16n0712_001:0826a18": "樹，明了斷除諸根栽已，於未來世證得無",
    "T16n0712_001:0826a19": "生無滅之法。「尊者舍利子！若復有人具足",
    "T16n0712_001:0826a20": "如是無生法忍，善能了別此因緣法者，如來、",
    "T16n0712_001:0826a21": "應供、正遍知、明行足、善逝、世間解、無上士、",
    "T16n0712_001:0826a22": "調御丈夫、天人師、佛、世尊即與授阿耨多羅",
    "T16n0712_001:0826a23": "三藐三菩提記。」爾時彌勒菩薩摩訶薩說是",
    "T16n0712_001:0826a24": "語已，舍利子及一切世間天、人、阿脩羅、犍",
    "T16n0712_001:0826a25": "闥婆等，聞彌勒菩薩摩訶薩所說之法，信受",
    "T16n0712_001:0826a26": "奉行。",
    "T16n0712_001:0826a27": "佛說大乘稻芉經"
}