{
    "T30n1579_020:0388b05": "瑜伽師地論卷第二十",
    "T30n1579_020:0388b07": "彌勒菩薩說",
    "T30n1579_020:0388b08": "三藏法師玄奘奉　詔譯",
    "T30n1579_020:0388b09": "本地分中修所成地第十二",
    "T30n1579_020:0388b10": "已說思所成地。云何修所成地。謂略由四",
    "T30n1579_020:0388b11": "處。當知普攝修所成地。何等四處。一者修",
    "T30n1579_020:0388b12": "處所。二者修因緣。三者修瑜伽。四者修果。如",
    "T30n1579_020:0388b13": "是四處七支所攝。何等為七。一生圓滿。二",
    "T30n1579_020:0388b14": "聞正法圓滿。三涅槃為上首。四能熟解脫",
    "T30n1579_020:0388b15": "慧之成熟。五修習對治。六世間一切種清淨。",
    "T30n1579_020:0388b16": "七出世間一切種清淨。如此四處七支所攝。",
    "T30n1579_020:0388b17": "普聖教義廣說應知。依善說法毘奈耶中。一",
    "T30n1579_020:0388b18": "切學處皆得圓滿。",
    "T30n1579_020:0388b19": "云何生圓滿。當知略有十種。謂依內有五。",
    "T30n1579_020:0388b20": "依外有五。總依內外合有十種。云何生圓",
    "T30n1579_020:0388b21": "滿中依內有五。謂眾同分圓滿。處所圓滿。",
    "T30n1579_020:0388b22": "依止圓滿。無業障圓滿。無信解障圓滿。眾",
    "T30n1579_020:0388b23": "同分圓滿者。謂如有一生在人中。得丈夫",
    "T30n1579_020:0388b24": "身男根成就。處所圓滿者。謂如有一生在",
    "T30n1579_020:0388b25": "人中。又處中國不生邊地。謂於是處有",
    "T30n1579_020:0388b26": "四眾行。謂苾芻苾芻尼近事男近事女。不生",
    "T30n1579_020:0388b27": "達須篾戾車中。謂於是處無四眾行。亦無",
    "T30n1579_020:0388b28": "賢聖正至正行諸善丈夫。依止圓滿者。謂如",
    "T30n1579_020:0388b29": "有一生處中國。不缺眼耳隨一支分。性不",
    "T30n1579_020:0388c01": "頑嚚亦不瘖瘂。堪能解了善說惡說所有",
    "T30n1579_020:0388c02": "法義。無業障圓滿者。謂如有一。依止圓",
    "T30n1579_020:0388c03": "滿。於五無間隨一業障。不自造作不教他",
    "T30n1579_020:0388c04": "作。若有作此於現身中必非證得賢聖法",
    "T30n1579_020:0388c05": "器。無信解障圓滿者。謂如有一必不成就",
    "T30n1579_020:0388c06": "五無間業。不於惡處而生信解。不於惡",
    "T30n1579_020:0388c07": "處發清淨心。謂於種種邪天處所。及於種",
    "T30n1579_020:0388c08": "種外道處所。由彼前生於佛聖教善說法處",
    "T30n1579_020:0388c09": "修習淨信長時相續。由此因緣。於今生中",
    "T30n1579_020:0388c10": "唯於聖處。發生信解起清淨心云何生圓",
    "T30n1579_020:0388c11": "滿中依外有五。謂大師圓滿。世俗正法施設",
    "T30n1579_020:0388c12": "圓滿。勝義正法隨轉圓滿。正行不滅圓滿。隨",
    "T30n1579_020:0388c13": "順資緣圓滿。大師圓滿者。謂即彼補特伽羅",
    "T30n1579_020:0388c14": "具內五種生圓滿已。復得值遇大師出世。",
    "T30n1579_020:0388c15": "所謂如來應正等覺。一切知者。一切見者。於",
    "T30n1579_020:0388c16": "一切境得無障礙。世俗正法施設圓滿者。",
    "T30n1579_020:0388c17": "謂即彼補特伽羅值佛出世。又廣開示善不",
    "T30n1579_020:0388c18": "善法有罪無罪。廣說乃至諸緣生法及廣分",
    "T30n1579_020:0388c19": "別。謂契經。應頌。記別。諷誦。自說。緣起。譬",
    "T30n1579_020:0388c20": "喻。本事。本生。方廣。希法。及與論議。勝義正",
    "T30n1579_020:0388c21": "法隨轉圓滿者。謂即大師善為開示俗正法",
    "T30n1579_020:0388c22": "已。諸弟子眾依此正法。復得他人為說隨",
    "T30n1579_020:0388c23": "順教誡教授。修三十七菩提分法。得沙門",
    "T30n1579_020:0388c24": "果。於沙門果證得圓滿。又能證得展轉勝",
    "T30n1579_020:0388c25": "上增長廣大所有功德。正行不滅圓滿者。謂",
    "T30n1579_020:0388c26": "佛世尊雖般涅槃。而俗正法猶住未滅。勝義",
    "T30n1579_020:0388c27": "正法未隱未斷。隨順資緣圓滿者。謂即四",
    "T30n1579_020:0388c28": "種受用正法。因緣現前受用正法。諸有正信",
    "T30n1579_020:0388c29": "長者居士婆羅門等。知彼受用正法而轉",
    "T30n1579_020:0389a01": "恐乏資緣退失如是所受正法。是故慇懃",
    "T30n1579_020:0389a02": "奉施種種衣服飲食諸坐臥具病緣醫藥供",
    "T30n1579_020:0389a03": "身什物。如是十種名依內外生圓滿。即此",
    "T30n1579_020:0389a04": "十種生圓滿名修瑜伽處所。由此所依所建",
    "T30n1579_020:0389a05": "立處為依止故。證得如來諸弟子眾所有",
    "T30n1579_020:0389a06": "聖法。如是聖法略有二種一有學法。二無",
    "T30n1579_020:0389a07": "學法。今此義中意取無學所有聖法。謂無學",
    "T30n1579_020:0389a08": "正見。廣說乃至。無學正智。何以故。由諸有",
    "T30n1579_020:0389a09": "學雖有聖法。而相續中非聖煩惱之所隨",
    "T30n1579_020:0389a10": "逐現可得故。如是初支生圓滿廣聖教義",
    "T30n1579_020:0389a11": "有此十種。除此更無餘生圓滿若過若增。",
    "T30n1579_020:0389a12": "云何聞正法圓滿。謂若正說法若正聞法。二",
    "T30n1579_020:0389a13": "種總名聞正法圓滿。又正說法略有二種。",
    "T30n1579_020:0389a14": "所謂隨順及無染污。廣說當知有二十種。",
    "T30n1579_020:0389a15": "如菩薩地當說。又正聞法略有四種。一遠",
    "T30n1579_020:0389a16": "離憍傲。二遠離輕蔑。三遠離怯弱。四遠離",
    "T30n1579_020:0389a17": "散亂。遠離如是四種過失而聽法者。名正",
    "T30n1579_020:0389a18": "聞法。當知廣說有十六種。亦如菩薩地中",
    "T30n1579_020:0389a19": "當說。",
    "T30n1579_020:0389a20": "云何涅槃為上首。謂如來弟子依生圓滿轉",
    "T30n1579_020:0389a21": "時。如先所說相而聽聞正法。唯以涅槃",
    "T30n1579_020:0389a22": "而為上首。唯求涅槃唯緣涅槃而聽聞",
    "T30n1579_020:0389a23": "法。不為引他令信於己。不為利養恭敬",
    "T30n1579_020:0389a24": "稱譽。又緣涅槃而聽法者。有十法轉。涅",
    "T30n1579_020:0389a25": "槃為首。謂依止有餘依涅槃界及無餘依涅",
    "T30n1579_020:0389a26": "槃界。當知依止有餘依涅槃界。有九法轉。",
    "T30n1579_020:0389a27": "涅槃為首。依止無餘依涅槃界。有一法轉。",
    "T30n1579_020:0389a28": "涅槃為首。謂以聞所成慧為因。於道道果",
    "T30n1579_020:0389a29": "涅槃起三種信解。一信實有性。二信有功",
    "T30n1579_020:0389b01": "德。三信己有能得樂方便。如是信解生已。",
    "T30n1579_020:0389b02": "為欲成辦思所成智。身心遠離憒鬧而住。",
    "T30n1579_020:0389b03": "遠離障蓋諸惡尋思。依止此故便能趣入",
    "T30n1579_020:0389b04": "善決定義思所成智。依止此故又能趣入",
    "T30n1579_020:0389b05": "無間殷重二修方便。由此次第乃至證得修",
    "T30n1579_020:0389b06": "所成智。依止此故見生死過失發起勝解。",
    "T30n1579_020:0389b07": "見涅槃功德發起勝解。由串修故入諦現",
    "T30n1579_020:0389b08": "觀。先得見道有學解脫已。得見迹。於上修",
    "T30n1579_020:0389b09": "道由數習故。更復證得無學解脫。由證此",
    "T30n1579_020:0389b10": "故解脫圓滿。即此解脫圓滿名有餘依涅槃",
    "T30n1579_020:0389b11": "界。即此涅槃以為上首。令前九法次第修",
    "T30n1579_020:0389b12": "習而得圓滿。當知即此解脫圓滿。以無餘",
    "T30n1579_020:0389b13": "依涅槃界而為上首。如是涅槃為首聽聞",
    "T30n1579_020:0389b14": "正法。當知獲得五種勝利。何等為五。謂聽",
    "T30n1579_020:0389b15": "聞法時饒益自他。修正行時饒益自他。及",
    "T30n1579_020:0389b16": "能證得眾苦邊際。若說法師為此義故宣",
    "T30n1579_020:0389b17": "說正法。其聽法者即以此意而聽正法。是",
    "T30n1579_020:0389b18": "故此時名饒益他。又以善心聽聞正法。便",
    "T30n1579_020:0389b19": "能領受所說法義甚深上味。因此證得廣",
    "T30n1579_020:0389b20": "大歡喜。又能引發出離善根。是故此時能自",
    "T30n1579_020:0389b21": "饒益。若有正修法隨法行大師。為欲建立",
    "T30n1579_020:0389b22": "正法。方便示現成正等覺。云何令彼正修行",
    "T30n1579_020:0389b23": "轉。故彼修習正法行時。即是法爾供養大",
    "T30n1579_020:0389b24": "師。是故說此名饒益他。因此正行堪能",
    "T30n1579_020:0389b25": "證得寂靜清涼。唯有餘依涅槃之界。是故說",
    "T30n1579_020:0389b26": "此能自饒益。若無餘依涅槃界中般涅槃時。",
    "T30n1579_020:0389b27": "名為證得眾苦邊際。是名涅槃以為上首",
    "T30n1579_020:0389b28": "聽聞正法所得勝利。如是名為涅槃為首。",
    "T30n1579_020:0389b29": "所有廣義除此更無若過若增。",
    "T30n1579_020:0389c01": "云何能熟解脫慧之成熟。謂毘鉢舍那支",
    "T30n1579_020:0389c02": "成熟故。亦名慧成熟。奢摩他支成熟故。亦",
    "T30n1579_020:0389c03": "名慧成熟。所以者何。定心中慧於所知境",
    "T30n1579_020:0389c04": "清淨轉故。又毘鉢舍那支最初必用善友為",
    "T30n1579_020:0389c05": "依。奢摩他支尸羅圓滿之所攝受。又依善",
    "T30n1579_020:0389c06": "友之所攝受。於所知境真實性中有覺了",
    "T30n1579_020:0389c07": "欲。依尸羅圓滿之所攝受。於增上尸羅毀",
    "T30n1579_020:0389c08": "犯淨戒現行非法壞軌範中。若諸有智同",
    "T30n1579_020:0389c09": "梵行者。由見聞疑或舉其罪。或令憶念或",
    "T30n1579_020:0389c10": "令隨學。於爾所時堪忍譏論。又依所知真",
    "T30n1579_020:0389c11": "實覺了欲故。愛樂聽聞。依樂聞故便發請",
    "T30n1579_020:0389c12": "問依請問故。聞昔未聞甚深法義。數數聽",
    "T30n1579_020:0389c13": "聞無間斷故。於彼法義轉得明淨。又能除",
    "T30n1579_020:0389c14": "遣先所生疑。如是覺慧轉明淨故。於諸世間",
    "T30n1579_020:0389c15": "所有盛事。能見過患深心厭離。如是厭心",
    "T30n1579_020:0389c16": "善作意故。於彼一切世間盛事不生願樂。",
    "T30n1579_020:0389c17": "彼由如是於諸世間增上生道無願心故。",
    "T30n1579_020:0389c18": "為欲斷除諸惡趣法。心生正願。又為修",
    "T30n1579_020:0389c19": "集能對治彼所有善法。修集一切煩惱對",
    "T30n1579_020:0389c20": "治所有善法。為欲證得彼對治果。亦為自",
    "T30n1579_020:0389c21": "心得清淨故。心生正願。如是十種能熟解",
    "T30n1579_020:0389c22": "脫慧成熟法。如先所說漸次能令解脫圓",
    "T30n1579_020:0389c23": "滿。又隨次第已說三支。謂聞正法圓滿。涅",
    "T30n1579_020:0389c24": "槃為上首。能熟解脫慧之成熟。如是三支",
    "T30n1579_020:0389c25": "廣聖教義。謂十十種。除此更無若過若增。",
    "T30n1579_020:0389c26": "又此三支當知即是修瑜伽因緣。何以故。",
    "T30n1579_020:0389c27": "由依此次第此因此緣。修習瑜伽方得成",
    "T30n1579_020:0389c28": "滿。謂依聞正法圓滿。涅槃為上首。能熟解",
    "T30n1579_020:0389c29": "脫慧成熟故。",
    "T30n1579_020:0390a01": "云何修習對治。當知略說於三位中有十",
    "T30n1579_020:0390a02": "種修習瑜伽所對治法。云何三位。一在家位。",
    "T30n1579_020:0390a03": "二出家位。三遠離閑居修瑜伽位。云何十種",
    "T30n1579_020:0390a04": "修習瑜伽所對治法。謂在家位中於諸妻室",
    "T30n1579_020:0390a05": "有婬欲相應貪。於餘親屬及諸財寶有受",
    "T30n1579_020:0390a06": "用相應愛。如是名為處在家位所對治法。",
    "T30n1579_020:0390a07": "由此障礙於一切種不能出離。設得出",
    "T30n1579_020:0390a08": "家由此尋思之所擾動。為障礙故不生",
    "T30n1579_020:0390a09": "喜樂。如是二種所對治法。隨其次第修不",
    "T30n1579_020:0390a10": "淨想修無常想。當知是彼修習對治。又出",
    "T30n1579_020:0390a11": "家者於出家位中。時時略有四種所作。一常",
    "T30n1579_020:0390a12": "方便修善法所作。謂我於諸法常方便修",
    "T30n1579_020:0390a13": "為依止故。當能制伏隨愛味樂一切心識。",
    "T30n1579_020:0390a14": "又能如實覺了苦性。二於無戲論涅槃信",
    "T30n1579_020:0390a15": "解愛樂所作。謂我當於無戲論涅槃心無退",
    "T30n1579_020:0390a16": "轉不生憂慮。謂我我今者何所在耶。三於",
    "T30n1579_020:0390a17": "時時中遊行聚落乞食所作。謂我乞食受",
    "T30n1579_020:0390a18": "用為因。身得久住有力調適。常能方便修",
    "T30n1579_020:0390a19": "諸善法。四於遠離處安住所作。謂若愛樂",
    "T30n1579_020:0390a20": "與諸在家及出家眾雜居住者。便有種種",
    "T30n1579_020:0390a21": "世間相應見聞受用諸散亂事。勿我於彼",
    "T30n1579_020:0390a22": "正審觀察。心一境位當作障礙。於此",
    "T30n1579_020:0390a23": "四種所作事中。當知有四所對治法。於初",
    "T30n1579_020:0390a24": "所作有嬾墮懈怠。於第二所作有薩迦耶",
    "T30n1579_020:0390a25": "見。於第三所作有愛味貪。於第四所作有",
    "T30n1579_020:0390a26": "世間種種樂欲貪愛。如是四種所對治法。如",
    "T30n1579_020:0390a27": "其次第亦有四種修習對治。一於無常修",
    "T30n1579_020:0390a28": "習苦想。二於眾苦修無我想。三於飲食修",
    "T30n1579_020:0390a29": "厭逆想。四於一切世間修不可樂想。又於",
    "T30n1579_020:0390b01": "遠離閑居方便作意位中。當知略有四種所",
    "T30n1579_020:0390b02": "治。何等為四。一於奢摩他毘鉢舍那品。有",
    "T30n1579_020:0390b03": "闇昧心。二於諸定有隨愛味。三於生有隨",
    "T30n1579_020:0390b04": "動相心。四推後後日顧待餘時。隨不死尋",
    "T30n1579_020:0390b05": "不能熾然勤修方便。如是四種所對治法。",
    "T30n1579_020:0390b06": "當知亦有四種修習對治。一修光明想。二",
    "T30n1579_020:0390b07": "修離欲想。三修滅想。四修死想。又不淨想",
    "T30n1579_020:0390b08": "略有二種。一思擇力攝。二修習力攝。思擇力",
    "T30n1579_020:0390b09": "攝不淨想中。當知五法為所對治。何等為",
    "T30n1579_020:0390b10": "五。一親近母邑。二處顯失念。三居隱放逸。",
    "T30n1579_020:0390b11": "四通處隱顯由串習力。五雖勤方便修習",
    "T30n1579_020:0390b12": "不淨而作意錯亂。謂不觀不淨隨淨相轉。",
    "T30n1579_020:0390b13": "如是名為作意錯亂。修習力攝不淨想中。當",
    "T30n1579_020:0390b14": "知七法為所對治。何等為七。謂本所作事",
    "T30n1579_020:0390b15": "心散亂性。本所作事趣作用性。方便作意不",
    "T30n1579_020:0390b16": "善巧性。由不恭敬勤請問故。又由不能",
    "T30n1579_020:0390b17": "守根門故。雖處空閑猶有種種染污尋思。",
    "T30n1579_020:0390b18": "擾亂其心。又於飲食不知量故。身不調",
    "T30n1579_020:0390b19": "適。又為尋思所擾亂故。不樂遠離內心寂",
    "T30n1579_020:0390b20": "靜奢摩他定。又由彼身不調適故。不能善",
    "T30n1579_020:0390b21": "修毘鉢舍那。不能如實觀察諸法。如是一",
    "T30n1579_020:0390b22": "切所對治法。當知總說一門十二一門十四。",
    "T30n1579_020:0390b23": "又即如是所對治法。能治白法還有爾所。",
    "T30n1579_020:0390b24": "於修二種不淨想中。當知多有所作。又",
    "T30n1579_020:0390b25": "於無常所修苦想。略有六種所對治法。何",
    "T30n1579_020:0390b26": "等為六。一於未生善法最初應生。而有嬾",
    "T30n1579_020:0390b27": "墮。二於已生善法應住。不忘修習圓滿倍",
    "T30n1579_020:0390b28": "令增廣所有懈怠。三於恭敬師長往請問",
    "T30n1579_020:0390b29": "中。不恒相續。四於恒修善法常隨師轉。",
    "T30n1579_020:0390c01": "遠離淨信。五由遠離淨信不能常修。六於",
    "T30n1579_020:0390c02": "內放逸。由放逸故於常修習諸善法中。",
    "T30n1579_020:0390c03": "不恒隨轉。如是六種所對治法。還有六法",
    "T30n1579_020:0390c04": "能為對治多有所作。與此相違。應知其相。",
    "T30n1579_020:0390c05": "又光明想緣多光明以為境界。如三摩呬",
    "T30n1579_020:0390c06": "多地中已說。今此義中意辯緣法光明以",
    "T30n1579_020:0390c07": "為境界修光明想。謂如所聞已得究竟",
    "T30n1579_020:0390c08": "不忘念法。名法光明。與彼俱行彼相應想。",
    "T30n1579_020:0390c09": "應知名光明想。何以故。真實能令心闇昧",
    "T30n1579_020:0390c10": "者。謂方便修止觀品時。於諸法中所有忘",
    "T30n1579_020:0390c11": "念。與此相違。當知即是光明。又第一義思",
    "T30n1579_020:0390c12": "所成慧及修所成慧俱光明想。有十一法為",
    "T30n1579_020:0390c13": "所對治。云何十一。謂思所成慧俱光明想有",
    "T30n1579_020:0390c14": "四法。修所成慧俱光明想有七法。如是所治",
    "T30n1579_020:0390c15": "合有十一。思所成慧俱光明想有四法者。",
    "T30n1579_020:0390c16": "一不善觀察故。不善決定故。於所思惟",
    "T30n1579_020:0390c17": "有疑隨逐。二住於夜分嬾惰懈怠故。多習",
    "T30n1579_020:0390c18": "睡眠故虛度時分。三住於晝分習近邪惡",
    "T30n1579_020:0390c19": "食故身不調柔。不能隨順諦觀諸法。四與",
    "T30n1579_020:0390c20": "在家出家共相雜住。於隨所聞所究竟法。",
    "T30n1579_020:0390c21": "不能如理作意思惟。如是疑隨逐故。障礙",
    "T30n1579_020:0390c22": "能遣疑因緣故。此四種法是思所成慧俱光",
    "T30n1579_020:0390c23": "明想之所對治。令思所成若智若見不得",
    "T30n1579_020:0390c24": "清淨。何等名為修所成慧俱光明想所治七",
    "T30n1579_020:0390c25": "法。一依舉相修。極勇精進所對治法。二依",
    "T30n1579_020:0390c26": "止相修。極劣精進所對治法。三依捨相修。",
    "T30n1579_020:0390c27": "貪著定味與愛俱行所有喜悅。四於般涅",
    "T30n1579_020:0390c28": "槃心懷恐怖。與瞋恚俱其心怯弱二所治",
    "T30n1579_020:0390c29": "法。五即依如是方便作意。於法精勤論議",
    "T30n1579_020:0391a01": "決擇。於立破門多生言論相續不捨。此於",
    "T30n1579_020:0391a02": "寂靜正思惟時能為障礙。六於色聲香味觸",
    "T30n1579_020:0391a03": "中。不如正理執取相好。不正尋思令心",
    "T30n1579_020:0391a04": "散亂。七於不應思處強攝其心思擇諸",
    "T30n1579_020:0391a05": "法。如是七種是修所成慧俱光明想所對治",
    "T30n1579_020:0391a06": "法。極能障礙修所成慧俱光明想。令修所成",
    "T30n1579_020:0391a07": "若知若見不清淨轉。此所治法還有十一。",
    "T30n1579_020:0391a08": "與此相違。能對治法。能斷於彼。當知亦令",
    "T30n1579_020:0391a09": "思修所成若知若見清淨而轉。又正方便修",
    "T30n1579_020:0391a10": "諸想者。有能斷滅所治法欲。又於所治現",
    "T30n1579_020:0391a11": "行法中。心不染著速令斷滅。又能多住能",
    "T30n1579_020:0391a12": "對治法。斷滅一切所對治法。如是三法隨",
    "T30n1579_020:0391a13": "逐一切對治修故。名多所作。如是名為修",
    "T30n1579_020:0391a14": "習對治。此修對治當知即是修習瑜伽。此",
    "T30n1579_020:0391a15": "第五支修習對治廣聖教義。當知唯有如是",
    "T30n1579_020:0391a16": "十相。除此更無若過若增。",
    "T30n1579_020:0391a17": "云何世間一切種清淨。當知略有三種。一",
    "T30n1579_020:0391a18": "得三摩地。二三摩地圓滿。三三摩地自在。此",
    "T30n1579_020:0391a19": "中最初有二十種得三摩地所對治法。能令",
    "T30n1579_020:0391a20": "不得勝三摩地。何等二十。一有不樂斷同",
    "T30n1579_020:0391a21": "梵行者為伴過失。二伴雖有德然能宣說修",
    "T30n1579_020:0391a22": "定方便。師有過失。謂顛倒說修定方便。三",
    "T30n1579_020:0391a23": "師雖有德然於所說修定方便。其能聽者欲",
    "T30n1579_020:0391a24": "樂羸劣心散亂故。不能領受過失。四其能",
    "T30n1579_020:0391a25": "聽者雖有樂欲屬耳而聽。然闇鈍故。覺慧",
    "T30n1579_020:0391a26": "劣故。不能領受過失。五雖有智德。然是",
    "T30n1579_020:0391a27": "愛行多求利養恭敬過失。六多分憂愁難養",
    "T30n1579_020:0391a28": "難滿不知喜足過失。七即由如是增上力",
    "T30n1579_020:0391a29": "故。多諸事務過失。八雖無此失然有懈怠",
    "T30n1579_020:0391b01": "嬾惰故。棄捨加行過失。九雖無此失然",
    "T30n1579_020:0391b02": "有為他種種障礙生起過失。十雖無此失",
    "T30n1579_020:0391b03": "然有於寒熱等苦不能堪忍過失。十一雖",
    "T30n1579_020:0391b04": "無此失然有慢恚過故。不能領受教誨",
    "T30n1579_020:0391b05": "過失。十二雖無此失然有於教顛倒思惟",
    "T30n1579_020:0391b06": "過失。十三雖無此失然。於所受教有忘",
    "T30n1579_020:0391b07": "念過失。十四雖無此失然有在家出家雜",
    "T30n1579_020:0391b08": "住過失。十五雖無此失然有受用五失相",
    "T30n1579_020:0391b09": "應臥具過失。五失相應臥具。應知如聲聞",
    "T30n1579_020:0391b10": "地當說。十六雖無此失然於遠離處不守",
    "T30n1579_020:0391b11": "護諸根故。有不正尋思過失。十七雖無此",
    "T30n1579_020:0391b12": "失然由食不平等故。有身沈重無所堪",
    "T30n1579_020:0391b13": "能過失。十八雖無此失然性多睡眠。有多",
    "T30n1579_020:0391b14": "睡眠隨煩惱現行過失。十九雖無此失然",
    "T30n1579_020:0391b15": "不先修行奢摩他品故。於內心寂止遠離",
    "T30n1579_020:0391b16": "中有不欣樂過失。二十雖無此失然先不",
    "T30n1579_020:0391b17": "修行毘鉢舍那品故。於增上慧法毘鉢舍",
    "T30n1579_020:0391b18": "那如實觀中有不欣樂過失。如是二十種法。",
    "T30n1579_020:0391b19": "是奢摩他毘鉢舍那品證得心一境性之所",
    "T30n1579_020:0391b20": "對治。又此二十種所對治法。略由四相於",
    "T30n1579_020:0391b21": "所生起三摩地中。堪能為障。何等為四。",
    "T30n1579_020:0391b22": "一於三摩地方便不善巧故。二於一切修",
    "T30n1579_020:0391b23": "定方便全無加行故。三顛倒加行故。四加",
    "T30n1579_020:0391b24": "行縵緩故。此三摩地所對治法有二十種白",
    "T30n1579_020:0391b25": "法對治。與此相違。應知其相。由此能斷所",
    "T30n1579_020:0391b26": "對治法多所作故。疾疾能得正住其心證",
    "T30n1579_020:0391b27": "三摩地。又得此三摩地。當知即是得初靜",
    "T30n1579_020:0391b28": "慮近分定。未至位所攝。又此得三摩地相違",
    "T30n1579_020:0391b29": "法。及得三摩地隨順法。廣聖教義當知唯",
    "T30n1579_020:0391c01": "有此二十種。除此更無若過若增。由此因",
    "T30n1579_020:0391c02": "緣依初世間一切種清淨。於此正法補特",
    "T30n1579_020:0391c03": "伽羅得三摩地。已善宣說已善開示。",
    "T30n1579_020:0391c04": "復次如是已得三摩地者。於此少小殊勝",
    "T30n1579_020:0391c05": "定中。不生喜足。於勝三摩地圓滿。更起求",
    "T30n1579_020:0391c06": "願。又即於彼見勝功德。又由求願見勝功",
    "T30n1579_020:0391c07": "德。為求彼故勇猛精進策勵而住。又彼於",
    "T30n1579_020:0391c08": "色相應愛味俱行煩惱。非能一切皆永斷故。",
    "T30n1579_020:0391c09": "名非得勝。又非於彼諸善法中皆勤修故。",
    "T30n1579_020:0391c10": "名他所勝。又於廣大淨天生處無有沈沒。",
    "T30n1579_020:0391c11": "又彼無能陵篾於己下劣信解增上力故。",
    "T30n1579_020:0391c12": "又彼如是心無沈沒。於定所緣境界法中。",
    "T30n1579_020:0391c13": "即先所得止舉捨相。無間殷重方便修故。隨",
    "T30n1579_020:0391c14": "順而轉。又彼如是隨法相轉數入數出。為",
    "T30n1579_020:0391c15": "欲證得速疾通慧。依定圓滿樂聞正法。",
    "T30n1579_020:0391c16": "故於時時中慇懃請問。又依如是三摩地",
    "T30n1579_020:0391c17": "圓滿故。於正方便根本定攝內心奢摩他。證",
    "T30n1579_020:0391c18": "得遠離愛樂。又證得法毘鉢舍那。如是觀察",
    "T30n1579_020:0391c19": "熾然明淨所有愛樂。當知齊此已能證入根",
    "T30n1579_020:0391c20": "本靜慮。如是名為三摩地圓滿。又此三摩地",
    "T30n1579_020:0391c21": "圓滿廣聖教義。當知唯有如是十相。除此",
    "T30n1579_020:0391c22": "更無若過若增。",
    "T30n1579_020:0391c23": "復次雖已證得根本三摩地故。名三摩地",
    "T30n1579_020:0391c24": "圓滿。其心猶為三摩地生愛味。慢見疑無",
    "T30n1579_020:0391c25": "明等諸隨煩惱之所染污。未名圓滿清淨鮮",
    "T30n1579_020:0391c26": "白。為令如是諸隨煩惱不現行故。為練",
    "T30n1579_020:0391c27": "心故為調心故。彼作是思。我應當證心自",
    "T30n1579_020:0391c28": "在性定自在性。於四處所以二十二相應",
    "T30n1579_020:0391c29": "善觀察。謂自誓受下劣形相威儀眾具。又自",
    "T30n1579_020:0392a01": "誓受禁制尸羅。又自誓受精勤無間修習善",
    "T30n1579_020:0392a02": "法。若有為斷一切苦惱受此三處。應正",
    "T30n1579_020:0392a03": "觀察眾苦隨逐。由剃除鬚髮故。捨俗形好",
    "T30n1579_020:0392a04": "故。著壞色衣故。應自觀察形色異人。如",
    "T30n1579_020:0392a05": "是名為觀察誓受下劣形相。於行住坐臥",
    "T30n1579_020:0392a06": "語默等中。不隨欲行制伏憍慢往趣他家。",
    "T30n1579_020:0392a07": "審正觀察遊行乞食。如是名為觀察誓受下",
    "T30n1579_020:0392a08": "劣威儀。又正觀察從他獲得。無所畜積諸",
    "T30n1579_020:0392a09": "供身具。如是名為觀察誓受下劣眾具。由",
    "T30n1579_020:0392a10": "此五相。當知是名初處觀察。又善說法毘",
    "T30n1579_020:0392a11": "奈耶中。諸出家者所受尸羅。略捨二事之",
    "T30n1579_020:0392a12": "所顯現。一者棄捨父母妻子。奴婢僕使。朋",
    "T30n1579_020:0392a13": "友眷屬。財穀珍寶等所顯。二者棄捨歌舞",
    "T30n1579_020:0392a14": "倡伎。笑戲歡娛。遊從掉逸。親愛聚會。種種",
    "T30n1579_020:0392a15": "世事之所顯現。又彼安住尸羅律儀。不由",
    "T30n1579_020:0392a16": "犯戒私自懇責。亦不為彼同梵行者以法",
    "T30n1579_020:0392a17": "呵擯。有犯尸羅而不輕舉。若於尸羅有",
    "T30n1579_020:0392a18": "所缺犯。由此因緣。便自懇責。若同梵行以",
    "T30n1579_020:0392a19": "法呵擯。即便如法而自悔除。於能舉罪同",
    "T30n1579_020:0392a20": "梵行者。心無恚恨無損無惱而自修治。由",
    "T30n1579_020:0392a21": "此五相。是名於第二處觀察。如是尸羅善",
    "T30n1579_020:0392a22": "圓滿已。應以五相精勤方便修諸善品。謂",
    "T30n1579_020:0392a23": "時時間諮受讀誦論量決擇勤修善品。如是",
    "T30n1579_020:0392a24": "乃應受他信施。又樂遠離以正方便修諸",
    "T30n1579_020:0392a25": "作意。又復晝夜於退分勝分二法。知斷修",
    "T30n1579_020:0392a26": "習。又於生死見大過失。又於涅槃見勝功",
    "T30n1579_020:0392a27": "德。由此五相。是名第三處觀察。如是精勤",
    "T30n1579_020:0392a28": "修善品者。略為四苦之所隨逐。謂於四沙",
    "T30n1579_020:0392a29": "門果。未能隨有所證故。猶為惡趣苦所隨",
    "T30n1579_020:0392b01": "逐。體是生老病死法故。為內壞苦之所隨",
    "T30n1579_020:0392b02": "逐。一切所愛離別法故。為愛壞苦之所隨",
    "T30n1579_020:0392b03": "逐。自業所作故一切苦因之所隨逐。彼為如",
    "T30n1579_020:0392b04": "是四苦隨逐。應以七相審正觀察。由此七",
    "T30n1579_020:0392b05": "相是名第四處觀察。彼於如是四處。以二",
    "T30n1579_020:0392b06": "十二相正觀察時。便生如是如理作意。謂",
    "T30n1579_020:0392b07": "我為求如是事故。誓受下劣形相威儀及",
    "T30n1579_020:0392b08": "資身具。誓受禁戒。誓受精勤。常修善法。而",
    "T30n1579_020:0392b09": "我今者於四種苦為脫何等。若我如是自",
    "T30n1579_020:0392b10": "策自勵誓受三處。猶為四苦常所隨逐未",
    "T30n1579_020:0392b11": "得解脫。我今不應為苦隨逐。未於勝定",
    "T30n1579_020:0392b12": "獲得自在。中路止息或復退屈。如是精勤如",
    "T30n1579_020:0392b13": "理作意。乃得名為出家之想及沙門想。彼",
    "T30n1579_020:0392b14": "於圓滿修多方便以為依止。由世間道",
    "T30n1579_020:0392b15": "證得三摩地圓滿故。於煩惱斷猶未證得。",
    "T30n1579_020:0392b16": "復依樂斷常勤修習。又彼已得善世間道。",
    "T30n1579_020:0392b17": "數數為得三摩地自在故。依止樂修無間",
    "T30n1579_020:0392b18": "而轉。又於正信長者居士婆羅門等。獲得種",
    "T30n1579_020:0392b19": "種利養恭敬。而不依此利養恭敬而生貪",
    "T30n1579_020:0392b20": "著。亦不於他利養恭敬。及餘不信婆羅門等",
    "T30n1579_020:0392b21": "對面背面諸不可意身業語業現行事中。心",
    "T30n1579_020:0392b22": "生憤恚。又復於彼無損害心。又愛慢見無",
    "T30n1579_020:0392b23": "明疑惑種種定中諸隨煩惱不復現行。善守",
    "T30n1579_020:0392b24": "念住。又非證得勝奢摩他。即以如是奢摩",
    "T30n1579_020:0392b25": "他故。謂己一切所作已辦。亦不向他說己",
    "T30n1579_020:0392b26": "所證。彼由如是樂斷樂修。心無貪恚。正念",
    "T30n1579_020:0392b27": "現前離增上慢。於諸衣服隨宜獲得便生",
    "T30n1579_020:0392b28": "喜足。如於衣服。於餘飲食臥具等喜足。當",
    "T30n1579_020:0392b29": "知亦爾。又正了知而為受用。謂如是等諸",
    "T30n1579_020:0392c01": "資生具。但為治身令不敗壞。暫止饑渴",
    "T30n1579_020:0392c02": "攝受梵行。廣說乃至。於食知量。彼由如是",
    "T30n1579_020:0392c03": "正修行故。於三摩地獲得自在。依止彼故",
    "T30n1579_020:0392c04": "其心清白。無有瑕穢離隨煩惱。廣說乃至。",
    "T30n1579_020:0392c05": "獲得不動。能引一切勝神通慧。是名三摩",
    "T30n1579_020:0392c06": "地自在。此三摩地自在廣義。當知唯有如",
    "T30n1579_020:0392c07": "所說相。除此更無若過若增。又先所說得三",
    "T30n1579_020:0392c08": "摩地。若中所說三摩地圓滿。及今所說三摩",
    "T30n1579_020:0392c09": "地自在。總名無上世間一切種清淨。當知此",
    "T30n1579_020:0392c10": "清淨唯在正法非諸外道。",
    "T30n1579_020:0392c11": "云何出世間一切種清淨。當知略有五種。何",
    "T30n1579_020:0392c12": "等為五。一入聖諦現觀。二入聖諦現觀已",
    "T30n1579_020:0392c13": "離諸障礙。三入聖諦現觀已為欲證得速",
    "T30n1579_020:0392c14": "疾通慧。作意思惟諸歡喜事。四修習如所",
    "T30n1579_020:0392c15": "得道。五證得極清淨道及果功德。",
    "T30n1579_020:0392c16": "云何入聖諦現觀。謂有如來諸弟子眾。已",
    "T30n1579_020:0392c17": "善修習世間清淨。知長夜中由妙五欲積",
    "T30n1579_020:0392c18": "集其心。食所持故長養其心。於彼諸欲生",
    "T30n1579_020:0392c19": "愛樂故。而於諸欲深見過患。於上勝境",
    "T30n1579_020:0392c20": "見寂靜德。彼於戲論界易可安住。謂於世",
    "T30n1579_020:0392c21": "間一切種清淨。於無戲論界。難可安住。謂",
    "T30n1579_020:0392c22": "於出世間一切種清淨。是故於彼厭惡而住。",
    "T30n1579_020:0392c23": "非不厭惡。又此住正法者。於無戲論涅槃",
    "T30n1579_020:0392c24": "界中。心樂安住樂欲證得。由闕沙門果證",
    "T30n1579_020:0392c25": "增上力故。於己雜染相應。心生厭患。於己",
    "T30n1579_020:0392c26": "清淨不相應。心生厭患。於己雜染相應過",
    "T30n1579_020:0392c27": "患。心生厭患。於己清淨不相應過患。心生",
    "T30n1579_020:0392c28": "厭患。於己清淨見難成辦。心生厭患。此中",
    "T30n1579_020:0392c29": "略有三種雜染相應。一未調未順而死雜染",
    "T30n1579_020:0393a01": "相應。二死已當墮煩惱大坑雜染相應。三",
    "T30n1579_020:0393a02": "由彼煩惱自在力故。現行種種惡不善業。",
    "T30n1579_020:0393a03": "往有怖處雜染相應。彼觀己身闕沙門果",
    "T30n1579_020:0393a04": "證。由彼闕故與三種雜染相應。如是觀已",
    "T30n1579_020:0393a05": "心生厭患。當知清淨不相應亦有三種。一",
    "T30n1579_020:0393a06": "諸煩惱斷究竟涅槃名無怖處。二能證此。謂",
    "T30n1579_020:0393a07": "依增上心學善心三摩地。三能證此。於增",
    "T30n1579_020:0393a08": "上慧學正見所攝微妙聖道。彼觀己身與此",
    "T30n1579_020:0393a09": "三種清淨不相應故。心生厭患。當知雜染",
    "T30n1579_020:0393a10": "相應過患亦有三種。一老病死苦根本之生。",
    "T30n1579_020:0393a11": "二自性苦生無暇處。三一切處生無常性。",
    "T30n1579_020:0393a12": "彼觀己身有此三種雜染相應過患。心生",
    "T30n1579_020:0393a13": "厭患。當知清淨不相應過患有五種。一於",
    "T30n1579_020:0393a14": "邊地生未能止息。二於惡道生未能止",
    "T30n1579_020:0393a15": "息。三於在家眾諸無間業未能偃塞。四於",
    "T30n1579_020:0393a16": "出家眾無量見趣未不相應。五雖由世間",
    "T30n1579_020:0393a17": "道乃至有頂若定若生。而於無初後際生",
    "T30n1579_020:0393a18": "死流轉。未作邊際。彼觀自身有此五種清",
    "T30n1579_020:0393a19": "淨不相應過患。心生厭患。於己清淨見難",
    "T30n1579_020:0393a20": "成辦。當知亦有五種。一若捨不為不能自",
    "T30n1579_020:0393a21": "作故。二於所餘事非請他為能成辦故。",
    "T30n1579_020:0393a22": "三決定應作故由於自心未令清淨必於",
    "T30n1579_020:0393a23": "眾苦不得解脫成吉祥性。四非於惡業",
    "T30n1579_020:0393a24": "現在不作。即說彼為已作清淨。即名已得",
    "T30n1579_020:0393a25": "於現見法永離熾燃無對治道。先所造作",
    "T30n1579_020:0393a26": "惡不善業必不壞故。五由彼清淨學無學道",
    "T30n1579_020:0393a27": "證得所顯故。彼觀清淨。由此五相難可成",
    "T30n1579_020:0393a28": "辦。心生厭患。又復發起堅固精進。為欲證",
    "T30n1579_020:0393a29": "得。彼由觀見雜染清淨相應不相應故。心",
    "T30n1579_020:0393b01": "生厭患。又由觀見雜染清淨相應不相應過",
    "T30n1579_020:0393b02": "患故。心生怖畏。又於清淨證得及雜染斷",
    "T30n1579_020:0393b03": "滅中。有嬾惰懈怠故。心便遮止。又由作意",
    "T30n1579_020:0393b04": "思惟彼相故心生厭患。即於此相多所",
    "T30n1579_020:0393b05": "作故。心極厭患。如厭患極厭患。怖畏極怖",
    "T30n1579_020:0393b06": "畏遮止極遮止。當知亦爾。如是彼以由厭",
    "T30n1579_020:0393b07": "俱行想。於五處所。以二十種相作意思惟",
    "T30n1579_020:0393b08": "故。名善修治。復有五因。二十種相之所攝",
    "T30n1579_020:0393b09": "受。令於愛盡寂滅涅槃速疾多住。心無退",
    "T30n1579_020:0393b10": "轉亦無憂慮。謂我我今者為何所在。何等",
    "T30n1579_020:0393b11": "五因。一由通達作意故。謂由如是通達作",
    "T30n1579_020:0393b12": "意。無間必能趣入正性離生。入諦現觀證",
    "T30n1579_020:0393b13": "聖智見。二由所依故。謂由依此所依無",
    "T30n1579_020:0393b14": "間必能趣入正性離生。餘如前說。三由入",
    "T30n1579_020:0393b15": "境界門故。謂由緣此入境界門。必能趣入",
    "T30n1579_020:0393b16": "正性離生。餘如前說。四由攝受資糧故。謂",
    "T30n1579_020:0393b17": "由此攝受資糧。必能趣入正性離生。餘如",
    "T30n1579_020:0393b18": "前說。五由攝受方便故。謂由攝受如是方",
    "T30n1579_020:0393b19": "便。必能趣入正性離生。乃至廣說。如是五",
    "T30n1579_020:0393b20": "因當知依諦現觀逆次因說。非順次因。依",
    "T30n1579_020:0393b21": "最勝因。如先說事。逆次說故。謂於空無願",
    "T30n1579_020:0393b22": "無相加行中。於隨入作意。微細現行有間無",
    "T30n1579_020:0393b23": "間隨轉我慢俱行心相。能障現觀作意正通",
    "T30n1579_020:0393b24": "達故。既通達已於作意俱行心任運轉中。",
    "T30n1579_020:0393b25": "能善棄捨令無間滅。依無間滅心由新所",
    "T30n1579_020:0393b26": "起作意。以無常等行如實思惟。由此作意",
    "T30n1579_020:0393b27": "修習多修習故。所緣能緣平等平等智生。彼",
    "T30n1579_020:0393b28": "於爾時能障現觀我慢亂心便永斷滅。證",
    "T30n1579_020:0393b29": "得心一境性。便自思惟。我已證得心一境性。",
    "T30n1579_020:0393c01": "如實了知。當知是名由通達作意故入諦",
    "T30n1579_020:0393c02": "現觀。又若先以世間道得三摩地亦得圓",
    "T30n1579_020:0393c03": "滿。亦得自在。彼或於入三摩地相。謂由此",
    "T30n1579_020:0393c04": "故入三摩地。或於住三摩地相。謂由此故",
    "T30n1579_020:0393c05": "住三摩地。或於出三摩地相。謂由此故出",
    "T30n1579_020:0393c06": "三摩地。於此諸相作意思惟。安住其心入",
    "T30n1579_020:0393c07": "諦現觀。若得三摩地而未圓滿。亦未自在。",
    "T30n1579_020:0393c08": "彼或思惟止相。或思惟舉相。或思惟捨相。",
    "T30n1579_020:0393c09": "安住其心入諦現觀。如是當知由所依故",
    "T30n1579_020:0393c10": "其心安住。又有二法。於修現觀極為障礙。",
    "T30n1579_020:0393c11": "何等為二。一不正尋思所作擾亂心不安",
    "T30n1579_020:0393c12": "靜。二於所知事其心顛倒。為欲對治如是",
    "T30n1579_020:0393c13": "障礙。當知有二種於所緣境安住其心。謂",
    "T30n1579_020:0393c14": "為對治第一障故。修阿那波那念。為對治",
    "T30n1579_020:0393c15": "第二障故。修諸念住。如是當知由入境",
    "T30n1579_020:0393c16": "界門故其心安住。又於妙五欲樂習近者。",
    "T30n1579_020:0393c17": "於聖法毘奈耶非所行處。若於隨宜所得",
    "T30n1579_020:0393c18": "衣服飲食諸坐臥具。便生喜足。隨所獲得",
    "T30n1579_020:0393c19": "利養恭敬。制伏其心。謂依妙五欲。不由所",
    "T30n1579_020:0393c20": "得利養恭敬。心便堅住。由此因緣。遠離一",
    "T30n1579_020:0393c21": "切非所行處。既遠離已依諸念住樂斷樂",
    "T30n1579_020:0393c22": "修。於晝夜分時時觀察自他所有衰盛等",
    "T30n1579_020:0393c23": "事。心生厭患。又復修習佛隨念等令心清",
    "T30n1579_020:0393c24": "淨。又復安住諸聖種中。如是當知由資",
    "T30n1579_020:0393c25": "糧故。其心安住。此依最勝資糧道說。又彼",
    "T30n1579_020:0393c26": "如是資糧住已。為修相應作意加行故。有",
    "T30n1579_020:0393c27": "二種加行方便。何等為二。一自於契經阿毘",
    "T30n1579_020:0393c28": "達磨。讀誦受持修正作意。於蘊等事令極",
    "T30n1579_020:0393c29": "善巧。二依他師教。所謂大師。鄔波柁耶。阿",
    "T30n1579_020:0394a01": "遮利耶。於時時間教授教誡攝受依止。又正",
    "T30n1579_020:0394a02": "加行作意思惟。當知是名第三方便。此正加",
    "T30n1579_020:0394a03": "行作意思惟。名正加行。此中義者。謂尸羅淨",
    "T30n1579_020:0394a04": "所有作意。名正加行作意思惟。彼自思惟尸",
    "T30n1579_020:0394a05": "羅清淨。故。無悔惱。無悔惱故。便生歡喜。",
    "T30n1579_020:0394a06": "廣說乃至。心入正定。是故宣說此正加行作",
    "T30n1579_020:0394a07": "意思惟。名心住方便。由如是方便故心速",
    "T30n1579_020:0394a08": "安住。彼於爾時由此五因二十種相。攝持",
    "T30n1579_020:0394a09": "其心。於愛盡寂滅涅槃界中。令善安住。無",
    "T30n1579_020:0394a10": "復退轉心無驚怖。謂我我今者何所在耶。當",
    "T30n1579_020:0394a11": "於如是心安住時。應知已名入諦現觀。如",
    "T30n1579_020:0394a12": "是名入聖諦現觀。又此聖諦現觀義廣說",
    "T30n1579_020:0394a13": "應知。謂心厭患相有二十種。心安住相亦二",
    "T30n1579_020:0394a14": "十種。除此更無若過若增。",
    "T30n1579_020:0394a15": "云何入聖諦現觀已離諸障礙。當知此障",
    "T30n1579_020:0394a16": "略有二種。一行處障。二住處障。行處障者。",
    "T30n1579_020:0394a17": "謂如聖弟子或與眾同居。隨其生起僧所",
    "T30n1579_020:0394a18": "作事。棄捨善品數與眾會。或復安住常乞",
    "T30n1579_020:0394a19": "食法而愛重飲食。或兼二處。好樂營為衣",
    "T30n1579_020:0394a20": "鉢等事。或為讀誦經典而好樂談話。或居",
    "T30n1579_020:0394a21": "夜分而樂著睡眠。或居晝分樂王賊等雜",
    "T30n1579_020:0394a22": "染言論。或於是處有親戚交遊談謔等住。",
    "T30n1579_020:0394a23": "而於是處不樂遠離。謂長夜數習與彼共",
    "T30n1579_020:0394a24": "居增上力故。或復樂與第二共住。諸如是",
    "T30n1579_020:0394a25": "等名行處障。住處障者。謂處空閑修奢摩",
    "T30n1579_020:0394a26": "他毘鉢舍那。總名為住。依奢摩他毘鉢舍",
    "T30n1579_020:0394a27": "那。當知復有四種障礙。一毘鉢舍那支不隨",
    "T30n1579_020:0394a28": "順性。二奢摩他支不隨順性。三彼俱品念不",
    "T30n1579_020:0394a29": "隨順性。四處所不隨順性。若謂己聰明而",
    "T30n1579_020:0394b01": "生高舉。不從他聞順觀正法。是名毘鉢舍",
    "T30n1579_020:0394b02": "那支不隨順性。若不安靜身語意行。躁動輕",
    "T30n1579_020:0394b03": "舉數犯尸羅生憂悔等。乃至不得心善安",
    "T30n1579_020:0394b04": "住。當知是名奢摩他支不隨順性。若有忘",
    "T30n1579_020:0394b05": "念增上力故。於沈掉等諸隨煩惱心不遮",
    "T30n1579_020:0394b06": "護。當知是名彼俱品念不隨順性。若有習",
    "T30n1579_020:0394b07": "近五失相應諸坐臥具。當知是名處所不順",
    "T30n1579_020:0394b08": "隨性。或於晝分多諸諠逸。於夜分中多蚊",
    "T30n1579_020:0394b09": "虻等眾苦所觸。又多怖畏多諸災厲。眾具",
    "T30n1579_020:0394b10": "匱乏不可愛樂。惡友攝持無諸善友。諸如",
    "T30n1579_020:0394b11": "是等名住處障。又此二障當知總有二種",
    "T30n1579_020:0394b12": "因緣能為遠離。一多諸定樂。二多諸思擇。",
    "T30n1579_020:0394b13": "多諸定樂應知略有六種。謂若有已得三",
    "T30n1579_020:0394b14": "摩地而未圓滿未得自在。彼應修習止舉",
    "T30n1579_020:0394b15": "捨三種善巧。由此發生多諸定樂。若有於",
    "T30n1579_020:0394b16": "三摩地已得圓滿亦得自在。彼應修習入",
    "T30n1579_020:0394b17": "住出定三種善巧。由此發生多諸定樂。云何",
    "T30n1579_020:0394b18": "名為多諸思擇。謂勝善慧名為思擇。由此",
    "T30n1579_020:0394b19": "慧故。於晝夜分自己所有善法增長如實",
    "T30n1579_020:0394b20": "了知。不善法增長如實了知。善法衰退如實",
    "T30n1579_020:0394b21": "了知。不善法衰退如實了知。又彼如於晝",
    "T30n1579_020:0394b22": "夜。若行若住。習近衣服飲食命緣。由習近",
    "T30n1579_020:0394b23": "故。不善法增長善法衰退。或善法增長不善",
    "T30n1579_020:0394b24": "法衰退。皆如實了知。即此思擇為依止故。",
    "T30n1579_020:0394b25": "於所生起諸不善法。由不堅著方便道理。",
    "T30n1579_020:0394b26": "驅擯遠離。於諸善法能勤修習如是二處",
    "T30n1579_020:0394b27": "十種善巧。於二處所十一種障能令斷滅。",
    "T30n1579_020:0394b28": "隨所生起即便遠離。如是名為遠離障礙。",
    "T30n1579_020:0394b29": "又此遠離障礙義。廣說應知如所說相。除",
    "T30n1579_020:0394c01": "此更無若過若增。",
    "T30n1579_020:0394c02": "云何入聖諦現觀已。為欲證得速疾通慧。",
    "T30n1579_020:0394c03": "作意思惟諸歡喜事。謂聖弟子已見聖諦已",
    "T30n1579_020:0394c04": "得證淨。即以證淨為依止故。於佛法僧",
    "T30n1579_020:0394c05": "勝功德田作意思惟發生歡喜。又依自增",
    "T30n1579_020:0394c06": "上生事及決定勝事。謂己身財寶所證盛事。",
    "T30n1579_020:0394c07": "作意思惟發生歡喜。又依無嫉。如於自身",
    "T30n1579_020:0394c08": "於他亦爾。又依知恩。謂有恩者。念大師",
    "T30n1579_020:0394c09": "恩作意思惟。發生歡喜。由依彼故。遠離眾",
    "T30n1579_020:0394c10": "苦及與苦因。引發眾樂及與樂因。如是思",
    "T30n1579_020:0394c11": "惟隨順修道歡喜事故。便能證得速疾通慧。",
    "T30n1579_020:0394c12": "又此思惟隨順修道歡喜事義。廣說應知",
    "T30n1579_020:0394c13": "如所說相。除此更無若過若增。",
    "T30n1579_020:0394c14": "云何修習如所得道。謂彼如是所生廣大",
    "T30n1579_020:0394c15": "無罪歡喜溉灌其心。為趣究竟於現法中",
    "T30n1579_020:0394c16": "心極思慕。彼由如是心生思慕。出離樂欲",
    "T30n1579_020:0394c17": "數數現行。謂我何當能具足住如是聖處。",
    "T30n1579_020:0394c18": "如阿羅漢所具足住。如是欲樂生已。發勤",
    "T30n1579_020:0394c19": "精進無間常委。於三十七菩提分法方便勤",
    "T30n1579_020:0394c20": "修。又彼如是勤精進故。不與在家出家眾",
    "T30n1579_020:0394c21": "相雜住。習近邊際諸坐臥具。心樂遠離。又彼",
    "T30n1579_020:0394c22": "如是發生欲樂。發勤精進。樂遠離已不生",
    "T30n1579_020:0394c23": "喜足。謂於少分殊勝所證。心無喜足。於諸",
    "T30n1579_020:0394c24": "善法轉上轉勝轉微妙處悕求而住。由此四",
    "T30n1579_020:0394c25": "法攝受修道。極善攝受。即此四種修道為",
    "T30n1579_020:0394c26": "依。如先所說諸歡喜事所生歡喜。彼於爾",
    "T30n1579_020:0394c27": "時修得圓滿最極損減方便道理。煩惱斷",
    "T30n1579_020:0394c28": "故。獲得殊勝所證法故。亦令喜悅修得圓",
    "T30n1579_020:0394c29": "滿。又修所斷惑品麁重已遠離故。獲得輕安。",
    "T30n1579_020:0395a01": "輕安故。生身心清涼。極所攝受。如是二種",
    "T30n1579_020:0395a02": "修得圓滿。又此有學金剛喻定到究竟故。修",
    "T30n1579_020:0395a03": "得圓滿。是名修習如所得道。又此修習如",
    "T30n1579_020:0395a04": "所得道義。廣說應知。謂四種法為依止故。",
    "T30n1579_020:0395a05": "能令五法修習圓滿。除此更無若過若增。",
    "T30n1579_020:0395a06": "云何證得極清淨道及果功德。謂於三位。樂",
    "T30n1579_020:0395a07": "位苦位不苦不樂位。為諸煩惱之所隨眠",
    "T30n1579_020:0395a08": "有二種補特伽羅。多分所顯。一者異生。二者",
    "T30n1579_020:0395a09": "有學。又有二種能發起雜染品。一者取雜",
    "T30n1579_020:0395a10": "染品。二者行雜染品。即為斷此二雜染品。",
    "T30n1579_020:0395a11": "入善說法毘奈耶時。能為障礙所有煩惱。",
    "T30n1579_020:0395a12": "此諸煩惱能為隨眠。深遠入心。又能發生",
    "T30n1579_020:0395a13": "種種諸苦。若能於此無餘永斷。名為證得",
    "T30n1579_020:0395a14": "極淨道果。又十無學支所攝五無學蘊。所謂",
    "T30n1579_020:0395a15": "戒蘊。定蘊。慧蘊。解脫蘊。解脫。知見蘊。名",
    "T30n1579_020:0395a16": "極清淨道。又由證得此極淨道。離十過失",
    "T30n1579_020:0395a17": "住聖所住。云何名為十種過失。所謂依外",
    "T30n1579_020:0395a18": "諸欲所有愁歎。憂苦。種種惱亂。苦苦相應過",
    "T30n1579_020:0395a19": "失。又有依內不護諸根過失。由不護諸",
    "T30n1579_020:0395a20": "根故。生愁歎等。又有愛味樂住過失。又有",
    "T30n1579_020:0395a21": "行住放逸過失。又有外道不共即彼各別邪",
    "T30n1579_020:0395a22": "見所起語言。尋思。追求三種過失。又有依",
    "T30n1579_020:0395a23": "靜慮邊際過失。又有緣起所攝發起取雜染",
    "T30n1579_020:0395a24": "品過失。又有發起行雜染品過失。若於如",
    "T30n1579_020:0395a25": "是十種過失永不相應。唯有最後身所任",
    "T30n1579_020:0395a26": "持。第二餘身畢竟不起。於最寂靜涅槃界",
    "T30n1579_020:0395a27": "中。究竟安住。一切有情乃至上生第一有",
    "T30n1579_020:0395a28": "者。於彼一切所有有情得為最勝。是故說",
    "T30n1579_020:0395a29": "名住聖所住。以能遠離十種過失。又能安",
    "T30n1579_020:0395b01": "住聖所住處故。名功德。又若彼果若極淨道",
    "T30n1579_020:0395b02": "若彼功德。如是一切總略說名證得極清淨",
    "T30n1579_020:0395b03": "道及果功德。又此證得極清淨道及果功德",
    "T30n1579_020:0395b04": "義。廣說應知如所說相。除此更無若過若",
    "T30n1579_020:0395b05": "增。若得如是最上無學諸聖法者。如是聖",
    "T30n1579_020:0395b06": "法相應之心。於妙五欲極為厭背。無異熟",
    "T30n1579_020:0395b07": "故後更不續。若世間心雖復已斷猶得現",
    "T30n1579_020:0395b08": "行。彼於後時任運而滅。又煩惱道後有業",
    "T30n1579_020:0395b09": "道。於現法中已永斷絕。由彼絕故當來苦",
    "T30n1579_020:0395b10": "道更不復轉。由此因果永滅盡故。即名苦",
    "T30n1579_020:0395b11": "邊。更無所餘無上無勝。此中若入聖諦現",
    "T30n1579_020:0395b12": "觀。若離障礙。若為證得速疾通慧。作意思",
    "T30n1579_020:0395b13": "惟諸歡喜事。若修習如所得道。若證得極",
    "T30n1579_020:0395b14": "清淨道及果功德。如是名為出世間一切種",
    "T30n1579_020:0395b15": "清淨。又此出世間一切種清淨義。廣說應知",
    "T30n1579_020:0395b16": "如所說相。除此更無若過若增。如是若先",
    "T30n1579_020:0395b17": "所說世間一切種清淨。若此所說出世間一",
    "T30n1579_020:0395b18": "切種清淨。總略為一說名修果。如是如先",
    "T30n1579_020:0395b19": "所說。若修處所若修因緣。若修瑜伽若修果。",
    "T30n1579_020:0395b20": "一切總說為修所成地。",
    "T30n1579_020:0395b21": "瑜伽師地論卷第二十"
}