{
    "T24n1452_004:0427c20": "4根本說一切有部尼陀那卷第四",
    "T24n1452_004:0427c22": "大唐三藏法師義淨奉　制譯",
    "T24n1452_004:0427c23": "第四子攝頌曰：",
    "T24n1452_004:0427c24": "煙筒壞色衣、　　鼻筒飲水器、",
    "T24n1452_004:0427c25": "針筒非寶物、　　眼藥合并椎。",
    "T24n1452_004:0427c26": "爾時佛在室羅伐城。具壽鄔波離白世尊言：",
    "T24n1452_004:0427c27": "「如世尊說：『開諸苾芻畜歙煙筒。』不知何物",
    "T24n1452_004:0427c28": "是所應作？」佛言：「唯除寶物，餘皆得畜。」「如世尊",
    "T24n1452_004:0427c29": "說：『開諸苾芻著壞色衣。』者，不知何物是？」佛言：",
    "T24n1452_004:0428a01": "「以七種縷作者隨意應畜。」「又開諸苾芻畜灌",
    "T24n1452_004:0428a02": "鼻筒，不知以何物作？」佛言：「除寶。」「又開諸苾芻",
    "T24n1452_004:0428a03": "畜飲水器，不知以何物作？」佛言：「除寶。」「又開諸",
    "T24n1452_004:0428a04": "苾芻畜盛針筒者，不知以何物作？」佛言：「除寶。」",
    "T24n1452_004:0428a05": "「又許畜眼藥椎及小藥合，不知以何物作？」佛",
    "T24n1452_004:0428a06": "言：「除寶。餘皆應畜。」",
    "T24n1452_004:0428a07": "第五子攝頌曰：",
    "T24n1452_004:0428a08": "藥器及𣰽毺、　　承足枮瀉藥，",
    "T24n1452_004:0428a09": "苾芻不應作，　　當擇死人衣。",
    "T24n1452_004:0428a10": "緣處同前。具壽鄔波離白世尊言：「如世尊說：",
    "T24n1452_004:0428a11": "『開諸苾芻畜貯藥器。』當用何物？」佛言：「除諸寶",
    "T24n1452_004:0428a12": "物。」「又開諸苾芻畜用𣰽毺，不知何者是所應",
    "T24n1452_004:0428a13": "畜？」佛言：「七種縷作應可畜持。」「又開諸苾芻為",
    "T24n1452_004:0428a14": "洗足故畜承足枮，不知何物？」佛言：「除寶。」",
    "T24n1452_004:0428a15": "緣處同前。時有長者，身嬰重病，往醫人處問",
    "T24n1452_004:0428a16": "言：「賢首！以所宜藥為我處方。」醫人答言：「先食",
    "T24n1452_004:0428a17": "膩物令其動病，然後應可服於瀉藥。」長者聞",
    "T24n1452_004:0428a18": "已遂服酥油。時有苾芻是彼長者常所供養，",
    "T24n1452_004:0428a19": "來過其舍慰問病人：「氣力安不？」答言：「聖者！我",
    "T24n1452_004:0428a20": "仍帶病，醫人處方先服酥油後服瀉藥。」時彼",
    "T24n1452_004:0428a21": "苾芻報長者曰：「我善醫方，爾有藥直擬酬醫",
    "T24n1452_004:0428a22": "者宜將與我，我有瀉藥可持與汝。」長者聞已",
    "T24n1452_004:0428a23": "答言：「甚善！」苾芻持藥與彼令服。是時長者藥",
    "T24n1452_004:0428a24": "利過度，令一使人疾往醫所問言：「賢首！我",
    "T24n1452_004:0428a25": "之家主藥利不停。」彼醫問言：「何人授藥？」使者",
    "T24n1452_004:0428a26": "報曰：「有一苾芻。」醫人聞已情生瞋忿：「汝應往",
    "T24n1452_004:0428a27": "彼問是何藥？」及其覆往苾芻處問，時彼長者",
    "T24n1452_004:0428a28": "便已命終。時諸苾芻以緣白佛，佛言：「汝諸苾",
    "T24n1452_004:0428a29": "芻！不應賣藥。若苾芻善醫方者，起慈愍心應",
    "T24n1452_004:0428b01": "病與藥。然諸苾芻，不應與他瀉藥捨之而去，",
    "T24n1452_004:0428b02": "應自觀察勿令過度。設有他行，囑人看守然",
    "T24n1452_004:0428b03": "後應去，仍報彼言：『利若過度，應以某藥為",
    "T24n1452_004:0428b04": "解。』若有苾芻，受他價直然後與藥，及以受",
    "T24n1452_004:0428b05": "雇為客作者，得惡作罪。」",
    "T24n1452_004:0428b06": "緣處同前。時有一人，負長者債，因被拘留經",
    "T24n1452_004:0428b07": "七八日，共立要契，某日當還。時負債人便作",
    "T24n1452_004:0428b08": "是念：「期日既逼，無可還彼，我應藏避。」復更思",
    "T24n1452_004:0428b09": "惟：「捨家逃竄此事為難，我當殺彼。」是時長者",
    "T24n1452_004:0428b10": "近逝多林，為負債人之所殺害，身有衣服，六",
    "T24n1452_004:0428b11": "眾見已共相謂言：「今時豐足糞掃之衣。」作是",
    "T24n1452_004:0428b12": "語已，即便共取。是時長者親族來見，惡言罵",
    "T24n1452_004:0428b13": "曰：「聖者！著大仙衣作斯非法極為鄙賤。」六眾",
    "T24n1452_004:0428b14": "報曰：「此非我殺，別有怨家來斷其命，我等",
    "T24n1452_004:0428b15": "今者取糞掃衣，此有何過？」時諸苾芻以緣白",
    "T24n1452_004:0428b16": "佛，佛言：「汝諸苾芻！不應輒取此糞掃衣，若其",
    "T24n1452_004:0428b17": "大眾共知棄物，是衣應取。若不爾者得惡作",
    "T24n1452_004:0428b18": "罪。」",
    "T24n1452_004:0428b19": "第六子攝頌曰：",
    "T24n1452_004:0428b20": "鐵鍋并杵杓，　　自身不負擔；",
    "T24n1452_004:0428b21": "以食供父母，　　毛緂不充衣。",
    "T24n1452_004:0428b22": "爾時佛在室羅伐城。具壽鄔波離白世尊言：",
    "T24n1452_004:0428b23": "「如佛所說：『為溫水故，開諸苾芻畜大鐵鍋令",
    "T24n1452_004:0428b24": "安鎖。』者，以何物作？」佛言：「除寶。」「聽諸苾芻為煎",
    "T24n1452_004:0428b25": "藥故畜杓器者，以何物作？」佛言：「除寶。」",
    "T24n1452_004:0428b26": "緣處同前。時六眾苾芻身自負擔，或於肩上",
    "T24n1452_004:0428b27": "擎持大幞。時婆羅門居士見已譏曰：「聖者！我",
    "T24n1452_004:0428b28": "等俗人，為於父母妻子眷屬，求覓衣食以",
    "T24n1452_004:0428b29": "身荷負。仁等為誰自為勞事？」時諸苾芻以緣",
    "T24n1452_004:0428c01": "白佛，佛言：「汝諸苾芻！不應頭背肩腰而為擔",
    "T24n1452_004:0428c02": "負擎持大幞。若有犯者得惡作罪。」",
    "T24n1452_004:0428c03": "緣處同前。時有居士，娶妻未久便誕一息，顏",
    "T24n1452_004:0428c04": "貌端正人所樂觀，父便為子設初生會，付諸",
    "T24n1452_004:0428c05": "乳母令其養育。子漸長大，於佛法出家，日初",
    "T24n1452_004:0428c06": "分時著衣持鉢，入室羅伐城而行乞食，忽遇",
    "T24n1452_004:0428c07": "其父問曰：「汝已出家？」答言：「出家。」其父告曰：",
    "T24n1452_004:0428c08": "「汝之此身由我生育，今得成長，於苦樂事",
    "T24n1452_004:0428c09": "須相憂念，汝棄出家誰當濟我？」苾芻報曰：「我",
    "T24n1452_004:0428c10": "豈能為俗家之事。」時諸苾芻以緣白佛，佛言：",
    "T24n1452_004:0428c11": "「父母於子能為難事荷負眾苦，假令出家於",
    "T24n1452_004:0428c12": "父母處應須供給。」時彼不知何物應與？佛言：",
    "T24n1452_004:0428c13": "「應除衣鉢餘物供給。若無餘物，可從施主隨",
    "T24n1452_004:0428c14": "時乞求。若乞求難得，應以僧常所得利物共",
    "T24n1452_004:0428c15": "相供給。若無利物，應以僧常所食之分減取",
    "T24n1452_004:0428c16": "其半而為供濟。若常乞食隨他活者，以己",
    "T24n1452_004:0428c17": "所須滿腹食內，應取其半濟於父母。」",
    "T24n1452_004:0428c18": "緣處同前。時有施主，於聚落中造立住處供",
    "T24n1452_004:0428c19": "養眾僧，有老苾芻依此而住。時老苾芻，為禮",
    "T24n1452_004:0428c20": "制底往逝多林。六眾苾芻為貪利故，共作制",
    "T24n1452_004:0428c21": "法每為番次，常遣一人在門外立。鄔波難陀",
    "T24n1452_004:0428c22": "次當其直，即於門外經行而住，遂遙見彼老",
    "T24n1452_004:0428c23": "苾芻來，便作是念：「此何上座？我應就彼申其",
    "T24n1452_004:0428c24": "禮敬。」到已問言：「善來！善來！」彼便答曰：「我今敬",
    "T24n1452_004:0428c25": "禮阿遮利耶。」鄔波難陀即作是念：「此乃是其",
    "T24n1452_004:0428c26": "出家老叟，非但不識根本二師，亦復未曾知",
    "T24n1452_004:0428c27": "其敬法。」便調之曰：「善來老父！」因即引入逝多",
    "T24n1452_004:0428c28": "林中，為作解勞令其暫息。時老苾芻白言：「大",
    "T24n1452_004:0428c29": "德鄔波難陀！我今須出。」彼時問曰：「欲何所之？」",
    "T24n1452_004:0429a01": "答曰：「我禮制底事了還來，鄔波難陀復勸令",
    "T24n1452_004:0429a02": "住。」彼言：「大德！我先不作在外住意，遂於本",
    "T24n1452_004:0429a03": "處留著三衣，故我不應久為停息。」鄔波難陀",
    "T24n1452_004:0429a04": "曰：「此有三衣勿為憂慮，我當相與應守持之。」",
    "T24n1452_004:0429a05": "即便授與大被毛緂小褥𣰽毺，持作三衣并",
    "T24n1452_004:0429a06": "充下服。於日晡後鳴揵椎時，禮制底人悉",
    "T24n1452_004:0429a07": "皆共集，老苾芻曰：「鄔波難陀！我暫出房旋禮",
    "T24n1452_004:0429a08": "制底。」答言：「老叟！汝無三衣云何禮敬？」即取小",
    "T24n1452_004:0429a09": "褥充其下衣，又以麁繩繞腰纏束，復持毛緂",
    "T24n1452_004:0429a10": "以毛向外作嗢呾羅僧伽，重大毛緂亦毛向",
    "T24n1452_004:0429a11": "外作僧伽胝。既作是已報言：「莫訶羅！今可",
    "T24n1452_004:0429a12": "隨意而為禮敬。」時老苾芻既著衣已即出房",
    "T24n1452_004:0429a13": "外，諸苾芻見咸作是言：「莫訶羅！何處著此戲",
    "T24n1452_004:0429a14": "弄衣來？」答言：「我此三衣皆以守持如佛所制，",
    "T24n1452_004:0429a15": "何名戲耶？」苾芻問曰：「何人為汝持此三衣？」答",
    "T24n1452_004:0429a16": "言：「大德鄔波難陀！」諸人聞已咸作是言：「除此",
    "T24n1452_004:0429a17": "人輩，誰復能為如此惡事？」以緣白佛，佛言：",
    "T24n1452_004:0429a18": "「長毛衣服有如是過。汝諸苾芻！但是一切長",
    "T24n1452_004:0429a19": "毛之物，咸悉不應持作三衣。若有犯者得惡",
    "T24n1452_004:0429a20": "作罪。」如世尊說：「制諸苾芻咸不應畜長毛三",
    "T24n1452_004:0429a21": "衣。」時有淨信婆羅門及諸居士，以上毛緂及",
    "T24n1452_004:0429a22": "餘厚帔施諸苾芻，苾芻生疑便不敢受。彼諸",
    "T24n1452_004:0429a23": "居士報言：「聖者！若佛世尊未出於世，我等",
    "T24n1452_004:0429a24": "便以外道為勝。今者世尊降臨生界，我以仁",
    "T24n1452_004:0429a25": "等為上福田，施此微物，不蒙納受，豈令我等",
    "T24n1452_004:0429a26": "捨善資糧從此世間趣於後世？」時諸苾芻以",
    "T24n1452_004:0429a27": "緣白佛，佛言：「應為受取，作彼物想守持而用。",
    "T24n1452_004:0429a28": "若是毛短體輕薄者，此物應作長衣持之。凡",
    "T24n1452_004:0429a29": "是厚大長毛等物，咸應作彼施主物心而為",
    "T24n1452_004:0429b01": "畜用。」",
    "T24n1452_004:0429b02": "第七子攝頌曰：",
    "T24n1452_004:0429b03": "髮爪窣覩波，　　任作鮮白色；",
    "T24n1452_004:0429b04": "隨意安燈處，　　一畔出高簷。",
    "T24n1452_004:0429b05": "爾時佛在室羅伐城。給孤獨長者往世尊處，",
    "T24n1452_004:0429b06": "請世尊曰：「我今願以世尊髮爪造窣覩波，唯",
    "T24n1452_004:0429b07": "願世尊慈哀聽許。」世尊告曰：「當隨意作。」復",
    "T24n1452_004:0429b08": "言：「世尊！唯願許我於彼髮爪窣覩波上，以鮮",
    "T24n1452_004:0429b09": "白物而為塗拭，復於其處行列然燈而為供",
    "T24n1452_004:0429b10": "養。」佛言：「皆隨意作。」長者以燈安在級上，油下",
    "T24n1452_004:0429b11": "污塔，佛言：「可於級下行列然燈。」有犬食油",
    "T24n1452_004:0429b12": "墜損油器，長者白佛：「請造燈樹。」佛言：「隨作。」",
    "T24n1452_004:0429b13": "牛來觸破，長者白佛：「請為燈架。」佛言：「應作。」",
    "T24n1452_004:0429b14": "四面安燈便非顯望，長者白佛：「請作高簷。」佛",
    "T24n1452_004:0429b15": "言：「隨意。」",
    "T24n1452_004:0429b16": "第八子攝頌曰：",
    "T24n1452_004:0429b17": "門戶并簷屋，　　及以塔下基，",
    "T24n1452_004:0429b18": "赤石紫礦塗，　　此等皆隨作。",
    "T24n1452_004:0429b19": "爾時給孤獨長者白世尊言：「唯願許我於髮",
    "T24n1452_004:0429b20": "爪窣覩波中間空者為作門戶，復安簷屋并",
    "T24n1452_004:0429b21": "造塔基，復以赤石塗拭其柱，於塔壁上紫礦",
    "T24n1452_004:0429b22": "圖畫。」佛言：「隨意。」",
    "T24n1452_004:0429b23": "第九子攝頌曰：",
    "T24n1452_004:0429b24": "不應以橛釘，　　及昇窣覩波，",
    "T24n1452_004:0429b25": "開許金銀花，　　塔上以舍蓋。",
    "T24n1452_004:0429b26": "爾時佛在室羅伐城。諸苾芻眾於供養時，欲",
    "T24n1452_004:0429b27": "以花鬘挂於塔上，即便登躡，以釘釘塔挂諸",
    "T24n1452_004:0429b28": "花鬘。時婆羅門居士咸作是言：「仁等大師久",
    "T24n1452_004:0429b29": "除釘刺，何故今者以釘釘之？」時諸苾芻以",
    "T24n1452_004:0429c01": "緣白佛，佛言：「不應於窣覩波上尖刺釘之，",
    "T24n1452_004:0429c02": "若有犯者得惡作罪。然於剏始造塔之時，應",
    "T24n1452_004:0429c03": "出傍橛作象牙杙。」時諸苾芻至供養時，遂便",
    "T24n1452_004:0429c04": "登上窣覩波頂而安燈盞，佛言：「不於香臺",
    "T24n1452_004:0429c05": "頂上而設燈明，若有犯者得惡作罪。」時諸苾",
    "T24n1452_004:0429c06": "芻上窣覩波，安置幡蓋供養之物。時婆羅",
    "T24n1452_004:0429c07": "門居士咸共譏嫌：「不淨登躡。」佛言：「應使俗",
    "T24n1452_004:0429c08": "人。若無俗人應使求寂。若無求寂，諸苾芻等",
    "T24n1452_004:0429c09": "應先濯足淨以香湯或塗香泥，作如是念：『我",
    "T24n1452_004:0429c10": "今為欲供養大師。』然後昇塔。若異此者得惡",
    "T24n1452_004:0429c11": "作罪。若窣覩波形高大者，應可以繩繫相",
    "T24n1452_004:0429c12": "輪下攀緣而上。」有婆羅門居士，咸來詣髮爪",
    "T24n1452_004:0429c13": "窣覩波處，各持花鬘奉獻供養，所有乾花而",
    "T24n1452_004:0429c14": "不摒除，不能淨潔，佛言：「摒除。」時給孤獨",
    "T24n1452_004:0429c15": "長者請世尊曰：「我今願以金銀花鬘供養髮",
    "T24n1452_004:0429c16": "爪窣覩波。」佛言：「隨作。」塔上鳥栖不淨穢污，欲",
    "T24n1452_004:0429c17": "於其上造立覆舍，佛言：「應作。」復為無門，室闇",
    "T24n1452_004:0429c18": "損壞，佛言：「隨意開門。」",
    "T24n1452_004:0429c19": "第十子攝頌曰：",
    "T24n1452_004:0429c20": "鐵作窣覩波，　　及以金銀等，",
    "T24n1452_004:0429c21": "許幡旗供養，　　并可用香油。",
    "T24n1452_004:0429c22": "爾時佛在室羅伐城。給孤獨長者請世尊曰：",
    "T24n1452_004:0429c23": "「願許我造鐵窣覩波。」佛言：「隨作。」復言：「欲以金",
    "T24n1452_004:0429c24": "銀琉璃水精銅等造作。」佛言：「應作。」「雖作，塔上",
    "T24n1452_004:0429c25": "未善莊嚴，欲以幡旗并雜繒綵而為供養。」佛",
    "T24n1452_004:0429c26": "言：「應作。」時彼不解造旗法式，佛言：「有四種",
    "T24n1452_004:0429c27": "旗，謂師子旗、牛旗、金翅鳥旗及龍旗等。」於旗",
    "T24n1452_004:0429c28": "幡上畫作四形，復白佛言：「我今先欲香油塗",
    "T24n1452_004:0429c29": "拭，次以紫礦欝金栴檀等作妙香水，洗髮爪",
    "T24n1452_004:0430a01": "窣覩波，唯願聽許。」佛言：「皆隨意作。」第三門",
    "T24n1452_004:0430a02": "了。",
    "T24n1452_004:0430a03": "尼陀那別門第四總攝頌曰：",
    "T24n1452_004:0430a04": "戶鐶隨處用，　　霑衣大小便，",
    "T24n1452_004:0430a05": "染衣損認衣，　　賒衣果無淨。",
    "T24n1452_004:0430a06": "第一子攝頌曰：",
    "T24n1452_004:0430a07": "戶鐶倚帶網，　　取米為眾食，",
    "T24n1452_004:0430a08": "寺內作私房，　　居人應受用。",
    "T24n1452_004:0430a09": "爾時佛在室羅伐城。具壽鄔波離白佛言：「如",
    "T24n1452_004:0430a10": "世尊說：『於戶扇上應安鐶鈕。』苾芻不知當用",
    "T24n1452_004:0430a11": "何物？」佛言：「除寶，餘物應作。」「如世尊說：『苾芻應",
    "T24n1452_004:0430a12": "作倚帶。』不知當用何物？」佛言：「七種縷中隨一",
    "T24n1452_004:0430a13": "應為。」「如世尊說：『聽畜網。』者，應用何物？」佛言：",
    "T24n1452_004:0430a14": "「茅蒯麻芒皆悉應作。」「世尊復說：『許安窓網。』當",
    "T24n1452_004:0430a15": "用何物？」佛言：「除寶，餘並應用。」",
    "T24n1452_004:0430a16": "緣處同前。於此城中有一長者，於三寶中深",
    "T24n1452_004:0430a17": "生敬信，意樂賢善，遂於露形外道娶女為妻，",
    "T24n1452_004:0430a18": "長者告曰：「賢首！無上慈父是我大師，常所供",
    "T24n1452_004:0430a19": "養，及諸僧伽勝上福田，衣服飲食爾應供養。」",
    "T24n1452_004:0430a20": "時諸苾芻常依僧次，日日之中恒至此家而",
    "T24n1452_004:0430a21": "受其食。時彼長者，遇有他緣詣餘村邑，告其",
    "T24n1452_004:0430a22": "妻曰：「我今有事須向彼村。如我在時，於佛",
    "T24n1452_004:0430a23": "僧處常為供養，勿令闕乏。」答言：「聖子！我依",
    "T24n1452_004:0430a24": "教作。」時彼長者往苾芻處白言：「聖者！我今有",
    "T24n1452_004:0430a25": "事須至餘村，唯願僧伽，恒依僧次就我家食。」",
    "T24n1452_004:0430a26": "答言：「可爾。」時諸苾芻共相議曰：「彼長者婦先",
    "T24n1452_004:0430a27": "無信心，依僧次者及時早赴。」時長者妻見苾",
    "T24n1452_004:0430a28": "芻至，恚而告曰：「我未辦食、座復未敷，何故",
    "T24n1452_004:0430a29": "仁等平旦來至？」時諸苾芻自相謂曰：「彼長者",
    "T24n1452_004:0430b01": "妻久知無信，我等早至今已見瞋，明日臨中",
    "T24n1452_004:0430b02": "應可就宅。」時長者婦明朝凌旦，辦食敷座",
    "T24n1452_004:0430b03": "而待苾芻，是時僧伽臨中方至，女人報曰：「聖",
    "T24n1452_004:0430b04": "者！我無餘事業唯作此耶？我於晨朝早已辦",
    "T24n1452_004:0430b05": "食并敷床座，何故仁等臨午方來？」時諸苾芻",
    "T24n1452_004:0430b06": "互相謂曰：「我等早來已見瞋責，臨中而至還",
    "T24n1452_004:0430b07": "復被訶，我等苾芻乞食常事，宜可巡家以自",
    "T24n1452_004:0430b08": "供濟，更不往彼俗家而食。」時彼長者事了還",
    "T24n1452_004:0430b09": "家問其妻曰：「賢首！我諸聖者常來食不？」答",
    "T24n1452_004:0430b10": "曰：「唯初兩日就斯受食，後更不來。」長者思惟：",
    "T24n1452_004:0430b11": "「應是我婦現慳悋相令諸聖者不來受食。」時",
    "T24n1452_004:0430b12": "諸苾芻巡家乞食入長者門，長者見已問言：",
    "T24n1452_004:0430b13": "「聖者！仁等何不常來受食？」報言：「長者！我",
    "T24n1452_004:0430b14": "等先是乞食之人，但持鉢行足得充濟。」答言：",
    "T24n1452_004:0430b15": "「聖者！祇是我婦生慳悋心。然我田中歲禾新",
    "T24n1452_004:0430b16": "熟，隨意持去以充午食。」苾芻報曰：「佛未聽",
    "T24n1452_004:0430b17": "許。」以緣白佛，佛言：「作彼物想意，為僧伽持",
    "T24n1452_004:0430b18": "者，無犯。」復有長者，於逝多林為諸苾芻造一",
    "T24n1452_004:0430b19": "別房，於其房內多置床褥及諸利養。時諸苾",
    "T24n1452_004:0430b20": "芻番次守護，將別房物置眾物中。以緣白佛，",
    "T24n1452_004:0430b21": "佛言：「其別房物隨處受用。」又將利養和雜眾",
    "T24n1452_004:0430b22": "物，佛言：「不應和雜，住別房者應可受用。」",
    "T24n1452_004:0430b23": "第二子攝頌曰：",
    "T24n1452_004:0430b24": "隨處當用物，　　營作人所須，",
    "T24n1452_004:0430b25": "器具食燈油，　　隨施主應用。",
    "T24n1452_004:0430b26": "爾時佛在室羅伐城。時有長者於舊寺內別",
    "T24n1452_004:0430b27": "造一房，於彼房中多施床褥，及以利養並皆",
    "T24n1452_004:0430b28": "豐足。時諸苾芻便將別物入眾物中，佛言：「應",
    "T24n1452_004:0430b29": "隨住人而為受用，所有利養亦不應和隨本",
    "T24n1452_004:0430c01": "施用。」時諸苾芻分眾利物，不肯分與別房住",
    "T24n1452_004:0430c02": "人，佛言：「雖受別房亦與眾利。」時諸苾芻差授",
    "T24n1452_004:0430c03": "事人，以見別房遂不差遣，佛言：「依次應差。」於",
    "T24n1452_004:0430c04": "此城中有一乞食苾芻，勸彼施主歸依三寶",
    "T24n1452_004:0430c05": "受五學處。復於一時，為彼施主說七有事福",
    "T24n1452_004:0430c06": "業，讚其勝利。施主答曰：「我亦能作，當作何事？」",
    "T24n1452_004:0430c07": "答言：「應為僧伽造立住處。」施主報曰：「我有",
    "T24n1452_004:0430c08": "財物欲營福業，未有人助。」苾芻曰：「爾可將來",
    "T24n1452_004:0430c09": "我能助作。」時彼施主持物授與，即請為造。苾",
    "T24n1452_004:0430c10": "芻領物安己房中，不為修造。施主念曰：「我暫",
    "T24n1452_004:0430c11": "往觀新造住處營作了未？」施主既至，不曾見",
    "T24n1452_004:0430c12": "有營作之處，白言：「聖者！何故多時不為營作？」",
    "T24n1452_004:0430c13": "苾芻答曰：「營作之具是我所須，此物並無若",
    "T24n1452_004:0430c14": "為興建？」施主報曰：「我所施物何不充用？」苾芻",
    "T24n1452_004:0430c15": "報曰：「此物已屬四方僧伽，誰能損用？」時諸苾",
    "T24n1452_004:0430c16": "芻以緣白佛。佛言：「施主聽者，應取此物作其",
    "T24n1452_004:0430c17": "器具。」時此苾芻因行乞食到施主家，長者遙",
    "T24n1452_004:0430c18": "見作如是言：「聖者！仁既日日巡家乞食，我所",
    "T24n1452_004:0430c19": "造寺誰當撿挍？」苾芻報曰：「我豈忍飢為人造",
    "T24n1452_004:0430c20": "寺？」長者答言：「我所施物何不取食？」報言：「此",
    "T24n1452_004:0430c21": "物已屬四方僧伽，佛未聽許。」以緣白佛，佛言：",
    "T24n1452_004:0430c22": "「施主聽者應用。」便作上妙美好飲食隨情食",
    "T24n1452_004:0430c23": "用，佛言：「不應如是，應食麁食。」食麁食時無力",
    "T24n1452_004:0430c24": "撿挍，佛言：「如僧常類。」苾芻食時，藏其器具內",
    "T24n1452_004:0430c25": "闇室中，復須燈油巡家而乞。時彼施主復見",
    "T24n1452_004:0430c26": "乞油問言：「聖者！欲何所作？」以事而答。長者報",
    "T24n1452_004:0430c27": "言：「何不用物？」具答如前，佛言：「施主聽者用時",
    "T24n1452_004:0430c28": "無犯。」彼便通夜不滅燈明，佛言：「不應經夜留",
    "T24n1452_004:0430c29": "燈，若收物竟便可滅除。如是應知塗足等",
    "T24n1452_004:0431a01": "物，所緣營事准上應用。」",
    "T24n1452_004:0431a02": "第三子攝頌曰：",
    "T24n1452_004:0431a03": "令雨霑僧物，　　夜半共分床，",
    "T24n1452_004:0431a04": "小座並依年，　　敷席咸同此。",
    "T24n1452_004:0431a05": "爾時佛在室羅伐城。六眾苾芻，披僧伽帔既",
    "T24n1452_004:0431a06": "出，各分置於露處，令雨爛壞。時諸苾芻以緣",
    "T24n1452_004:0431a07": "白佛，佛言：「大眾臥具不應經夏令雨損壞，不",
    "T24n1452_004:0431a08": "收舉者得惡作罪。」時諸苾芻著僧伽衣浣染",
    "T24n1452_004:0431a09": "造鉢，令衣損壞，佛言：「若著眾衣染衣造鉢得惡",
    "T24n1452_004:0431a10": "作罪。」六眾苾芻人間遊行，遇到一村，於彼村",
    "T24n1452_004:0431a11": "中有僧住處，夜過初更方始入寺，至親友處",
    "T24n1452_004:0431a12": "各為解勞。六眾告曰：「汝諸具壽！大師正法現",
    "T24n1452_004:0431a13": "住於世，仁等如何而不依教？勿令於後生悔",
    "T24n1452_004:0431a14": "恨心，爾可隨年授我臥具。」時舊住人便於夜",
    "T24n1452_004:0431a15": "半，總集僧祇所有小座床褥，一處共分，六眾",
    "T24n1452_004:0431a16": "苾芻便取臥具隨處眠息，供給纔了遂至天",
    "T24n1452_004:0431a17": "明。是時六眾告諸苾芻：「爾等收取臥具，吾欲",
    "T24n1452_004:0431a18": "進途。」主人告曰：「上座但求一夜自取身安，遂",
    "T24n1452_004:0431a19": "令大眾得黃熱病。」時諸苾芻以緣白佛，佛言：",
    "T24n1452_004:0431a20": "「不應於夜分僧臥具，應隨親友一夜而住。若",
    "T24n1452_004:0431a21": "更停留可隨年與，若異此者得惡作罪。」時六",
    "T24n1452_004:0431a22": "眾苾芻遊歷人間至一聚落，於彼村中有一",
    "T24n1452_004:0431a23": "住處，既入寺已見舊床席，是時六眾便於大",
    "T24n1452_004:0431a24": "床并諸弟子各隨眠息。然此六眾並是耆年，",
    "T24n1452_004:0431a25": "曾無有人輒能移動，自餘耆宿便於地上隨",
    "T24n1452_004:0431a26": "處而臥。至天明已詣逝多林，時諸苾芻見已",
    "T24n1452_004:0431a27": "告言：「善來！善來！所有遊履得安樂不？」答曰：「寧",
    "T24n1452_004:0431a28": "有安樂，在地上臥竟夜不安。」報言：「具壽！爾於",
    "T24n1452_004:0431a29": "昨夜何處房眠？」即以上事具告諸人。時諸苾",
    "T24n1452_004:0431b01": "芻以緣白佛，佛言：「若大床座及餘敷褥，應從",
    "T24n1452_004:0431b02": "上座隨次行與。」",
    "T24n1452_004:0431b03": "第四子攝頌曰：",
    "T24n1452_004:0431b04": "大小便利處、　　經行不惱他，",
    "T24n1452_004:0431b05": "洗足及拭鞋，　　釜篦不奪用。",
    "T24n1452_004:0431b06": "緣處同前。時六眾苾芻，常於大小便室來往",
    "T24n1452_004:0431b07": "經行，并共談語教授讀誦種種調戲。見他苾",
    "T24n1452_004:0431b08": "芻將欲入時，遂相遮止，告言：「汝且莫入，我是",
    "T24n1452_004:0431b09": "耆年。」故作稽留令他生惱。時諸苾芻起嫌賤",
    "T24n1452_004:0431b10": "心，以緣白佛，佛言：「大小便處不應經行久住",
    "T24n1452_004:0431b11": "相惱，若有犯者得越法罪。」時六眾苾芻於洗",
    "T24n1452_004:0431b12": "足處貯水瓮邊，驅他令起，自言：「我是耆年，應",
    "T24n1452_004:0431b13": "合先用。」佛言：「於洗足處，若先洗時事未了者，",
    "T24n1452_004:0431b14": "不應強喚令起，得越法罪。」時有苾芻前入小",
    "T24n1452_004:0431b15": "便，六眾後至告言：「我老！」佛言：「於先到者即可",
    "T24n1452_004:0431b16": "前入，此處不應隨其年次。」復有苾芻，洗足欲",
    "T24n1452_004:0431b17": "半，六眾後來告言：「我大，汝應相避。」佛言：「不應",
    "T24n1452_004:0431b18": "如是，凡為上座須識時宜，雖合在先，看事未",
    "T24n1452_004:0431b19": "周不應令起。若令起者得越法罪。」時有苾芻，",
    "T24n1452_004:0431b20": "以物拭鞋可欲將半，六眾見奪，報言：「我老！」佛",
    "T24n1452_004:0431b21": "言：「不應依年，待先用竟，未了奪者得越法罪。」",
    "T24n1452_004:0431b22": "復有苾芻，釜中煎藥尚未煎半，六眾便奪，答",
    "T24n1452_004:0431b23": "言：「我老！此應先用。」瀉之於地自將其釜。佛",
    "T24n1452_004:0431b24": "言：「不合依年，待先事畢然後方用。若不依者",
    "T24n1452_004:0431b25": "得越法罪。」僧祇鐵篦苾芻先用攪藥未了，六",
    "T24n1452_004:0431b26": "眾復奪，佛言：「不應。若有犯者，得越法罪。」",
    "T24n1452_004:0431b27": "第五子攝頌曰：",
    "T24n1452_004:0431b28": "染釜及水瓶、　　僧鉢并飲器、",
    "T24n1452_004:0431b29": "刀石爪鼻物、　　支床不問年。",
    "T24n1452_004:0431c01": "緣處同前。有諸苾芻，用僧伽染器瓶釜等物，",
    "T24n1452_004:0431c02": "以煮染汁事欲將半，六眾報曰：「我應先用。」時",
    "T24n1452_004:0431c03": "諸苾芻以緣白佛，佛言：「不應依年，待先用竟。",
    "T24n1452_004:0431c04": "若強奪者得越法罪。」時有苾芻先用眾鉢食",
    "T24n1452_004:0431c05": "猶未了，六眾告曰：「我是耆年應與我用。」以緣",
    "T24n1452_004:0431c06": "白佛，佛言：「待彼食了，不應強取。若故奪者得",
    "T24n1452_004:0431c07": "越法罪。飲水器物准上應知。」時有苾芻剃",
    "T24n1452_004:0431c08": "髮將半，六眾來至遂奪其刀，佛言：「若剃未了",
    "T24n1452_004:0431c09": "不應取用。其磨刀石准上應知。」剪甲小刀用",
    "T24n1452_004:0431c10": "割纔半，淨鼻鉗子現用未了，及支床物，彼臥",
    "T24n1452_004:0431c11": "時奪，以緣白佛，佛言：「此等諸物並不依年，待",
    "T24n1452_004:0431c12": "彼事終，方可就取。若不依者，得越法罪。」",
    "T24n1452_004:0431c13": "第六子攝頌曰：",
    "T24n1452_004:0431c14": "羯恥那衣𭘻，　　絣線正縫時，",
    "T24n1452_004:0431c15": "染汁雜物等，　　用時不應奪。",
    "T24n1452_004:0431c16": "緣處同前。是時大眾有羯恥那衣𭘻。有一苾",
    "T24n1452_004:0431c17": "芻，用此衣𭘻張僧伽胝等，作衣纔半，六眾",
    "T24n1452_004:0431c18": "來見即便強奪：「我是耆宿，理應先用。」時諸苾",
    "T24n1452_004:0431c19": "芻以緣白佛，佛言：「他用未了不應輒奪，待彼",
    "T24n1452_004:0431c20": "事畢方可取之。如其奪者得越法罪，如是應",
    "T24n1452_004:0431c21": "知。」絣線縫刺纔半用時，六眾便奪，佛言：「待了",
    "T24n1452_004:0431c22": "方取，不竟取者得越法罪。若用染汁、刀子，及",
    "T24n1452_004:0431c23": "針剃髮衣坐砧，皆不應奪，准前應知。」",
    "T24n1452_004:0431c24": "根本說一切有部尼陀那卷第四"
}