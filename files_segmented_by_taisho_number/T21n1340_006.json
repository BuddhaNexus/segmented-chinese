{
    "T21n1340_006:0684a17": "大法炬陀羅尼經卷第六",
    "T21n1340_006:0684a19": "隋天竺三藏法師闍那崛多等譯",
    "T21n1340_006:0684a20": "三法藏品第十二",
    "T21n1340_006:0684a21": "法師相品第十三",
    "T21n1340_006:0684a22": "謗法果報品第十四",
    "T21n1340_006:0684a23": "勸受持品第十五",
    "T21n1340_006:0684a24": "三法藏品第十二",
    "T21n1340_006:0684a25": "爾時放光如來復告毘舍佉言。毘舍佉。如我",
    "T21n1340_006:0684a26": "所說三種業藏。若善思義。則能得入一切法",
    "T21n1340_006:0684a27": "門。毘舍佉。若人願樂成就此法。當勤精進。何",
    "T21n1340_006:0684a28": "以故。懈怠之人終不能到。所以者何。是人不",
    "T21n1340_006:0684a29": "能具足愛樂如是正法。是故應當依善知識",
    "T21n1340_006:0684b01": "深心勤學。毘舍佉。譬如妙寶。或頗梨珠或",
    "T21n1340_006:0684b02": "琉璃珠。并餘淨寶置池水邊。能令其水同於",
    "T21n1340_006:0684b03": "寶色。何以故。以此寶珠清淨力故。遙相映發",
    "T21n1340_006:0684b04": "能令彼水隨逐寶色。如是如是。毘舍佉。一切",
    "T21n1340_006:0684b05": "眾生近善知識其事亦爾。又彼水中隨投餘",
    "T21n1340_006:0684b06": "物亦作寶色。此寶威光能變餘色。異此寶外",
    "T21n1340_006:0684b07": "不能變也。毘舍佉。今此三種方便業藏亦復",
    "T21n1340_006:0684b08": "如是。若人自學若教他學。一切人天無能壞",
    "T21n1340_006:0684b09": "者。毘舍佉。此三種藏乃是諸佛如來言教。一",
    "T21n1340_006:0684b10": "切所有吐發語言音聲詞辯論難解義。及諸",
    "T21n1340_006:0684b11": "譬喻皆悉從此三教藏生。毘舍佉。若人受持",
    "T21n1340_006:0684b12": "三藏義者。終不為彼外道邪論之所破壞。假",
    "T21n1340_006:0684b13": "使滿閻浮提無量眾人。一切皆是聰明外道",
    "T21n1340_006:0684b14": "諸大論師。一切悉來種種問難。終不能屈。毘",
    "T21n1340_006:0684b15": "舍佉。置閻浮提滿中論師。假使此四天下滿",
    "T21n1340_006:0684b16": "中眾生。乃至皆能論議問難。亦不能屈。復次",
    "T21n1340_006:0684b17": "毘舍佉。置四天下。假使遍滿三千大千世界",
    "T21n1340_006:0684b18": "眾生。一切皆是大論議師。若佛經典及外道",
    "T21n1340_006:0684b19": "書籍盡能受持。彼等咸來一時問難。悉皆能",
    "T21n1340_006:0684b20": "答無有滯礙。何以故。由佛法中先經學此三",
    "T21n1340_006:0684b21": "方便故。是故毘舍佉。有諸法師。若在家若出",
    "T21n1340_006:0684b22": "家。但能受持此三法藏。一切問難隨意能答。",
    "T21n1340_006:0684b23": "何以故。此法即是無量無邊智根本故。毘舍",
    "T21n1340_006:0684b24": "佉。此法希有不可思議。名一切世間難壞經",
    "T21n1340_006:0684b25": "典。我今略說汝尚不解。何況多說。毘舍佉。其",
    "T21n1340_006:0684b26": "有久習智慧方便。乃能分別此三業藏。何以",
    "T21n1340_006:0684b27": "故。佛智深大眾生心小不能容受。如此大智",
    "T21n1340_006:0684b28": "若能解知。則得斷除一切眾生無量疑網。又",
    "T21n1340_006:0684b29": "毘舍佉。若人雖能持此三種業藏言教。若不",
    "T21n1340_006:0684c01": "知方便。則不能知入之方便。云何而能解釋",
    "T21n1340_006:0684c02": "此也。",
    "T21n1340_006:0684c03": "佛告阿難。彼放光如來應供正遍覺。如是說",
    "T21n1340_006:0684c04": "已。時毘舍佉復問放光如來言。世尊。如此三",
    "T21n1340_006:0684c05": "種業藏根本。云何得生從何所來去至何所。",
    "T21n1340_006:0684c06": "佛言。毘舍佉。我還問汝。隨汝意答。毘舍佉。",
    "T21n1340_006:0684c07": "於意云何。如此風界從何而生。為大為小為",
    "T21n1340_006:0684c08": "狹為寬。為長為短為麁為細。從何而來去至",
    "T21n1340_006:0684c09": "何所。何姓何家何村何落何城何國。乃至如",
    "T21n1340_006:0684c10": "是生處分齊形量大小。去來依止皆可知不。",
    "T21n1340_006:0684c11": "毘舍佉言。不也世尊。如此風者不可得知無",
    "T21n1340_006:0684c12": "處所故。不可得見無相貌故。乃至家姓生處",
    "T21n1340_006:0684c13": "皆不可知。世尊。如此風者從虛空生。無所依",
    "T21n1340_006:0684c14": "住無有方所。遍一切處。如是毘舍佉。風從空",
    "T21n1340_006:0684c15": "出無有方所。家姓生處實不可知。如是如是。",
    "T21n1340_006:0684c16": "三種業藏言教方便亦復如是。無有方處無",
    "T21n1340_006:0684c17": "所從來。亦無所去無生無滅。何以故。佛法無",
    "T21n1340_006:0684c18": "量唯佛智知。摩那婆。此三業藏實不可知。終",
    "T21n1340_006:0684c19": "無有能得其邊際及以數量。若一劫若減一",
    "T21n1340_006:0684c20": "劫。若百劫若百千劫。若百千億那由他劫。乃",
    "T21n1340_006:0684c21": "至無量無邊不可數劫。亦不可知。唯佛世尊",
    "T21n1340_006:0684c22": "乃能知此三種業藏。隨其根性而為說耳。摩",
    "T21n1340_006:0684c23": "那婆。是故汝等應當知。此三種言教無有住",
    "T21n1340_006:0684c24": "處無有邊際。何以故。諸佛菩提無有住處亦",
    "T21n1340_006:0684c25": "無依止。乃至行業因緣體性。無所從來亦無",
    "T21n1340_006:0684c26": "至處。若能知此。即知業藏無有住所無量無",
    "T21n1340_006:0684c27": "邊。爾時毘舍佉婆羅門復白放光佛言。世尊。",
    "T21n1340_006:0684c28": "云何業緣。佛告毘舍佉。於意云何。初入胎時",
    "T21n1340_006:0684c29": "名為何等。毘舍佉言。世尊。是謂水界名迦羅。",
    "T21n1340_006:0685a01": "邏。佛言。此迦羅邏過初七日復名何等。名頞",
    "T21n1340_006:0685a02": "浮陀。佛復問言。是頞浮陀過七日已復名何",
    "T21n1340_006:0685a03": "等。名蜱羅尸。佛復問言。是蜱羅尸過七日",
    "T21n1340_006:0685a04": "已復名何等。名曰伽那。佛復問言。此伽那者",
    "T21n1340_006:0685a05": "過七日已復名何等。世尊。是迦羅邏。頞浮陀",
    "T21n1340_006:0685a06": "蜱羅尸及伽那等。過是已後。名之為受。佛言。",
    "T21n1340_006:0685a07": "毘舍佉。當知此受本來無實唯有虛妄。虛妄",
    "T21n1340_006:0685a08": "因緣和合而生。因由此故。一切身分支節得",
    "T21n1340_006:0685a09": "生。所謂五皰生故皮肉生。皮肉生故筋骨生。",
    "T21n1340_006:0685a10": "筋骨生故髓腦生。髓腦生故髮毛生。髮毛生",
    "T21n1340_006:0685a11": "故甲齒生。甲齒生故一切身分支節等生。如",
    "T21n1340_006:0685a12": "是一切身分支節。皆無所從來無有住所。悉",
    "T21n1340_006:0685a13": "從因緣和合而有。如是五陰十二入十八界。",
    "T21n1340_006:0685a14": "相貌形色大小長短。皆亦無所從來無有住",
    "T21n1340_006:0685a15": "處。彼若實有應有去來。如是一切無有住處",
    "T21n1340_006:0685a16": "悉不可知。既無有名。云何可說。毘舍佉。若以",
    "T21n1340_006:0685a17": "父母因緣和合。當於是時。識支託胎。成迦羅",
    "T21n1340_006:0685a18": "邏大。名為藏者。如是毘舍佉。若彼父母不和",
    "T21n1340_006:0685a19": "合時。是則無有迦羅邏大。乃至無有皮肉筋",
    "T21n1340_006:0685a20": "骨及諸髓腦髮毛爪齒一切身分。云何得有",
    "T21n1340_006:0685a21": "色形長短五陰十二入十八界十二因緣住處",
    "T21n1340_006:0685a22": "往來也。又若此識不與一滴精水和合處胎",
    "T21n1340_006:0685a23": "中者。形色等物皆不得成。又若不與十二因",
    "T21n1340_006:0685a24": "緣相和合者。乃至老死亦不得生。若無生成。",
    "T21n1340_006:0685a25": "云何而得有名有說。如是毘舍佉。但以十二",
    "T21n1340_006:0685a26": "因緣相續力故。色受想行識等和合而生。如",
    "T21n1340_006:0685a27": "是毘舍佉。此三種言教方便業藏。無有方所",
    "T21n1340_006:0685a28": "無有邊際。亦無去來。當知此法無生無滅。無",
    "T21n1340_006:0685a29": "有根本不可窮極。復次毘舍佉。應當知是三",
    "T21n1340_006:0685b01": "種言教方便業藏。何等名為三種藏也。一者",
    "T21n1340_006:0685b02": "人言教藏。二者天言教藏。三者非人非天言",
    "T21n1340_006:0685b03": "教之藏。婆羅門。所言人言教者。彼等皆以語",
    "T21n1340_006:0685b04": "言相。應當知是名人言教也。毘舍佉。所謂天",
    "T21n1340_006:0685b05": "言教者。事相異故得有見聞。如實不異生如",
    "T21n1340_006:0685b06": "是心。如是思惟方便知已。能得禪定天眼天",
    "T21n1340_006:0685b07": "耳及天心智。皆由一心攝念力故。則得如是",
    "T21n1340_006:0685b08": "清淨智生。是名最上清淨天言教也。毘舍佉。",
    "T21n1340_006:0685b09": "所言非人非天言教藏者。大慈悲生攝三言",
    "T21n1340_006:0685b10": "教。出三乘道及一切法。是故名藏。此教方便",
    "T21n1340_006:0685b11": "依大悲果。遍一切處觀於惡道。諸眾生等唯",
    "T21n1340_006:0685b12": "有眾苦。一心拔濟無異思惟。故名大悲。利益",
    "T21n1340_006:0685b13": "彼故。故言言教。毘舍佉。此三業藏所生住處。",
    "T21n1340_006:0685b14": "諸佛菩薩常一心念作彼護持。",
    "T21n1340_006:0685b15": "大法炬陀羅尼經法師相品第十三",
    "T21n1340_006:0685b16": "復次婆羅門。更有加持力因常精進生。云何",
    "T21n1340_006:0685b17": "名為加持力因精進生也。若有沙門婆羅門。",
    "T21n1340_006:0685b18": "欲得具足如來辯者。皆由勤心精進所致。而",
    "T21n1340_006:0685b19": "能於一時間說百千萬億修多羅章句無有窮",
    "T21n1340_006:0685b20": "盡。何以故。以彼善能成就口業。因加持力得",
    "T21n1340_006:0685b21": "無礙辯。以是辯故於一切問答。不可窮盡無",
    "T21n1340_006:0685b22": "有斷絕。譬如高岸峻流下注。雖欲遮止終無",
    "T21n1340_006:0685b23": "斷絕。彼流下時乃至小水尚難斷塞。豈況大",
    "T21n1340_006:0685b24": "河。如是毘舍佉。若有法師。於此三種言教業",
    "T21n1340_006:0685b25": "藏。修習辯才乃至一日。若聞若誦。或復思惟。",
    "T21n1340_006:0685b26": "彼精進故隨宜演說。猶無斷時。諸餘問難寧",
    "T21n1340_006:0685b27": "能沮壞。毘舍佉。譬如泉流但入於河不至海",
    "T21n1340_006:0685b28": "者。無有是處。若人久修精進。於此陀羅尼中",
    "T21n1340_006:0685b29": "休廢者。無有是事。我今少說。如大海中取",
    "T21n1340_006:0685c01": "一微滴。豈能損減。我今說此大陀羅尼精進",
    "T21n1340_006:0685c02": "辯才法門。少分亦無損減。如是毘舍佉。汝應",
    "T21n1340_006:0685c03": "當知得彼三種業藏辯才。能照一切諸法根",
    "T21n1340_006:0685c04": "底。於諸問難不可窮盡。何以故。以此法門無",
    "T21n1340_006:0685c05": "邊際故。復次毘舍佉。其有得是精進加持辯",
    "T21n1340_006:0685c06": "才藏者。當問難時或他毀辱。應生歡喜起大",
    "T21n1340_006:0685c07": "慈心。不見罵辱不觀自他。無有我所亦無怖",
    "T21n1340_006:0685c08": "懼。何以故。一切內外諸有畏惡悉滅無故。毘",
    "T21n1340_006:0685c09": "舍佉。是為法師口業成就。",
    "T21n1340_006:0685c10": "復次毘舍佉。若諸法師處座說法。或有比丘",
    "T21n1340_006:0685c11": "比丘尼優婆塞優婆夷。四眾圍繞。如是眾等。",
    "T21n1340_006:0685c12": "或經久學或有始聞。或有信心或不信者。其",
    "T21n1340_006:0685c13": "中眾生若覩女人形貌端正。生染著心忘失",
    "T21n1340_006:0685c14": "法念。爾時法師應善觀察。以巧方便調伏彼",
    "T21n1340_006:0685c15": "人。明示罪相令其覺悟。內生慚愧勿令彼瞋。",
    "T21n1340_006:0685c16": "何以故。若彼瞋恨起不善心。是人或時毀辱",
    "T21n1340_006:0685c17": "法師。誹謗經典障礙佛法。過患轉增。是故毘",
    "T21n1340_006:0685c18": "舍佉。若諸法師欲行呵責調伏事者。應先自",
    "T21n1340_006:0685c19": "除欲瞋癡慢。然後教訶令他除斷。若自不斷",
    "T21n1340_006:0685c20": "令他除者。無有是處。是故法師要先自行然",
    "T21n1340_006:0685c21": "後正人。不應先取他人之過自虧己德。何以",
    "T21n1340_006:0685c22": "故。毘舍佉。一切眾生欲縛深厚。貪境現時不",
    "T21n1340_006:0685c23": "顧自身。若捨方便先行呵責。唯增瞋垢如火",
    "T21n1340_006:0685c24": "燒薪。瞋恚盛時癡更增長。三毒煩惱一時俱",
    "T21n1340_006:0685c25": "作。而諸眾生三毒盛發。不聞外言不憶己事",
    "T21n1340_006:0685c26": "善法惡法一切不知。假或暫聞不能納受。毘",
    "T21n1340_006:0685c27": "舍佉。彼諸眾生三毒發時。猶如盲人不識道",
    "T21n1340_006:0685c28": "路平夷艱險。亦如聾人不聞音聲麁鄙精妙。",
    "T21n1340_006:0685c29": "又如醉人不醒方所東西南北。如鬼著者不",
    "T21n1340_006:0686a01": "安其處猖狂妄言。一切眾生毒火燒心不覺",
    "T21n1340_006:0686a02": "善惡亦復如是。毘舍佉。如是眾生煩惱盛時。",
    "T21n1340_006:0686a03": "法師應為說對治法不淨觀等。令彼速疾得",
    "T21n1340_006:0686a04": "無漏智。燒彼眾生三毒諸結。如是毘舍佉。是",
    "T21n1340_006:0686a05": "為大智辯才法師。能於比丘比丘尼優婆塞",
    "T21n1340_006:0686a06": "優婆夷等四部眾中。方便開導令皆歡喜。滅",
    "T21n1340_006:0686a07": "彼眾生諸煩惱病。復次毘舍佉若諸法師欲",
    "T21n1340_006:0686a08": "說法時。應先觀察眾生根宜。然後隨須而為",
    "T21n1340_006:0686a09": "演說。若知眾生聞於布施獲利益者。法師即",
    "T21n1340_006:0686a10": "應先說布施令彼歡喜。當知此時不應更說",
    "T21n1340_006:0686a11": "諸餘法門。或復有人樂欲持戒。法師則應為",
    "T21n1340_006:0686a12": "說持戒。亦不得說餘深法也。如是眾生。或時",
    "T21n1340_006:0686a13": "樂行忍辱精進禪定智慧。乃至樂聞種種法",
    "T21n1340_006:0686a14": "門。即皆為說令速開解。毘舍佉。如是法師應",
    "T21n1340_006:0686a15": "勤精進方便說法。何以故。若欲成佛要於無",
    "T21n1340_006:0686a16": "量無邊劫中。勇猛精進勤修苦行乃至捨身",
    "T21n1340_006:0686a17": "手足頭目髓腦。如餘經說。又諸法師不應諍",
    "T21n1340_006:0686a18": "論。夫諍論者。即是無明煩惱根本。是故法師",
    "T21n1340_006:0686a19": "應勤精進。速滅無明亦勸他離。毘舍佉。是諸",
    "T21n1340_006:0686a20": "法師要先具備如上功德。然後為眾方便說",
    "T21n1340_006:0686a21": "也。毘舍佉。法師常當如是思惟。我今所處。即",
    "T21n1340_006:0686a22": "是如來師子之座。宜應忍默何忽起瞋。隨彼",
    "T21n1340_006:0686a23": "眾生一切問難。我當解釋皆令歡喜。作是念",
    "T21n1340_006:0686a24": "已。諸有諍論彼我之心自然消滅。復次毘舍",
    "T21n1340_006:0686a25": "佉。夫法師者。常應慈慜愛語謙下將護眾",
    "T21n1340_006:0686a26": "心。何以故。若懷瞋妬心存勝負獲大重罪。慈",
    "T21n1340_006:0686a27": "心說法成大功德。能令佛法久住於世。凡所",
    "T21n1340_006:0686a28": "生處。常得值遇諸佛菩薩及眾聖賢。能消世",
    "T21n1340_006:0686a29": "間種種供養。假以高大師子寶座。又以億數",
    "T21n1340_006:0686b01": "無價名衣奉上法師。豈能報彼法師恩德。而",
    "T21n1340_006:0686b02": "彼法師雖受是事應深慚愧勿起貪心。應生",
    "T21n1340_006:0686b03": "慈慜不得我慢。無令消滅施主善根。當令眾",
    "T21n1340_006:0686b04": "生咸得歡喜。",
    "T21n1340_006:0686b05": "復次毘舍佉。若諸法師凡欲說法調伏眾時。",
    "T21n1340_006:0686b06": "必須聰慧利根多聞博識。形貌端雅正見家",
    "T21n1340_006:0686b07": "生。三業清白眾德具備。著淨潔衣威儀齊整。",
    "T21n1340_006:0686b08": "如是法師。眾應勸請然後說法。何以故。諸佛",
    "T21n1340_006:0686b09": "如來具足修集三十二相功德圓滿。然後方",
    "T21n1340_006:0686b10": "始轉大法輪。眾生聞已勤修大人丈夫相行。",
    "T21n1340_006:0686b11": "是故法師凡說法時。應當次第說三十二相",
    "T21n1340_006:0686b12": "果報如是。善根如是。亦次第說三業清淨業",
    "T21n1340_006:0686b13": "清淨已然後為說布施行等諸清淨法。乃至",
    "T21n1340_006:0686b14": "種種差別義門。云何復名次第說也。毘舍佉。",
    "T21n1340_006:0686b15": "譬如童幼初受教時。彼師先授摩帝迦字。次",
    "T21n1340_006:0686b16": "授頞字。後授阿字。如是次第教十四音已復",
    "T21n1340_006:0686b17": "次第教三十四字。具教如是五十二字已。然",
    "T21n1340_006:0686b18": "後分別一切音聲字體名言諸教藏事。乃至",
    "T21n1340_006:0686b19": "顯說不思議力。若人成就彼無礙辯。便能隨",
    "T21n1340_006:0686b20": "意次第差別。說諸教義成就不忘。能知諸佛",
    "T21n1340_006:0686b21": "三十二相及餘功德具足圓滿。為眾普宣一",
    "T21n1340_006:0686b22": "切諸法名句味身。心善思惟必定不虛。而彼",
    "T21n1340_006:0686b23": "法師當說法時。諸聽法眾。乃至得聞一句法",
    "T21n1340_006:0686b24": "相隨順而解。一切顛倒異想不行。何以故。能",
    "T21n1340_006:0686b25": "知諸法如實說故。是名清淨次第說相。",
    "T21n1340_006:0686b26": "復次毘舍佉。譬如射師教諸童子。初射法術。",
    "T21n1340_006:0686b27": "先於平地置七步垛。然後量力授弓與箭。告",
    "T21n1340_006:0686b28": "童子言。我當教汝。汝今宜可學射彼垛。爾時",
    "T21n1340_006:0686b29": "童子雖受師教。以初學故其所放箭。若至不",
    "T21n1340_006:0686c01": "至終不能中。師教無倦稍得近垛。是兒後時",
    "T21n1340_006:0686c02": "年漸長大。為學不已。隨放便著無落垛者。如",
    "T21n1340_006:0686c03": "是毘舍佉。彼說法師教徒眾時亦應如是。宜",
    "T21n1340_006:0686c04": "察眾生上中下根。漸次教授。不可一時頓說",
    "T21n1340_006:0686c05": "深法。何以故。若不知根妄說法者。令他失利",
    "T21n1340_006:0686c06": "增長顛倒。是故應當先為說彼六波羅蜜。次",
    "T21n1340_006:0686c07": "第修已然後為說空解脫門。若為眾生說此",
    "T21n1340_006:0686c08": "空法。或有得聞或有思惟或能證者。是亦不",
    "T21n1340_006:0686c09": "應但有言說。何以故。如是空法。不可唯以心",
    "T21n1340_006:0686c10": "想知放。若彼空法。但以心想能證知者。一切",
    "T21n1340_006:0686c11": "眾生未修道時。亦應即是阿羅漢也毘舍佉。",
    "T21n1340_006:0686c12": "彼空法者。亦不可說相貌形體。若可說者則",
    "T21n1340_006:0686c13": "是作相。若有作相則有願求。若有願求則是",
    "T21n1340_006:0686c14": "三世。何以故。毘舍佉。無相法中一切三世皆",
    "T21n1340_006:0686c15": "不可得。所以者何。過去未來現在等事。皆寂",
    "T21n1340_006:0686c16": "滅故。云何起願。復次應觀是色作無相想。云",
    "T21n1340_006:0686c17": "何觀色作無相想。當知此色生滅輪轉念念",
    "T21n1340_006:0686c18": "不停。毘舍佉。如是色相不可眼見。當知彼是",
    "T21n1340_006:0686c19": "心識境界唯意所知。是故不可以眼得見。毘",
    "T21n1340_006:0686c20": "舍佉。一切眾生所有心意不可言說。唯佛智",
    "T21n1340_006:0686c21": "知。雖可慮知而不可見。念念不住猶如幻化。",
    "T21n1340_006:0686c22": "云何可取而可得見。如是毘舍佉。不可以彼",
    "T21n1340_006:0686c23": "眾生心識取心。真相既不可取云何可說。何",
    "T21n1340_006:0686c24": "以故。以愛憎事違平等故。毘舍佉。若欲滅除",
    "T21n1340_006:0686c25": "愛憎想者。當勤精進觀一切法。悉皆空寂無",
    "T21n1340_006:0686c26": "有取著。復次婆羅門。若能如是除滅愛憎不",
    "T21n1340_006:0686c27": "取法相。當知即是無相解脫門。知無相已。如",
    "T21n1340_006:0686c28": "是次第不起願求。無願求處。當知即是無願",
    "T21n1340_006:0686c29": "解脫門。如是復觀一切諸法。皆悉平等無有",
    "T21n1340_006:0687a01": "取著。所謂不見眼及色。乃至不見意及法。若",
    "T21n1340_006:0687a02": "能如是不取不著。斷滅憂喜得平等心。當知",
    "T21n1340_006:0687a03": "此是空解脫門。以能得此三解脫門三世平",
    "T21n1340_006:0687a04": "等。為方便已然後得入無生觀中。復觀彼色",
    "T21n1340_006:0687a05": "從何而生。因於邪念不淨而生。知從邪念起",
    "T21n1340_006:0687a06": "男女想。男女想故起愛著心。愛著增已和合",
    "T21n1340_006:0687a07": "欲事。名破梵行。彼和合時即成胎藏。是名迦",
    "T21n1340_006:0687a08": "羅邏大。此迦羅邏時。不可說有男女形相。毘",
    "T21n1340_006:0687a09": "舍佉。當知如此迦羅邏相。唯佛如來聖智所",
    "T21n1340_006:0687a10": "知。是故如來於彼時中教諸弟子。汝等今應",
    "T21n1340_006:0687a11": "正觀色相。云何觀色。謂如實知是無常等。彼",
    "T21n1340_006:0687a12": "既聞已。即時所有欲想色貪皆得除滅。色欲",
    "T21n1340_006:0687a13": "滅已。如是喜樂憂悲苦惱一切皆滅。毘舍佉。",
    "T21n1340_006:0687a14": "初未有人於迦羅邏始受胎時能證知彼若男",
    "T21n1340_006:0687a15": "若女。出母胎時。無有一法從餘處來。亦無一",
    "T21n1340_006:0687a16": "法去至餘處。唯有精水赤白和合成迦羅邏",
    "T21n1340_006:0687a17": "藏。如來於彼建立為因。而實諸法無有住處",
    "T21n1340_006:0687a18": "何以故。一切諸法無生滅故。如修多羅中次",
    "T21n1340_006:0687a19": "第說也。如是毘舍佉。汝等於此當勤修學。是",
    "T21n1340_006:0687a20": "則名為宣說過去諸言教事。既自知已亦為",
    "T21n1340_006:0687a21": "他說。如是次第說未來事此現在事。如迦羅",
    "T21n1340_006:0687a22": "邏中說。如水泡。如沫聚。如陽焰。如芭蕉。如",
    "T21n1340_006:0687a23": "幻化。都無真實。如是十二因緣次第相續。生",
    "T21n1340_006:0687a24": "至老死亦復如是。譬如虛空有時雲翳有時",
    "T21n1340_006:0687a25": "清明。豈有教者。如是界大和合無有作者。是",
    "T21n1340_006:0687a26": "中唯有如實正法無增無減。然有無量業行",
    "T21n1340_006:0687a27": "差別法界義門。當如是說。",
    "T21n1340_006:0687a28": "爾時毘舍佉婆羅門白佛言。世尊。彼諸法師",
    "T21n1340_006:0687a29": "若他來問。若自欲說去來現在三世之事。忽",
    "T21n1340_006:0687b01": "然疲倦迷惑不解。如此法障當云何除。佛",
    "T21n1340_006:0687b02": "言。婆羅門。若諸法師他問疑惑。若生疲倦",
    "T21n1340_006:0687b03": "不能說者。如是法師。以未通達三種言教方",
    "T21n1340_006:0687b04": "便藏故。設知少分。但得名字不閑義理。如是",
    "T21n1340_006:0687b05": "毘舍佉。此三世事無量無邊難可窮盡。是故",
    "T21n1340_006:0687b06": "初中後際生滅旋轉。喻如風輪無有邊際。毘",
    "T21n1340_006:0687b07": "舍佉。而彼風輪終無有人知其限齊形量大",
    "T21n1340_006:0687b08": "小。去來現在亦復如是。如彼時節。始自一日",
    "T21n1340_006:0687b09": "二日乃至十日。半月一月乃至一時。半年一",
    "T21n1340_006:0687b10": "年乃至無量。其實不知從何所來去至何所。",
    "T21n1340_006:0687b11": "又如光影無有形礙。時節晝夜往來可知。去",
    "T21n1340_006:0687b12": "來現在不可數知亦復如是。如是三世既不",
    "T21n1340_006:0687b13": "可知。亦不可見。既不可見則無所有。既無所",
    "T21n1340_006:0687b14": "有則無名字。若無名字云何可說毘舍佉。是",
    "T21n1340_006:0687b15": "中以因緣故有此三種言教方便。汝當善思",
    "T21n1340_006:0687b16": "如是法句。於聽說時莫生疑惑。唯念法師諸",
    "T21n1340_006:0687b17": "根寂靜。專求智辯勿起諍論。何以故。知法之",
    "T21n1340_006:0687b18": "人無諍論故。若諸法師當說法時。眾中有人",
    "T21n1340_006:0687b19": "起諍論者。法師應教念彼智力陀羅尼句滅",
    "T21n1340_006:0687b20": "彼魔事。",
    "T21n1340_006:0687b21": "大法炬陀羅尼經謗法果報品第十四",
    "T21n1340_006:0687b22": "爾時毘舍佉婆羅門復白佛言。世尊。若人於",
    "T21n1340_006:0687b23": "此三種法中生疑謗者。當云何滅。佛告婆羅",
    "T21n1340_006:0687b24": "門。若有於此三種法門生疑謗者。在家出家。",
    "T21n1340_006:0687b25": "一切法師悉不能除。何以故。毘舍佉。於佛智",
    "T21n1340_006:0687b26": "中深起疑謗。破滅一切善法根本。是故無人",
    "T21n1340_006:0687b27": "能為除斷。毘舍佉復白佛言。世尊。若人於是",
    "T21n1340_006:0687b28": "諸佛如來大慧門中生不信者。有何果報。佛",
    "T21n1340_006:0687b29": "言。婆羅門。是人造業世間極重。是以一切尤",
    "T21n1340_006:0687c01": "重惡報皆在斯人。斯人永失佛法深利。三世",
    "T21n1340_006:0687c02": "諸佛同共放捨。於甚深法無有信樂。自既不",
    "T21n1340_006:0687c03": "信一切佛法。復教他人多生誹謗。恒樂隨逐",
    "T21n1340_006:0687c04": "極惡朋友。學習愚癡增長邪見。常為己身貪",
    "T21n1340_006:0687c05": "嗜衣食。是人未來雖聞諸佛說諸妙法亦不",
    "T21n1340_006:0687c06": "生信。以其現無信分善根故。如是之人自於",
    "T21n1340_006:0687c07": "佛法起深障礙。復更令他無量眾生於正法",
    "T21n1340_006:0687c08": "中作深障礙。以是因緣。具受種種無量大苦。",
    "T21n1340_006:0687c09": "何以故。以具惡業斷善根故。所以者何。是人",
    "T21n1340_006:0687c10": "皆由自習愚癡無智邪見。復教多人無智邪",
    "T21n1340_006:0687c11": "見。聞說深法不能信受而生輕慢。以輕慢故。",
    "T21n1340_006:0687c12": "不能諮問智人勝法。毘舍佉。若有智者常應",
    "T21n1340_006:0687c13": "諮問。不當親近愚癡邪見無智眾生。若人聞",
    "T21n1340_006:0687c14": "此三教藏時不信行者。汝知是人乃至一切",
    "T21n1340_006:0687c15": "天人世間不能令其歡喜信解。若聞說此三",
    "T21n1340_006:0687c16": "種業藏不生信解。假使更聞諸餘法相能生",
    "T21n1340_006:0687c17": "信者。無有是處。當知是人去佛法遠。如是愚",
    "T21n1340_006:0687c18": "冥無智眾生。凡所行作不可隨順。乃至有說",
    "T21n1340_006:0687c19": "亦勿聽受。我實不能分別具說是謗法人所",
    "T21n1340_006:0687c20": "生惡趣。我亦不欲說是謗人所受生處身量",
    "T21n1340_006:0687c21": "分齊形體容貌可異醜惡。何以故。若我具說。",
    "T21n1340_006:0687c22": "眾生聞之或當怖死。故我不說。如是毘舍",
    "T21n1340_006:0687c23": "佉。若人於法乃至一句欲作障礙生謗毀者。",
    "T21n1340_006:0687c24": "彼所得報不可具說。我今為彼未謗之人明",
    "T21n1340_006:0687c25": "識斯過。故少說耳。毘舍佉。假使於此三千大",
    "T21n1340_006:0687c26": "千世界。所有諸大地獄及小地獄。彼謗法人",
    "T21n1340_006:0687c27": "悉生其中具受諸苦。何以故。以其斷滅一切",
    "T21n1340_006:0687c28": "善根。復令無量無邊眾生起謗法心增長邪",
    "T21n1340_006:0687c29": "見諸惡行業。是故備經惡道受殃。如是眾生",
    "T21n1340_006:0688a01": "出地獄已更生餘趣。經無量世癡騃無知。若",
    "T21n1340_006:0688a02": "生人間不得正念。諸根暗濁狂亂失心。喜習",
    "T21n1340_006:0688a03": "邪法不識義理。毘舍佉。是人所受果報形量",
    "T21n1340_006:0688a04": "時節分齊我今略說。如是三千大千世界所",
    "T21n1340_006:0688a05": "有一切草木樹林盡以為籌。計其罪報不可",
    "T21n1340_006:0688a06": "為比。身形麁醜難可具論。凡所至處皆成苦",
    "T21n1340_006:0688a07": "緣。斯由謗法獲如是報。",
    "T21n1340_006:0688a08": "大法炬陀羅尼經勸受持品第十五",
    "T21n1340_006:0688a09": "阿難。時放光如來告毘舍佉婆羅門言。毘舍",
    "T21n1340_006:0688a10": "佉。是故汝等從佛所聞如是三種言教藏義。",
    "T21n1340_006:0688a11": "應至心聽專念受持勿興餘想。毘舍佉。如來",
    "T21n1340_006:0688a12": "所說三藏法門。無法可說無可聞見。亦無一",
    "T21n1340_006:0688a13": "法可得開示。若知如來如是說已。於餘法門",
    "T21n1340_006:0688a14": "生疑惑者。無有是處。何以故。諸佛世尊不空",
    "T21n1340_006:0688a15": "說故。如是說時若有人聞不信不受復障礙",
    "T21n1340_006:0688a16": "他。是人自起無明邪見。更令無量無邊眾生",
    "T21n1340_006:0688a17": "起謗法心我慢貢高。不知諮受不往聽聞。喪",
    "T21n1340_006:0688a18": "失深法不知義理。隨逐邪友遠離智人。以是",
    "T21n1340_006:0688a19": "因緣多受惡報。毘舍佉。譬如虎子從生隨母",
    "T21n1340_006:0688a20": "日見其殺及身長大殺業自成。毘舍佉。眾生",
    "T21n1340_006:0688a21": "亦爾。親近惡友具造邪業。墮於地獄畜生餓",
    "T21n1340_006:0688a22": "鬼受大苦惱。毘舍佉。以是因緣汝等應先自",
    "T21n1340_006:0688a23": "正身心然後說法。勿忘自正損己陷人。毘舍",
    "T21n1340_006:0688a24": "佉。以是義故。如來應供正遍覺。建立宣說三",
    "T21n1340_006:0688a25": "種言教方便業藏。汝等應知。一切眾生心所",
    "T21n1340_006:0688a26": "思念口所欲問身所欲行。如是知已慈心教",
    "T21n1340_006:0688a27": "示。眾生聞已歡喜受行。是故汝等。當為攝受",
    "T21n1340_006:0688a28": "諸眾生故修學大慈。",
    "T21n1340_006:0688a29": "爾時毘舍佉婆羅門復白放光佛言。世尊。我",
    "T21n1340_006:0688b01": "聞略說尚未能解。唯願如來更為具說三種",
    "T21n1340_006:0688b02": "業藏令我等知。佛言。毘舍佉。我今問汝。汝應",
    "T21n1340_006:0688b03": "正答。於意云何。譬如世間有異良馬。生駒未",
    "T21n1340_006:0688b04": "幾身體柔弱氣力未成。人欲乘之帶甲持仗",
    "T21n1340_006:0688b05": "負諸鬪具入陣決勝。是人所作可稱心不。毘",
    "T21n1340_006:0688b06": "舍佉言。不也世尊。是愚癡人云何能濟。佛言。",
    "T21n1340_006:0688b07": "毘舍佉。如是如是。如汝所說。其有新發意菩",
    "T21n1340_006:0688b08": "薩及二乘人。少智少行未得神通。聞我所說",
    "T21n1340_006:0688b09": "悉不能受。反更迷惑生四顛倒。如彼馬駒年",
    "T21n1340_006:0688b10": "齒未滿氣力未成猶故不堪負重入陣。毘舍",
    "T21n1340_006:0688b11": "佉。若使是駒毛骨漸成齒歲具足。身雄氣猛",
    "T21n1340_006:0688b12": "耳目明利。令人騎乘負重致遠。輕行掩襲臨",
    "T21n1340_006:0688b13": "敵決戰。不慮驚敗直入無前。乃至震鼓吹蠡",
    "T21n1340_006:0688b14": "揮刀奮矟亦無驚恐。何以故。年齒滿故。身力",
    "T21n1340_006:0688b15": "成故。數調習故。種性良故。如是毘舍佉。汝等",
    "T21n1340_006:0688b16": "若得四無礙辯諸力無畏。然後堪受三種教",
    "T21n1340_006:0688b17": "藏。聞眾麁語不起恨心。復能受持一切佛法。",
    "T21n1340_006:0688b18": "如彼良馬身健力成。然後方能負重入陣。毘",
    "T21n1340_006:0688b19": "舍佉。是為第一戰鬪事也。所謂開示佛法教",
    "T21n1340_006:0688b20": "化他時。若必多有鬪具器仗。是時外道雖有",
    "T21n1340_006:0688b21": "種種異端諍論。皆能忍之不生怖畏。汝等當",
    "T21n1340_006:0688b22": "知。蠡貝鼓者是謂說佛法時多諸留難。亦能",
    "T21n1340_006:0688b23": "堪受不生怖畏。若有精勤修習受持而行佛",
    "T21n1340_006:0688b24": "法則無障礙。若有出家破戒愚癡不能依行",
    "T21n1340_006:0688b25": "則有障礙。設能學者。或墮聲聞辟支佛地。毘",
    "T21n1340_006:0688b26": "舍佉。若有長夜具足精勤修行佛法。彼於此",
    "T21n1340_006:0688b27": "法猶尚難知或得少分。況復不修更受惡法。",
    "T21n1340_006:0688b28": "彼人於此大乘藏中無有信心。云何能知。云",
    "T21n1340_006:0688b29": "何能解。毘舍佉。汝於如是諸眾生等。常起慈",
    "T21n1340_006:0688c01": "心不應放捨。若有眾生起正念心。但學一偈",
    "T21n1340_006:0688c02": "或唯句字。乃至七日。汝等亦應勤教授之。隨",
    "T21n1340_006:0688c03": "彼眾生若成不成。汝等皆獲無量功德。毘舍",
    "T21n1340_006:0688c04": "佉。諸佛世尊凡所演說。皆為利益一切眾生。",
    "T21n1340_006:0688c05": "或信不信。或行不行。諸佛世尊口業成就。但",
    "T21n1340_006:0688c06": "有所說聞必蒙益。無空過者其間或有。雖不",
    "T21n1340_006:0688c07": "現獲皆亦已作當得因緣。毘舍佉。汝等欲得",
    "T21n1340_006:0688c08": "修證如是如來藏者。應於如來及如來法中",
    "T21n1340_006:0688c09": "起平等想行平等行。",
    "T21n1340_006:0688c10": "大法炬陀羅尼經卷第六"
}