{
    "T27n1545_038:0194c18": "阿毘達磨大毘婆沙論卷第三十",
    "T27n1545_038:0194c19": "八",
    "T27n1545_038:0194c21": "五百大阿羅漢等造",
    "T27n1545_038:0194c22": "三藏法師玄奘奉　詔譯",
    "T27n1545_038:0194c23": "雜蘊第一中無慚愧納息第五之餘",
    "T27n1545_038:0194c24": "如契經說有五蓋。為五蓋攝諸蓋。為諸蓋",
    "T27n1545_038:0194c25": "攝五蓋乃至廣說。問何故作此論。答欲令",
    "T27n1545_038:0194c26": "疑者得決定故。如契經說有五蓋。一貪欲",
    "T27n1545_038:0194c27": "蓋。二瞋恚蓋。三惛沈睡眠蓋。四掉舉惡作蓋。",
    "T27n1545_038:0194c28": "五疑蓋。或有生疑蓋唯有五無明非蓋。",
    "T27n1545_038:0194c29": "欲令此疑得決定故。顯五蓋外別有第六。",
    "T27n1545_038:0195a01": "謂無明蓋。由此因緣故作此論。為五蓋攝",
    "T27n1545_038:0195a02": "諸蓋。為諸蓋攝五蓋。合諸蓋攝五蓋。非",
    "T27n1545_038:0195a03": "五蓋攝諸蓋不攝何等。謂無明蓋諸蓋多",
    "T27n1545_038:0195a04": "故能攝五蓋五蓋少故不攝諸蓋。如大器",
    "T27n1545_038:0195a05": "能覆小器。小器不能覆大器。無明隨眠雖",
    "T27n1545_038:0195a06": "亦是蓋。重故不說在五蓋中。世尊別立為",
    "T27n1545_038:0195a07": "第六蓋。謂前五蓋勢力皆等。無明偏重是故",
    "T27n1545_038:0195a08": "別說。為證此義復引契經。如世尊說。",
    "T27n1545_038:0195a09": "　無明蓋所覆　　愛結所繫縛",
    "T27n1545_038:0195a10": "　愚智俱感得　　如是有識身",
    "T27n1545_038:0195a11": "問無明是蓋亦是結。愛是結亦是蓋。何故此",
    "T27n1545_038:0195a12": "中說無明唯是蓋。說愛唯是結耶。答無明",
    "T27n1545_038:0195a13": "亦應說是結愛。亦應說是蓋。而不說者應",
    "T27n1545_038:0195a14": "知此是有餘之說。復次欲現種種文種種說",
    "T27n1545_038:0195a15": "故。若以種種文種種說者。義則易解易可",
    "T27n1545_038:0195a16": "受持餘便煩亂。復次欲現二門乃至廣說。",
    "T27n1545_038:0195a17": "如無明說蓋。愛亦應爾。如愛說結無明亦",
    "T27n1545_038:0195a18": "應爾。為現二門乃至廣說。是故無明但說",
    "T27n1545_038:0195a19": "為蓋。愛但名結。復次無明蓋義多結義少故",
    "T27n1545_038:0195a20": "但說為蓋。愛結義多蓋義少故但說為結。復",
    "T27n1545_038:0195a21": "次無明蓋義重結義輕故但說為蓋。愛結義",
    "T27n1545_038:0195a22": "重蓋義輕故但說為結。復次覆義是蓋義。諸",
    "T27n1545_038:0195a23": "煩惱中。更無第二煩惱能覆有情慧眼如",
    "T27n1545_038:0195a24": "無明者故說為蓋。繫義是結義。諸煩惱中。",
    "T27n1545_038:0195a25": "更無第二煩惱繫縛有情久處生死如貪",
    "T27n1545_038:0195a26": "愛者故說為結。諸有情類為無明蓋所盲",
    "T27n1545_038:0195a27": "愛結所縛故。不能棄捨生死趣向涅槃。譬",
    "T27n1545_038:0195a28": "如有人遭二怨賊。一縛其手足。二以土坌",
    "T27n1545_038:0195a29": "眼。是人被縛眼無所見。不能逃避至安隱",
    "T27n1545_038:0195b01": "處。有情亦爾。無明所覆貪愛所結。不能捨",
    "T27n1545_038:0195b02": "離生死趣向涅槃。此中應說二怨賊喻。昔",
    "T27n1545_038:0195b03": "有二賊。一名伊利一名捨奢。恒共遊止。",
    "T27n1545_038:0195b04": "若遇財主一縛手足一坌其目取財而去。",
    "T27n1545_038:0195b05": "其人被縛目無所見。即於是處困苦至死。",
    "T27n1545_038:0195b06": "有情亦然。無明貪愛所覆繫故沈淪生死。",
    "T27n1545_038:0195b07": "是故尊者妙音說曰。諸有情類無明所盲貪",
    "T27n1545_038:0195b08": "愛所縛。久處生死增長惡法。是故無明偏",
    "T27n1545_038:0195b09": "說為蓋。愛偏名結其義善立。然無明蓋勢用",
    "T27n1545_038:0195b10": "偏重一勝前五故佛不說在五蓋中。五蓋",
    "T27n1545_038:0195b11": "勢力皆齊等故。諸蓋彼覆耶乃至廣說。問何",
    "T27n1545_038:0195b12": "故復作此論。答先依契經理趣但於五蓋",
    "T27n1545_038:0195b13": "外別立第六無明為蓋。今欲依對法理",
    "T27n1545_038:0195b14": "趣說一切煩惱無非是蓋。以覆障義是蓋",
    "T27n1545_038:0195b15": "義故。一切煩惱皆能覆障聖道及聖道加行",
    "T27n1545_038:0195b16": "善根。是故皆名為蓋。由此因緣復作斯論。",
    "T27n1545_038:0195b17": "諸蓋彼覆耶。答應作四句。此中蓋者依性",
    "T27n1545_038:0195b18": "相說。貪欲等五。若過去若未來若現在無",
    "T27n1545_038:0195b19": "不皆是所立五中蓋性相故。皆名為蓋。此",
    "T27n1545_038:0195b20": "中覆者依作用說。一切煩惱在現在時有",
    "T27n1545_038:0195b21": "覆作用故名為覆。過去未來無覆作用故不",
    "T27n1545_038:0195b22": "名覆。由此二種互有寬狹故作四句。有蓋",
    "T27n1545_038:0195b23": "非覆。謂過去未來五蓋。此有蓋性相故",
    "T27n1545_038:0195b24": "名為蓋。而無覆作用故不名覆。以過去",
    "T27n1545_038:0195b25": "者作用已息。未來者未有作用故。問過",
    "T27n1545_038:0195b26": "去蓋覆過去相續。未來蓋覆未來相續。現",
    "T27n1545_038:0195b27": "在蓋覆現在相續。何故今說過去未來是蓋",
    "T27n1545_038:0195b28": "非覆。答若依諸法自性說者覆通三世。以",
    "T27n1545_038:0195b29": "諸法自性通三世故。若依補特伽羅說者",
    "T27n1545_038:0195c01": "覆唯現在。以補特伽羅唯現在故。謂唯於",
    "T27n1545_038:0195c02": "現在蘊界處法立補特伽羅非於過未。彼",
    "T27n1545_038:0195c03": "墮法數非有情故。今唯依彼補特伽羅建",
    "T27n1545_038:0195c04": "立覆義故唯現在。又先已說覆依作用立",
    "T27n1545_038:0195c05": "故不應為難。有覆非蓋。謂除五蓋諸餘",
    "T27n1545_038:0195c06": "煩惱現在前。此復云何。謂色無色界一切煩",
    "T27n1545_038:0195c07": "惱。欲界見慢無明及五蓋所不攝諸纏現在",
    "T27n1545_038:0195c08": "前。是謂覆非蓋。問何故唯說現在煩惱是",
    "T27n1545_038:0195c09": "覆非餘。答若說現在當知亦說過去未來",
    "T27n1545_038:0195c10": "性相同故。然現在世有覆作用顯故偏說。復",
    "T27n1545_038:0195c11": "次現在煩惱於自相續覆障聖道及聖道加",
    "T27n1545_038:0195c12": "行善根。過未不爾故說現在。復次現在煩惱",
    "T27n1545_038:0195c13": "於自相續發起諸業。過未不爾故說現在。",
    "T27n1545_038:0195c14": "復次現在煩惱於自相續取果與果。過未不",
    "T27n1545_038:0195c15": "爾故說現在。復次現在煩惱於自相續能",
    "T27n1545_038:0195c16": "為同類因遍行因異熟因取等流果異熟果。",
    "T27n1545_038:0195c17": "過未不爾故說現在。復次現在煩惱於自",
    "T27n1545_038:0195c18": "相續能為染污現可呵責令沒淤泥墮",
    "T27n1545_038:0195c19": "非理處。過未不爾故說現在。復次現在煩惱",
    "T27n1545_038:0195c20": "於自相續作熱惱事作損害事。過未不爾",
    "T27n1545_038:0195c21": "故說現在。復次現在煩惱於自相續作自性",
    "T27n1545_038:0195c22": "愚及所緣愚。過未不爾故說現在復次現在",
    "T27n1545_038:0195c23": "煩惱於自相續愚於三世及離世法。過未",
    "T27n1545_038:0195c24": "不爾故說現在。復次現在煩惱障礙所依所",
    "T27n1545_038:0195c25": "緣行相令不解脫。過未不爾故說現在。由",
    "T27n1545_038:0195c26": "如是等種種因緣。唯說現在煩惱名覆。有",
    "T27n1545_038:0195c27": "蓋亦覆。謂五蓋隨一現在前。謂貪欲蓋現在",
    "T27n1545_038:0195c28": "前時。覺位有三蓋現在前。謂貪欲惛沈掉舉。",
    "T27n1545_038:0195c29": "睡位有四蓋現在前。謂前三并睡眠。如貪欲",
    "T27n1545_038:0196a01": "蓋。瞋恚惡作疑蓋亦爾。若惛沈蓋現在前時。",
    "T27n1545_038:0196a02": "覺位定有二蓋現在謂。謂惛沈掉舉。睡位",
    "T27n1545_038:0196a03": "定有三蓋現在前。謂前二并睡眠。如惛沈",
    "T27n1545_038:0196a04": "蓋掉舉蓋亦爾。若睡眠蓋現在前時。定有三",
    "T27n1545_038:0196a05": "蓋現在前。謂睡眠惛沈掉舉。如是五蓋現在",
    "T27n1545_038:0196a06": "前時。亦名為蓋有蓋性相故。亦名為覆有覆",
    "T27n1545_038:0196a07": "作用故。有非蓋非覆。謂除前相。",
    "T27n1545_038:0196a08": "此中所名以相聲說。若法已立名已稱說",
    "T27n1545_038:0196a09": "者作前三句。未立名未稱說者作第四句。",
    "T27n1545_038:0196a10": "故言除前相。此復云何。謂行蘊中作四句。過",
    "T27n1545_038:0196a11": "去未來五蓋為初句除五蓋。諸餘現在煩",
    "T27n1545_038:0196a12": "惱為第二句現在五蓋為第三句。餘相應不",
    "T27n1545_038:0196a13": "相應行蘊及四蘊。全并三無為為第四句。",
    "T27n1545_038:0196a14": "諸欲界繫無明隨眠彼一切不善耶。乃至廣說。",
    "T27n1545_038:0196a15": "問何故作此論。答前顯無明亦是蓋性。未",
    "T27n1545_038:0196a16": "顯不善今欲顯之。復次為止他宗顯正",
    "T27n1545_038:0196a17": "義故。謂或有執一切煩惱皆是不善。如譬喻",
    "T27n1545_038:0196a18": "者彼作是說。一切煩惱不巧便慧所攝持",
    "T27n1545_038:0196a19": "故皆是不善。為遮彼執顯諸煩惱有是不",
    "T27n1545_038:0196a20": "善有是無記。問一切煩惱不巧便慧所攝",
    "T27n1545_038:0196a21": "持故應皆不善。如何亦說有無記耶。答感",
    "T27n1545_038:0196a22": "不愛果故名不善。非不巧便所攝持故。若",
    "T27n1545_038:0196a23": "不爾者。無覆無記應有不善彼性中亦有",
    "T27n1545_038:0196a24": "不巧便者故。或復有執欲界煩惱皆是不善。",
    "T27n1545_038:0196a25": "色無色界一切煩惱皆是無記。為遮彼執",
    "T27n1545_038:0196a26": "顯欲界身見邊見及彼相應無明亦是無記。",
    "T27n1545_038:0196a27": "由是因緣故作斯論。諸欲界繫無明隨眠彼",
    "T27n1545_038:0196a28": "一切不善耶。答諸不善無明隨眠皆欲界繫。",
    "T27n1545_038:0196a29": "有欲界繫無明隨眠非不善。謂欲界繫有身",
    "T27n1545_038:0196b01": "見邊執見相應無明。問何故欲界身見邊見",
    "T27n1545_038:0196b02": "及彼相應俱有等法非不善。耶。答若法體是",
    "T27n1545_038:0196b03": "無慚無愧。或彼相應。或彼俱有。或彼所生者",
    "T27n1545_038:0196b04": "是不善。身見等法與彼相違故非不善。所餘",
    "T27n1545_038:0196b05": "廣釋如後結蘊不善納息。諸色無色界繫無",
    "T27n1545_038:0196b06": "明隨眠彼一切無記耶。乃至廣說。問何故復",
    "T27n1545_038:0196b07": "作此論。答前顯無明有是不善性。未顯亦",
    "T27n1545_038:0196b08": "無記今欲顯之復作斯論。諸色無色界繫",
    "T27n1545_038:0196b09": "無明隨眠彼一切無記耶。答諸色無色界繫無",
    "T27n1545_038:0196b10": "明隨眠皆是無記。有無記無明隨眠非色無",
    "T27n1545_038:0196b11": "色界繫。謂欲界繫有身見邊執見相應無明",
    "T27n1545_038:0196b12": "問何故色無色界繫煩惱。及彼相應俱有等",
    "T27n1545_038:0196b13": "法非不善耶。答若法體是無慚無愧。或彼相",
    "T27n1545_038:0196b14": "應。或彼俱有。或彼所生者。是不善。上二界繫",
    "T27n1545_038:0196b15": "煩惱等法與彼相違故非不善。所餘廣釋如",
    "T27n1545_038:0196b16": "後結蘊不善納息。諸見苦集所斷無明隨眠彼",
    "T27n1545_038:0196b17": "皆是遍行耶。乃至廣說。問何故作此論。答前",
    "T27n1545_038:0196b18": "說無明是不善或無記。而未說彼是遍行非",
    "T27n1545_038:0196b19": "遍行。今欲說之故作斯論。諸見苦集所斷",
    "T27n1545_038:0196b20": "無明隨眠彼皆是遍行耶。答諸是遍行無明",
    "T27n1545_038:0196b21": "隨眠皆見苦集所斷。有見苦集所斷無明隨",
    "T27n1545_038:0196b22": "眠非遍行。謂見苦集所斷非遍行隨眠相應",
    "T27n1545_038:0196b23": "無明。即見苦集所斷貪瞋慢隨眠相應無明。",
    "T27n1545_038:0196b24": "諸見滅道所斷無明隨眠彼皆非遍行耶。答",
    "T27n1545_038:0196b25": "諸見滅道所斷無明隨眠皆非遍行。有非遍",
    "T27n1545_038:0196b26": "行無明隨眠非見滅道所斷。謂見苦集所斷",
    "T27n1545_038:0196b27": "非遍行隨眠相應無明。即見苦集所斷貪瞋",
    "T27n1545_038:0196b28": "慢隨眠相應無明。此中遍行非遍行義。餘處",
    "T27n1545_038:0196b29": "廣說故不顯示。",
    "T27n1545_038:0196c01": "云何不共無明隨眠乃至廣說。問何故作此",
    "T27n1545_038:0196c02": "論。答前說無明亦是蓋性是不善或無記。是",
    "T27n1545_038:0196c03": "遍行非遍行。未說無明是不共非不共。今",
    "T27n1545_038:0196c04": "欲說之。復次前說煩惱相應無明。未說",
    "T27n1545_038:0196c05": "煩惱不相應無明。今欲說之故作斯論。云",
    "T27n1545_038:0196c06": "何不共無明隨眠答諸無明於苦不了於集",
    "T27n1545_038:0196c07": "滅道不了。此中不了者顯不欲忍義。謂",
    "T27n1545_038:0196c08": "由無明迷覆心故。於四聖諦不欲不忍故",
    "T27n1545_038:0196c09": "名不了。非但不明。如貧賤人惡食在腹",
    "T27n1545_038:0196c10": "雖遇好食不欲食之。異生亦爾。無明覆",
    "T27n1545_038:0196c11": "心聞四聖諦不欲不忍。問若爾云何不名",
    "T27n1545_038:0196c12": "邪見。答無行相轉說名邪見。此唯不欲非",
    "T27n1545_038:0196c13": "無行相故非邪見。復次謗毀實物名為邪",
    "T27n1545_038:0196c14": "見。此唯不忍故非邪見。問此中所說不了名",
    "T27n1545_038:0196c15": "言為顯自性。為顯行相。為顯所緣。有作",
    "T27n1545_038:0196c16": "是說。此顯無明自性。問如是無明行相云",
    "T27n1545_038:0196c17": "何。答無知黑闇愚癡是此無明行相。問如是",
    "T27n1545_038:0196c18": "無明所緣云何。答即四聖諦。有餘師說。此",
    "T27n1545_038:0196c19": "顯無明行相。謂此無明唯於四聖諦不了行",
    "T27n1545_038:0196c20": "相轉。問若爾品類足論所說當云何通。如說",
    "T27n1545_038:0196c21": "云何不共無明隨眠隨增。謂無知黑闇愚癡。答",
    "T27n1545_038:0196c22": "應知彼論是有餘說。彼說無明行相不盡。",
    "T27n1545_038:0196c23": "謂此更有不了行相。有說不了即是無知黑",
    "T27n1545_038:0196c24": "闇愚癡無相違過。問如是無明自性云何。答",
    "T27n1545_038:0196c25": "自體自相即此自性。如說諸法自性即是諸",
    "T27n1545_038:0196c26": "法自相。同類性是共相。問如是無明所緣云",
    "T27n1545_038:0196c27": "何。答即四聖諦。復有說者。此顯無明所緣。",
    "T27n1545_038:0196c28": "謂於苦不了者說緣苦諦。於集滅道不了",
    "T27n1545_038:0196c29": "者說緣集滅道諦。自性行相皆如前說。評",
    "T27n1545_038:0196c30": "曰。應作是說。如是無明於四聖諦。一向愚",
    "T27n1545_038:0197a01": "鈍一向闇昧。一向不明了。一向不決擇。以為",
    "T27n1545_038:0197a02": "自性。已說自性所以今當說。問如是無明",
    "T27n1545_038:0197a03": "何故名不共。不共是何義。答如是無明自力",
    "T27n1545_038:0197a04": "而起非餘隨眠相應起故名為不共。非如",
    "T27n1545_038:0197a05": "貪等相應無明他力而起。有作是說如是",
    "T27n1545_038:0197a06": "無明非餘隨眠相雜而起故名不共。有餘",
    "T27n1545_038:0197a07": "師說。如是無明與餘隨眠不同意樂故名",
    "T27n1545_038:0197a08": "不共。或有說者。如是無明與餘隨眠所作",
    "T27n1545_038:0197a09": "各別故名不共。復有說者。如是無明迷四",
    "T27n1545_038:0197a10": "聖諦不與隨眠相應而起故名不共。或復",
    "T27n1545_038:0197a11": "有說。如是無明不與隨眠相應。唯是異生",
    "T27n1545_038:0197a12": "所起故名不共。有餘復說。如是無明於起",
    "T27n1545_038:0197a13": "煩惱最為上首故名不共。問不共無明為",
    "T27n1545_038:0197a14": "但見所斷。為通五部耶。設爾何失。若唯見",
    "T27n1545_038:0197a15": "所斷識身論說當云何通。如說彼是修所斷",
    "T27n1545_038:0197a16": "不共無明相應心。若通五部。此本論文何故",
    "T27n1545_038:0197a17": "不說而但言於苦不了於集滅道不了耶。",
    "T27n1545_038:0197a18": "答應作是說。如是無明唯見所斷。問若爾",
    "T27n1545_038:0197a19": "識身論說當云何通。答彼文應作是說。彼",
    "T27n1545_038:0197a20": "是修所斷隨眠不相應無明相應心。不應說",
    "T27n1545_038:0197a21": "言彼是修所斷不共無明相應心。問說不",
    "T27n1545_038:0197a22": "共無明相應心。說隨眠不相應無明相應心。",
    "T27n1545_038:0197a23": "義有何異。答修所斷無明容有隨眠不相",
    "T27n1545_038:0197a24": "應者。而不名不共。所以者何。他力起故。",
    "T27n1545_038:0197a25": "謂若無明自力而起。非餘隨眠相應起者名",
    "T27n1545_038:0197a26": "為不共。修所斷無明雖有不與隨眠相應",
    "T27n1545_038:0197a27": "起者。而非自力所起。是忿恨等力所起故",
    "T27n1545_038:0197a28": "不名不共。有作是說。不共無明五部皆",
    "T27n1545_038:0197a29": "有。問若爾此本論文何故不說。答此中但說",
    "T27n1545_038:0197b01": "見道所斷不共無明。以此無明迷四聖諦",
    "T27n1545_038:0197b02": "不與隨眠相應起故。修所斷者雖非隨眠",
    "T27n1545_038:0197b03": "相應而起而不迷諦是故不說。復次此中",
    "T27n1545_038:0197b04": "但說唯異生起不共無明。修所斷者聖者亦",
    "T27n1545_038:0197b05": "起是故不說。復次此中但說通緣有漏無漏",
    "T27n1545_038:0197b06": "有為無為不共無明。修所斷者但緣有漏有",
    "T27n1545_038:0197b07": "為是故不說。復次此中但說自力而起不共",
    "T27n1545_038:0197b08": "無明。修所斷者他力所起是故不說。問此修",
    "T27n1545_038:0197b09": "所斷不共無明何心中有。答若欲界者。十小",
    "T27n1545_038:0197b10": "煩惱地法等俱心中可得。初靜慮者。諂誑憍",
    "T27n1545_038:0197b11": "俱心中可得。第二靜慮以上地者。唯憍相應",
    "T27n1545_038:0197b12": "心中可得。問此中所說不共無明何位現起。",
    "T27n1545_038:0197b13": "答若諸異生由勝解力發起正見。或起邪",
    "T27n1545_038:0197b14": "見。心勞惓時數數間起。迷四聖諦不共無",
    "T27n1545_038:0197b15": "明。謂緣四諦不欲不忍不了行相。問一切心",
    "T27n1545_038:0197b16": "中皆有般若何緣今說不共無明於諦不",
    "T27n1545_038:0197b17": "了。答慧為無明所覆蔽故不明不淨。於四",
    "T27n1545_038:0197b18": "聖諦亦不能了。復次此中但說不共無明",
    "T27n1545_038:0197b19": "於諦不了。不說般若故不應責。問頗有",
    "T27n1545_038:0197b20": "隨眠不與隨眠相應耶。答有。即前所說不",
    "T27n1545_038:0197b21": "共無明及修所斷忿等俱起無明隨眠。問頗",
    "T27n1545_038:0197b22": "有隨眠不名有隨眠耶。答有。即前所說不",
    "T27n1545_038:0197b23": "共無明及修所斷忿等俱起無明隨眠緣彼隨",
    "T27n1545_038:0197b24": "眠已斷盡者。問頗有隨眠於諸隨眠不隨",
    "T27n1545_038:0197b25": "增耶。答有。即前所說不共無明緣無漏者。",
    "T27n1545_038:0197b26": "問頗有隨眠非諸隨眠所隨增耶。答有。謂",
    "T27n1545_038:0197b27": "諸隨眠已離繫者。問如有隨眠不與隨眠",
    "T27n1545_038:0197b28": "相應而起。頗有隨眠不與諸纏相應起耶。",
    "T27n1545_038:0197b29": "答無。一切隨眠皆與惛沈掉舉俱故。問如",
    "T27n1545_038:0197c01": "有隨眠不與隨眠相應而起。頗亦有纏而",
    "T27n1545_038:0197c02": "不與纏相應起耶。答無。諸染污心皆與惛",
    "T27n1545_038:0197c03": "沈掉舉俱故問如有隨眠不與隨眠相應",
    "T27n1545_038:0197c04": "而起頗亦有纏不與隨眠相應起耶。答",
    "T27n1545_038:0197c05": "無諸纏必與無明隨眠相應起故。",
    "T27n1545_038:0197c06": "云何不共掉舉纏。答無不共掉舉纏。問何故",
    "T27n1545_038:0197c07": "作此論。答為令疑者得決定故。謂無明與",
    "T27n1545_038:0197c08": "掉舉俱通三界五部六識。不善無記遍與",
    "T27n1545_038:0197c09": "一切染污心俱。或有生疑如無明有不共",
    "T27n1545_038:0197c10": "掉舉亦爾。欲令此疑得決定故。顯掉舉纏",
    "T27n1545_038:0197c11": "無不共者故作斯論。謂掉舉纏必與無明隨",
    "T27n1545_038:0197c12": "眠俱故。亦與惛沈纏相應故不名不共。問",
    "T27n1545_038:0197c13": "惛沈掉舉皆與一切染污心俱。何故此中但",
    "T27n1545_038:0197c14": "說掉舉非惛沈耶。答是作論者意欲爾故。",
    "T27n1545_038:0197c15": "乃至廣說。復次亦應說惛沈而不說者應",
    "T27n1545_038:0197c16": "知是有餘說。復次惛沈掉舉恒相應故。此中",
    "T27n1545_038:0197c17": "說一則已說餘。復次以掉舉纏隨順放逸",
    "T27n1545_038:0197c18": "多諸過失堅固猛利。惛沈不爾是故偏說。由",
    "T27n1545_038:0197c19": "此契經於順上分五結門中唯立掉舉。品類",
    "T27n1545_038:0197c20": "足論唯說掉舉在十煩惱大地法中施設論",
    "T27n1545_038:0197c21": "中唯說掉舉在五法內。如說異生欲貪隨眠",
    "T27n1545_038:0197c22": "起時必起五法。一欲貪隨眠。二欲貪隨眠增",
    "T27n1545_038:0197c23": "長生。三無明隨眠。四無明隨眠增長生。五掉",
    "T27n1545_038:0197c24": "舉。如是等處皆由掉舉多過失故偏說非",
    "T27n1545_038:0197c25": "餘此中亦爾。復次以掉舉纏數行猛利繞",
    "T27n1545_038:0197c26": "亂四支五支靜慮是故偏說。惛沈愚鈍隨順",
    "T27n1545_038:0197c27": "等持似定而轉。惛沈現前便速入定過失輕",
    "T27n1545_038:0197c28": "故此中不說。復次以掉舉纏敗壞善品令",
    "T27n1545_038:0197c29": "於定境不能專注。惛沈不爾是故偏說。復",
    "T27n1545_038:0198a01": "次以掉舉纏繞亂心品於諸善法不欲勤",
    "T27n1545_038:0198a02": "修。設欲勤修速還懈廢。惛沈不爾是故偏",
    "T27n1545_038:0198a03": "說。復次以彼惛沈似無明轉。前已廣說。無",
    "T27n1545_038:0198a04": "明隨眠則已說彼是故不說。復次以掉舉纏",
    "T27n1545_038:0198a05": "猛利堅固多諸過失。或有謂彼同於隨眠",
    "T27n1545_038:0198a06": "亦有不共。是故偏說無不共者。",
    "T27n1545_038:0198a07": "雜蘊第一中相納息第六之一",
    "T27n1545_038:0198a08": "色法生住老無常當言色耶非色耶。如是",
    "T27n1545_038:0198a09": "等章及解章義既領會已。次應廣釋。問何故",
    "T27n1545_038:0198a10": "作此論答為廣分別契經義故。如契經說。",
    "T27n1545_038:0198a11": "佛告苾芻。法有二種。一者有為。二者無為。",
    "T27n1545_038:0198a12": "有為之起亦可了知。盡及住異亦可了知。無",
    "T27n1545_038:0198a13": "為無起而可了知。無盡住異而可了知諸",
    "T27n1545_038:0198a14": "師於此契經義趣。不如實知起種種執。謂",
    "T27n1545_038:0198a15": "或有執。諸有為相非實有體。如譬喻者彼",
    "T27n1545_038:0198a16": "作是說諸有為相是不相應行蘊所攝。不相",
    "T27n1545_038:0198a17": "應行蘊無有實體。故諸有為相非實有體。",
    "T27n1545_038:0198a18": "為遮彼執顯有為相實有自體。或復有執。",
    "T27n1545_038:0198a19": "諸有為相皆是無為。如分別論者彼作是",
    "T27n1545_038:0198a20": "說。若有為相體是有為性羸劣故。則應不",
    "T27n1545_038:0198a21": "能生法住法異法滅法。以有為相體是無",
    "T27n1545_038:0198a22": "為性強盛故。便能生法乃至滅法。或復有",
    "T27n1545_038:0198a23": "執。三相是有為。滅相是無為。如法密部彼",
    "T27n1545_038:0198a24": "作是說。若無常相體是有為性羸劣故。不",
    "T27n1545_038:0198a25": "能滅法。以是無為性強盛故便能滅法。為",
    "T27n1545_038:0198a26": "遮彼執顯有為相皆是有為。或復有執。相",
    "T27n1545_038:0198a27": "與所相一切相似。如相似相續沙門。彼作是",
    "T27n1545_038:0198a28": "說。色法生住老無常體還是色。乃至識法生",
    "T27n1545_038:0198a29": "老住無常體還是識。為遮彼執顯有為相。",
    "T27n1545_038:0198b01": "唯不相應行蘊所攝。或復有執。色等五蘊。出",
    "T27n1545_038:0198b02": "胎時名生。相續時名住。衰變時名異。命終",
    "T27n1545_038:0198b03": "時名滅。如經部師為遮彼執顯彼唯是眾",
    "T27n1545_038:0198b04": "同分相非有為相。有為相者諸有為法一一",
    "T27n1545_038:0198b05": "剎那皆具四相。復次為令疑者得決定故。",
    "T27n1545_038:0198b06": "如定蘊說。過去法得或過去或未來或現在。",
    "T27n1545_038:0198b07": "未來現在法得亦爾。或有生疑。如得與法",
    "T27n1545_038:0198b08": "有同世者有異世者。相與所相亦應如",
    "T27n1545_038:0198b09": "是。為令彼疑得決定故。顯相與法無異",
    "T27n1545_038:0198b10": "世者。所以者何。得與所得不同一果。不定",
    "T27n1545_038:0198b11": "俱行非俱有因故。或異世。相與所相是同",
    "T27n1545_038:0198b12": "一果決定俱行。為俱有因故必同世。為遮",
    "T27n1545_038:0198b13": "前說種種異宗。及為除疑故作斯論。",
    "T27n1545_038:0198b14": "色法生住老無常當言色耶非色耶。答應",
    "T27n1545_038:0198b15": "言非色。此中色法謂十色處及法處少分。",
    "T27n1545_038:0198b16": "彼有為相但是非色唯法處攝。此即所相能",
    "T27n1545_038:0198b17": "相異類非色法。生住老無常當言非色耶",
    "T27n1545_038:0198b18": "色耶。答應言非色。此中非色法。謂意處",
    "T27n1545_038:0198b19": "及法處少分。彼有為相如前說。此即所相",
    "T27n1545_038:0198b20": "能相同類有見法。生住老無常當言有見耶",
    "T27n1545_038:0198b21": "無見耶答應言無見。此中有見法謂色處彼",
    "T27n1545_038:0198b22": "有為相但是無見唯法處攝。此即所相能相",
    "T27n1545_038:0198b23": "異類。無見法生住老無常。當言無見耶",
    "T27n1545_038:0198b24": "有見耶。答應言無見此中無見法。謂十一",
    "T27n1545_038:0198b25": "處除色處。彼有為相如前說。此即所相能",
    "T27n1545_038:0198b26": "相同類。有對法生住老無常當言有對耶",
    "T27n1545_038:0198b27": "無對耶。答應言無對。此中有對法謂十色",
    "T27n1545_038:0198b28": "處。彼有為相但是無對。唯法處攝。此即所相",
    "T27n1545_038:0198b29": "能相異類無對法生住老無常當言無對耶",
    "T27n1545_038:0198c01": "有對耶。答應言無對。此中無對法謂意處法",
    "T27n1545_038:0198c02": "處彼有為相如前說。此即所相能相同類。",
    "T27n1545_038:0198c03": "有漏法生住老無常。當言有漏耶無漏耶。",
    "T27n1545_038:0198c04": "答應言有漏。此中有漏法謂十色處及二處",
    "T27n1545_038:0198c05": "少分。彼有為相但是有漏唯法處攝。此後諸",
    "T27n1545_038:0198c06": "門所相能相皆是同類。無漏法生住老無常。",
    "T27n1545_038:0198c07": "當言無漏耶有漏耶。答應言無漏此中無",
    "T27n1545_038:0198c08": "漏法。謂意處法處少分。彼有為相但是無漏",
    "T27n1545_038:0198c09": "唯法處攝。有為法生住老無常當言有為耶",
    "T27n1545_038:0198c10": "無為耶。答應言有為。此中有為法謂十一處",
    "T27n1545_038:0198c11": "及法處少分。彼有為相但是有為唯法處攝。",
    "T27n1545_038:0198c12": "無為法生住老無常當言無為耶有為耶。答",
    "T27n1545_038:0198c13": "應言無為法無生住老無常。此中無為法謂",
    "T27n1545_038:0198c14": "法處少分是無為故無有為相。此前所說五",
    "T27n1545_038:0198c15": "種二門所相能相有同有異此後所說五種",
    "T27n1545_038:0198c16": "三門所相能相一切皆同。如應當知攝處多",
    "T27n1545_038:0198c17": "少。及隨所應遮前異執謂說所相能相世",
    "T27n1545_038:0198c18": "同即遮經部異時四相。說色等相非色等",
    "T27n1545_038:0198c19": "攝即遮相似相續沙門。說色等相還色等",
    "T27n1545_038:0198c20": "攝。說生等相皆是有為。即遮法密分別論",
    "T27n1545_038:0198c21": "者說生等相是無為法。十門分別生等諸相",
    "T27n1545_038:0198c22": "一切皆遮譬喻者說生等諸相體非實有。非",
    "T27n1545_038:0198c23": "實有法如瓶衣等不應如是廣分別故。",
    "T27n1545_038:0198c24": "云何老乃至廣說。問何故作此論答前已依",
    "T27n1545_038:0198c25": "賢聖道理顯有為相。今欲依世俗道理顯",
    "T27n1545_038:0198c26": "有為相前已依賢聖言說顯有為相今欲",
    "T27n1545_038:0198c27": "依世俗言說顯有為相。前已依勝義諦顯",
    "T27n1545_038:0198c28": "有為相。今欲依世俗諦顯有為相。復次前",
    "T27n1545_038:0198c29": "已顯細有為相。今欲顯麁有為相前已顯",
    "T27n1545_038:0199a01": "覺慧現見有為相。今欲顯色根現見有為相。",
    "T27n1545_038:0199a02": "前已顯剎那有為相。今欲顯相續有為相。",
    "T27n1545_038:0199a03": "前已顯連縛有為相。今欲顯分位有為相。",
    "T27n1545_038:0199a04": "故作斯論。問此中何故不問生耶。答是作",
    "T27n1545_038:0199a05": "論者意欲爾故。乃至廣說。復次亦應問而不",
    "T27n1545_038:0199a06": "問者應知此中是有餘說。復次若令諸法損",
    "T27n1545_038:0199a07": "滅散壞此中說之。生令諸法增長熾盛是",
    "T27n1545_038:0199a08": "故不說。復次若令諸法衰退離散此中說",
    "T27n1545_038:0199a09": "之。生令諸法增盛和合是故不說。云何老。",
    "T27n1545_038:0199a10": "答諸行向背熟變相是謂老。契經中說髮希",
    "T27n1545_038:0199a11": "髮白皮緩皮皺色衰力損身曲背僂喘息短",
    "T27n1545_038:0199a12": "急氣勢萎羸行步遲微扶杖進止體多黶黑。",
    "T27n1545_038:0199a13": "猶如彩畫諸根昧熟支分變壞舉身戰掉動",
    "T27n1545_038:0199a14": "轉呻吟諸行朽敗是名為老。阿毘達磨或",
    "T27n1545_038:0199a15": "說蘊熟。或如此中所說老相。諸行向者。趣",
    "T27n1545_038:0199a16": "向死門諸行背者。棄背少壯。諸行熟者。諸",
    "T27n1545_038:0199a17": "根昧熟諸行變者。身力衰變。尊者世友作",
    "T27n1545_038:0199a18": "如是說諸行損敗故名為老。如故衣等。諸",
    "T27n1545_038:0199a19": "行朽壞故名為老。如破車等。諸行羸弱故名",
    "T27n1545_038:0199a20": "為老。如朽舍等。諸行衰萃故名為老。如",
    "T27n1545_038:0199a21": "萎花等。諸行慢緩故名為老。如樂器等。大",
    "T27n1545_038:0199a22": "德說曰。已生諸行損盛引衰故名為老。云何",
    "T27n1545_038:0199a23": "死答彼彼有情從彼彼有情眾同分移轉壞",
    "T27n1545_038:0199a24": "沒捨壽煖命根滅棄諸蘊身殞喪是謂死。契",
    "T27n1545_038:0199a25": "經說死與此相同。文句雖多而義無別同顯",
    "T27n1545_038:0199a26": "死故。云何無常。答諸行散壞破沒亡退是謂",
    "T27n1545_038:0199a27": "無常。此中文句雖有多種義亦無別。皆共",
    "T27n1545_038:0199a28": "顯了無常義故。問云何無常散壞諸行。答非",
    "T27n1545_038:0199a29": "如散壞穀豆等物。但令諸行無復作用故",
    "T27n1545_038:0199b01": "名散壞。謂一剎那作所作已。第二剎那不復",
    "T27n1545_038:0199b02": "能作死無常何差別。答諸死是無常。有無常",
    "T27n1545_038:0199b03": "非死謂除死餘行滅。問何故復作此論。答",
    "T27n1545_038:0199b04": "世說無常與死無異。欲顯差別故作斯",
    "T27n1545_038:0199b05": "論謂死唯內。唯有情數。唯有根心。無常通",
    "T27n1545_038:0199b06": "內外有情無情數有根無根有心無心。是謂",
    "T27n1545_038:0199b07": "差別。問云何死亦無常。云何無常非死耶。答",
    "T27n1545_038:0199b08": "最後命根滅名死亦無常。餘時命根滅名無",
    "T27n1545_038:0199b09": "常非死。復次最後諸蘊滅名死亦無常。餘時",
    "T27n1545_038:0199b10": "諸蘊滅名無常非死。復次內諸蘊滅名死亦",
    "T27n1545_038:0199b11": "無常。外諸蘊滅名無常非死。如內外有情",
    "T27n1545_038:0199b12": "數無情數。有根無根。有心無心。應知亦爾",
    "T27n1545_038:0199b13": "業力強耶無常力強耶。答業力強非無常",
    "T27n1545_038:0199b14": "力。此中聖道以業聲說。無常者謂滅相。佛",
    "T27n1545_038:0199b15": "於聖道或說為受或說為想或說為思或",
    "T27n1545_038:0199b16": "說為意或說為燈或說為信精進念定慧。或",
    "T27n1545_038:0199b17": "說為船栰山石水花。或說為慈悲喜捨。如",
    "T27n1545_038:0199b18": "是一一別釋如經。此中聖道說名為業。故",
    "T27n1545_038:0199b19": "業力強非無常力。有作是說。無常力強",
    "T27n1545_038:0199b20": "非業力。所以者何。此業亦無常故。如人能",
    "T27n1545_038:0199b21": "殺千人敵者是人名為勝千人敵。此亦如",
    "T27n1545_038:0199b22": "是。故無常力強非業力。於此義中業力強",
    "T27n1545_038:0199b23": "非無常力。所以者何。業能滅三世行。無常",
    "T27n1545_038:0199b24": "唯滅現在行故。謂聖道力滅三世行斷彼",
    "T27n1545_038:0199b25": "諸行得擇滅故。無常唯能滅現在行令彼",
    "T27n1545_038:0199b26": "不復有作用故。復次聖道業力能滅可生",
    "T27n1545_038:0199b27": "不可生行令得擇滅。亦令諸行在未來世",
    "T27n1545_038:0199b28": "畢竟不生得非擇滅。無常唯能滅可生行",
    "T27n1545_038:0199b29": "非不生者故業力強。有作是說。此中業者",
    "T27n1545_038:0199c01": "能引五趣眾同分業。無常者謂滅相故。業力",
    "T27n1545_038:0199c02": "強非無常力。有說無常力強非業力。所以",
    "T27n1545_038:0199c03": "者何。此業亦無常故。於此義中業力強非",
    "T27n1545_038:0199c04": "無常力。所以者何。業力能引五趣眾同分。無",
    "T27n1545_038:0199c05": "常唯能滅現在行故。有餘師說。此中業者",
    "T27n1545_038:0199c06": "謂能和合。無常力者謂能別離故。業力強非",
    "T27n1545_038:0199c07": "無常力。有說無常力強非業力。所以者何。",
    "T27n1545_038:0199c08": "此業亦無常故。於此義中業力強非無常",
    "T27n1545_038:0199c09": "力。所以者何。和合事難別離易故。如作器",
    "T27n1545_038:0199c10": "難壞器則易。此亦如是故業力強。復有說",
    "T27n1545_038:0199c11": "者。此中業力謂一切種身語意業。無常力者",
    "T27n1545_038:0199c12": "謂無常相故。業力強非無常力。有說無常力",
    "T27n1545_038:0199c13": "強非業力。所以者何。此業亦無常故。於此",
    "T27n1545_038:0199c14": "義中業力強非無常力。所以者何。業力能",
    "T27n1545_038:0199c15": "感一切果法。無常唯能滅起法故。",
    "T27n1545_038:0199c16": "說一切有部發智大毘婆沙論卷第三十八"
}