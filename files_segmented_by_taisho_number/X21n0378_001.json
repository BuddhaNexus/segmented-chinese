{
    "X21n0378_001:0581a04": "盂蘭盆經折中疏序",
    "X21n0378_001:0581a05": "泥文字者拘步趨而或失深義縱靈辯者墮虗懸而",
    "X21n0378_001:0581a06": "患不隨經若夫深玄彪炳而復與修多羅合訓詰精",
    "X21n0378_001:0581a07": "詳而適與指外月冥合二妙以雄長成一家而獨步",
    "X21n0378_001:0581a08": "昔之哲人其猶病諸予閱盂蘭盆新舊二疏而歎夫",
    "X21n0378_001:0581a09": "先賢之未得兼長也舊疏依經判釋多約阿含事相",
    "X21n0378_001:0581a10": "矩度井井而未揭言外義趣新疏妙辯縱橫文義富",
    "X21n0378_001:0581a11": "麗理觀圓極而似不合現文且以單法為名則棄去",
    "X21n0378_001:0581a12": "佛說二字孝慈為宗則多贅流通一慈三寶為體則",
    "X21n0378_001:0581a13": "勉飾一體之談而都忘圓三解脫三復斯文不忍佛",
    "X21n0378_001:0581a14": "經之尚壅也輙不自揣檃括疏通扶舊疏以點明義",
    "X21n0378_001:0581a15": "旨正新疏而挽歸契經俾文不失義辯不違經庶幾",
    "X21n0378_001:0581a16": "折中仰弘聖化詎能合二妙以成一家實冀兼事理",
    "X21n0378_001:0581a17": "而從容中道也夫學邯鄲武而未得國能匐匍道上",
    "X21n0378_001:0581a18": "寧免傍觀之笑不如拘步趨乎無所惜之矣。戊午九",
    "X21n0378_001:0581a19": "月望日比丘靈耀書長水之智覺方丈",
    "X21n0378_001:0582a02": "盂蘭盆經折中疏科",
    "X21n0378_001:0582a04": "○一總題(佛說)",
    "X21n0378_001:0582a06": "○二別文(三)",
    "X21n0378_001:0582a07": "一序(二)",
    "X21n0378_001:0582a08": "一證信(聞如)",
    "X21n0378_001:0582a09": "二緣起(二)",
    "X21n0378_001:0582a10": "一道成救母(二)",
    "X21n0378_001:0582a11": "一出救因緣(二)",
    "X21n0378_001:0582a12": "一報恩須度(大目)",
    "X21n0378_001:0582a13": "二墮苦須救(見其)",
    "X21n0378_001:0582a14": "二正明往救(目連)",
    "X21n0378_001:0582a15": "二定業難拔(母得)",
    "X21n0378_001:0582a16": "二正宗(二)",
    "X21n0378_001:0582a17": "一現在母子獲益(三)",
    "X21n0378_001:0582a18": "一陳苦乞救(目連)",
    "X21n0378_001:0582a19": "二正示救法(二)",
    "X21n0378_001:0582a20": "一揀不能救聖凡(二)",
    "X21n0378_001:0582a21": "一一聖難救(佛言)",
    "X21n0378_001:0582a22": "二眾凡難救(汝雖)",
    "X21n0378_001:0582a23": "二正示能救人法(三)",
    "X21n0378_001:0582a24": "一雙標(二)",
    "X21n0378_001:0582a25": "一標人(當須)",
    "X21n0378_001:0582a26": "二標法(吾今)",
    "X21n0378_001:0582a27": "二雙示(二)",
    "X21n0378_001:0582a28": "一正出人法(二)",
    "X21n0378_001:0582a29": "一出人(佛告)",
    "X21n0378_001:0582a30": "二示法(當為)",
    "X21n0378_001:0582a31": "二廣歎德益(二)",
    "X21n0378_001:0582a32": "一歎德(當此)",
    "X21n0378_001:0582a33": "二示益(三)",
    "X21n0378_001:0582a34": "一已亡父母解脫(其有)",
    "X21n0378_001:0582a35": "二現在父母增樂(若父)",
    "X21n0378_001:0582a36": "三七世父母化生(若七)",
    "X21n0378_001:0582a37": "三雙結(二)",
    "X21n0378_001:0582a38": "一結下願人法(時佛)",
    "X21n0378_001:0582a39": "二結上供人法(初受)",
    "X21n0378_001:0582a40": "三法行苦脫(二)",
    "X21n0378_001:0582a41": "一眾喜法行(時目)",
    "X21n0378_001:0582a42": "二母脫鬼苦(時目)",
    "X21n0378_001:0582a43": "二像末道俗同遵(二)",
    "X21n0378_001:0582a44": "一陳益請傳(目連)",
    "X21n0378_001:0582a45": "二因請廣示(三)",
    "X21n0378_001:0582a46": "一讚許(佛言)",
    "X21n0378_001:0582a47": "二正示(三)",
    "X21n0378_001:0582a48": "一廣勗能遵道俗(善男)",
    "X21n0378_001:0582a49": "二重示罷救人法(皆應)",
    "X21n0378_001:0582a50": "三結願獲益父母(願使)",
    "X21n0378_001:0582a51": "三結意(是佛)",
    "X21n0378_001:0582a52": "三流通○",
    "X21n0378_001:0582a54": "○三流通(二)",
    "X21n0378_001:0582a55": "一付囑流通(若一)",
    "X21n0378_001:0582a56": "二結益流通(時目)",
    "X21n0378_001:0583a04": "佛說盂蘭盆經折中疏",
    "X21n0378_001:0583a05": "天台比丘　靈耀　撰",
    "X21n0378_001:0583a06": "△一總題。",
    "X21n0378_001:0583a07": "佛說盂蘭盆經",
    "X21n0378_001:0583a08": "一家釋經皆約五重此經以人法為名解脫為體",
    "X21n0378_001:0583a09": "大孝救親為宗拔苦生善為用方等生酥為教相。",
    "X21n0378_001:0583a10": "△釋名中先解別名佛說是人釋迦教主四辯宣",
    "X21n0378_001:0583a11": "流也盂蘭盆是法乃所說經旨也盂蘭翻倒懸盆",
    "X21n0378_001:0583a12": "是華言仍翻救器梵音多倒順讀則曰救倒懸器",
    "X21n0378_001:0583a13": "也今先約事理通別釋倒懸二字賈大傳治安策",
    "X21n0378_001:0583a14": "云天下之勢方倒懸蓋以冠雖敝不以苴履履雖",
    "X21n0378_001:0583a15": "鮮不以加冠若頭顧在下足顧在上是為倒懸矣",
    "X21n0378_001:0583a16": "此經目為倒懸蓋以六凡眾生迷倒不了報重罪",
    "X21n0378_001:0583a17": "極者為倒懸如撞入刀山劍樹鋸解秤量之獄多",
    "X21n0378_001:0583a18": "分倒懸身首以受罪報楞嚴六根交報中明罪人",
    "X21n0378_001:0583a19": "神魂乘虗投入地獄如魚投網頭在網外身在網",
    "X21n0378_001:0583a20": "中倒掛而入此地獄倒懸也統紀載周武宗一日",
    "X21n0378_001:0583a21": "夜中受千頭魚報亦如魚頭倒掛網內鬼趣中罪",
    "X21n0378_001:0583a22": "重者亦時時弔掛如人間捕人做索一般昔有人",
    "X21n0378_001:0583a23": "至冥司見一鬼去頭倒置路傍者皆鬼之倒懸也",
    "X21n0378_001:0583a24": "畜生名為形傍行傍然至命終多分宰殺倒懸身",
    "X21n0378_001:0583b01": "首秤量而賣如猪狗牛羊鷄鴨田鷄等槩可知矣",
    "X21n0378_001:0583b02": "即人道中雖以倫常自立倘一為奸盜婬殺等罪",
    "X21n0378_001:0583b03": "亦被捕人做索倒懸拷打則知倒懸凡反正罪重",
    "X21n0378_001:0583b04": "皆有不獨在餓鬼一類而已也此約報事粗釋獨",
    "X21n0378_001:0583b05": "在六凡須知約理深明通至等覺夫報由于業業",
    "X21n0378_001:0583b06": "由于惑眾生多顛倒少不顛倒于不顛倒中妄起",
    "X21n0378_001:0583b07": "顛倒之心則有心顛倒想顛倒見顛倒由惑倒故",
    "X21n0378_001:0583b08": "所作之業無非顛倒如人道中應當端良正誼孝",
    "X21n0378_001:0583b09": "親忠君者而反十惡五逆不忠不孝打罵父母欺",
    "X21n0378_001:0583b10": "凌賢聖豈非如人之顛倒懸其身首者乎夫鶡且",
    "X21n0378_001:0583b11": "之鳥欲反夜為晝人尚惡之目為倒懸何況身為",
    "X21n0378_001:0583b12": "倒逆自然應受倒懸之報者也若推其元則一切",
    "X21n0378_001:0583b13": "眾生正因靈覺之性初無正倒遠近之名名尚叵",
    "X21n0378_001:0583b14": "存何有實事只緣一念不覺而有動即為生相無",
    "X21n0378_001:0583b15": "明由是而有業轉現三細執取計名六粗如江湖",
    "X21n0378_001:0583b16": "之趣愈趣愈下直至尾閭而後已乃成六凡業相",
    "X21n0378_001:0583b17": "業繫苦相之倒懸惡報也楞嚴精研七趣云於妙",
    "X21n0378_001:0583b18": "圓中一念迷妄即成十二顛倒輪迴顛倒有生顛",
    "X21n0378_001:0583b19": "倒有滅若能返迷歸正於妙圓中元無流轉故云",
    "X21n0378_001:0583b20": "如來按指海印發光名正遍知汝暫舉心塵勞先",
    "X21n0378_001:0583b21": "起號性顛倒也已上釋倒字竟懸者遠也法華云",
    "X21n0378_001:0583b22": "五百由旬險難惡道又云佛道尚遠非汝二乘懈",
    "X21n0378_001:0583b23": "怠者能到又云此人決知去水尚遠葢一返正之",
    "X21n0378_001:0583b24": "後愈行愈遠枉入輪迴不能相近也是人一念不",
    "X21n0378_001:0583c01": "覺之處即倒即遠不必直至六凡業苦現前而後",
    "X21n0378_001:0583c02": "稱倒懸矣況懸而不倒猶可為也倒而不懸猶可",
    "X21n0378_001:0583c03": "近也今則又懸又倒勢難挽回如罪人掛弔高梁",
    "X21n0378_001:0583c04": "業已去實際理地遠矣若不倒身或可立下即是",
    "X21n0378_001:0583c05": "其奈身首尚倒何若但倒不懸或可手足回旋反",
    "X21n0378_001:0583c06": "倒為正其如高懸梁上何二苦並纏則無可如何",
    "X21n0378_001:0583c07": "矣此如迷方之人欲至湖南悞向塞北若不動足",
    "X21n0378_001:0583c08": "猶不大遠若一行走步遠一步所謂凡夫之人舉",
    "X21n0378_001:0583c09": "足動步無非是罪安得步步從道場中來耶此且",
    "X21n0378_001:0583c10": "略釋六凡倒懸今更以四句遍簡九界一者是倒",
    "X21n0378_001:0583c11": "是懸句凡夫業苦也二者近而倒句二乘執真保",
    "X21n0378_001:0583c12": "果也蓋已見真諦自謂同入法性從邑至邑從國",
    "X21n0378_001:0583c13": "至國遂至其父所止之城已過三百由旬則寶所",
    "X21n0378_001:0583c14": "在近也而迷涅槃道路不遠而言長自無希取心",
    "X21n0378_001:0583c15": "不好樂故二乘之人名枯四倒阿難於楞嚴會上",
    "X21n0378_001:0583c16": "以正為倒以倒為正如來說為可憐愍者是也三",
    "X21n0378_001:0583c17": "者正而遠句即圓人初心已知如來秘密之藏不",
    "X21n0378_001:0583c18": "惟顯佛九亦同彰故得為正其如未曾發足猶居",
    "X21n0378_001:0583c19": "名字故復名遠經云譬如鑿井猶見乾土其人決",
    "X21n0378_001:0583c20": "知去水尚遠四者亦正亦近句即地住四十一位",
    "X21n0378_001:0583c21": "已開藏性圓顯三德經云施工不已遂漸至泥此",
    "X21n0378_001:0583c22": "人知水必近何況全開知見全證三德者耶四句",
    "X21n0378_001:0583c23": "簡之無遺矣若妙覺果成即非正倒遠近之列以",
    "X21n0378_001:0583c24": "生佛正因靈覺之性元離正倒等名故經云遠離",
    "X21n0378_001:0584a01": "顛倒夢想是也又復應知二乘判屬倒近句此是",
    "X21n0378_001:0584a02": "與而為言若以唯圓對之前三前三俱為倒懸如",
    "X21n0378_001:0584a03": "涅槃經中迦葉菩薩云自此已前我等皆名邪見",
    "X21n0378_001:0584a04": "人也祖誥云圓人徧體無邪曲偏等倒菩薩猶名",
    "X21n0378_001:0584a05": "榮四倒葢未開中寔應本已前俱為顛倒也雖然",
    "X21n0378_001:0584a06": "圓人四十一位其得為之正近乎而未也無明未",
    "X21n0378_001:0584a07": "盡是惑倒漏無漏業是業倒變易生死是苦倒實",
    "X21n0378_001:0584a08": "報土中勝妙五塵是同體愛第九地方修離見清",
    "X21n0378_001:0584a09": "淨禪等覺尚有一品生相無明即最初一念不覺",
    "X21n0378_001:0584a10": "而有動之惑相也此惑即顛倒遠于正因靈覺而",
    "X21n0378_001:0584a11": "尚有一生得繩之繫雖不高梁倒掛具縛五屍以",
    "X21n0378_001:0584a12": "繩繫頸豈即無罪正人哉故約事釋倒懸但在六",
    "X21n0378_001:0584a13": "凡約理釋倒懸通至等覺方盡經義也。○次釋救",
    "X21n0378_001:0584a14": "者解之別名賈太傅曰倒懸如此莫之能解孟子",
    "X21n0378_001:0584a15": "曰當今之時萬乘之君行仁政民之悅之猶解倒",
    "X21n0378_001:0584a16": "懸也大要以無為功德遍救事理通別倒懸之苦",
    "X21n0378_001:0584a17": "為宗經云一切自恣聖賢皆證無為其德汪洋因",
    "X21n0378_001:0584a18": "受食已目連之母即得解脫一切餓鬼之苦乃至",
    "X21n0378_001:0584a19": "生天華光葢凡夫倒懸實由有為心行搆造有為",
    "X21n0378_001:0584a20": "惡業致招倒懸苦報今以無為聖德即能解有為",
    "X21n0378_001:0584a21": "業苦況目連之母向以慳貪罪根感報今以喜捨",
    "X21n0378_001:0584a22": "無漏即能敵破其障矣此論救六凡倒懸也經云",
    "X21n0378_001:0584a23": "吾今當說救濟之法令一切難皆離憂苦一切難",
    "X21n0378_001:0584a24": "豈非直至等覺一生所繫之得繩乎皆離憂苦豈",
    "X21n0378_001:0584b01": "非頓滅界外緣因生壞之變易生死苦乎只皆離",
    "X21n0378_001:0584b02": "一切四字足以見如來不獨為除六凡倒懸說此",
    "X21n0378_001:0584b03": "一經矣所謂千鈞之弩不為鼷鼠發機萬德法王",
    "X21n0378_001:0584b04": "不為凡夫出世凡佛法膚淺處尚須以深義解釋",
    "X21n0378_001:0584b05": "何況灼有至極深言而可反作阿含事相消判耶",
    "X21n0378_001:0584b06": "若謂此經深談處少只作淺解天子一言豈非勅",
    "X21n0378_001:0584b07": "耶問能救無為功德不過自恣比丘何以能救地",
    "X21n0378_001:0584b08": "住理倒答須知無為法一而有淺深差別今以二",
    "X21n0378_001:0584b09": "乘自恣無為救六凡事相倒懸以圓乘無為功德",
    "X21n0378_001:0584b10": "救地住理倒懸如云大人權現在比丘中明言內",
    "X21n0378_001:0584b11": "秘外現本高迹下何可測知或元是妙覺已自破",
    "X21n0378_001:0584b12": "生相有為顛倒圓滿正因靈覺號正遍知者今來",
    "X21n0378_001:0584b13": "會上即能遍破九界生相有為遍救等覺一生苦",
    "X21n0378_001:0584b14": "繫等倒矣故云眾聖之道其德汪洋汪洋則已究",
    "X21n0378_001:0584b15": "竟薩婆若海能念念中普濟九界迷倒也不作此",
    "X21n0378_001:0584b16": "釋則一切皆除成剩語大人權現無所用也。○盆",
    "X21n0378_001:0584b17": "即是器器即是盆華梵義一不必紛更如東土用",
    "X21n0378_001:0584b18": "碗西域用鉢或盆或盞但可盛食以供三寶者即",
    "X21n0378_001:0584b19": "是耳如云皆同一心受鉢和羅飯則自然不作晬",
    "X21n0378_001:0584b20": "槃臚列會也。○上是別名經是通號若以別例通",
    "X21n0378_001:0584b21": "應有教行理經不同具如觀經疏若作有翻無翻",
    "X21n0378_001:0584b22": "一十五義具如妙玄今謂此經訓法訓常足盡其",
    "X21n0378_001:0584b23": "義如來身為九界師言為天下法既為當時尊者",
    "X21n0378_001:0584b24": "說救母倒懸之良法亦須津梁末代則又為千秋",
    "X21n0378_001:0584c01": "以下孝子賢孫酧親報本之不易常規矣經云年",
    "X21n0378_001:0584c02": "年七月十五僧自恣日修盂蘭盆供直至于今傳",
    "X21n0378_001:0584c03": "傳不替豈非經常妙軌哉故名曰經新疏但以法",
    "X21n0378_001:0584c04": "供為名則將佛說二字之人名割棄荒外矣豈七",
    "X21n0378_001:0584c05": "種立題經常不易之判釋乎若稽此經來由則自",
    "X21n0378_001:0584c06": "西晉武帝時竺法護翻來護名曇摩羅剎故人呼",
    "X21n0378_001:0584c07": "剎法師本月氏人來東土燉煌住長安青門行譯",
    "X21n0378_001:0584c08": "者即今佛說盂蘭盆經是也若法炬所譯灌臘經",
    "X21n0378_001:0584c09": "或云報恩經後來者重譯非今本也釋名竟。",
    "X21n0378_001:0584c10": "○若論經體即是三種解脫經云若能供此自恣",
    "X21n0378_001:0584c11": "僧者父母六親應時解脫若但脫六凡倒懸乃是",
    "X21n0378_001:0584c12": "二乘孤調解脫不具身智若一切難皆除憂苦直",
    "X21n0378_001:0584c13": "救地住倒懸即圓三解脫楞伽百句解脫大經大",
    "X21n0378_001:0584c14": "般涅槃是也本經又謂之天華光者圓三解脫異",
    "X21n0378_001:0584c15": "名也第一義天本具大光明藏之般若為光復有",
    "X21n0378_001:0584c16": "萬行因華共嚴果德為華華光不離義天義天必",
    "X21n0378_001:0584c17": "具華光舉一必三雖三而一離之為九合之本一",
    "X21n0378_001:0584c18": "若以此圓脫類通染淨則即三道三識三性三般",
    "X21n0378_001:0584c19": "若三菩提三大乘三涅槃三寶三德無往而非一",
    "X21n0378_001:0584c20": "體異名也故以此圓脫為體則合現文而通諸釋",
    "X21n0378_001:0584c21": "也新疏度去解脫而扭取三寶為體吾未之前聞",
    "X21n0378_001:0584c22": "夫今經正救餓鬼結業倒懸之苦宜立解脫為體",
    "X21n0378_001:0584c23": "一則對治結業為便二則去縛歸脫為便故經云",
    "X21n0378_001:0584c24": "供養自恣僧者父母六親應時解脫明文灼然何",
    "X21n0378_001:0585a01": "為不依若棄此體如盲者無相倀倀乎其何之且",
    "X21n0378_001:0585a02": "立三寶為體經文何所出哉若金光明則有法性",
    "X21n0378_001:0585a03": "金光明典之語普賢觀則有讀誦大乘方等經典",
    "X21n0378_001:0585a04": "之文楞嚴則有將呪救厄之言今經但云供自恣",
    "X21n0378_001:0585a05": "僧並無佛舒神力往救餓鬼及讀誦何經受持何",
    "X21n0378_001:0585a06": "呪藉何顯密靈章往救結業倒懸之法寶也現有",
    "X21n0378_001:0585a07": "解脫正體而棄去之強取不全三寶以塞其白當",
    "X21n0378_001:0585a08": "是疏主自說盂蘭盆經故使有者無而無者有耶",
    "X21n0378_001:0585a09": "若謂此經具有三寶之義者經經皆具三寶則經",
    "X21n0378_001:0585a10": "經皆當以三寶為體耶如法華未嘗不具三寶而",
    "X21n0378_001:0585a11": "以所詮實相為體般若未嘗不具三寶而以所詮",
    "X21n0378_001:0585a12": "般若為體此經縱具三寶自當以所詮解脫為體",
    "X21n0378_001:0585a13": "何得棄現詮解脫而立通汎三寶哉騐知此疏立",
    "X21n0378_001:0585a14": "體一違現文二失經旨文雖富辯不敢因仍良由",
    "X21n0378_001:0585a15": "體乃一經之表的如君如日如海如月為四章之",
    "X21n0378_001:0585a16": "所歸趣為結縛之所向往四方於是乎觀體故不",
    "X21n0378_001:0585a17": "可以不深長思耳予豈好辯哉問既言經體當是",
    "X21n0378_001:0585a18": "法身今言解脫豈非用乎答真性解脫可非體耶",
    "X21n0378_001:0585a19": "一必具三隨便舉耳況以解脫名體彌彰果上所",
    "X21n0378_001:0585a20": "顯出纏靈覺非迷中寔相在纏真如矣。",
    "X21n0378_001:0585a21": "○宗者獨以大孝度親為宗此孝即四種孝中令",
    "X21n0378_001:0585a22": "證道果出世之大孝也經言尊者果成之後即欲",
    "X21n0378_001:0585a23": "度親具供自恣僧已其母即脫一切鬼苦是乃一",
    "X21n0378_001:0585a24": "經宗要又復果後起行乃體家之宗不同修中因",
    "X21n0378_001:0585b01": "果但宗而已新疏以孝慈為宗即當用一去一葢",
    "X21n0378_001:0585b02": "此慈字乃流通結語非正宗所重正宗所重唯大",
    "X21n0378_001:0585b03": "孝度親故不必更用結語慈字以溷宗要也。",
    "X21n0378_001:0585b04": "○用則滅惡生善今經救苦得樂入天華光文善",
    "X21n0378_001:0585b05": "宛爾但此用有淺深若目連之母離一切餓鬼之",
    "X21n0378_001:0585b06": "苦其他父母除苦生善是小乘用今云令一切難",
    "X21n0378_001:0585b07": "皆離憂苦則直滅等覺一生所繫之難地住因移",
    "X21n0378_001:0585b08": "果易之苦即是大乘全體妙用此用廣博能普救",
    "X21n0378_001:0585b09": "九界倒懸之苦生佛界解脫之樂也。",
    "X21n0378_001:0585b10": "○言教相者體宗用三既通四教淺深則判教者",
    "X21n0378_001:0585b11": "自當以方等生酥為其相矣夫阿含事相固失佛",
    "X21n0378_001:0585b12": "義即觀心玄論似不隨經隨經點義折中如此菩",
    "X21n0378_001:0585b13": "薩鵝王一憑擇乳釋總題竟。△二別文為三一序",
    "X21n0378_001:0585b14": "二正宗三流通序二一證信。",
    "X21n0378_001:0585b15": "聞如是一時佛在舍衛國祇樹給孤獨園。",
    "X21n0378_001:0585b16": "此雖結集增安實出金言預囑六種成就證信諸",
    "X21n0378_001:0585b17": "經所謂阿含篇篇如是般若處處我聞故曰通序",
    "X21n0378_001:0585b18": "然須善識通中有別今是通五時內方等時中聞",
    "X21n0378_001:0585b19": "如是等五事也若約四釋消文毋乃言之大煩深",
    "X21n0378_001:0585b20": "教諸賢皆自明了茲不具列。△二緣起諸經緣起",
    "X21n0378_001:0585b21": "皆與正宗必稍相反以為弄引如法華開為合序",
    "X21n0378_001:0585b22": "金剛事為理序等今經緣起胡為不然須知目連",
    "X21n0378_001:0585b23": "盡己神力救母不得然後求佛普說救得之法則",
    "X21n0378_001:0585b24": "是以不能救之緣為能救之弄引以能救之法為",
    "X21n0378_001:0585c01": "不能救之正宗恰與諸經緣起同條共貫也分二",
    "X21n0378_001:0585c02": "一道成救母二定業難拔初又二一出救因緣又",
    "X21n0378_001:0585c03": "二一報恩須度。",
    "X21n0378_001:0585c04": "大目揵連始得六通欲度父母報乳哺之恩即以道",
    "X21n0378_001:0585c05": "眼觀視世間。",
    "X21n0378_001:0585c06": "目揵連翻采菽氏鼻祖堅固草木以冀飛升之淨",
    "X21n0378_001:0585c07": "行種姓子孫不惟箕裘克紹抑且青出於藍遂生",
    "X21n0378_001:0585c08": "神通第一之兒良由此姓與剎利並貴故以姓彰",
    "X21n0378_001:0585c09": "名亦示神通之有水木根源也始得六通者從馬",
    "X21n0378_001:0585c10": "勝再聞因緣生滅得初果聞佛口稱善來得四果",
    "X21n0378_001:0585c11": "故曰始得得有二一報得通二修得通鬼神諸天",
    "X21n0378_001:0585c12": "皆報得通但五不六修得中又有神通道通如調",
    "X21n0378_001:0585c13": "達之通神而非道亦五不六性俱緣念羅漢皆名",
    "X21n0378_001:0585c14": "道通具足六也今云始得六通似神矣據下即以",
    "X21n0378_001:0585c15": "道眼觀視世間騐知此六皆屬道通也夫目連所",
    "X21n0378_001:0585c16": "入八千三昧能動八千世間能知八千界事通居",
    "X21n0378_001:0585c17": "第一不亦宜乎六通名相可知不必瑣列欲度父",
    "X21n0378_001:0585c18": "母是尊者一生大孝報乳哺之恩即是欲度之注",
    "X21n0378_001:0585c19": "解也乳哺恩者父母恩重經云佛告大眾人生在",
    "X21n0378_001:0585c20": "世父母恩重父生母育十月懷身子飲母乳八斛",
    "X21n0378_001:0585c21": "四斗心地觀經云一切男女處於胎中口吮乳根",
    "X21n0378_001:0585c22": "飲噉母血及出胎已飲母之乳百八十斛母得上",
    "X21n0378_001:0585c23": "味皆與其子中陰經佛問彌勒閻浮提兒從生墮",
    "X21n0378_001:0585c24": "地乃至三歲為飲幾乳彌勒答曰飲乳一百八十",
    "X21n0378_001:0586a01": "斛除母腹中所食血分何況教方教數撫念唯唯",
    "X21n0378_001:0586a02": "升頭戴髮洗掌求師自未能安先安其子一種天",
    "X21n0378_001:0586a03": "性至情昊天難報者乎夫羔羊跪乳慈烏反哺可",
    "X21n0378_001:0586a04": "以人而不如鳥乎孔子曰予也有三年之愛於其",
    "X21n0378_001:0586a05": "父母乎孝經曰孝乃天經地義至德要道詩云哀",
    "X21n0378_001:0586a06": "哀父母生我劬勞欲報之德昊天罔極王褒之三",
    "X21n0378_001:0586a07": "復流涕孫悟之送父持輿皆出於報恩無地而然",
    "X21n0378_001:0586a08": "也則知世之盡孝圖報者豈止二十四人而已哉",
    "X21n0378_001:0586a09": "尊者以為此皆世間聖人之教世間報恩之孝非",
    "X21n0378_001:0586a10": "出世之大孝唯自己道業有成能度父母出生死",
    "X21n0378_001:0586a11": "證無為者子道方盡故曰欲度父母報乳哺之恩",
    "X21n0378_001:0586a12": "即此欲度父母四字逈不同於世間大舜曾參曾",
    "X21n0378_001:0586a13": "元及出世供養誘善止惡之孝而已矣實與淨藏",
    "X21n0378_001:0586a14": "淨眼之度父母本師釋迦之度淨飯摩耶合志同",
    "X21n0378_001:0586a15": "方也嗣後玄沙備公亦以悟道度父生天又與尊",
    "X21n0378_001:0586a16": "者道成度親為出世報恩之大孝同所謂德不孤",
    "X21n0378_001:0586a17": "必有鄰又復此段科為報恩須度者重在能度方",
    "X21n0378_001:0586a18": "為能報非世間之汎汎報也即以道眼觀視世間",
    "X21n0378_001:0586a19": "者所以覓二親之下落方可施神通度脫耳。○文",
    "X21n0378_001:0586a20": "中始得欲度即以六個虗字眼乃經家化工點尊",
    "X21n0378_001:0586a21": "者一生心行躍然於毫素之上葢始得則未久不",
    "X21n0378_001:0586a22": "暇及他而即以道眼度親則知未成道前未嘗不",
    "X21n0378_001:0586a23": "欲度親力不足也故汲汲於修道今幸得道固當",
    "X21n0378_001:0586a24": "汲汲皇皇以覓其親而度之矣豈但修道時欲度",
    "X21n0378_001:0586b01": "其親哉亦由欲度其親所以出家修道如地藏菩",
    "X21n0378_001:0586b02": "薩欲度其母即發心以度法界以修聖道也問聖",
    "X21n0378_001:0586b03": "賢修道俱為上求下化今尊者何獨妮妮二親將",
    "X21n0378_001:0586b04": "毋同於愛見大悲乎答非也尊者未甞不欲廣度",
    "X21n0378_001:0586b05": "眾生但不愛其親而愛他人謂之悖德不敬其親",
    "X21n0378_001:0586b06": "而敬他人謂之悖禮故雖欲普度而必施由親始",
    "X21n0378_001:0586b07": "親親而後仁民於禮為順於心易興大小乘中七",
    "X21n0378_001:0586b08": "周九周行慈與樂亦必先於上親重恩運心則為",
    "X21n0378_001:0586b09": "觀易成也。△二墮苦須救。",
    "X21n0378_001:0586b10": "見其亡母生餓鬼中不見飲食皮骨連立。",
    "X21n0378_001:0586b11": "舊疏謂生餓鬼是異熟果酬於引業皮骨連立是",
    "X21n0378_001:0586b12": "等流果酬於滿業葢受報皆有總別言餓鬼則是",
    "X21n0378_001:0586b13": "總報有三種九類三十六類因殊果異不同故皮",
    "X21n0378_001:0586b14": "骨連立則是別報獨在無財炬口類中也尊者見",
    "X21n0378_001:0586b15": "墮此類苦切倒懸事不容緩急須救拔。△二正明",
    "X21n0378_001:0586b16": "往救。",
    "X21n0378_001:0586b17": "目連悲哀即以鉢盛飯往餉其母。",
    "X21n0378_001:0586b18": "若論尊者初心本欲度親出火宅證無為故以道",
    "X21n0378_001:0586b19": "眼遍觀雙覓父母不意父得清升母沈劇報事不",
    "X21n0378_001:0586b20": "獲已先治其表且以鉢飯暫止柺虗方可說法令",
    "X21n0378_001:0586b21": "其解脫非謂尊者之孝第能以飯餉母而已也。△",
    "X21n0378_001:0586b22": "二定業難拔。",
    "X21n0378_001:0586b23": "母得鉢飯便以左手掌鉢右手摶食食未入口化成",
    "X21n0378_001:0586b24": "火炭遂不得食。",
    "X21n0378_001:0586c01": "掌鉢慳習罪根深也摶食貪習罪根結也慳貪惡",
    "X21n0378_001:0586c02": "習業果已深即在地獄宿習發現故掌鉢以惡餘",
    "X21n0378_001:0586c03": "鬼之侵揣食以圖一己之飽豈知此心方起惡報",
    "X21n0378_001:0586c04": "更劇雖孝子順孫無可如何正生天記中叉聲乍",
    "X21n0378_001:0586c05": "响眾習俱彰金嬰由此以生天庸醫聞聲而賣藥",
    "X21n0378_001:0586c06": "綠林豪客借响施威如業鏡當臺莫能遁影又如",
    "X21n0378_001:0586c07": "獄人受苦將更望見玉女身乘金車竟忘因欲受",
    "X21n0378_001:0586c08": "苦即復見境起心云我欲往中我欲往中而身首",
    "X21n0378_001:0586c09": "俱裂為可悲也是雖惡習陡興實由定業難拔聖",
    "X21n0378_001:0586c10": "子不能力救乃為請救之緣緣起序竟。△二正宗",
    "X21n0378_001:0586c11": "分二一現在母子獲益二像末道俗同遵文但目",
    "X21n0378_001:0586c12": "連之母解脫鬼苦而云母子獲益者目連成道端",
    "X21n0378_001:0586c13": "為度親親既得度孝行斯圓豈非獲益經云目連",
    "X21n0378_001:0586c14": "悲啼泣聲釋然除滅是也初又三一陳苦乞救。",
    "X21n0378_001:0586c15": "目連大呌悲號涕泣馳還白佛具陳如此。",
    "X21n0378_001:0586c16": "具陳己力不能救之如此即所以求如來能救之",
    "X21n0378_001:0586c17": "方也。△二正示救法又二一揀不能救凡聖二正",
    "X21n0378_001:0586c18": "示能救人法初又二一一聖難救。",
    "X21n0378_001:0586c19": "佛言汝母罪根深結非汝一人力所奈何。",
    "X21n0378_001:0586c20": "先出不能救之之由目連意謂吾聖道既成神通",
    "X21n0378_001:0586c21": "第一尚須普度蒼生何有一母而不能救耶佛謂",
    "X21n0378_001:0586c22": "非汝道力無効其奈道力不勝業力汝母定業已",
    "X21n0378_001:0586c23": "成勢難回挽如杯水之不救車薪一聖難回重罪",
    "X21n0378_001:0586c24": "夫罪而無根猶可懺也今有根矣根而不深猶可",
    "X21n0378_001:0587a01": "拔也今又深矣深而不結猶可除也今又結矣稽",
    "X21n0378_001:0587a02": "其由來則五百生前定光佛時母名青提子名羅",
    "X21n0378_001:0587a03": "卜子欲供捨母即慳貪此根日滋日茂以至今生",
    "X21n0378_001:0587a04": "自爾深結掌鉢摶食即根深發現之相然以聖子",
    "X21n0378_001:0587a05": "而生惡母胎中有二意焉一母子緣深二是聖賢",
    "X21n0378_001:0587a06": "攝化若惡類中無聖賢降生開導則此輩永劫沈",
    "X21n0378_001:0587a07": "淪無解脫時矣故聖賢發願往往徧入邪苦如淨",
    "X21n0378_001:0587a08": "藏淨眼之救父地藏菩薩之救母初果聖人生魁",
    "X21n0378_001:0587a09": "膾家普門大士為漁捕婦於世法中大舜之孝化",
    "X21n0378_001:0587a10": "瞽瞍季子之讓邁諸君周東遷而夫子出宋南渡",
    "X21n0378_001:0587a11": "而文公興於劇惡流離之時若無大聖賢間生其",
    "X21n0378_001:0587a12": "中為狂瀾砥柱默挽頹風則世道佛法皆悉滅矣",
    "X21n0378_001:0587a13": "又復經言非汝一人力所奈何則向下揀顯二意",
    "X21n0378_001:0587a14": "該在其中非汝奈何則知聖賢尚難奈何況天地",
    "X21n0378_001:0587a15": "神鬼之眾凡乎此揀也非汝一力奈何則顯須十",
    "X21n0378_001:0587a16": "方眾聖之力方得救拔也。△二眾凡難救。",
    "X21n0378_001:0587a17": "汝雖孝順聲動天地天地神祇邪魔外道道士四天",
    "X21n0378_001:0587a18": "王神亦不能奈何。",
    "X21n0378_001:0587a19": "目連三昧羅漢不知人天罔測則今目連不能救",
    "X21n0378_001:0587a20": "者又豈凡庸所能措手哉。△二正示能救人法三",
    "X21n0378_001:0587a21": "雙標雙示雙結初又二一標人。",
    "X21n0378_001:0587a22": "當須十方眾僧威神之力方得解脫。",
    "X21n0378_001:0587a23": "當須二字非重疊之言乃希須之須謂必須眾聖",
    "X21n0378_001:0587a24": "威神庶可救治非此則不能使之解脫矣十方眾",
    "X21n0378_001:0587b01": "僧若反釋於上則十方顯非一聖眾僧顯非凡夫",
    "X21n0378_001:0587b02": "所以威力到處倒懸可解既標能救之人不知何",
    "X21n0378_001:0587b03": "法可以感動眾聖斯得救濟故下即出能救之法",
    "X21n0378_001:0587b04": "云。△二標法。",
    "X21n0378_001:0587b05": "吾今當說救濟之法令一切難皆離憂苦。",
    "X21n0378_001:0587b06": "前云當須今云當說此二當字明是標人標法非",
    "X21n0378_001:0587b07": "正釋能救人法也一切難即倒懸罪以此倒懸不",
    "X21n0378_001:0587b08": "但在餓鬼一類直至一生所繫故云一切如人天",
    "X21n0378_001:0587b09": "苦樂相間不免刀兵未臻無漏必致墮落倒懸難",
    "X21n0378_001:0587b10": "也二乘飲無明酒墮寂滅坑倒懸難也菩薩紛紜",
    "X21n0378_001:0587b11": "二諦失中道本墮二邊之倒懸也地住等覺生相",
    "X21n0378_001:0587b12": "未亡因移果易倒懸難也此九界難中一一皆有",
    "X21n0378_001:0587b13": "憂苦二事如新疏云意受名憂身受名苦懼於後",
    "X21n0378_001:0587b14": "果名憂嬰於現報名苦濟拔無術名憂痛苦切膚",
    "X21n0378_001:0587b15": "名苦則知倒懸之難是總名而憂苦二端又別相",
    "X21n0378_001:0587b16": "矣如來法門一唱則不但救尊者之母并救九界",
    "X21n0378_001:0587b17": "含哺不但拔餓鬼之難并拔二死憂苦故云令一",
    "X21n0378_001:0587b18": "切難皆離憂苦。△二雙示又二一正出人法二廣",
    "X21n0378_001:0587b19": "歎德益初又二一出人。",
    "X21n0378_001:0587b20": "佛告目連十方眾僧七月十五日僧自恣時。",
    "X21n0378_001:0587b21": "此正出能救之人又必時緣皆洽庶幾勝事方成",
    "X21n0378_001:0587b22": "自恣時者每四月十六日佛制比丘結夏安居精",
    "X21n0378_001:0587b23": "勵道業至七月十四五六三日九十日期滿解夏",
    "X21n0378_001:0587b24": "自恣若閏月百二十日為一夏若閏四月前四月",
    "X21n0378_001:0587c01": "十六日結夏若閏七月亦前七月解夏此一夏內",
    "X21n0378_001:0587c02": "或得四禪四果三昧神通不可枚舉脫有未得果",
    "X21n0378_001:0587c03": "證不無三業瑕疵自既當局者迷要藉傍觀舉過",
    "X21n0378_001:0587c04": "故自己所作之過皆恣眾僧舉說方可懺悔清淨",
    "X21n0378_001:0587c05": "自恣梵語名般剌婆剌拏自恣之辭曰大德眾僧",
    "X21n0378_001:0587c06": "今日自恣我某甲比丘亦自恣若見聞疑罪大德",
    "X21n0378_001:0587c07": "長老哀愍故語我我若見罪當如法懺悔各各次",
    "X21n0378_001:0587c08": "第如此三說受自恣已名安居事竟則此時日乃",
    "X21n0378_001:0587c09": "大僧和合勉勵聖道之嘉會故當求之以救父母。",
    "X21n0378_001:0587c10": "△二示法。",
    "X21n0378_001:0587c11": "當為七世父母及現在父母厄難中者具飯百味五",
    "X21n0378_001:0587c12": "果汲灌盆器香油錠燭牀敷臥具盡世甘美以著盆",
    "X21n0378_001:0587c13": "中供養十方大德眾僧。",
    "X21n0378_001:0587c14": "以此普供聖賢即能拔法界倒懸之苦其中雖有",
    "X21n0378_001:0587c15": "所救父母能救聖賢而正意在於法供故名示法",
    "X21n0378_001:0587c16": "具飯百味等是別開供物盡世甘美是總結供法",
    "X21n0378_001:0587c17": "五果一核果桃李等二膚果瓜梨等三殻果胡桃",
    "X21n0378_001:0587c18": "石榴等四糩果蘇荏等五角果菱荳等也盡世甘",
    "X21n0378_001:0587c19": "美盡字作兩意釋甚通所謂富則羅天下之奇珍",
    "X21n0378_001:0587c20": "貧乃竭一己之力量須知供聖乞救本皆貴於盡",
    "X21n0378_001:0587c21": "誠而三尊受供亦只應於克誠初不論夫物之豐",
    "X21n0378_001:0587c22": "儉也書云神無常享享於克誠至治馨香感于神",
    "X21n0378_001:0587c23": "明黍稷非馨明德惟馨鬼神尚爾況三寶乎又云",
    "X21n0378_001:0587c24": "享多儀享不及物為其不成享也則雖兢侈靡廣",
    "X21n0378_001:0588a01": "陳鏤雕繒綵神且吐之矣況聖賢乎哉運心理供",
    "X21n0378_001:0588a02": "責在僧倫致誠事供宜乎俗眾此乃能救法供固",
    "X21n0378_001:0588a03": "當事理俱精方為合式也以著盆中者東西兩土",
    "X21n0378_001:0588a04": "器用不同或物或碗金銀磁木但可盛物以供聖",
    "X21n0378_001:0588a05": "賢者不拘千百皆得用之即所謂盂蘭盆供也下",
    "X21n0378_001:0588a06": "云一心同受鉢和羅飯者亦正指此大德梵語檀",
    "X21n0378_001:0588a07": "陀乃律中比丘之尊稱上云當須十方僧眾今云",
    "X21n0378_001:0588a08": "供養十方大德眾僧言大德則顯非初行淺學言",
    "X21n0378_001:0588a09": "大德則必具威神之力言大德則能救倒懸之苦",
    "X21n0378_001:0588a10": "言大德方能與解脫之樂者矣一字寶王海墨書",
    "X21n0378_001:0588a11": "之不盡況含此等數意耶。△二廣歎德益上既委",
    "X21n0378_001:0588a12": "示能救人法但不知此等聖賢有何威力勝於目",
    "X21n0378_001:0588a13": "連故供之者能救倒懸之苦與解脫之樂而受益",
    "X21n0378_001:0588a14": "者又不知一生耶多生耶故即繼之以歎德示之",
    "X21n0378_001:0588a15": "以獲益一以起道俗信樂踴躍之心精誠感叩一",
    "X21n0378_001:0588a16": "以顯眾聖久具與拔之本感而遂通為二一歎德。",
    "X21n0378_001:0588a17": "當此之日一切眾聖或在山間禪定或得四道果或",
    "X21n0378_001:0588a18": "在樹下經行或六通自在教化聲聞緣覺或十地菩",
    "X21n0378_001:0588a19": "薩大人權現比丘在大眾中皆同一心受鉢和羅飯",
    "X21n0378_001:0588a20": "具清淨戒聖眾之道其德汪洋。",
    "X21n0378_001:0588a21": "一切聖眾句是總標皆同一心下是結歎中是開",
    "X21n0378_001:0588a22": "釋山間禪定至自在教化是出修證之法聲聞緣",
    "X21n0378_001:0588a23": "覺下是明能證之人禪即離生喜樂定生喜樂離",
    "X21n0378_001:0588a24": "喜妙樂捨念清淨之四禪定即空無邊識無邊無",
    "X21n0378_001:0588b01": "所有非非想之四定此即世出世間根本禪定四",
    "X21n0378_001:0588b02": "道果即界外小乘聲聞所證樹下經行則通於聖",
    "X21n0378_001:0588b03": "凡大小或六通自在教化須指大乘四十二位六",
    "X21n0378_001:0588b04": "通者天眼天耳他心宿命身如意漏盡也眾生只",
    "X21n0378_001:0588b05": "於一精明分成六和合遂使耳不超聲眼不逾色",
    "X21n0378_001:0588b06": "一一壅礙皆不自在三乘賢聖一解六亡六入殊",
    "X21n0378_001:0588b07": "勝一一融通無非解脫故云六通自在則知此六",
    "X21n0378_001:0588b08": "融通其性本具即使果成亦還故有何者暗中勤",
    "X21n0378_001:0588b09": "讀朗然不昧分別一起即無所見天眼性也牀下",
    "X21n0378_001:0588b10": "蟻行謂是車鬬天耳性也母知子意他心性也能",
    "X21n0378_001:0588b11": "憶去日宿命性也射石沒羽投冶作金神足性也",
    "X21n0378_001:0588b12": "不飲髑髏之泉厭見索債之鬼漏盡性也一切凡",
    "X21n0378_001:0588b13": "夫元具六通之性故一破得繩六皆自在所謂六",
    "X21n0378_001:0588b14": "自在王性清淨故是以果成之後皆能化化無窮",
    "X21n0378_001:0588b15": "神力難思廣作佛事教化一切也如華嚴中或於",
    "X21n0378_001:0588b16": "一根入正受或於諸根起出說或於諸根入正受",
    "X21n0378_001:0588b17": "或於一根起出說或於耳根入正受或於眼根起",
    "X21n0378_001:0588b18": "出說或於眼根入正受或於舌根起出說或於男",
    "X21n0378_001:0588b19": "子身中入正受或於女人身中起出說豈非十地",
    "X21n0378_001:0588b20": "大人四十二位上聖所修所行之法門乎若昧此",
    "X21n0378_001:0588b21": "釋則文中六通自在教化之句恐難通也聲聞緣",
    "X21n0378_001:0588b22": "覺二乘也十地菩薩大乘也但舉十地則該別圓",
    "X21n0378_001:0588b23": "二家分斷根本四十二位矣權現比丘在大眾中",
    "X21n0378_001:0588b24": "如彌勒觀音現坐比丘數內或是等妙二覺內秘",
    "X21n0378_001:0588c01": "外現本高迹下影响受食故能圓拔九界三乘倒",
    "X21n0378_001:0588c02": "懸之苦普與佛界三德解脫之樂何況分段倒懸",
    "X21n0378_001:0588c03": "之苦入天華光之樂而已哉遂總結之曰皆同一",
    "X21n0378_001:0588c04": "心受鉢和羅飯須知無為法而有差別故有賢聖",
    "X21n0378_001:0588c05": "大小之異然而受食之心無乎不同也況同一無",
    "X21n0378_001:0588c06": "為之法同一清淨本覺識得一則萬事畢一外無",
    "X21n0378_001:0588c07": "法實相心顯苦不足拔樂不足與矣一心雖無二",
    "X21n0378_001:0588c08": "相不妨運同體大悲普拔法界苦與法界樂此是",
    "X21n0378_001:0588c09": "拔倒懸之根本故當委示具清淨戒眾聖之道其",
    "X21n0378_001:0588c10": "德汪洋三句是總歎之句不妨約戒定慧分疎大",
    "X21n0378_001:0588c11": "經有覺清淨戒具足無上道戒此戒即第一義光",
    "X21n0378_001:0588c12": "光非青黃赤白非色非心非因果法乃究竟實相",
    "X21n0378_001:0588c13": "戒也眾聖之道聖者正也凡夫心遊塵境皆名為",
    "X21n0378_001:0588c14": "邪若入三昧名正心行處亦名正定聚道之為言",
    "X21n0378_001:0588c15": "路也所謂由是而之焉謂之道則三乘聖人莫不",
    "X21n0378_001:0588c16": "由定以發乎慧以正道目定以至德目慧於文宛",
    "X21n0378_001:0588c17": "爾其德汪洋者德者得也所謂足乎已無待於外",
    "X21n0378_001:0588c18": "之謂德四教四聖諦慧修之皆能證窮真中二理",
    "X21n0378_001:0588c19": "究竟泥洹彼岸是已到家而無待更修別法也汪",
    "X21n0378_001:0588c20": "洋乃水之浩渺無邊勢也生滅四諦德成謂之空",
    "X21n0378_001:0588c21": "有雙亦雙非四溝港得道在小乘自謂與佛同入",
    "X21n0378_001:0588c22": "法性其猶秋水神乎未得謂之汪洋也無生四諦",
    "X21n0378_001:0588c23": "僅如河無量四諦乃如江比前似乎浩渺方後尚",
    "X21n0378_001:0588c24": "存見少非汪洋也獨四十二位權現大人修無作",
    "X21n0378_001:0589a01": "四聖諦慧圓破無明圓顯秘藏任運流入薩婆若",
    "X21n0378_001:0589a02": "海究竟泥洹彼岸始得名之曰其德汪洋耳此姑",
    "X21n0378_001:0589a03": "釋其自行若論化他與拔則生善謂之德聖人自",
    "X21n0378_001:0589a04": "既證窮智海復轉己心所行法門以利益人則如",
    "X21n0378_001:0589a05": "汪洋之水能普救九界枯焦二死倒懸不啻火宅",
    "X21n0378_001:0589a06": "稍甦地上清涼而已也又以此水生九界眾生妙",
    "X21n0378_001:0589a07": "覺法身四十一位一切智果則不啻枯苗再茂涸",
    "X21n0378_001:0589a08": "轍重流而已也夫菩薩既圓如是妙證供而拔苦",
    "X21n0378_001:0589a09": "宜矣。△二示益三一已亡父母解脫。",
    "X21n0378_001:0589a10": "其有供養此自恣僧者現世父母六親眷屬得出三",
    "X21n0378_001:0589a11": "途之苦應時解脫衣食自然。",
    "X21n0378_001:0589a12": "現世父母指今生生身之本業已報盡身亡者對",
    "X21n0378_001:0589a13": "於下邊若父母現在者句騐知此是已歸冥者矣",
    "X21n0378_001:0589a14": "以供聖故得出三途應時解脫應時即時也人方",
    "X21n0378_001:0589a15": "設供於生前親即超升於地府正是觀音不來我",
    "X21n0378_001:0589a16": "亦不往水在盆中月在天上感應道交不思議力",
    "X21n0378_001:0589a17": "也然若供二乘聖賢得出三途得時解脫不時解",
    "X21n0378_001:0589a18": "脫之孤調解脫若供權現大人必斷二死三惑生",
    "X21n0378_001:0589a19": "相無明得真性解脫此脫唯圓必具身智舉一即",
    "X21n0378_001:0589a20": "三言三即一亦可即道識等十種之三法為此經",
    "X21n0378_001:0589a21": "所詮正體體指解脫彌顯果成出纏靈覺非迷中",
    "X21n0378_001:0589a22": "實相素法身而已若無此體邪倒無印便成魔說",
    "X21n0378_001:0589a23": "下云入天華光一體異名也新疏指三寶為體不",
    "X21n0378_001:0589a24": "自然矣衣食自然者禪定為衣智為食以此莊嚴",
    "X21n0378_001:0589b01": "正法身方便緣修有功用道皆不自然地住已上",
    "X21n0378_001:0589b02": "智德日增斷德日滅任運流入無功用位方名自",
    "X21n0378_001:0589b03": "然。△二現在父母增樂。",
    "X21n0378_001:0589b04": "若父母現在者福樂百年。",
    "X21n0378_001:0589b05": "△三七世父母化生。",
    "X21n0378_001:0589b06": "若七世父母生天自在化生入天華光。",
    "X21n0378_001:0589b07": "諸天皆化生而有以華為宮殿者昔有採華供佛",
    "X21n0378_001:0589b08": "身死生天宮殿皆華具如法苑珠林諸天皆有身",
    "X21n0378_001:0589b09": "光以之自樂故云入天華光此約事釋若論所供",
    "X21n0378_001:0589b10": "聖賢皆大人權現則今得益不翅人天天即大涅",
    "X21n0378_001:0589b11": "槃天天中天第一義天華即解脫萬行緣因通名",
    "X21n0378_001:0589b12": "為華莊嚴果德大集經云三昧為鬚解脫敷敷即",
    "X21n0378_001:0589b13": "華也光即般若所謂第一義光非青黃赤白而大",
    "X21n0378_001:0589b14": "光明藏普能照燭當知此即圓妙三脫大秘密藏",
    "X21n0378_001:0589b15": "是此經所說正體種種萬行共歸趣之無量功德",
    "X21n0378_001:0589b16": "共莊嚴之言說論辯而詮顯之故名為入然而入",
    "X21n0378_001:0589b17": "無所入經云入理般若名為住以不住法住般若",
    "X21n0378_001:0589b18": "波羅密中今以無所入入三德秘藏中也如此釋",
    "X21n0378_001:0589b19": "者方盡聖賢大人威神之力方名令一切難皆離",
    "X21n0378_001:0589b20": "憂苦夫淺經深解功尚不貲深法淺談恐違佛意。",
    "X21n0378_001:0589b21": "△三雙結上已廣明能救人法并聖賢功德此下",
    "X21n0378_001:0589b22": "但結前未盡之法而示所供之人而兩章中一一",
    "X21n0378_001:0589b23": "皆具人法二種故曰雙結為二一結下願人法。",
    "X21n0378_001:0589b24": "時佛勅十方眾僧皆先為施主呪願願七世父母行",
    "X21n0378_001:0589c01": "禪定意然後受食。",
    "X21n0378_001:0589c02": "願七世父母句斷或願生天脫苦成道往生一憑",
    "X21n0378_001:0589c03": "齋主之願而呪願之若施主自無別願則佛法自",
    "X21n0378_001:0589c04": "有呪願之法此屬出聲念誦者行禪定意即食存",
    "X21n0378_001:0589c05": "五觀等法不關出聲者也可知。△二結上供人法。",
    "X21n0378_001:0589c06": "初受食時先安在佛前塔寺中佛前眾僧呪願竟便",
    "X21n0378_001:0589c07": "自受食。",
    "X21n0378_001:0589c08": "十方賢聖雖皆威力自在能拔倒懸福田勝妙能",
    "X21n0378_001:0589c09": "與解脫尚是分證位人解脫未究竟則與拔或恐",
    "X21n0378_001:0589c10": "不深今令供佛則是究竟法王苦無不盡樂無不",
    "X21n0378_001:0589c11": "滿真能令一切難皆離憂苦也。○此雙結文乃上",
    "X21n0378_001:0589c12": "求佛道下化眾生同體慈悲四弘誓願雖為一時",
    "X21n0378_001:0589c13": "僧眾受供而說實為十方菩薩成佛良規故廣說",
    "X21n0378_001:0589c14": "能救人法已竟復結其要義以委示之也如此勝",
    "X21n0378_001:0589c15": "人勝法鼓勇彚征焉有不拔苦與樂哉。△三法行",
    "X21n0378_001:0589c16": "苦脫二一眾喜法行二母脫鬼苦今初。",
    "X21n0378_001:0589c17": "時目連比丘及大菩薩眾皆大歡喜目連悲啼泣聲",
    "X21n0378_001:0589c18": "釋然除滅。",
    "X21n0378_001:0589c19": "凡有父母皆思報恩第苦報之無法每懷靡及甞",
    "X21n0378_001:0589c20": "抱鮮民之生不如死之久矣之戚今既得良法則",
    "X21n0378_001:0589c21": "罔極可酬木風無恨矣皆大歡喜不亦宜乎至於",
    "X21n0378_001:0589c22": "目連事屬當機休戚尤深觀其始則悲哀忽而號",
    "X21n0378_001:0589c23": "泣今也釋然得益之想瞭然面貌之間予科為母",
    "X21n0378_001:0589c24": "子獲益葢得意於經家傳神妙筆中非無本之談",
    "X21n0378_001:0590a01": "可與智者道也。△二母脫鬼苦。",
    "X21n0378_001:0590a02": "智目連母即於是日得脫一切餓鬼之苦。",
    "X21n0378_001:0590a03": "子路有聞未之能行唯恐有聞子曰聞斯行之賢",
    "X21n0378_001:0590a04": "者好善尚爾勇為豈有目連救母切己之憂而肯",
    "X21n0378_001:0590a05": "因循歲月淹遲時日而後乞救哉故承如來法音",
    "X21n0378_001:0590a06": "演處即便鼓勇營為說法方周供聖已具三寶鍾",
    "X21n0378_001:0590a07": "集而倒懸已解故云即於是日得脫鬼苦此即字",
    "X21n0378_001:0590a08": "乃不二不三不前不後之詞方目連設供之辰即",
    "X21n0378_001:0590a09": "慈母除殃之日如地藏大士於覺華定自在王佛",
    "X21n0378_001:0590a10": "前發心救母之時獄中之母即於是時得出地獄",
    "X21n0378_001:0590a11": "韋提夫人纔聞妙觀即證無生同一感應道交法",
    "X21n0378_001:0590a12": "門疾捷也言得脫一切餓鬼之苦者一切二字六",
    "X21n0378_001:0590a13": "經無出史記云一切皆高帝功臣漢書惠帝紀云",
    "X21n0378_001:0590a14": "一切滿秩如真注云如刀切物音妾苟取外面整",
    "X21n0378_001:0590a15": "齊不稽內之長短巨細也佛經用此二字義意同",
    "X21n0378_001:0590a16": "之如今餓鬼而稱一切者以九界皆在餓鬼類中",
    "X21n0378_001:0590a17": "如刀一切外面皆齊也而餓鬼中復有聖凡大小",
    "X21n0378_001:0590a18": "參差不同即內之長短巨細矣言九界皆餓鬼者",
    "X21n0378_001:0590a19": "餓鬼一種內即有三種九品正法念經則列三十",
    "X21n0378_001:0590a20": "六類因殊果異餓鬼地獄長劫受罪何聞飲食畜",
    "X21n0378_001:0590a21": "生之至大如龍食後一口青泥況其眇小者耶修",
    "X21n0378_001:0590a22": "羅翻無酒且食訖一口蝦蟇飢虗可知矣人道中",
    "X21n0378_001:0590a23": "飢饉屢見枵餒而死者比比人皆目擊也天中雖",
    "X21n0378_001:0590a24": "云衣食自然若夙不供僧修福天食即分四色經",
    "X21n0378_001:0590b01": "中有窮天至長者園中盜酸棗食所謂飢羸慞惶",
    "X21n0378_001:0590b02": "處處求食火宅六凡誰非餓鬼哉二乘沉空滯寂",
    "X21n0378_001:0590b03": "無大乘功德法財以資法身慧命故云形色憔悴",
    "X21n0378_001:0590b04": "權位菩薩不得中道理味飢虗可知地住菩薩雖",
    "X21n0378_001:0590b05": "依法喜禪悅而未究竟寂滅忍衣覺法樂食豈即",
    "X21n0378_001:0590b06": "飽滿正道之人哉是以九界皆餓鬼類也今目連",
    "X21n0378_001:0590b07": "既供大乘聖賢則其母不但脫三惡之倒懸并脫",
    "X21n0378_001:0590b08": "九界枵虗之倒懸矣故云脫一切餓鬼之苦也若",
    "X21n0378_001:0590b09": "云但脫鬼界一種則一切之語徒施大人權現無",
    "X21n0378_001:0590b10": "益令一切難皆離憂苦為虗話矣如此吃緊處兩",
    "X21n0378_001:0590b11": "疏不釋何哉正為現在母子獲益竟。△二象末道",
    "X21n0378_001:0590b12": "俗同遵二一陳益請傳前之陳苦乞救為己母也",
    "X21n0378_001:0590b13": "今之陳益請傳為天下也親親而後仁民即此意",
    "X21n0378_001:0590b14": "耳。",
    "X21n0378_001:0590b15": "目連復白佛言弟子所生母得蒙三寶功德之力眾",
    "X21n0378_001:0590b16": "僧威神之力若未來世一切佛弟子亦應奉盂蘭盆",
    "X21n0378_001:0590b17": "救度現在父母乃至七世父母為可爾否。",
    "X21n0378_001:0590b18": "自覺己圓能覺他者法王應世自未能度先度人",
    "X21n0378_001:0590b19": "者菩薩發心尊者最初發心修道元為上求下化",
    "X21n0378_001:0590b20": "普度羣迷但以施由親始故急先度母母既度已",
    "X21n0378_001:0590b21": "即當愛親及人以請廣傳象末通拔苦淪若非方",
    "X21n0378_001:0590b22": "等已發大心豈有如此普度之請哉夫曾參至行",
    "X21n0378_001:0590b23": "以啟孝經目連當機以啟蘭盆同一聖賢心膓帝",
    "X21n0378_001:0590b24": "王度量菩薩為人靡不爾耳。△二因請廣示三一",
    "X21n0378_001:0590c01": "歎許。",
    "X21n0378_001:0590c02": "佛言大善快問我正欲說汝今復問。",
    "X21n0378_001:0590c03": "鐘藉叩鳴鼓憑擊响師正欲說資恰申問感應道",
    "X21n0378_001:0590c04": "交具二莊嚴寧不快善矧目連大權內秘有所動",
    "X21n0378_001:0590c05": "止自爾妙契聖心為智所讚也。△二正示三一廣",
    "X21n0378_001:0590c06": "勗能遵道俗。",
    "X21n0378_001:0590c07": "善男子若有比丘比丘尼國王太子大臣宰相三公",
    "X21n0378_001:0590c08": "百官萬民庶人行慈孝者。",
    "X21n0378_001:0590c09": "△二重示能救人法。",
    "X21n0378_001:0590c10": "皆應先為所生現在父母過去世父母于七月十五",
    "X21n0378_001:0590c11": "日佛歡喜日僧自恣日以百味飲食安盂蘭盆中施",
    "X21n0378_001:0590c12": "十方自恣僧。",
    "X21n0378_001:0590c13": "勗眾遵法中先勗出家二眾者有二意一以出家",
    "X21n0378_001:0590c14": "人通知佛法宜行孝慈不同俗人如牛羊眼不解",
    "X21n0378_001:0590c15": "方隅故當先囑僧尼二者父母乃生身之本俗眾",
    "X21n0378_001:0590c16": "皆能甘旨奉養菽水承歡親既養其小子仍養其",
    "X21n0378_001:0590c17": "老盂蘭盆法或可緩也至于僧尼割愛辭親父母",
    "X21n0378_001:0590c18": "不禮殊失養兒防老之靠矣既不能盡藥餌牲鼎",
    "X21n0378_001:0590c19": "之奉自當急盂蘭救度之誠此而不為非佛弟子",
    "X21n0378_001:0590c20": "矣向下連云是佛弟子應念父母一切佛弟子應",
    "X21n0378_001:0590c21": "當奉持正春秋責備賢者意耳嗣後西竺行者不",
    "X21n0378_001:0590c22": "一而足東土如唐圭峯大師有疏遵行廣演大師",
    "X21n0378_001:0590c23": "有鈔遵行此二道眾也俗眾則自天子以至于庶",
    "X21n0378_001:0590c24": "人一自皆以孝行為本覺王一勗戶誦家傳風行",
    "X21n0378_001:0591a01": "草偃莫不遵為不刊之典楞嚴云屬諸比丘休夏",
    "X21n0378_001:0591a02": "自恣十方菩薩咨決心疑爾時波斯匿王為其父",
    "X21n0378_001:0591a03": "王諱日營齋請佛宮掖自迎如來兼復親延諸大",
    "X21n0378_001:0591a04": "菩薩城中復有長者居士同時飯僧佇佛來應佛",
    "X21n0378_001:0591a05": "勅文殊分應齋主此西域九等自恣供僧薦度父",
    "X21n0378_001:0591a06": "母也且俗眾同遵而先國王者祖宗開國成家東",
    "X21n0378_001:0591a07": "征西伐不知積多少殺業而子孫方得坐享河山",
    "X21n0378_001:0591a08": "垂拱太平則為繼體守成之君自當凜遵法供以",
    "X21n0378_001:0591a09": "資冥福況國君以仁孝治天下一人行之于上兆",
    "X21n0378_001:0591a10": "民承之於下雲從龍風從虎聖人作而萬物覩為",
    "X21n0378_001:0591a11": "風化之首尤當鄭重於斯者也東土南齊高帝常",
    "X21n0378_001:0591a12": "於七月十五日送盂蘭盆往諸寺中供自恣僧唐",
    "X21n0378_001:0591a13": "代宗大曆元年七月作盂蘭盆于禁中設高祖太",
    "X21n0378_001:0591a14": "宗以下七聖位祇薦冥福歲以為常宋真宗嗣位",
    "X21n0378_001:0591a15": "之初詔兩街僧錄問盂蘭盆儀式依法修設復聽",
    "X21n0378_001:0591a16": "講此經至仁宗嗣沒之初亦詔僧三七於延慶殿",
    "X21n0378_001:0591a17": "開建道場七日夜晝講此經餘時禮念七月十五",
    "X21n0378_001:0591a18": "日復於長春殿設盂蘭盆齋資父王之仙駕酬昊",
    "X21n0378_001:0591a19": "天之鴻恩此皆國王行法之最盛者也太子大臣",
    "X21n0378_001:0591a20": "宰相三公百官總一臣位北齊侍郎顏之推著顏",
    "X21n0378_001:0591a21": "氏家訓其中有曰七月十五日設盂蘭盆齊望汝",
    "X21n0378_001:0591a22": "等依行不絕此卿相之遵行者也萬民庶人則誰",
    "X21n0378_001:0591a23": "無父母理合同遵要之如來久修實語言不虗發",
    "X21n0378_001:0591a24": "故能令盂蘭盆供千秋不替直至于今民受其賜。",
    "X21n0378_001:0591b01": "△三結願獲益父母。",
    "X21n0378_001:0591b02": "願使現在父母壽命百年無病無一切苦惱之患乃",
    "X21n0378_001:0591b03": "至七世父母離餓鬼苦生人天中福樂無極。",
    "X21n0378_001:0591b04": "此即前佛勅眾僧皆先為施主家呪願願七世父",
    "X21n0378_001:0591b05": "母之意但前佛令眾僧為施主呪願今是令孝子",
    "X21n0378_001:0591b06": "自己作願當知孝子自有此等別願眾僧方可依",
    "X21n0378_001:0591b07": "之代為呪願也。△三結意。",
    "X21n0378_001:0591b08": "是佛弟子修孝順者應念念中常憶父母乃至七世",
    "X21n0378_001:0591b09": "父母年年七月十五日當以慈孝憶所生父母作為",
    "X21n0378_001:0591b10": "作盂蘭盆施佛及僧以報父母長養慈愛之恩。",
    "X21n0378_001:0591b11": "前既誡勗道俗同遵盂蘭盆法供僧度親今則結",
    "X21n0378_001:0591b12": "出須供須報之意以感動眾生令歡喜急行也是",
    "X21n0378_001:0591b13": "佛弟子應憶父母則知不憶父母者非佛弟子矣",
    "X21n0378_001:0591b14": "此義逼令行也佛弟子三字通結已前道俗修孝",
    "X21n0378_001:0591b15": "順者則又揀去雖名佛子而頑冥不靈忤逆不道",
    "X21n0378_001:0591b16": "者不在數中凡是佛子又修孝順者應當念念常",
    "X21n0378_001:0591b17": "憶父母於七月十五日修救倒懸之法以報慈愛",
    "X21n0378_001:0591b18": "之恩應當二字乃叮嚀至囑之詞言應當則報恩",
    "X21n0378_001:0591b19": "乃各人分內最切己事非如來勉強汝行者稍加",
    "X21n0378_001:0591b20": "懈怠非佛子非孝順矣何者父母既以慈愛長養",
    "X21n0378_001:0591b21": "汝身汝今當以慈孝報答親恩跪乳反哺畜尚現",
    "X21n0378_001:0591b22": "恩人而不為禽獸不如矣何謂孝順佛子哉此乃",
    "X21n0378_001:0591b23": "點人天性至情以感動下凡令急於修供酬恩而",
    "X21n0378_001:0591b24": "不暇須臾緩也故科為結意乃結出須報之意也。",
    "X21n0378_001:0591c01": "△三流通二一付囑流通。",
    "X21n0378_001:0591c02": "若一切佛弟子應當奉持是法。",
    "X21n0378_001:0591c03": "△二結益流通。",
    "X21n0378_001:0591c04": "時目連比丘四眾弟子歡喜奉行。",
    "X21n0378_001:0591c06": "佛說盂蘭盆經折中疏(終)"
}