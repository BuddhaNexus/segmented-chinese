{
    "T34n1723_005:0734b04": "妙法蓮華經玄贊卷第五(本)",
    "T34n1723_005:0734b06": "大慈恩寺沙門基撰",
    "T34n1723_005:0734b07": "譬喻品第三",
    "T34n1723_005:0734b08": "三門分別：一敘來意，二解品名，三釋妨難。",
    "T34n1723_005:0734b09": "來意有二：一鶖子上根聞法說而已悟，",
    "T34n1723_005:0734b10": "四人中性必假況而方知；上已化於上根，下",
    "T34n1723_005:0734b11": "將曉於中性，故此品來。二論云「自此已下",
    "T34n1723_005:0734b12": "為七種具足煩惱性眾生，說七譬喻，對治",
    "T34n1723_005:0734b13": "七種增上慢，及為三種染慢無煩惱人三昧",
    "T34n1723_005:0734b14": "解脫見等染慢，即為治此說三平等」。又云",
    "T34n1723_005:0734b15": "「餘殘修多羅明十無上義」，此意總顯下有二",
    "T34n1723_005:0734b16": "十六品明此三義。七譬喻在七品：一火宅",
    "T34n1723_005:0734b17": "喻此〈譬喻品〉，二窮子喻〈信解品〉，三雲雨喻〈藥",
    "T34n1723_005:0734b18": "草品〉，四化城喻〈化城品〉，五繫寶珠喻〈五百弟",
    "T34n1723_005:0734b19": "子授記品〉，六解髻中明珠喻〈安樂行品〉，七醫",
    "T34n1723_005:0734b20": "師喻〈壽量品〉，隨其次第各在一品。三平等",
    "T34n1723_005:0734b21": "有九品：一〈譬喻〉、二〈授記〉、三〈五百弟子授記〉、",
    "T34n1723_005:0734b22": "四〈授學無學人記〉、五〈法師品〉、六〈持品〉、七〈提婆",
    "T34n1723_005:0734b23": "達多品〉、八〈常不輕〉、九〈見寶塔〉。初之八品皆有",
    "T34n1723_005:0734b24": "授記說初乘平等，後〈見寶塔〉中合說生死涅",
    "T34n1723_005:0734b25": "槃法及身二種平等。其十無上有二十一品，",
    "T34n1723_005:0734b26": "初九無上有七品：一〈藥草喻〉、二〈化城〉，此有第",
    "T34n1723_005:0734b27": "二第三兩無上；三〈五百弟子授記〉、四〈見寶塔〉、",
    "T34n1723_005:0734b28": "五〈安樂行〉、六〈涌出〉、七〈壽量〉，此有第八第九兩",
    "T34n1723_005:0734b29": "無上。上七品中除第二第七，自餘五品各一",
    "T34n1723_005:0734c01": "無上，餘殘修多羅是第十無上，謂餘十四",
    "T34n1723_005:0734c02": "品並是第十無上。於中有二力：一法力、二",
    "T34n1723_005:0734c03": "修行力。法力有三品：一〈分別功德〉、二〈隨喜功",
    "T34n1723_005:0734c04": "德〉、三〈法師功德〉。修行力中復有七力，合十一",
    "T34n1723_005:0734c05": "品：一持力有三品，一〈法師〉、二〈安樂行〉、三〈勸",
    "T34n1723_005:0734c06": "持〉。二說力有一品，謂〈神力〉。三行苦行力亦一",
    "T34n1723_005:0734c07": "品，謂〈藥王品〉。四教化眾生行苦行力亦一品，",
    "T34n1723_005:0734c08": "謂〈妙音〉。五護眾生諸難力有二品：一〈觀音",
    "T34n1723_005:0734c09": "普門〉、二〈陀羅尼〉。六功德勝力有一品，謂〈妙",
    "T34n1723_005:0734c10": "莊嚴王本事〉。七護法力有二品：一〈普賢〉、二〈囑",
    "T34n1723_005:0734c11": "累〉。後十無上是初七喻，三平等殘名為上",
    "T34n1723_005:0734c12": "殘，故本論中解七喻三平等已云「餘殘修",
    "T34n1723_005:0734c13": "多羅明無上義」。第十無上是前九種無上之",
    "T34n1723_005:0734c14": "殘，名為下殘，故本論中解第十無上云「十",
    "T34n1723_005:0734c15": "者勝妙力，無上餘殘修多羅說」。殘有二義：",
    "T34n1723_005:0734c16": "一者文殘，曾未說故；二者義殘，前雖已說",
    "T34n1723_005:0734c17": "義猶未盡，所望別故今復說之名為義殘。",
    "T34n1723_005:0734c18": "恐文繁長故略不說，至下品中一一疎釋。",
    "T34n1723_005:0734c19": "其〈藥草〉、〈化城〉、〈五百弟子〉、〈寶塔〉、〈持品〉、〈安樂行〉、",
    "T34n1723_005:0734c20": "〈壽量〉七品，或文或義，重說之故。其七喻者，謂",
    "T34n1723_005:0734c21": "凡夫有學名有煩惱，有七種增上染慢，為",
    "T34n1723_005:0734c22": "對治此說七譬喻，如執化城以為真城，",
    "T34n1723_005:0734c23": "即是所求世間三摩跋提將為真滅，執無學",
    "T34n1723_005:0734c24": "滿故更無所求。二乘無學名無煩惱人，有",
    "T34n1723_005:0734c25": "三種法執染慢，彼三昧解脫見等法執望二",
    "T34n1723_005:0734c26": "乘雖不名染，此迴心已即名菩薩，法執染",
    "T34n1723_005:0734c27": "此菩薩名染無煩惱慢。論翻「顛倒」，義意如此。",
    "T34n1723_005:0734c28": "無上義者，於大乘中可說有之，餘乘即無。",
    "T34n1723_005:0734c29": "由此三乘說有差別，教、理、行、果等有異",
    "T34n1723_005:0735a01": "故。論引佛言不離我身是無上義，故二乘",
    "T34n1723_005:0735a02": "中不說此義，不能解故。由此無上即是一",
    "T34n1723_005:0735a03": "乘教、理、行、果，隨其所應配諸品取。七種",
    "T34n1723_005:0735a04": "具足煩惱眾生者，第一求勢力人起第一顛",
    "T34n1723_005:0735a05": "倒求功德增上慢，以世間諸煩惱熾然而",
    "T34n1723_005:0735a06": "求天人妙境、果報，為此說火宅喻。富貴自",
    "T34n1723_005:0735a07": "在名為勢力，謂諸凡夫求此天人妙境外果",
    "T34n1723_005:0735a08": "并內果報，不知煩惱熾然燒煮，為此說火",
    "T34n1723_005:0735a09": "宅喻，天人勢力煩惱燒煮如火宅故。世尊今",
    "T34n1723_005:0735a10": "者說有二車，即是世間善根三昧，菩提假解",
    "T34n1723_005:0735a11": "令其出宅，後令漸入佛大涅槃，故論云「第",
    "T34n1723_005:0735a12": "一人者以世間種種善根三昧功德，方便令",
    "T34n1723_005:0735a13": "戲，後令入涅槃故。」此中不說解脫道中正",
    "T34n1723_005:0735a14": "證生空擇滅真智名為世間三昧假解，此是",
    "T34n1723_005:0735a15": "羊鹿非是車體，從彼觀後入世間定觀前",
    "T34n1723_005:0735a16": "所證，以心麁故不見正智及生空如，乃見",
    "T34n1723_005:0735a17": "惑、業、後苦不生，心便變作涅槃想解。正智",
    "T34n1723_005:0735a18": "所證根本觀中所得擇滅，下名化城，不說",
    "T34n1723_005:0735a19": "假觀所變為城，不息苦故。今說後時後得",
    "T34n1723_005:0735a20": "智位能變想解，名為世間善根三昧，輕安、喜",
    "T34n1723_005:0735a21": "樂種種功德，假名羊鹿、假名種智與之遊",
    "T34n1723_005:0735a22": "戲，後化一乘方令入於佛大涅槃，至佛位",
    "T34n1723_005:0735a23": "中能入牛車即是二智、即是菩提，所入涅槃",
    "T34n1723_005:0735a24": "即是寶所，後化城喻二乘執彼惑苦不生故",
    "T34n1723_005:0735a25": "為涅槃，理實涅槃解脫道中是正智證，故說",
    "T34n1723_005:0735a26": "入化城眾商皆倦息。前後諸智皆悉不能",
    "T34n1723_005:0735a27": "了一切法故，實非種智，說羊鹿車有名",
    "T34n1723_005:0735a28": "不見登，說此世間三昧善根，與令遊戲故。",
    "T34n1723_005:0735a29": "二乘執此以為二車，實非車體，如二乘者",
    "T34n1723_005:0735b01": "所起四顛倒，正觀不然，後方想解；緣此",
    "T34n1723_005:0735b02": "起執，化城亦爾。今為對治求勢力人顛",
    "T34n1723_005:0735b03": "倒求功德增上慢，說此車喻，故此品來。",
    "T34n1723_005:0735b04": "此餘諸義各至品釋。解品名者，「譬」者況也",
    "T34n1723_005:0735b05": "類也，《玉篇》云「比類以相曉」。「喻」者開也曉也，",
    "T34n1723_005:0735b06": "《玉篇》云「曉也諫也」。今舉世間之近迹況類",
    "T34n1723_005:0735b07": "出世之深致，以開未語用曉前迷，曉喻之",
    "T34n1723_005:0735b08": "譬名譬喻品，或譬即喻名譬喻品。釋妨",
    "T34n1723_005:0735b09": "者，一問：此以喻曉理名譬喻品，前直以法",
    "T34n1723_005:0735b10": "彰應名法品。答：前後相例理實應然，立者",
    "T34n1723_005:0735b11": "不同何詳所以，但以方便者法中之別義，",
    "T34n1723_005:0735b12": "譬喻者況中之通名，通、別既殊得名遂別，",
    "T34n1723_005:0735b13": "未可相例。二問：何故七喻唯此獨名，餘兼",
    "T34n1723_005:0735b14": "別稱？答：喻雖有七，此最初故，雖標總稱即",
    "T34n1723_005:0735b15": "自別名，餘品不單名譬喻故。三問：中根領、",
    "T34n1723_005:0735b16": "記別標信解，上根領、記理應別開，何故此",
    "T34n1723_005:0735b17": "品之初寄明鶖子領記等事。答中根、領、記文",
    "T34n1723_005:0735b18": "廣義長，所以別開，鶖子不然故寄此說。又",
    "T34n1723_005:0735b19": "因鶖子領記啟請方陳喻況，故在此初寄",
    "T34n1723_005:0735b20": "明領記。",
    "T34n1723_005:0735b21": "經「爾時舍利弗(至)得未曾有」。贊曰：就此品",
    "T34n1723_005:0735b22": "中大文分二：初鶖子聞法領喜述成得記，",
    "T34n1723_005:0735b23": "後佛廣以譬喻化彼中根。初文屬前第一",
    "T34n1723_005:0735b24": "周法說一乘。初周有四，上法說訖，自下第二",
    "T34n1723_005:0735b25": "鶖子聞法領解，自責而生喜，於中有二：初",
    "T34n1723_005:0735b26": "長行、後偈頌。長行有二：初標聞法以喜生，",
    "T34n1723_005:0735b27": "後釋歡喜之所以。此初也。依俗間釋，「踊」蹺",
    "T34n1723_005:0735b28": "也，「躍」跳也，蹺足跳者喜之極也。聞真道以",
    "T34n1723_005:0735b29": "起權故踴躍，稱悅所希之意故歡喜，表發",
    "T34n1723_005:0735c01": "大心故即起，心契所說故合掌，一心請益",
    "T34n1723_005:0735c02": "瞻仰尊顏啟本所懷故言白佛。「法音」者大",
    "T34n1723_005:0735c03": "乘言教也。曾所未聞，得未曾有。又由三義",
    "T34n1723_005:0735c04": "所以歡喜：一聞佛說法心安如海，知佛非",
    "T34n1723_005:0735c05": "魔所以歡喜；二聞今一實解昔三權，三為",
    "T34n1723_005:0735c06": "一因所以歡喜；三聞佛說千二百羅漢悉亦",
    "T34n1723_005:0735c07": "當作佛，所以歡喜。",
    "T34n1723_005:0735c08": "經「所以者何(至)無量知見」。贊曰：下釋歡喜",
    "T34n1723_005:0735c09": "之所以，有四：一失大法以興嗟，二處小",
    "T34n1723_005:0735c10": "階而起歡，三喜今聞而惱盡，四知佛子而",
    "T34n1723_005:0735c11": "道成。此初也。「豫」者入也關也。《玉篇》「預，先辦",
    "T34n1723_005:0735c12": "也備預也早也。」《切韻》「若逸，作豫，正應為預。」",
    "T34n1723_005:0735c13": "《爾雅》為「預，逮、及與也。」古文為「與」，《左傳》云「公",
    "T34n1723_005:0735c14": "必與焉。」「感」者激也。「傷」者歎也。昔聞菩薩如",
    "T34n1723_005:0735c15": "是受記之事我等不入，昔聞授記之流不",
    "T34n1723_005:0735c16": "及授記之事，所以感激恨切，傷歎失於如",
    "T34n1723_005:0735c17": "來五種知見，或失如來智性、智相之知見",
    "T34n1723_005:0735c18": "也。",
    "T34n1723_005:0735c19": "經「世尊我常獨處(至)而見濟度」。贊曰：下處",
    "T34n1723_005:0735c20": "小階而起歎，有二：初歎住小，後自責躬。",
    "T34n1723_005:0735c21": "此初也。「常」恒也。「每」者數也、屢也，非一定辭。",
    "T34n1723_005:0735c22": "「入」者證也。「法性」者謂人無我真如，彼同證故。",
    "T34n1723_005:0735c23": "我與菩薩俱能證入無我真如，云何如來獨",
    "T34n1723_005:0735c24": "以小乘而見度脫？或性謂體，同入佛法體",
    "T34n1723_005:0735c25": "類之中。有本作「嘗」，謂曾經也。",
    "T34n1723_005:0735c26": "經「是我等咎非世尊也」。贊曰：下自責躬，有",
    "T34n1723_005:0735c27": "三：初標，次釋，後成。此標也。「咎」謂罪失，我之",
    "T34n1723_005:0735c28": "愆過，「咎」音巨久反，字從人、各，人各相違即",
    "T34n1723_005:0735c29": "成過咎。",
    "T34n1723_005:0736a01": "經「所以者何(至)而得度脫」。贊曰：此釋所由。",
    "T34n1723_005:0736a02": "所因者，成大菩提之因行也，謂於七地四",
    "T34n1723_005:0736a03": "菩薩行：一菩提分、二波羅蜜、三諸神通、四成",
    "T34n1723_005:0736a04": "就有情。故迦葉言「於菩薩法、遊戲神通、淨佛",
    "T34n1723_005:0736a05": "國土、成就眾生心不好樂」，故正覺因即此四",
    "T34n1723_005:0736a06": "行。「待」者承望、渴仰、希須之義。鶖子自言「若",
    "T34n1723_005:0736a07": "我等輩承望、希須、渴仰無上正覺之因，佛必",
    "T34n1723_005:0736a08": "以大乘而見度脫，但由我輩於大因中不",
    "T34n1723_005:0736a09": "生希待，所以世尊不以大乘而見濟度。」或",
    "T34n1723_005:0736a10": "因謂菩提心，略為三種：一厭離有為，二求",
    "T34n1723_005:0736a11": "菩提，三深念眾生，即如是住、如是修行、如",
    "T34n1723_005:0736a12": "是降伏其心。",
    "T34n1723_005:0736a13": "經「然我等(至)思惟取證」。贊曰：此成自責。然",
    "T34n1723_005:0736a14": "由我等不解佛之方便隨宜所說諸法，初",
    "T34n1723_005:0736a15": "聞即信即便受行，思惟取證，故佛不以大",
    "T34n1723_005:0736a16": "乘度脫，由此是我輩之咎也。",
    "T34n1723_005:0736a17": "經「世尊(至)快得安隱」。贊曰：喜今聞而惱盡。",
    "T34n1723_005:0736a18": "「剋」者專也。昔來修小，專自悔責不求於大。",
    "T34n1723_005:0736a19": "又疑菩提於己無分不生欣趣，或復自身",
    "T34n1723_005:0736a20": "已得解脫與佛無差，聞佛今說佛所得法",
    "T34n1723_005:0736a21": "甚深難解，二乘不了疑佛為魔，今既聞說",
    "T34n1723_005:0736a22": "一實三權，知昔脩小為大之因，所以悔斷",
    "T34n1723_005:0736a23": "知己作佛、菩提有分，所得解脫是佛方便，",
    "T34n1723_005:0736a24": "故疑亦斷，心開意解身意泰然。「泰然」者安泰",
    "T34n1723_005:0736a25": "怡然之貌，既無疑悔故快安隱，疑悔若生恒",
    "T34n1723_005:0736a26": "不安隱，何得泰然？「斷」者徒管反，截也絕也，",
    "T34n1723_005:0736a27": "又都亂反，今從初。問：疑生分別，入見即",
    "T34n1723_005:0736a28": "除，悔多憂俱，離欲便捨。如何鶖子今二方",
    "T34n1723_005:0736a29": "除？答：煩惱之疑，預流即盡；煩惱伴悔，離欲",
    "T34n1723_005:0736b01": "已除。今法執之類，異熟生疑，如阿羅漢疑",
    "T34n1723_005:0736b02": "黑鹽之輩；於事之疑，惡作名悔未爽於理。",
    "T34n1723_005:0736b03": "此惡作體即是善愧，輕拒暴惡故，或即是",
    "T34n1723_005:0736b04": "厭慧，俱無貪之一分也，亦即省察心心所故。",
    "T34n1723_005:0736b05": "但是悔相性必麁動，故離欲捨，離欲有悔",
    "T34n1723_005:0736b06": "必是惡作，以悔名說從果為名，豈離欲已",
    "T34n1723_005:0736b07": "而不厭惡。",
    "T34n1723_005:0736b08": "經「今日乃知(至)得佛法分」。贊曰：知佛子而",
    "T34n1723_005:0736b09": "道成也。《瑜伽》八十四有六句，謂「是大師子，",
    "T34n1723_005:0736b10": "佛腹所生、佛口所生、佛法所生、佛法所化、",
    "T34n1723_005:0736b11": "得法等分。」《勝鬘》云「得佛餘財」，此有四句。《瑜",
    "T34n1723_005:0736b12": "伽》解云「初是總句，後五別句。」腹所生者，簡去",
    "T34n1723_005:0736b13": "異生卑劣子故，得聖智慧佛腹親生，非如",
    "T34n1723_005:0736b14": "異生是佛養子，一切眾生皆佛子故，佛不親",
    "T34n1723_005:0736b15": "生非腹生故，從佛法所生，爾乃是真生。",
    "T34n1723_005:0736b16": "又二乘等非從婦生子如婢生子，故下經",
    "T34n1723_005:0736b17": "云「若如我子」，初地菩薩生如來家，證法界",
    "T34n1723_005:0736b18": "故，是婦生子，已前非是婦所生子名非腹",
    "T34n1723_005:0736b19": "生。今發大心當為菩薩法界中生，總言腹",
    "T34n1723_005:0736b20": "生。佛口所生者，從說法音而誕生故，體即",
    "T34n1723_005:0736b21": "聞慧，緣教生故。佛法所生者，如理作意、法",
    "T34n1723_005:0736b22": "隨法行之所生故，體即思、脩二慧所攝，緣",
    "T34n1723_005:0736b23": "理緣教隨應生故。佛法所化者，從法身路",
    "T34n1723_005:0736b24": "而得成立相似法故。法身路者，謂諸菩薩福、",
    "T34n1723_005:0736b25": "慧二因，我亦如是，彼從二因中而成立故。",
    "T34n1723_005:0736b26": "法身有二：小乘大乘二義異故。得法等分者，",
    "T34n1723_005:0736b27": "受用無漏法之財寶相似法故。法謂法寶，",
    "T34n1723_005:0736b28": "或七聖財，謂信、戒、聞、捨、慧、慚、愧等者相似。",
    "T34n1723_005:0736b29": "分者餘分、分類，諸佛菩薩能用法財，我今",
    "T34n1723_005:0736c01": "亦然，與彼相似，亦得受用無漏法寶之餘",
    "T34n1723_005:0736c02": "分故，隨其所應在二乘位，望異生中已",
    "T34n1723_005:0736c03": "教一重，真是佛子。今作菩薩，望二乘位",
    "T34n1723_005:0736c04": "又教一重，真佛子等可如理釋。彼又解云",
    "T34n1723_005:0736c05": "「如是諸句顯示增上生圓滿及父相似法生",
    "T34n1723_005:0736c06": "圓滿，後五句中前三句顯增上生圓滿，後二",
    "T34n1723_005:0736c07": "句顯父相似法生圓滿。增上生者自體勝生，",
    "T34n1723_005:0736c08": "父相似法生者襲父遺體用父家財，並相似",
    "T34n1723_005:0736c09": "故。增上生中初句遮器過失，佛正智腹所",
    "T34n1723_005:0736c10": "生，遮世間中依於胞胎惡器生故。第二句",
    "T34n1723_005:0736c11": "遮精血不淨所生，佛口所生，非以精血為",
    "T34n1723_005:0736c12": "自體故。第三句遮其欲貪非正法生，凡夫",
    "T34n1723_005:0736c13": "由欲貪資潤而有，非正法生，今從正法所",
    "T34n1723_005:0736c14": "生，非由欲貪非正法之所生故。第四句",
    "T34n1723_005:0736c15": "顯自體相似之法，從法身路而得成立，襲",
    "T34n1723_005:0736c16": "繼法身自體殊勝，如襲婆羅門種性成立",
    "T34n1723_005:0736c17": "尊貴。第五句受用相似之法，受用無漏佛之",
    "T34n1723_005:0736c18": "法財，如世受用父母資什。」此中有四，闕第",
    "T34n1723_005:0736c19": "二句，合化及生總為一句，昔住權中非真",
    "T34n1723_005:0736c20": "佛子，今求實位方是腹生，是此經文之大意",
    "T34n1723_005:0736c21": "也。故《攝論》云「非如二乘無智婢子」。又有義",
    "T34n1723_005:0736c22": "云，以上四段別配領前開、示、悟、入四義如",
    "T34n1723_005:0736c23": "次，細尋法體理未必然。",
    "T34n1723_005:0736c24": "經「爾時舍利弗(至)疑網皆已除」。贊曰：二十五",
    "T34n1723_005:0736c25": "頌半分二：初二頌半頌標，二十三頌頌釋。",
    "T34n1723_005:0736c26": "初文有二：初一頌頌標中得未曾有心喜",
    "T34n1723_005:0736c27": "疑除，後一頌半釋得未曾有彰憂悔盡。此",
    "T34n1723_005:0736c28": "初也。昔疑自身於佛無分，今聞得作所以",
    "T34n1723_005:0736c29": "疑除。疑損眾生難可出離，故喻於網。",
    "T34n1723_005:0737a01": "經「昔來蒙佛教(至)聞亦除憂惱」。贊曰：釋得",
    "T34n1723_005:0737a02": "未曾有彰憂悔盡。謂我昔來所蒙佛教，謂",
    "T34n1723_005:0737a03": "住於小更不得大，所以憂悔；聞說此經，",
    "T34n1723_005:0737a04": "今日乃知不失大乘，彼昔所脩大乘因故，",
    "T34n1723_005:0737a05": "由此悔盡。佛音希有妙用能除眾生煩惱",
    "T34n1723_005:0737a06": "障之憂惱，我雖漏盡，今者聞之亦能伏除",
    "T34n1723_005:0737a07": "法執憂惱。此中憂者憂不作佛，一云即是",
    "T34n1723_005:0737a08": "法執之憂，離欲不捨，如畢藺陀筏蹉麁惡",
    "T34n1723_005:0737a09": "語習，法執不捨故，同前疑悔隨應亦爾。二",
    "T34n1723_005:0737a10": "云實是憂者，即惡作俱厭賤捨受，以憂名",
    "T34n1723_005:0737a11": "說，或法執類無記、善憂，離欲不捨，憂相應",
    "T34n1723_005:0737a12": "惱，惱即憂悔，非煩惱也。",
    "T34n1723_005:0737a13": "經「我處於山谷(至)云何而自欺」。贊曰：下頌",
    "T34n1723_005:0737a14": "前釋，分四：初二頌半處小階而起歎，次五",
    "T34n1723_005:0737a15": "頌半失大法以興嗟，次十四頌喜今聞而",
    "T34n1723_005:0737a16": "惱盡，後一頌知佛子而道成，與前長行前",
    "T34n1723_005:0737a17": "後不同。故初中有二：初一頌半歎居小位，",
    "T34n1723_005:0737a18": "後之一頌頌所歎事。此初也。「嗚呼」者嗟歎",
    "T34n1723_005:0737a19": "詞。「云何自欺」者，欺者輕也。歎自小智住證於",
    "T34n1723_005:0737a20": "小不求大位，謂己無分名自欺輕。",
    "T34n1723_005:0737a21": "經「我等亦佛子(至)演說無上道」。贊曰：此一頌",
    "T34n1723_005:0737a22": "頌所歎事。「無漏法」者法性真如。「入」者證也。理",
    "T34n1723_005:0737a23": "雖同證俱稱佛子，無智可能當來作佛為",
    "T34n1723_005:0737a24": "眾演說一乘正道。",
    "T34n1723_005:0737a25": "經「金色三十二(至)而不得此事」。贊曰：下五頌",
    "T34n1723_005:0737a26": "半失大法以興嗟，中分二：初三頌半所失",
    "T34n1723_005:0737a27": "大法，後之二頌明自興嗟。初中復二：初",
    "T34n1723_005:0737a28": "之二頌內外莊嚴德，後一頌半名利高廣德。",
    "T34n1723_005:0737b01": "初中復二：初一頌具相降魔德，後一頌好滿",
    "T34n1723_005:0737b02": "不共德。此初也。「金色三十二」者，佛身紫磨金",
    "T34n1723_005:0737b03": "色故。三十二相者，依《大般若經》第三百八",
    "T34n1723_005:0737b04": "十一「佛言：善現！云何如來三十二相？善現！",
    "T34n1723_005:0737b05": "一世尊足下有平滿相，妙善安住猶如奩",
    "T34n1723_005:0737b06": "底，地雖高下隨足所蹈，皆悉坦然無不",
    "T34n1723_005:0737b07": "等觸。二世尊足下千輻輪文，輞轂眾相無不",
    "T34n1723_005:0737b08": "圓滿。三世尊手足皆悉柔軟，如都羅綿勝",
    "T34n1723_005:0737b09": "過一切。四世尊手足一一指中間，猶如雁王",
    "T34n1723_005:0737b10": "咸有鞔網，金色交絡文同綺畫。五世尊手足",
    "T34n1723_005:0737b11": "所有諸指，圓滿纖長甚可愛樂。六世尊足跟",
    "T34n1723_005:0737b12": "廣長圓滿，與趺相稱勝餘有情。七世尊足趺",
    "T34n1723_005:0737b13": "脩高充滿，柔軟妙好與跟相稱。八世尊雙腨",
    "T34n1723_005:0737b14": "漸次纖圓，如翳泥耶仙鹿王腨。九世尊雙臂",
    "T34n1723_005:0737b15": "脩直傭圓，如象王鼻平立摩膝。十世尊陰",
    "T34n1723_005:0737b16": "相勢峯藏密，其猶龍馬亦如象王。十一世",
    "T34n1723_005:0737b17": "尊毛孔各一毛生，柔潤紺青右旋宛轉。十二",
    "T34n1723_005:0737b18": "世尊髮毛端皆上靡右旋宛轉，柔潤紺青嚴",
    "T34n1723_005:0737b19": "金色身甚可愛樂。十三世尊身皮細薄潤",
    "T34n1723_005:0737b20": "滑，塵垢水等皆所不住。十四世尊身皮皆真",
    "T34n1723_005:0737b21": "金色光潔晃曜如妙金臺，眾寶莊嚴眾所樂",
    "T34n1723_005:0737b22": "見。十五世尊兩足、二手掌中、頸、及雙肩，七",
    "T34n1723_005:0737b23": "處充滿。十六世尊肩項圓滿殊妙。十七世尊",
    "T34n1723_005:0737b24": "髆腋悉皆充實。十八世尊容儀洪滿端直。十",
    "T34n1723_005:0737b25": "九世尊身相脩廣端嚴。二十世尊體相縱廣",
    "T34n1723_005:0737b26": "量等，周匝圓滿如諾瞿陀。二十一世尊頷臆",
    "T34n1723_005:0737b27": "并身上半，威容廣大如師子王。二十二世尊",
    "T34n1723_005:0737b28": "常光面各一尋。二十三世尊齒相四十齊平，",
    "T34n1723_005:0737b29": "淨密根深白逾珂雪。二十四世尊四牙鮮白",
    "T34n1723_005:0737c01": "鋒利。二十五世尊常得味中上味，喉脈直",
    "T34n1723_005:0737c02": "故，能引身中諸支節脈所有上味，風、熱、淡",
    "T34n1723_005:0737c03": "病不能為雜；由彼不雜，脈離沈浮延縮壞",
    "T34n1723_005:0737c04": "損擁曲等過，能正吞咽津液通流，身心適悅",
    "T34n1723_005:0737c05": "常得上味。二十六世尊舌相薄淨廣長，能",
    "T34n1723_005:0737c06": "覆面輪至耳髮際。二十七世尊梵音詞韻和",
    "T34n1723_005:0737c07": "雅，隨眾多少無不等聞，其聲洪震猶如天",
    "T34n1723_005:0737c08": "鼓，發言婉約如頻迦音。二十八世尊眼睫",
    "T34n1723_005:0737c09": "猶若牛王，紺青齊整不相雜亂。二十九世尊",
    "T34n1723_005:0737c10": "眼睛紺青鮮白，紅環間飾咬潔分明。三十世",
    "T34n1723_005:0737c11": "尊面輪其猶滿月，眉相晈淨如天帝弓。三十",
    "T34n1723_005:0737c12": "一世尊眉間有白毫相，右旋柔軟如覩羅綿，",
    "T34n1723_005:0737c13": "鮮白光淨逾珂雪等。三十二世尊頂上烏",
    "T34n1723_005:0737c14": "瑟膩沙高顯周圓猶如天蓋。善現！是名三十",
    "T34n1723_005:0737c15": "二大士相。」依此經文總說頌言：「等輻柔網",
    "T34n1723_005:0737c16": "纖，　跟趺腨臂密，　毛生靡潤滑，　皮金七肩",
    "T34n1723_005:0737c17": "滿，　髆儀脩廣齊，　師子光具齒，　牙味舌音",
    "T34n1723_005:0737c18": "睫，　睛輪豪相蓋。」若依《瑜伽》，與此不同。",
    "T34n1723_005:0737c19": "《瑜伽》之中仍說因業，恐繁且止。如彼應言：",
    "T34n1723_005:0737c20": "「等輻纖跟細，　網摩膊不傴，　勢身光上靡，",
    "T34n1723_005:0737c21": "　生金滑七處，　師子肩充直，　具齒無隙鮮，",
    "T34n1723_005:0737c22": "　頷廣味聲青，　牛王頂豪相。」此總以彼",
    "T34n1723_005:0737c23": "眼耳身男四根依處并舌根為體。十力解脫",
    "T34n1723_005:0737c24": "如前已解。鶖子自歎同共一佛法而不得",
    "T34n1723_005:0737c25": "此事。",
    "T34n1723_005:0737c26": "經「八十種妙好(至)而我皆已失」。贊曰：好滿不",
    "T34n1723_005:0737c27": "共德也。八十種妙好者，《般若經》言：「善現！云",
    "T34n1723_005:0737c28": "何如來應正等覺八十隨好？善現！一世尊指",
    "T34n1723_005:0737c29": "爪狹長薄潤光潔鮮淨如華赤銅，二世尊手",
    "T34n1723_005:0738a01": "足指圓纖長傭直柔軟節骨不現，三世尊手",
    "T34n1723_005:0738a02": "足各等無差於諸指間悉皆充密，四世尊手",
    "T34n1723_005:0738a03": "足圓滿如意軟淨光澤色如蓮華，五世尊筋",
    "T34n1723_005:0738a04": "脈盤結堅固深隱不現，六世尊兩踝俱隱不",
    "T34n1723_005:0738a05": "現，七世尊行步直進庠序如龍象王，八世尊",
    "T34n1723_005:0738a06": "行步威容齊肅如師子王，九世尊行步安平",
    "T34n1723_005:0738a07": "庠序不過不減猶如牛王，十世尊行步進止",
    "T34n1723_005:0738a08": "儀雅猶如鵝王，十一世尊迴顧必皆右旋如",
    "T34n1723_005:0738a09": "龍象王舉身隨轉，十二世尊支節漸次傭圓",
    "T34n1723_005:0738a10": "妙善安布，十三世尊骨節交結無隙猶若龍",
    "T34n1723_005:0738a11": "盤。十四世尊膝輪妙善安布堅固圓滿，十五",
    "T34n1723_005:0738a12": "世尊隱處其文妙好威勢具足圓滿清淨，十",
    "T34n1723_005:0738a13": "六世尊身支潤滑柔軟光悅鮮淨塵垢不著，",
    "T34n1723_005:0738a14": "十七世尊身容敦肅無畏常不怯弱，十八世",
    "T34n1723_005:0738a15": "尊身支堅固稠密善相屬著，十九世尊身支",
    "T34n1723_005:0738a16": "安定敦重曾不掉動圓滿無壞，二十世尊身",
    "T34n1723_005:0738a17": "相猶如仙王周匝端嚴光淨離翳，二十一世",
    "T34n1723_005:0738a18": "尊身有周匝圓光明於行等時恒自照曜，",
    "T34n1723_005:0738a19": "二十二世尊腹形方正無欠柔軟不現眾相",
    "T34n1723_005:0738a20": "莊嚴，二十三世尊臍深右旋圓妙清淨光澤，",
    "T34n1723_005:0738a21": "二十四世尊臍厚不窊不凸周匝妙好，二十",
    "T34n1723_005:0738a22": "五世尊皮膚遠離疥癬亦無黶點疣贅等",
    "T34n1723_005:0738a23": "過，二十六世尊手掌充滿柔軟足下安平，",
    "T34n1723_005:0738a24": "二十七世尊手文深長明直潤澤不斷，二十",
    "T34n1723_005:0738a25": "八世尊脣色光潤丹暉如頻婆菓上下相稱，",
    "T34n1723_005:0738a26": "二十九世尊面門不長不短不大不小如",
    "T34n1723_005:0738a27": "量端嚴，三十世尊舌相軟薄廣長如赤銅色，",
    "T34n1723_005:0738a28": "三十一世尊發聲威震深遠如象王吼明朗",
    "T34n1723_005:0738a29": "清徹，三十二世尊音韻美妙具足如深谷響，",
    "T34n1723_005:0738b01": "三十三世尊鼻高脩而且直其孔不現，三十",
    "T34n1723_005:0738b02": "四世尊諸齒方整鮮白，三十五世尊諸牙圓",
    "T34n1723_005:0738b03": "白光潔漸次鋒利，三十六世尊眼淨青白分",
    "T34n1723_005:0738b04": "明，三十七世尊眼相脩廣譬如青蓮華葉甚",
    "T34n1723_005:0738b05": "可愛樂，三十八世尊眼睫上下齊整稠密不",
    "T34n1723_005:0738b06": "白，三十九世尊雙眉長而不白緻而細軟，四",
    "T34n1723_005:0738b07": "十世尊雙眉綺靡順次紺瑠璃色，四十一世",
    "T34n1723_005:0738b08": "尊雙眉高顯光潤形如初月，四十二世尊耳",
    "T34n1723_005:0738b09": "厚廣大脩長輪埵成就，四十三世尊兩耳綺",
    "T34n1723_005:0738b10": "麗齊平離眾過失，四十四世尊容儀能令見",
    "T34n1723_005:0738b11": "者無損無染皆生愛敬，四十五世尊額廣",
    "T34n1723_005:0738b12": "圓滿平正形相殊妙，四十六世尊身分上半",
    "T34n1723_005:0738b13": "圓滿如師子王威嚴無對，四十七世尊首髮",
    "T34n1723_005:0738b14": "脩長紺青稠密不白，四十八世尊首髮香潔",
    "T34n1723_005:0738b15": "細軟潤澤旋轉，四十九世尊首髮齊整無亂",
    "T34n1723_005:0738b16": "亦不交雜，五十世尊首髮堅固不斷永無[土*帝]",
    "T34n1723_005:0738b17": "落，五十一世尊首髮光滑殊妙塵垢不著，五",
    "T34n1723_005:0738b18": "十二世尊身分堅固充實逾那羅延，五十三",
    "T34n1723_005:0738b19": "世尊身體長大端直，五十四世尊諸竅清淨",
    "T34n1723_005:0738b20": "圓好，五十五世尊身支勢力殊勝無與等者，",
    "T34n1723_005:0738b21": "五十六世尊身相眾所樂觀嘗無厭足，五十",
    "T34n1723_005:0738b22": "七世尊面輪脩廣得所皎潔光淨如秋滿月，",
    "T34n1723_005:0738b23": "五十八世尊顏貌舒泰光顯含咲先言唯向不",
    "T34n1723_005:0738b24": "背，五十九世尊面貌光澤熈怡遠離頻蹙青",
    "T34n1723_005:0738b25": "赤等過，六十世尊身支清淨無垢常無臭穢，",
    "T34n1723_005:0738b26": "六十一世尊所有諸毛孔中常出如意微妙",
    "T34n1723_005:0738b27": "之香，六十二世尊面門常出最上殊勝之香，",
    "T34n1723_005:0738b28": "六十三世尊首相周圓妙好如末達那亦猶",
    "T34n1723_005:0738b29": "如天蓋，六十四世尊身毛紺青光淨如孔雀",
    "T34n1723_005:0738c01": "項紅暉綺飾色類赤銅，六十五世尊法音",
    "T34n1723_005:0738c02": "隨眾大小不增不減應理無差，六十六世",
    "T34n1723_005:0738c03": "尊頂相無能見者，六十七世尊手足指約分",
    "T34n1723_005:0738c04": "明莊嚴妙好如赤銅色，六十八世尊行時其",
    "T34n1723_005:0738c05": "足去地如四指量而現印文，六十九世尊",
    "T34n1723_005:0738c06": "自持不待他衛身無傾動亦不逶迤，七十",
    "T34n1723_005:0738c07": "世尊威德遠震一切惡心見喜恐怖見安，",
    "T34n1723_005:0738c08": "七十一世尊音聲不高不下隨眾生意和悅",
    "T34n1723_005:0738c09": "與言，七十二世尊能隨諸有情類言音意樂",
    "T34n1723_005:0738c10": "而為說法，七十三世尊一音演說正法隨",
    "T34n1723_005:0738c11": "有情類各各令得解，七十四世尊說法咸",
    "T34n1723_005:0738c12": "依次第必有因緣言無不善，七十五世尊",
    "T34n1723_005:0738c13": "等觀諸有情類讚善毀惡而無愛增，七十",
    "T34n1723_005:0738c14": "六世尊所為先觀後作軌範具足令識善淨，",
    "T34n1723_005:0738c15": "七十七世尊相好一切有情無能觀盡，七十",
    "T34n1723_005:0738c16": "八世尊頂骨堅實圓滿，七十九世尊顏容常",
    "T34n1723_005:0738c17": "少不老好巡舊處，八十世尊手足及胸臆前",
    "T34n1723_005:0738c18": "俱有吉祥喜旋起德相，文同綺畫色類朱",
    "T34n1723_005:0738c19": "丹。善現！是名八十隨好。善現！如來、應、正等",
    "T34n1723_005:0738c20": "覺成就如是諸相好故，身光任運能照三",
    "T34n1723_005:0738c21": "千大千世界無不遍滿，若作意時即能普",
    "T34n1723_005:0738c22": "照無量無邊無數世界。然為憐愍諸有情",
    "T34n1723_005:0738c23": "故，攝光常照面各一尋，若縱身光即日月等",
    "T34n1723_005:0738c24": "所有光明皆常不現，諸有情類便不能知",
    "T34n1723_005:0738c25": "晝夜半月月時歲數，所作事業有不得成。",
    "T34n1723_005:0738c26": "佛聲任運能遍三千大千世界，若作意時即",
    "T34n1723_005:0738c27": "能遍滿無量無邊無數世界，然為利樂諸",
    "T34n1723_005:0738c28": "有情故聲隨眾量不減不增。善現！如是功",
    "T34n1723_005:0738c29": "德勝利，我先菩薩位，脩行般若波羅蜜多",
    "T34n1723_005:0739a01": "時已能成辦，故今相好圓滿莊嚴，一切有情",
    "T34n1723_005:0739a02": "見者歎喜，皆獲殊勝利益安樂。如是善現！菩",
    "T34n1723_005:0739a03": "薩摩訶薩行深般若波羅蜜多時，能以財法",
    "T34n1723_005:0739a04": "二種布施攝諸有情，是為甚奇希有之法。」",
    "T34n1723_005:0739a05": "三十二相由行五修：一發心，二長時，三無間，",
    "T34n1723_005:0739a06": "四慇重，五無餘，之所感得，如《瑜伽論》三十七",
    "T34n1723_005:0739a07": "說。十八不共法以五門分別：一名，二體，三",
    "T34n1723_005:0739a08": "行相，四差別，五諸門。名者，一身無誤失，二無",
    "T34n1723_005:0739a09": "率暴音，三無種種想，四無不定心，五無忘",
    "T34n1723_005:0739a10": "失念，六無不擇捨，七欲無減，八念無減，九",
    "T34n1723_005:0739a11": "精進無減，十定無減，十一慧無減，十二解",
    "T34n1723_005:0739a12": "脫無減，十三身業隨智慧行，十四語業隨",
    "T34n1723_005:0739a13": "智慧行，十五意業隨智慧行，十六知過去",
    "T34n1723_005:0739a14": "世無著無礙，十七知未來世無著無礙，十八",
    "T34n1723_005:0739a15": "知現在世無著無礙。體者，合以八法為",
    "T34n1723_005:0739a16": "體，謂思、想、欲、勝解、念、定、慧、懃，廣如《無垢",
    "T34n1723_005:0739a17": "稱疏》第二卷解。二乘所無，名不共法。論云「上",
    "T34n1723_005:0739a18": "二偈示現何義？舍利弗自訶責身，我不見",
    "T34n1723_005:0739a19": "諸佛，不往佛所聞法，不供養恭敬諸佛，",
    "T34n1723_005:0739a20": "無利益眾生事，未得法退，是故舍利弗訶",
    "T34n1723_005:0739a21": "責自身。」上釋自訶責之意。下論自牒解呵責",
    "T34n1723_005:0739a22": "意及經頌文，兩參雜釋合有八句，其間五句",
    "T34n1723_005:0739a23": "解自責詞，自餘三句解經頌義。不見者，不",
    "T34n1723_005:0739a24": "見諸佛如來大人相生恭敬供養心故。自",
    "T34n1723_005:0739a25": "呵無修大因，遂不能見諸佛之相恭敬供",
    "T34n1723_005:0739a26": "養故。不往者，示現教化眾生力故，顯佛能",
    "T34n1723_005:0739a27": "化眾生而我不往佛所。上二句解自責言。",
    "T34n1723_005:0739a28": "金色光明者，見佛自身異身得無量功德故，",
    "T34n1723_005:0739a29": "此解經中金色之言，由見佛故我之自身",
    "T34n1723_005:0739b01": "於異身得無量功德果故，聞者能利益一",
    "T34n1723_005:0739b02": "切眾生故。此解責中不聞言，若聞能作利",
    "T34n1723_005:0739b03": "生事故。力者，眾生有疑，依十力斷疑故，此",
    "T34n1723_005:0739b04": "釋經中十力之言。供養者，示現能教化眾",
    "T34n1723_005:0739b05": "生力故，此解自責中不供養佛言，佛能化",
    "T34n1723_005:0739b06": "眾我應供養，昔者何故不供養也。十八不",
    "T34n1723_005:0739b07": "共法者，遠離諸障礙故，此解頌中十八不",
    "T34n1723_005:0739b08": "共法義。恭敬者生無量福德，依如來教得",
    "T34n1723_005:0739b09": "解脫故，證人法無我諸法平等故，此解自",
    "T34n1723_005:0739b10": "責中不恭敬言，若恭敬生無量福證平等",
    "T34n1723_005:0739b11": "故。是故自訶，我從昔來未得此法，於此法",
    "T34n1723_005:0739b12": "中遂生退心。是名失大法而興嗟也。不",
    "T34n1723_005:0739b13": "作此解論極難知。",
    "T34n1723_005:0739b14": "經「我獨經行時(至)我為自欺誑」。贊曰：名利高",
    "T34n1723_005:0739b15": "廣德也。自欺賤故常自思惟，失佛此德不敢",
    "T34n1723_005:0739b16": "求大，自誑負故得小為足。",
    "T34n1723_005:0739b17": "經「我常於日夜(至)籌量如此事」。贊曰：明自",
    "T34n1723_005:0739b18": "興嗟也。初頌欲問於佛為失大乘、為當",
    "T34n1723_005:0739b19": "不失？後頌釋疑。此以常見佛唯讚菩薩",
    "T34n1723_005:0739b20": "不讚我故，所以疑生籌量此事。",
    "T34n1723_005:0739b21": "經「今聞佛音聲(至)令眾至道場」。贊曰：下十四",
    "T34n1723_005:0739b22": "頌頌喜今聞而惱盡，中分二：初十二頌半",
    "T34n1723_005:0739b23": "頌斷疑悔，後一頌半頌快得安隱。初中復",
    "T34n1723_005:0739b24": "二：初五頌頌昔悔除，後七頌半頌今疑滅。",
    "T34n1723_005:0739b25": "初中又二：初一頌標悔除所由，後四頌正明",
    "T34n1723_005:0739b26": "悔除。此初也。由聞佛聲隨宜說法意趣",
    "T34n1723_005:0739b27": "難知，無漏難思所得難解，令二乘眾捨隨",
    "T34n1723_005:0739b28": "宜教，至佛所得道場深法，既令悔除故名",
    "T34n1723_005:0739b29": "無漏。",
    "T34n1723_005:0739c01": "經「我本著邪見(至)於空法得證」。贊曰：下四頌",
    "T34n1723_005:0739c02": "除悔，中分二：初一頌半敘昔捨邪以歸正，",
    "T34n1723_005:0739c03": "後二頌半敘今識小以向大。此初也。本事",
    "T34n1723_005:0739c04": "珊闍耶外道領一百門徒，後歸佛出家證",
    "T34n1723_005:0739c05": "人空理，得阿羅漢稱梵志師，名為拔邪得",
    "T34n1723_005:0739c06": "證空法。",
    "T34n1723_005:0739c07": "經「爾時心自謂(至)非是實滅度」。贊曰：下二頌",
    "T34n1723_005:0739c08": "半敘今識小以向大，於中分二：初一頌識",
    "T34n1723_005:0739c09": "知小，後一半知真大。此初也。昔時不識謂",
    "T34n1723_005:0739c10": "真滅故。",
    "T34n1723_005:0739c11": "經「若得作佛時(至)永盡滅無餘」。贊曰：知大",
    "T34n1723_005:0739c12": "為真滅。得作佛時，內具諸相好、外為眾生",
    "T34n1723_005:0739c13": "歸敬，方成永盡二種生死更無有漏，故知",
    "T34n1723_005:0739c14": "大乘是為真滅。",
    "T34n1723_005:0739c15": "經「佛於大眾中(至)疑悔悉已除」。贊曰：下七頌",
    "T34n1723_005:0739c16": "半頌今疑滅，分二：初一頌結前悔盡、生",
    "T34n1723_005:0739c17": "後疑除所由，後六頌半正釋疑除。此初也。",
    "T34n1723_005:0739c18": "經「初聞佛所說(至)惱亂我心耶」。贊曰：下六頌",
    "T34n1723_005:0739c19": "半正釋疑除，復二：初一頌敘疑生所由，後",
    "T34n1723_005:0739c20": "五頌半正釋疑滅。此初也。佛昔說三乘，我",
    "T34n1723_005:0739c21": "已得訖；今說為一，與本說乖，說我所得",
    "T34n1723_005:0739c22": "非真果滅，故心中驚，謂佛是魔惱亂我心，",
    "T34n1723_005:0739c23": "此疑於事名異熟生，不疑於理故非煩",
    "T34n1723_005:0739c24": "惱。或前憂、疑皆示相起，非在鶖子猶有",
    "T34n1723_005:0739c25": "憂、疑。",
    "T34n1723_005:0739c26": "經「佛以種種緣(至)我聞疑網斷」。贊曰：下五頌",
    "T34n1723_005:0739c27": "半釋疑滅，中有四：一頌顯佛言巧心安，所",
    "T34n1723_005:0739c28": "以疑斷；二頌明三世佛同說方便，所以疑",
    "T34n1723_005:0739c29": "斷；一頌解佛說同，所以疑斷；一頌半知佛",
    "T34n1723_005:0740a01": "與魔道跡不同，所以疑斷。此初也。佛說有",
    "T34n1723_005:0740a02": "二：一法說，二喻說。「種種緣」者法說道理，「種種",
    "T34n1723_005:0740a03": "喻」者比況說也。外現此二巧言說法，內心",
    "T34n1723_005:0740a04": "安固如海不動，所以疑斷。言詞不巧，理、喻",
    "T34n1723_005:0740a05": "乖宗，心有動搖智迷真境，內、外可阻疑便",
    "T34n1723_005:0740a06": "難滅；今則不然，所以疑斷。",
    "T34n1723_005:0740a07": "經「佛說過去世(至)演說如是法」。贊曰：此明",
    "T34n1723_005:0740a08": "三世諸佛同說方便，所以疑斷。初頌過去，",
    "T34n1723_005:0740a09": "後頌未來、現在二世，初皆方便、後方真實，即",
    "T34n1723_005:0740a10": "領前品三世佛同。眾說道乖可令疑起，群",
    "T34n1723_005:0740a11": "聖同範今疑故滅。",
    "T34n1723_005:0740a12": "經「如今者世尊(至)亦以方便說」。贊曰：此解",
    "T34n1723_005:0740a13": "佛說同，所以疑斷。「從生及出家」身方便也。「得",
    "T34n1723_005:0740a14": "道」者意方便也。「轉法輪」者語方便也。初說",
    "T34n1723_005:0740a15": "三乘同三世佛教，故言亦以方便說法。",
    "T34n1723_005:0740a16": "三業乖張可令疑起，色心相順所以疑除。",
    "T34n1723_005:0740a17": "又始、末說乖可令疑起，初後語順故令疑",
    "T34n1723_005:0740a18": "滅。",
    "T34n1723_005:0740a19": "經「世尊說實道(至)謂是魔所為」。贊曰：知佛",
    "T34n1723_005:0740a20": "與魔道跡不同，所以疑斷。魔說乖真所以",
    "T34n1723_005:0740a21": "疑起，佛語符妙由此疑滅。",
    "T34n1723_005:0740a22": "經「聞佛柔軟音(至)安住實智中」。贊曰：下合十",
    "T34n1723_005:0740a23": "四頌，喜今聞而惱盡，中分二：上十二頌半",
    "T34n1723_005:0740a24": "斷疑悔訖，此一頌半快得安隱。慈悲接引",
    "T34n1723_005:0740a25": "故出柔軟音，如雷隱震以說玄理故名深",
    "T34n1723_005:0740a26": "遠，清徹如迦陵聲極可愛樂故甚微妙，離",
    "T34n1723_005:0740a27": "名利等諸瑕穢事，說一乘義故名演暢清淨",
    "T34n1723_005:0740a28": "法。「暢」謂遠也明也。心既大喜疑悔永除，捨昔",
    "T34n1723_005:0740a29": "處權之心、取今住實之智。實謂一乘，今所",
    "T34n1723_005:0740b01": "求證；權謂二乘，昔方便也。",
    "T34n1723_005:0740b02": "經「我定當作佛(至)教化諸菩薩」。贊曰：此頌第",
    "T34n1723_005:0740b03": "四知佛子而道成。今我為佛子當作菩薩，",
    "T34n1723_005:0740b04": "從佛大乘言教所生，既修大因定當作佛，",
    "T34n1723_005:0740b05": "外為天人所敬能轉無上法輪，究竟唯說",
    "T34n1723_005:0740b06": "一乘，故能教化菩薩。",
    "T34n1723_005:0740b07": "經「爾時佛告舍利弗(至)隨我受學」。贊曰：第一",
    "T34n1723_005:0740b08": "周中自下第三如來述成，同〈藥草喻〉重述成",
    "T34n1723_005:0740b09": "故。於中分三：初陳往遇，次述今逢，後顯",
    "T34n1723_005:0740b10": "還令依前取實。此初也。「曾二萬億佛所為",
    "T34n1723_005:0740b11": "無上道常教化汝等」者，《優婆塞戒經》言：「舍",
    "T34n1723_005:0740b12": "利弗曾六十劫行菩薩道，有婆羅門從其",
    "T34n1723_005:0740b13": "乞眼，鶖子與之。彼得眼已投之於地，雙",
    "T34n1723_005:0740b14": "足踐踏罵詈而去。鶖子悔恨遂退大心。」此",
    "T34n1723_005:0740b15": "說彼時故昔教汝，二萬佛所以為善友常",
    "T34n1723_005:0740b16": "化大乘，鶖子彼時亦隨受教。",
    "T34n1723_005:0740b17": "經「我以方便(至)生我法中」。贊曰：此述今逢。",
    "T34n1723_005:0740b18": "退大心已後，佛知怖大情局小果，化以聲",
    "T34n1723_005:0740b19": "聞令證無學，漸導誘之名為方便；證生",
    "T34n1723_005:0740b20": "空理無漏智起，住佛法內名我法中，從佛",
    "T34n1723_005:0740b21": "法所生爾乃是真生故。且如鶖子退姓，大",
    "T34n1723_005:0740b22": "姓近生而遠熟，所以初發大心而中退，小姓",
    "T34n1723_005:0740b23": "近熟而遠生，所以中發小心而證果。初教",
    "T34n1723_005:0740b24": "發於大意，為令證實之因；中求小而果成，",
    "T34n1723_005:0740b25": "為令捨權之漸也。",
    "T34n1723_005:0740b26": "經「舍利弗(至)已得滅度」。贊曰：下顯還令依",
    "T34n1723_005:0740b27": "前取實，分二：初談創興實意，為修權而",
    "T34n1723_005:0740b28": "忘實；後顯令憶本心，說《法華》而復本。此",
    "T34n1723_005:0740b29": "初也。「我昔教汝志願佛道」者，創興實意也。",
    "T34n1723_005:0740c01": "「汝今悉忘而便自謂已得滅度」者，為修權而",
    "T34n1723_005:0740c02": "忘實也。未證聲聞果前未得無漏宿命之",
    "T34n1723_005:0740c03": "智，雖六十劫練根得聲聞無漏，宿命智所",
    "T34n1723_005:0740c04": "知猶近故。昔修大乘汝今悉忘，便謂所得",
    "T34n1723_005:0740c05": "是實滅度，不肯進修。前卷請中，世世已曾",
    "T34n1723_005:0740c06": "從佛受化，今言忘者此中有四解：一自憶",
    "T34n1723_005:0740c07": "從佛修小，佛說教大悉忘。二佛說初教大",
    "T34n1723_005:0740c08": "乘今忘，自憶中途學小從化。三鶖子自憶、",
    "T34n1723_005:0740c09": "他人不憶，今寄之說他人，故言悉忘。四",
    "T34n1723_005:0740c10": "前說佛加故憶，今談自心故忘。亦不相",
    "T34n1723_005:0740c11": "違。",
    "T34n1723_005:0740c12": "經「我今還欲(至)佛所護念」。贊曰：令憶本心",
    "T34n1723_005:0740c13": "說《法華》而復本也。初化小機而向大，名為",
    "T34n1723_005:0740c14": "聲聞而說大乘《妙法蓮華》，迴心已後名教",
    "T34n1723_005:0740c15": "菩薩之法、佛所護念，故知妙法蓮華亦傍名",
    "T34n1723_005:0740c16": "無量義等也。體性功能有別，對機顯理有",
    "T34n1723_005:0740c17": "殊，分為二經故耳，如初卷說。",
    "T34n1723_005:0740c18": "經「舍利弗(至)所行之道」。贊曰：第一周中下第",
    "T34n1723_005:0740c19": "四段佛為授記，有二：初為授記，後人天供",
    "T34n1723_005:0740c20": "養讚歎迴向。初復分二：初明授記，後有一",
    "T34n1723_005:0740c21": "頌結會令欣。初文有二：初授因記，後授果",
    "T34n1723_005:0740c22": "記。此初文，有四：一時節過無邊劫，二外遇",
    "T34n1723_005:0740c23": "良緣值若干佛，三奉持正法，四具行利生。",
    "T34n1723_005:0740c24": "要因行滿果方成故，未入十信尚二萬劫，",
    "T34n1723_005:0740c25": "況起心後時節應遠，故此第一先說劫多",
    "T34n1723_005:0740c26": "方遇諸佛、得入大劫持正法等。",
    "T34n1723_005:0740c27": "經「當得作佛(至)佛世尊」。贊曰：下明果記，有",
    "T34n1723_005:0740c28": "二：初長行，後偈頌。長行有六：一內德成滿，",
    "T34n1723_005:0740c29": "二外土莊嚴，三說法同今，四劫名異即，",
    "T34n1723_005:0741a01": "五輔翼勝劣，六法住短長。此初也。目覩雨華",
    "T34n1723_005:0741a02": "放光、耳聞法華智光，又外飡祕法、內發智",
    "T34n1723_005:0741a03": "光，因斯二義故名華光。夫記佛名理非一",
    "T34n1723_005:0741a04": "准，且如釋迦、彌勒因覩彼佛以為名，鶖子",
    "T34n1723_005:0741a05": "最初假見聞而立稱。《智度論》云：「三百比丘",
    "T34n1723_005:0741a06": "脫衣上佛舉手為相，記名大相如來。又千",
    "T34n1723_005:0741a07": "天子見佛土莊嚴而發淨意，記名莊嚴王",
    "T34n1723_005:0741a08": "佛。」又彼〈舌相品〉「十萬億人見十方菩薩來以",
    "T34n1723_005:0741a09": "華供養，發心得記，佛名覺華，劫名華積。」如",
    "T34n1723_005:0741a10": "是等類不可一准，或此皆是初所逢佛，後",
    "T34n1723_005:0741a11": "遇此緣因符往願。",
    "T34n1723_005:0741a12": "授記略以六門分別：一授記所由，二誰能授",
    "T34n1723_005:0741a13": "記，三誰所授記，四授記差別，五釋妨難，六",
    "T34n1723_005:0741a14": "聲聞類異。授記所由略由五義：一論云為",
    "T34n1723_005:0741a15": "生聲聞決定心故、非成就法性故，非已",
    "T34n1723_005:0741a16": "證得二空法性而為授記，令生決定趣向",
    "T34n1723_005:0741a17": "大乘故為與記。二論云顯佛法身性平等",
    "T34n1723_005:0741a18": "故，有為有異故說三乘，真理既同法身無",
    "T34n1723_005:0741a19": "異。三為除菩薩久疑心故，久疑聲聞不得",
    "T34n1723_005:0741a20": "作佛，今聞授記故久疑滅。四為欣佛者",
    "T34n1723_005:0741a21": "見此授記，欣自當得行佛因故。五說一",
    "T34n1723_005:0741a22": "乘十義所以，即是此中授記所由。能授記",
    "T34n1723_005:0741a23": "中有三：一所依，二記體，三記用。所依即能授",
    "T34n1723_005:0741a24": "記者，六處示現，五是如來記、一是菩薩記。",
    "T34n1723_005:0741a25": "如來記者：一別記，二同記，三後記，四無怨記，",
    "T34n1723_005:0741a26": "五通行記。菩薩記者名具因記，如〈常不輕",
    "T34n1723_005:0741a27": "品〉示現禮拜讚歎，言「我不輕汝，汝等皆當",
    "T34n1723_005:0741a28": "作佛」，示諸眾生皆有佛性故，記其當來",
    "T34n1723_005:0741a29": "佛之名字唯佛與記，餘聖不能，不能別知",
    "T34n1723_005:0741b01": "當佛名字國土等故，下人不能知上事故；",
    "T34n1723_005:0741b02": "若諳含與記，菩薩亦得，具佛性因故。此經既",
    "T34n1723_005:0741b03": "爾，一切經中能授記者不過此二。記體謂後",
    "T34n1723_005:0741b04": "得世俗智。記用謂言教，唯他受用、變化身等，",
    "T34n1723_005:0741b05": "五蘊之中隨應為體，十地菩薩、三乘異故。",
    "T34n1723_005:0741b06": "所授記有二：一所依，二體性。所依即是所授",
    "T34n1723_005:0741b07": "記者。論云：「有六處示現：一別記，舍利弗、大迦",
    "T34n1723_005:0741b08": "葉等四大聲聞，眾所知識名號不同，故與",
    "T34n1723_005:0741b09": "記別。二同記，富樓那等五百人、千二百人，同",
    "T34n1723_005:0741b10": "一名故，俱時與記。三後記，學無學等共同一",
    "T34n1723_005:0741b11": "號，雖亦下根非眾所知，故後與記。四無怨",
    "T34n1723_005:0741b12": "記，與提婆達多記者，示現如來無怨惡故。",
    "T34n1723_005:0741b13": "五通行記，與比丘尼及天女記者，示現女人",
    "T34n1723_005:0741b14": "在家出家修菩薩行者，皆證佛果故。六具",
    "T34n1723_005:0741b15": "因記，示諸眾生有佛性故。」此之六記，別記",
    "T34n1723_005:0741b16": "在〈譬喻品〉及〈授記品〉中，同記在〈五百弟子受",
    "T34n1723_005:0741b17": "記品〉中，後記在〈授學無學人記品〉中，無怨記",
    "T34n1723_005:0741b18": "在〈提婆達多品〉中，通行記在〈法師品〉及〈持品〉",
    "T34n1723_005:0741b19": "中，具因記在〈常不輕品〉中。以理而推，異生未",
    "T34n1723_005:0741b20": "發心及發心已後，二乘不定性及諸菩薩，此",
    "T34n1723_005:0741b21": "之四人名所授記。法華一會為化捨權而",
    "T34n1723_005:0741b22": "就實故，無為十地菩薩授記。談昔古事，",
    "T34n1723_005:0741b23": "故有未發心前具因記別，唯有異生發心已",
    "T34n1723_005:0741b24": "後但聞法華無一不成佛，是及不定姓二乘",
    "T34n1723_005:0741b25": "之記，更無餘也。因體即是無漏善根，通現及",
    "T34n1723_005:0741b26": "種。因所得果體通五蘊，多是化身及他受用",
    "T34n1723_005:0741b27": "者，顯慈悲故、顯德高故、有差別故、有化",
    "T34n1723_005:0741b28": "眾故，下諸記別當具顯示。授記差別者，",
    "T34n1723_005:0741b29": "《首楞嚴經》中「佛告堅意菩薩，授記凡有四",
    "T34n1723_005:0741c01": "種：有未發心而與授記，有適發心而與授",
    "T34n1723_005:0741c02": "記，有密授記，有得無生法忍現前授記，是",
    "T34n1723_005:0741c03": "名四種。唯有如來能知此事。」《寶雲經》中亦",
    "T34n1723_005:0741c04": "同此說。《瑜伽》四十六說略由六相，蒙諸如",
    "T34n1723_005:0741c05": "來於無上正等菩提授與記別。何等為六：",
    "T34n1723_005:0741c06": "一安住種姓未發心位，二已發心位，三現在",
    "T34n1723_005:0741c07": "前位，四不現前位。此上四種同《首楞嚴》，彼密",
    "T34n1723_005:0741c08": "授記即不現前在密處故；或得無生忍名",
    "T34n1723_005:0741c09": "現前，未得者名不現前；或身在座名為現",
    "T34n1723_005:0741c10": "前，身不在座名不現前，下第四卷與同記",
    "T34n1723_005:0741c11": "中有不在會，佛令傳記是。五有定時限，",
    "T34n1723_005:0741c12": "謂爾所時當證無上正等菩提。六無定時",
    "T34n1723_005:0741c13": "限，謂不宣說決定時限而與授記。今舍利",
    "T34n1723_005:0741c14": "弗即當第二第三第六，已發大心、現佛前",
    "T34n1723_005:0741c15": "住、無定時限故。《涅槃經》言「須陀洹八萬劫到，",
    "T34n1723_005:0741c16": "乃至阿羅漢二萬劫到，辟支佛十千劫到」，",
    "T34n1723_005:0741c17": "所言到者到阿耨多羅三藐三菩提心，故知",
    "T34n1723_005:0741c18": "經爾所劫方到十信初心、始入初劫。〈菩薩",
    "T34n1723_005:0741c19": "地〉言「迂迴修行不如初心始業菩薩，耽寂滅",
    "T34n1723_005:0741c20": "味極深重故」。由此今言過無量劫方始供",
    "T34n1723_005:0741c21": "養若干千萬億佛行菩薩道等。有三決定：",
    "T34n1723_005:0741c22": "一種姓定，遇緣便能證於正覺；二發心定，發",
    "T34n1723_005:0741c23": "大心已更不退轉；三不虛行，定得自在已",
    "T34n1723_005:0741c24": "於利有情終不空過。初在地前，五種菩提",
    "T34n1723_005:0741c25": "中發心菩提故；次在初地，證發心故；後在",
    "T34n1723_005:0741c26": "八地。今依初定故與授記。釋妨難者，論",
    "T34n1723_005:0741c27": "云「彼聲聞等為實成佛故與記別，為不成",
    "T34n1723_005:0741c28": "佛與授記也？若實成佛者，菩薩何故於無",
    "T34n1723_005:0741c29": "量劫修集無量功德？若不成佛者，云何虛",
    "T34n1723_005:0742a01": "妄授記？」此意難言。若聲聞等但住百劫等練",
    "T34n1723_005:0742a02": "根修聲聞行，即實得成佛而與記者，菩薩",
    "T34n1723_005:0742a03": "何故於無量劫修集無量功德方得成佛",
    "T34n1723_005:0742a04": "菩提，少因已能實成佛故。若聲聞等雖修",
    "T34n1723_005:0742a05": "少因不得成者，何須今者虛妄記耶？論",
    "T34n1723_005:0742a06": "自答言「彼聲聞授記者，得決定心，非成就",
    "T34n1723_005:0742a07": "法性故」，此意說言，令聲聞等得決定成佛",
    "T34n1723_005:0742a08": "心進修妙行，非已證會成就二空法性真",
    "T34n1723_005:0742a09": "理而與授記。論又解云「如來依三乘平等",
    "T34n1723_005:0742a10": "說一乘法，以如來法身與彼聲聞法身無",
    "T34n1723_005:0742a11": "異故與授記，非即具足修行功德故與授",
    "T34n1723_005:0742a12": "記。十地菩薩成就法故功德具足，諸聲聞人",
    "T34n1723_005:0742a13": "功德未具足故，是以菩薩修無量行方得",
    "T34n1723_005:0742a14": "菩提，聲聞未修無量功德，但令得定成佛",
    "T34n1723_005:0742a15": "之心故與授記」。問：聲聞無學永盡後有，云",
    "T34n1723_005:0742a16": "何為記經三大劫當得菩提？答：《顯揚論》說",
    "T34n1723_005:0742a17": "「依變化身非業果身」，故不違理。《成唯識》說",
    "T34n1723_005:0742a18": "「即是變易生死別名」，此意說言，未發心前現",
    "T34n1723_005:0742a19": "身有限，由受記後發大誓願求大菩提度",
    "T34n1723_005:0742a20": "有情類，便入邊際無漏勝定，資昔所作感",
    "T34n1723_005:0742a21": "今身業，令其長時與果不絕。此所資業，由",
    "T34n1723_005:0742a22": "無漏資，展轉微妙舊麁異熟，已後微細廣大",
    "T34n1723_005:0742a23": "殊妙異於本故，猶如變化，由此變易異於",
    "T34n1723_005:0742a24": "舊時名變易生死，數數資長乃至成佛，由",
    "T34n1723_005:0742a25": "彼分段生死雖皆永盡，說過三百由旬化",
    "T34n1723_005:0742a26": "作一城，變易未盡說更二百由旬方至寶",
    "T34n1723_005:0742a27": "所故。分段生死雖皆永盡，受變易生乃至",
    "T34n1723_005:0742a28": "作佛，趣寂聲聞便無此事。故《勝鬘》云「無明",
    "T34n1723_005:0742a29": "住地為緣、無漏業為因，有阿羅漢、辟支佛、",
    "T34n1723_005:0742b01": "大力菩薩三種意生身生。」廣如《瑜伽》、《佛地》、《唯",
    "T34n1723_005:0742b02": "識》別章等說。聲聞類異者，論云聲聞有四：",
    "T34n1723_005:0742b03": "一決定，二增上慢，三退菩提心，四應化。如來",
    "T34n1723_005:0742b04": "與二授記，謂應化、退菩提心者，除決定、增",
    "T34n1723_005:0742b05": "上慢者，根未熟故，如來不與記。菩薩與記，",
    "T34n1723_005:0742b06": "菩薩與記者方便令發心故，常不輕記是。",
    "T34n1723_005:0742b07": "此言未熟者、增上慢者，可爾；趣寂畢竟不",
    "T34n1723_005:0742b08": "熟，云何言未熟？「未」者不也。准理應云趣寂",
    "T34n1723_005:0742b09": "之人不愚於法，信根未熟佛不與記，不分",
    "T34n1723_005:0742b10": "明記當來之世得作佛故；菩薩與記，奄含",
    "T34n1723_005:0742b11": "記別有理佛性故，方便令發信大乘心。增",
    "T34n1723_005:0742b12": "上慢者，信向根未熟，佛亦不分明記別當來",
    "T34n1723_005:0742b13": "成佛之事；菩薩亦為奄含記別，方便令發",
    "T34n1723_005:0742b14": "信向之心。今合為文言根未熟，非趣寂者",
    "T34n1723_005:0742b15": "當亦可成佛。《莊嚴論》云「餘人善根涅槃時盡，",
    "T34n1723_005:0742b16": "菩薩善根不爾」。《涅槃經》中說「須陀洹等皆得",
    "T34n1723_005:0742b17": "成佛，名不解我意」，故知趣寂定不作佛。",
    "T34n1723_005:0742b18": "應化聲聞者，有人言即舍利弗四大聲聞上",
    "T34n1723_005:0742b19": "根、五百中根、學無學下根。今解不爾，《華嚴",
    "T34n1723_005:0742b20": "經》初說有舍利弗是應化，後入〈法界品〉舍利",
    "T34n1723_005:0742b21": "弗將六千弟子從自房出，文殊師利為說",
    "T34n1723_005:0742b22": "十法乃發菩提心，即此中授記者，故非應",
    "T34n1723_005:0742b23": "化也。舍利弗獨是上根聲聞，四大為中，五",
    "T34n1723_005:0742b24": "百等為下，准下經言富樓那等是法華一會",
    "T34n1723_005:0742b25": "應化者也。如《攝論》十義一乘中解化，與《楞",
    "T34n1723_005:0742b26": "伽》等經同，聲聞多劫入涅槃，飲三昧酒醉",
    "T34n1723_005:0742b27": "逸而臥，後從定起發心向大等，是諸佛菩薩",
    "T34n1723_005:0742b28": "之所化作，誘餘類故。",
    "T34n1723_005:0742b29": "經「國名離垢(至)人天熾盛」。贊曰：下第二外土",
    "T34n1723_005:0742c01": "莊嚴，化淨土也。文有其十，此中有五：一國",
    "T34n1723_005:0742c02": "號，名離垢，純善所招無六垢故。二土相，其",
    "T34n1723_005:0742c03": "土平正心離高慢，於勝劣二中無怖無蔑，",
    "T34n1723_005:0742c04": "離諂慢故。三淨穢，清淨嚴飾眾生心淨故佛",
    "T34n1723_005:0742c05": "土淨。四安免，安隱豐樂，無殺盜打罵病刀飢",
    "T34n1723_005:0742c06": "饉三惡因故。五善惡，天人熾盛，由無外他惡",
    "T34n1723_005:0742c07": "知友故，分別煩惱一切不行便無惡道，人",
    "T34n1723_005:0742c08": "天乃盛。",
    "T34n1723_005:0742c09": "經「瑠璃為地(至)常有華菓」。贊曰：此文有五：",
    "T34n1723_005:0742c10": "六嚴飾，瑠璃為地，心無瑕故。七路住，有八交",
    "T34n1723_005:0742c11": "道，修八齊戒八聖道故，東西有四南北有",
    "T34n1723_005:0742c12": "四名八交道，或東西有八南北亦八，從一",
    "T34n1723_005:0742c13": "方為名，或八方之道名八交道，如道方九",
    "T34n1723_005:0742c14": "軌曰逵。八道嚴，金繩界道，行四總持之所",
    "T34n1723_005:0742c15": "感故。九林藪，七寶行樹，修七聖財持七支",
    "T34n1723_005:0742c16": "戒故。十菓實，常有華菓，恒修七覺八解脫",
    "T34n1723_005:0742c17": "因所增長故。",
    "T34n1723_005:0742c18": "經「華光如來(至)教化眾生」。贊曰：下第三說",
    "T34n1723_005:0742c19": "法同今，有二：初明同今，後釋所以。此初",
    "T34n1723_005:0742c20": "也。以同今故名為「亦以」，「雖非惡世」非穢",
    "T34n1723_005:0742c21": "土也。既言清淨，明化淨土。",
    "T34n1723_005:0742c22": "經「舍利弗(至)說三乘法」。贊曰：此釋所以。據",
    "T34n1723_005:0742c23": "實釋迦亦由本願，今隱願力但出惡世，欲",
    "T34n1723_005:0742c24": "明諸佛行利不同。我出惡世教化眾生，初",
    "T34n1723_005:0742c25": "以方便後以真實，故以三乘；華光如來願",
    "T34n1723_005:0742c26": "意普資，所以唯稱本願如此。欲令眾生",
    "T34n1723_005:0742c27": "知彼佛時無惡眾生發願生彼，順本所習",
    "T34n1723_005:0742c28": "調伏二乘說三乘法，非化惡生初權後",
    "T34n1723_005:0742c29": "實。",
    "T34n1723_005:0743a01": "經「其劫名(至)為大寶故」。贊曰：下第四劫名",
    "T34n1723_005:0743a02": "異即，初標、後釋。",
    "T34n1723_005:0743a03": "經「彼諸菩薩(至)無能知者」。贊曰：下第五輔翼",
    "T34n1723_005:0743a04": "勝劣，有二：初別解德，後總結之。初文有",
    "T34n1723_005:0743a05": "十，此有一德眾聖難量，如栴檀林栴檀圍",
    "T34n1723_005:0743a06": "遶也。",
    "T34n1723_005:0743a07": "經「若欲行時(至)皆久殖德本」。贊曰：此有二",
    "T34n1723_005:0743a08": "德，二瑞華應足，其心常履九淨華故。《顯揚",
    "T34n1723_005:0743a09": "論》第三云：一戒淨、二心淨、三見淨、四度疑",
    "T34n1723_005:0743a10": "淨、五道非道智見淨、六行智見淨、七行斷智",
    "T34n1723_005:0743a11": "見淨、八無緣寂滅淨、九國土淨、前七即七淨",
    "T34n1723_005:0743a12": "華，如彼廣說。三妙因久植，非初發心，善根熟",
    "T34n1723_005:0743a13": "故。",
    "T34n1723_005:0743a14": "經「於無量百千(至)之所稱歎」。贊曰：此有二",
    "T34n1723_005:0743a15": "德：四善緣昔遇，發大願故。五名稱高遠，眾",
    "T34n1723_005:0743a16": "所識故。",
    "T34n1723_005:0743a17": "經「常脩佛慧(至)諸法之門」。贊曰：此有三德：",
    "T34n1723_005:0743a18": "六佛智恒求，欣大覺故。七外化久成，具慈",
    "T34n1723_005:0743a19": "悲故。八內鑒斯備，無迷謬故。法義之門教",
    "T34n1723_005:0743a20": "也，法教之門義也，二釋皆得。",
    "T34n1723_005:0743a21": "經「質直無偽志念堅固」。贊曰：此有二德：九",
    "T34n1723_005:0743a22": "姓純無憍，不誑諂故。十心勤不退，行位高",
    "T34n1723_005:0743a23": "故、直心是道場故。質直，煩惱所不動，故志念",
    "T34n1723_005:0743a24": "堅固。",
    "T34n1723_005:0743a25": "經「如是菩薩充滿其國」。贊曰。此總結釋也。",
    "T34n1723_005:0743a26": "經「舍利弗(至)壽八小劫」。贊曰：下第六法住短",
    "T34n1723_005:0743a27": "長，有四：一佛壽，二生壽，三授當佛記，四記",
    "T34n1723_005:0743a28": "正像法。此初二也。釋迦眾生薄福少慧，佛壽",
    "T34n1723_005:0743a29": "故短、生壽故長，留殘第五分壽施未來弟",
    "T34n1723_005:0743b01": "子；華光如來所化眾生，福慧自脩不假佛",
    "T34n1723_005:0743b02": "與，故佛壽長、眾生壽短。又釋迦眾生薄福無",
    "T34n1723_005:0743b03": "感，故佛壽短，不感佛故；華光眾生多福有",
    "T34n1723_005:0743b04": "感，故佛壽長，感佛化故。",
    "T34n1723_005:0743b05": "經「華光如來(至)三菩提記」。贊曰：自下第三",
    "T34n1723_005:0743b06": "授當佛記，有三：初記時，二正記，三國土。此",
    "T34n1723_005:0743b07": "初也。「過十二劫」者，佛壽劫滿方授記故，精",
    "T34n1723_005:0743b08": "進成就名為堅滿。",
    "T34n1723_005:0743b09": "經「告諸比丘(至)三藐三佛陀」。贊曰：此正明",
    "T34n1723_005:0743b10": "記。「華足」者寶華承足，由聞《法華》為因、成",
    "T34n1723_005:0743b11": "佛果圓滿，故名為華足；由開《法華》行安樂",
    "T34n1723_005:0743b12": "行，故名安行。有云安徐而行名為安行。此",
    "T34n1723_005:0743b13": "非善釋。何佛慞惶猖獗行也？「多陀阿伽度」如",
    "T34n1723_005:0743b14": "來也，「阿羅訶」應也，「三藐三佛陀」正等覺也。",
    "T34n1723_005:0743b15": "新經云「如來、應、正等覺」，古云「如來、應供、正遍",
    "T34n1723_005:0743b16": "知」。",
    "T34n1723_005:0743b17": "經「其佛國土亦復如是」。贊曰：此明國土，亦",
    "T34n1723_005:0743b18": "如華光佛之國土，行法華因所招致故。",
    "T34n1723_005:0743b19": "經「舍利弗(至)三十二小劫」。贊曰：自下第四",
    "T34n1723_005:0743b20": "記正像法。若佛正法，教、行、證三皆具足有；",
    "T34n1723_005:0743b21": "若佛像法，唯有教、行，無證果者；若佛末法，",
    "T34n1723_005:0743b22": "唯有教在，行、證並無。稟教、行行、證果不同，",
    "T34n1723_005:0743b23": "故釋迦佛正法短、像法長，不度女人，正法像",
    "T34n1723_005:0743b24": "法各一千年，由度女人正法減半故。今華",
    "T34n1723_005:0743b25": "光正像年等，雖有三乘菩薩類多，故名大",
    "T34n1723_005:0743b26": "寶，雖有四眾，女人持戒，不減正法。",
    "T34n1723_005:0743b27": "經「爾時世尊(至)當度無量眾」。贊曰：下十一頌",
    "T34n1723_005:0743b28": "半，分二：初十頌半頌前授記，後之一頌授",
    "T34n1723_005:0743b29": "記中第二段結會令欣。前因記有四、果記有",
    "T34n1723_005:0743c01": "六，今總分三：初一頌頌果記中內德莊嚴，",
    "T34n1723_005:0743c02": "次一頌頌因記，後八頌半頌果記四義。此初",
    "T34n1723_005:0743c03": "也。「普智」者，一切智、一切種智具二普故。",
    "T34n1723_005:0743c04": "經「供養無數佛(至)證於無上道」。贊曰：此頌",
    "T34n1723_005:0743c05": "因記，有二：一遇良緣，二具菩薩道。計亦有",
    "T34n1723_005:0743c06": "時，「過無量劫」入後頌中，故此唯二。",
    "T34n1723_005:0743c07": "經「過無量劫已(至)常有華菓實」。贊曰：下頌",
    "T34n1723_005:0743c08": "果記四義，分四：初半頌頌劫名異即，次一",
    "T34n1723_005:0743c09": "頌半外土莊嚴，次兩頌輔翼勝劣，後四頌半",
    "T34n1723_005:0743c10": "佛壽短長，不頌說法同今。此初二文也。外",
    "T34n1723_005:0743c11": "土莊嚴有六：一名、二淨、三地、四界、五樹、六華",
    "T34n1723_005:0743c12": "菓。不頌餘四。",
    "T34n1723_005:0743c13": "經「彼國諸菩薩(至)華光佛所化」。贊曰：此輔翼",
    "T34n1723_005:0743c14": "勝劣，有四：一不退、二外化、三值善友、四植妙",
    "T34n1723_005:0743c15": "因。不頌餘六。",
    "T34n1723_005:0743c16": "經「佛為王子時(至)壽命八小劫」。贊曰：下四頌",
    "T34n1723_005:0743c17": "半佛壽短長，有四：一頌半佛壽，半頌人壽，一",
    "T34n1723_005:0743c18": "頌半正像法時節，一頌舍利流行，不頌授",
    "T34n1723_005:0743c19": "記，加供養舍利。此即初二。此中應言於最",
    "T34n1723_005:0743c20": "後身為王子時，棄國捨榮出家成道，文言",
    "T34n1723_005:0743c21": "倒故，先說王子棄國捨榮，方言後身成於",
    "T34n1723_005:0743c22": "佛道；或此文意，於無量生身為王子棄國",
    "T34n1723_005:0743c23": "捨榮，末後身中方成佛道。",
    "T34n1723_005:0743c24": "經「佛滅度之後(至)像法三十二」。贊曰：此頌",
    "T34n1723_005:0743c25": "正像法時節，晝夜月時年為劫故。",
    "T34n1723_005:0743c26": "經「舍利廣流布(至)其事皆如是」。贊曰：此頌",
    "T34n1723_005:0743c27": "舍利流行并結。",
    "T34n1723_005:0743c28": "經「其兩足世尊(至)宜應自欣慶」。贊曰：此第二",
    "T34n1723_005:0743c29": "段結會令欣，化其心定令求佛果。「倫」類",
    "T34n1723_005:0744a01": "也，亦疋也，「疋」配也。言兩足尊無類無配。",
    "T34n1723_005:0744a02": "經「爾時四部眾(至)以供養佛」。贊曰：為授記",
    "T34n1723_005:0744a03": "中下第二段諸天供養讚歎迴向，於中有",
    "T34n1723_005:0744a04": "二：初四眾八部供養，後諸天供讚。此初文",
    "T34n1723_005:0744a05": "也。表蒙佛恩如佛衣覆，亦上表當成佛",
    "T34n1723_005:0744a06": "果之時為他說此覆蔭眾生，故以衣供。",
    "T34n1723_005:0744a07": "故下文云「有持此經即為佛衣之所覆」",
    "T34n1723_005:0744a08": "也。",
    "T34n1723_005:0744a09": "經「釋提桓因(至)供養於佛」。贊曰：下諸天讚",
    "T34n1723_005:0744a10": "供，有二：初供、後讚。供中復二：初衣華供，後",
    "T34n1723_005:0744a11": "伎樂供。初衣華供有二：初供養、後靈相。此初",
    "T34n1723_005:0744a12": "也。「以華供」者，表聞法華當得佛果故。",
    "T34n1723_005:0744a13": "經「所散天衣(至)而自迴轉」。贊曰：此靈相也。",
    "T34n1723_005:0744a14": "「住虛空」者，顯聞《法華》超出四生心凝妙",
    "T34n1723_005:0744a15": "理。「迴轉」者，俯循三界情悲蠢物。",
    "T34n1723_005:0744a16": "經「諸天伎樂(至)雨眾天華」。贊曰：伎樂供養",
    "T34n1723_005:0744a17": "也。因聞法聲而悟道，故作音樂；表脩因",
    "T34n1723_005:0744a18": "而方果滿，故雨天華。",
    "T34n1723_005:0744a19": "經「而作是言(至)最大法輪」。贊曰：下讚歎，有",
    "T34n1723_005:0744a20": "二：初長行，後偈頌。此中唯牒二時法輪以",
    "T34n1723_005:0744a21": "比大小，對不定姓權實相形故，據實亦比",
    "T34n1723_005:0744a22": "般若空教，此為中道名最大輪。",
    "T34n1723_005:0744a23": "經「爾時諸天子(至)少有能信者」。贊曰：下六頌",
    "T34n1723_005:0744a24": "半分四：初二頌顯昔說小今大，一頌半歎",
    "T34n1723_005:0744a25": "法勝妙、隨喜，二頌舉他明自作佛生喜，",
    "T34n1723_005:0744a26": "一頌迴向。此初也。「五眾」者，梵云般遮塞建陀，",
    "T34n1723_005:0744a27": "此云五蘊，具十一種積聚義故名之為蘊。",
    "T34n1723_005:0744a28": "今名為眾，眾是聚義，或言五陰，皆乖正名。",
    "T34n1723_005:0744a29": "依三科中五蘊之法以辨四諦，故知初權。",
    "T34n1723_005:0744b01": "今此會說捨權就實，難解之法言少能信，",
    "T34n1723_005:0744b02": "權實相違法深奧故。依《大般若》初轉法輪三",
    "T34n1723_005:0744b03": "乘入道，今據顯相但度聲聞，故言五眾以",
    "T34n1723_005:0744b04": "明權法。「深奧」者，祕藏也，大乘妙故。",
    "T34n1723_005:0744b05": "經「我等從昔來(至)我等皆隨喜」。贊曰：歎法勝",
    "T34n1723_005:0744b06": "妙，深生隨喜。「隨」者順也，順佛教行故。",
    "T34n1723_005:0744b07": "經「大智舍利弗(至)方便隨宜說」。贊曰：舉他",
    "T34n1723_005:0744b08": "明自作佛生喜。佛記他作佛，彰我亦得",
    "T34n1723_005:0744b09": "作，故知佛道實叵思議，方便隨宜令我解",
    "T34n1723_005:0744b10": "了。「叵」者不可也。「反」正為乏，反可為叵，皆字",
    "T34n1723_005:0744b11": "意故。",
    "T34n1723_005:0744b12": "經「我所有福德(至)盡迴向佛道」。贊曰：迴向",
    "T34n1723_005:0744b13": "佛果，成波羅蜜，法供養故，即是方便善巧智",
    "T34n1723_005:0744b14": "也。◎",
    "T34n1723_005:0744b15": "法華經玄贊卷第五(本)",
    "T34n1723_005:0744b16": "保安三年初冬晦日，以興福寺圓如房本出",
    "T34n1723_005:0744b17": "寫移點已了，法隆寺僧覺印之本者皆點本",
    "T34n1723_005:0744b18": "也，又朱或本者，點本付或本也，又中○滅也，",
    "T34n1723_005:0744b19": "左右正或本，又ウラモフ字也，皆可悉之。",
    "T34n1723_005:0744b23": "妙法蓮華經玄贊卷第五(末)",
    "T34n1723_005:0744b25": "沙門基撰",
    "T34n1723_005:0744b26": "◎經「爾時舍利弗(至)三菩提記」。贊曰：上來第",
    "T34n1723_005:0744b27": "一周法說權實化上根訖，下第二周喻說",
    "T34n1723_005:0744b28": "權實化彼中根。大文分四：初佛以喻化，",
    "T34n1723_005:0744b29": "二〈信解品〉中根領悟，三〈藥草喻〉佛重述成，四",
    "T34n1723_005:0744c01": "〈授記品〉為之授記。上根聰叡不假多陳，下",
    "T34n1723_005:0744c02": "根三聞無勞廣說，故化中品文義俱繁。初",
    "T34n1723_005:0744c03": "文有二：初鶖子請，後佛說利。鶖子雖解，今",
    "T34n1723_005:0744c04": "復請者，略有三因：一益同類故，二利他行",
    "T34n1723_005:0744c05": "故，三順佛化故。前者法說已慇懃三請，今",
    "T34n1723_005:0744c06": "日已解故作是釋。初文分三：初陳自決，次",
    "T34n1723_005:0744c07": "述他疑，後正申請。此初也。",
    "T34n1723_005:0744c08": "經「是諸千二百(至)皆墮疑惑」。贊曰：此述他",
    "T34n1723_005:0744c09": "疑以用也。「有無見」者邊見也，依我見生故",
    "T34n1723_005:0744c10": "等取邪見，此邊、邪見攝六十二外道所起，",
    "T34n1723_005:0744c11": "今顯依言捨邪歸正，故此偏說。又等餘三",
    "T34n1723_005:0744c12": "見及諸煩惱并所發業，佛昔說我法能離現",
    "T34n1723_005:0744c13": "前所見苦果生老病死等，究竟涅槃。由欲",
    "T34n1723_005:0744c14": "滅果必先斷因，是等諸人用佛此言能離",
    "T34n1723_005:0744c15": "苦因我見等訖，定知當苦更不復生，證得",
    "T34n1723_005:0744c16": "涅槃已得決定。今復聞佛說令捨權就",
    "T34n1723_005:0744c17": "實，皆墮疑惑而起疑義，彼各不能知自",
    "T34n1723_005:0744c18": "得作佛，不知先所證得是何法耶？為是究",
    "T34n1723_005:0744c19": "竟法、為是所行道？又以已同用已斷苦，因",
    "T34n1723_005:0744c20": "果不生故。",
    "T34n1723_005:0744c21": "經「善哉世尊(至)令離疑悔」。贊曰：此正申請。",
    "T34n1723_005:0744c22": "因緣有二義：一所由，二道理。今請世尊，陳",
    "T34n1723_005:0744c23": "述由理。",
    "T34n1723_005:0744c24": "經「爾時佛告(至)化菩薩故」。贊曰：下佛說利，",
    "T34n1723_005:0744c25": "大文分三：初總略指答，為許說之由；次「舍",
    "T34n1723_005:0744c26": "利弗若國邑」下，正說法喻令其開曉；後",
    "T34n1723_005:0744c27": "偈中云「告舍利弗：汝諸人等皆是吾子，我則是",
    "T34n1723_005:0744c28": "父」下，勸信此經欣當佛智。初復分二：初",
    "T34n1723_005:0744c29": "明已說總略指答，後更陳告為許說由。",
    "T34n1723_005:0745a01": "此初也。初說方便為真實之漸，初化聲聞",
    "T34n1723_005:0745a02": "為菩薩之因，即〈方便品〉云「知諸眾生有",
    "T34n1723_005:0745a03": "種種欲，隨其本性，以種種方便而為說法，",
    "T34n1723_005:0745a04": "如此皆為得一佛乘一切種智故」，即是昔",
    "T34n1723_005:0745a05": "說於權今說於實，所以如此為化菩薩，",
    "T34n1723_005:0745a06": "由此稱故釋所以也。故名總略指答。",
    "T34n1723_005:0745a07": "經「然舍利弗(至)以喻得解」。贊曰：此更陳告為",
    "T34n1723_005:0745a08": "許說由。「然」猶必爾，亦如是也。然可，許說",
    "T34n1723_005:0745a09": "也。",
    "T34n1723_005:0745a10": "經「舍利弗(至)其年衰邁」。贊曰：下第二段正",
    "T34n1723_005:0745a11": "說法喻令其開曉，初長行、後偈頌。長行有",
    "T34n1723_005:0745a12": "三：初陳喻，次合說，後結答。「以是因緣當知",
    "T34n1723_005:0745a13": "諸佛方便力故」下是。喻中有二：初喻昔權，",
    "T34n1723_005:0745a14": "後喻今實。「時諸子等各白父言父先所許」下",
    "T34n1723_005:0745a15": "是。喻昔權中有四：初三界佛有喻，二「多諸",
    "T34n1723_005:0745a16": "人眾」下五趣危亡喻，三「長者見是大火」下見",
    "T34n1723_005:0745a17": "設權方喻，四「爾時諸子聞父所說」下依言免",
    "T34n1723_005:0745a18": "難喻。初文有六：一處所，二家主，三老小，四產",
    "T34n1723_005:0745a19": "業，五宅相，六門戶。此中有三：國、邑、聚落，處",
    "T34n1723_005:0745a20": "所也。既說三乘明知化佛，化佛但王三千",
    "T34n1723_005:0745a21": "國土，國大而寬喻大千界，邑中而次喻中千",
    "T34n1723_005:0745a22": "界，聚落最小喻小千界，從大中小如次喻",
    "T34n1723_005:0745a23": "故。《廣雅》云「聚落，居也。聚，聚也。人所聚居。落",
    "T34n1723_005:0745a24": "亦庭院也。」「有大長者」者，家主也。以下喻說除",
    "T34n1723_005:0745a25": "問答中有八長者，初五喻化身，諸子在宅",
    "T34n1723_005:0745a26": "故；後三喻化及他受用身，三乘諸子並出宅",
    "T34n1723_005:0745a27": "故。其下問答喻中有五長者，並合喻化及",
    "T34n1723_005:0745a28": "他受用，如世長者有三種類：一可稟承長",
    "T34n1723_005:0745a29": "者，平均識達善斷是非，喻佛悲普慧圓妙決",
    "T34n1723_005:0745b01": "疑網；二者可耆敬長者，年邁閭邑尊威莫",
    "T34n1723_005:0745b02": "對，喻佛道高群聖神通罕匹；三可親輔",
    "T34n1723_005:0745b03": "長者，資什華豐隨須精足，喻佛福智俱滿利",
    "T34n1723_005:0745b04": "樂平備，智、斷、恩德各喻如次。「其年衰邁」此",
    "T34n1723_005:0745b05": "老少也。衰猶熟老，邁謂遠歸，喻佛久修智",
    "T34n1723_005:0745b06": "見聖果圓熟，成道老遠方歸涅槃，非說今",
    "T34n1723_005:0745b07": "生通彰前位。",
    "T34n1723_005:0745b08": "經「財富無量(至)唯有一門」。贊曰：此中有三：",
    "T34n1723_005:0745b09": "一明產業，有四：一財富，喻七聖財滿故。",
    "T34n1723_005:0745b10": "二田，喻智斷二種生德處故。三宅，喻諸眾",
    "T34n1723_005:0745b11": "生異熟本識，故說本識亦為宅識。如世國",
    "T34n1723_005:0745b12": "王四海為家光宅天下，佛亦如是，以諸眾",
    "T34n1723_005:0745b13": "生而為其家，體即本識。故《無垢稱》云「諸有",
    "T34n1723_005:0745b14": "情土是為菩薩嚴淨佛土」，眾生無量故言多",
    "T34n1723_005:0745b15": "有。頌中唯指一人，故言有一大宅，或如一",
    "T34n1723_005:0745b16": "六合而光宅，故此言多。下言有一，亦如等",
    "T34n1723_005:0745b17": "視眾生猶如一子，或此約眾生各別故言",
    "T34n1723_005:0745b18": "多有，下依佛為其主故言有一。其實此宅",
    "T34n1723_005:0745b19": "一多無別，以由異熟識為家，是故宅中堂",
    "T34n1723_005:0745b20": "閣朽故災難紛起。若說禪定名之為家，如",
    "T34n1723_005:0745b21": "何有災說朽故等？家宅便別。四「僮僕」下合說",
    "T34n1723_005:0745b22": "中喻佛神通縱任自在故，又喻佛示現起",
    "T34n1723_005:0745b23": "諸煩惱。《無垢稱經．菩提分品》云：「煩惱為賤隷",
    "T34n1723_005:0745b24": "僕使，隨意而轉」，如來能以煩惱為賤隷，甚",
    "T34n1723_005:0745b25": "輕鄙之、驅筞斷滅，亦以為僕使隨意而轉，",
    "T34n1723_005:0745b26": "愛語羅睺、叱呵調達，利眾生故。下以智",
    "T34n1723_005:0745b27": "慧、神通為佛身手之力，故今僮僕非定神",
    "T34n1723_005:0745b28": "通。《說文》「男有罪為奴曰僮，女仕從於嫁曰",
    "T34n1723_005:0745b29": "僕。又給使也馭役也。」「僕」又「[仁-二+付]」也，附著於人。",
    "T34n1723_005:0745c01": "「童」獨也，今為「僮」字。五「其家廣大」，宅相也。本",
    "T34n1723_005:0745c02": "識為家，准下合說周三界故，或無始有，或",
    "T34n1723_005:0745c03": "復含容一切種子變為三界，體通二死故",
    "T34n1723_005:0745c04": "言廣大。其家即宅，名別體同。六「唯有一門」，門",
    "T34n1723_005:0745c05": "者出宅之所因，此長行中於喻及合總有",
    "T34n1723_005:0745c06": "五門：一此中所說唯有一門，二所燒之門，",
    "T34n1723_005:0745c07": "三狹小之門，四今在門外，五以佛教門出三",
    "T34n1723_005:0745c08": "界苦。初四門在喻內，後一門在合中。門有",
    "T34n1723_005:0745c09": "二種：一中大正門，唯一乘教行；二邊小側門，",
    "T34n1723_005:0745c10": "唯二乘教行。五中初三唯說中大正門，體",
    "T34n1723_005:0745c11": "即一乘之教行故；後之二門中邊、大小、正側",
    "T34n1723_005:0745c12": "之門，並名為門，體即三乘之教行故，能出",
    "T34n1723_005:0745c13": "三界變易宅故，所以初門名之為一，不名",
    "T34n1723_005:0745c14": "為三。第二佛從所燒之門安隱而出，不從",
    "T34n1723_005:0745c15": "二乘教行中出。第三而復狹小不容二乘，",
    "T34n1723_005:0745c16": "故知初三門唯一乘教行。第四三車俱在門",
    "T34n1723_005:0745c17": "外，豈是二乘亦出一乘教行之外。第五見",
    "T34n1723_005:0745c18": "諸眾生以佛教門出三界苦得涅槃樂，然",
    "T34n1723_005:0745c19": "後等與大車，即是二乘俱已出門，以此故",
    "T34n1723_005:0745c20": "知後二通於中邊、大小、正側俱名為門。與",
    "T34n1723_005:0745c21": "前不同所望義別，亦不相違。餘門之義至",
    "T34n1723_005:0745c22": "彼文中一一當釋。今說二利行圓寬容出",
    "T34n1723_005:0745c23": "二死處，故門稱一不說餘二，此說出三",
    "T34n1723_005:0745c24": "界之戶、非入淨土之門，彼以大空、無相、",
    "T34n1723_005:0745c25": "無願解脫為所入門，所望別故。此以教對",
    "T34n1723_005:0745c26": "理、以因對果名之為門，彼以智對境名",
    "T34n1723_005:0745c27": "之為門。又此望三界名之為出，若望淨",
    "T34n1723_005:0745c28": "土亦名為入，體是一故。此明出三界門、不",
    "T34n1723_005:0745c29": "明入三界門，入三界門、煩惱及業，所望",
    "T34n1723_005:0746a01": "異故亦不相違。",
    "T34n1723_005:0746a02": "經「多諸人眾(至)止住其中」。贊曰：下五趣危亡",
    "T34n1723_005:0746a03": "喻，有四：一人眾甚多，二宅宇危朽，三諸方",
    "T34n1723_005:0746a04": "災起，四眾子遊居。此初也。五趣種子名言所",
    "T34n1723_005:0746a05": "熏，業招各異類別名五，隨其所應各為有",
    "T34n1723_005:0746a06": "支，善惡業種十種業道之所招感名為五",
    "T34n1723_005:0746a07": "百，謂十業道中各有自作教他、讚勵慶慰、少",
    "T34n1723_005:0746a08": "分多分全分、小時多時及與盡壽，各別十",
    "T34n1723_005:0746a09": "十，脩作資感、立五百名，或十業道各由十",
    "T34n1723_005:0746a10": "惑之所發潤名為五百。此等諸種處本識",
    "T34n1723_005:0746a11": "內名住宅中，由此種子以為因故，五趣輪",
    "T34n1723_005:0746a12": "迴眾苦不息。",
    "T34n1723_005:0746a13": "經「堂閣朽故(至)梁棟傾危」。贊曰：宅宇危朽有",
    "T34n1723_005:0746a14": "四：一堂閣喻色，二牆壁喻想，三柱根喻行，",
    "T34n1723_005:0746a15": "四梁棟喻受。其宅即識能持此四，下言「久",
    "T34n1723_005:0746a16": "故而復頓弊」，故此如次即是唯明餘四種蘊",
    "T34n1723_005:0746a17": "四識住也。「堂閣朽故」者，堂喻身根大而為",
    "T34n1723_005:0746a18": "主，閣喻諸根依附身有，攬不淨以資持，久",
    "T34n1723_005:0746a19": "自生滅名朽故，朽爛故惡也。「牆壁隤落」者，「隤」",
    "T34n1723_005:0746a20": "音杜回反，牆墜下也。《切韻》作「墤」泰山基隤。",
    "T34n1723_005:0746a21": "《玉篇》作「隤，落駮也」。《切韻》作「穨」，暴風也，作頹",
    "T34n1723_005:0746a22": "禿也。若[片*崔][自*貴]，舍破也。《說文》亦作「穨，從禿貴",
    "T34n1723_005:0746a23": "聲」，經亦為「墤」。此二皆古文。外御為牆，內捍",
    "T34n1723_005:0746a24": "為壁。想蘊外變諸像如牆，內變為像如",
    "T34n1723_005:0746a25": "壁。虛而不實，遠自遷流名隤落。「柱根腐",
    "T34n1723_005:0746a26": "敗」者，行蘊之中法有眾多，其最勝者謂命根，",
    "T34n1723_005:0746a27": "身之主故；如舍之柱，與餘為根。性是朽破",
    "T34n1723_005:0746a28": "名腐敗，腐朽敗破也。腐與父同聲，應言府",
    "T34n1723_005:0746a29": "敗或云撫敗，如里名勝母曾子不入。「梁",
    "T34n1723_005:0746b01": "棟傾危」者，棟者竪[林*犬]，梁者橫梁，內異熟果受",
    "T34n1723_005:0746b02": "為本如棟，外增上果受為末如梁，梁棟",
    "T34n1723_005:0746b03": "依柱而有，果受依命根、業故有，臨將崩",
    "T34n1723_005:0746b04": "落故名傾危，傾倒危落也。又《爾雅》云「杗瘤」",
    "T34n1723_005:0746b05": "謂之梁屋大梁也。《說文》「棟，屋極也。」棟，中也，",
    "T34n1723_005:0746b06": "居屋之中者，喻受所持之法。所以《瑜伽》第",
    "T34n1723_005:0746b07": "十六引經頌言「諸色如聚沫，諸受類浮泡，",
    "T34n1723_005:0746b08": "諸想同陽焰，諸行喻芭蕉，諸識猶幻事」也。",
    "T34n1723_005:0746b09": "日親之所說「諸行一時生亦一時住滅」，無垢",
    "T34n1723_005:0746b10": "稱亦言「色如聚沫不可撮摩，受如浮泡",
    "T34n1723_005:0746b11": "不得久住，想如陽焰從渴愛生，行類芭",
    "T34n1723_005:0746b12": "蕉都無有實，識如幻事顛倒所起」。如",
    "T34n1723_005:0746b13": "《瑜伽．攝異門分》釋。若說皮、肉、筋、骨舒緩變",
    "T34n1723_005:0746b14": "異等事，配此四句。如何三界皆具有之？",
    "T34n1723_005:0746b15": "上二界中無此事故。何故？煩惱能燒之火及",
    "T34n1723_005:0746b16": "所依宅，三界具喻，及說所燒異熟果喻，唯",
    "T34n1723_005:0746b17": "在欲界人趣等中，六欲天中尚說無彼皮肉",
    "T34n1723_005:0746b18": "壞故，故但應如此中所說。又解下合喻中",
    "T34n1723_005:0746b19": "為度眾生生老病死，即似配此，據實四",
    "T34n1723_005:0746b20": "相遍五蘊有。下云大火從四面起，四面准",
    "T34n1723_005:0746b21": "經是四相故，如是此中但是四蘊。或是病",
    "T34n1723_005:0746b22": "等，取欲界法以喻三界異相苦果為令生",
    "T34n1723_005:0746b23": "厭，苦因煩惱三界通喻，亦不違理，至下",
    "T34n1723_005:0746b24": "頌中當廣具顯。",
    "T34n1723_005:0746b25": "經「周匝俱時(至)焚燒舍宅」。贊曰：諸方災起",
    "T34n1723_005:0746b26": "也。遍於五蘊名周匝，念念同起名俱時，無",
    "T34n1723_005:0746b27": "端而有名欻然，煩惱隨生名火起，令其五",
    "T34n1723_005:0746b28": "蘊成雜染性、不淨苦性、無常我性，五蘊遍",
    "T34n1723_005:0746b29": "壞故名焚燒舍宅。「欻」許音勿反，暴起貌，《玉",
    "T34n1723_005:0746c01": "篇》「欻，忽也」。《蒼頡篇》猝起也。此意說言遍緣",
    "T34n1723_005:0746c02": "五蘊念念無端生起煩惱，煩惱所增、煩惱",
    "T34n1723_005:0746c03": "所縛，故五蘊身成不淨、苦、無常、無我，燒",
    "T34n1723_005:0746c04": "總及別，故言焚燒舍宅。舍言即攝堂閣等",
    "T34n1723_005:0746c05": "盡故。如因舍宅火災得生，如由火災復",
    "T34n1723_005:0746c06": "壞舍宅，兩相因起牙相增盛，即因五蘊生",
    "T34n1723_005:0746c07": "諸煩惱，復因煩惱增長五蘊，兩相因有亦",
    "T34n1723_005:0746c08": "復如是；或遍生老病死，皆有煩惱，故以為",
    "T34n1723_005:0746c09": "喻。",
    "T34n1723_005:0746c10": "經「長者諸子(至)在此宅中」。贊曰：眾子遊居",
    "T34n1723_005:0746c11": "也。雖五趣眾生，皆是佛子，等視眾生愛無",
    "T34n1723_005:0746c12": "偏故。然諸異生如乞養子，若有三乘無漏",
    "T34n1723_005:0746c13": "種子能紹父位，正生、側生方名真子，故唯",
    "T34n1723_005:0746c14": "言三不說四五。依《華嚴．賢首品》十喻菩薩、",
    "T34n1723_005:0746c15": "二十喻獨覺、三十喻聲聞，各脩自乘十種",
    "T34n1723_005:0746c16": "法行，三慧所攝，及十業道資無漏種方得",
    "T34n1723_005:0746c17": "果圓，故言若十二十或至三十，由具一姓",
    "T34n1723_005:0746c18": "二姓三姓有差別故，名十二十及以三十。",
    "T34n1723_005:0746c19": "以此經中被根姓故，各依自乘修十法",
    "T34n1723_005:0746c20": "行資其種姓，故立十名。前五趣種順本",
    "T34n1723_005:0746c21": "識故，名止住中；三無漏種寄依本識，名在",
    "T34n1723_005:0746c22": "此宅。",
    "T34n1723_005:0746c23": "經「長者見是(至)即大驚怖」。贊曰：下第三見設",
    "T34n1723_005:0746c24": "權方喻，有四：一見苦悲生喻，二「舍利弗是",
    "T34n1723_005:0746c25": "長者」下示大不悕喻，三「爾時長者即作是念」",
    "T34n1723_005:0746c26": "下思方拔濟喻，四「父知諸子先心各有」下正",
    "T34n1723_005:0746c27": "說三乘喻。「悲生」者，謂佛昔在菩薩等位十六",
    "T34n1723_005:0746c28": "王子時，故此前言「曾於二萬億佛所長教化",
    "T34n1723_005:0746c29": "汝等」，亦前品言「為是眾生故而起大悲心」",
    "T34n1723_005:0747a01": "等。「示大不悕」者，十六王子曾化大乘彼便中",
    "T34n1723_005:0747a02": "退，前品亦言「我所得智慧，乃至如斯之等類",
    "T34n1723_005:0747a03": "云何而可度」。此前亦言「我昔教汝志願佛",
    "T34n1723_005:0747a04": "道汝今悉忘」。「思方拔濟」者，見退已後思方",
    "T34n1723_005:0747a05": "救之，前品亦言「尋念過去佛乃至亦應說三",
    "T34n1723_005:0747a06": "乘」。「正說三乘」者，近更施化令住二乘，前品",
    "T34n1723_005:0747a07": "亦云「即趣波羅柰乃至法僧差別名」，此前亦",
    "T34n1723_005:0747a08": "言「我以方便引導汝故生我法中」，正與彼",
    "T34n1723_005:0747a09": "同，不但同此亦同窮子，至下當知。初",
    "T34n1723_005:0747a10": "文有二：初說悲生，後陳悲事。此初也。「大",
    "T34n1723_005:0747a11": "火」者，煩惱及隨煩惱。「四面」者，五蘊皆有生、住、",
    "T34n1723_005:0747a12": "異、滅前後四位。《阿含經》云：「生為東方，住為",
    "T34n1723_005:0747a13": "南方，異為西方，滅為北方」，喻日出沒配",
    "T34n1723_005:0747a14": "四方故、因此四位生煩惱故。或身、受、",
    "T34n1723_005:0747a15": "心、法緣起四倒，由此四緣生倒根本、自",
    "T34n1723_005:0747a16": "性、等流一切煩惱及隨煩惱。「大驚怖」者，父覩",
    "T34n1723_005:0747a17": "火起恐燒子而驚魂，佛見惑興慮損生",
    "T34n1723_005:0747a18": "而悲意。",
    "T34n1723_005:0747a19": "經「而作是念(至)出意」。贊曰：此陳悲事。我雖",
    "T34n1723_005:0747a20": "已出，諸子可悲。「所燒門」者，一乘教行，多諸",
    "T34n1723_005:0747a21": "怨嫉誹謗不信，障難破壞煩惱所礙，名",
    "T34n1723_005:0747a22": "所燒門。故下經云「此法華經多諸怨嫉」，我",
    "T34n1723_005:0747a23": "昔因位依一乘教觀二空理，修二利行證",
    "T34n1723_005:0747a24": "二真智，出分段生入不退地，名於所燒門",
    "T34n1723_005:0747a25": "安隱得出已乘寶乘至道場訖。而諸眾生",
    "T34n1723_005:0747a26": "處處生著，著界著地著分著乘，由此貪",
    "T34n1723_005:0747a27": "著放縱嬉戲曾不思量，以比量智覺、現量",
    "T34n1723_005:0747a28": "智知、曾不驚嗟疑怪，亦不怖畏厭患生死，",
    "T34n1723_005:0747a29": "因火煩惱害身，生死果苦現痛切已，殊無",
    "T34n1723_005:0747b01": "厭患生死之意，不求出世無證滅心，故前",
    "T34n1723_005:0747b02": "品云「不求大勢佛及與斷苦法」，如此眾生",
    "T34n1723_005:0747b03": "甚可悲愍。故《華嚴》云「譬如有人唯有一子",
    "T34n1723_005:0747b04": "愛念極重，忽有人來割截其身支節手足，慈",
    "T34n1723_005:0747b05": "父見已悼惻悲念。諸佛菩薩若見眾生造惡",
    "T34n1723_005:0747b06": "業緣，煩惱結故入三惡道受無量苦，見是",
    "T34n1723_005:0747b07": "事已即痛心悲念亦復如是。」又《無垢稱》言「譬",
    "T34n1723_005:0747b08": "如長者唯有一子，其子得病父母亦病，今",
    "T34n1723_005:0747b09": "亦如是。」「嬉」音許宜反，美也遊也。今從遊義，",
    "T34n1723_005:0747b10": "亦云虛已反樂也。《蒼頡》、《玉篇》「戲咲也」。《說文》作",
    "T34n1723_005:0747b11": "「僖樂也」。「切已」者，「切」迮也迫也，亦割也。問：此中",
    "T34n1723_005:0747b12": "經云「我於此門安穩得出」，出在子前，何故",
    "T34n1723_005:0747b13": "下言「我及諸子若不時出」，與子同時？答：下",
    "T34n1723_005:0747b14": "文自言「長者聞已驚入火宅」，合中自言「為利",
    "T34n1723_005:0747b15": "眾生而生三界朽故火宅」。《涅槃經》言：「譬如長",
    "T34n1723_005:0747b16": "者其家失火，長者見已從舍而出，諸子在後",
    "T34n1723_005:0747b17": "未脫火難，長者爾時定知火害，為諸子故",
    "T34n1723_005:0747b18": "還旋赴救不顧其難；諸佛菩薩亦復如是，",
    "T34n1723_005:0747b19": "雖知生死多諸過患，為眾生故處之不",
    "T34n1723_005:0747b20": "厭，是故名為不可思議。」故復示現與子同",
    "T34n1723_005:0747b21": "出，佛實前出。",
    "T34n1723_005:0747b22": "經「舍利弗(至)從舍出之」。贊曰：第二示大不悕",
    "T34n1723_005:0747b23": "喻，有四：初思大乘果化，二「復更思惟」下念",
    "T34n1723_005:0747b24": "大乘因化，三「作是念已」下隨示大乘行化，四",
    "T34n1723_005:0747b25": "「父雖怜愍」下無悕取大之化。此初也。諸佛智",
    "T34n1723_005:0747b26": "慧名大乘果，教所詮故、佛果德故。「裓」音《說",
    "T34n1723_005:0747b27": "文》「從衣、戒聲，宗廟奏戒樂」，《玉篇》「古來反，戒",
    "T34n1723_005:0747b28": "也」。今傳釋云孤得反，衣襟也。不知所從。然",
    "T34n1723_005:0747b29": "今女人衣有前裓可當衣襟，天仙之衣應",
    "T34n1723_005:0747c01": "是彼類。《季節》音衣裓也，從衣、戒聲。案即是",
    "T34n1723_005:0747c02": "几。「身有力」者謂二真智，佛以智為體故。「手",
    "T34n1723_005:0747c03": "有力」者謂六神通，外作用故。佛作是思惟，",
    "T34n1723_005:0747c04": "我悉具足此二勝德，二乘種姓眾生雖無",
    "T34n1723_005:0747c05": "修行大乘求出宅意，當以智慧之用几案",
    "T34n1723_005:0747c06": "頓授中根眾生圓覺，以神通之用衣裓頓",
    "T34n1723_005:0747c07": "拔下品眾生眾苦，抑逼眾生從三界舍出",
    "T34n1723_005:0747c08": "而救度之耶？以上根菩薩者能行一乘因",
    "T34n1723_005:0747c09": "出於三界，如彼大子能自從門出，此中不",
    "T34n1723_005:0747c10": "說。今此但說化不定姓二乘者故，中根獨",
    "T34n1723_005:0747c11": "覺不能行一乘因、不假佛神力，但應藉",
    "T34n1723_005:0747c12": "佛智慧之用，如彼中子不能從門、不假人",
    "T34n1723_005:0747c13": "手，但授几案令其自昇從舍而出；下根聲",
    "T34n1723_005:0747c14": "聞不能行大乘之因，亦不能用佛智慧力，",
    "T34n1723_005:0747c15": "應與之神通，如彼小子不能從門、不能",
    "T34n1723_005:0747c16": "昇案，但以衣襟裹之而出。故下合云「如",
    "T34n1723_005:0747c17": "來亦復如是，乃至有大神力及智慧力，具",
    "T34n1723_005:0747c18": "足方便智慧波羅蜜」，故知神通者手力也，外",
    "T34n1723_005:0747c19": "別用故；智慧者身力也，內總用故。依身有手、",
    "T34n1723_005:0747c20": "依智起通，故下文不次應依此配，下言",
    "T34n1723_005:0747c21": "方便即衣裓、几案二力作用，彼既不能修",
    "T34n1723_005:0747c22": "行大行，我用此二力頓授二乘，令得出苦",
    "T34n1723_005:0747c23": "成大覺耶？彼既不能修行大行，但欲此",
    "T34n1723_005:0747c24": "二方便頓拔濟於彼耶？此前生事，亦即",
    "T34n1723_005:0747c25": "今生道成已後觀樹經行，於三七日思惟",
    "T34n1723_005:0747c26": "是事。",
    "T34n1723_005:0747c27": "經「復更思惟(至)而復狹小」。贊曰：下第二念",
    "T34n1723_005:0747c28": "大乘因化。上思果化已不可得，應以因",
    "T34n1723_005:0747c29": "化，因化有三：一念初不能依大教行，二",
    "T34n1723_005:0748a01": "若起誹謗沈縈惡道，三念示眾苦密說",
    "T34n1723_005:0748a02": "大乘。此初也。是二種死三界之舍，唯有",
    "T34n1723_005:0748a03": "一介大乘正門為出之處。菩薩大性能",
    "T34n1723_005:0748a04": "具行之，二乘之性現熟不能依大教出，",
    "T34n1723_005:0748a05": "設為彼說彼不能行。不容彼行名為狹",
    "T34n1723_005:0748a06": "小，不容獨覺者行名狹，不容聲聞者行",
    "T34n1723_005:0748a07": "名小。譬如大海雖寬無量，不宿死屍亦名",
    "T34n1723_005:0748a08": "為窄，一乘因行雖廣無邊，不容二行故名",
    "T34n1723_005:0748a09": "狹小。",
    "T34n1723_005:0748a10": "經「諸子幼稚(至)為火所燒」。贊曰：若起誹謗",
    "T34n1723_005:0748a11": "沈縈惡道。眾生雖有出世種子，未起現行",
    "T34n1723_005:0748a12": "尚名幼小。「稚」者小也。「未有所識」者，未起現",
    "T34n1723_005:0748a13": "智達於大乘深妙佛法，戀著三界，若即為",
    "T34n1723_005:0748a14": "說大乘，由著三界返生誹謗更起惑業，",
    "T34n1723_005:0748a15": "或當隨落，永沈難處；順行得出，誹謗永沈，",
    "T34n1723_005:0748a16": "以不定故名為或當。為煩惱損名為火燒，",
    "T34n1723_005:0748a17": "此意若即為說一乘，耽生死故，破法不信",
    "T34n1723_005:0748a18": "却墮惡趣。此前生事，今生亦爾，故前品云「若",
    "T34n1723_005:0748a19": "但讚佛乘乃至墮三惡道等」。",
    "T34n1723_005:0748a20": "經「我當為說(至)之所燒害」。贊曰：念示眾苦",
    "T34n1723_005:0748a21": "密說大乘。「為」音榮危反，敷也施也。又榮偽反，",
    "T34n1723_005:0748a22": "助也因也。南人多平，敷陳害事；此人多去，",
    "T34n1723_005:0748a23": "先雖火害因彼助說。「怖畏事」者，蟲鬼叢雜",
    "T34n1723_005:0748a24": "舍已燒等。密說大乘者，念試速出，雖知彼",
    "T34n1723_005:0748a25": "類不能信學大乘理、行為今證因，故思密",
    "T34n1723_005:0748a26": "說。",
    "T34n1723_005:0748a27": "經「作是念已(至)汝等速出」。贊曰：第三隨示",
    "T34n1723_005:0748a28": "大乘行化，即前所言「世世已曾從佛受化」，",
    "T34n1723_005:0748a29": "亦即是前「我昔教汝志願佛道，汝今悉忘」，亦",
    "T34n1723_005:0748b01": "下所言「十六王子初結因緣」，今陳生死甚",
    "T34n1723_005:0748b02": "可怖畏、大乘可樂，故名具告。",
    "T34n1723_005:0748b03": "經「父雖怜愍(至)不肯信受」。贊曰：下第四無",
    "T34n1723_005:0748b04": "悕取大之化，有二：初不悕信，後不驚厭。",
    "T34n1723_005:0748b05": "此初也。由耽生死，不肯信學大乘理、行，此",
    "T34n1723_005:0748b06": "說初聞大乘言教而不能依理、行修學，",
    "T34n1723_005:0748b07": "返退生死名不信受。受者領納，信者證入，",
    "T34n1723_005:0748b08": "不能依行證入大理名不信受，非全愚",
    "T34n1723_005:0748b09": "法，初順習故。",
    "T34n1723_005:0748b10": "經「不驚不畏(至)視父而已」。贊曰：此不驚厭。",
    "T34n1723_005:0748b11": "「驚」怪也，「畏」怖也。不驚舍壞五蘊危苦，不畏",
    "T34n1723_005:0748b12": "火焚煩惱燒煮，了無出苦悕作佛心，亦",
    "T34n1723_005:0748b13": "不識知煩惱為燒身之火，不知五蘊為生",
    "T34n1723_005:0748b14": "死之舍，不了眾苦等逼迫永虧聖道為己",
    "T34n1723_005:0748b15": "身之失。失者煩惱所惱、眾苦所迫，虧於聖",
    "T34n1723_005:0748b16": "道之作用也。如為火燒，宅宇衰壞，失財產",
    "T34n1723_005:0748b17": "等所起損惱名為失。「故東西馳走」者，東喻",
    "T34n1723_005:0748b18": "善趣、西喻惡趣，勝、劣殊故名為東、西。輪迴",
    "T34n1723_005:0748b19": "五趣耽湎四生，雖見佛聞法，無求作佛",
    "T34n1723_005:0748b20": "之意，故言走戲視父而已。",
    "T34n1723_005:0748b21": "經「爾時長者(至)得免斯害」。贊曰：自下第三思",
    "T34n1723_005:0748b22": "方拔濟喻。「我及諸子若不時出」者，有解云，以",
    "T34n1723_005:0748b23": "眾生病故菩薩亦病，眾生出故菩薩亦出。實",
    "T34n1723_005:0748b24": "久已出，非始今日與子俱出，正釋此者，釋",
    "T34n1723_005:0748b25": "迦化身出家成道入於涅槃，今身方現出於",
    "T34n1723_005:0748b26": "火宅，諸聲聞等今遇佛者，亦於今時在釋",
    "T34n1723_005:0748b27": "迦世方出生死故言時出，佛實居先，是故",
    "T34n1723_005:0748b28": "前言「我雖於此安穩得出」。",
    "T34n1723_005:0748b29": "經「父知諸子(至)情必樂著」。贊曰：下文第四正",
    "T34n1723_005:0748c01": "說三乘喻，有二：初知機，後正說。此初也。「知",
    "T34n1723_005:0748c02": "子先心各有好」者，三乘種姓隨機各別，所",
    "T34n1723_005:0748c03": "宜聞法即是各各為人悉檀。知先心者，是",
    "T34n1723_005:0748c04": "根勝劣，智力及勝解智力之所知也。「知各所",
    "T34n1723_005:0748c05": "好種種珍玩」者，隨其自果諸功德法，即遍",
    "T34n1723_005:0748c06": "趣行智力之所知也。「珍」寶，「玩」弄也好也，戲弄",
    "T34n1723_005:0748c07": "也。有作「翫習耽好」之字，皆非。超出有漏",
    "T34n1723_005:0748c08": "名奇異物，隨得必寶故言樂著。問曰：何故",
    "T34n1723_005:0748c09": "與城不言先好，今此與車乃言先好？答：車",
    "T34n1723_005:0748c10": "是遍趣行，機學可言好，城但是息苦，非生",
    "T34n1723_005:0748c11": "不名好。車是修生，城是修顯，故車說好、城",
    "T34n1723_005:0748c12": "無好言。又影顯彰俱好無失，知其欲退即",
    "T34n1723_005:0748c13": "好城也。問：何故車言珍玩奇異，城不說耶？",
    "T34n1723_005:0748c14": "答：有為德相可別知，車說奇玩之相，無為",
    "T34n1723_005:0748c15": "之德一相總故，但說於化城。又二無異，城中",
    "T34n1723_005:0748c16": "說有門樓堂宇，即珍玩故。",
    "T34n1723_005:0748c17": "經「而告之言(至)皆當與汝」。贊曰：此正說，有",
    "T34n1723_005:0748c18": "三：初總告令取，次別示三車，後正勸出與。",
    "T34n1723_005:0748c19": "若不依言出取三果，後必永劫生死沈淪，故",
    "T34n1723_005:0748c20": "言憂悔。此初文也。三車在門外，可取以遊",
    "T34n1723_005:0748c21": "戲，第二文也。由形貌有小大，飱受有小多，",
    "T34n1723_005:0748c22": "渡水有淺深，力用有強弱，如次喻顯根",
    "T34n1723_005:0748c23": "性、稟教、證理、行能，有三輩故。行能即是斷",
    "T34n1723_005:0748c24": "惑等用智力功能。又羊多附人、鹿多靜處、",
    "T34n1723_005:0748c25": "牛能負運具有二能，各各隨勝以為喻也。",
    "T34n1723_005:0748c26": "此為第三依處有喧靜，羊鹿二車有名施",
    "T34n1723_005:0748c27": "設，不見不登故。此乃以二乘小、中種智",
    "T34n1723_005:0748c28": "為體，若以涅槃為體應即化城。下言已",
    "T34n1723_005:0748c29": "入息除眾苦，云何不見車後時從父索？",
    "T34n1723_005:0749a01": "若以二乘所得生空無漏智為車體，彼亦已",
    "T34n1723_005:0749a02": "登，云何言不得？故知虛指二乘所得有漏",
    "T34n1723_005:0749a03": "後得智、世間三昧名為種智，稱二車體；有",
    "T34n1723_005:0749a04": "名不見亦不登遊，不能分別證諸法故。",
    "T34n1723_005:0749a05": "又顯彼有假涅槃說云已入隱，彼有生空",
    "T34n1723_005:0749a06": "菩提智不能分別法，不與車號、不與登",
    "T34n1723_005:0749a07": "名，惑苦已滅故智障未斷故。彼所證得",
    "T34n1723_005:0749a08": "世間禪定，虛指為車名得出門，為漸入大",
    "T34n1723_005:0749a09": "乘因證大涅槃位。故本論云「第一人者，以",
    "T34n1723_005:0749a10": "世間種種善根三昧功德方便令戲，後令入",
    "T34n1723_005:0749a11": "涅槃」，故三乘之教合名為門，理出教外故",
    "T34n1723_005:0749a12": "名門外。又此門者三乘因行，果出因中故",
    "T34n1723_005:0749a13": "言門外，此中定取分別種智以為車體，故",
    "T34n1723_005:0749a14": "經數言「究竟令得一切種智」，亦乘亦大名",
    "T34n1723_005:0749a15": "大乘義。問：何故〈方便品〉，權、實，理、智，因、果雙",
    "T34n1723_005:0749a16": "彰，下之二周，理、智，因、果各互偏說？答：乘有",
    "T34n1723_005:0749a17": "權、實，實有因、果，果有智、理，三種別故。不",
    "T34n1723_005:0749a18": "知權、實，取、捨之事不成；不識果、因，能、所",
    "T34n1723_005:0749a19": "趣法不立；不閑理、智，何有菩提、涅槃；智、",
    "T34n1723_005:0749a20": "斷不圓，何成道滿？所以初周化利雙盡玄",
    "T34n1723_005:0749a21": "宗，中根一聞漸知權、實，取、捨雖辨未識取",
    "T34n1723_005:0749a22": "因，故說三車令識一乘之行，隱果中之覺",
    "T34n1723_005:0749a23": "寂、說因內之智車，祕因位之理乘、遣修生",
    "T34n1723_005:0749a24": "於種智，理漸解故、智未閑故。下根雖再聞",
    "T34n1723_005:0749a25": "權實及與因智，果理猶迷，更彰理有假、真，",
    "T34n1723_005:0749a26": "說本令其取捨，隱果中之智品、藏因位之",
    "T34n1723_005:0749a27": "雙嚴，應機不同三周少異，一乘因、果說偏",
    "T34n1723_005:0749a28": "備故，果中覺、寂示圓缺故。大慧、法身說",
    "T34n1723_005:0749a29": "具闕故。《地持論》中說有四車，此三加象喻",
    "T34n1723_005:0749b01": "四涅槃，乘於大性名為大乘，非喻三智。《涅",
    "T34n1723_005:0749b02": "槃經》中說有二車，譬如國王調御駕駟，欲",
    "T34n1723_005:0749b03": "令驢車而及之者無有是處。此以半、滿",
    "T34n1723_005:0749b04": "相形，非以三機運別，亦不相違。《優婆塞經》",
    "T34n1723_005:0749b05": "說三獸渡河，喻理同證異。《智度論》中說三",
    "T34n1723_005:0749b06": "獸被圍，喻三乘眾在生死圍，用力出圍有",
    "T34n1723_005:0749b07": "其大小。又說三人得道，喻三乘證果有其",
    "T34n1723_005:0749b08": "濶狹。各據一義，亦不相違。「汝等可速出隨",
    "T34n1723_005:0749b09": "宜當與汝」，第三文也。今此略作五番問答。",
    "T34n1723_005:0749b10": "一問：智中有虛、實，三種並名車，理中有假、",
    "T34n1723_005:0749b11": "真，城名遍三種，何故大涅槃不名為城名",
    "T34n1723_005:0749b12": "寶所也？答：息處、具德殊，真、滅名寶所，車本",
    "T34n1723_005:0749b13": "運至果，能運並名車。又已息、當求別，當求",
    "T34n1723_005:0749b14": "不名城，運載總名車，近遠皆車攝。二問：二",
    "T34n1723_005:0749b15": "乘學智，果分羊、鹿，二乘學滅，果化二城？答：",
    "T34n1723_005:0749b16": "息處說二實有二城，對實說假故合名一。",
    "T34n1723_005:0749b17": "《涅槃經》言「聲聞之人以小涅槃而般涅槃，緣",
    "T34n1723_005:0749b18": "覺之人以中涅槃而般涅槃」，故知息處亦說",
    "T34n1723_005:0749b19": "二城。今以所斷障同、生空理同、假擇滅同，",
    "T34n1723_005:0749b20": "由此三義同故化城名一。若菩提車鈍、利",
    "T34n1723_005:0749b21": "根性不同，依佛、自出不同，藉教、觀理不同，",
    "T34n1723_005:0749b22": "觀諦、緣起不同，四果、一果不同，練根、時節",
    "T34n1723_005:0749b23": "不同，說法、神通不同，由此七義別說羊、鹿。",
    "T34n1723_005:0749b24": "又無為無別故說一城，有為有別故說羊、",
    "T34n1723_005:0749b25": "鹿，但說無為唯言一城，以智顯滅可說",
    "T34n1723_005:0749b26": "二城，不相違也。三問：何故化城立於險道，",
    "T34n1723_005:0749b27": "乃至車引乃言門外？答：息苦名為城，半路",
    "T34n1723_005:0749b28": "盡城中設，無漏離繫縛，車體言門外。又分",
    "T34n1723_005:0749b29": "段死無變易在，化城初盡中道設，理出於",
    "T34n1723_005:0749c01": "教果出因，二車故在於門外。又二死以對",
    "T34n1723_005:0749c02": "明，化城中路設，一死以對辨，二車在門外，",
    "T34n1723_005:0749c03": "理實相似。四問：何故與車而言遊戲，及其",
    "T34n1723_005:0749c04": "與城乃言安坐？答：涅槃可證，城言安坐，菩",
    "T34n1723_005:0749c05": "提可生，故言遊戲，無為、有為二果別故。又",
    "T34n1723_005:0749c06": "城相必住故言安坐，車相運動故言遊戲。",
    "T34n1723_005:0749c07": "五問：何故化城勸其前入，今說車喻令速",
    "T34n1723_005:0749c08": "出來？此於第三文正勸與中為難。答：化佛",
    "T34n1723_005:0749c09": "住生死，是以勸前入，談真佛在果，故云速",
    "T34n1723_005:0749c10": "出來。又勸行因以證果故勸前入，先住果",
    "T34n1723_005:0749c11": "以招命故令出來。又勸子住城故言前入，",
    "T34n1723_005:0749c12": "令取父果故言出來。又勸證涅槃所以言",
    "T34n1723_005:0749c13": "入，令生覺智所以言出。如說如來及與",
    "T34n1723_005:0749c14": "善逝，住因、住果所望別故。",
    "T34n1723_005:0749c15": "經「爾時諸子(至)爭出火宅」。贊曰：自下第四",
    "T34n1723_005:0749c16": "依言免難喻，有二：初子免災難，後父遂心",
    "T34n1723_005:0749c17": "安。此初也。「適」者稱悅，稱悅三乘所欣心故，名",
    "T34n1723_005:0749c18": "為適願。「心各勇銳」心精進也。「勇」者進、「銳」者",
    "T34n1723_005:0749c19": "利，善精進也。「互相推排」身精進，亦語精進",
    "T34n1723_005:0749c20": "也。「排」[怡-台+允]推也，推亦讓也。「推」音尺隹反，無土雷",
    "T34n1723_005:0749c21": "反，身業遞相力勵及語業相勸勵，名互推",
    "T34n1723_005:0749c22": "排，爭修行業名競馳走，齊希免苦名爭",
    "T34n1723_005:0749c23": "出宅。",
    "T34n1723_005:0749c24": "經「是時長者(至)歡喜踴躍」。贊曰：父遂心安",
    "T34n1723_005:0749c25": "也。離災度難名安穩出。「四衢道」者四諦理",
    "T34n1723_005:0749c26": "也，三乘並觀四諦理故。《大般若》中說四衢",
    "T34n1723_005:0749c27": "道為四諦故，離煩惱障出分段生。無擁",
    "T34n1723_005:0749c28": "名露，各有所依果滿之位名地，以智安處",
    "T34n1723_005:0749c29": "證之名坐。分段生死當五蘊苦，惑、業皆盡",
    "T34n1723_005:0750a01": "或斷或伏，離三障故名無障礙。適父本",
    "T34n1723_005:0750a02": "意故泰然，見子超危故歡喜。二乘之人得",
    "T34n1723_005:0750a03": "阿羅漢，斷諸煩惱住有餘依涅槃，大乘之",
    "T34n1723_005:0750a04": "人已入初地得無住涅槃，伏諸煩惱離分",
    "T34n1723_005:0750a05": "段死，名露地坐無復障礙。",
    "T34n1723_005:0750a06": "經「時諸(至)願時賜與」。贊曰：上喻昔權下喻",
    "T34n1723_005:0750a07": "今實，有二：初喻授實，後喻釋疑，下問答",
    "T34n1723_005:0750a08": "是。初中有四：初諸子索三，二父但與一，三",
    "T34n1723_005:0750a09": "釋成父志，四越子本心。此初也。「玩」者戲弄，",
    "T34n1723_005:0750a10": "「好」音呼到反，愛也；或呼老反，善也宜也美也。",
    "T34n1723_005:0750a11": "隨三乘機，皆於佛所，專意希求自乘妙智，",
    "T34n1723_005:0750a12": "義同於父各索其車。二乘之人離分段死",
    "T34n1723_005:0750a13": "已得解脫，證於四諦入於化城已名出",
    "T34n1723_005:0750a14": "宅。專於佛所聞思修習種智，了達求證",
    "T34n1723_005:0750a15": "諸法名索羊、鹿。菩薩之人依此本論，初地",
    "T34n1723_005:0750a16": "已上雖離分段，未證解脫不名入城，不",
    "T34n1723_005:0750a17": "疲倦故不入有餘，不說菩薩入化城故，",
    "T34n1723_005:0750a18": "入無住涅槃亦息分段死，縱名入城未乖",
    "T34n1723_005:0750a19": "通理。若爾亦應許上羊、鹿，故知但如初解",
    "T34n1723_005:0750a20": "為善，已伏煩惱出分段死，亦證四諦，亦",
    "T34n1723_005:0750a21": "名出宅坐四衢道，求佛妙智亦名於父",
    "T34n1723_005:0750a22": "索其牛車。問：三子並出分段，二乘獨稱入",
    "T34n1723_005:0750a23": "城，大子亦言出苦，應亦得稱入城？答：無",
    "T34n1723_005:0750a24": "倦不厭苦，大子不入城，伏惑離分段，亦",
    "T34n1723_005:0750a25": "得稱出宅。若說入城便無是難。問：若其大",
    "T34n1723_005:0750a26": "子不入城者，何故大子上車不入城，中、小",
    "T34n1723_005:0750a27": "二子入城不上車？答：厭苦求息中、小入",
    "T34n1723_005:0750a28": "城，大不厭苦故不稱入，息處故說二，明",
    "T34n1723_005:0750a29": "大不入城。問：門外設於車，車中許三種，中",
    "T34n1723_005:0750b01": "路設化城，何因但說二？答：二車對大因，門",
    "T34n1723_005:0750b02": "外三車設，權城對實果，中路化城施。理應",
    "T34n1723_005:0750b03": "相似，所對別故，施設不同，實應齊也。又種",
    "T34n1723_005:0750b04": "智彼無，勸學大，門外設三車，有餘涅槃大",
    "T34n1723_005:0750b05": "不求，中路二城設，設入無住，不名為假，非",
    "T34n1723_005:0750b06": "化城故。問：三車俱索，彰希學於智圓，二滅",
    "T34n1723_005:0750b07": "不希，應不求於苦息？答：得果自然證滅，入",
    "T34n1723_005:0750b08": "城不說悕須，妙智必假更脩，出宅故車須",
    "T34n1723_005:0750b09": "索。又居小得城故不須索，種智未得所以",
    "T34n1723_005:0750b10": "索車。若作此解，二乘入化城，未得車須",
    "T34n1723_005:0750b11": "索，菩薩不入城，亦須索寶所，此義可然。",
    "T34n1723_005:0750b12": "大乘之往寶所理亦須索，對化城而不索，",
    "T34n1723_005:0750b13": "所以不論，以每專求即是索也。經文但說",
    "T34n1723_005:0750b14": "父勸令知為諸眾生不請友故。古相傳",
    "T34n1723_005:0750b15": "云，城為實化息苦所以不索，車是虛指所",
    "T34n1723_005:0750b16": "以索之。若作此解，車離城而別有，索與不",
    "T34n1723_005:0750b17": "索義殊車體。古解即城化，城類車須索。又",
    "T34n1723_005:0750b18": "有解云，車發初機故虛指，城防中退故實",
    "T34n1723_005:0750b19": "化。此亦不然。何者？初機索車之時已出宅",
    "T34n1723_005:0750b20": "故。又體不別，虛、實何殊？應說車、城體是何",
    "T34n1723_005:0750b21": "法。又有解云，城亦應索，化不一途所以不",
    "T34n1723_005:0750b22": "說，謂下經云「爾時導師知此眾人已得止",
    "T34n1723_005:0750b23": "息，無復疲倦堪能前進」，即是索城。此乃索",
    "T34n1723_005:0750b24": "寶所非索城也。雖引此文，義終難解，應",
    "T34n1723_005:0750b25": "細尋之。應云下文「知其疲懈為化作城」，",
    "T34n1723_005:0750b26": "即是索也。或解，車喻無餘涅槃，住果未得",
    "T34n1723_005:0750b27": "故須索，城喻有餘涅槃，住果已得故不索。",
    "T34n1723_005:0750b28": "若爾，菩薩今既索車，亦應已得有餘、未得",
    "T34n1723_005:0750b29": "無餘，求無餘故稱索；二乘無餘任運定得，",
    "T34n1723_005:0750c01": "何須脩索？故但應如前義，所說涅槃二乘",
    "T34n1723_005:0750c02": "無差別，故羊、鹿應無。",
    "T34n1723_005:0750c03": "經「舍利弗(至)等一大車」。贊曰：此文但與一，",
    "T34n1723_005:0750c04": "分四：一標與車，二明嚴飾，三顯牛相，四",
    "T34n1723_005:0750c05": "彰儐從。此初也。佛果牛車以四智中一切種",
    "T34n1723_005:0750c06": "智為性，即後得智，因車以妙觀察智、平等",
    "T34n1723_005:0750c07": "性智二智中種智為體，雖五智慧皆是一乘，",
    "T34n1723_005:0750c08": "今此但取菩提相中種智為體，一切智者寬",
    "T34n1723_005:0750c09": "狹雖殊三乘共有，其種智者分別四諦各無",
    "T34n1723_005:0750c10": "量相，非二乘所知名不共德，故經數言「究",
    "T34n1723_005:0750c11": "竟令得一切種智」，無分別智導此種智車，義",
    "T34n1723_005:0750c12": "如前牛非正車體，如表、無表雖俱是戒，從",
    "T34n1723_005:0750c13": "僧受時及後持時唯說無表，表戒一念更不",
    "T34n1723_005:0750c14": "相續，作白四羯磨和合得故、從僧乞時已",
    "T34n1723_005:0750c15": "得表故。表雖是本，唯取無表名持犯戒。此",
    "T34n1723_005:0750c16": "車亦爾，前一大事雖取理智，本智、後智總",
    "T34n1723_005:0750c17": "為一乘，今者唯取後智名車、本智名牛，不",
    "T34n1723_005:0750c18": "說於理以為車體，後化城中以真對化，乃",
    "T34n1723_005:0750c19": "說假擇滅以為化城，說大涅槃真如妙理",
    "T34n1723_005:0750c20": "而為寶所，各據一義名為一乘，事乘、理乘、",
    "T34n1723_005:0750c21": "有為乘、無為乘別故。羊、鹿車體已如前辨，",
    "T34n1723_005:0750c22": "車體既爾，所餘萬德屬莊挍故。若同《涅槃》",
    "T34n1723_005:0750c23": "及《勝鬘》說，唯取真如以為車體，如何各賜",
    "T34n1723_005:0750c24": "諸子一車？又寧說有別德嚴相，如何牛駕其",
    "T34n1723_005:0750c25": "疾如風？如何可言我有如是七寶大車，其",
    "T34n1723_005:0750c26": "數無量，應當等心各各與之。然小、中子亦",
    "T34n1723_005:0750c27": "出門已，雖未得牛車為說大教，或當定",
    "T34n1723_005:0750c28": "得名之為與，非時已得所詮智體，如與明",
    "T34n1723_005:0750c29": "珠未得體，故《勝鬘經》等三種意生身即三子",
    "T34n1723_005:0751a01": "也。此說初地名不退地。又頓悟者又大乘",
    "T34n1723_005:0751a02": "因行，從初發心雖亦是車，今取八地已去",
    "T34n1723_005:0751a03": "不退因行，七地已前猶有分段，故下經云「聲",
    "T34n1723_005:0751a04": "聞、緣覺、不退菩薩乘此寶乘直至道場」，〈方",
    "T34n1723_005:0751a05": "便品〉解入即不退轉地故。今取前解，初地已",
    "T34n1723_005:0751a06": "上離分段死名不退地，名乘一乘，《楞伽》由",
    "T34n1723_005:0751a07": "此初地已上名三種意生身故。",
    "T34n1723_005:0751a08": "經「其車高廣(至)四面懸鈴」。贊曰：下明嚴飾，",
    "T34n1723_005:0751a09": "有十：此中有四：一形量，二嚴飾，三攝御，四",
    "T34n1723_005:0751a10": "珮鐸。「高廣」者形量也，喻佛種智體高三界、",
    "T34n1723_005:0751a11": "用廣十方，照化俱能，遍法界故。「眾寶莊挍」",
    "T34n1723_005:0751a12": "者嚴飾也，方德所成智為本故。「周匝欄楯」者",
    "T34n1723_005:0751a13": "攝御也，御外不入、攝內不出，即四總持，御",
    "T34n1723_005:0751a14": "諸惡而不生、攝眾善而不散。「四面懸鈴」者",
    "T34n1723_005:0751a15": "珮鐸也，周遍四生，說七辨以弘濟。",
    "T34n1723_005:0751a16": "經「又於其上(至)而嚴飾之」。贊曰：此有二嚴：",
    "T34n1723_005:0751a17": "五高覆，六眾瑩。「張設幰蓋」者高覆也，以",
    "T34n1723_005:0751a18": "四無量廣蔭群生如幰蓋故。「雜嚴飾」者眾",
    "T34n1723_005:0751a19": "瑩也，慈、悲、喜、捨各有有情、法及無緣種種",
    "T34n1723_005:0751a20": "眾行，助嚴飾故。",
    "T34n1723_005:0751a21": "經「寶繩交絡(至)安置舟杭」。贊曰：此有四嚴：",
    "T34n1723_005:0751a22": "七交絡，八垂瓔，九敷設，十安枕。「交絡」者四弘",
    "T34n1723_005:0751a23": "願也。凡所脩行皆發四大願：一以此善根",
    "T34n1723_005:0751a24": "願共眾生，未離苦者願令離苦。二未得",
    "T34n1723_005:0751a25": "樂者願令得樂。三未發菩提心斷惡脩",
    "T34n1723_005:0751a26": "善者，願發菩提心斷惡脩善。四未成佛",
    "T34n1723_005:0751a27": "者願早成佛，願如寶繩交絡諸行令當得",
    "T34n1723_005:0751a28": "果，勝決定故邪見暴風不能傾損。又《勝鬘》",
    "T34n1723_005:0751a29": "言「攝受正法攝一切願」。《瑜伽》等說「總有二",
    "T34n1723_005:0751b01": "願：求菩提願、利樂他願」。「垂諸華纓」者垂纓",
    "T34n1723_005:0751b02": "也。即是四攝，垂攝四生：一布施，二愛語，三利",
    "T34n1723_005:0751b03": "行，四同事。「華」音有二：花及華，飾纓以花飾，",
    "T34n1723_005:0751b04": "或華飾之纓也。「重敷婉莚」者，「敷」陳設也。有作",
    "T34n1723_005:0751b05": "「綩綖」，「綩」音《字林》一遠反，《玉篇》綩，紘也；紘，冠也。",
    "T34n1723_005:0751b06": "今應作「婉」婉美文章，「綖」者席褥，應作「莚」字，",
    "T34n1723_005:0751b07": "《切韻》「綖者冠上覆」，《玉篇》「冠前後而垂者名綖」。",
    "T34n1723_005:0751b08": "今取文縟華氈之類綩綖以為茵蓐，不知",
    "T34n1723_005:0751b09": "義何所從，故字應從「婉莚」。古有解言，靜慮",
    "T34n1723_005:0751b10": "為綩綖，心常安處故。四禪上下異，故名為重",
    "T34n1723_005:0751b11": "敷。此理不然。《無垢稱》云：「四靜慮為床，淨命",
    "T34n1723_005:0751b12": "為茵縟」，身語意業皆無貪，發心恒遊處，",
    "T34n1723_005:0751b13": "常行淨命離五邪命，三業俱爾名為重敷。",
    "T34n1723_005:0751b14": "「安置丹枕」者，安枕也。古解涅槃能息生死，",
    "T34n1723_005:0751b15": "今釋滅定能息攀緣，倚之疲解故名安枕，",
    "T34n1723_005:0751b16": "既安車上明非涅槃，但取滅定。枕有仙丹，",
    "T34n1723_005:0751b17": "枕之增壽，故名丹枕；無漏滅定亦復如是，",
    "T34n1723_005:0751b18": "增聖道故。此理不爾。西域無故。謂枕赤",
    "T34n1723_005:0751b19": "色，內貯綿疊外以赤皮故名丹枕。亦有",
    "T34n1723_005:0751b20": "解云，體即無漏信等五根，扶持聖者由如",
    "T34n1723_005:0751b21": "枕故。",
    "T34n1723_005:0751b22": "經「駕以白牛(至)其疾如風」。贊曰：下顯牛相，",
    "T34n1723_005:0751b23": "有七：一白牛，體即根本無分別智，導引種智",
    "T34n1723_005:0751b24": "車，如牛引車故。白者眾色之本，如白蓮華",
    "T34n1723_005:0751b25": "表經，諸乘本故、萬德主故。牛王有三德：一降",
    "T34n1723_005:0751b26": "怨德，能斷二障故；二端嚴德，眾德莊嚴故；",
    "T34n1723_005:0751b27": "三運載德，濟度自他故。故喻於牛不說",
    "T34n1723_005:0751b28": "象馬，馬如大乘俊頴，不比小乘驢車之鈍，",
    "T34n1723_005:0751b29": "故《涅槃經》云「以馬駕車」，其象以形德大故，",
    "T34n1723_005:0751c01": "方牛、鹿、羊之形德小，無住涅槃最為勝故，",
    "T34n1723_005:0751c02": "由此《善戒經》以象駕車。今以牛有三德故，",
    "T34n1723_005:0751c03": "大乘車駕以白牛。二膚充，正智之中內德圓",
    "T34n1723_005:0751c04": "滿故。三色潔，三障永盡，戒德具故。四形體姝",
    "T34n1723_005:0751c05": "好，《字林》「姝」好貌也。《方言》趙、魏、燕代之間謂好",
    "T34n1723_005:0751c06": "為姝，《詩》云「靜女其姝」，傳及《玉篇》「美色曰姝」，",
    "T34n1723_005:0751c07": "有作「侏」字，莊也好也。「好」音呼老反，善宜美",
    "T34n1723_005:0751c08": "也。相好圓明人天敬愛故。五有大筋力，一遍",
    "T34n1723_005:0751c09": "馳無方，智力圓遍無理不殫。二涉險不疲，",
    "T34n1723_005:0751c10": "能化十方入生死險無諸勞倦。三逢怨必",
    "T34n1723_005:0751c11": "勝，破一切障降生死故。具此三義名大",
    "T34n1723_005:0751c12": "筋力。六行步平正，二理雙證導生後智，怨、",
    "T34n1723_005:0751c13": "親不二故。七其疾如風，正智體性一剎那中",
    "T34n1723_005:0751c14": "遍緣法界，大悲所繫內圓眾德外化群生，",
    "T34n1723_005:0751c15": "無遲滯故。初地以上能速進脩觀空觀有，",
    "T34n1723_005:0751c16": "不稽留故，性雖捷利然事雍容。此上七",
    "T34n1723_005:0751c17": "德有非根本，正智之用由之而有，故得彼",
    "T34n1723_005:0751c18": "名。",
    "T34n1723_005:0751c19": "經「又多僕從而侍衛之」。贊曰：下明儐從，以",
    "T34n1723_005:0751c20": "二智為先，萬行、神通、六度、四攝、覺分、解",
    "T34n1723_005:0751c21": "脫、煩惱利生之法，皆隨之起，名多僕從。又",
    "T34n1723_005:0751c22": "《佛地經》云「佛有無量天龍藥叉人非人等常",
    "T34n1723_005:0751c23": "所翼從」，亦名僕從。有解車體唯大般涅槃，",
    "T34n1723_005:0751c24": "所餘眾飾或性功德、或相功德。其牛體者即",
    "T34n1723_005:0751c25": "是二智，引於車故。前解為正，如前已非。",
    "T34n1723_005:0751c26": "經「所以者何(至)悉皆充溢」。贊曰：第三釋成",
    "T34n1723_005:0751c27": "父志，有三：一標富有，二念均平，三釋所以。",
    "T34n1723_005:0751c28": "此初也。「充滿」溢盈也。種種諸藏有為無為體",
    "T34n1723_005:0751c29": "能含義，或二藏三藏教能含理，今取所",
    "T34n1723_005:0752a01": "藏以給諸子。",
    "T34n1723_005:0752a02": "經「而作是念(至)不宜差別」。贊曰：此念均平，",
    "T34n1723_005:0752a03": "有二：初不應與小，後皆應與大。「今此幼童」",
    "T34n1723_005:0752a04": "下是假想念也。「無極」者無窮極也。說二種",
    "T34n1723_005:0752a05": "智名下劣車。由有種姓先發大心名為",
    "T34n1723_005:0752a06": "幼童。堪當作佛故名吾子。悲心不二名愛",
    "T34n1723_005:0752a07": "無偏。七聖財飾名七寶車。各自脩智圓，有",
    "T34n1723_005:0752a08": "為智非一，名其數無量，故應平等為心，隨",
    "T34n1723_005:0752a09": "根而授，名各與之，普授大乘不宜差別。",
    "T34n1723_005:0752a10": "「童」音徒紅反。今謂童子，古謂之僕。古作「僮」",
    "T34n1723_005:0752a11": "字，今謂僕隸。《玉篇》「幼童迷昏未冠之稱」。",
    "T34n1723_005:0752a12": "經「所以者何(至)何況諸子」。贊曰：此釋所以。",
    "T34n1723_005:0752a13": "「匱乏」盡也。以此一乘假使遍授一佛國土五",
    "T34n1723_005:0752a14": "道眾生，有性、無性、定、不定姓，尚不匱乏，何",
    "T34n1723_005:0752a15": "況唯與有大乘性及不定種姓佛之真子，恐",
    "T34n1723_005:0752a16": "不足耶？",
    "T34n1723_005:0752a17": "經「是時諸子(至)非本所望」。贊曰：第四越本",
    "T34n1723_005:0752a18": "子心。既言各乘，明知各各自得種智，不同",
    "T34n1723_005:0752a19": "化城眾共同入。",
    "T34n1723_005:0752a20": "經「舍利弗(至)虛妄不」。贊曰：上喻說實，下喻",
    "T34n1723_005:0752a21": "釋疑。即是前卷云「汝等當信解佛之所說，",
    "T34n1723_005:0752a22": "言不虛妄」，謂眾疑云：佛初說三、後但說一，",
    "T34n1723_005:0752a23": "前後既別，云何佛不成妄語人耶？故此釋",
    "T34n1723_005:0752a24": "之。文中有三：一問、二答、三印。此即初也。",
    "T34n1723_005:0752a25": "經「舍利弗(至)非為虛妄」。贊曰：下答有二：初",
    "T34n1723_005:0752a26": "標、後釋。此標也。凡夫離欲伏諸煩惱名免",
    "T34n1723_005:0752a27": "火難，離三惡趣極苦逼迫名全軀命，未",
    "T34n1723_005:0752a28": "免人天當於火宅全軀命故。「免」音亡辨",
    "T34n1723_005:0752a29": "反，黜也，《玉篇》赦也脫也解也去也。今依《玉",
    "T34n1723_005:0752b01": "篇》。",
    "T34n1723_005:0752b02": "經「何以故(至)而拔濟之」。贊曰：下釋有二：一",
    "T34n1723_005:0752b03": "免難已非虛，二況與其大乘。此初也。但",
    "T34n1723_005:0752b04": "全身命出三惡道，生人天中已遇珍寶，何",
    "T34n1723_005:0752b05": "況免難拔出人天三界火宅。",
    "T34n1723_005:0752b06": "經「世尊(至)無虛妄也」。贊曰：下況與其大乘，",
    "T34n1723_005:0752b07": "有二：初不得小非虛，不違先意故；後況",
    "T34n1723_005:0752b08": "得其大乘而成虛妄咎。此初也。初標、後釋。",
    "T34n1723_005:0752b09": "先心謂假設，許與其三車，今雖不得小，不",
    "T34n1723_005:0752b10": "違先假意。心境不相乖，故非成虛妄。",
    "T34n1723_005:0752b11": "經「何況長者(至)等與大車」。贊曰：況得大乘，",
    "T34n1723_005:0752b12": "而成虛妄？",
    "T34n1723_005:0752b13": "經「佛告舍利弗(至)如汝所言」。贊曰：印可也。",
    "T34n1723_005:0752b14": "經「舍利弗(至)世間之父」。贊曰：下第二大段合",
    "T34n1723_005:0752b15": "說，有二：初合昔權，後合今實，「舍利弗！如彼",
    "T34n1723_005:0752b16": "長者見諸子等安穩得出」下是。初文有四：一",
    "T34n1723_005:0752b17": "三界佛有合，二「為度眾生生老」下五趣危亡",
    "T34n1723_005:0752b18": "合，三「見諸眾生為生老病死」下見設權方合，",
    "T34n1723_005:0752b19": "四「舍利弗！若有眾生內有智性」下，依言免難",
    "T34n1723_005:0752b20": "合。初喻有六：一處所，二家主，三老少，四資",
    "T34n1723_005:0752b21": "產，五宅相，六戶牖。今合有五，不合戶牖。此",
    "T34n1723_005:0752b22": "文有二：初一切世間合處所，二父合家主。",
    "T34n1723_005:0752b23": "「世間」者即有情世間及器世間，《無垢稱》云「諸",
    "T34n1723_005:0752b24": "有情土是為菩薩嚴淨佛土」，故以此二種世",
    "T34n1723_005:0752b25": "間名佛國土。人為邦本，本固邦寧，光宅天",
    "T34n1723_005:0752b26": "下故。「父」者生育之義，令諸眾生生長善根，",
    "T34n1723_005:0752b27": "紹佛父位故名為父。",
    "T34n1723_005:0752b28": "經「於諸怖畏(至)無量知見」。贊曰：下第三合",
    "T34n1723_005:0752b29": "資產也。此合多田，「怖畏等盡」合斷田，「無量",
    "T34n1723_005:0752c01": "知見」合智田。怖畏有五：一不活畏，由分別",
    "T34n1723_005:0752c02": "我資生愛起；二惡名畏，行不饒益有怖望",
    "T34n1723_005:0752c03": "起；三死畏，由有我見失壞想起；四惡趣畏，",
    "T34n1723_005:0752c04": "不遇諸佛惡業所起；五怯眾畏，見已證劣、",
    "T34n1723_005:0752c05": "他勝所起衰惱憂患，謂破家滅亡種種眾苦。",
    "T34n1723_005:0752c06": "已上合說生死苦果，無明闇蔽癡多增故、惑",
    "T34n1723_005:0752c07": "業本故。此是苦因，不了去來今，如次配無",
    "T34n1723_005:0752c08": "明、暗蔽，或迷三寶如次配之。由證理斷",
    "T34n1723_005:0752c09": "惑永盡無餘，故諸無為斷德圓滿，成就知",
    "T34n1723_005:0752c10": "見智德滿也。",
    "T34n1723_005:0752c11": "經「力無所畏(至)波羅蜜」。贊曰：下合財富無",
    "T34n1723_005:0752c12": "量，內德智慧及善巧方便並已具足，到彼",
    "T34n1723_005:0752c13": "岸故，已上總是合資產也。若依《無垢稱》，煩",
    "T34n1723_005:0752c14": "惱為僮僕；或依此文，神通外化以為僮僕，",
    "T34n1723_005:0752c15": "智慧驅策故因說之。",
    "T34n1723_005:0752c16": "經「大慈大悲(至)恒求善事」。贊曰：第四合其",
    "T34n1723_005:0752c17": "年衰邁。老人之相愍念逾深故大慈大悲，",
    "T34n1723_005:0752c18": "所作無癈故常無懈倦，凡作皆審思量觀察，",
    "T34n1723_005:0752c19": "有始有終都無中癈，故務規勝法恒求善",
    "T34n1723_005:0752c20": "事。此中即說恩斷智德，如次配前三種長",
    "T34n1723_005:0752c21": "者。自他雙益表久脩因，悲智滿故。",
    "T34n1723_005:0752c22": "經「利益一切(至)朽故火宅」。贊曰：第五合宅",
    "T34n1723_005:0752c23": "相，亦合多宅，遍三界故。為利五趣示於",
    "T34n1723_005:0752c24": "中生，故前喻云「我及諸子若不時出」，即為眾",
    "T34n1723_005:0752c25": "生示居生死，示於今身方從宅出，此明",
    "T34n1723_005:0752c26": "入宅之所以也。亦有解云，利益者即戶牗，",
    "T34n1723_005:0752c27": "佛為利益故入宅，眾生依利益而出宅，即",
    "T34n1723_005:0752c28": "一乘教行故。",
    "T34n1723_005:0752c29": "經「為度眾生(至)三菩提」。贊曰：第二大段合",
    "T34n1723_005:0753a01": "五趣危亡喻，本喻有四：一眾多，二宅朽，三",
    "T34n1723_005:0753a02": "災起，四子居。今合亦四：一為度眾生合人眾",
    "T34n1723_005:0753a03": "甚多，二生老病死憂悲苦惱合宅宇危朽，三",
    "T34n1723_005:0753a04": "愚癡暗蔽三毒之火合諸方災起，四教化令",
    "T34n1723_005:0753a05": "得三菩提果合眾生遊居。生老病死憂悲苦",
    "T34n1723_005:0753a06": "惱，喻四蘊中無常及苦，宅宇危朽一一皆有",
    "T34n1723_005:0753a07": "生老病死。若次第配宅宇危朽，義稍難知，",
    "T34n1723_005:0753a08": "或宅壞中所有過失，據實宅朽理通三界，",
    "T34n1723_005:0753a09": "故配四薀義如前說。今以欲界四相遷流",
    "T34n1723_005:0753a10": "之過失名顯三界苦，為令眾生厭生老病",
    "T34n1723_005:0753a11": "死深故，乃說生老病死宅壞過失。不爾何",
    "T34n1723_005:0753a12": "故諸方災起，通三界煩惱共宅宇危朽，唯",
    "T34n1723_005:0753a13": "明欲界苦果？「眾子遊居中有大姓」者，名為",
    "T34n1723_005:0753a14": "長者婦生真子。未發心前名三界子，發心",
    "T34n1723_005:0753a15": "已後漸得菩提。",
    "T34n1723_005:0753a16": "經「見諸眾生(至)受種種苦」。贊曰：下文第三大",
    "T34n1723_005:0753a17": "段見設權方，合上喻有四：一見苦悲生，二",
    "T34n1723_005:0753a18": "示大不希，三思方拔濟，四正說三乘。此合",
    "T34n1723_005:0753a19": "亦四：初合悲生。第二「舍利弗！佛見此已便",
    "T34n1723_005:0753a20": "作是念我為眾生之父」下，合示大不希。第",
    "T34n1723_005:0753a21": "三「舍利弗！如彼長者雖復身手有力而不用之」",
    "T34n1723_005:0753a22": "下，合思方拔濟。第四「而作是言汝等莫得樂",
    "T34n1723_005:0753a23": "住三界」下，合正說三乘。合初喻中有二：一",
    "T34n1723_005:0753a24": "悲生，二所悲事。此中「見諸眾生」合悲生也。「為",
    "T34n1723_005:0753a25": "生老病死」下合所悲事。所悲事中初合苦相、",
    "T34n1723_005:0753a26": "後合樂著，「眾生沒在其中」下是合苦相中初",
    "T34n1723_005:0753a27": "明欲界七苦，後「如是等種種諸苦」，明色無",
    "T34n1723_005:0753a28": "色界。色無色界皆具第八，略攝一切五取薀",
    "T34n1723_005:0753a29": "苦。明欲界苦有四：一四相交侵，二五欲乖",
    "T34n1723_005:0753b01": "競，三慳貪燒逼，四諸趣輪迴。前三現世苦、後",
    "T34n1723_005:0753b02": "一後世苦。又四相交侵即是四苦，五欲乖競、",
    "T34n1723_005:0753b03": "慳貪燒煮即求不得苦，五趣輪迴中方明愛",
    "T34n1723_005:0753b04": "別離苦、怨憎會苦并種種眾苦，即是略攝一",
    "T34n1723_005:0753b05": "切五取薀苦，如是總攝八苦盡矣。此文即",
    "T34n1723_005:0753b06": "是四相交侵、五欲乖競。前喻中見因火以驚",
    "T34n1723_005:0753b07": "心，此合中見苦果而悲意，互相彰發皆可",
    "T34n1723_005:0753b08": "嗟故，前因後果俱逼迫故，皆可悲故，俱可",
    "T34n1723_005:0753b09": "厭故，對法云「生苦者眾苦所依故，眾苦逼",
    "T34n1723_005:0753b10": "迫故」。九月十月處胎藏間，如在糞穢坑中",
    "T34n1723_005:0753b11": "長受寒熱等種種眾苦，生熟藏間如兩山迫",
    "T34n1723_005:0753b12": "逼，正趣產門其苦難堪，乍出風飄如刀割",
    "T34n1723_005:0753b13": "錐刺，不覺失聲，廢忘已前所有事業名為",
    "T34n1723_005:0753b14": "生苦。老苦者，時分變異故苦，身分沈重諸根",
    "T34n1723_005:0753b15": "熟昧，皮膚緩皺行步軀曲，寢膳不安，起坐",
    "T34n1723_005:0753b16": "呻吟喘息氣逆，所為慢緩為人所輕，世情",
    "T34n1723_005:0753b17": "彌篤世事皆息，名為老苦。病苦者，四大變",
    "T34n1723_005:0753b18": "異乖適故苦，百節酸疼四支苦楚，能壞一切",
    "T34n1723_005:0753b19": "安穩樂事，如雹損苗頓傷興盛。由此經言",
    "T34n1723_005:0753b20": "如人壯美王妃竊愛遣信私通，王便捉獲",
    "T34n1723_005:0753b21": "挑其眼目，截其耳鼻刖其手足，形容頓改",
    "T34n1723_005:0753b22": "為人惡賤，病苦所逼已是難堪，更為人所",
    "T34n1723_005:0753b23": "惡亦復如是，此名病苦。死苦者，壽命變壞",
    "T34n1723_005:0753b24": "故苦，風刀解支節無處不苦痛，張口太息",
    "T34n1723_005:0753b25": "手足紛亂，翻睛咀沫捫摸虛空，汗液交流",
    "T34n1723_005:0753b26": "便洟雜落。《涅槃經》言「死者於險難處無有",
    "T34n1723_005:0753b27": "資糧，去處懸遠而無伴侶，晝夜常行不知",
    "T34n1723_005:0753b28": "邊際，深邃黑暗無有燈明，入無門戶而無",
    "T34n1723_005:0753b29": "所處，雖無痛處不可療治，往無遮止到",
    "T34n1723_005:0753c01": "不得脫，無所破壞見者愁毒，非是惡色",
    "T34n1723_005:0753c02": "而令人怖，叫在耳邊不可覺知，是名死",
    "T34n1723_005:0753c03": "苦。」昔雖假之沐浴必歸不淨，昔雖假以",
    "T34n1723_005:0753c04": "塗熏必歸臭穢，昔時王位財寶榮盛、親族婦",
    "T34n1723_005:0753c05": "妾萬億，于時頓捨獨往後世無一相隨，臥",
    "T34n1723_005:0753c06": "置床枕橫尸偃仰，父母妻子椎胸哽咽，眾",
    "T34n1723_005:0753c07": "人號慕披髮拍頭，雖生戀仰之悲終致永",
    "T34n1723_005:0753c08": "分之痛。或埋殯墳陵肉消骨腐，或有露尸",
    "T34n1723_005:0753c09": "以施身肉，禽獸螻蟻交橫摣掣，或以火焚臭",
    "T34n1723_005:0753c10": "烟蓬[火*孛]，四面充塞人所嗟傷，悲慟絕聲咸",
    "T34n1723_005:0753c11": "歸故里，唯餘灰燼獨從風塵，平生意氣獨",
    "T34n1723_005:0753c12": "處陵雲，一旦長辭困沾霜月，為妻孥而鬪",
    "T34n1723_005:0753c13": "諍，競財利以紛披，捔名族以結怨酬，爭",
    "T34n1723_005:0753c14": "榮華而害他命，奄然長逝永落昏途，獨受",
    "T34n1723_005:0753c15": "作惡之殃、妻子安然恣逸。昔時作惡祇為",
    "T34n1723_005:0753c16": "妻孥，及落三塗何期獨苦。深可悲哉深可",
    "T34n1723_005:0753c17": "悲哉！可不誡矣可不誡矣！是名死苦。憂",
    "T34n1723_005:0753c18": "悲苦惱，《稻芉經》云：「追感往事言聲哀感名",
    "T34n1723_005:0753c19": "為憂，追思相續名為悲，苦事逼迫名為苦，",
    "T34n1723_005:0753c20": "煩惱纏縛名為惱。」《十地經》云：「死別離時，愚",
    "T34n1723_005:0753c21": "人貪著心熱名憂，發聲啼哭名為悲，五根",
    "T34n1723_005:0753c22": "相對名為苦，意根相對名為憂，憂苦轉多",
    "T34n1723_005:0753c23": "名為惱。」亦以五欲財利故受種種苦者，鳥",
    "T34n1723_005:0753c24": "由食以亡形，人由財以喪命。《無量壽經》云：",
    "T34n1723_005:0753c25": "「世間之人無田宅而生欲亦憂，有田宅而",
    "T34n1723_005:0753c26": "慳守亦憂，五欲財利皆悉如是，懼五家之",
    "T34n1723_005:0753c27": "橫侵、恐四隣之枉奪，所以生苦。」",
    "T34n1723_005:0753c28": "經「又以貪著(至)怨憎會苦」。贊曰：此慳貪燒逼",
    "T34n1723_005:0753c29": "諸趣輪迴也。已得之財貪著，未得之物追",
    "T34n1723_005:0754a01": "求，故生眾苦，前之五欲亦即是此求不得苦。",
    "T34n1723_005:0754a02": "《金剛般若論》中解施七寶滿恒沙界，不如",
    "T34n1723_005:0754a03": "持經一四句偈云「因財生煩惱，如世界微",
    "T34n1723_005:0754a04": "塵，乃因持經滅此煩惱，故施財福小持經",
    "T34n1723_005:0754a05": "福多」。五趣輪迴之苦至頌當釋。貧窮困苦唯",
    "T34n1723_005:0754a06": "在人間，愛難、怨會通人天，有強力天子入",
    "T34n1723_005:0754a07": "天宮內，奪其妻子驅出自宮等是也。如",
    "T34n1723_005:0754a08": "《瑜伽》第四具說諸天五趣等苦。地獄等相頌",
    "T34n1723_005:0754a09": "中當說，以人天中境界殊妙，多有愛別離",
    "T34n1723_005:0754a10": "苦、怨憎會苦，所以偏說，應廣引《瑜伽》以注",
    "T34n1723_005:0754a11": "此處，與非天鬪事等。",
    "T34n1723_005:0754a12": "經「如是等種種諸苦」。贊曰：上來欲界具有",
    "T34n1723_005:0754a13": "七苦，現在後世五趣等苦具有三苦，色界唯",
    "T34n1723_005:0754a14": "有壞苦、行苦，有樂、捨故，《對法》引經「色界",
    "T34n1723_005:0754a15": "有壞苦」云入變壞心，無色但有行苦一苦",
    "T34n1723_005:0754a16": "無樂受故。欲界具八苦，上界無前七。",
    "T34n1723_005:0754a17": "經「眾生沒在其中(至)不以為患」。贊曰：下合",
    "T34n1723_005:0754a18": "樂著，不以比智覺，不以現智知，不驚其",
    "T34n1723_005:0754a19": "果、不怖其因，不總厭苦、不求解脫，由此",
    "T34n1723_005:0754a20": "馳流善惡趣間不曾以之為患，譬愚戇之",
    "T34n1723_005:0754a21": "戲糞壤，若癡騃之墮炎鑪，未以塵坌為",
    "T34n1723_005:0754a22": "羞，豈以火燒為痛者也。",
    "T34n1723_005:0754a23": "經「舍利弗(至)令其遊戲」。贊曰：下合示大不",
    "T34n1723_005:0754a24": "希。前喻有四：初思大乘果化，二念大乘因",
    "T34n1723_005:0754a25": "化，三隨示大乘行化，四無希取大之化。此",
    "T34n1723_005:0754a26": "合有三，不合隨示大乘行化：初合初喻，次",
    "T34n1723_005:0754a27": "「舍利弗如來復作」下合第二喻，「所以者何」下",
    "T34n1723_005:0754a28": "合第四喻。「佛智慧樂」者合身有力，若以机",
    "T34n1723_005:0754a29": "案頓拔獨覺諸苦。「令其遊戲」者合手有力，",
    "T34n1723_005:0754b01": "以衣裓頓拔聲聞眾苦，此義意言，且以佛",
    "T34n1723_005:0754b02": "果智慧及大神通二之妙用，頓拔二乘出苦",
    "T34n1723_005:0754b03": "來耶。",
    "T34n1723_005:0754b04": "經「舍利弗(至)以是得度」。贊曰：合念大乘因",
    "T34n1723_005:0754b05": "化。舍唯一門菩薩能出，若我頓授智慧、神",
    "T34n1723_005:0754b06": "通，為說大因以化二子，捨說三乘之方",
    "T34n1723_005:0754b07": "便者，二乘器小不能依行得度眾苦，門既",
    "T34n1723_005:0754b08": "狹小或當墮落。此意亦合密說怖事，無令",
    "T34n1723_005:0754b09": "為火之所燒害。",
    "T34n1723_005:0754b10": "經「所以者何(至)佛之智慧」。贊曰：合無希取",
    "T34n1723_005:0754b11": "大之化也。佛慧既深何由能解？二乘智淺故",
    "T34n1723_005:0754b12": "不悕取。",
    "T34n1723_005:0754b13": "經「舍利弗(至)珍寶大車」。贊曰：下第三大段，",
    "T34n1723_005:0754b14": "合思方拔濟，有二：初喻、後合。此初也。不用",
    "T34n1723_005:0754b15": "智慧身力亦不用神通手力，但以言說方",
    "T34n1723_005:0754b16": "便勸勉濟度諸子，出宅已後方與大車，顯",
    "T34n1723_005:0754b17": "佛為緣自脩妙行方出生死，故申勸勉，非",
    "T34n1723_005:0754b18": "由佛力自不修因可得佛故。「勉」勗勵也。",
    "T34n1723_005:0754b19": "有本作「免」，非此義也。",
    "T34n1723_005:0754b20": "經「如來亦復(至)佛乘」。贊曰：此合說也。攝智",
    "T34n1723_005:0754b21": "及通，但行方便勸脫三界，佛如良醫應病",
    "T34n1723_005:0754b22": "與藥，但方便教知欲如何，良醫豈得刀、手",
    "T34n1723_005:0754b23": "割除腹中之病不與藥耶？",
    "T34n1723_005:0754b24": "經「而作是言(至)則為所燒」。贊曰：下第四大",
    "T34n1723_005:0754b25": "段，合正說三乘，有四：初勸厭三界，二勸",
    "T34n1723_005:0754b26": "取三乘，三引已為證，四讚乘勝德。此初",
    "T34n1723_005:0754b27": "也。「三界火宅」內體也。「麁弊五塵」外境也。勸",
    "T34n1723_005:0754b28": "離內外之苦，果體勿生貪著，由貪著故煩",
    "T34n1723_005:0754b29": "惱燒煮苦痛轉生，勸捨惡因，雖有妙果體",
    "T34n1723_005:0754c01": "內金剛身、外細五塵淨土眾相應起欣求，",
    "T34n1723_005:0754c02": "而未明說。",
    "T34n1723_005:0754c03": "經「汝速出三界(至)佛乘」。贊曰：勸取三乘。",
    "T34n1723_005:0754c04": "經「我今為汝(至)誘進眾生」。贊曰：引己為證。",
    "T34n1723_005:0754c05": "「保」者當也信也證也。「任」者保也安也可也持",
    "T34n1723_005:0754c06": "也。與汝當可為保信證明，安可任持言可",
    "T34n1723_005:0754c07": "保，言終不虛也。「汝等但取勿生疑惑」，三乘",
    "T34n1723_005:0754c08": "之法實是好法，我為汝保，汝但取之勤加",
    "T34n1723_005:0754c09": "精進，如世買物無人保信知物非真，有",
    "T34n1723_005:0754c10": "保買之當知勝物；三乘亦爾我能保之，生",
    "T34n1723_005:0754c11": "死非真我不能保也。",
    "T34n1723_005:0754c12": "經「復作是言(至)無所依求」。贊曰：讚乘勝德。",
    "T34n1723_005:0754c13": "初明不同生死，後明乘之勝德。此初也。生",
    "T34n1723_005:0754c14": "死聖訶、三乘聖歎，生死繫縛煩惱所增為不",
    "T34n1723_005:0754c15": "自在，三乘無漏故非繫縛乃名自在。有漏",
    "T34n1723_005:0754c16": "之法名為有依，異熟果依因有、異熟因依果",
    "T34n1723_005:0754c17": "成，有漏生死勝者人天，可有所求謂三種",
    "T34n1723_005:0754c18": "求。三乘不然非所求取，無過失而求之，",
    "T34n1723_005:0754c19": "非無失而不求。三求者：一欲求，二有求，三邪",
    "T34n1723_005:0754c20": "梵行求。《瑜伽論》說墮欲求者，一切皆為三",
    "T34n1723_005:0754c21": "種欲生，更無增減。三欲生者：一現住欲塵",
    "T34n1723_005:0754c22": "生，謂人及知足天已下。二自變欲塵生，第五",
    "T34n1723_005:0754c23": "欲天。三他變欲塵生，第六欲天。墮有求",
    "T34n1723_005:0754c24": "者一切皆為三種樂生：一離生喜樂灌灑其",
    "T34n1723_005:0754c25": "身，二定生喜樂灌灑其身，三以離喜樂灌",
    "T34n1723_005:0754c26": "灑其身，初二三定如次配之。於不苦不樂",
    "T34n1723_005:0754c27": "寂靜生處起退求者，極為尠小，故第四定",
    "T34n1723_005:0754c28": "不立為生。邪梵行求者，謂諸外道求四無",
    "T34n1723_005:0754c29": "色以為涅槃解脫處故。今非此三求，故",
    "T34n1723_005:0755a01": "名無求。雖有梵行求，以無漏故，即是無上",
    "T34n1723_005:0755a02": "正梵行求，非邪梵行求故。",
    "T34n1723_005:0755a03": "經「乘是三乘(至)安穩快樂」。贊曰：下明乘之",
    "T34n1723_005:0755a04": "勝德，正乘乘已仍以五根、五力、七覺、八道、",
    "T34n1723_005:0755a05": "四禪、九定、八解脫、三三昧等而自娛樂，便",
    "T34n1723_005:0755a06": "得無量安穩快樂，豈似生死多諸苦耶？",
    "T34n1723_005:0755a07": "經「舍利弗(至)出於火宅」。贊曰：下第四大段，合",
    "T34n1723_005:0755a08": "依言免難。三乘分三，一一有二：初法、後合。",
    "T34n1723_005:0755a09": "此初文也。各有四力：內智性者，因力也，性",
    "T34n1723_005:0755a10": "種姓故。從佛世尊者，善友力也，佛為緣故遇",
    "T34n1723_005:0755a11": "佛，不遇佛初必依佛法方得發心名善",
    "T34n1723_005:0755a12": "友力。聞法信受，作意力也，習種姓故。慇懃精",
    "T34n1723_005:0755a13": "進，資糧力也，以勤為首攝一切行。依因、善",
    "T34n1723_005:0755a14": "友、作意、資糧四勝力故，專自修行求於涅",
    "T34n1723_005:0755a15": "槃，名聲聞乘。聞法自行不能化他名為自",
    "T34n1723_005:0755a16": "求，非不求佛作於弟子。《瑜伽》釋云「諸佛聖",
    "T34n1723_005:0755a17": "教聲為上首，從師友所聞此教聲，而證聖",
    "T34n1723_005:0755a18": "果故名聲聞」，聲之聞故，依主釋也。下〈信解品〉",
    "T34n1723_005:0755a19": "云「以佛教聲令一切聞故名聲聞」，亦依主",
    "T34n1723_005:0755a20": "釋或有財釋。前通定姓、後不定姓，此求涅",
    "T34n1723_005:0755a21": "槃者所學之種智名為車體，非以涅槃為",
    "T34n1723_005:0755a22": "車體也。此文略故下應准知。",
    "T34n1723_005:0755a23": "經「若有眾生(至)出於火宅」。贊曰：此但三力，",
    "T34n1723_005:0755a24": "略無因力。「求自然慧」者，不求與佛同時出",
    "T34n1723_005:0755a25": "世，非見佛已方得果故。如有經言「釋迦出",
    "T34n1723_005:0755a26": "世，五百獨覺從山中出來至佛所」，故《仁王",
    "T34n1723_005:0755a27": "經》中有獨覺眾，先成道訖後遇世尊，非如",
    "T34n1723_005:0755a28": "聲聞佛處得道，故名精進求自然慧，能證",
    "T34n1723_005:0755a29": "道也。「樂獨善寂」者是獨覺義，出無佛世得",
    "T34n1723_005:0755b01": "能證道，獨自善證寂滅理故。又以此慧深",
    "T34n1723_005:0755b02": "知諸法因緣者，是緣覺義。故《瑜伽》云「或觀",
    "T34n1723_005:0755b03": "待緣而證聖果故名緣覺，觀十二緣起而",
    "T34n1723_005:0755b04": "證果故。」辟支佛者，此名獨覺，此有二類：一",
    "T34n1723_005:0755b05": "部行，二麟角。初可見佛，後必不見。故《華嚴》",
    "T34n1723_005:0755b06": "云「菩薩在兜率天，將下生時有十相現，第",
    "T34n1723_005:0755b07": "三於右手掌放大光明，名嚴淨世界，三千",
    "T34n1723_005:0755b08": "界中若有獨覺，遇斯光已速入涅槃。若不",
    "T34n1723_005:0755b09": "入者，佛光力故移置他方諸佛國土，不得",
    "T34n1723_005:0755b10": "見佛。」明知獨覺滿百劫者成於麟角，不爾",
    "T34n1723_005:0755b11": "部行。若從聲聞解脫分位作獨覺者，成麟",
    "T34n1723_005:0755b12": "角喻，可得百劫，時猶長故。入四善根作",
    "T34n1723_005:0755b13": "獨覺者乃成部行，時餘少故。獨證者，覺待",
    "T34n1723_005:0755b14": "緣而覺，皆依主釋。",
    "T34n1723_005:0755b15": "經「若有眾生(至)是名大乘」。贊曰：初法說中有",
    "T34n1723_005:0755b16": "二：初解大乘，後解菩薩乘。此初也。「一切智」",
    "T34n1723_005:0755b17": "者，觀空智也，三乘同有。「佛智」者，觀有事智，",
    "T34n1723_005:0755b18": "唯佛獨成。由自覺生此二智故，名自然智，",
    "T34n1723_005:0755b19": "不待他緣名無師智，或智性名自然智，智",
    "T34n1723_005:0755b20": "相名無師智。求此知見眷屬力無畏等以",
    "T34n1723_005:0755b21": "為內德，外能利生愍念與樂、利益拔苦，前",
    "T34n1723_005:0755b22": "慈後悲。解行弘廣名為大乘，大乘之名如前",
    "T34n1723_005:0755b23": "已解。",
    "T34n1723_005:0755b24": "經「菩薩求此乘故(至)出於火宅」。贊曰：釋菩",
    "T34n1723_005:0755b25": "薩乘及喻也。菩薩者三乘通稱。若求於此",
    "T34n1723_005:0755b26": "加名摩訶薩，是大有情故，餘不得名。無著",
    "T34n1723_005:0755b27": "《般若論》云：「由與七種大性相應加名摩訶",
    "T34n1723_005:0755b28": "薩」。求智者菩、愍念者薩，此三乘中各有一種",
    "T34n1723_005:0755b29": "一姓、三種二姓、一種三姓，定不定姓種類別",
    "T34n1723_005:0755c01": "故。初後發心得果不定，如大迦葉若不遇",
    "T34n1723_005:0755c02": "佛應為獨覺，由遇佛故今作聲聞，舍利弗",
    "T34n1723_005:0755c03": "等思准可知。",
    "T34n1723_005:0755c04": "經「舍利弗(至)而賜諸子」。贊曰：下第二大段合",
    "T34n1723_005:0755c05": "今說實，中有二：初合說實，後合釋疑。前",
    "T34n1723_005:0755c06": "喻有四，今但合二：初合釋成父志，「是諸眾",
    "T34n1723_005:0755c07": "生」下是；後合父但與一。文不合諸子索三、",
    "T34n1723_005:0755c08": "越子本心。初文復二：初舉前喻，後以法合。",
    "T34n1723_005:0755c09": "喻中有二：初見子得出其心泰然，「自惟」已",
    "T34n1723_005:0755c10": "下合成父志，意可知也。",
    "T34n1723_005:0755c11": "經「如來亦復如是(至)得涅槃樂」。贊曰：下合",
    "T34n1723_005:0755c12": "父志亦二：初合見子得出其心泰然，後合",
    "T34n1723_005:0755c13": "釋成父志。此初也。以教為門而出火宅三",
    "T34n1723_005:0755c14": "界險道，以行為門而入涅槃之果，此中但",
    "T34n1723_005:0755c15": "有出宅教門，不說行門，教亦能入，能入理",
    "T34n1723_005:0755c16": "故，此但說出不說於入，亦可說言得涅槃",
    "T34n1723_005:0755c17": "樂即名為入。",
    "T34n1723_005:0755c18": "經「如來爾時(至)而滅度之」。贊曰：此合釋成",
    "T34n1723_005:0755c19": "父志。子既無差應等與大乘，何有獨令菩",
    "T34n1723_005:0755c20": "薩得佛滅度，不與二乘？應等以佛大般涅",
    "T34n1723_005:0755c21": "槃而滅度之。「不令」者無令義，無令一菩薩",
    "T34n1723_005:0755c22": "得、餘二乘人不得。",
    "T34n1723_005:0755c23": "經「是諸眾生(至)娛樂之具」。贊曰：下合父但",
    "T34n1723_005:0755c24": "與一，有二：初明車體，後明車德。此初也。",
    "T34n1723_005:0755c25": "「悉與諸佛」者，二乘不定及菩薩姓，等與佛乘",
    "T34n1723_005:0755c26": "之禪定、解脫等，一乘莊挍萬善備故，略舉爾",
    "T34n1723_005:0755c27": "所娛樂之具。",
    "T34n1723_005:0755c28": "經「皆是一相(至)第一之樂」。贊曰：此明車德，",
    "T34n1723_005:0755c29": "此一乘車所有莊飾娛樂之具皆是。一離雜",
    "T34n1723_005:0756a01": "染相，一無漏種類，若因若果聖所稱歎，能",
    "T34n1723_005:0756a02": "生眾生無漏淨妙第一之樂，諸德本故。五樂",
    "T34n1723_005:0756a03": "之中無惱害樂，無惱四中第三覺法，第四寂",
    "T34n1723_005:0756a04": "靜二樂所攝，不同二乘羊鹿之車所有功",
    "T34n1723_005:0756a05": "德，非皆離雜染亦非純無漏，諸聖雖有不",
    "T34n1723_005:0756a06": "歎生樂，非第一故，此名大乘。",
    "T34n1723_005:0756a07": "經「舍利弗(至)無虛妄之咎」。贊曰：下合釋疑，",
    "T34n1723_005:0756a08": "有二：初舉喻，後釋疑。此初也。前喻有三：謂",
    "T34n1723_005:0756a09": "問、答、印。今但總說印可無餘，寶物莊嚴萬",
    "T34n1723_005:0756a10": "德備故，安隱第一離災障故。",
    "T34n1723_005:0756a11": "經「如來亦復(至)而度脫之」。贊曰：下合有二：",
    "T34n1723_005:0756a12": "初標、後釋。此標也。",
    "T34n1723_005:0756a13": "經「何以故(至)但不盡能受」。贊曰：此釋也。我",
    "T34n1723_005:0756a14": "之一乘功德無量，能與眾生受用無盡，但",
    "T34n1723_005:0756a15": "諸眾生或有有性或有無性，或有定性或",
    "T34n1723_005:0756a16": "有不定性，或初樂小後方樂大，由是不盡",
    "T34n1723_005:0756a17": "皆能領受，所以我昔初說三乘今說一實，",
    "T34n1723_005:0756a18": "故非虛妄，漸誘法故。",
    "T34n1723_005:0756a19": "經「舍利弗(至)分別說三」。贊曰：大文第三結答",
    "T34n1723_005:0756a20": "也。由上所說道理因緣，於一乘之體分別",
    "T34n1723_005:0756a21": "說有三教，於一極果說有三因，實無三",
    "T34n1723_005:0756a22": "體、三果極也。",
    "T34n1723_005:0756a23": "法華經玄贊卷第五(末)",
    "T34n1723_005:0756a25": "保安三年五月十二日書了，法隆寺僧覺印",
    "T34n1723_005:0756a26": "之。",
    "T34n1723_005:0756a27": "同年十一月四日以興福寺圓如房本移點",
    "T34n1723_005:0756a28": "畢，覺印本者皆點本也，有相違者以朱出之，",
    "T34n1723_005:0756a29": "付朱可為指南歟！黑正書本也，此朱不付自",
    "T34n1723_005:0756b01": "本正故。此點本高名本也，可祕之，即五本交",
    "T34n1723_005:0756b02": "也。"
}