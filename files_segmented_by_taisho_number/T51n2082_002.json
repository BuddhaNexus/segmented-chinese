{
    "T51n2082_002:0791a02": "冥報記中卷",
    "T51n2082_002:0791a04": "吏部尚書唐臨撰",
    "T51n2082_002:0791a05": "隋開皇中。魏州刺史博陵崔彥武。因行部。",
    "T51n2082_002:0791a06": "至一邑。愕然驚喜。謂從者。吾昔甞在此邑",
    "T51n2082_002:0791a07": "中。為人婦。今知家處。迴馬入修巷。曲至一",
    "T51n2082_002:0791a08": "家叩門。命主人。主人公年老。走出拜謁。彥",
    "T51n2082_002:0791a09": "武入家。先升其堂。視東壁上。去地六七尺有",
    "T51n2082_002:0791a10": "高隆。謂主人曰。吾昔所讀法華經。并金釵五",
    "T51n2082_002:0791a11": "隻。藏此壁中。高處是也。經第七卷尾後紙。火",
    "T51n2082_002:0791a12": "燒失文字。吾至今。每誦此經。至第七卷尾。恒",
    "T51n2082_002:0791a13": "忘失不能記。因令左右鑿壁。果得經函。開",
    "T51n2082_002:0791a14": "第七卷尾。及金釵。並如其言。主人涕泣曰。亡",
    "T51n2082_002:0791a15": "妻存日。常讀此經。釵亦是亡妻之物。妻因產",
    "T51n2082_002:0791a16": "死。遂失所在。不淫使君。乃示其處。彥武亦",
    "T51n2082_002:0791a17": "云。庭前槐樹。吾欲產時。自解頭髮。置此樹",
    "T51n2082_002:0791a18": "空中。試令人探。果得髮。主人於是主人悲",
    "T51n2082_002:0791a19": "喜。彥武留衣物。厚給主人而去。崔尚書敦禮",
    "T51n2082_002:0791a20": "說云然。往年見盧文勵。亦同。但言齊州刺",
    "T51n2082_002:0791a21": "史不得姓名。不崔具。仍依崔錄。",
    "T51n2082_002:0791a22": "隋大業中。有客僧。行至大山廟。求寄宿。廟",
    "T51n2082_002:0791a23": "令曰。此無別舍。唯神廟廡下。可宿。然而比",
    "T51n2082_002:0791a24": "來。寄宿者輒死僧曰。無苦也。令不得已從",
    "T51n2082_002:0791a25": "之為設床於廡下。僧至夜端坐。誦經可一更。",
    "T51n2082_002:0791a26": "聞屋中環珮聲。須臾神出。為僧禮拜。僧曰。聞",
    "T51n2082_002:0791a27": "比來宿者多死豈檀越害之耶。願見護。神",
    "T51n2082_002:0791a28": "曰。遇其死時將至。聞弟子聲。因自懼死。非",
    "T51n2082_002:0791a29": "殺之也。願師無慮。僧因延坐。談說如人。良",
    "T51n2082_002:0791b01": "久。僧問曰。聞世人傳說。大山治鬼。寧有之",
    "T51n2082_002:0791b02": "也。神曰。弟子薄福有之。豈欲見先亡已乎。",
    "T51n2082_002:0791b03": "僧曰。有兩同學僧。先死。願見之。神問名",
    "T51n2082_002:0791b04": "曰。一人已生人間。一在人獄。罪重不可",
    "T51n2082_002:0791b05": "見。與師就見可也。僧甚悅。因共起出門。不",
    "T51n2082_002:0791b06": "遂而至一所。多見廟獄。火光甚盛。神將",
    "T51n2082_002:0791b07": "僧入一院。遙見一人在火中號呼不能言。形",
    "T51n2082_002:0791b08": "變不可復識。而血肉焦臭。令人傷心。此是",
    "T51n2082_002:0791b09": "也。師不復欲歷觀也。僧愁愍求出。俄而至廟。",
    "T51n2082_002:0791b10": "又與神同坐。因問欲救同學。有得理耶。神曰。",
    "T51n2082_002:0791b11": "可得耳。能為寫法華經者。便免。既而將曙。",
    "T51n2082_002:0791b12": "神辭僧入堂。旦而廟令視僧不死。怪異之。僧",
    "T51n2082_002:0791b13": "因為說。仍即為寫法華經一部。經既成。莊嚴",
    "T51n2082_002:0791b14": "畢。又將經就廟宿。其夜神出如初。歡喜禮",
    "T51n2082_002:0791b15": "拜。慰問來意。僧以事告。神曰。弟子知之。師",
    "T51n2082_002:0791b16": "為寫經。始盡題目。彼已脫免。今久出生不在",
    "T51n2082_002:0791b17": "也。然此處不淨潔。不可安經。願師還送經向",
    "T51n2082_002:0791b18": "寺。言說久之將曉。辭而去。入僧送經於寺",
    "T51n2082_002:0791b19": "(杭州別駕張德言。前任兗州。具知其事。自向臨說云爾也)。",
    "T51n2082_002:0791b20": "國子祭酒蕭璟。蘭陵人。梁武帝之孫。梁王",
    "T51n2082_002:0791b21": "巋之第五子也。梁滅入隋。姊為煬帝皇后。生",
    "T51n2082_002:0791b22": "長貴盛。而家崇佛法。大業中。自以誦法華",
    "T51n2082_002:0791b23": "經。乃依經文作多寶塔。以檀香為之。塔高三",
    "T51n2082_002:0791b24": "尺許。其上方厚等為木多寶像。經數年。",
    "T51n2082_002:0791b25": "其兄子詮在宅。朝起。忽於前院草中。見一檀",
    "T51n2082_002:0791b26": "木浮圖。蓋下有一鍮石佛像。製作異於中國。",
    "T51n2082_002:0791b27": "面形似胡。其眼睛以銀為之。中黑精光淨如",
    "T51n2082_002:0791b28": "自然者。詮走告璟。璟視驚喜。取蓋還。試置",
    "T51n2082_002:0791b29": "塔上。宛然相稱。如故作者。雖木色小異。而塔",
    "T51n2082_002:0791c01": "形更妙。以佛像安塔中。亦相稱如故造。璟喜",
    "T51n2082_002:0791c02": "歡。自以精誠所感。其佛像函內有舍利百餘",
    "T51n2082_002:0791c03": "枚。璟女尼年少。竊疑。胡僧每云。舍利鎚打",
    "T51n2082_002:0791c04": "不破。乃試取三十枚。於石上斧打之。舍利",
    "T51n2082_002:0791c05": "了無著者。女就地拾覓。唯得三四枚。餘並失。",
    "T51n2082_002:0791c06": "不見所在。既而懼以告璟。璟往塔中視之。",
    "T51n2082_002:0791c07": "則舍利皆在如舊。璟從此日誦法華經一遍。",
    "T51n2082_002:0791c08": "以至干身終。貞觀十一年病。蕭后及弟",
    "T51n2082_002:0791c09": "姪視之。璟與相見。各令燃香因即共別。唯",
    "T51n2082_002:0791c10": "留弟宗公瑀及女為尼者。令燃香誦經。頃之",
    "T51n2082_002:0791c11": "謂其尼曰。我欲去。普賢菩薩來迎。我在東院。",
    "T51n2082_002:0791c12": "師可迎之。尼如言往迎之未還。璟曰。此院不",
    "T51n2082_002:0791c13": "淨。不肯來。吾當往就。汝等好住。因與瑀等",
    "T51n2082_002:0791c14": "別。仍起長跪合掌。正向西方。頃之。倒臥遂",
    "T51n2082_002:0791c15": "絕。遺令。獨載一車。斂以在身之服。婦人不得",
    "T51n2082_002:0791c16": "送葬。勿以肉祭。制坎纔令沒棺。朝野歎其",
    "T51n2082_002:0791c17": "通寤。家人奉而行之(仲珪弟孝諧。為大理主簿。為臨說。更聞州人",
    "T51n2082_002:0791c18": "亦同云爾)。",
    "T51n2082_002:0791c19": "臨印韋仲珪者。天性孝悌。為州里所敬。年",
    "T51n2082_002:0791c20": "十七。郡表左異為蒙陽長。父廉目資陽郡",
    "T51n2082_002:0791c21": "丞。以老歸。武德中。遘病。仲珪不釋冠帶而",
    "T51n2082_002:0791c22": "養。久之父卒。謝遣妻妾。守干墓左。信佛",
    "T51n2082_002:0791c23": "教。誦法華經。晝則負土成境。夜專誦經典。",
    "T51n2082_002:0791c24": "精此氏不倦。終三年不歸。甞有虎夜至牆",
    "T51n2082_002:0791c25": "前。蹲踞聽經。久而不去。仲珪正念曰。不願猛",
    "T51n2082_002:0792a01": "獸之相通也。即起去。明旦見繞墓。生芝草",
    "T51n2082_002:0792a02": "七十二莖。當墳前者。行次第如人種植。皆朱",
    "T51n2082_002:0792a03": "莖紫蓋。蓋徑五寸。光色異常。隣里以告州",
    "T51n2082_002:0792a04": "縣。時辛君為刺史。沈裕為別駕。共至墓所察",
    "T51n2082_002:0792a05": "之。忽有一鳥如鴨。銜雙鯉。置於地而去。君",
    "T51n2082_002:0792a06": "昌等。尤深嗟歎。採芝封奏。詔表門閭(臨以貞觀七年奉使",
    "T51n2082_002:0792a07": "江東。楊州針醫甄陀。為臨說此)。",
    "T51n2082_002:0792a08": "江都孫寶。本是北人。隋末徙居焉。少時死而",
    "T51n2082_002:0792a09": "身暖。經四十餘日乃蘇。自說。初被收。詣官曹",
    "T51n2082_002:0792a10": "內。忽見其母在中受禁。寶見悲喜。母因自言。",
    "T51n2082_002:0792a11": "從死以來。久禁無進止。無由自訴。明旦。主",
    "T51n2082_002:0792a12": "司引寶見官。官謂。寶無罪放出。寶因請問",
    "T51n2082_002:0792a13": "曰。未審。生時罪福。定有報不。官曰定報。又",
    "T51n2082_002:0792a14": "問。兼作罪福。得相析除不。官曰得。寶曰。寶",
    "T51n2082_002:0792a15": "隣里人。某甲等。生平罪多福少。今見在外。寶",
    "T51n2082_002:0792a16": "母福多罪少。乃被久留。若有定報。何為如此。",
    "T51n2082_002:0792a17": "官召問主吏。吏曰無案。乃呼寶母勘問。知",
    "T51n2082_002:0792a18": "其福多罪少。責主吏。吏失案故。不知本案",
    "T51n2082_002:0792a19": "狀輕重。官吏勘別簿。如所言。因命釋放。配",
    "T51n2082_002:0792a20": "生樂堂母子。但出寶送生處。其樂堂者。",
    "T51n2082_002:0792a21": "如好宮殿。有大堂閣。眾人男女。受樂其中。",
    "T51n2082_002:0792a22": "寶無復還意。但歷觀諸堂遊戲而已。可月",
    "T51n2082_002:0792a23": "餘日。過見其伯父於路。責之曰。汝未合死。",
    "T51n2082_002:0792a24": "何不早還。寶曰。不願還也。伯怒曰。人死各從",
    "T51n2082_002:0792a25": "本業受報。汝業惡。不得生樂堂。但以未合死。",
    "T51n2082_002:0792a26": "故得客遊其中耳。若死官當收錄。汝豈得見",
    "T51n2082_002:0792a27": "母耶。因以瓶水灌之。從頂至足。遍淋其體。",
    "T51n2082_002:0792a28": "唯臂間少有不遍。而水盡。指一空舍。令寶入",
    "T51n2082_002:0792a29": "中。既入而蘇。其灌水不遍之處。肉遂糜爛墮",
    "T51n2082_002:0792b01": "落。至今見骨(臨以貞觀七年。奉使江東。甄陀為說此云爾。寶見在也)。",
    "T51n2082_002:0792b02": "張亮為幽州都督府長吏。崇信佛。甞入寺。",
    "T51n2082_002:0792b03": "見佛像高與身等者。亮因別供養之。後在",
    "T51n2082_002:0792b04": "堂坐。兩婢立侍。忽聞雷電。亮性畏雷。因心",
    "T51n2082_002:0792b05": "念佛等像。俄而霹靂。震其堂柱。侍婢一人",
    "T51n2082_002:0792b06": "走出及階而死。有柱迸中亮額。而不甚痛。",
    "T51n2082_002:0792b07": "視之。纔有赤痕。而柱木半裂墮地。如人折",
    "T51n2082_002:0792b08": "者。既而亮詣寺。像額後有大痕。如物",
    "T51n2082_002:0792b09": "擊者。正亮痕處相當。亮及眾驚嗟歎息",
    "T51n2082_002:0792b10": "(亮自為高昱說云爾。幽州人亦知)。",
    "T51n2082_002:0792b11": "監察御史范陽盧文厲。初為雲陽尉。奉使荊",
    "T51n2082_002:0792b12": "州道覆囚。至江南。遇病甚篤。腹脹如石。飲",
    "T51n2082_002:0792b13": "食不下。醫藥不瘳。文厲自謂。必死。無生望。",
    "T51n2082_002:0792b14": "乃專心念觀世音菩薩。經數日。怳惚如睡。忽",
    "T51n2082_002:0792b15": "見一沙門來。自言是觀世音菩薩。語文厲",
    "T51n2082_002:0792b16": "曰。汝能專念。故來救。今當為汝去腹中病。",
    "T51n2082_002:0792b17": "因手執一木把。用將其腹。腹中出穢物三升",
    "T51n2082_002:0792b18": "餘。極臭惡。曰差矣。既而驚寤。身腹坦然。即",
    "T51n2082_002:0792b19": "食能起。而痼疾皆愈。至今甚強。寶與監",
    "T51n2082_002:0792b20": "同為御史。自說云爾。",
    "T51n2082_002:0792b21": "睦仁蒨者。趙郡邯鄲人也。少有經學。不信",
    "T51n2082_002:0792b22": "鬼神。常其欲試有無。就思人學之。十餘年。",
    "T51n2082_002:0792b23": "不能得見。後徙家向縣。於路見一人。如大官。",
    "T51n2082_002:0792b24": "衣冠甚偉。乘好馬。從五十餘人騎。視仁蒨",
    "T51n2082_002:0792b25": "而不言。後數見之。帝如此。經十年。凡數十相",
    "T51n2082_002:0792b26": "見。後忽駐馬。呼蒨曰。比頻見君。情相眷慕。",
    "T51n2082_002:0792b27": "題與君交遊。蒨即拜之。問公何人也。答吾是",
    "T51n2082_002:0792b28": "鬼耳。姓成。名景。本弘農。西晉時。為別駕。",
    "T51n2082_002:0792b29": "今任臨胡國長吏。仁蒨問其國何在。王何姓",
    "T51n2082_002:0792c01": "名。答曰。黃河已北。總為臨胡國。國都在樓煩",
    "T51n2082_002:0792c02": "西北。州磧是也。其王。是故趙武靈王。今統",
    "T51n2082_002:0792c03": "此國。總受太山攝。每月各使上相朝於太",
    "T51n2082_002:0792c04": "山。是以數來過此。與君相遇也吾乃能有相",
    "T51n2082_002:0792c05": "益。令君預知禍難。而先避之。可免橫害。唯死",
    "T51n2082_002:0792c06": "生之命。與大禍福之報。不能移動耳。蒨從之。",
    "T51n2082_002:0792c07": "景因命其從騎。常掌事。以是贈之。遣隨蒨",
    "T51n2082_002:0792c08": "行。有事令先報之。即爾所不知。當來告我。於",
    "T51n2082_002:0792c09": "是便別。掌事恒隨逐如從者。頃有所問。無不",
    "T51n2082_002:0792c10": "先知。時大業初。江陵岑之象為邯鄲令。子文",
    "T51n2082_002:0792c11": "本。年未弱冠。之象請仁蒨於家。教文本書。蒨",
    "T51n2082_002:0792c12": "以此事告文本。仍謂曰。成長史謂曰。我有",
    "T51n2082_002:0792c13": "一事。羞君不得道。既與君交。亦不能不告君。",
    "T51n2082_002:0792c14": "鬼神道中亦有食。然不能飽。苦飢。若得人食。",
    "T51n2082_002:0792c15": "便得一年飽。眾鬼多偷竊人食。我既貴重。不",
    "T51n2082_002:0792c16": "能偷之。從君請一餐。蒨既告文本。文本即為",
    "T51n2082_002:0792c17": "具饌。備設珍羞。蒨曰。鬼不欲入人屋。可於",
    "T51n2082_002:0792c18": "外邊。張幕設席。陳酒食於上。文本如其言。",
    "T51n2082_002:0792c19": "至時。仁蒨見景兩客來坐。從百餘騎。既坐",
    "T51n2082_002:0792c20": "文本向席再拜。謝以食之不精。亦傳意。辭",
    "T51n2082_002:0792c21": "謝。初文本將設食。仁蒨請有金帛以贖之。文",
    "T51n2082_002:0792c22": "本問是何等物。蒨云。鬼所用物。皆與人異。唯",
    "T51n2082_002:0792c23": "黃金及絹。為得通用。然亦不如假者。以黃",
    "T51n2082_002:0792c24": "色塗大錫作金。以紙為絹帛。最為貴上。文本",
    "T51n2082_002:0792c25": "如言作之。及景食畢。令其從騎更代坐食。文",
    "T51n2082_002:0793a01": "本以所作金錢絹贈之。景深喜謝曰。因睦生",
    "T51n2082_002:0793a02": "煩郎君供給。郎君頗欲知年壽命乎。文本辭",
    "T51n2082_002:0793a03": "曰。不願知也。景辭而去。數年後。仁蒨遇病",
    "T51n2082_002:0793a04": "不甚困篤。而又不能起。月餘日。蒨問常掌",
    "T51n2082_002:0793a05": "事。掌事云不知。便問長史。長史報云。國內不",
    "T51n2082_002:0793a06": "知。後日因朝太山。為消息相報。至後月。長",
    "T51n2082_002:0793a07": "史自來報云。是君鄉人趙武為太山主簿。主",
    "T51n2082_002:0793a08": "簿一員闕。薦君為此官。故為文案經紀。召君",
    "T51n2082_002:0793a09": "耳。案成者當死。蒨問計將安出景云。君壽應",
    "T51n2082_002:0793a10": "年六十餘。今始四十。但以趙主簿橫徵召耳。",
    "T51n2082_002:0793a11": "當為君請之。乃曰趙主簿相問。睦兄昔與同",
    "T51n2082_002:0793a12": "學。恩情深重。今幸得為太山主簿。適遇一主",
    "T51n2082_002:0793a13": "簿闕。府今擇人。吾已啟公。公許相用。兄既",
    "T51n2082_002:0793a14": "不得長生。會當有死。死遇際會。未必得官。",
    "T51n2082_002:0793a15": "何惜一二十年。苟貪生也。今文書已出。不",
    "T51n2082_002:0793a16": "可復止。願決作來意。無所疑也。蒨憂懼。病愈",
    "T51n2082_002:0793a17": "篤。景謂蒨曰。趙主簿。必欲致君。君可自太",
    "T51n2082_002:0793a18": "山。於府君陳訴。則可以免。蒨問。何由見府",
    "T51n2082_002:0793a19": "君。景曰鬼者可得見耳。往太山廟。東度一小",
    "T51n2082_002:0793a20": "嶺。嶺平地。是其都所。君自當見之。蒨以告",
    "T51n2082_002:0793a21": "文本。文本為具行裝束。數日。景又來告蒨",
    "T51n2082_002:0793a22": "曰。文書欲成。君訴懼不可免。急一佛像。彼",
    "T51n2082_002:0793a23": "文書自消息。蒨告文本。以三千錢為畫一座",
    "T51n2082_002:0793a24": "像於寺西壁。既而景來告曰免矣。蒨情不信",
    "T51n2082_002:0793a25": "佛。意尚疑之。因問景云。佛法說有三世因果。",
    "T51n2082_002:0793a26": "此為虛實。答曰實。蒨曰。即如是人死。當分入",
    "T51n2082_002:0793a27": "六道。那得盡為鬼。而趙武靈王。及君今尚",
    "T51n2082_002:0793a28": "為鬼耶。景曰。君縣內幾戶。蒨曰萬餘戶。又",
    "T51n2082_002:0793a29": "獄囚幾人。蒨曰。常二十人已下。又曰。萬戶",
    "T51n2082_002:0793b01": "之內。有五品官幾人。蒨曰無。又曰。九品已",
    "T51n2082_002:0793b02": "上。官幾人。蒨曰。數十人。景曰。六道之內。亦",
    "T51n2082_002:0793b03": "一如此耳。其得六道。萬無一人。如君縣內",
    "T51n2082_002:0793b04": "無一五品官。得人道者有數人。如君九品。入",
    "T51n2082_002:0793b05": "地獄者亦數十。如君獄內囚。唯鬼及畜生。最",
    "T51n2082_002:0793b06": "為多也。如君縣內課役戶。就此道中。又有",
    "T51n2082_002:0793b07": "等級。因指其從者曰。彼人大不如我。其不及",
    "T51n2082_002:0793b08": "彼者尤多。蒨曰。鬼有死乎。曰然。蒨曰。死入",
    "T51n2082_002:0793b09": "何道。答曰不知。如人知死。而不知死後之",
    "T51n2082_002:0793b10": "事。蒨問曰。道家章醮。為有益不。景曰。道者。",
    "T51n2082_002:0793b11": "天帝總統六道。是謂天曹。閻羅王者。如人",
    "T51n2082_002:0793b12": "天子。太山府君尚書令。錄五道神如諸尚",
    "T51n2082_002:0793b13": "書。若我輩國。如大州郡。每人間事。道上章",
    "T51n2082_002:0793b14": "請福。天曹受之。下閻羅王云。某月日得某甲",
    "T51n2082_002:0793b15": "訴云云。宜盡理勿令枉濫。閻羅敬受而奉行",
    "T51n2082_002:0793b16": "之。如人之奉詔也。無理不可求免。有枉必當",
    "T51n2082_002:0793b17": "得申。可為無益也。何又問。佛家修福何如。景",
    "T51n2082_002:0793b18": "曰。佛是大聖。無文書行下。其修福。天神敬",
    "T51n2082_002:0793b19": "奉。多得寬宥。若福厚者。雖有惡道文簿。不得",
    "T51n2082_002:0793b20": "追攝。此非吾所識。亦莫知其所以然。言畢去。",
    "T51n2082_002:0793b21": "蒨一二日能起便愈。文本父卒。還鄉里。蒨寄",
    "T51n2082_002:0793b22": "書曰。鬼神定是貪諂。往日欲郎君飲食。乃爾",
    "T51n2082_002:0793b23": "慇懃。比知無復厚利相見殊落漠。然常掌事",
    "T51n2082_002:0793b24": "猶見隨。本縣為賊所陷。死亡略盡。僕為掌",
    "T51n2082_002:0793b25": "事所道。常如賊不見。竟以獲全。貞觀十六",
    "T51n2082_002:0793b26": "年九月九日。文官賜識於玄武北門。文本時",
    "T51n2082_002:0793b27": "為中書侍郎。與家兄太府鄉。及治書侍御史",
    "T51n2082_002:0793b28": "馬周給事中韋琨。及臨對坐。文本自謂諸人",
    "T51n2082_002:0793b29": "云爾。",
    "T51n2082_002:0793c01": "殿中侍御醫孫迴璞。濟陰人也。貞觀十三年。",
    "T51n2082_002:0793c02": "從車駕幸九城宮三善父與魏太師隣家。甞",
    "T51n2082_002:0793c03": "夜二更。聞門外為人喚孫侍醫聲。璞出看。",
    "T51n2082_002:0793c04": "謂是太師之命。既出見兩人。謂璞曰。官喚。璞",
    "T51n2082_002:0793c05": "曰。我不能步行。即取璞馬乘之。隨二人行。乃",
    "T51n2082_002:0793c06": "覺天地如晝日光明。璞怪訝而不敢言。二人",
    "T51n2082_002:0793c07": "引璞出谷口。歷朝堂東。又東北六七里。至",
    "T51n2082_002:0793c08": "苜蓿谷。遙見有兩人。將韓鳳方行。語所引璞",
    "T51n2082_002:0793c09": "二人曰。汝等錯。我所得者是。汝宜放彼人。即",
    "T51n2082_002:0793c10": "放璞。璞循路而還。往還往不謂平生所處。",
    "T51n2082_002:0793c11": "既至家。繫馬。見婢當戶眠。喚之不應。越度入",
    "T51n2082_002:0793c12": "戶。見其身與婦並眠。欲就之而不得。但著南",
    "T51n2082_002:0793c13": "壁立。大聲喚婦。終不應。屋內極明。見壁角中",
    "T51n2082_002:0793c14": "有蜘蛛網。網中有二蠅。一大一小。等見梁",
    "T51n2082_002:0793c15": "所著藥物。無不分明。唯不得就床。知是死。",
    "T51n2082_002:0793c16": "甚憂悶。恨不得共妻別。倚立南壁。久之微睡。",
    "T51n2082_002:0793c17": "忽驚覺。覺身已臥床上。而屋中暗黑無所見。",
    "T51n2082_002:0793c18": "喚告婦。令婦燃火。而大汗。起視蜘蛛網。歷然",
    "T51n2082_002:0793c19": "不殊。見馬亦大汗。鳳方是夜暴死。後至十七",
    "T51n2082_002:0793c20": "年。璞奉勅馳驛往。齊王祐疾還。至洛州東",
    "T51n2082_002:0793c21": "孝義驛。忽見一人來問。君是孫迴璞不。曰",
    "T51n2082_002:0793c22": "是。君何問為。答曰我是鬼耳。魏太師有文",
    "T51n2082_002:0793c23": "書。追君為記室。因出文書示璞。璞視之。則鄭",
    "T51n2082_002:0793c24": "國公魏徵署也。璞驚曰。鄭公不死。何為遣",
    "T51n2082_002:0793c25": "君送書。鬼曰。已死矣。今為太陽都錄大監。故",
    "T51n2082_002:0793c26": "令我召君。迴璞引共食。鬼甚喜謝璞。璞請曰。",
    "T51n2082_002:0793c27": "我奉勅使未還。鄭公不宜追。我還京奏事畢。",
    "T51n2082_002:0793c28": "然後聽命。可乎。鬼許之。於是晝則同行。夜同",
    "T51n2082_002:0793c29": "宿。遂至閿鄉。鬼辭曰。吾取過所度關待君。",
    "T51n2082_002:0794a01": "璞度關出西門。見鬼已在門外。復同行。至滋",
    "T51n2082_002:0794a02": "水驛。鬼又與璞別曰。待君奏事訖。相見也。君",
    "T51n2082_002:0794a03": "可勿食薰辛。璞許諾。既奏事畢。而訪鄭公",
    "T51n2082_002:0794a04": "已薨。挍其薨日。則孝義驛之前日也。璞自以",
    "T51n2082_002:0794a05": "必死與家人訣別。而請僧行道。造像寫經。可",
    "T51n2082_002:0794a06": "六七日。夜夢前鬼來召。引璞上高山。山嶺有",
    "T51n2082_002:0794a07": "大宮殿。既入。見眾君子迎謂曰。此人修福。不",
    "T51n2082_002:0794a08": "得留之。可放去。即推璞墮山。於是驚悟。遂至",
    "T51n2082_002:0794a09": "今無恙矣。廻璞自為臨說云爾。",
    "T51n2082_002:0794a10": "戶部尚書武昌公戴胃。素與舒州別駕沈裕",
    "T51n2082_002:0794a11": "善。胃以貞觀七年薨。至八年八月。裕在州。夢",
    "T51n2082_002:0794a12": "其身行於京師義寧里南街。忽見胃。見胃著",
    "T51n2082_002:0794a13": "故弊衣。顏容甚悴。見裕悲喜。裕問曰。公生",
    "T51n2082_002:0794a14": "平修福。今者何為。答曰。吾生時。設奏殺",
    "T51n2082_002:0794a15": "一人。吾死後。他人殺一羊祭我。由此二事。",
    "T51n2082_002:0794a16": "辨答辛苦不可言。然亦勢了矣。因謂裕曰。",
    "T51n2082_002:0794a17": "吾平生與君善。竟不能進君官位。深恨干懷。",
    "T51n2082_002:0794a18": "君今自得五品。文書已過天曹。相助欣慶。故",
    "T51n2082_002:0794a19": "以相報。言畢而寤。向人說之。冀夢有徵。其年",
    "T51n2082_002:0794a20": "冬。裕入京參選。為有銅罰不得官。又向人說",
    "T51n2082_002:0794a21": "所夢無驗。九年春。裕將歸江南。行至徐州。忽",
    "T51n2082_002:0794a22": "奉詔書。授裕五品。為務州治中(臨兄為吏部侍郎聞之召裕問",
    "T51n2082_002:0794a23": "云爾)。",
    "T51n2082_002:0794a24": "隴西李大安。工部尚書大亮之兄也。武德年",
    "T51n2082_002:0794a25": "中。大亮為越州總管。大安自從京往省之。",
    "T51n2082_002:0794a26": "大亮遣奴婢數人從兄歸。至穀州鹿橋。宿",
    "T51n2082_002:0794a27": "於逆旅。其奴有謀殺大安者。候其睡熟。以",
    "T51n2082_002:0794a28": "小劍刺大安項。洞之。刃著于床。奴因不拔",
    "T51n2082_002:0794a29": "而巡。大安驚覺。呼奴。其不叛奴婢至欲拔",
    "T51n2082_002:0794b01": "刃。大安曰。拔刃便死。可先取紙筆作書。奴",
    "T51n2082_002:0794b02": "仍告主人訴縣。大安作書畢。縣官亦至。困",
    "T51n2082_002:0794b03": "為拔刃。洗瘡加藥。大安遂絕。忽如夢者。見一",
    "T51n2082_002:0794b04": "物。長尺餘。濶厚四五寸。形似猪肉。去地二尺",
    "T51n2082_002:0794b05": "許。從戶入來至床前。其中有語曰。急還我肉。",
    "T51n2082_002:0794b06": "大安曰。我不食猪肉。何緣負汝。即聞戶外有",
    "T51n2082_002:0794b07": "言曰錯非也。此物即還。從戶出去。大安仍",
    "T51n2082_002:0794b08": "見庭前有池水。清淺可愛。池西岸上。有金",
    "T51n2082_002:0794b09": "佛像。可高五寸。須臾漸大。而化為僧。被緣袈",
    "T51n2082_002:0794b10": "裟甚新淨。謂大安曰。被傷耶。我今為汝將痛",
    "T51n2082_002:0794b11": "去。汝當平復。還家。念佛修善也。因以手摩",
    "T51n2082_002:0794b12": "大安項瘡而去。大安誌某形狀。見僧背有",
    "T51n2082_002:0794b13": "紅繪補袈裟。可方寸許。甚分明。既而大安",
    "T51n2082_002:0794b14": "覺遂蘇。而瘡亦不復痛。能起坐食。十數日。京",
    "T51n2082_002:0794b15": "室子弟。迎至還家。家人故來視。大安為說",
    "T51n2082_002:0794b16": "被傷由狀。及見僧像事。有一婦在旁聞說。",
    "T51n2082_002:0794b17": "因言。大安自之家初行也。安妻使婢詣像",
    "T51n2082_002:0794b18": "工為安造佛像。像成以淥書書衣。有一點朱。",
    "T51n2082_002:0794b19": "汗背上。當遣像工去之。不肯。今仍在。形狀",
    "T51n2082_002:0794b20": "如郎君所說。大安因與專及家人共起觀",
    "T51n2082_002:0794b21": "像。乃所見者也。其背朱點宛然補處。於是歎",
    "T51n2082_002:0794b22": "異。遂崇信佛法。大安妻夏候氏即郎。州刺",
    "T51n2082_002:0794b23": "史絢之妹。先為臨說。後大安兄子適裕為",
    "T51n2082_002:0794b24": "大理卿。亦說云爾。",
    "T51n2082_002:0794b25": "武德中。以都水使者蘇長。為邑州刺史。長",
    "T51n2082_002:0794b26": "將家口赴任。渡嘉陵江。中流風起船沒。男女",
    "T51n2082_002:0794b27": "六十餘人。一時溺死。唯有一妾。常讀法花經。",
    "T51n2082_002:0794b28": "船中水入。妾頭載經函。誓與俱沒。妾獨不沒。",
    "T51n2082_002:0794b29": "隨波汎濫。頃之著岸。逐經楊州。嫁為人婦。而",
    "T51n2082_002:0794c01": "逾篤信。岑說云。見在妾自言然。臨因使其江",
    "T51n2082_002:0794c02": "上。船人說亦如此。",
    "T51n2082_002:0794c03": "河東董雄。少誠信佛道。蔬食數十年。貞觀",
    "T51n2082_002:0794c04": "中。為大理丞。十四年春。坐為連季仙",
    "T51n2082_002:0794c05": "僮事。繫御史臺。干時上以為當大怒。使",
    "T51n2082_002:0794c06": "治書侍御史韋[怡台+崇]等。鞠問甚急。防禁嚴密。",
    "T51n2082_002:0794c07": "禁者十數人。丈理丞李敬玄。司直王忻。並",
    "T51n2082_002:0794c08": "連此事。與雄同屋閉禁。皆被鎖牢固。雄專",
    "T51n2082_002:0794c09": "念法華經普門品。數日得三千遍。夜中獨",
    "T51n2082_002:0794c10": "坐誦經。鎖忽自解落地。雄驚告忻玄。忻玄共",
    "T51n2082_002:0794c11": "視鎖。仍堅合在地。其鉤亦儼然不壞。而鉤",
    "T51n2082_002:0794c12": "鎖相離數尺。玄等異之。雄恐責。告守者請",
    "T51n2082_002:0794c13": "鎖開是。監察御史張敬一宿直命吏開",
    "T51n2082_002:0794c14": "鎖。吏以燭之。見其鉤鎖不關而自然相",
    "T51n2082_002:0794c15": "離。甚怪異。因關鎖之。用紙封縓其鎖。書",
    "T51n2082_002:0794c16": "署封上。吏去。雄復坐誦經至五更。鎖又解落",
    "T51n2082_002:0794c17": "而有聲。如人開者。雄懼又告忻玄玄等謂。",
    "T51n2082_002:0794c18": "曉不宜請吏。既明共視之。鉤鎖各離在地。",
    "T51n2082_002:0794c19": "而鎖猶合。其封署處。全因不動。鉤甚定密。",
    "T51n2082_002:0794c20": "無可開理。玄自少長不信佛法。見妻讀經。",
    "T51n2082_002:0794c21": "常謂曰。何乃為胡神。一媚而讀此耶。及見",
    "T51n2082_002:0794c22": "雄此事。乃深歎寤曰。吾乃今知。佛之大聖。",
    "T51n2082_002:0794c23": "無有倫匹。誠不可思議也。時忻玄亦誦八菩",
    "T51n2082_002:0794c24": "薩名。滿三萬遍。盡日鎖自解落。視之鎖狀",
    "T51n2082_002:0794c25": "比雄不為異也。玄於是信服愧悔。既而三子",
    "T51n2082_002:0795a01": "俱雪。玄乃寫法華經。書八菩薩像。歸供養",
    "T51n2082_002:0795a02": "(臨時病篤在家。玄來問疾。具說其事。臨病愈攝職。問臺內官吏。與玄說不殊。雄亦自說其事。而精厲彌篤",
    "T51n2082_002:0795a03": "雄今見在為盩厲令)。",
    "T51n2082_002:0795a04": "武德中。以都水使者蘇長。為邑州刺史。蘇長。",
    "T51n2082_002:0795a05": "將家口。赴任。渡嘉陵江。中流風起。船沒。男",
    "T51n2082_002:0795a06": "女六十餘人。一時溺死。唯有一妾。常讀法華",
    "T51n2082_002:0795a07": "經。江水入。妾頭載經函。誓與俱沒。既船沒。",
    "T51n2082_002:0795a08": "妾獨不沈。隨波汎濫。頃之著岸。逐載經函。",
    "T51n2082_002:0795a09": "而開視其經。了無濕汗。今尚存楊州。嫁為人",
    "T51n2082_002:0795a10": "婦。而愈篤信(岑令說云。見此妾自言然。臨因使其江上。船人說亦云爾)。",
    "T51n2082_002:0795a11": "中書令岑文本。江陵人。少信佛。常念誦法華",
    "T51n2082_002:0795a12": "經普門品。嘗乘船於吳江。中流船壞。人盡死。",
    "T51n2082_002:0795a13": "文本在水中。聞有人言。但念佛。必不死也。",
    "T51n2082_002:0795a14": "如是三言之。既而隨波涌出。已著北岸。遂免。",
    "T51n2082_002:0795a15": "後於江陵設齋。僧徒集其家。有一客僧獨後",
    "T51n2082_002:0795a16": "去。謂文本曰。天下方亂。君幸不類其交。終",
    "T51n2082_002:0795a17": "逢太平致富貴也。言畢趨出。既而文本。自食",
    "T51n2082_002:0795a18": "椀中。得舍利二枚。後果如其言(文本自向臨說云爾)。",
    "T51n2082_002:0795a19": "河南元大寶。貞觀中為大理丞。一生不信因",
    "T51n2082_002:0795a20": "果之事。與同僚張散冊。友善。常謂曰。二人",
    "T51n2082_002:0795a21": "若先死者。當來報因果之有無也。元以十一",
    "T51n2082_002:0795a22": "年。從駕幸洛陽病卒。散冊在京未知。一夕",
    "T51n2082_002:0795a23": "夢。元來告曰。僕已死矣。生平不信善惡之有",
    "T51n2082_002:0795a24": "報。今乃定有不虛。故來報。君其勉修福業。張",
    "T51n2082_002:0795a25": "問其狀。答曰。冥報因不可說。他亦不可噵。",
    "T51n2082_002:0795a26": "但報君知定有耳。張寤。向同僚說之。二日而",
    "T51n2082_002:0795a27": "喪問至。張勘其夢乃死之後日也(張自向臨說云爾也)。",
    "T51n2082_002:0795a28": "東宮右監門兵曹參軍鄭師辨。年未弱冠時。",
    "T51n2082_002:0795a29": "異病死。三日而蘇。自言。有數人見收。將行",
    "T51n2082_002:0795b01": "入官府大門。見有囚百餘人。皆重行北面立。",
    "T51n2082_002:0795b02": "凡為六行。其前行者。形狀肥白。好衣服。如貴",
    "T51n2082_002:0795b03": "人。後行。漸瘦惡。或著枷鎖。或但去巾帶。皆",
    "T51n2082_002:0795b04": "行連袂。嚴兵守之。師辨至。配入第三行東",
    "T51n2082_002:0795b05": "頭第三立。亦去巾帶。連袂。辨憂懼。專心念",
    "T51n2082_002:0795b06": "佛。忽見生平相識僧來。入兵圍行內。兵莫",
    "T51n2082_002:0795b07": "之止。因至辨所。謂曰。平生不修福。今忽",
    "T51n2082_002:0795b08": "至此如何。辨求哀請救。僧曰。吾今救汝得",
    "T51n2082_002:0795b09": "出。可持戒也。辨許諾。須臾。吏引入諸囚。至",
    "T51n2082_002:0795b10": "官前。以次許問至辨。因見。向者僧。為官說",
    "T51n2082_002:0795b11": "其福業。官曰放之。僧因引辨出至門外。為",
    "T51n2082_002:0795b12": "授五戒。用瓶水灌其額。謂曰。日西當活。又",
    "T51n2082_002:0795b13": "以黃帔一枚。與辨曰。披此至家。置淨處也。",
    "T51n2082_002:0795b14": "仍示歸路。辨披之而歸。至家疊帔置床角",
    "T51n2082_002:0795b15": "上。既而目開身動。家人驚散。謂欲起屍。唯母",
    "T51n2082_002:0795b16": "不去。問曰。汝治耶。辨曰。日西當活辨意。",
    "T51n2082_002:0795b17": "時疑日午問母。母曰。夜半。方知死生返晝",
    "T51n2082_002:0795b18": "夜也。既至日西。能食而愈。猶見帔在床頭。及",
    "T51n2082_002:0795b19": "辨能起。帔形漸滅而尚有光。七日乃盡。辨",
    "T51n2082_002:0795b20": "遂持五戒。後數年。有人勸食猪肉。辨不得",
    "T51n2082_002:0795b21": "已。食一臠。是夜夢。已化為羅剎。爪齒各長",
    "T51n2082_002:0795b22": "數尺。捉生猪食之。既曉覺口腥唾出。而使",
    "T51n2082_002:0795b23": "人視之。滿口中。盡是凝血。辨驚懼不敢食",
    "T51n2082_002:0795b24": "肉。又數年。娶妻。妻逼之食食乃無驗。然",
    "T51n2082_002:0795b25": "而辨自六年來。鼻常有大瘡洪爛然自不",
    "T51n2082_002:0795b26": "能愈。或恐以破戒之故也(臨昔與辨同直東宮。見其自說云爾)。",
    "T51n2082_002:0795b27": "陳公太夫人豆盧氏。芮公寬之姊也。夫人信",
    "T51n2082_002:0795b28": "福。誦金剛般若經。未盡卷。一紙許。久而不徹。",
    "T51n2082_002:0795b29": "後一日昏時。苦頭痛。四體不安。夜臥愈甚。夫",
    "T51n2082_002:0795c01": "人自念。儻死遂不得終經。欲起誦之。而堂",
    "T51n2082_002:0795c02": "燭已滅。夫人因起。命婢燃燭。須臾婢還。厨中",
    "T51n2082_002:0795c03": "無火。夫人命開門。於人家訪取之。又無火。",
    "T51n2082_002:0795c04": "夫人深益歎恨。忽見庭中有燃火燭。上階來",
    "T51n2082_002:0795c05": "入堂內。直至床前。去地三尺許。而無人執。光",
    "T51n2082_002:0795c06": "明若晝。夫人驚喜。頭痛亦愈。即取經誦之。",
    "T51n2082_002:0795c07": "有頃。家人鑽燧得火。燃燭入堂中。燭光即滅。",
    "T51n2082_002:0795c08": "便以此夜。誦竟之。自此日誦五遍以為常。",
    "T51n2082_002:0795c09": "後芮公將死。夫人往視。公謂夫人曰。吾姊以",
    "T51n2082_002:0795c10": "誦經之福。壽百歲。好處生。夫人至今尚康。",
    "T51n2082_002:0795c11": "年八十年矣。夫人自向臨嫂說之云爾。",
    "T51n2082_002:0795c12": "左監門校尉。憑翊李山龍。以武德中。暴病亡。",
    "T51n2082_002:0795c13": "而心上不冷如掌許。家人未忍殯斂。至七日",
    "T51n2082_002:0795c14": "而蘇。自說云。當死時。被鎖官收錄。至一官",
    "T51n2082_002:0795c15": "曹。廳事甚宏然。其庭亦廣大。庭內有囚數千",
    "T51n2082_002:0795c16": "人。或枷鎖。或杻械。皆北面立。滿庭中。吏將",
    "T51n2082_002:0795c17": "山龍至廳事。一大官坐高床座。侍衛如王者。",
    "T51n2082_002:0795c18": "山龍問吏。此何官。吏曰。是王也。山龍前至階",
    "T51n2082_002:0795c19": "下。王問曰。汝生平作何福業。山龍對曰。鄉人",
    "T51n2082_002:0795c20": "每設齋講。恒施物同之。王曰。汝身作何善業。",
    "T51n2082_002:0795c21": "山龍曰。誦法華經兩卷。王曰。大善。可升階。",
    "T51n2082_002:0795c22": "既升。廳上東北間。有一高座。如講座者。王指",
    "T51n2082_002:0795c23": "坐。謂山龍曰。可升此座誦經。山龍奉命。至座",
    "T51n2082_002:0795c24": "側。王即起立曰。請法師升座。山龍升座訖。王",
    "T51n2082_002:0796a01": "乃向之而坐。山龍誦曰。妙法蓮華經序品第",
    "T51n2082_002:0796a02": "一。王曰。請法師止。山龍下座。復立階下。顧",
    "T51n2082_002:0796a03": "庭內。向囚已盡。無一人在者。謂山龍曰。君",
    "T51n2082_002:0796a04": "誦經之福。非唯自利。乃令庭內眾囚。皆如",
    "T51n2082_002:0796a05": "聞經獲免。豈不善哉。今放君還去。山龍拜辭。",
    "T51n2082_002:0796a06": "行數十步。王復呼還。謂吏曰。可將此。歷觀",
    "T51n2082_002:0796a07": "諸獄。吏即將山龍。東行百餘步。見一鐵城。甚",
    "T51n2082_002:0796a08": "廣大。上有屋覆。其城傍。多有小窓。或大如小",
    "T51n2082_002:0796a09": "盆。或如盂椀。見諸人男女從地飛入窓中。",
    "T51n2082_002:0796a10": "即不復出。山龍怪問吏。吏曰。此是大獄。獄中",
    "T51n2082_002:0796a11": "多有分隔。罪罰各異。此諸人者。各隨本業。赴",
    "T51n2082_002:0796a12": "獄受罪耳。山龍聞之悲懼。稱南無佛。請吏",
    "T51n2082_002:0796a13": "求出。至院門。見一大鑊大猛湯。傍有二人",
    "T51n2082_002:0796a14": "坐睡。山龍問之。二人曰。我等罪報。入此鑊",
    "T51n2082_002:0796a15": "湯。蒙賢者稱南無佛。故獄中罪人。皆得一日",
    "T51n2082_002:0796a16": "休息。疲睡耳。山龍又稱南無佛。吏謂山龍曰。",
    "T51n2082_002:0796a17": "官府數移改。今王放君去。君可白王請抄。若",
    "T51n2082_002:0796a18": "不爾恐他官不知。復追錄君。山龍即謁王請",
    "T51n2082_002:0796a19": "抄。王命紙書一行字。付吏曰。為取五道等署。",
    "T51n2082_002:0796a20": "吏受命。將山龍更歷兩曹。各廳事侍衛。亦如",
    "T51n2082_002:0796a21": "此。王之遣吏。皆取其官署。各書一行訖。付山",
    "T51n2082_002:0796a22": "龍。龍持出至門。有三人。語山龍曰。王放君",
    "T51n2082_002:0796a23": "去。可不少多乞遣我等。山龍未言。吏謂山龍",
    "T51n2082_002:0796a24": "曰。王放君。不由彼。三人者。是前收錄君。使",
    "T51n2082_002:0796a25": "人。一是繩主。當以赤繩縛君者。一是棒主。",
    "T51n2082_002:0796a26": "擊君頭者。一是袋主。吸君氣者。見君得還。",
    "T51n2082_002:0796a27": "故乞物耳。山龍惶懼。謝三人曰。愚不識公。請",
    "T51n2082_002:0796a28": "至家備物。但不知於何處送之。三人曰。於水",
    "T51n2082_002:0796a29": "邊若樹下。山龍許諾。辭吏。歸家。見正哭經營",
    "T51n2082_002:0796b01": "殯具。山龍入至屍傍。即蘇。後日剪紙作錢帛。",
    "T51n2082_002:0796b02": "并酒食。自送於水邊燒之。忽見三人來謝曰。",
    "T51n2082_002:0796b03": "蒙君不失信。重相贈遺。媿荷。言畢不見山龍",
    "T51n2082_002:0796b04": "自向總持寺主僧說之。轉向臨說之。云爾。",
    "T51n2082_002:0796b05": "冥報記卷中"
}