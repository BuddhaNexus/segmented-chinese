{
    "T36n1739_012:0793c22": "4新華嚴經論卷第十二",
    "T36n1739_012:0793c24": "長者李通玄撰",
    "T36n1739_012:0793c25": "第三復有不可思議兜率天王，此託事表發",
    "T36n1739_012:0793c26": "光地。此名知足天，《佛地論》云「最後身菩薩於",
    "T36n1739_012:0793c27": "此教化」。如《瓔珞本業經》「十一地等覺地，始名",
    "T36n1739_012:0793c28": "一生補處，方名最後身，配在第三禪。」此知足",
    "T36n1739_012:0793c29": "天為最後身，菩薩在中者，皆是如來隨時方",
    "T36n1739_012:0794a01": "便設法利生，不可定也。前位明以上上十善",
    "T36n1739_012:0794a02": "淨戒，離欲界現行麁惑垢故。此位菩薩以九",
    "T36n1739_012:0794a03": "次第定，淨色界無色界并欲界心習，得出三界",
    "T36n1739_012:0794a04": "心，作鍊金喻，善巧鍊之不失銖兩，轉轉明淨。",
    "T36n1739_012:0794a05": "以九次第定鍊之、以法眼觀之、以行和之，無",
    "T36n1739_012:0794a06": "虧本法但轉明淨。欲界修定以治欲障，上界",
    "T36n1739_012:0794a07": "修慧以治定障，如是對治，即如六地菩薩位",
    "T36n1739_012:0794a08": "在色界初禪修十二緣觀，用治定障，隨順法",
    "T36n1739_012:0794a09": "行，方便利生無所染著，名發光地。以忍波羅",
    "T36n1739_012:0794a10": "蜜為體。於中十大天王，是忍波羅蜜中十波",
    "T36n1739_012:0794a11": "羅蜜。此天身長四由旬，衣長八由旬、廣四由",
    "T36n1739_012:0794a12": "旬，壽四千歲，日月歲數皆與前天倍。此知足",
    "T36n1739_012:0794a13": "天，當修三法得生其中，所謂戒、定、慧。若但修",
    "T36n1739_012:0794a14": "戒施，即生餘天，皆有放逸。若一乘法中，其事",
    "T36n1739_012:0794a15": "不爾，以智遍周，以為天體故。",
    "T36n1739_012:0794a16": "第四化樂天王，託事表焰慧地菩薩。以三十",
    "T36n1739_012:0794a17": "七助道品觀以捨為體，以本願故、法如是故，",
    "T36n1739_012:0794a18": "不捨教化一切眾生。以三十七助道觀門莊",
    "T36n1739_012:0794a19": "嚴慧業，將用化利一切眾生以為自樂，像此",
    "T36n1739_012:0794a20": "天處常以變化以悅自樂。亦名樂變化天，心",
    "T36n1739_012:0794a21": "外無境，從心變故。表此位菩薩從初發心住",
    "T36n1739_012:0794a22": "已，法空現前心外無境，為進修故，以三十七",
    "T36n1739_012:0794a23": "品助道法門對治此天及三界邪見等障，鍊",
    "T36n1739_012:0794a24": "磨心地用嚴慧業，使令明淨，將用教化一切",
    "T36n1739_012:0794a25": "眾生以為自樂，故名焰慧地也。如《菩薩瓔珞",
    "T36n1739_012:0794a26": "經》云「歡喜地菩薩名為逆流，離垢地名為道",
    "T36n1739_012:0794a27": "流，三地名為入流，四地須陀洹，五地斯陀",
    "T36n1739_012:0794a28": "含，六地阿那含，七地阿羅漢，八地變化生",
    "T36n1739_012:0794a29": "死，九地是智慧妙善地，十地是法雲地。」又《瓔",
    "T36n1739_012:0794b01": "珞經》云「十住菩薩入法流水，任運至佛。」如此",
    "T36n1739_012:0794b02": "《華嚴經》十住、十行、十向、十地、十一地，五位之",
    "T36n1739_012:0794b03": "中一一各有十重佛果，普賢行為因。十信位",
    "T36n1739_012:0794b04": "心，便信自心分別之性，為不動智佛、無礙智",
    "T36n1739_012:0794b05": "佛等十箇佛果，總為自心之智，方名信心。如",
    "T36n1739_012:0794b06": "是和會多諸同異，隨信解別親疎不等。但依",
    "T36n1739_012:0794b07": "當部進修行門，皆以總別同異成壞門該通",
    "T36n1739_012:0794b08": "圓融，皆不離剎那際，即義通也。若延促時",
    "T36n1739_012:0794b09": "取解，即違法界之道理。此天王眾有十天王，",
    "T36n1739_012:0794b10": "皆是精進波羅蜜中十波羅蜜，各各隨名義",
    "T36n1739_012:0794b11": "配之可見。常以精進波羅蜜為體。此位作鍊",
    "T36n1739_012:0794b12": "真金作莊嚴具喻。精進明修三十七助道之",
    "T36n1739_012:0794b13": "觀，對治三界邪業習故。此天身長八由旬，衣",
    "T36n1739_012:0794b14": "長十六由旬、廣八由旬，壽八千歲，日月歲數",
    "T36n1739_012:0794b15": "與前天倍。衣重一銖，食甘露味。歎德餘門，如",
    "T36n1739_012:0794b16": "前可解。",
    "T36n1739_012:0794b17": "第五復有無數他化自在天王，託事表難勝",
    "T36n1739_012:0794b18": "地。為此天在欲界頂，明菩薩欲境難超故，故",
    "T36n1739_012:0794b19": "曰難勝地。明五地以來菩薩，於五欲境界未",
    "T36n1739_012:0794b20": "得全自在故，但為觀照諸波羅蜜，修行力故",
    "T36n1739_012:0794b21": "不沒其中，未同八地無功法流自在故。此位",
    "T36n1739_012:0794b22": "菩薩修十諦觀，以治三界染淨惑障餘習故，",
    "T36n1739_012:0794b23": "得工巧明門，五明方現。此天處，若不如是修",
    "T36n1739_012:0794b24": "十諦觀治之，便為魔境。三界染淨業習不能",
    "T36n1739_012:0794b25": "自在，故曰難勝地。此位菩薩常以禪波羅蜜",
    "T36n1739_012:0794b26": "以為觀體。魔王波旬居此天中修十諦觀，即",
    "T36n1739_012:0794b27": "為菩薩位，不修觀者是魔眷屬。又此天名他",
    "T36n1739_012:0794b28": "化自在，以他變化以為自樂，像此位菩薩常",
    "T36n1739_012:0794b29": "教化眾生令他得樂以為己樂。此作車𤦲磨",
    "T36n1739_012:0794c01": "金喻，明以十諦觀為車𤦲。於中十大天王，明",
    "T36n1739_012:0794c02": "禪波羅蜜中十波羅蜜，以名下之義配之可",
    "T36n1739_012:0794c03": "見。此天身長十六由旬，衣長三十二由旬，壽",
    "T36n1739_012:0794c04": "命歲月悉與前倍。",
    "T36n1739_012:0794c05": "第六復有不可思數大梵天王，明現前地。以",
    "T36n1739_012:0794c06": "十二緣生觀，得寂滅神通、三解脫門空無相無",
    "T36n1739_012:0794c07": "願，智慧增明，除其初禪樂靜迷真障。明在欲",
    "T36n1739_012:0794c08": "界修定，如三地菩薩是也。在禪界修慧心勝",
    "T36n1739_012:0794c09": "處，即以法治之，不令障真。無依之性故，常處",
    "T36n1739_012:0794c10": "三界不在其中也。名尸棄天王，此依新翻，舊",
    "T36n1739_012:0794c11": "為梵摩，此云清潔寂靜。以初禪是色界，無女",
    "T36n1739_012:0794c12": "人生，無欲界染故。依《佛地論》云「離欲寂靜故",
    "T36n1739_012:0794c13": "名梵身」。又依《長阿含》云「梵眾中以梵音語故，",
    "T36n1739_012:0794c14": "故名為梵。」又尸棄者，或云持髻，或云䗍髻，或",
    "T36n1739_012:0794c15": "云火頂，以火災至此天故。修得初禪者，得生",
    "T36n1739_012:0794c16": "此天。此天王梵眾中發大梵音，諸天各自謂",
    "T36n1739_012:0794c17": "言唯共我語。於大千界最得自在，顏如童子，",
    "T36n1739_012:0794c18": "身如白銀色，長半由旬，衣如金色，無男女形，",
    "T36n1739_012:0794c19": "禪悅為食，壽命一劫。此依《長阿含經》說。此位",
    "T36n1739_012:0794c20": "作毘瑠璃寶磨真金轉轉明淨喻，明十種逆",
    "T36n1739_012:0794c21": "順緣生得十空定門，為毘瑠璃寶也，毘之云",
    "T36n1739_012:0794c22": "光明。此位菩薩以十種十二緣生觀及十空",
    "T36n1739_012:0794c23": "三昧，表以十二緣觀如明淨瑠璃，用磨智慧",
    "T36n1739_012:0794c24": "轉轉明淨，觀無明成根本智更令明淨。於中",
    "T36n1739_012:0794c25": "有十大梵王，明般若波羅蜜中十波羅蜜，各",
    "T36n1739_012:0794c26": "各以名下義如前配之可解。此第六地六住",
    "T36n1739_012:0794c27": "等，總明出三界業現前，寂滅神明三空自在。",
    "T36n1739_012:0794c28": "如十住中，以海幢比丘表之；如十地第六地，",
    "T36n1739_012:0794c29": "以夜神名守護一切城增長勝力是也，總如",
    "T36n1739_012:0795a01": "善財善知識表之。第七地明入纏同事，如下。",
    "T36n1739_012:0795a02": "第七復有無量光音天王，明遠行地。如此二",
    "T36n1739_012:0795a03": "禪天，初禪滅憂，二禪滅苦。明此位菩薩在七",
    "T36n1739_012:0795a04": "地，諸行已終，大悲圓滿，四攝、四無量、十波羅",
    "T36n1739_012:0795a05": "蜜、三十七助道法常在現行。自苦已無，常度",
    "T36n1739_012:0795a06": "他苦，染淨二障此位通過，譬如真金飾以眾",
    "T36n1739_012:0795a07": "妙雜寶轉更殊勝，明以法身為金體，悲智萬",
    "T36n1739_012:0795a08": "行圓滿為眾妙寶互為莊嚴，常以行網教光",
    "T36n1739_012:0795a09": "普化一切眾生故，故像此天已滅憂苦。以心",
    "T36n1739_012:0795a10": "淨故，出語口中光生，用明此位菩薩教光破",
    "T36n1739_012:0795a11": "暗故。於此有十大光音天，以明方便波羅蜜",
    "T36n1739_012:0795a12": "中十波羅蜜，各各名下義配之可解。此天身",
    "T36n1739_012:0795a13": "長二由旬，壽二劫，此天水災至。",
    "T36n1739_012:0795a14": "第八復有無量遍淨天，明不動地菩薩。明此",
    "T36n1739_012:0795a15": "天憂苦已無，唯有禪悅，像此位菩薩功用已",
    "T36n1739_012:0795a16": "終，唯有法悅。法悅習氣，十地始無。此大風災",
    "T36n1739_012:0795a17": "至。為有禪悅喜動其性，像此位菩薩無功智",
    "T36n1739_012:0795a18": "現前，猶有無生法樂智淨習氣。以諸佛三加",
    "T36n1739_012:0795a19": "七種勸發，令憶本願，方始隨智行，廣利眾生，",
    "T36n1739_012:0795a20": "十方世界度生無限。此乃如來設教防之，防",
    "T36n1739_012:0795a21": "護初發心之際圓融悲智。非獨是此位方有滯",
    "T36n1739_012:0795a22": "淨之功，是一即一切中防護也。望七地中方",
    "T36n1739_012:0795a23": "事總具，何得第八地中佛果知見猶自未終，",
    "T36n1739_012:0795a24": "還以十玄六相通融？不可違法界體作前後",
    "T36n1739_012:0795a25": "解，凡夫妄作無量劫，只是法界中無始終。此",
    "T36n1739_012:0795a26": "位作如真金作輪王寶冠諸臣冠不勝喻，明",
    "T36n1739_012:0795a27": "八地法性無功智勝故。十力、四無畏猶十地",
    "T36n1739_012:0795a28": "方終，普賢行海十一地方滿。",
    "T36n1739_012:0795a29": "第九復有無量廣果天，明善慧地。為此第四",
    "T36n1739_012:0795b01": "禪，無出入息，三災不及。又此十天如歎德中，",
    "T36n1739_012:0795b02": "莫不皆以寂靜法門而作宮殿，表九地善慧",
    "T36n1739_012:0795b03": "莊嚴，以百千阿僧祇陀羅尼門法寶宮殿教",
    "T36n1739_012:0795b04": "化眾生。能以一箇言音，為一切眾生說種種",
    "T36n1739_012:0795b05": "法。無心意識為大法師，任智法明，一切具足，",
    "T36n1739_012:0795b06": "故像此天無思意識能為語言。此天無下界",
    "T36n1739_012:0795b07": "識，有色界意識，乃至非想天皆有微識，若識",
    "T36n1739_012:0795b08": "想盡即非三界業收故。此位作如真金用作",
    "T36n1739_012:0795b09": "輪王寶冠喻，一切小王寶冠不勝喻。以此位",
    "T36n1739_012:0795b10": "菩薩智慧寶冠，下地菩薩無有能勝。於中有",
    "T36n1739_012:0795b11": "十天王，明力波羅蜜中十波羅蜜，各隨名義",
    "T36n1739_012:0795b12": "配之可解。此天身衣及壽，與前天皆倍，明此",
    "T36n1739_012:0795b13": "位菩薩常以法宮而為安止，以福德廣大名",
    "T36n1739_012:0795b14": "為廣果天。",
    "T36n1739_012:0795b15": "第十大自在天王，表第十法雲地。如下歎德",
    "T36n1739_012:0795b16": "中，皆勤觀察無相之法所行平等，明此位無",
    "T36n1739_012:0795b17": "相智成。如《菩薩本業瓔珞經》云「三賢菩薩能",
    "T36n1739_012:0795b18": "伏三界麁業麁相續果，初地已上亦伏亦斷，",
    "T36n1739_012:0795b19": "八地已去色因業勝，因境緣法執習故。」明猶",
    "T36n1739_012:0795b20": "有於境見未純熟，猶法執習在故。九地已去",
    "T36n1739_012:0795b21": "心因業勝，內心自緣，法執習故。九地有內心",
    "T36n1739_012:0795b22": "緣，法執習故。十地之中，心色二習一時總盡，",
    "T36n1739_012:0795b23": "十地方心境二緣中得無礙自在故。從八地",
    "T36n1739_012:0795b24": "至十地無功用中，緣真法執內外習亡，於十",
    "T36n1739_012:0795b25": "一地普賢門猶未自在。如〈十定品〉中求覓普",
    "T36n1739_012:0795b26": "賢不見者是。又《智論》云「第九天外更有別十",
    "T36n1739_012:0795b27": "地菩薩天，名摩醯首羅。此天有八臂三目，騎",
    "T36n1739_012:0795b28": "白牛，一念知三千大千世界雨滴之數。」此是",
    "T36n1739_012:0795b29": "引進菩薩方便設法託事表法，及攝化境界",
    "T36n1739_012:0795c01": "漸增勝故。望一乘法界理事同參，一微塵內",
    "T36n1739_012:0795c02": "諸佛國土人天同處，身塵毛孔如影相入。修",
    "T36n1739_012:0795c03": "真之者須當如實而知，莫隨化相應，須以同",
    "T36n1739_012:0795c04": "時具足相應門、一多相容不同門、諸法相即",
    "T36n1739_012:0795c05": "自在門、因陀羅網境界門、微細相容安立門、",
    "T36n1739_012:0795c06": "祕密隱顯俱成門、十世隔別異成門、主伴交",
    "T36n1739_012:0795c07": "參無礙門、託事現法生解門、唯心迴轉善成",
    "T36n1739_012:0795c08": "門，以此十玄門該之，即理順故。已上神天之",
    "T36n1739_012:0795c09": "位，但利生門中託事表法令易解故。如如來",
    "T36n1739_012:0795c10": "實非牛王龍王象王，以託表之，令生解故。望",
    "T36n1739_012:0795c11": "得道處，其智無形無為而能知萬有，即為神",
    "T36n1739_012:0795c12": "也。以此神性隨行祐生，即行非虛也。以智常",
    "T36n1739_012:0795c13": "居三界不隨染淨，以此自在，寄位如王。以通",
    "T36n1739_012:0795c14": "化無方福過群品，寄位同天。即隨行遍生，行",
    "T36n1739_012:0795c15": "非虛也。同異總得，表實無妨。從大眾圍遶常",
    "T36n1739_012:0795c16": "隨佛眾之中，從普賢菩薩至大自在天已來，",
    "T36n1739_012:0795c17": "此四十一眾，義分為二：一現果成因彰位分，",
    "T36n1739_012:0795c18": "如已前列眾是。二從位舉法進修寄同獲益",
    "T36n1739_012:0795c19": "分，如向下直至普賢海月光等是。今從第二",
    "T36n1739_012:0795c20": "卷初「爾時道場眾海悉已雲集」已下，至第五卷",
    "T36n1739_012:0795c21": "中「海月光大明菩薩眾」以來，此四十一眾，是",
    "T36n1739_012:0795c22": "從位舉法進修寄同獲益分。此中合有五十",
    "T36n1739_012:0795c23": "眾，為普賢等眾十箇菩薩，當等覺十一地法",
    "T36n1739_012:0795c24": "門。十箇互參，自具十眾，為一人具十，總為五",
    "T36n1739_012:0795c25": "十眾。如下獲益分中，入即同佛知見，為與後",
    "T36n1739_012:0795c26": "學者作樣式，令倣之也。不悟是凡，悟已同佛",
    "T36n1739_012:0795c27": "知見，故名初發心時便成正覺。如以下神天",
    "T36n1739_012:0795c28": "獲益之中，各有二十行頌，皆初兩行歎佛之",
    "T36n1739_012:0795c29": "德；後十八行，皆三句歎佛，一句自歎與佛同",
    "T36n1739_012:0796a01": "知。其例如是，隨時科文、隨時稱歎，無煩更",
    "T36n1739_012:0796a02": "釋。唯普賢菩薩一人獨入十法者，普賢眾明",
    "T36n1739_012:0796a03": "一位普周眾行也。海月光眾但歎佛德與自",
    "T36n1739_012:0796a04": "所入之法相似，以此頌中更不別歎自德。如",
    "T36n1739_012:0796a05": "普賢眾中加淨德妙光菩薩，是文殊師利別",
    "T36n1739_012:0796a06": "號。文殊師利，此云妙德。又《法華經》內往昔號",
    "T36n1739_012:0796a07": "妙光，又妙德、妙光其意相似。以德為光，以能",
    "T36n1739_012:0796a08": "破闇發明故。今在普賢眾內表法，明因果理",
    "T36n1739_012:0796a09": "智萬行圓融故。普賢獨獲十種益者，明一即",
    "T36n1739_012:0796a10": "一切故，明一多自在延促自由故，是總攝義",
    "T36n1739_012:0796a11": "也。",
    "T36n1739_012:0796a12": "從「爾時如來道場眾海」已下，有二十六行經，",
    "T36n1739_012:0796a13": "義分為二。第一從「爾時」已下有十一行經，明",
    "T36n1739_012:0796a14": "眾已雲集。於此段中，義有其五：一陳眾雲集、",
    "T36n1739_012:0796a15": "二陳部類各別、三都歎眾德、四明本因佛化、",
    "T36n1739_012:0796a16": "五明今以勝解力入佛所知。第二從「所謂妙",
    "T36n1739_012:0796a17": "焰海大自在天王」已下有十五行經，於此段",
    "T36n1739_012:0796a18": "中義有其二：一明天王獲益、二明天王乘威",
    "T36n1739_012:0796a19": "說頌。於此二十行頌中，有其二義：第一兩行",
    "T36n1739_012:0796a20": "頌純歎佛德；第二十八行頌皆三句歎佛，一",
    "T36n1739_012:0796a21": "句自歎與佛同知，已下例然。唯普賢少異，前",
    "T36n1739_012:0796a22": "已敘意訖。已上諸眾皆悉如上，以義科文，隨",
    "T36n1739_012:0796a23": "義稱歎。教門弘大，不用文煩，得意即得。此初",
    "T36n1739_012:0796a24": "會之內四十七眾之中，已前七眾，前已釋",
    "T36n1739_012:0796a25": "訖。",
    "T36n1739_012:0796a26": "如來座內眾，經云「如來師子之座，眾寶妙華",
    "T36n1739_012:0796a27": "輪臺基陛及諸戶牖，如是一切莊嚴具中，一",
    "T36n1739_012:0796a28": "一各出佛剎微塵數菩薩摩訶薩。」於此段中，",
    "T36n1739_012:0796a29": "義分為二：一述眾來意、二長科經文。一述眾",
    "T36n1739_012:0796b01": "來意者，是中其意有三：一明諸菩薩是古佛",
    "T36n1739_012:0796b02": "舊行、二明今佛契同、三明古今不二，為明所",
    "T36n1739_012:0796b03": "坐之座合古所行，菩薩行依舊故。如下頌中",
    "T36n1739_012:0796b04": "「諸佛所悟我已知」，為常以法身為座體，以普",
    "T36n1739_012:0796b05": "賢萬行為嚴，以無作大悲之智為座上佛。前",
    "T36n1739_012:0796b06": "佛後佛皆同此也，明佛契同古跡，定眾生之",
    "T36n1739_012:0796b07": "狐疑，是故須來，是名為如來自行與古同因。",
    "T36n1739_012:0796b08": "眾為座體，是法界、是所行，行亦是法界，以此",
    "T36n1739_012:0796b09": "無礙自在故。座身是正報，座上莊嚴是行所",
    "T36n1739_012:0796b10": "招依報。今還從本行報得之果內，還出本自",
    "T36n1739_012:0796b11": "行因菩薩眾也，亦明因果不二體故。如〈法界",
    "T36n1739_012:0796b12": "品〉，如來師子之座，普遍法界為座體故。第二",
    "T36n1739_012:0796b13": "長科經文者，從「爾時如來師子座」已下有二",
    "T36n1739_012:0796b14": "十九行經。於中其義有七：一明座上莊嚴出",
    "T36n1739_012:0796b15": "眾、二列所出眾名、三來眾興供、四其眾遶佛",
    "T36n1739_012:0796b16": "致敬、五致敬已昇座而坐、六歎來眾之德、七",
    "T36n1739_012:0796b17": "乘威說頌。從此已下有十菩薩，各說二十行",
    "T36n1739_012:0796b18": "頌，歎如來成道福智依正，及往昔所修之因。",
    "T36n1739_012:0796b19": "任其後哲隨文隨義稱歎，不煩更釋。此一段",
    "T36n1739_012:0796b20": "明今佛合古行、古行合今佛，明座外普賢之",
    "T36n1739_012:0796b21": "眾是佛利他之行，座內之眾是佛自行所契",
    "T36n1739_012:0796b22": "普賢之眾。此之大眾，古今一切諸佛同道，更",
    "T36n1739_012:0796b23": "無二路。眾生乘之，即名乘不思議如來乘、最",
    "T36n1739_012:0796b24": "勝乘、無上乘至於道場，以此一切法皆為道",
    "T36n1739_012:0796b25": "場也。以法界為場地，諸波羅蜜為人功，治一",
    "T36n1739_012:0796b26": "切垢，本自淨故，治無明成根本智故。教門弘",
    "T36n1739_012:0796b27": "廣，略申體意。隨文讚歎，任在後賢。此十箇頌",
    "T36n1739_012:0796b28": "中，向下歎佛十波羅蜜及十地有二十行頌，",
    "T36n1739_012:0796b29": "自餘皆二十行也，准知。",
    "T36n1739_012:0796c01": "從「爾時華藏莊嚴世界海」已下有二十一行",
    "T36n1739_012:0796c02": "經，明動地興供。於此一段經文，其意有七：一",
    "T36n1739_012:0796c03": "明舉世界之名、二推佛神力地六種震動、三",
    "T36n1739_012:0796c04": "世主興供歡喜、四明以此例同多土、五明佛",
    "T36n1739_012:0796c05": "遍興於世、六明世主各隨自解、七明法會興",
    "T36n1739_012:0796c06": "供普周十方。問曰：何為地動？答曰：其地動，大",
    "T36n1739_012:0796c07": "意有五：一此會大眾得道、二智人出現、三智",
    "T36n1739_012:0796c08": "人去世、四世間災變、五得道歡悅，此明大眾",
    "T36n1739_012:0796c09": "獲益歡悅故。地動推佛神力者，明師弟之敬，",
    "T36n1739_012:0796c10": "推德於上。問曰：何故於此段中地動興供？答",
    "T36n1739_012:0796c11": "曰：為至此中一段，明初會中常隨佛眾、當境",
    "T36n1739_012:0796c12": "之內神天眾，及如來座內古今諸佛同因眾、",
    "T36n1739_012:0796c13": "菩提樹內流光眾，并如來宮殿內大悲眾，如",
    "T36n1739_012:0796c14": "是當佛自眾來集復得益，及賀佛出興心歡",
    "T36n1739_012:0796c15": "喜故，眾生心喜動故，地亦隨心動故。此明初",
    "T36n1739_012:0796c16": "會當境之內大集一終，然後面門放光普集",
    "T36n1739_012:0796c17": "他土亦來此會，此是無自他中他也，以明化",
    "T36n1739_012:0796c18": "儀主伴。此乃龍行雲應，法事合然，為化眾生",
    "T36n1739_012:0796c19": "軌模如是。以其法性塵剎普周，一剎那之中",
    "T36n1739_012:0796c20": "三世同際，還以一多相容不同門該括如是",
    "T36n1739_012:0796c21": "放光集眾，意令知佛境界相參無二。已上是",
    "T36n1739_012:0796c22": "初成正覺顯示五位行門一終因果。此一部",
    "T36n1739_012:0796c23": "之經，總有六重因果：一從〈世主妙嚴品〉乃至",
    "T36n1739_012:0796c24": "〈華藏世界品〉五品經，明初成正覺，顯示五位",
    "T36n1739_012:0796c25": "行門報得，及示現入法一重因果。二〈毘盧遮",
    "T36n1739_012:0796c26": "那品〉是古佛因果，引古證今，明佛相習，道不",
    "T36n1739_012:0796c27": "虛來。三第二會普光明殿，顯示十信因果。四",
    "T36n1739_012:0796c28": "從須彌之頂直至〈離世間品〉，顯菩薩證修因",
    "T36n1739_012:0796c29": "果。五〈入法界品〉，明古今本法不思議因果，此",
    "T36n1739_012:0797a01": "是一切諸佛共所乘宗，為一切佛之本體。眾",
    "T36n1739_012:0797a02": "生同具，只為迷之。六覺城東會，明顯菩薩利",
    "T36n1739_012:0797a03": "生行門，善知識攝生形狀法，則進修因果。若",
    "T36n1739_012:0797a04": "但說其法，在行猶迷。此經設教及行證修前",
    "T36n1739_012:0797a05": "後六度，總舉解行證修因果，令使啟蒙易解",
    "T36n1739_012:0797a06": "不滯其功。",
    "T36n1739_012:0797a07": "2 如來現相品如來現相品第二",
    "T36n1739_012:0797a08": "自此已下至〈毘盧遮那品〉已來，是長科一部",
    "T36n1739_012:0797a09": "中第二舉果勸修門。釋此一品，義分為三：一",
    "T36n1739_012:0797a10": "釋品名目、二釋品來意、三隨文釋義。一釋品",
    "T36n1739_012:0797a11": "名目者，此品何故名現相品？為諸菩薩神天",
    "T36n1739_012:0797a12": "大眾皆悉已集，默思心念請法，問有三十七",
    "T36n1739_012:0797a13": "問。如來知念，即於面門舒光現相，及集十方",
    "T36n1739_012:0797a14": "眾，答前所問。此品之內，如來兩度放光，齒",
    "T36n1739_012:0797a15": "光告眾令集，毫光示法令信佛境界及所行",
    "T36n1739_012:0797a16": "因果行門。諸來菩薩毛孔放光，通為三度放",
    "T36n1739_012:0797a17": "光故。又集十方眾海佛境界相、菩薩境界相，",
    "T36n1739_012:0797a18": "答前眾所問，故名現相品。此經表法及集眾",
    "T36n1739_012:0797a19": "如來放光，前後總十度放光故。一面門齒光，",
    "T36n1739_012:0797a20": "集他方之眾；二眉間毫光，示果成因；三足下",
    "T36n1739_012:0797a21": "輪中放光，成十信；四。帝釋宮中足指之端放",
    "T36n1739_012:0797a22": "光，集眾入道，成十住位；五夜摩天宮足趺上",
    "T36n1739_012:0797a23": "放光，成十行門；六兜率天宮膝上放光，成十",
    "T36n1739_012:0797a24": "迴向；七他化天宮眉間毫相放光，成十地；八",
    "T36n1739_012:0797a25": "如來出現品眉間放光，入文殊頂；九口中放",
    "T36n1739_012:0797a26": "光，入普賢口，令此二人問答如來出現始終",
    "T36n1739_012:0797a27": "因果道理；十法界品中放眉間光，名普照三",
    "T36n1739_012:0797a28": "世法界門。是為十。如〈隨好光明功德品〉，常放",
    "T36n1739_012:0797a29": "光明隨根普照，此光非獨緣五位進修表法",
    "T36n1739_012:0797b01": "也，是常依根攝化光也。",
    "T36n1739_012:0797b02": "二釋品來意者，此品為前世間主等默念三",
    "T36n1739_012:0797b03": "十七問，此品放光集眾、示其法相，答前眾所",
    "T36n1739_012:0797b04": "問三十七法故，此品須來。",
    "T36n1739_012:0797b05": "三隨文釋義者，復分為二：一長科經意、二科",
    "T36n1739_012:0797b06": "其當品。一長科經意者，自此〈現相品〉乃至〈普",
    "T36n1739_012:0797b07": "賢三昧品〉、〈世界成就品〉、〈華藏世界品〉、〈毘盧遮那",
    "T36n1739_012:0797b08": "品〉，此五品經總是答前三十七問，明舉果勸",
    "T36n1739_012:0797b09": "修。二科其當品者，於此當品，其意有四：一從",
    "T36n1739_012:0797b10": "「爾時諸菩薩及一切世間主」已下一段長行并",
    "T36n1739_012:0797b11": "偈頌，是世主請法分。二從「爾時世尊知諸菩",
    "T36n1739_012:0797b12": "薩心之所念」已下有一段長行并一偈頌，是",
    "T36n1739_012:0797b13": "如來放面門齒光告眾令集分。三從「爾時十",
    "T36n1739_012:0797b14": "方世界海」已下一段長行并一偈頌，是十方",
    "T36n1739_012:0797b15": "世界海蒙光所照皆來雲集現法分。四「爾時",
    "T36n1739_012:0797b16": "世尊欲令一切菩薩」已下一段長行并十偈",
    "T36n1739_012:0797b17": "頌，總是答前三十七問分。一從世主心念問",
    "T36n1739_012:0797b18": "法分中，義分為三：一從「爾時」已下至「唯願世",
    "T36n1739_012:0797b19": "尊哀愍我等」，於中長行有八行經，純請十八",
    "T36n1739_012:0797b20": "種佛法。二「又十方世界海」已下有六行半經，",
    "T36n1739_012:0797b21": "問佛菩薩海有十九問，通為三十七問。三「願",
    "T36n1739_012:0797b22": "佛世尊」已下可兩行經，明菩薩神力故，一切",
    "T36n1739_012:0797b23": "供具放光，光中說頌請佛斷疑分。",
    "T36n1739_012:0797b24": "第一從初「爾時諸菩薩及一切世間主作是思",
    "T36n1739_012:0797b25": "惟」，明心念默請。云何是諸佛地？法界不思議",
    "T36n1739_012:0797b26": "地是佛地故。下文云「法性如虛空，諸佛於中",
    "T36n1739_012:0797b27": "住。」此為如來地也。云何是諸佛境界？如下",
    "T36n1739_012:0797b28": "經云「如來處此菩提座，一毛示現多剎海，一",
    "T36n1739_012:0797b29": "一毛現悉亦然。」此是如來之境界。又法界是",
    "T36n1739_012:0797c01": "如來境界。云何是諸佛加持？下文如來加普",
    "T36n1739_012:0797c02": "賢入於三昧，是諸佛加持故。云何是諸佛所",
    "T36n1739_012:0797c03": "行？經云「無礙行是如來行」。又普賢行，是一切",
    "T36n1739_012:0797c04": "諸佛共所行行故。云何是諸佛力？如經云「如",
    "T36n1739_012:0797c05": "來有處非處等十種力」是。云何是諸佛無所",
    "T36n1739_012:0797c06": "畏？如來無五怖畏及四無畏是。云何是諸佛",
    "T36n1739_012:0797c07": "無能攝取？如來無性妙智是無能攝取。云何",
    "T36n1739_012:0797c08": "是諸佛眼？知一切法智、知一切眾生根智，名",
    "T36n1739_012:0797c09": "一切種智，是佛眼故。又此經下文說十眼等",
    "T36n1739_012:0797c10": "是。又如〈十身相海品〉云「如來眼有大人相，名",
    "T36n1739_012:0797c11": "自在普見雲。」云何是諸佛耳？如〈法界品〉云「一",
    "T36n1739_012:0797c12": "切諸佛有無障礙耳，悉能解了一切音聲。」云",
    "T36n1739_012:0797c13": "何是諸佛鼻？如下經云「如來鼻有大人相，名",
    "T36n1739_012:0797c14": "一切神通智慧，於中出現無量化佛，坐寶蓮",
    "T36n1739_012:0797c15": "華，往諸世界。」云何是諸佛舌？如下經云「如來",
    "T36n1739_012:0797c16": "舌有大人相，名示現音聲影像雲。」云何是諸",
    "T36n1739_012:0797c17": "佛身？如下經云「諸佛同法身，無依無差別。」",
    "T36n1739_012:0797c18": "又「佛身充滿於法界，普現一切眾生前。」云何",
    "T36n1739_012:0797c19": "是諸佛意？〈如來出現品〉云「云何知如來、應、正",
    "T36n1739_012:0797c20": "等覺心？佛子！如來心意識無量，俱不可得。但",
    "T36n1739_012:0797c21": "應以智無量故知如來心。」云何是諸佛身光？",
    "T36n1739_012:0797c22": "如來隨好常光，隨根照物，普周法界。云何是諸",
    "T36n1739_012:0797c23": "佛光明？光有二種：一教光；二如此經〈光明覺",
    "T36n1739_012:0797c24": "品〉是，及前後十度表法光明是。云何是諸佛",
    "T36n1739_012:0797c25": "智？一切智、一切種種分別智是。又如下文「如",
    "T36n1739_012:0797c26": "來智甚深，普入於法界，能隨三世轉，與世為",
    "T36n1739_012:0797c27": "明導。」此已上問十八種法。經云「唯願世尊哀",
    "T36n1739_012:0797c28": "愍我等」，有三句經文，結請佛說十九種海，",
    "T36n1739_012:0797c29": "經云「一切諸佛皆為諸菩薩說世界海」，總舉",
    "T36n1739_012:0798a01": "問竟。眾生海，釋曰：如世間眾生、廣多如海故。",
    "T36n1739_012:0798a02": "佛海，經云「如來安處菩提座，一毛示現多剎",
    "T36n1739_012:0798a03": "海，一一毛現悉亦然，如是普周於法界。」佛波",
    "T36n1739_012:0798a04": "羅蜜海，十波羅蜜遍一切菩薩行故。佛解脫",
    "T36n1739_012:0798a05": "海，如來法身是佛解脫，又智慧解脫乃至五",
    "T36n1739_012:0798a06": "分法身戒定慧解脫解脫知見等是。佛變化",
    "T36n1739_012:0798a07": "海，如下文「無體無住處，亦無生可得。無相亦",
    "T36n1739_012:0798a08": "無形，所現皆如影。」又云「一切剎土微塵數，常",
    "T36n1739_012:0798a09": "現身雲悉充滿。」又云「於一佛身上，化為無量",
    "T36n1739_012:0798a10": "身。」佛演說海，下文「一一毛孔中，光網遍十方，",
    "T36n1739_012:0798a11": "演佛妙音聲，調彼難調者。」又一音遍諸根故。",
    "T36n1739_012:0798a12": "然如來音聲，不從心出、不從身出。佛名號海，",
    "T36n1739_012:0798a13": "如下〈名號品〉是，如來名號等一切眾生心也。",
    "T36n1739_012:0798a14": "佛壽量海，如下「佛身如影現，生滅不可得。」",
    "T36n1739_012:0798a15": "是佛壽量海。又下文「壽量如是」。及一切菩薩",
    "T36n1739_012:0798a16": "誓願海，〈淨行品〉等是，又如〈十迴向品〉中大願",
    "T36n1739_012:0798a17": "是。一切菩薩發趣海，如下云「此會諸佛子，善",
    "T36n1739_012:0798a18": "修眾智慧，其人已能入，如斯方便門。」又下文",
    "T36n1739_012:0798a19": "「從地而得地，住於力地中，億劫勤修行，所獲",
    "T36n1739_012:0798a20": "法如是。」明從地而得地者，不離真法界自體",
    "T36n1739_012:0798a21": "清淨性地而行，進修十住、十行等法，故云從",
    "T36n1739_012:0798a22": "地而得地。又〈十行品〉是十發趣加行成就，令",
    "T36n1739_012:0798a23": "菩提心智悲純熟故。助道海，三十七助道品",
    "T36n1739_012:0798a24": "是，觀身受心法為首。一切乘海，乘如來乘、",
    "T36n1739_012:0798a25": "不思議乘、法界乘是，乃至八萬四千乘等。一",
    "T36n1739_012:0798a26": "切菩薩行海，普賢行是，如下經云「如是分身",
    "T36n1739_012:0798a27": "智境界，普賢行中能建立。」一切菩薩出離海，",
    "T36n1739_012:0798a28": "如五位中加行方便是，如下經云「此會諸菩",
    "T36n1739_012:0798a29": "薩，入佛難思地，一一皆能見，一切佛神力。」又",
    "T36n1739_012:0798b01": "下文「普賢諸行願，修治已明潔，能於一切剎，",
    "T36n1739_012:0798b02": "普見佛神變。身住一切處，一切皆平等，智能",
    "T36n1739_012:0798b03": "如是行，入佛之境界。」一切菩薩神通海，如下",
    "T36n1739_012:0798b04": "十方佛剎來集菩薩眾及毛孔出眾，隨行利生",
    "T36n1739_012:0798b05": "等事是。又〈十通品〉亦是。又下文「一一佛剎中，",
    "T36n1739_012:0798b06": "往詣悉無餘，見佛神通力，入佛所行處。」一切",
    "T36n1739_012:0798b07": "菩薩波羅蜜海，如下經中「十方來集大眾，身",
    "T36n1739_012:0798b08": "諸毛孔各出十佛世界微塵數光，一一光出",
    "T36n1739_012:0798b09": "十佛世界微塵數菩薩，悉能遍入一切法界",
    "T36n1739_012:0798b10": "諸安立海教化眾生。」廣如經具說。是波羅蜜",
    "T36n1739_012:0798b11": "海也，此是與發心者作普賢樣。一切菩薩地",
    "T36n1739_012:0798b12": "海，如下經云「從地而得地」是也。又〈十地品〉是。",
    "T36n1739_012:0798b13": "又如來地是菩薩地，如下經云「此會諸菩薩，",
    "T36n1739_012:0798b14": "入佛難思地。」一切菩薩智海，根本是如來智，",
    "T36n1739_012:0798b15": "於根本智起差別智教化眾生，是菩薩智海，",
    "T36n1739_012:0798b16": "乃至十無盡智是也。「唯願世尊」已下三句，總",
    "T36n1739_012:0798b17": "結勸請。准例十方諸佛既說，今佛世尊亦合",
    "T36n1739_012:0798b18": "同說。又「爾時」已下四句，明供具說頌。已上三",
    "T36n1739_012:0798b19": "十七問，向下至〈毘盧遮那品〉已來，有三種答",
    "T36n1739_012:0798b20": "前所問：一如下齒間放光集眾，現相神通答；",
    "T36n1739_012:0798b21": "二如下眉間毫光出眾現相，及十菩薩偈頌",
    "T36n1739_012:0798b22": "答；三普賢入定出定，以言詮示佛業眾生業",
    "T36n1739_012:0798b23": "因果古今相習答。如〈世界成就品〉菩薩眾生",
    "T36n1739_012:0798b24": "染淨報業，答前三十七問佛海、菩薩行海，不",
    "T36n1739_012:0798b25": "離其中。又說華藏莊嚴世界海，說佛報得所",
    "T36n1739_012:0798b26": "居之土，答前三十七問佛境界海、眾生海、波",
    "T36n1739_012:0798b27": "羅蜜海，總不離其中。又說古往〈毘盧遮那品〉，",
    "T36n1739_012:0798b28": "是引古印今，令眾生信，承習不斷法不虛來。",
    "T36n1739_012:0798b29": "若古無舊跡，今從何得？以是義故，引古佛用",
    "T36n1739_012:0798c01": "印今時成信。從此初會〈世主妙嚴品〉至〈毘盧",
    "T36n1739_012:0798c02": "遮那品〉六品經，總明舉果勸修，信他已成佛",
    "T36n1739_012:0798c03": "者果德悲智境界行普賢行及報得莊嚴身土",
    "T36n1739_012:0798c04": "分。從〈佛名號品〉重問二十八問，即是舉古佛",
    "T36n1739_012:0798c05": "果門，令今世及未來發心者，自信自心佛果",
    "T36n1739_012:0798c06": "不異，及菩薩十信、十住、十行、十迴向、十地、十一",
    "T36n1739_012:0798c07": "地佛眼耳鼻舌身意不異故，信自今修不異古",
    "T36n1739_012:0798c08": "法。有此二十八種不異之法，具如〈佛名號品〉。",
    "T36n1739_012:0798c09": "所問二十八問之法，今古不異，令初發心者",
    "T36n1739_012:0798c10": "應如是依古證修，使令道不謬故。直至〈法界",
    "T36n1739_012:0798c11": "品〉，總是其答所問之法故。若依五位法上有",
    "T36n1739_012:0798c12": "一百一十重佛果菩薩行，古今不異，若通信",
    "T36n1739_012:0798c13": "位即一百二十重古今佛因果不異，至位方",
    "T36n1739_012:0798c14": "明。從供具雲中出音說二十行頌，於中義分",
    "T36n1739_012:0798c15": "為四：初兩行頌，歎佛行滿成佛，行遍三世；次",
    "T36n1739_012:0798c16": "兩行頌，明勸佛為眾除疑得證；次兩行頌，明",
    "T36n1739_012:0798c17": "大眾已集，勸請除疑；次「云何」已下十四行頌，",
    "T36n1739_012:0798c18": "明重頌前三十七問。問曰：大眾何不以言自",
    "T36n1739_012:0798c19": "問，因何默念致疑？何不自以言讚勸請，云何",
    "T36n1739_012:0798c20": "供雲出音請佛？答曰：明佛得法界心，與一切",
    "T36n1739_012:0798c21": "眾生同心故。以心不異故，知彼心疑。供具說",
    "T36n1739_012:0798c22": "頌者，明一切法總法界體也。法界不思議，一",
    "T36n1739_012:0798c23": "切法不思議故。明聖眾心境無二故，凡夫迷",
    "T36n1739_012:0798c24": "法界，自見心境有二故，故顛倒生也。",
    "T36n1739_012:0798c25": "第二從「爾時世尊知諸菩薩心之所念」已下",
    "T36n1739_012:0798c26": "有一段長行并一偈頌，是如來放齒光，十方",
    "T36n1739_012:0798c27": "告眾令眾咸集，現法答前所問分。於此分中，",
    "T36n1739_012:0798c28": "大意有十：一如來知眾心念有疑、二齒光普",
    "T36n1739_012:0798c29": "照、三其光有十名、四明光具眷屬、五陳光色",
    "T36n1739_012:0799a01": "相、六明光照遠近、七明大眾蒙光彼此相見、",
    "T36n1739_012:0799a02": "八明光遍他方眾會、九明光能出聲告眾、十",
    "T36n1739_012:0799a03": "明十方之眾聞告咸來。問曰：何故如來面門",
    "T36n1739_012:0799a04": "齒間出光告眾？答曰：面門及齒，明言出於中，",
    "T36n1739_012:0799a05": "故於中出光。今欲答眾所疑，普告十方佛土",
    "T36n1739_012:0799a06": "大眾來集示法，答前三十七問中云何是諸",
    "T36n1739_012:0799a07": "佛地、佛境界、佛加持、佛行、佛力等故，須口中",
    "T36n1739_012:0799a08": "齒間放光。光者，除暗義。又答前云何是佛光，",
    "T36n1739_012:0799a09": "明除現在未來眾心疑暗故。口齒者，吐納言",
    "T36n1739_012:0799a10": "音說法處，表告之所由也，故於中出光。於此",
    "T36n1739_012:0799a11": "光明說其二十行頌，於中大意，歎如來道滿",
    "T36n1739_012:0799a12": "利生，光明出音告眾，令集聞法。",
    "T36n1739_012:0799a13": "第三從「爾時十方世界海一切眾會蒙佛光明",
    "T36n1739_012:0799a14": "所開覺已」已下一段，是十方大眾來集示法",
    "T36n1739_012:0799a15": "分。於此段中，大意有十：一明佛光普照、二明",
    "T36n1739_012:0799a16": "十方眾來、三明來已興供、四明興供不同、五",
    "T36n1739_012:0799a17": "明眾海影像相參、六明大眾自他同異自在、",
    "T36n1739_012:0799a18": "七明大眾毛孔出光、八明光出菩薩、九明菩",
    "T36n1739_012:0799a19": "薩同事利生、十明眾生發心得果。此之十事，",
    "T36n1739_012:0799a20": "如文可知。如毛孔流光眾，明法界體性自在",
    "T36n1739_012:0799a21": "不思議自他無礙。能同能異眾，於中菩薩同",
    "T36n1739_012:0799a22": "行利生，即明古今已成正覺者菩薩行及十",
    "T36n1739_012:0799a23": "波羅蜜海佛地佛持等，舉其已成佛者悲智",
    "T36n1739_012:0799a24": "境界，答前大眾三十七疑，用成來世與今同",
    "T36n1739_012:0799a25": "悟身心境界自在無礙，如帝網境界門。如此",
    "T36n1739_012:0799a26": "一段，以佛神力放光集眾答前所問。後之一",
    "T36n1739_012:0799a27": "段，毫光示法，及菩薩偈頌，答前所問。於此十",
    "T36n1739_012:0799a28": "方來眾光明中，同時發聲說二十行頌。於此",
    "T36n1739_012:0799a29": "中大意，歎佛光明道行已滿，身口意鼻耳總遍",
    "T36n1739_012:0799b01": "周剎海，滿普賢行。答前三十七問，如文可知。",
    "T36n1739_012:0799b02": "第四從「爾時世尊欲令一切菩薩大眾得如來",
    "T36n1739_012:0799b03": "無邊境界」已下一段長行，有二十八行半經。",
    "T36n1739_012:0799b04": "於中分為兩段：一從初十行經，明光之德。第",
    "T36n1739_012:0799b05": "二十八行經，明蓮華出現。一從初明光之德，",
    "T36n1739_012:0799b06": "大意有十：一令眾除疑獲益、二顯光出處、三",
    "T36n1739_012:0799b07": "顯光之名、四顯光之色、五明光所照遠近、六",
    "T36n1739_012:0799b08": "明所照威動世界、七光照塵中現無數佛隨",
    "T36n1739_012:0799b09": "根與益、八光雨十種法輪雲、九光明遶佛、十",
    "T36n1739_012:0799b10": "光入佛足輪以成大眾信心。明足下是初信",
    "T36n1739_012:0799b11": "入，故說十種智佛，以為自己信心，以不動",
    "T36n1739_012:0799b12": "智為首。",
    "T36n1739_012:0799b13": "第二「爾時佛前」已下十八行半經，明蓮華出",
    "T36n1739_012:0799b14": "現。於此一段文中，大意有十：一明華現所由、",
    "T36n1739_012:0799b15": "二明華具十種嚴飾、三明毫光出眾來坐、四",
    "T36n1739_012:0799b16": "明勝音菩薩為主餘者為伴、五明上首菩薩",
    "T36n1739_012:0799b17": "勝音之德、六明諸佛與勝音之力、七明勝音",
    "T36n1739_012:0799b18": "常見諸佛、八明勝音神變自在、九明勝音觀",
    "T36n1739_012:0799b19": "眾說頌、十明正申頌意。此之一段經文，如來",
    "T36n1739_012:0799b20": "眉間毫出光明，名一切菩薩光明普照耀十",
    "T36n1739_012:0799b21": "方藏者，明是十地菩薩智滿中道教行之光。",
    "T36n1739_012:0799b22": "又毫相光中出眾菩薩，有世界海微塵數，上",
    "T36n1739_012:0799b23": "首名曰一切法勝音，即是其十地滿足中道",
    "T36n1739_012:0799b24": "果行。將此中道覺行悲智圓滿法界行門毫",
    "T36n1739_012:0799b25": "塵剎海無障礙法，答前大眾三十七問，使令",
    "T36n1739_012:0799b26": "現在及以未來，信此十地法界因果法門，行滿",
    "T36n1739_012:0799b27": "十方使令得益。是故經云「欲令一切菩薩大",
    "T36n1739_012:0799b28": "眾得於如來無邊境界神通力故，放眉間光。」",
    "T36n1739_012:0799b29": "又光體是法界之理，勝音大眾之海是其法",
    "T36n1739_012:0799c01": "界之行用故。明從十住初心以理智萬行體",
    "T36n1739_012:0799c02": "用不相離也，故從十信即與果行令修，理智",
    "T36n1739_012:0799c03": "體用法合然故，從果行信進。又勝音菩薩坐",
    "T36n1739_012:0799c04": "蓮華臺，諸菩薩眾坐蓮華鬚，明主伴萬行。明",
    "T36n1739_012:0799c05": "勝音一行遍一切行，一切萬行是勝音一行，",
    "T36n1739_012:0799c06": "明法界理智中圓滿無礙自在行故。還如前",
    "T36n1739_012:0799c07": "菩薩毛孔流光出菩薩行相似，體性一多重",
    "T36n1739_012:0799c08": "重自在無體可礙。諸波羅蜜一中具十，乃至",
    "T36n1739_012:0799c09": "無盡故，緣起互為因果，主伴自在故。以理智",
    "T36n1739_012:0799c10": "照之可見。大意明法界行門，一行遍一切行",
    "T36n1739_012:0799c11": "故，同別自在。十正申頌意中，通勝音菩薩有",
    "T36n1739_012:0799c12": "十一菩薩，各申一段偈頌。初二十行頌，歎",
    "T36n1739_012:0799c13": "佛身充遍普現眾生前，及毛孔剎土眾會無盡",
    "T36n1739_012:0799c14": "相入。兩行一頌，如文具明，無煩更釋。大體得",
    "T36n1739_012:0799c15": "大綱紀，即得經文自具。此後十段，總十行一",
    "T36n1739_012:0799c16": "段，總是答前世主所問，又明此會菩薩能入",
    "T36n1739_012:0799c17": "如來之境。最下有三行經，明都結十方世界",
    "T36n1739_012:0799c18": "同然，一時雲集。已上現神通及語，答前大眾",
    "T36n1739_012:0799c19": "所疑竟。示業及法答者，如已下〈世界成就品〉、",
    "T36n1739_012:0799c20": "〈華藏世界品〉、〈毘盧遮那品〉神通法業俱示。若",
    "T36n1739_012:0799c21": "通當類，總自具法業答故。〈普賢三昧品〉、〈世界",
    "T36n1739_012:0799c22": "成就品〉、〈華藏世界品〉、〈毘盧遮那品〉，此初會六",
    "T36n1739_012:0799c23": "品經，是以佛果勸修門。",
    "T36n1739_012:0799c24": "3 普賢三昧品1普賢三昧品第三",
    "T36n1739_012:0799c25": "將釋此品，略作三門分別：一釋品之名、二釋",
    "T36n1739_012:0799c26": "品來意、三隨文釋義。",
    "T36n1739_012:0799c27": "一釋品名者，理智無邊名之為普，智隨根益",
    "T36n1739_012:0799c28": "稱之曰賢。三之云正，昧之云定。亦云正受，為",
    "T36n1739_012:0799c29": "正定不亂，能受諸法、憶持簡擇，故名正受。亦",
    "T36n1739_012:0800a01": "云等持，為正定能發生正慧，等持諸法，是故",
    "T36n1739_012:0800a02": "名之等持也。為普賢為佛紹法界大智之家，",
    "T36n1739_012:0800a03": "諸佛萬行遍周之長子，以答前所問三十七",
    "T36n1739_012:0800a04": "問中云何一切菩薩行海、出離海、神通海、波羅",
    "T36n1739_012:0800a05": "蜜海、世界海等，故須入定。善簡眾法，答前所",
    "T36n1739_012:0800a06": "問令眾達解，故須入定。然普賢菩薩恒無定",
    "T36n1739_012:0800a07": "亂，以示法則，故須如是。又以初舉果勸修中，",
    "T36n1739_012:0800a08": "以入定為法則，後〈十定品〉中明十地道滿，起諸",
    "T36n1739_012:0800a09": "想念方真。",
    "T36n1739_012:0800a10": "二釋品來意者，明普賢菩薩常在三昧，淨亂",
    "T36n1739_012:0800a11": "總真。然教化眾生故、成法則故、答所問疑故、",
    "T36n1739_012:0800a12": "為善簡擇諸三昧出入同異相故，為善簡擇",
    "T36n1739_012:0800a13": "眾生業海果報、佛行業海果報，故須入定。從",
    "T36n1739_012:0800a14": "定起已，說〈世界成就品〉、〈華藏世界品〉、〈毘盧遮那",
    "T36n1739_012:0800a15": "品〉答前所問，故此品須來。意明初入法，須加",
    "T36n1739_012:0800a16": "定業以顯真門；後〈十定品〉中，明十地真智已",
    "T36n1739_012:0800a17": "終，智隨一切眾生想念，應根接物，方是修",
    "T36n1739_012:0800a18": "道者。應如是知。",
    "T36n1739_012:0800a19": "三隨文釋義者，於此一品經文中，義分為二：",
    "T36n1739_012:0800a20": "一科其經意、二釋三昧名。",
    "T36n1739_012:0800a21": "一科其經意者，其此一段經，其意有十一：一",
    "T36n1739_012:0800a22": "從「爾時普賢菩薩」已下一行半經，明承佛威",
    "T36n1739_012:0800a23": "神入定。二「此三昧」已下八行半經，舉三昧名",
    "T36n1739_012:0800a24": "及歎三昧之德。三「如此世界」已下可七行經，",
    "T36n1739_012:0800a25": "明都舉普賢入定此界，如是十方總然。四「爾",
    "T36n1739_012:0800a26": "時一一普賢菩薩」已下有十二行半經，明普",
    "T36n1739_012:0800a27": "賢入定，諸佛現前，佛力所加，佛言讚歎普賢之",
    "T36n1739_012:0800a28": "德。五「爾時十方一切諸佛」已下有七行經，明",
    "T36n1739_012:0800a29": "諸佛與普賢十種智。六「如此世界中」已下可",
    "T36n1739_012:0800b01": "二行經，明都舉十方世界中普賢，一切諸佛",
    "T36n1739_012:0800b02": "一時同與其智，法如是故。七「是時」已下可六",
    "T36n1739_012:0800b03": "行經，明諸佛以手加持摩普賢頂。八「如是一",
    "T36n1739_012:0800b04": "切世界海」已下可兩行經，都舉十方世界同",
    "T36n1739_012:0800b05": "然。九「爾時普賢菩薩」已下九行半經，明普賢",
    "T36n1739_012:0800b06": "從三昧起，并陳三昧之名。十「普賢菩薩從如",
    "T36n1739_012:0800b07": "是三昧門起時」已下十二行半經，明大眾獲",
    "T36n1739_012:0800b08": "益，并都結與十方同然。十一「爾時十方一切",
    "T36n1739_012:0800b09": "世界海」已下至偈頌以來有十二行半經，明",
    "T36n1739_012:0800b10": "佛力三昧力，其地微動，及興供末後諸佛毛孔",
    "T36n1739_012:0800b11": "光明說頌，歎普賢之德。問曰：何故前〈世主妙",
    "T36n1739_012:0800b12": "嚴品〉末其地六種十八相大動，此品何故其",
    "T36n1739_012:0800b13": "地微動？答曰：前明如來始成正覺，大眾賀佛",
    "T36n1739_012:0800b14": "及自皆得佛果之益，其益廣大，明位極行終，",
    "T36n1739_012:0800b15": "以此其地大動。此品答世主所問之疑，為成",
    "T36n1739_012:0800b16": "初信故，其地微動。於中菩薩示有疑問，寄同",
    "T36n1739_012:0800b17": "得益，皆是成其凡夫始信之心，是故名為舉",
    "T36n1739_012:0800b18": "果勸修生信分。仍是信他佛及菩薩得，然未",
    "T36n1739_012:0800b19": "是信自心得也。第二會中金色世界不動智",
    "T36n1739_012:0800b20": "佛已去，方明信自心得亦然也。至第十二卷",
    "T36n1739_012:0800b21": "中諸世間主，更作二十八問，方明信自心是",
    "T36n1739_012:0800b22": "佛不動智等，至文方明。此經直至〈法界品〉覺",
    "T36n1739_012:0800b23": "城東已來，菩薩及一切大眾，皆是寄法同迷，",
    "T36n1739_012:0800b24": "示行修證。唯覺城人間五百童子、童女、優婆",
    "T36n1739_012:0800b25": "塞、優婆夷，各具五百，一萬諸龍，寄位是凡，表",
    "T36n1739_012:0800b26": "其凡夫有得入者故。若無實得者，佛教豈有",
    "T36n1739_012:0800b27": "虛行者哉？聖者立樣，令凡實得，終不虛施。應",
    "T36n1739_012:0800b28": "如是知，不自欺誑。若有人言：此經非是凡夫",
    "T36n1739_012:0800b29": "境界，是菩薩所行。是人當知滅佛知見、破",
    "T36n1739_012:0800c01": "滅正法，令其正教世不流通，令其世間正見",
    "T36n1739_012:0800c02": "不生，斷滅佛種。諸有智者，不應如是不勸修",
    "T36n1739_012:0800c03": "行。設行不得，不失善種，猶成來世積習勝緣",
    "T36n1739_012:0800c04": "故。於此佛毛孔光明說頌中已下有兩段頌：",
    "T36n1739_012:0800c05": "於初二十行頌，明佛毛孔光明讚普賢德，如",
    "T36n1739_012:0800c06": "文具明。毛孔是萬行光，還歎普賢萬行。二「爾",
    "T36n1739_012:0800c07": "時一切諸菩薩」已下有二十行頌，明大眾歎",
    "T36n1739_012:0800c08": "普賢，并請說後三品之法，亦如文具明。",
    "T36n1739_012:0800c09": "新華嚴經論卷第十二"
}