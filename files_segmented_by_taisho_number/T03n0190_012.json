{
    "T03n0190_012:0705b18": "佛本行集經卷第十二",
    "T03n0190_012:0705b20": "隋天竺三藏闍那崛多譯",
    "T03n0190_012:0705b21": "遊戲觀矚品第十二",
    "T03n0190_012:0705b22": "「爾時，太子生長王宮，孩童之時，遊戲未學，年",
    "T03n0190_012:0705b23": "滿八歲，出閤詣師，入於學堂。從毘奢蜜及忍",
    "T03n0190_012:0705b24": "天所，二大尊邊，受讀諸書，并一切論，兵戎雜",
    "T03n0190_012:0705b25": "術，經歷四年，至十二時，種種技能，遍皆涉",
    "T03n0190_012:0705b26": "獵。既通達已，隨順世間，悅目適心，縱情放",
    "T03n0190_012:0705b27": "蕩，馳逐聲色。曾於一時，在勤劬園，遨遊射",
    "T03n0190_012:0705b28": "戲，自餘五百諸釋種童，亦各在其自己園內，",
    "T03n0190_012:0705b29": "優遊嬉戲。時有群鴈，行飛虛空，是時童子提",
    "T03n0190_012:0705c01": "婆達多，彎弓而射，即著一鴈。其鴈被射，帶箭",
    "T03n0190_012:0705c02": "遂墮悉達園中。時太子見彼鴈帶箭被傷墮",
    "T03n0190_012:0705c03": "地，見已兩手安徐捧取，取已加趺，安鴈膝",
    "T03n0190_012:0705c04": "上，以妙滑澤柔潤水波，萬字輪文，福德之手，",
    "T03n0190_012:0705c05": "細軟猶如芭蕉嫩葉，左手擎持，右手拔箭，即",
    "T03n0190_012:0705c06": "以酥蜜，封於其瘡。是時提婆達多童子，遣使",
    "T03n0190_012:0705c07": "人來語太子言：『我射一鴈，墮汝園中，宜速付",
    "T03n0190_012:0705c08": "來，不得留彼。』是時太子，報使人言：『鴈若命",
    "T03n0190_012:0705c09": "終，即當還汝；若不死者，終不可得。』時提婆達",
    "T03n0190_012:0705c10": "多，復更重遣使人語言：『若死若活，決須相還，",
    "T03n0190_012:0705c11": "我手於先，善巧射得，遇墮落彼，云何忽留？』太",
    "T03n0190_012:0705c12": "子報言：『我已於先攝受此鴈。所以然者，自我",
    "T03n0190_012:0705c13": "發於菩提心來，我皆攝受一切眾生，況復此",
    "T03n0190_012:0705c14": "鴈而不屬我。』以是因緣，即便相競，集聚諸釋",
    "T03n0190_012:0705c15": "宿老智人，判決此事。是時有一淨居諸天，變",
    "T03n0190_012:0705c16": "身化作老宿長者，入釋會所，而作是言：『誰養",
    "T03n0190_012:0705c17": "育者？即是攝受。射著之者，即是放捨。』時彼諸",
    "T03n0190_012:0705c18": "釋宿老諸人，一時印可，高聲唱云：『如是如是，",
    "T03n0190_012:0705c19": "如仁者言。』此是提婆達多童子，共於太子，最",
    "T03n0190_012:0705c20": "初搆結怨讎因緣。「復有一時，其淨飯王，共多",
    "T03n0190_012:0705c21": "釋種諸童子輩，并將太子，出外野遊，觀看田",
    "T03n0190_012:0705c22": "種。時彼地內所有作人，赤體辛勤而事耕墾，",
    "T03n0190_012:0705c23": "以牛縻繫，彼犁[輻田+冏]端，牛若行遲時時搖掣，",
    "T03n0190_012:0705c24": "日長天熱，喘嚇汗流，人牛並皆困乏飢渴。",
    "T03n0190_012:0705c25": "又復身體羸瘦連骸，而彼犁傷土墢之下，皆",
    "T03n0190_012:0705c26": "有虫出。人犁過後，時諸鳥雀，競飛下來，食",
    "T03n0190_012:0705c27": "此虫豸。太子覩茲犁牛疲頓，兼被鞭撻，犁[輻田+冏]",
    "T03n0190_012:0705c28": "研領，鞅繩勒咽，血出下流，傷破皮肉。復見",
    "T03n0190_012:0705c29": "犁人，被日炙背，裸露赤體，塵土坌身，烏鳥飛",
    "T03n0190_012:0706a01": "來，爭拾蟲食。太子見已，起大憂愁。譬如有人",
    "T03n0190_012:0706a02": "見家親族被繫縛時，生大憂愁，太子憐愍彼",
    "T03n0190_012:0706a03": "諸眾等，亦復如是。見是事已，起大慈悲，即從",
    "T03n0190_012:0706a04": "馬王揵陟上下，下已安庠經行，思念諸眾",
    "T03n0190_012:0706a05": "生等，有如是事，即復唱言：『嗚呼嗚呼！世間眾",
    "T03n0190_012:0706a06": "生，極受諸苦，所謂生老及以病死，兼復受於",
    "T03n0190_012:0706a07": "種種苦惱，展轉其中，不能得離。云何不求捨",
    "T03n0190_012:0706a08": "是諸苦？云何不求厭苦寂智？云何不念免脫",
    "T03n0190_012:0706a09": "生老病死苦因？我今於何得空閑處，思惟如",
    "T03n0190_012:0706a10": "是諸苦惱事？』",
    "T03n0190_012:0706a11": "「時淨飯王觀田作已，共諸童子還入一園。是",
    "T03n0190_012:0706a12": "時太子，安庠矚眄，處處經行，欲求寂靜。忽",
    "T03n0190_012:0706a13": "見一處有閻浮樹，條幹滑澤，端正可憐，欝蓊",
    "T03n0190_012:0706a14": "扶疎，人所樂見。見已即語諸左右言：『汝等諸",
    "T03n0190_012:0706a15": "人！各遠離我，我欲私行。』是時太子，發遣左",
    "T03n0190_012:0706a16": "右，悉令散已，漸至樹下。到樹下已，即於草",
    "T03n0190_012:0706a17": "上，加趺而坐，諦心思惟眾生有於生老病",
    "T03n0190_012:0706a18": "死種種諸苦，發起慈悲，即得心定。彼時即便",
    "T03n0190_012:0706a19": "離於諸慾，棄捨一切諸不善法。思惟境界，分",
    "T03n0190_012:0706a20": "別境界，慾界漏盡，即得初禪。『我身亦自有",
    "T03n0190_012:0706a21": "如是法，未免此法，未度此輪。』當思惟時，有五",
    "T03n0190_012:0706a22": "神仙，飛騰虛空，自在而行，有大威德、有大勢",
    "T03n0190_012:0706a23": "力，具足巧通毘陀之論，善解諸術，從南向北，",
    "T03n0190_012:0706a24": "經彼園林閻浮樹上，而欲飛過，即不能去。各",
    "T03n0190_012:0706a25": "相謂言：『我等往昔，去來自恣穿過須彌，出諸",
    "T03n0190_012:0706a26": "神通，種種示現，乃至到於毘沙門宮大天王",
    "T03n0190_012:0706a27": "所，或至阿羅迦槃多城，亦能穿過彼城，多有",
    "T03n0190_012:0706a28": "種種夜叉諸惡神等，我亦曾經彼上飛過。而",
    "T03n0190_012:0706a29": "此樹端，我亦曾經無量過度，不曾有礙，不",
    "T03n0190_012:0706b01": "失神通。今日以誰威德力故，令於我等退失",
    "T03n0190_012:0706b02": "神通，不能得過？』彼等仙人，即觀其樹，遂見太",
    "T03n0190_012:0706b03": "子，在樹陰下，加趺而坐，威光巍巍，顯爀難",
    "T03n0190_012:0706b04": "觀。彼等見已，作是思惟：『此坐是誰？將非是",
    "T03n0190_012:0706b05": "彼大梵天王世間之主，或復是彼吃沙那天",
    "T03n0190_012:0706b06": "慾界之主，或天帝釋，或毘沙門大庫藏主，",
    "T03n0190_012:0706b07": "或月天子，或日天子，或復是於轉輪聖王，或",
    "T03n0190_012:0706b08": "此坐者，得非是佛出現世乎？然今此人，威",
    "T03n0190_012:0706b09": "德甚大。』",
    "T03n0190_012:0706b10": "「爾時，彼林守護之神，告諸仙言：『諸仙人輩，此",
    "T03n0190_012:0706b11": "非大梵世間天主，非吃沙那欲界之主，亦非",
    "T03n0190_012:0706b12": "天帝及毘沙門庫藏之主，亦復非是日月天",
    "T03n0190_012:0706b13": "子；此之太子，名悉達多，是淨飯王，釋種童",
    "T03n0190_012:0706b14": "子。諸仙當知！大梵天王，所有威德，其吃沙",
    "T03n0190_012:0706b15": "那天主、帝釋、毘沙門王庫藏之主，月天日天、",
    "T03n0190_012:0706b16": "轉輪聖王，諸威德等，比悉達多太子所有一",
    "T03n0190_012:0706b17": "毫威德，彼諸威德，十六分中不及其一。是故",
    "T03n0190_012:0706b18": "汝等，至此樹林，欲上飛過，神通有限，不能得",
    "T03n0190_012:0706b19": "度。』時彼諸仙，聞護林神如是語已，從虛空下，",
    "T03n0190_012:0706b20": "住太子前，各各說偈，讚歎太子。時一仙人，而",
    "T03n0190_012:0706b21": "說偈言：",
    "T03n0190_012:0706b22": "「『世間煩惱火熾然，　　此能出生法池水，",
    "T03n0190_012:0706b23": "　　既得如是微妙法，　　滅彼煩惱火燼無。』",
    "T03n0190_012:0706b24": "「復有一仙而說偈言：",
    "T03n0190_012:0706b25": "「『世間愚癡甚黑暗，　　此能出生智慧光，",
    "T03n0190_012:0706b26": "　　既得如是微妙法，　　照彼昏盲一切世。』",
    "T03n0190_012:0706b27": "「復有一仙而說偈言：",
    "T03n0190_012:0706b28": "「『憂惱曠野大澤中，　　此大馱乘能勝致，",
    "T03n0190_012:0706b29": "　　既得如是微妙法，　　能度三有諸眾生。』",
    "T03n0190_012:0706c01": "「復有一仙而說偈言：",
    "T03n0190_012:0706c02": "「『一切世間煩惱纏，　　此能方便令解脫，",
    "T03n0190_012:0706c03": "　　既得如是微妙法，　　能脫一切諸結羈。』",
    "T03n0190_012:0706c04": "「復有一仙而說偈言：",
    "T03n0190_012:0706c05": "「『世間所有生死痾，　　此大醫師能救療，",
    "T03n0190_012:0706c06": "　　既得如是微妙法，　　能治一切生死疣。』",
    "T03n0190_012:0706c07": "「時諸仙人，各各說偈歎太子已，接足頂禮，右",
    "T03n0190_012:0706c08": "繞三匝，飛騰虛空，相隨而去。時，淨飯王須臾",
    "T03n0190_012:0706c09": "之間，不見太子，心內即生不喜不樂，而問人",
    "T03n0190_012:0706c10": "言：『我之太子，今在何處(此上兩句梵本重稱)？忽然不見。』是",
    "T03n0190_012:0706c11": "時諸臣，東西南北，交橫馳走，尋覓太子，莫知",
    "T03n0190_012:0706c12": "所在。時一大臣，遙見太子，在彼閻浮樹陰之",
    "T03n0190_012:0706c13": "下，思惟坐禪，復見一切樹影悉移，唯閻浮陰",
    "T03n0190_012:0706c14": "獨覆太子。時彼大臣，見於太子有是希奇難",
    "T03n0190_012:0706c15": "思議事，即大歡喜，踊躍充遍，不能自勝。急",
    "T03n0190_012:0706c16": "疾奔馳，走詣王所，至已長跪，依所見事，即說",
    "T03n0190_012:0706c17": "偈言：",
    "T03n0190_012:0706c18": "「『大王太子今在於，　　閻浮樹陰下端坐，",
    "T03n0190_012:0706c19": "　　加趺思惟入三昧，　　光明照曜如日山。",
    "T03n0190_012:0706c20": "　　此實真是大丈夫，　　樹影卓然不移動，",
    "T03n0190_012:0706c21": "　　唯願大王自觀察，　　太子相貌坐云何？",
    "T03n0190_012:0706c22": "　　譬猶大梵諸天王，　　亦如忉利天帝釋，",
    "T03n0190_012:0706c23": "　　威神巍巍光顯爀，　　遍照於彼諸樹林。』",
    "T03n0190_012:0706c24": "「時淨飯王聞已，即詣閻浮樹所，遙見太子在",
    "T03n0190_012:0706c25": "彼樹間結加趺坐，譬如黑夜視山頂頭，大",
    "T03n0190_012:0706c26": "聚火光出猛明炎，盛德顯著炳照巍巍，如",
    "T03n0190_012:0706c27": "重雲間忽出明月，亦如暗室然大淨燈。時王",
    "T03n0190_012:0706c28": "見已，生大希有奇特之心，遍體戰惶，身毛",
    "T03n0190_012:0706c29": "悉竪，即頭頂禮於太子足，歡喜踊躍，而作是",
    "T03n0190_012:0707a01": "言：『善哉善哉！我此太子大有威德。』說偈讚",
    "T03n0190_012:0707a02": "曰：",
    "T03n0190_012:0707a03": "「『如夜大火聚山頂，　　似秋明月敞雲間，",
    "T03n0190_012:0707a04": "　　今見太子坐思惟，　　不覺毛張身戰慄。』",
    "T03n0190_012:0707a05": "「時淨飯王說偈讚已，更復頂禮於太子足，重",
    "T03n0190_012:0707a06": "說偈言：",
    "T03n0190_012:0707a07": "「『我今再度屈此身，　　頂禮千輻勝妙足，",
    "T03n0190_012:0707a08": "　　從生已來至今日，　　忽復得見坐思惟。』",
    "T03n0190_012:0707a09": "「時有擎挾筌蹄小兒，隨從大王，啾唧戲笑。",
    "T03n0190_012:0707a10": "有一大臣咄彼小兒，作如是言：『汝小兒輩！幸",
    "T03n0190_012:0707a11": "勿唱叫。』時諸小兒報彼臣言：『何故不聽我等",
    "T03n0190_012:0707a12": "喧適？』爾時，大臣即以偈頌答彼一切諸小兒",
    "T03n0190_012:0707a13": "言：",
    "T03n0190_012:0707a14": "「『日光雖極熱猛盛，　　不能迴彼樹陰涼，",
    "T03n0190_012:0707a15": "　　復有最妙一尋光，　　盛德世間無有匹。",
    "T03n0190_012:0707a16": "　　思惟端坐於樹下，　　不動不搖如須彌，",
    "T03n0190_012:0707a17": "　　悉達太子內深心，　　樂此樹陰當不捨。』",
    "T03n0190_012:0707a18": "佛本行集經捔術爭婚品第十三上",
    "T03n0190_012:0707a19": "「爾時太子漸向長成，至年十九，時淨飯王為",
    "T03n0190_012:0707a20": "於太子，造三時殿：一者暖殿，以擬隆冬；第二",
    "T03n0190_012:0707a21": "殿涼，擬於夏暑；其第三殿，用擬春秋二時",
    "T03n0190_012:0707a22": "寢息。擬冬坐者殿一向煖，擬夏坐者殿一向",
    "T03n0190_012:0707a23": "涼，擬於春秋二時坐者，其殿調適，溫和處平，",
    "T03n0190_012:0707a24": "不寒不熱。復於宮內後園之中，堰水流渠，造",
    "T03n0190_012:0707a25": "作池沼，栽蒔種種眾雜名花，所謂優鉢羅花、",
    "T03n0190_012:0707a26": "波頭摩花、拘物頭華、分陀利華，為於太子，",
    "T03n0190_012:0707a27": "作喜樂故。復有無量無邊諸人，各自職司侍",
    "T03n0190_012:0707a28": "衛太子，或復有人，按摩太子；或復有人，柔軟",
    "T03n0190_012:0707a29": "太子；或復有人，以諸香油，塗荼太子；或復",
    "T03n0190_012:0707b01": "有人，洗浴之時，揩拭太子；或復有人，澡浴之",
    "T03n0190_012:0707b02": "時，供香湯者；或有染髮梳頭髻者；或復有人，",
    "T03n0190_012:0707b03": "執鏡照者；或執塗香，或執眼藥，或復有執熏",
    "T03n0190_012:0707b04": "衣香者；或執牛黃，或執華鬘，或復有執種種",
    "T03n0190_012:0707b05": "雜色微妙衣服，立太子前，常擬供奉。太子著",
    "T03n0190_012:0707b06": "者，其衣悉是迦尸迦衣，執已曲躬，須者即",
    "T03n0190_012:0707b07": "進。其太子父輸頭檀王所著衣裏若迦尸迦，",
    "T03n0190_012:0707b08": "外表則用其餘諸物，太子不然，所服之衣，內",
    "T03n0190_012:0707b09": "外悉用迦尸迦。作太子左右及執作人、僮",
    "T03n0190_012:0707b10": "僕男女、諸後從等，皆悉餧以粳粮之飯，",
    "T03n0190_012:0707b11": "雜肉韲醬，或臛或羹。太子一身，別置妙好香",
    "T03n0190_012:0707b12": "美粳粮，精細揀擇，羹臛雜奠，百味蘭餚，種",
    "T03n0190_012:0707b13": "種珍羞，及諸餅果。如是無量，日別恒常，晝",
    "T03n0190_012:0707b14": "夜修營，各皆新造，以擬太子。又持白蓋，覆太",
    "T03n0190_012:0707b15": "子上，或畏夜戲零露風霜，或復晝遊塵埃日",
    "T03n0190_012:0707b16": "照。",
    "T03n0190_012:0707b17": "「時淨飯王既見太子年漸向大，心中復憶阿",
    "T03n0190_012:0707b18": "私陀仙授記之語，集諸耆舊釋種大臣，而作",
    "T03n0190_012:0707b19": "是言：『汝等親族！曾聞知不？我此太子，初生之",
    "T03n0190_012:0707b20": "時，召諸解相及婆羅門阿私陀等，皆記之言：",
    "T03n0190_012:0707b21": "「其若在家，定當得作轉輪聖王，若捨出家，必",
    "T03n0190_012:0707b22": "得成就於無上道。」而我等今作何方便，令此",
    "T03n0190_012:0707b23": "童子得不出家？』諸釋親族即報王言：『大王！今",
    "T03n0190_012:0707b24": "當速為太子別造宮室，令諸婇女娛樂嬉戲，",
    "T03n0190_012:0707b25": "是則太子不捨出家。』而有偈說：",
    "T03n0190_012:0707b26": "「『阿私陀所記，　　決定無移動，",
    "T03n0190_012:0707b27": "　　諸釋勸立殿，　　望使不出家。",
    "T03n0190_012:0707b28": "「『如是方便，我等釋種，可得興盛，能令一切恭",
    "T03n0190_012:0707b29": "敬尊重，不為粟散諸王所欺。』時淨飯王復語",
    "T03n0190_012:0707c01": "釋種諸親族言：『汝等當觀，誰釋女堪與我太",
    "T03n0190_012:0707c02": "子悉達為妃？』爾時，五百諸釋種族，各各唱言：",
    "T03n0190_012:0707c03": "『我女堪為太子作妃(上兩句梵本悉再稱，今略)。』",
    "T03n0190_012:0707c04": "「時淨飯王復自思惟：『若我今日，不共太子如",
    "T03n0190_012:0707c05": "是籌量，忽取他女與其作妃，脫不稱可則成",
    "T03n0190_012:0707c06": "違負；若我今共太子語論，太子意深，終不肯",
    "T03n0190_012:0707c07": "道。我今狐疑，作何方便？』復更思惟：『我今可以",
    "T03n0190_012:0707c08": "種種雜寶，作無憂器，持與太子，令太子用施",
    "T03n0190_012:0707c09": "諸女人，密遣使覘觀察其意，看於大子眼目",
    "T03n0190_012:0707c10": "瞻矚在於誰邊，我即娉取，與其作妃。』",
    "T03n0190_012:0707c11": "「時淨飯王即遣造作雜寶玩弄無憂之器，所",
    "T03n0190_012:0707c12": "謂金銀種種雜飾，造已即於迦毘羅城，振鐸",
    "T03n0190_012:0707c13": "唱言：『從今已去，至七日來，我太子欲見於釋",
    "T03n0190_012:0707c14": "種一切諸女，見已欲施一切雜寶種種玩弄",
    "T03n0190_012:0707c15": "無憂之器，城內所有一切諸女，悉可來集於",
    "T03n0190_012:0707c16": "我宮門。』",
    "T03n0190_012:0707c17": "「爾時，太子六日已過，至第七日，於先出在王",
    "T03n0190_012:0707c18": "宮門前，據筌蹄坐。是時城內一切諸女，皆以",
    "T03n0190_012:0707c19": "種種雜寶瓔珞，各嚴其身，來集宮門，欲見太",
    "T03n0190_012:0707c20": "子，復欲受取種種諸寶無憂之器。是時太子",
    "T03n0190_012:0707c21": "見諸女來，即持種種寶器，施與彼等諸女，從",
    "T03n0190_012:0707c22": "四方來見太子者。以是太子威德大故，諸女",
    "T03n0190_012:0707c23": "不能正看太子，但取寶器，各各低頭速疾而",
    "T03n0190_012:0707c24": "過。寶器盡已，最後有一婆私吒族釋種大臣",
    "T03n0190_012:0707c25": "摩訶那摩，其女名為耶輸陀羅，前後侍從眾",
    "T03n0190_012:0707c26": "多婢媵，圍遶而來。遙見太子，峨峨注睛，舉",
    "T03n0190_012:0707c27": "目雅步，瞻觀直眄，目不斜[門@視]，漸進前趍，",
    "T03n0190_012:0707c28": "來近太子。如舊相識，曾無愧顏，即白太子，作",
    "T03n0190_012:0707c29": "如是言：『太子！今可與我雜寶無憂器來。』太子",
    "T03n0190_012:0708a01": "報言：『汝來既遲，皆悉施盡。』彼女復更白太子",
    "T03n0190_012:0708a02": "言：『我有何過？汝今欺我不與寶器。』太子答言：",
    "T03n0190_012:0708a03": "『我不欺汝，但汝後來，自不及耳。』是時太子指",
    "T03n0190_012:0708a04": "邊有一所著印環，價直百千，從指脫與耶輸",
    "T03n0190_012:0708a05": "陀羅。耶輸陀羅白太子言：『我於汝邊可止直",
    "T03n0190_012:0708a06": "於爾許物耶？』太子報言：『我之所著，自餘瓔珞，",
    "T03n0190_012:0708a07": "任意所取。』彼女白言：『我今豈可剝脫太子？只",
    "T03n0190_012:0708a08": "可莊嚴於太子身。』語於太子，作是言已，心不",
    "T03n0190_012:0708a09": "喜歡，即迴還去。」",
    "T03n0190_012:0708a10": "爾時，世尊成道已後，尊者優陀夷而白佛言：",
    "T03n0190_012:0708a11": "「世尊！云何如來在王宮時，將身一切無價瓔",
    "T03n0190_012:0708a12": "珞，脫持施與耶輸陀羅，不能令彼心生歡喜？」",
    "T03n0190_012:0708a13": "佛告尊者優陀夷言：「汝優陀夷！至心諦聽！我",
    "T03n0190_012:0708a14": "當說之。耶輸陀羅非但今世與其瓔珞令不",
    "T03n0190_012:0708a15": "歡喜，其往昔來，曾因少緣生瞋恨故，雖復多",
    "T03n0190_012:0708a16": "種珍寶布施，猶不歡喜。」優陀夷言：「甚奇世尊！",
    "T03n0190_012:0708a17": "此事云何？願為我說。」",
    "T03n0190_012:0708a18": "爾時，佛告優陀夷言：「我念往昔無量世時，迦",
    "T03n0190_012:0708a19": "尸國內波羅[木*奈]城，時有一王，信邪倒見而",
    "T03n0190_012:0708a20": "行治化。彼王有子造少罪愆，父王駈擯令出",
    "T03n0190_012:0708a21": "國界，漸漸行至一天寺中，共婦相隨居停而",
    "T03n0190_012:0708a22": "住。時彼王子所將食粮，皆悉罄盡，王子遊獵，",
    "T03n0190_012:0708a23": "殺捕諸虫以用活命。所獵之處，見一鼉虫，趁",
    "T03n0190_012:0708a24": "而殺之，即剝其皮，內水中煮，其欲向熟，汁",
    "T03n0190_012:0708a25": "便竭盡。是時王子語其婦言：『肉未好熟，卿更",
    "T03n0190_012:0708a26": "取水。』彼王子婦即便取水。婦去已後，王子飢",
    "T03n0190_012:0708a27": "急，不能忍耐，即食鼉肉，一切悉盡，不留片",
    "T03n0190_012:0708a28": "殘。時王子婦取水迴還，問其夫言：『此中鼉肉，",
    "T03n0190_012:0708a29": "今在何處？』王子報言：『鼉忽然活，今已走去。』其",
    "T03n0190_012:0708b01": "婦不信：『何忽如是？鼉煮已熟，云何能走？』婦心",
    "T03n0190_012:0708b02": "不信，而意思念：『必是我夫，飢急食盡，誑我言",
    "T03n0190_012:0708b03": "走。』情懷瞋恨，心常不歡。於後數年，其父命",
    "T03n0190_012:0708b04": "終，時諸大臣即迎王子，灌頂為主。既作王",
    "T03n0190_012:0708b05": "訖，所得眾寶，及諸奇珍，種種衣裳，無價之",
    "T03n0190_012:0708b06": "物，皆悉與妃。其妃雖納，而面顏色，不悅如",
    "T03n0190_012:0708b07": "前。爾時，彼王語其妃言：『我一切寶，無價之物，",
    "T03n0190_012:0708b08": "以持賜妃，何故顏色，而不歡悅，如前不異？』時",
    "T03n0190_012:0708b09": "其夫人即說偈頌，以報王言：",
    "T03n0190_012:0708b10": "「『最勝大王聽，　　往昔遊獵時，",
    "T03n0190_012:0708b11": "　　執箭或持刀，　　射殺野鼉死，",
    "T03n0190_012:0708b12": "　　剝皮煮欲熟，　　遣我取水添，",
    "T03n0190_012:0708b13": "　　食肉不留殘，　　而誑我言走。』」",
    "T03n0190_012:0708b14": "告優陀夷：「此汝當知！爾時王者，我身是也；其",
    "T03n0190_012:0708b15": "王后者，今日耶輸陀羅是也。我於爾時，少許",
    "T03n0190_012:0708b16": "犯觸，續於後時，多以財寶，與望和適，而其懷",
    "T03n0190_012:0708b17": "恨，猶不喜歡。今日亦然，雖將無量諸種錢",
    "T03n0190_012:0708b18": "帛，亦不能令其心歡喜。",
    "T03n0190_012:0708b19": "「時淨飯王所遣密使察太子者，一心覩於太",
    "T03n0190_012:0708b20": "子眼目其所瞻矚，共於諸女相當語對，而彼",
    "T03n0190_012:0708b21": "密使委悉皆知。知已即時往詣王所，而白王",
    "T03n0190_012:0708b22": "言：『大王！當知，有釋大臣摩訶那摩，其女後來",
    "T03n0190_012:0708b23": "太子共語，數番往復，兼且微笑，停住少時，調",
    "T03n0190_012:0708b24": "戲言語。太子彼女二顏俱悅，彼此答對，四目",
    "T03n0190_012:0708b25": "相當。』時淨飯王聞彼密觀如是語已，心內思",
    "T03n0190_012:0708b26": "惟：『太子意欲得彼女耶？』",
    "T03n0190_012:0708b27": "「時淨飯王看好吉宿良善之日，即喚國師婆",
    "T03n0190_012:0708b28": "羅門來，使向釋種摩訶那摩大臣之家，而作",
    "T03n0190_012:0708b29": "是言：『知卿有女，今可與我太子作妃。』是時國",
    "T03n0190_012:0708c01": "師聞王語已，即詣釋種摩訶那摩大臣之家，",
    "T03n0190_012:0708c02": "作如是言：『摩訶那摩王勅如是。』時釋大臣報",
    "T03n0190_012:0708c03": "國師言：『我釋迦法，相承如是，若有技能勝",
    "T03n0190_012:0708c04": "一切者，於彼人邊即嫁女與；若無技能，不得",
    "T03n0190_012:0708c05": "與女。大王太子生長深宮，耽媔嬉戲，未曾",
    "T03n0190_012:0708c06": "學習，無有技能，弓射天文，兵書戎仗，一切",
    "T03n0190_012:0708c07": "戰鬪，捔力拳搥，悉未工閑，我何故今無藝人",
    "T03n0190_012:0708c08": "邊而嫁女與？』",
    "T03n0190_012:0708c09": "「是時國師聞是語已，還至王所，將如是語，具",
    "T03n0190_012:0708c10": "白於王。時淨飯王聞此語已，心懷愁惱，如是",
    "T03n0190_012:0708c11": "思惟：『摩訶那摩此語如法，向我實論無一虛",
    "T03n0190_012:0708c12": "妄。』雖作是念，而王內心，悵怏默然迷悶而",
    "T03n0190_012:0708c13": "住，其狀如似坐禪思惟。太子是時，見父王面，",
    "T03n0190_012:0708c14": "失於容色，悵怏不歡，猶如坐禪思惟一種，見",
    "T03n0190_012:0708c15": "是事已，漸至王所，而問王言：『未審父王！以何",
    "T03n0190_012:0708c16": "緣故，如是愁惱，獨坐思惟？』作是語已，時淨飯",
    "T03n0190_012:0708c17": "王答太子言：『子不須問我如此事。』太子再問，",
    "T03n0190_012:0708c18": "父王重止。太子如是三問：『父王大王！要須報",
    "T03n0190_012:0708c19": "我所以，解我心疑。』時淨飯王三見太子問如",
    "T03n0190_012:0708c20": "是事，即向太子如前所說。太子知已，問父王",
    "T03n0190_012:0708c21": "言：『父王頗知，父王城內，有人能出與我共試",
    "T03n0190_012:0708c22": "技藝已不？』時淨飯王聞此語已，即大歡喜，",
    "T03n0190_012:0708c23": "踊躍遍身，不能自勝，即更重審問於太子，作",
    "T03n0190_012:0708c24": "如是言：『善哉太子！汝實能捔諸技藝不？』太",
    "T03n0190_012:0708c25": "子答言：『大王善聽！我今實能。大王！但當速集",
    "T03n0190_012:0708c26": "諸釋一切童子，共我捔試諸有技藝。』",
    "T03n0190_012:0708c27": "「時淨飯王勅迦毘羅城內，街巷四衢道頭，悉",
    "T03n0190_012:0708c28": "教振鐸大聲唱令：『從今以去，計至七日，我之",
    "T03n0190_012:0708c29": "儲宮悉達太子，今欲出其所有諸技，若有解",
    "T03n0190_012:0709a01": "者，悉令聚集，共捔試看。』時六日過，至第七",
    "T03n0190_012:0709a02": "日，五百釋種諸童子等，悉達為首，並皆聚集。",
    "T03n0190_012:0709a03": "聚集訖已，相共出城，至一寬地，是諸童子，出",
    "T03n0190_012:0709a04": "技能處。時釋大臣即好莊嚴耶輸陀羅，為上",
    "T03n0190_012:0709a05": "勝垛，作如是言：『誰能善通一切技藝，最勝",
    "T03n0190_012:0709a06": "上者，即以此女與其作妻。』時淨飯王共諸釋",
    "T03n0190_012:0709a07": "種耆舊長德，於先而至，復有無量無邊雜姓",
    "T03n0190_012:0709a08": "男子女人童男童女，皆悉聚集，詣彼試場寬",
    "T03n0190_012:0709a09": "地之所，欲觀太子，及諸釋種一切童子，捔試",
    "T03n0190_012:0709a10": "技能，誰最為勝？「是時有諸釋種童子文學快",
    "T03n0190_012:0709a11": "者，先共太子試於手筆，時有釋種，相共謂言：",
    "T03n0190_012:0709a12": "『今者宜令毘奢蜜多為作試師。』即語之言：『汝",
    "T03n0190_012:0709a13": "可觀察諸童子內手筆誰勝，或復快書疾書",
    "T03n0190_012:0709a14": "善書、解多種書。』爾時，毘奢蜜多大師先知太",
    "T03n0190_012:0709a15": "子於諸書中最勝最上，熙怡微笑而說偈言：",
    "T03n0190_012:0709a16": "「『一切人間及天上，　　乾闥脩羅迦樓羅，",
    "T03n0190_012:0709a17": "　　所有文字諸書典，　　太子遍歷皆通達。",
    "T03n0190_012:0709a18": "　　我身及以汝等輩，　　不知如此書籍名，",
    "T03n0190_012:0709a19": "　　人間悉解我試來，　　定知其勝汝不如。』",
    "T03n0190_012:0709a20": "「爾時彼等釋種徒眾，詳共齊白淨飯王言：『我",
    "T03n0190_012:0709a21": "今已知，大王太子於書典中，最為勝上。算計",
    "T03n0190_012:0709a22": "須試，得知誰明？』是時眾中有一最大算計之",
    "T03n0190_012:0709a23": "師，名頞誰那，一切算計最為第一。時釋眾喚",
    "T03n0190_012:0709a24": "頞誰那來，將往試驗，語言：『尊者！汝好觀看諸",
    "T03n0190_012:0709a25": "童子中，是誰算計為最第一？』時太子算，令一",
    "T03n0190_012:0709a26": "釋種明了童子對下算籌，而不能供；更二童",
    "T03n0190_012:0709a27": "子下，猶不供；三童子下，亦不能供；乃至一十",
    "T03n0190_012:0709a28": "童子俱下，而亦不供；二十三十、四十五十、一",
    "T03n0190_012:0709a29": "百共下，而亦不供；二百三百、四百五百，一時",
    "T03n0190_012:0709b01": "盡下，猶尚不供。是時太子，作如是言：『汝等",
    "T03n0190_012:0709b02": "今算，我當為下。』時一釋種童子唱算，太子為",
    "T03n0190_012:0709b03": "下，不能算得。太子復言：『二人雙計。』復不能",
    "T03n0190_012:0709b04": "及。太子復言：『乃至一百，一時共計。』猶不能",
    "T03n0190_012:0709b05": "及。太子復言：『汝等何假如是相競，但此等輩，",
    "T03n0190_012:0709b06": "一切一時各自計唱，我當為下。』時諸釋種五",
    "T03n0190_012:0709b07": "百童子，一時俱唱，太子為其一時齊下，如上",
    "T03n0190_012:0709b08": "所數，從於一起，乃至盡數，太子不錯，亦復",
    "T03n0190_012:0709b09": "不亂，安庠審諦，次第而下。彼等一切諸釋",
    "T03n0190_012:0709b10": "童子，盡力共算，不能及逮悉達太子萬分之",
    "T03n0190_012:0709b11": "一。時頞誰那國大算師，心密驚怪，極生歡喜，",
    "T03n0190_012:0709b12": "而說偈言：",
    "T03n0190_012:0709b13": "「『善哉捷利深憶持，　　分明唱下無有錯，",
    "T03n0190_012:0709b14": "　　五百釋童稱解算，　　一時共對不能當。",
    "T03n0190_012:0709b15": "　　如是智慧正念心，　　算計疾速甚深奧，",
    "T03n0190_012:0709b16": "　　是等算師計天下，　　巨海渧數悉應知。",
    "T03n0190_012:0709b17": "　　汝等默然且禁聲，　　不須與彼相捔競，",
    "T03n0190_012:0709b18": "　　其既解知如是術，　　應得共我相校量。』",
    "T03n0190_012:0709b19": "「時彼釋眾一切皆生希有之心，從坐而起，合",
    "T03n0190_012:0709b20": "十指掌，頂禮太子，謂悉達多：『太子大勝，真實",
    "T03n0190_012:0709b21": "大勝。』同聲復白淨飯王言：『善哉大王！大得善",
    "T03n0190_012:0709b22": "利！善生人間。大王今生如是聰叡大福德子、",
    "T03n0190_012:0709b23": "智慧之子。』舌根如是，輕便囀滑，成就口業。時",
    "T03n0190_012:0709b24": "淨飯王熈怡微笑，語太子言：『善哉太子！汝今",
    "T03n0190_012:0709b25": "能共此頞誰那大算之師，計算世間方便智",
    "T03n0190_012:0709b26": "能，得相入不？』是時太子答父王言：『大王我能。』",
    "T03n0190_012:0709b27": "時淨飯王語太子言：『汝若能者，當自知時。』時",
    "T03n0190_012:0709b28": "頞誰那大計算師語太子言：『仁者太子！汝知",
    "T03n0190_012:0709b29": "億上算數已不？』太子答言：『我甚知之。』時頞",
    "T03n0190_012:0709c01": "誰那算師復言：『汝知云何？為我說之。』太子答",
    "T03n0190_012:0709c02": "言：『凡入億中算計數者，汝等諦聽！我今說之。",
    "T03n0190_012:0709c03": "一百百千，是名拘致(隋數千萬)，其百拘致名阿由",
    "T03n0190_012:0709c04": "多(隋數十億)，百阿由多名那由他(隋數千億)，百那由他名",
    "T03n0190_012:0709c05": "波羅由他(隋數十萬億)，百波羅由他名[口*恒]迦羅(隋數千萬",
    "T03n0190_012:0709c06": "億)，百[口*恒]迦羅名頻婆羅(隋數十兆)，百頻婆羅名阿芻",
    "T03n0190_012:0709c07": "婆(隋數千兆)，百阿芻婆名毘婆娑(隋數十萬兆)，百毘婆娑",
    "T03n0190_012:0709c08": "名欝曾伽(隋數千萬兆)，百欝曾伽名婆訶那(隋數十京)，百",
    "T03n0190_012:0709c09": "婆訶那名那伽婆羅(隋數千京)，百那伽婆羅名帝致",
    "T03n0190_012:0709c10": "婆羅(隋數十萬京)，百帝致婆羅名卑婆娑他那波若",
    "T03n0190_012:0709c11": "帝(隋數千萬京)，百卑婆娑他那波若帝名醯兜奚羅",
    "T03n0190_012:0709c12": "(隋數十姟)，百醯兜奚羅名迦羅逋多(隋數千姟)，百迦羅逋",
    "T03n0190_012:0709c13": "多名醯都因陀羅陀(隋數十萬姟)，百醯都因陀羅",
    "T03n0190_012:0709c14": "陀名三蔓多羅婆(隋數千萬姟)，百三蔓多羅婆名",
    "T03n0190_012:0709c15": "伽那那伽尼多(隋數十秭)，百伽那那伽尼多名尼摩",
    "T03n0190_012:0709c16": "羅闍(隋數千秭)，百尼摩羅闍名目陀婆羅(隋數十萬秭)，百",
    "T03n0190_012:0709c17": "目陀婆羅名阿伽目陀(隋數千萬秭)，百阿伽目陀名",
    "T03n0190_012:0709c18": "薩婆婆羅(隋數十壤)，百薩婆婆羅名毘薩闍波帝",
    "T03n0190_012:0709c19": "(隋數千壤)，百毘薩闍波帝名薩婆薩若(隋數十萬壤)，百薩",
    "T03n0190_012:0709c20": "婆薩若名毘浮登伽摩(隋數千萬壤)，百毘浮登伽摩",
    "T03n0190_012:0709c21": "名婆羅極叉(隋數十溝)，入於如是算計之數，其須",
    "T03n0190_012:0709c22": "彌山若欲算知斤兩銖分，悉可得知。自此",
    "T03n0190_012:0709c23": "已上，復有一算，名陀婆闍伽尼民那，此之已",
    "T03n0190_012:0709c24": "上，復有算計，名奢槃尼，此尼已上，復有算名",
    "T03n0190_012:0709c25": "波羅那陀，此上復有算名伊吒，此上復有算",
    "T03n0190_012:0709c26": "名迦樓沙吒啤多，此上復有算名薩婆尼差",
    "T03n0190_012:0709c27": "波。至於此計恒河沙等，一切算數，總覽盡",
    "T03n0190_012:0709c28": "收。此上復有算計數，名阿伽娑婆，此數數於",
    "T03n0190_012:0709c29": "一恒河沙億百千萬恒河沙數，計取悉皆總",
    "T03n0190_012:0710a01": "入於此。而於此上，復更有計，名波羅摩[少/兔]毘",
    "T03n0190_012:0710a02": "婆奢。』「時頞誰那大計算師語太子言：『如是",
    "T03n0190_012:0710a03": "已知；其入微塵數算之計，更復云何？今亦須",
    "T03n0190_012:0710a04": "知。』太子答言：『汝等諦聽！我今說之。凡七微",
    "T03n0190_012:0710a05": "塵成一窓塵，合七窓塵成一兔塵，合七兔",
    "T03n0190_012:0710a06": "塵成一羊塵，合七羊塵成一牛塵，合七牛",
    "T03n0190_012:0710a07": "塵成於一蟣，合於七蟣成於一虱，合於七",
    "T03n0190_012:0710a08": "虱成一芥子，合七芥子成一大麥，合七大",
    "T03n0190_012:0710a09": "麥成一指節，累七指節成於半尺，合兩半",
    "T03n0190_012:0710a10": "尺成於一尺，二尺一肘，四肘一弓，五弓一",
    "T03n0190_012:0710a11": "杖，其二十杖名為一息，其八十息名拘",
    "T03n0190_012:0710a12": "盧奢，八拘盧奢名一由旬。於此眾中有誰",
    "T03n0190_012:0710a13": "能知，幾許微塵成一由旬(依隋數計得三百八十四里一百三千步)？』",
    "T03n0190_012:0710a14": "時頞誰那大算計師報太子言：『大德仁者！我",
    "T03n0190_012:0710a15": "尚不知如是之數，我今聞說，猶生迷悶，況復",
    "T03n0190_012:0710a16": "自餘少智少聞愚癡之人？雖然，唯願太子為",
    "T03n0190_012:0710a17": "我等說，幾許微塵成一由旬？』",
    "T03n0190_012:0710a18": "佛本行集經卷第十二"
}