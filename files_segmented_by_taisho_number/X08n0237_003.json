{
    "X08n0237_003:0429c19": "華嚴經文義要決問答卷第三(二科入)",
    "X08n0237_003:0429c20": "皇龍寺釋　表員集",
    "X08n0237_003:0429c21": "○法界義三門同前。",
    "X08n0237_003:0429c22": "第一釋名者。法藏師云。法有三義。一是持自性義。二",
    "X08n0237_003:0429c23": "是軌則義。三對意義。界亦三義。一是因義。依生聖道",
    "X08n0237_003:0429c24": "故。二是性義。三是分齊義。懍云。自體如實。名之為法。",
    "X08n0237_003:0430a01": "該羅都城。名之為界。",
    "X08n0237_003:0430a02": "第二出體者。懍云。以如如為體。慧苑師云。權小二教",
    "X08n0237_003:0430a03": "中。事法以心法及心。并不相應。能所造色。以為其性。",
    "X08n0237_003:0430a04": "小乘教。理法界。以生空所顯無為性。權教大乘。理法",
    "X08n0237_003:0430a05": "界。以二空所顯不變真如而為其性。實教大乘。理事",
    "X08n0237_003:0430a06": "無礙法界。以為無為無二。鎔融法界。而為其性。事事",
    "X08n0237_003:0430a07": "無礙法界。以為無為無二。常蘊為性。(若兼顯辨用所依則通有漏五",
    "X08n0237_003:0430a08": "蘊為性)元曉師云。通論法界。不出四句。一有為法界。二",
    "X08n0237_003:0430a09": "者無為法界。三者有為無為法界。四者非有為非無",
    "X08n0237_003:0430a10": "為法界。法藏師云。法界有二。先所入法界義有五門。",
    "X08n0237_003:0430a11": "初四法界。同曉所列。(釋義不同有耳)五無障礙法界。二明能",
    "X08n0237_003:0430a12": "入。亦有五門。一淨信。二正解。三修行。四證得。五圓滿",
    "X08n0237_003:0430a13": "(云云)。",
    "X08n0237_003:0430a14": "第三問答分別。問懍云。凡論體異。濫於虗實。何耶。答",
    "X08n0237_003:0430a15": "以四種簡體。一者隨緣法界。二對緣法界。三忘緣法",
    "X08n0237_003:0430a16": "界。四緣起法界。前三門中。法界體者。法界非境智。隨",
    "X08n0237_003:0430a17": "緣說境智。法界非色心。隨緣說色心。此隨流處有種",
    "X08n0237_003:0430a18": "種味。然種種味。皆非本味。隨緣有差別。差別非法界。",
    "X08n0237_003:0430a19": "但有名字下無法。隨情而說。情非法界故。第一隨緣",
    "X08n0237_003:0430a20": "法界中。無法界體。二對緣者。夫著有之病。說無以治。",
    "X08n0237_003:0430a21": "著無之病。說有以治。著無之病說有以治(常無常等一切例此)",
    "X08n0237_003:0430a22": "所對病。非是法界。能治之藥。假名為法。若復執此法。",
    "X08n0237_003:0430a23": "還復成病。病治藥去。俱時說淨。非但遣治。亦復遣遣。",
    "X08n0237_003:0430a24": "故對緣中。無法界體。三忘緣者。忘緣忘對故。曰忘緣",
    "X08n0237_003:0430b01": "法界也。忘有所得。忘無所得。忘二。忘不二。亦復忘於",
    "X08n0237_003:0430b02": "忘。非但忘名。亦忘法界體。忘法界用。故不立法界體",
    "X08n0237_003:0430b03": "也。夫不立者。亦法界中一故。四緣起法界者。前忘緣",
    "X08n0237_003:0430b04": "既無所依著。今復忘此緣。謂之忘緣。忘緣也然後乃",
    "X08n0237_003:0430b05": "立緣起法界義耳。一切法如如。實相本不生。今亦無",
    "X08n0237_003:0430b06": "滅。無增無減。無有無無。而有而無也。有是無有也。無",
    "X08n0237_003:0430b07": "是有無也。無有無二。是不二二也。無有無無。是二不",
    "X08n0237_003:0430b08": "二也。亦二亦不二也。無二不二也。(常無常等一切例也)今緣起",
    "X08n0237_003:0430b09": "法界中。無體而體。以如如為法界體也。緣起無礙。為",
    "X08n0237_003:0430b10": "法界用也。無體無用。用體體用。如如緣起。緣起如如。",
    "X08n0237_003:0430b11": "問境智節中。何故非法界。答境之與智。亦出妄語之",
    "X08n0237_003:0430b12": "情。病情無法。問斷得及遣得節中。亦究竟被除。何名",
    "X08n0237_003:0430b13": "法界。答帶病須破之。除病不除法。問中道節中。忘緣",
    "X08n0237_003:0430b14": "既無病。何故非法界體。答若離虗妄。未明緣起法者。",
    "X08n0237_003:0430b15": "非法界體。體必有用。既未論用。亦未明體。問既非緣",
    "X08n0237_003:0430b16": "起。不應入緣起法界中。答經云。汝應知一切法界。莫",
    "X08n0237_003:0430b17": "捨此無分別法。(此中五節更准鏡論也)。",
    "X08n0237_003:0430b18": "又緣法界中。開為四種。一者有為緣集法界。二者無",
    "X08n0237_003:0430b19": "為緣起法界。三者自體緣集法界。四者平等緣集法",
    "X08n0237_003:0430b20": "界。若明有則一切有。所謂有生有滅。有因有果。有生",
    "X08n0237_003:0430b21": "死。有涅槃。有中非中。有一相無相。有無所有。夫有待",
    "X08n0237_003:0430b22": "有對。有謂有為法也。不生而生。不滅而滅。滅而非生。",
    "X08n0237_003:0430b23": "生義不成。今只生滅成。故為集也。因果相成。乃至待",
    "X08n0237_003:0430b24": "對相成。為有為緣集無集之集也。若明無則一切無。",
    "X08n0237_003:0430c01": "所謂無生無滅。無因無果。無生死無涅槃。無中無非",
    "X08n0237_003:0430c02": "中。無一相無相。乃至無無所有待無對者。謂無為法",
    "X08n0237_003:0430c03": "也。夫無礙無所有。而歷法明無。故多體無。即為無為",
    "X08n0237_003:0430c04": "法也。無無互相成。皆入無二法數。為無為緣集也。若",
    "X08n0237_003:0430c05": "非有為非無為。為不二者。謂之自體。經云。法名自體。",
    "X08n0237_003:0430c06": "又云。自體本來空有不二不盡。若歷法明不二。則有",
    "X08n0237_003:0430c07": "眾多不二而集。為自體緣起也。有為無為為二用。非",
    "X08n0237_003:0430c08": "有非無。即為有無之本體也。體不從緣造。名為自法。",
    "X08n0237_003:0430c09": "自法本來空也。若見自體無二。不見有為。不見無為。",
    "X08n0237_003:0430c10": "不無無二。謂平等法界。只二成無二。只無二成二。只",
    "X08n0237_003:0430c11": "平等成不平等。只不平等成為平等。緣集法界中。又",
    "X08n0237_003:0430c12": "就平等緣集法界中。復開為三種。一者法界緣集。二",
    "X08n0237_003:0430c13": "者法界無障礙。三者法界解脫。若此平等。無理無教。",
    "X08n0237_003:0430c14": "而理而教。教理故理集也。理教故教集也。理教不二",
    "X08n0237_003:0430c15": "故。法集也。無法無人。而法而人。人法故。法集也。法人",
    "X08n0237_003:0430c16": "故。人集也。人法不二。故行集也。無行異人法。無人法",
    "X08n0237_003:0430c17": "異行。故大乘也。是為大法界緣集也。若無集無散。而",
    "X08n0237_003:0430c18": "集而散。散集集散。乃至生死涅槃。涅槃生死。有無無",
    "X08n0237_003:0430c19": "有。一切無障無礙者。法界無障礙也。若集不可得。散",
    "X08n0237_003:0430c20": "不可得。乃至生死不可得。涅槃不可得。有不可得。二",
    "X08n0237_003:0430c21": "不二。亦二亦無二。無二無無二。亦亦不可得。無障礙",
    "X08n0237_003:0430c22": "不可得。解脫不解脫。亦不可得。如此絕言。只言絕亦",
    "X08n0237_003:0430c23": "不可得。不可得謂法界解脫也。問夫法有四種。謂理",
    "X08n0237_003:0430c24": "法。實相法。行法。教法。今云法異者。為是何法。答夫法",
    "X08n0237_003:0431a01": "異者。覩總之名。該羅四法也。(謂理法者。無相之空。實相者。諸法皆如。是即諸",
    "X08n0237_003:0431a02": "法相也)。",
    "X08n0237_003:0431a03": "問經云。虗空無相出謂界外法界所不攝。以此而言",
    "X08n0237_003:0431a04": "界。得云無有一法出於法界。答蓋是以相相法為法",
    "X08n0237_003:0431a05": "界以虗空非法相故。言出法界外。亦非體離法界。(此總",
    "X08n0237_003:0431a06": "問答)。問有為緣集攝幾種法。答攝四種。一色法。二心法。",
    "X08n0237_003:0431a07": "三無作法。四空法。問大虗空及三無為。既非生苦。何",
    "X08n0237_003:0431a08": "故攝屬有為法。答三無為者。正是事無。無必得有。相",
    "X08n0237_003:0431a09": "待之假。斯名世諦。故屬有為攝也。問若以假故。屬有",
    "X08n0237_003:0431a10": "為法。不必有生有滅是有為緣集。答若有若無。二邊",
    "X08n0237_003:0431a11": "不實。若體常住。有無理滅。離生死滅。而是可盡。又亦",
    "X08n0237_003:0431a12": "可離故。終屬生滅法攝也。問性空相空。屬何法。答亦",
    "X08n0237_003:0431a13": "有為緣集攝。問此二是理空中無生滅。又非相待假。",
    "X08n0237_003:0431a14": "何故。屬有為攝。答此是無常苦空之空。非常住空。若",
    "X08n0237_003:0431a15": "有無常法。則有此空。無常法滅盡。空亦隨盡。金剛心",
    "X08n0237_003:0431a16": "謝。空有俱忘。經然空得空。此空可斷。是以終歸有滅。",
    "X08n0237_003:0431a17": "故屬有為法攝也。問正取此可斷之法。作有為緣集",
    "X08n0237_003:0431a18": "者。此法終歸散滅。無集為有義。答但除其病。而不除",
    "X08n0237_003:0431a19": "法故。即攝成有為緣集也。問有為法皆如之。而此人",
    "X08n0237_003:0431a20": "無我空。為屬有為。為屬無為。答屬有為之無為。問應",
    "X08n0237_003:0431a21": "身生滅。為屬有為。為屬無為。答此是無生之生。無滅",
    "X08n0237_003:0431a22": "之滅。屬無為之有為。(有為八問答例一切竟)。",
    "X08n0237_003:0431a23": "問何故名無為。答不為三相之所為。故名無為。問常",
    "X08n0237_003:0431a24": "樂我淨。法身般若。皆是妙有。何以故。不為為有乃名",
    "X08n0237_003:0431b01": "為無。答體無三相故。名無為。眾德而成故。緣集也。問",
    "X08n0237_003:0431b02": "既有眾義緣集。何謂得稱為無相。答皆是不生滅相",
    "X08n0237_003:0431b03": "故。名無相故。問若攬眾法集成。便是假名。若是假名。",
    "X08n0237_003:0431b04": "即是有為。答不生之體。體備眾義。非假合共成。故非",
    "X08n0237_003:0431b05": "假名也。問若體備眾義。復以誰為而言緣集。答正以",
    "X08n0237_003:0431b06": "眾義非一。即是眾緣而集也。(無為五問答竟)。",
    "X08n0237_003:0431b07": "問自體者。若為有為無為作體。即是為他作體。何故",
    "X08n0237_003:0431b08": "名自體。答雖是有為無為依持之本。然本有自實。故",
    "X08n0237_003:0431b09": "名自體。問實之體。既非有為。復非無為。為是何法。答",
    "X08n0237_003:0431b10": "是中道一實自性清淨心。問染是有為攝。淨是無為",
    "X08n0237_003:0431b11": "攝。今何故非無為而為淨耶。若非無為而得名淨。亦",
    "X08n0237_003:0431b12": "得名染不。答染淨不攝故。得名自性。不得名染也。問",
    "X08n0237_003:0431b13": "體非染淨。不得名染。名染者。體非有無。而得名妙有。",
    "X08n0237_003:0431b14": "亦應不得名妙無耶。答非有非無。不可都無。故名妙",
    "X08n0237_003:0431b15": "有。非有非無。不同無無。故名妙無。夫染即是著。不得",
    "X08n0237_003:0431b16": "名染。問有為無為為二。自體為一。今癈二以顯一為",
    "X08n0237_003:0431b17": "二自亦一自一耶。答二而不二不一一是乃名一非",
    "X08n0237_003:0431b18": "形二以論一。問此一而無二。更有何義。得名緣集。答",
    "X08n0237_003:0431b19": "一切諸法。皆是不二故。得名自體緣集。經云。凡夫謂",
    "X08n0237_003:0431b20": "二。智者了達其性無二。無二之性即是實性。如此眾",
    "X08n0237_003:0431b21": "多。皆歸不二法門也。(自體中六問答竟)。",
    "X08n0237_003:0431b22": "問法界緣集者。為總前三法即是法界。為三法之外",
    "X08n0237_003:0431b23": "更有法名法界耶。答正總前三法。名為法界。然總別",
    "X08n0237_003:0431b24": "之殊。得言更有法界法起也。問據法界而言。為猶有",
    "X08n0237_003:0431c01": "前三之別。為平等沒三之名。答三而常一。一而常三。",
    "X08n0237_003:0431c02": "亦不存三。亦不沒三。一三所不易者。法界之法也。問",
    "X08n0237_003:0431c03": "何故名法。答實相故名如。論云。法名自體。問何故名",
    "X08n0237_003:0431c04": "界。答有二種。一總。二別。總者。該羅都城。名之為界。(如前",
    "X08n0237_003:0431c05": "所說)別者。諸法各有自相分齊。不相和雜。如色之與心",
    "X08n0237_003:0431c06": "法。自有分齊。(常無常等亦爾)。問法界若是總者。何故地論云。",
    "X08n0237_003:0431c07": "眾生界是總。法界等是別耶。答眾生與法界。各有總",
    "X08n0237_003:0431c08": "別義。問何者。是眾生總別。答攬一切法。成大眾生。名",
    "X08n0237_003:0431c09": "之為總。若言眾生是有情。石木等是無情之法。此眾",
    "X08n0237_003:0431c10": "生攝法不盡。故別也。問何者是法界總別。答不聞有",
    "X08n0237_003:0431c11": "情無情一切法皆是法界攝。名之為總。若言法寶非",
    "X08n0237_003:0431c12": "佛僧義。此法則別也。問十八界攝法界盡不。答小乘",
    "X08n0237_003:0431c13": "十八。攝分段法界盡。攝大乘法界不盡。唯有六識界。",
    "X08n0237_003:0431c14": "無七八識。大乘十八。攝法界盡也。問諸法界別。各不",
    "X08n0237_003:0431c15": "相成。何故名緣集。答攬諸法。總成一大法界。故名緣",
    "X08n0237_003:0431c16": "集。問緣集與緣起。若為取異。答集成是緣集義。殊能",
    "X08n0237_003:0431c17": "是緣起義。問何等人。能入法界。答入道種入十地證",
    "X08n0237_003:0431c18": "入等覺果入妙覺入體入法界。(此隨分半等入也)別入者。十",
    "X08n0237_003:0431c19": "信入始顯於先際。未有修入。名為等入位也。習種入",
    "X08n0237_003:0431c20": "有為界。性種入無為界。道種入自體界。初地已上。入",
    "X08n0237_003:0431c21": "平等法界。滿足即是佛。問何故名入。答入者證也。得",
    "X08n0237_003:0431c22": "證法相應。名之為入。問七識緣智能入。八識真智能",
    "X08n0237_003:0431c23": "入。答緣智起不能入。真智乃能入。問真智心境不二。",
    "X08n0237_003:0431c24": "若為云入。答法是本有。智是今照。照法相應。名之為",
    "X08n0237_003:0432a01": "入。問若爾。境智有二。答即法之照義是智與法相應",
    "X08n0237_003:0432a02": "照。問若爾。只應得道顯於法界。不得言入於法界。答",
    "X08n0237_003:0432a03": "據觀智。言入法界。實亦無入相。經云。一切眾生入真",
    "X08n0237_003:0432a04": "實無所入也。據自體。正得言顯法界。問入義可爾。從",
    "X08n0237_003:0432a05": "佛智慧出。其義云何。答緣起而寂名入。寂而緣起名",
    "X08n0237_003:0432a06": "出。據法界圓通。無出入之異也。(平等法界緣集十七問答竟上來法鏡論",
    "X08n0237_003:0432a07": "師述之)。",
    "X08n0237_003:0432a08": "問曉與藏二師。四乃五法界。同異云何。答初有為法",
    "X08n0237_003:0432a09": "界。(二師同云)有二門。一本識。能持諸法種子。名為法界。如",
    "X08n0237_003:0432a10": "論云。無始時來界等。(此約同義)二三世諸法差別邊際。名",
    "X08n0237_003:0432a11": "為法界。經云。一切諸佛。知過去一切法界。悉無有餘。",
    "X08n0237_003:0432a12": "知未來一切法界。悉無有餘。知現在一切法界。悉無",
    "X08n0237_003:0432a13": "有餘故。二無為法界。(二師同云)亦有二。問一性淨門。謂在",
    "X08n0237_003:0432a14": "几位。性恒淨故。真空一味。無差別故。(此義出智度論等)二離",
    "X08n0237_003:0432a15": "垢門。謂由對治。方顯淨故。隨行淺深。分十種故。如遍",
    "X08n0237_003:0432a16": "滿等十種法界。(此義出中邊論等)三亦有為亦無為法界者。",
    "X08n0237_003:0432a17": "(法藏云師)亦有二門。一隨相門。謂受想行蘊。及五種色。并",
    "X08n0237_003:0432a18": "八無為。此十六法。唯意識所知故。十八界中名法界",
    "X08n0237_003:0432a19": "也。十二處門。亦名法處。(此義出對法論也曉公此為第三門)二無礙門。",
    "X08n0237_003:0432a20": "謂一心法界。含有真如生滅二。通作有為無為所依。",
    "X08n0237_003:0432a21": "於真俗法。無所偏黨。於一切門。無所不通。是故。說名",
    "X08n0237_003:0432a22": "無礙。其猶攝水之波非靜攝波之水非動。故經云。於",
    "X08n0237_003:0432a23": "無為界。出有為界。而亦不壞無為之性。於有為界。出",
    "X08n0237_003:0432a24": "無為界。而亦不壞有為之性。起信論云。不達一法界。",
    "X08n0237_003:0432b01": "故心不相應。忽然念起。名為無明。(曉公此為第四門。此經宗正在此中。",
    "X08n0237_003:0432b02": "兼有三前不出此故)四非有為非無為者。亦有二門。(自此以後共法藏師",
    "X08n0237_003:0432b03": "述之)一形奪門。謂緣無不理之緣故。非有為。理無不緣",
    "X08n0237_003:0432b04": "之理故。非無為。法體平等。形奪雙泯。大品三十九云。",
    "X08n0237_003:0432b05": "須菩提白佛言。是法平等。為是有為。是無為法。佛言。",
    "X08n0237_003:0432b06": "非有為法。非無為法。何以故。離有為法無為法不可。",
    "X08n0237_003:0432b07": "離無為法有為法不可得。須菩提。是有為性無為性。",
    "X08n0237_003:0432b08": "是二法。不合不散。(此之謂也)二無寄門。謂此法界。離相離",
    "X08n0237_003:0432b09": "性故非。此二由離相故非有為。離性故非無為。又由",
    "X08n0237_003:0432b10": "是真諦故非有為。由非安立故非無為。又非二名言",
    "X08n0237_003:0432b11": "所能至故。是故俱非。解深密經第一云。一切法者。略",
    "X08n0237_003:0432b12": "有二種。所謂有為無為。是中有為。非有為。非無為。非",
    "X08n0237_003:0432b13": "無為。非有為。(乃至廣說)五無障礙法界者。亦有二門。一普",
    "X08n0237_003:0432b14": "攝門。謂於上四門。隨一即攝餘一切故。是故。善財。或",
    "X08n0237_003:0432b15": "覩山海。或見堂宇。皆名入法界。二者圓融門。謂以理",
    "X08n0237_003:0432b16": "融事故。全事無分齊。謂微塵非少。能容十剎。剎海非",
    "X08n0237_003:0432b17": "大。潛入塵也。以事融理故。全理非無分。謂一多無礙。",
    "X08n0237_003:0432b18": "或云一法界。或云諸法界。性起品云。譬如諸法界。分",
    "X08n0237_003:0432b19": "齊不可得。一切非一切。非見不可取。此明諸也。舍那",
    "X08n0237_003:0432b20": "品云。於此蓮華藏世界之內。一一微塵中。見一切法",
    "X08n0237_003:0432b21": "界。此明一即非一也。是故。善財或暫時執手。遂經多",
    "X08n0237_003:0432b22": "劫。或入樓觀。普見三千。皆此類也。上來五門十義。總",
    "X08n0237_003:0432b23": "明所入法界。應以總別圓融六相准之。二能入五門。",
    "X08n0237_003:0432b24": "(如前已列)此五。於前所入法界五門之內。有其二門。一隨",
    "X08n0237_003:0432c01": "一能入。通五所入。隨一所入。遍五能入。二此五能入。",
    "X08n0237_003:0432c02": "如其次第。各入所入。五中之一。此上心境。二義十門。",
    "X08n0237_003:0432c03": "無礙圓融。總為一圓無障礙法界。(亦以六相。准思之。餘門云云)",
    "X08n0237_003:0432c04": "慧苑師云。(廣列眾名云云)。問前門眾名為為假為實耶。答一",
    "X08n0237_003:0432c05": "切皆假法。異自體。離名言故。或此眾名。無非是實。能",
    "X08n0237_003:0432c06": "成解行。有實用故。問前明事事無礙法界中。何故但",
    "X08n0237_003:0432c07": "依法性融通及三昧等業用以辨。而不得緣起相由",
    "X08n0237_003:0432c08": "顯耶。答法性融通。以理會事。事是理事。緣起相由。從",
    "X08n0237_003:0432c09": "事會理。理是事理。理事事理。唯是一門。若離法性融",
    "X08n0237_003:0432c10": "通。別說緣起相由。當知。彼是權小等說。何以故。無有",
    "X08n0237_003:0432c11": "緣起離法性故。問若不許法性融通分別說緣起相",
    "X08n0237_003:0432c12": "由者。何故。舊云有力無力故有相入義。由有體故有",
    "X08n0237_003:0432c13": "相即義耶。答此說正是會歸法性。謂因緣生法。有能",
    "X08n0237_003:0432c14": "所生互望推徵。彼此相待。力互有無。舉體空有。(云云准之)。",
    "X08n0237_003:0432c15": "問依異體相即等者。色心相望。色應緣慮。心應質礙。",
    "X08n0237_003:0432c16": "以相即故。(乃至餘法望相皆爾)。答皆從無生智起。淨法界生。是",
    "X08n0237_003:0432c17": "故自在。還同真性。謂全即他而不失自。問一即多者。",
    "X08n0237_003:0432c18": "其一在不。設爾何失。二俱有過。謂一若在。不得有多。",
    "X08n0237_003:0432c19": "互相違故。一若不在。誰即多耶。答在。何以故。一是多。",
    "X08n0237_003:0432c20": "一多法體鎔融。言即不並。故單云一即多。當知已說",
    "X08n0237_003:0432c21": "多即一也。不爾不是法多一故。是故。一是多一故。即",
    "X08n0237_003:0432c22": "多之時。不失一故。云在也。一是多一。更無別一故。云",
    "X08n0237_003:0432c23": "不也。問相在義中。此在彼時。此猶在不。設爾何失。二",
    "X08n0237_003:0432c24": "俱有過。謂若不在相義不成彼無此法所以在故。若",
    "X08n0237_003:0433a01": "猶在者。應有二體。在自他故。此在彼既爾。彼在此亦",
    "X08n0237_003:0433a02": "然。答在不。所以者何。此一切法。一恒在一。一切恒在",
    "X08n0237_003:0433a03": "一。同時互遍而不失本位。是故。正在他時。不失自故。",
    "X08n0237_003:0433a04": "在也。不失自時。自在他故。不在也。兩義同時俱成故。",
    "X08n0237_003:0433a05": "亦在亦不在也。互望在不。各全收盡。翻第三句故。非",
    "X08n0237_003:0433a06": "在非不在也。問理事無礙中。無分限理。全在一塵時。",
    "X08n0237_003:0433a07": "隨塵少不。設爾何失。二俱有過。謂理若同塵少。則理",
    "X08n0237_003:0433a08": "有分限。若不同塵少。應不全在。答理事相望。非一非",
    "X08n0237_003:0433a09": "異。非一故理在限。事全理而非理。非異故無限理而",
    "X08n0237_003:0433a10": "全在限。有限事而遍無限。問無限理性。全在一塵時。",
    "X08n0237_003:0433a11": "餘塵之內。亦在此理不。設爾何失。二俱有過。若餘塵",
    "X08n0237_003:0433a12": "亦有。則有多箇理性。若言非多總共一理者。顯此一",
    "X08n0237_003:0433a13": "中理。應非是全。若一不全。則理可分割。若餘塵中無",
    "X08n0237_003:0433a14": "者。則理性應不遍。彼塵應在法性之外。答理性自體。",
    "X08n0237_003:0433a15": "非合非散。此塵彼塵。各無自性。即體同理隨而融。融",
    "X08n0237_003:0433a16": "相如何。謂一塵即是一切塵故。理全在一塵時。即是",
    "X08n0237_003:0433a17": "全在一切塵中。以一切塵即是一塵故。理在一切時。",
    "X08n0237_003:0433a18": "即是全在一塵之中。是故。在一在多。非合非散。一全",
    "X08n0237_003:0433a19": "多全。皆無障礙。(上來八問答顯一義後二法界義也)。",
    "X08n0237_003:0433a20": "○一乘義三門同前。",
    "X08n0237_003:0433a21": "第一釋名者。一者無他之義。因無異趣。果無別酬。因",
    "X08n0237_003:0433a22": "果相成。其體不成。名之為一。乘者運載之義。行能運",
    "X08n0237_003:0433a23": "人。所乘故名為乘。又一道一切聖人所遊之路。更無",
    "X08n0237_003:0433a24": "別岐。故名一道。道以能通為義。乘以能運為功。乘動",
    "X08n0237_003:0433b01": "而出。出到菩提。道靜而通。通入涅槃。若依此義。理非",
    "X08n0237_003:0433b02": "遷動。但道無乘。行有進趣。唯乘乖道。又如經說。即此",
    "X08n0237_003:0433b03": "法界。流轉五道。名為眾生。返流盡源。說名為佛。若依",
    "X08n0237_003:0433b04": "此意。理非生滅。故能隨緣而有運動。正當乘義。行是",
    "X08n0237_003:0433b05": "生滅。無去無來。故無遷動。直當道名。通而言之。理中",
    "X08n0237_003:0433b06": "具有道乘之義。就離相門。本來靜故。約離性門。隨緣",
    "X08n0237_003:0433b07": "動故。行中亦具道乘二義。依生滅門。無遷動故。依相",
    "X08n0237_003:0433b08": "續門。有遷動故。若依是名。如言取義。是謂智障。諸有",
    "X08n0237_003:0433b09": "所得非乘。是即若理若行。皆無所得。方為聖人所遊",
    "X08n0237_003:0433b10": "所乘。聖人所乘。無行非理。聖人所遊。無理非行。所以",
    "X08n0237_003:0433b11": "無理無行。方為理行。無道無乘。乃為道乘。當知非釋",
    "X08n0237_003:0433b12": "名之為難。得意之不易耳。設使直爾依名辨義。不還",
    "X08n0237_003:0433b13": "破折其名義者。是謂結名。非釋名也。(上來元曉師言宜審記知之)。",
    "X08n0237_003:0433b14": "第二出體。略說有三。謂性行行果。性有二義。謂常無",
    "X08n0237_003:0433b15": "常性。言性者。如來藏理。具恒沙性德。能與行果而作",
    "X08n0237_003:0433b16": "正因。(如佛性論說)無常常者。有二義。謂性種性及習種性。",
    "X08n0237_003:0433b17": "(如瑜伽論說)行體者。發心已去。等覺以還。所修萬行。以為",
    "X08n0237_003:0433b18": "其體。果體者。妙覺地中。三身菩提。以為其體。曉云。且",
    "X08n0237_003:0433b19": "依法門。應作是說。盡理而說。未必然也。何者。若理若",
    "X08n0237_003:0433b20": "事。若染若淨。一切諸法。皆是乘體。何處有法而非乘",
    "X08n0237_003:0433b21": "耶。",
    "X08n0237_003:0433b22": "第三問答。問以何得知一切諸法皆是乘體。答曉公",
    "X08n0237_003:0433b23": "云。如耆婆醫。常作是說。天下所有莫非是藥。菩薩亦",
    "X08n0237_003:0433b24": "爾。說一切法莫非菩提。又經云。婬欲即是道。恚癡亦",
    "X08n0237_003:0433c01": "復然。如是三事中。無量諸佛道。若有人分別婬怒癡",
    "X08n0237_003:0433c02": "及道。是人去佛遠。猶如天與地。依此等文。故知諸法",
    "X08n0237_003:0433c03": "莫不是道。然此等文。略有數意。一者自性淨心。名道",
    "X08n0237_003:0433c04": "諦。一切諸法。無不性空。性空亦是性淨菩提。故說諸",
    "X08n0237_003:0433c05": "法莫非菩提。二者戒定慧等。是名為道。戒定慧如。婬",
    "X08n0237_003:0433c06": "怒癡如。唯一如無二無別。故說婬等即是道也。三者",
    "X08n0237_003:0433c07": "無分別智是道。正體無分別智。證真如時。三世諸法。",
    "X08n0237_003:0433c08": "並現一心。無有一法離覺心。故說生死與道合也。四",
    "X08n0237_003:0433c09": "者法界法爾一切諸法更相涉入。如十方三世皆入",
    "X08n0237_003:0433c10": "一塵。一塵亦入十方世界。一念入無量。無量入一念。",
    "X08n0237_003:0433c11": "如是諸佛智慧入貪心。一念貪心入諸佛慧。故說生",
    "X08n0237_003:0433c12": "死與道合。五者依無障礙法界法門。非但一與一切",
    "X08n0237_003:0433c13": "更相涉入。亦乃一法是一切。諸法即是一。故說婬等",
    "X08n0237_003:0433c14": "即是道也。六者至入無自心。一切以心為心。如來無",
    "X08n0237_003:0433c15": "自身。一切身為身。所以然者。長時無間。修無我觀。故",
    "X08n0237_003:0433c16": "能得至無自身心。三無數劫集無量福。故能感得一",
    "X08n0237_003:0433c17": "切自心。若存一相為自體者。我執不除。非謂聖人。設",
    "X08n0237_003:0433c18": "有一相不自備者。即藥不具。不作醫王。良由無所得",
    "X08n0237_003:0433c19": "故。無所不得。乃名圓滿無上正等菩提。依此義故。說",
    "X08n0237_003:0433c20": "一切法莫非菩提。如耆婆說。由此聖教及諸道理。當",
    "X08n0237_003:0433c21": "知諸法皆是乘體。",
    "X08n0237_003:0433c22": "法藏師云。一乘為二門。一別教。二同教。初中亦二。一",
    "X08n0237_003:0433c23": "是性海果分。是當不可說義。不與教相應。即十佛境",
    "X08n0237_003:0433c24": "界。二緣起因分。即普賢境界也。此二無二。全體遍收。",
    "X08n0237_003:0434a01": "猶水波。思之。普賢門中復作二門。一分相門。二該攝",
    "X08n0237_003:0434a02": "門。初中是別教一乘。別於三乘。如法藏師云。門與三",
    "X08n0237_003:0434a03": "車引子得出。是三乘教。界外露地牛車是一乘也。然",
    "X08n0237_003:0434a04": "此一三差別。略有十說。一權實差別。二權一實。(如常說也)。",
    "X08n0237_003:0434a05": "問臨門三車。為實為不實耶。答實不實。是方便引故",
    "X08n0237_003:0434a06": "非是實。由是方便引子得出。非不實耶。△二教義別。",
    "X08n0237_003:0434a07": "臨門三車。但有其名。經云。以佛教門出三界苦故。(准",
    "X08n0237_003:0434a08": "之)。△三所期別。以彼一乘非是界內。先許三。諸子皆",
    "X08n0237_003:0434a09": "云非本所望故。(云云)。△四德量別。三中牛車但云牛。",
    "X08n0237_003:0434a10": "不言餘德。露地牛車。鈴網眾寶而莊嚴等。白牛肥壯",
    "X08n0237_003:0434a11": "大力。其疾如風。儐從侍衛其數無量。非適一。(准之)。△",
    "X08n0237_003:0434a12": "五寄位別。以初二三地。寄在世間。四地至七地。寄出",
    "X08n0237_003:0434a13": "世間。八地已上。寄出出世間。於出世中。四五寄聲聞。",
    "X08n0237_003:0434a14": "第六寄緣覺。七地寄菩薩。八地以上寄一乘。問若爾。",
    "X08n0237_003:0434a15": "何故梁攝論云。二乘善名出世。不言三乘是出世耶。",
    "X08n0237_003:0434a16": "答四五六地。是聲聞緣覺。八地以去。為出出世。彼第",
    "X08n0237_003:0434a17": "七是何人也。是故當知。彼云二乘。即大小二乘也。",
    "X08n0237_003:0434a18": "以聲聞緣覺俱名小故。二乘名通大。△六付屬別。如",
    "X08n0237_003:0434a19": "法華云。若善男子善女人。信如來智慧者。為令得佛",
    "X08n0237_003:0434a20": "慧。若不信受者。當餘深法中示教利喜。謂餘深法者。",
    "X08n0237_003:0434a21": "即是大乘。非即一乘稱之為餘。然非小乘。是故稱深。",
    "X08n0237_003:0434a22": "亦不可說以彼小乘為餘法。法華破小乘。豈可歎深",
    "X08n0237_003:0434a23": "耶。△七根緣受別者。如此經云。佛子。菩薩摩訶薩。無",
    "X08n0237_003:0434a24": "量億那由他劫。行六波羅蜜。修習道品善根。未聞此",
    "X08n0237_003:0434b01": "經。雖聞不信受持隨順。是等猶為假名菩薩。解云。此",
    "X08n0237_003:0434b02": "明三乘菩薩根未熟故。雖如是經爾許劫修行。不聞",
    "X08n0237_003:0434b03": "不信此一乘經者。(新經云。設有菩薩。於無量百千億那由他劫。行六波羅蜜。修習種種",
    "X08n0237_003:0434b04": "菩提分法。若未聞此如來不思議大威德法。或時聞已。不信不解。不順不入。不得名為真實菩薩。)。問",
    "X08n0237_003:0434b05": "瓔珞經等。十千劫修十信滿。何故。此中無量億等不",
    "X08n0237_003:0434b06": "信此經。答以彼但於行布位中修行等。於此圓融普",
    "X08n0237_003:0434b07": "賢十信攝一切。猶未聞信。由此故知二宗差別。若不",
    "X08n0237_003:0434b08": "爾者。修行既經爾許時劫。不信此經。何名菩薩摩訶",
    "X08n0237_003:0434b09": "薩也。問此等不信。是何位菩薩。答文無正斷。准其劫",
    "X08n0237_003:0434b10": "數。十千已過。僧祇未滿。應是三賢位也。問更至何位。",
    "X08n0237_003:0434b11": "能信此法。答極至此位。必定位信入此一乘法。終無",
    "X08n0237_003:0434b12": "證地而不信此。問何故二乘。縱得羅漢。亦未信入。三",
    "X08n0237_003:0434b13": "乘菩薩。不至地上而能信也。答以三乘勝故。是近方",
    "X08n0237_003:0434b14": "便故。不同二乘故也。問爾許劫行。猶未能信。今諸凡",
    "X08n0237_003:0434b15": "夫云何得信。答宿有種性。聞便信受。若不爾者。多劫",
    "X08n0237_003:0434b16": "難入。今時有人多不信者。不足恠也。問若彼地前。過",
    "X08n0237_003:0434b17": "彼劫數必信受者。則知地上二宗不別。豈無所信十",
    "X08n0237_003:0434b18": "地耶。答於彼教中。具有行布。十地漸次。乃至佛果。養",
    "X08n0237_003:0434b19": "彼根器。務令成就。極遲之者。至此劫數當得信入。如",
    "X08n0237_003:0434b20": "其疾者則不定。(可准)。△八難信易信別。如賢首品云。",
    "X08n0237_003:0434b21": "一切世界群生類。尠有欲求聲聞道。求緣覺者轉復",
    "X08n0237_003:0434b22": "小。求大乘者甚希有。求大乘者猶為易。能信是法甚",
    "X08n0237_003:0434b23": "為難。解云。以此品正明信位終心。則攝一切位及成",
    "X08n0237_003:0434b24": "佛等事。既超三乘。恐難信受。故對以決之。△九約機",
    "X08n0237_003:0434c01": "顯理別。如此經第九地初偈云。若有眾生下劣。其心",
    "X08n0237_003:0434c02": "厭沒者。亦以聲聞道。令出於眾苦。若復有眾生。諸根",
    "X08n0237_003:0434c03": "小明利。樂於因緣法。為說辟支佛。若人根明利。有大",
    "X08n0237_003:0434c04": "慈悲心。饒益於眾生。為說菩薩道。若有無上心。決定",
    "X08n0237_003:0434c05": "樂大事。為示於佛身。說無盡佛法。(引晉經文。新經准之。)解云。此",
    "X08n0237_003:0434c06": "明一乘法門。主伴具故。云無盡佛法。不同三乘。一相",
    "X08n0237_003:0434c07": "一寂等法也。是故。若入此法。則於信滿心。具一切位。",
    "X08n0237_003:0434c08": "同時而得也。問既一位中有一切位。及信滿心即得",
    "X08n0237_003:0434c09": "佛者。何須更說後諸位耶。答後說諸位。即是初中一",
    "X08n0237_003:0434c10": "切位也。如初後亦爾。問若初即具後。得初即得後。亦",
    "X08n0237_003:0434c11": "可後亦具初故。既不得後不得初。答實爾。但以得初",
    "X08n0237_003:0434c12": "時無不得後故。是故。無有未得後而不得初也。問若",
    "X08n0237_003:0434c13": "等是初門即一切者。何不信位心即得而說滿心等",
    "X08n0237_003:0434c14": "耶。答若自別教。則不依位成。今寄三乘終教位相說。",
    "X08n0237_003:0434c15": "以彼教中信滿不退方得入位。今即寄彼得位之處。",
    "X08n0237_003:0434c16": "一時得此一切前後諸位相。是故。不於信初心說。以",
    "X08n0237_003:0434c17": "未得不退故。不成位相。但是行故。問若爾。應云住位",
    "X08n0237_003:0434c18": "成佛。何名信滿。答由信成故。是行佛非位佛也。問若",
    "X08n0237_003:0434c19": "爾。豈說諸位階降次第相耶。答以此經中。安立諸位。",
    "X08n0237_003:0434c20": "有二善巧。一約相。就分位前後。寄同三乘。引彼便故。",
    "X08n0237_003:0434c21": "是同教也。二約體。就法前後相入。圓融自在。異彼三",
    "X08n0237_003:0434c22": "乘。是別教故。以不移門而恒相即。不壞即為恒前後",
    "X08n0237_003:0434c23": "也。是故。二義融通不相違也。(如後緣攝門說)上來約行作如",
    "X08n0237_003:0434c24": "是說。若約位說。十住以去。(云云斷得亦爾)若約實。一切眾生",
    "X08n0237_003:0435a01": "無不成佛。(如性起品菩提章說)。問此中所現眾生成佛。為是約",
    "X08n0237_003:0435a02": "理。為是約事。若是約事。何故下云。皆悉一性以無性",
    "X08n0237_003:0435a03": "故等。若是約理。何故云有發心修行等。答此是別教",
    "X08n0237_003:0435a04": "中義。若不約諸宗分別。無由得解。何者。然諸眾生。若",
    "X08n0237_003:0435a05": "於人天位看。具足人法二我實物。若小乘教中看此",
    "X08n0237_003:0435a06": "眾生。唯是一聚五蘊實法。本來無人。若大乘初教。唯",
    "X08n0237_003:0435a07": "識所現。如幻以有。當相即空。無人無法。若約終教。亦",
    "X08n0237_003:0435a08": "是如來藏緣起。舉體即如。具恒沙德。乃是眾生。故不",
    "X08n0237_003:0435a09": "增不減經云。眾生即法身。法身即眾生。眾生法身義",
    "X08n0237_003:0435a10": "一名異。解云。此宗約眾生即是佛。若約頓教。眾生相",
    "X08n0237_003:0435a11": "本來盡理。性本來顯迸然自露。更無所得。故不可說",
    "X08n0237_003:0435a12": "即佛等。(如淨名杜嘿之意等)若圓教。即一切眾生。並悉舊來發",
    "X08n0237_003:0435a13": "心亦竟。修行亦竟。成佛亦竟。更無新成。具足理事因",
    "X08n0237_003:0435a14": "果等十對。(如此經文)。問若爾。何故理有眾生不即佛耶。答",
    "X08n0237_003:0435a15": "汝今就初人天位中人。見彼眾生。當相即空。猶亦不",
    "X08n0237_003:0435a16": "得。況復得見圓教中事。是汝見現有眾生我不。約彼",
    "X08n0237_003:0435a17": "說此成佛。但今情見。若彼法界圓現。一切眾生無不",
    "X08n0237_003:0435a18": "成佛。問若爾。何故諸佛更化眾生。答教化眾生。亦有",
    "X08n0237_003:0435a19": "淺深。今即此菩提身中。現眾生成佛者。名究竟教化。",
    "X08n0237_003:0435a20": "不同餘宗。故下云。如來無極大悲。度脫眾生也。問既",
    "X08n0237_003:0435a21": "總成佛。何故亦有發心等耶。答若成佛門中總成。若",
    "X08n0237_003:0435a22": "修行門總修行。若發心門總發心。問佛地果德菩提。",
    "X08n0237_003:0435a23": "遍在菩薩及諸眾生身心中。非是菩薩有菩提果耶。",
    "X08n0237_003:0435a24": "答以菩薩心既無自性。無自性法即佛菩提。故云離",
    "X08n0237_003:0435b01": "等。問若爾。無自性理。即性淨菩提。何必要是佛果位",
    "X08n0237_003:0435b02": "法。答以佛果大智。內契真源。融同一性。是故。如理普",
    "X08n0237_003:0435b03": "遍眾生。眾生心中。菩提性與果法。無有差別。則眾生",
    "X08n0237_003:0435b04": "身中。有果德菩提。非唯因性。亦諸教不同。若小乘宗。",
    "X08n0237_003:0435b05": "總不辨佛性。若三乘宗。一切眾生位中。俱有因性。如",
    "X08n0237_003:0435b06": "涅槃云。佛性是因而非果。若一乘宗。亦具果法。(如此經文)。",
    "X08n0237_003:0435b07": "問此菩薩心。不離如來菩提者。似是發菩提心緣菩",
    "X08n0237_003:0435b08": "提為境故云不離。何必即是心之自性。答若爾。眾生",
    "X08n0237_003:0435b09": "既未發心。未緣菩提為境。不應例觀。彼亦有菩提故。",
    "X08n0237_003:0435b10": "不約所緣也。△十本末開合別。如大乘同性經云。所",
    "X08n0237_003:0435b11": "有聲聞法。辟支佛法。菩薩法。佛法。如是一切諸法。悉",
    "X08n0237_003:0435b12": "皆流入毗盧舍那智藏大海。(此文約本末分異。仍會末歸本。明一乘三乘差",
    "X08n0237_003:0435b13": "別耳。)此上十證。足為龜鏡。其別教所明。行位因果等相。",
    "X08n0237_003:0435b14": "與彼三乘施設分齊。全別不同。縱無教證。依彼義異。",
    "X08n0237_003:0435b15": "當須分宗。況聖教雲披。像蘭滿目矣。",
    "X08n0237_003:0435b16": "二該攝門者。一切三乘等。本來悉是彼一乘法。何以",
    "X08n0237_003:0435b17": "故。三乘望一乘。有二門故。謂不異不一。初不異中亦",
    "X08n0237_003:0435b18": "二。一以三即一故不異。二以一乘則三乘故不異。問",
    "X08n0237_003:0435b19": "若初門三則一者。未知彼三若存若壞。若存。云何唯",
    "X08n0237_003:0435b20": "一。若壞。彼三乘機。更依何法而得進修。答有四句。一",
    "X08n0237_003:0435b21": "由即一故不待壞。二由即一故不礙存。三由即一故",
    "X08n0237_003:0435b22": "無不壞。四由即一故無可存。由初二義。三乘機得在",
    "X08n0237_003:0435b23": "所依。由後三義。三乘機得入一乘。由四句俱即一故。",
    "X08n0237_003:0435b24": "是故唯一乘。更無餘故。二以一乘即三明不異者。隱",
    "X08n0237_003:0435c01": "顯四句。反上思之。是故。唯有三乘。更無一。(此如同教中辨)二",
    "X08n0237_003:0435c02": "不一者。此即一之三。與即三之一。是非一門也。是即",
    "X08n0237_003:0435c03": "不壞不一而明不異。又此中不一是上分相門。此中",
    "X08n0237_003:0435c04": "不異是此該攝門也。",
    "X08n0237_003:0435c05": "三同教者。於中二。初分諸乘。後融本末。初中有六重。",
    "X08n0237_003:0435c06": "一明一乘中曲有七。初約法相交參。以明一乘。謂如",
    "X08n0237_003:0435c07": "三乘中。亦有說因陀羅等。而主伴不具。亦說華藏而",
    "X08n0237_003:0435c08": "不說十等。或一乘中。亦有三乘法相。謂如十眼中有",
    "X08n0237_003:0435c09": "五眼。十通中有六通等。而義理皆別。此即一乘垂於",
    "X08n0237_003:0435c10": "三乘。三乘參於一。二約攝方便。經云。諸有所住皆為",
    "X08n0237_003:0435c11": "一大事故等。三約所歸辨。謂汝等所行是菩薩道等。",
    "X08n0237_003:0435c12": "四就勝界門。則以三中大乘為一乘。以望別教。雖權",
    "X08n0237_003:0435c13": "實有異。同是菩薩所乘。經云。唯此一事實。餘二即非",
    "X08n0237_003:0435c14": "真。又云。止息故說二等。此文有二意。一若望上別教。",
    "X08n0237_003:0435c15": "餘二者。即大小二乘也。(如前引也)若望同教。即聲聞等為",
    "X08n0237_003:0435c16": "二也。五約教事深細。如經云。我在靈山等。六約八義",
    "X08n0237_003:0435c17": "意趣。(依攝論如問答中辨)七約十義方便。(如孔目中說)依諸義即三",
    "X08n0237_003:0435c18": "乘等。並名一乘。以隨本宗定故。主伴不具故。是同非",
    "X08n0237_003:0435c19": "別也。二明二乘有三種。一者一乘二乘。名為二乘。(云云)",
    "X08n0237_003:0435c20": "二者大乘小乘。名為二乘。三者聲聞緣覺為二。(初約一乘。",
    "X08n0237_003:0435c21": "次約三乘。後約小乘)三者明三乘。亦有三種。一者一乘三乘小",
    "X08n0237_003:0435c22": "乘名而三乘。二者大乘中乘小乘為三乘。三者大乘",
    "X08n0237_003:0435c23": "小乘中。各有三乘。(准之)四或為四乘。(一一乘三乘為四。二一乘三乘",
    "X08n0237_003:0435c24": "小乘人天為四)五或為五乘。六無量乘。(云云)。",
    "X08n0237_003:0436a01": "二融本末者。有其二門。一泯權歸實門。(即一乘也)二攬實",
    "X08n0237_003:0436a02": "成權門。(即三乘也)初即不壞權而即泯故。三乘即一。而不",
    "X08n0237_003:0436a03": "礙三。後即不異實而即權故。一乘即三。而無礙一。是",
    "X08n0237_003:0436a04": "故。一三融攝。體無二也。問若爾。二共齊。如何復說有",
    "X08n0237_003:0436a05": "權實耶。答義門別故。權實恒在殊。理遍通故。全體無",
    "X08n0237_003:0436a06": "二何。者謂權起必一向賴於實。是故。攬實不失實實",
    "X08n0237_003:0436a07": "顯未必一向藉於權故。泯權權不立。是故。三乘即一。",
    "X08n0237_003:0436a08": "雖具存壞。竟必有盡。一乘即三。雖具隱顯。終恒無盡。",
    "X08n0237_003:0436a09": "由此鎔融。有其四句。一或唯一乘。(謂別教也)或唯一或唯",
    "X08n0237_003:0436a10": "三乘。(如三乘等。以不知一故)亦一亦三。(如同教)或非一非三。如果",
    "X08n0237_003:0436a11": "海。又別說者。三乘一乘各有二種三乘者。一異時三",
    "X08n0237_003:0436a12": "乘。如深密經。初時唯小。第二時大乘。二同時三乘。如",
    "X08n0237_003:0436a13": "第三時。一乘二者。一破異明一。如法華經。二始同終",
    "X08n0237_003:0436a14": "別。如般若說。三近異遠同。如法華說。一乘三者。一存",
    "X08n0237_003:0436a15": "三之一。如深密說。二遮三之一。如法華等。三表體之",
    "X08n0237_003:0436a16": "一。如華嚴等。上來法藏師述。懍師說如法鏡論。(云云)。",
    "X08n0237_003:0436a17": "元曉師云。所言乘者。略說有二。謂能乘人及所乘法。",
    "X08n0237_003:0436a18": "謂三乘行人。四種聲聞。乃至元性有情。並是能乘人。",
    "X08n0237_003:0436a19": "以皆有佛性故。教理因果。是所乘法。問理教及因。共",
    "X08n0237_003:0436a20": "運眾生。到薩般若。此事可爾。果理既到究竟之處。云",
    "X08n0237_003:0436a21": "何與共運眾生耶。答此有數義。一者未來世。有佛",
    "X08n0237_003:0436a22": "果身。冥資眾生。令生善心。如是展轉。重至佛地。如涅",
    "X08n0237_003:0436a23": "槃經云以。現在世煩惱因緣。能斷善根。未來佛性力",
    "X08n0237_003:0436a24": "因緣故。還生善根故。二者當果報佛。現諸應化。化今",
    "X08n0237_003:0436b01": "眾生令得增進。如本業經云。自見己身當果。諸佛",
    "X08n0237_003:0436b02": "摩頂說法故。說眾生乘於果乘。果乘能運因地眾生",
    "X08n0237_003:0436b03": "也。",
    "X08n0237_003:0436b04": "問開方便門。示真實相。其義云何。答一開示中。含有",
    "X08n0237_003:0436b05": "四種義。一者用三為一前三乘之教。即為一乘教故。",
    "X08n0237_003:0436b06": "二者將三致一。將彼三乘之人。同致一乘果故。三者",
    "X08n0237_003:0436b07": "會三歸一。會昔所說三乘因果。還歸於本一乘理故。",
    "X08n0237_003:0436b08": "四者破三立一。破彼所執三乘別趣。以立同歸一乘",
    "X08n0237_003:0436b09": "義故。問用三為一。將三致一。是二未聞。以何為證。答",
    "X08n0237_003:0436b10": "法華方便品。佛以無數方便。演說諸法。是法皆為一",
    "X08n0237_003:0436b11": "佛乘故。此義正是用三為一之證也。又言。是諸眾生",
    "X08n0237_003:0436b12": "從佛聞法。究竟皆得一切種智。此言正是將三致一",
    "X08n0237_003:0436b13": "之證也。問會三因果歸本一者。為當三皆非異故歸",
    "X08n0237_003:0436b14": "於一實耶。為當唯二非實以歸於一實耶。若如後者。",
    "X08n0237_003:0436b15": "何故。經云。我有方便力。開示三乘法。若如前者。云何",
    "X08n0237_003:0436b16": "復言唯是事實。餘二即非真。答或有說者。三皆非實。",
    "X08n0237_003:0436b17": "如前文說。而言一實二非真實者。三中之一。與無三",
    "X08n0237_003:0436b18": "之一。俱是佛乘通說。是實餘二不開別言非實。由是",
    "X08n0237_003:0436b19": "義故。二文不違。或有說者。唯二非實。如後文故。說三",
    "X08n0237_003:0436b20": "乘皆方便者。於一實中如非實。合說為三是非實。如",
    "X08n0237_003:0436b21": "人手內實有一菓。方便言三。三非是實。無三菓故。考",
    "X08n0237_003:0436b22": "而論之。一菓是實。二是方便。有一菓故。如智度論云。",
    "X08n0237_003:0436b23": "於一佛乘。開為三分。如人分一斗米。以為三聚。亦得",
    "X08n0237_003:0436b24": "言合三聚歸一。亦得言會三聚有異。意不可一會。所",
    "X08n0237_003:0436c01": "以然者。三乘之教。有其二種。一者別教。二者通教。別",
    "X08n0237_003:0436c02": "教三乘三皆非實。皆是方便。以彼教說。三僧祇劫唯",
    "X08n0237_003:0436c03": "修四度。百劫之中修相好業。最後身中修於定慧。菩",
    "X08n0237_003:0436c04": "提樹下成無上覺。如是因果。以為佛乘。是故佛乘亦",
    "X08n0237_003:0436c05": "是方便。若論通教所說三乘。佛乘是實。餘二非真。以",
    "X08n0237_003:0436c06": "彼教說。於十地中具修六度。萬行圓滿。到薩波若果。",
    "X08n0237_003:0436c07": "不與三世合。如是因果究竟真實。此為佛乘。豈是方",
    "X08n0237_003:0436c08": "便。是故當知。二文意異。我有方便力開示三乘法者。",
    "X08n0237_003:0436c09": "是顯別教所說三乘也。唯是一事實餘二即非真者。",
    "X08n0237_003:0436c10": "是對通教所說三乘。其餘諸文。皆作是通。問若說別",
    "X08n0237_003:0436c11": "教三乘因果。皆是方便故歸一者。為歸一果。答二並",
    "X08n0237_003:0436c12": "亦得。經云。聲聞緣覺若智若斷。皆是菩薩無生法忍。",
    "X08n0237_003:0436c13": "皆歸一。一因故終到一果。彼中說佛乘因果分別佛",
    "X08n0237_003:0436c14": "地。化身小分。望樹下佛。教發心修行故。通而言之。應",
    "X08n0237_003:0436c15": "作四句。一以方便因。歸真實因。謂菩薩因及二乘因。",
    "X08n0237_003:0436c16": "二以方便果。歸真實果。謂於樹下成無上覺。三以方",
    "X08n0237_003:0436c17": "便因。歸真實果。謂樹下佛前菩薩行。四以方便果。歸",
    "X08n0237_003:0436c18": "真實因。謂二乘人之無學果。(准之)。問會三歸一。其義",
    "X08n0237_003:0436c19": "已顯。破三立一。云何可知。答略而言之。破四種三。一",
    "X08n0237_003:0436c20": "執三教定非方便。二執三人定是別趣。三執三因別",
    "X08n0237_003:0436c21": "感。四執三果別趣。極破此四種所執之相。遣其四種",
    "X08n0237_003:0436c22": "能執之見。立一真實。謂立一教。破三教。立一人故。別",
    "X08n0237_003:0436c23": "破三人。立一因故。別破三因。立一果故。別破三果。立",
    "X08n0237_003:0436c24": "一理性。通破四三。以四一皆同一乘理故。凡如前說",
    "X08n0237_003:0437a01": "一乘人法。法相常住。道理究竟。天魔及外道。所不能",
    "X08n0237_003:0437a02": "破。三世諸佛。所不能易。以是義故。名真實相。",
    "X08n0237_003:0437a03": "問非三非一。無人無法。都無所得。如是正觀。乃為真",
    "X08n0237_003:0437a04": "實究竟一乘。所以然者。諸有所得。無道無果。無動不",
    "X08n0237_003:0437a05": "出故。故知前非三是一。能乘所乘人法之相。不出四",
    "X08n0237_003:0437a06": "句。是有所得。云何說此為真實相。答此說不然。所以",
    "X08n0237_003:0437a07": "然者。若言非三是一不一不出四句故。是所得非究",
    "X08n0237_003:0437a08": "竟者。是則有所得。為非無得。為是亦入四句故。是有",
    "X08n0237_003:0437a09": "所得。亦非正觀。若言寄言說無所得。而非如言取於",
    "X08n0237_003:0437a10": "無得。是故無得不入四句者。他亦寄言。假說一乘。而",
    "X08n0237_003:0437a11": "非如言取於一乘。所以一乘亦出四句。是故當知遂",
    "X08n0237_003:0437a12": "言俱非。不亦應是實。問若不取言皆為實者。彼三乘",
    "X08n0237_003:0437a13": "教。亦應是實。答通義皆許。而有別義。以三言下都無",
    "X08n0237_003:0437a14": "三理。一乘教下不無一理。故三是權。一乘是實。雖不",
    "X08n0237_003:0437a15": "無一。而非有一。是故。亦非有所得也。上來開方便門。",
    "X08n0237_003:0437a16": "示真實相。其如是。",
    "X08n0237_003:0437a18": "華嚴經文義要決問答卷第三"
}