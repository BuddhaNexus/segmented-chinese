{
    "X15n0299_008:0102a04": "大佛頂如來密因修證了義諸菩薩萬行首楞嚴經",
    "X15n0299_008:0102a05": "講錄卷第八",
    "X15n0299_008:0102a06": "明　柴紫　釋乘旹　講錄",
    "X15n0299_008:0102a07": "新安受法弟子　汪益源　校梓",
    "X15n0299_008:0102a08": "阿難如是眾生一一類中(至)具足如斯虗妄亂想。",
    "X15n0299_008:0102a09": "冠註　此申結互妄也。如是眾生一一類中者。總",
    "X15n0299_008:0102a10": "指上十二類生也。各各具者。每一顛倒中。各具十",
    "X15n0299_008:0102a11": "二顛倒。而一念顛倒。猶如揑目。各具十二。猶如亂",
    "X15n0299_008:0102a12": "華發生。此亦窮十二變。為一旋復也。然雖各各具",
    "X15n0299_008:0102a13": "足十二亂想。究其本根。皆由顛倒妙圓真淨明心",
    "X15n0299_008:0102a14": "故。一時具足十二種亂想。且如斯十二。都無實體。",
    "X15n0299_008:0102a15": "上明十二顛倒。皆由不了性心明圓故。隨染緣熏。",
    "X15n0299_008:0102a16": "成十二類生。所謂生滅名妄也。此非真三摩地。不",
    "X15n0299_008:0102a17": "能解脫。故下示覺妄明真。故隨淨緣熏。成五十七",
    "X15n0299_008:0102a18": "位菩提路。所謂滅妄名真也。總不出真如隨緣不",
    "X15n0299_008:0102a19": "變。無明成事體空二義也。妙圓真淨體也。明心用",
    "X15n0299_008:0102a20": "也。",
    "X15n0299_008:0102a21": "汝今修證佛三摩提(至)三者增進違其現業。",
    "X15n0299_008:0102a22": "冠註　此明翻染成淨。用答至何漸次得修行目",
    "X15n0299_008:0102a23": "之問也。佛三摩提。牒前所問真三摩提。即耳根圓",
    "X15n0299_008:0102a24": "通也。本因。即二顛倒因。元所亂想。即十二亂想。方",
    "X15n0299_008:0102b01": "得除滅。即滅十二類因果也。就本因亂想中。立三",
    "X15n0299_008:0102b02": "漸次。滅十二類生者。教其翻染成淨。即在一切亂",
    "X15n0299_008:0102b03": "想中。求妙性明心。不可離波求水。所謂若從地倒",
    "X15n0299_008:0102b04": "還從地起也。淨器。喻空如來藏。亦不離根中不生",
    "X15n0299_008:0102b05": "滅性也。毒蜜。喻五辛婬殺等種習。湯灰。喻三漸次。",
    "X15n0299_008:0102b06": "為滌器之初法。自十信至妙覺。皆如淨器貯甘露",
    "X15n0299_008:0102b07": "也。云何下。標立漸次之名。謂修習真三摩提。當立",
    "X15n0299_008:0102b08": "此三漸次。為入門之初步也。除其助因者。謂五辛。",
    "X15n0299_008:0102b09": "能內助婬恚。外引魔業。故當除之。刳其正性者。刳。",
    "X15n0299_008:0102b10": "刮剔也。謂諸眾生。皆以淫欲而正性命。故當刳之。",
    "X15n0299_008:0102b11": "違其現業者。謂流逸奔境。為順現業。脫塵內伏。即",
    "X15n0299_008:0102b12": "於現業違矣。然妙性明圓。離諸名相。三種漸次。及",
    "X15n0299_008:0102b13": "諸聖位。皆世尊隨機順應。故於無漸次中。立漸次。",
    "X15n0299_008:0102b14": "無聖位處設聖位耳。若上根利智。則狂性自歇。歇",
    "X15n0299_008:0102b15": "即菩提。何藉劬勞。肯綮修證耶。",
    "X15n0299_008:0102b16": "云何助因阿難如是世界(至)第一增進修行漸次。",
    "X15n0299_008:0102b17": "冠註　此徵釋除助因也。十二類生。即界內眾生",
    "X15n0299_008:0102b18": "也。不能自全者。謂諸未得法性身者。非食不能全",
    "X15n0299_008:0102b19": "其生命。故必依四食。方可住世也。四食者。人間段",
    "X15n0299_008:0102b20": "食。謂所飡必有分段。鬼神觸食。但歆觸而飽。禪天",
    "X15n0299_008:0102b21": "思食。食至或但思之而飽。識天識食。既無形色。但",
    "X15n0299_008:0102b22": "以識想耳。無毒曰甘。五辛者。葱蒜韭薤興渠也。興",
    "X15n0299_008:0102b23": "渠。根如蘿蔔。出土辛臭。此方無之。故不翻也。求三",
    "X15n0299_008:0102b24": "摩提。而不斷五辛。即如世人食毒無異。謂此五辛。",
    "X15n0299_008:0102c01": "熟食發婬。生噉增恚。貪食即痴。具此三者。便傷法",
    "X15n0299_008:0102c02": "身慧命。亦如毒能傷人生命故也。如是下。出過。天",
    "X15n0299_008:0102c03": "仙嫌其臭穢者。謂彼天眾。皆精修五戒十善者。仙",
    "X15n0299_008:0102c04": "亦清心寡欲者。故皆遠離也。諸餓鬼等。常自歆於",
    "X15n0299_008:0102c05": "不淨故。舐其唇吻也。天仙遠故。福德日消。餓鬼近",
    "X15n0299_008:0102c06": "故。長無利益。且此等人。縱修三摩地。菩薩天仙。不",
    "X15n0299_008:0102c07": "來守護。大力魔王得其方便。反非毀禁戒為小乘。",
    "X15n0299_008:0102c08": "讚淫怒痴為大道。則靡穢不造。誠助惡之因也。若",
    "X15n0299_008:0102c09": "不斷此惡因。當來必為魔家眷屬。而魔福受盡。更",
    "X15n0299_008:0102c10": "致阿鼻極苦。是故修菩提者。當永斷此。方名第一",
    "X15n0299_008:0102c11": "增進修行漸次也。",
    "X15n0299_008:0102c12": "云何正性阿難如是眾生(至)第二增進修行漸次。",
    "X15n0299_008:0102c13": "冠註　此徵釋刳正性也。正性者。檢非前助因也。",
    "X15n0299_008:0102c14": "謂諸眾生。永沉生死。皆由婬殺。為其根本正性。是",
    "X15n0299_008:0102c15": "故入三摩地者。要先持戒。永斷淫心也。不飲酒者。",
    "X15n0299_008:0102c16": "預防昏亂毀犯也。不飡肉者。斷殺心也。以火淨食",
    "X15n0299_008:0102c17": "無啖生氣者。謂生鮮之物。能生穢濁之氣。以火淨",
    "X15n0299_008:0102c18": "之。然後可食。此亦防微杜漸之意也。阿難下。反顯",
    "X15n0299_008:0102c19": "修行者定當斷淫殺也。當觀淫欲如毒蛇怨賊者。",
    "X15n0299_008:0102c20": "謂害法身損慧命。莫勝於此。且蛇賊所害。唯一生",
    "X15n0299_008:0102c21": "一身。若淫欲所害。則塵劫難免。而修行者。豈可狎",
    "X15n0299_008:0102c22": "而近之哉。比丘四棄。即淫殺盜妄。尼加四棄。即觸",
    "X15n0299_008:0102c23": "八覆隨。亦多妨淫也。執身不動者。謂禁七支不犯",
    "X15n0299_008:0102c24": "也。執心不起者。謂心機止絕。一念不犯也。淫心斷。",
    "X15n0299_008:0103a01": "則不相生。殺心斷。則不相殺。偷心及大妄語斷。則",
    "X15n0299_008:0103a02": "不還宿債。四種根戒不犯。則是清淨人。修三摩地",
    "X15n0299_008:0103a03": "者。肉眼觀見十方界者。謂眼目清淨。聞法奉旨。耳",
    "X15n0299_008:0103a04": "根清淨。得通游界。身根清淨。鼻舌二根。亦在其中。",
    "X15n0299_008:0103a05": "宿命無艱。意根清淨。如法華云。現身所得六根清",
    "X15n0299_008:0103a06": "淨也。神通游界者。隨處自在。無所隔礙也。得無艱",
    "X15n0299_008:0103a07": "險者。在處無冤家債主也。凡修禪定。必得如是。方",
    "X15n0299_008:0103a08": "為第二增進修行漸次也。",
    "X15n0299_008:0103a09": "云何現業阿難如是清淨(至)第三增進修行漸次。",
    "X15n0299_008:0103a10": "冠註　此徵釋違現業也。如是下。牒前持戒修定",
    "X15n0299_008:0103a11": "之人。此下皆因定發慧也。心無貪婬。於外六塵不",
    "X15n0299_008:0103a12": "多流逸者。謂其欲界九品思惑初伏。由內無貪心",
    "X15n0299_008:0103a13": "故。於外六塵不多流逸。而但言不多。弗許絕無者。",
    "X15n0299_008:0103a14": "以根中無始虗習。尚未淨盡。相待仍存。則於現業。",
    "X15n0299_008:0103a15": "不能盡違。但以無漏而熏有漏。非全無漏也。因不",
    "X15n0299_008:0103a16": "流逸。以至六用不行者。謂既不流逸於外塵。則根",
    "X15n0299_008:0103a17": "不循塵。而旋復本根。歸自精真。故外無所入。內無",
    "X15n0299_008:0103a18": "所出。根境俱寂。兩不相偶。而返此流根。全一真體。",
    "X15n0299_008:0103a19": "始得對境忘情。六用不行。既得根塵不染。現業不",
    "X15n0299_008:0103a20": "交。則見十方國土。皎然清淨。由身清淨故。如琉璃",
    "X15n0299_008:0103a21": "表裡洞徹。由心清淨故。如琉璃內懸明月。既得身",
    "X15n0299_008:0103a22": "心俱快。則內外無礙。生佛一理。故曰妙圓平等。心",
    "X15n0299_008:0103a23": "境一如。不動周徧。故曰獲大安隱也。一切如來密",
    "X15n0299_008:0103a24": "圓淨妙者。淵遠難測。謂之密。交徹含攝。融通無盡。",
    "X15n0299_008:0103b01": "謂之圓。明相精真。居塵不染。謂之淨。隨緣變現。一",
    "X15n0299_008:0103b02": "切無礙。謂之妙。此即佛果境界也。皆現其中者。謂",
    "X15n0299_008:0103b03": "果上境界。皆現行人心中。是人即獲無生法忍者。",
    "X15n0299_008:0103b04": "謂此持戒修因之人。即得如來不生不滅果地覺。",
    "X15n0299_008:0103b05": "為己因地心。然後圓成果地修證。故知五十五位",
    "X15n0299_008:0103b06": "菩提路。皆以此位。為起程之漸次也。故曰隨所發",
    "X15n0299_008:0103b07": "行安立聖位。是則名為第三增進修行漸次也。阿",
    "X15n0299_008:0103b08": "難前問至何漸次。得修行目。此答漸次已竟。下文。",
    "X15n0299_008:0103b09": "即修行目。",
    "X15n0299_008:0103b10": "阿難是善男子欲愛乾枯(至)未與如來法流水接。",
    "X15n0299_008:0103b11": "冠註　此明合前三漸次。為乾慧地也。欲愛乾枯",
    "X15n0299_008:0103b12": "四句。承上云既與世間。永斷相生相殺之業。此去",
    "X15n0299_008:0103b13": "必捨染趨淨矣。故此殘質不復續生。所謂三緣斷",
    "X15n0299_008:0103b14": "故。三因不生。執心二句。謂執幻身為實有。而心貪",
    "X15n0299_008:0103b15": "淫欲。即謂之惑。故復續生。今了四大生於淫欲。則",
    "X15n0299_008:0103b16": "心不貪淫。乃至根境絕待。種現漸除。故曰執心虗",
    "X15n0299_008:0103b17": "明。執即是惑。不執即智。故曰純是智慧。若智慧既",
    "X15n0299_008:0103b18": "純。則體用明圓。照十方界。皎清鎣淨。至此始枯欲",
    "X15n0299_008:0103b19": "愛。故曰乾有其慧名乾慧地。然雖得欲習初乾。而",
    "X15n0299_008:0103b20": "根本無明全在。所謂枯木倚寒岩。三冬無暖氣。故",
    "X15n0299_008:0103b21": "曰未與如來真如法流之水相接。由無潤澤故。名",
    "X15n0299_008:0103b22": "乾慧地也。",
    "X15n0299_008:0103b23": "即以此心中中流入(至)所去隨願名願心住。",
    "X15n0299_008:0103b24": "冠註　此明信心十種位次也。信心者。謂篤信自",
    "X15n0299_008:0103c01": "心是佛。更不他求。故成佛以信為根本也。此心者。",
    "X15n0299_008:0103c02": "躡前乾慧心也。中中流入者。謂從此心中。不偏不",
    "X15n0299_008:0103c03": "倚。依中道。順法流而深入也。圓妙者。唯指行人隨",
    "X15n0299_008:0103c04": "地所見之理境。開敷者。謂發智見理。如花始開。從",
    "X15n0299_008:0103c05": "真妙圓等者。謂從此心開所見真妙圓中。重發此",
    "X15n0299_008:0103c06": "位真妙信心。使真妙圓者。益進於妙圓。則心境冥",
    "X15n0299_008:0103c07": "會。不變不移。而妙信常住。是則妄想情盡。中道純",
    "X15n0299_008:0103c08": "真。既洞見此理。則深生樂欲。故名信心。蓋心為能",
    "X15n0299_008:0103c09": "住。理為所住。永不退屈。故第一位。名信心住。真信",
    "X15n0299_008:0103c10": "明了一切圓通。全躡前位發起後文。圓通即前圓",
    "X15n0299_008:0103c11": "妙。由心會妙理。以理融事。則根根塵塵交徹無礙",
    "X15n0299_008:0103c12": "故。陰不蓋覆。處不區分。界不判隔。因此遂能懸憶",
    "X15n0299_008:0103c13": "過去無數劫捨身。及未來無數劫受身。乃至業力",
    "X15n0299_008:0103c14": "所熏染淨種習。皆現在前。是人皆能冥記。毫無遺",
    "X15n0299_008:0103c15": "忘。此信心與真理。念念不失。故第二位名念心住。",
    "X15n0299_008:0103c16": "妙圓純真真精發化者。躡前信心住。謂妙圓純真",
    "X15n0299_008:0103c17": "之觀力積久。故得精明也。觀體既純。亦能起鎔妄",
    "X15n0299_008:0103c18": "之用。故能發化也。蓋由精故純至。化益精耳。無始",
    "X15n0299_008:0103c19": "習氣通一精明。躡前念心住。謂併前習氣。銷盡無",
    "X15n0299_008:0103c20": "餘。而通成一精明智體。唯以精明二句。謂既成一",
    "X15n0299_008:0103c21": "體精明之智。則以能明之正智。而進趨所明之真",
    "X15n0299_008:0103c22": "理。而成就第三位。名精進心。心精現前純以智慧",
    "X15n0299_008:0103c23": "者。謂妄習既盡故。心精現前。上位。轉惑習而成智",
    "X15n0299_008:0103c24": "慧。此明惑破故。慧心顯現。故第四位。名慧心住。執",
    "X15n0299_008:0104a01": "持智明。躡前位。謂前雖智慧精明。若無定力以持",
    "X15n0299_008:0104a02": "之。則妄念起而智不周徧。正念失而智不常凝。所",
    "X15n0299_008:0104a03": "謂無寂之照。如風中之燈故。曰徧寂者。定用也。曰",
    "X15n0299_008:0104a04": "常凝者。定體也。體用如如。故第五位。名定心住。定",
    "X15n0299_008:0104a05": "光發明。從定發慧。明性深入。由慧入定。定慧互資。",
    "X15n0299_008:0104a06": "明理愈深。由其愈深故。唯進無退。成第六位。名不",
    "X15n0299_008:0104a07": "退心。心進安然者。謂前雖不退勤勇無間。尚涉工",
    "X15n0299_008:0104a08": "夫。至此雖精進。而不知有勤勞之力。故曰安然。且",
    "X15n0299_008:0104a09": "定慧均等。安然持守。永保無虞。然所保持者。乃自",
    "X15n0299_008:0104a10": "己心宗。諸佛命脉。我恒保持。無所遺失。則諸佛氣",
    "X15n0299_008:0104a11": "分。自然與我通融脗合。故成第七位。名護法心。覺",
    "X15n0299_008:0104a12": "明妙力者。躡前定慧均等護法之力也。前雖初與",
    "X15n0299_008:0104a13": "如來氣分交接。蒙佛慈光攝受。猶有自他之分。此",
    "X15n0299_008:0104a14": "則迴己之妙力。向佛慈光中安住。迴佛慈光。向己",
    "X15n0299_008:0104a15": "覺明中安住。而心佛一體。初非有兩班。如二鏡相",
    "X15n0299_008:0104a16": "照。傳耀無盡。故成第八位。名迴向心。心光密迴獲",
    "X15n0299_008:0104a17": "佛常凝者。謂自心與佛光。秘密脗合。且得心佛同",
    "X15n0299_008:0104a18": "體。永不動搖。俱於無上妙淨之境。安住無為。毫無",
    "X15n0299_008:0104a19": "漏落於有為之境。到此雖達自性天真。本無增減。",
    "X15n0299_008:0104a20": "亦無染淨。然有微細無明。密加隄防。故第九位名",
    "X15n0299_008:0104a21": "戒心住。住戒自在者。謂前住戒心。尚局不動之體。",
    "X15n0299_008:0104a22": "此則能發自在之用。所謂不戒而戒。是則隨念直",
    "X15n0299_008:0104a23": "往。無適不可。由得所去如願。故第十位。名願心住。",
    "X15n0299_008:0104a24": "十信位竟。",
    "X15n0299_008:0104b01": "阿難是善男子以真方便(至)陳列灌頂名灌頂住。",
    "X15n0299_008:0104b02": "舊說彼第十法雲地。名灌頂菩薩。今此十住。亦分",
    "X15n0299_008:0104b03": "得也。然圓教分真以來。悉有應用。論智力。不無優",
    "X15n0299_008:0104b04": "劣。故初住百佛世界。現十界相。利祐眾生。位位竪",
    "X15n0299_008:0104b05": "入。倍倍增勝。經中所明。各就一為。若論一位具諸",
    "X15n0299_008:0104b06": "位功德。則十義俱備。十住既爾。餘位皆然。華嚴云。",
    "X15n0299_008:0104b07": "此菩薩其已成就。及當習學。共二十種智。文繁不",
    "X15n0299_008:0104b08": "錄。",
    "X15n0299_008:0104b09": "冠註　此明十住位次也。住者。親生佛家。領佛家",
    "X15n0299_008:0104b10": "業。一切邪外。不能搖動也。以真方便等者。謂真如",
    "X15n0299_008:0104b11": "心中。本具十心妙用。然非方便。不能顯發。故今依",
    "X15n0299_008:0104b12": "本真心方便。發此十種妙用。而此十種。純是心光。",
    "X15n0299_008:0104b13": "毫無雜染。故將十用。涉入一心。圓滿成就。本無二",
    "X15n0299_008:0104b14": "體。且開一為十。涉十為一。曾未變動。故名發心住。",
    "X15n0299_008:0104b15": "心中發明。躡前位琉璃喻智。精金喻理。謂以前開",
    "X15n0299_008:0104b16": "涉圓成之妙心。為真智。而契於真理。從此履踐平",
    "X15n0299_008:0104b17": "坦如地。一切施行步無錯亂。故名治地住。心地涉",
    "X15n0299_008:0104b18": "知。躡前。心即智。地即理。蓋智理互涉。則日用動靜。",
    "X15n0299_008:0104b19": "見色聞聲。一切明了。毫無迷謬。故游履十方。縱橫",
    "X15n0299_008:0104b20": "無礙。名修行住。行與佛同。躡前。謂妙行密契佛行。",
    "X15n0299_008:0104b21": "妙理密契佛理。所謂始本一同。將生佛家為法王",
    "X15n0299_008:0104b22": "子。如中陰與父母。同業相感。無不冥會。亦如太子",
    "X15n0299_008:0104b23": "處胎。貴壓群臣。故名生貴住。上明初入聖胎。下明",
    "X15n0299_008:0104b24": "長養聖胎。既遊道胎。躡前。親奉覺胤者。謂秉佛二",
    "X15n0299_008:0104c01": "智。結就聖胎也。形成不缺者。謂六根圓滿。具足方",
    "X15n0299_008:0104c02": "便。克肖於佛。無所乏少。故名具足生。容貌如佛。躡",
    "X15n0299_008:0104c03": "前。容貌喻應用。心相喻理智。既然內外同佛。則成",
    "X15n0299_008:0104c04": "等正覺之心。永無所動。故名正心住。身心合成。躡",
    "X15n0299_008:0104c05": "前。言表裡一如成佛。身心日益增長者。言擴充智",
    "X15n0299_008:0104c06": "行。漸漸成熟。故名不退住。十身者。菩提願化力莊",
    "X15n0299_008:0104c07": "嚴威勢意生福法智。是也。然此靈相。具體而微。故",
    "X15n0299_008:0104c08": "名童真住。形成二字。躡前。尚未顯著。至此則威儀",
    "X15n0299_008:0104c09": "赫奕。故曰出胎。親為佛子者。堪紹法化也。所謂從",
    "X15n0299_008:0104c10": "佛口生。從法化生。故名法王子住。表以成人。躡前。",
    "X15n0299_008:0104c11": "謂堪行佛事也。太子世子。皆指國王之子。陳列灌",
    "X15n0299_008:0104c12": "頂者。華嚴云。轉輪聖王所生太子。母是正后。身相",
    "X15n0299_008:0104c13": "具足。坐白象寶妙金之座。張大網縵。奏諸音樂。取",
    "X15n0299_008:0104c14": "四大海水。置金瓶內。王執此瓶。灌太子頂。是時即",
    "X15n0299_008:0104c15": "名受王軄位。菩薩受軄。亦復如是。諸佛智水。灌其",
    "X15n0299_008:0104c16": "頂故。名為受大智軄菩薩。故名灌頂住。上十住竟。",
    "X15n0299_008:0104c17": "阿難是善男子成佛子已(至)性本然故名真實行。",
    "X15n0299_008:0104c18": "舊說前信住行位。出俗智多。大悲行劣。此去濟以",
    "X15n0299_008:0104c19": "悲願。涉俗度生。回真向俗。回智向悲。真俗互融。悲",
    "X15n0299_008:0104c20": "智等運。名十迴向心。亦名十願心。準華嚴迴向。即",
    "X15n0299_008:0104c21": "是發願。不過三處。即眾生。佛道。真如也。且有行無",
    "X15n0299_008:0104c22": "願。行無所歸。有願無行。願唯徒設。故須二者兼資。",
    "X15n0299_008:0104c23": "入至涅槃彼岸。",
    "X15n0299_008:0104c24": "冠註　此明十行位次也。行者。言其道全德俻。廣",
    "X15n0299_008:0105a01": "行佛事。故利他之事漸顯矣。成佛子已。躡上位。具",
    "X15n0299_008:0105a02": "足諸佛妙德。謂習學及演說。皆諸佛本所修行事",
    "X15n0299_008:0105a03": "也。十方隨順。言以身命財法。廣施一切。自他利俻。",
    "X15n0299_008:0105a04": "機應皆喜。故名歡喜行。善能益諸眾生。謂推己妙",
    "X15n0299_008:0105a05": "德。利益一切。令諸眾生。如己無異。故名饒益行。自",
    "X15n0299_008:0105a06": "覺覺他。得無違拒。謂自能安住於佛法中。亦令眾",
    "X15n0299_008:0105a07": "生。同得此法故。於一切毀辱。皆能忍受。是名無嗔",
    "X15n0299_008:0105a08": "恨行。種類出生。言度盡十二類。出生諸佛也。窮未",
    "X15n0299_008:0105a09": "來際。言塵劫苦行。不生悔念也。三世二句。言知三",
    "X15n0299_008:0105a10": "世十方。平等一性。曾無隔礙。是則一心恒常。正大",
    "X15n0299_008:0105a11": "無極。故名無盡行。一切下。言一念定心。能持一切",
    "X15n0299_008:0105a12": "法。而聞無量法。經無量劫。不忘不失。於諸音聲。分",
    "X15n0299_008:0105a13": "明無惑。故名離痴亂行。則於下。同中現異。即理不",
    "X15n0299_008:0105a14": "礙事。以真融俗。異相見同。即事不礙理。以俗融真。",
    "X15n0299_008:0105a15": "事理雙顯。真俗並融。故名善現行。如是下。言由此",
    "X15n0299_008:0105a16": "善現。擴充圓融。則大小相容。一多無礙。界入塵而",
    "X15n0299_008:0105a17": "界不小。故小不礙大。塵合界而塵不大。故大不礙",
    "X15n0299_008:0105a18": "小。毫有執著。不能如是。故名無著行。種種下。躡前。",
    "X15n0299_008:0105a19": "由得二無礙智故。能於種種變現。皆合如來涅槃",
    "X15n0299_008:0105a20": "妙德。此是最上頂法。故名尊重行。如是下。躡前。既",
    "X15n0299_008:0105a21": "獲圓通無礙。則道同如來。行齊諸佛。一言一行。皆",
    "X15n0299_008:0105a22": "合諸佛軌則。故名善法行。一一下。謂上自利利他。",
    "X15n0299_008:0105a23": "一切行願。皆是清淨無漏智中流出。稱一真性。本",
    "X15n0299_008:0105a24": "自無為。故雖修萬行。總歸真如實際。故名真實行。",
    "X15n0299_008:0105b01": "上十行竟。",
    "X15n0299_008:0105b02": "阿難是善男子滿足神通(至)名法界無量迴向。",
    "X15n0299_008:0105b03": "冠註　此明十迴向位次也。善男子。指已修十行",
    "X15n0299_008:0105b04": "者。滿足下四句。總躡前十行。滿足神通。即二無得",
    "X15n0299_008:0105b05": "智。及種種現前等行。成佛事已。即成佛軌則等行。",
    "X15n0299_008:0105b06": "純潔精真遠諸留患。即清淨無漏。一真無為等。總",
    "X15n0299_008:0105b07": "結十行也。蓋十行既俻了得。心佛眾生。唯一真體。",
    "X15n0299_008:0105b08": "涉俗度生。永無留患故正當度生之時。不見有生",
    "X15n0299_008:0105b09": "可度。既度盡眾生。不取度相。則迴有為行。向無為",
    "X15n0299_008:0105b10": "心。延無為心。向涅槃路。是名救護一切眾生離眾",
    "X15n0299_008:0105b11": "生相迴向。壞其可壞。即上度生滅相。遠離諸離。言",
    "X15n0299_008:0105b12": "離眾生相。亦復遠離。是則無相可壞。故名不壞迴",
    "X15n0299_008:0105b13": "向。本覺湛然。體同佛體。覺齊佛覺用。齊佛用。體用",
    "X15n0299_008:0105b14": "等佛。則我與佛無二圓滿。是名等一切佛迴向。精",
    "X15n0299_008:0105b15": "真發明。本覺真體。發揮妙用。地如佛地。自己因地",
    "X15n0299_008:0105b16": "心。含佛果地境。而盡佛境界。徧一切處。故名至一",
    "X15n0299_008:0105b17": "切處迴向。世界。即所至之處。如來。即所等之佛。前",
    "X15n0299_008:0105b18": "分自他。此融唯一。以世界涉如來。則一一毛孔。有",
    "X15n0299_008:0105b19": "無量寶剎莊嚴微妙。不礙如來入諸法界。以如來",
    "X15n0299_008:0105b20": "涉世界。則一一微塵。有無量如來。轉大法輪。不礙",
    "X15n0299_008:0105b21": "世界入諸如來。且法身世界。各各無盡。故名無盡",
    "X15n0299_008:0105b22": "功德藏迴向。佛地。即功德藏。從無盡藏中。各生無",
    "X15n0299_008:0105b23": "盡清淨因。即一念具足萬行。復依此因行徧周法",
    "X15n0299_008:0105b24": "界。而取無餘極果。則隨順己心。自與佛心。等無差",
    "X15n0299_008:0105c01": "別。故名平等善根迴向。真根。即平等善根。此根既",
    "X15n0299_008:0105c02": "成。則性真圓融。本周法界。故見諸眾生。皆我本性",
    "X15n0299_008:0105c03": "中眾生。然我根既成。眾生齊成。亦不妨度生之行。",
    "X15n0299_008:0105c04": "而一一隨順。一一成就。故名隨順等觀眾生迴向。",
    "X15n0299_008:0105c05": "即一切法。即世出世法。離一切相。離生佛等相。然",
    "X15n0299_008:0105c06": "猶未出即離之間。必併其即離。而兩忘之。方契真",
    "X15n0299_008:0105c07": "如實相。故名真如相迴向。前證真體。此發真用。故",
    "X15n0299_008:0105c08": "曰真得所知。既得所知。則在處皆如。更有何礙。不",
    "X15n0299_008:0105c09": "唯無纏縛。即解脫亦無。故名無縛解脫迴向。真如",
    "X15n0299_008:0105c10": "性德。體用圓成。則體無不徧。用無不周。是以法界",
    "X15n0299_008:0105c11": "微塵。大小量滅故。名法界無量迴向。上十迴向竟。",
    "X15n0299_008:0105c12": "阿難是善男子盡是清淨(至)二無所目名世第一地。",
    "X15n0299_008:0105c13": "冠註　此明四加行為入地之勝進也。阿難下。結",
    "X15n0299_008:0105c14": "前起後。四十一心。乾慧一。信。住。行。向。各十。妙圓者。",
    "X15n0299_008:0105c15": "既經四十一心。則悟三諦理。非三非一。即一即三",
    "X15n0299_008:0105c16": "矣。加行者。至此加功用行。方入聖地也。佛覺。果地",
    "X15n0299_008:0105c17": "根本鏡智。己心。自己因地心。前雖覺齊佛覺。猶未",
    "X15n0299_008:0105c18": "用為己心。今雖用為己心。亦未見其十全。設若鏡",
    "X15n0299_008:0105c19": "智全轉。則無明妄習灰飛烟滅矣。八地方轉。此位",
    "X15n0299_008:0105c20": "但望見耳。故若出未出。喻如鑽火欲然木而未然。",
    "X15n0299_008:0105c21": "但有暖相。故名暖地。前以佛果地智。為己因地心。",
    "X15n0299_008:0105c22": "此又以己因地心。成佛果地智而已。心相猶未淨",
    "X15n0299_008:0105c23": "盡。故若可依止。而尚未可依止。喻如人登高山。身",
    "X15n0299_008:0105c24": "若入空。足未離地。下有微礙。故名頂地。前曰用曰",
    "X15n0299_008:0106a01": "成。猶存二相。至此則因果交徹。佛心不分。然未忘",
    "X15n0299_008:0106a02": "同相。故雖善得中道。而未實得。喻如忍事人。欲懷",
    "X15n0299_008:0106a03": "之於心。而無可懷者。欲出之於口。亦無可出者。是",
    "X15n0299_008:0106a04": "於所忍之事。將忘未忘。即如善得而未實得。故名",
    "X15n0299_008:0106a05": "忍地。前有空假中。皆是數量。前未忘己因心。為迷",
    "X15n0299_008:0106a06": "中道。未忘佛果智。為覺中道。是二有所目。至此三",
    "X15n0299_008:0106a07": "觀融通。則數量銷滅。因果兩忘。下無己心。上無佛",
    "X15n0299_008:0106a08": "智。則二無所目。既得數量銷滅。迷覺皆盡。則高超",
    "X15n0299_008:0106a09": "世表。故名世間第一地。上加行竟。",
    "X15n0299_008:0106a10": "阿難是善男子於大菩提(至)覺際入交名為等覺。",
    "X15n0299_008:0106a11": "冠註　此明十地及等覺位次也。大菩提。即三如",
    "X15n0299_008:0106a12": "來藏。由前加行。則心佛兩忘。中道不立。故能超出",
    "X15n0299_008:0106a13": "世地。善達佛境。然未證極。但初通真境。初登聖位。",
    "X15n0299_008:0106a14": "二執將盡自他普利。如其所願。故名歡喜。前將九",
    "X15n0299_008:0106a15": "界異性。入一佛境。名異性入同。然歡心佛境。猶是",
    "X15n0299_008:0106a16": "微垢。此須同性亦滅。清淨覺心。始離微垢。故名離",
    "X15n0299_008:0106a17": "垢。前已離垢。今復離離。則覺體淨極。而光明顯發。",
    "X15n0299_008:0106a18": "故名發光。前明始生。此明熾盛。金剛燄慧。如大火",
    "X15n0299_008:0106a19": "聚。一切緣影。悉皆爍盡。明極即如來。故曰覺滿燄",
    "X15n0299_008:0106a20": "慧地。即慧之至也。有分別名異智。無分別名同智。",
    "X15n0299_008:0106a21": "異則凡情可勝。同則聖解可勝。今同異不能至。則",
    "X15n0299_008:0106a22": "凡聖兩忘。前此真俗猶分。同異尚違。此則真俗雙",
    "X15n0299_008:0106a23": "融。二智並照。翻相違成相應。故曰難勝。由前聖凡",
    "X15n0299_008:0106a24": "情盡。二智相應。則眾勝般若現前。而照無為真性。",
    "X15n0299_008:0106b01": "自然明露。故曰現前。由前般若照根本真如。盡其",
    "X15n0299_008:0106b02": "涯際。則超世出世法。故名遠行。既盡真際。全歸一",
    "X15n0299_008:0106b03": "體。正智任運。不假功行。親獲無生法忍。諸心不生。",
    "X15n0299_008:0106b04": "故名不動。前得真如全體。此發真如大用。前則一",
    "X15n0299_008:0106b05": "塵一毛。皆歸真體。此則互攝互入。悉成妙用。具足",
    "X15n0299_008:0106b06": "法義辭樂說四無礙智。凡所照應。無非真如妙用。",
    "X15n0299_008:0106b07": "故名善慧。阿難下。通結前位。謂此菩薩。從四加行",
    "X15n0299_008:0106b08": "至此。屢經修斷。則真如體用。皆得現前。而修習出",
    "X15n0299_008:0106b09": "世功德。無不畢俻。故曰圓滿。然此位中。正好廣施",
    "X15n0299_008:0106b10": "佛法。廣度眾生。故亦得名為修習。既證真如體用",
    "X15n0299_008:0106b11": "圓滿。則慈悲如陰。大智如雲。是菩薩之因德。涅槃",
    "X15n0299_008:0106b12": "如海。是如來之果德。以其因果相隣故。菩薩以無",
    "X15n0299_008:0106b13": "緣慈。普應群機。凡所蔭潤。無作無為。稱合如來大",
    "X15n0299_008:0106b14": "寂滅海。故名法雲地。如來逆流者。謂如來久證妙",
    "X15n0299_008:0106b15": "覺果海。無復進取。但惟不捨眾生。倒駕慈航。逆流",
    "X15n0299_008:0106b16": "而出。而此菩薩。進取未竟。方趨果海。順流而入。覺",
    "X15n0299_008:0106b17": "際入交者。菩薩始覺。與佛妙覺。分劑正齊。但順逆",
    "X15n0299_008:0106b18": "之不同耳與佛無間故名等覺。",
    "X15n0299_008:0106b19": "阿難從乾慧心至等覺已(至)清淨修證漸次深入。",
    "X15n0299_008:0106b20": "冠註　此總顯諸位工夫。而結歸如來極果也。從",
    "X15n0299_008:0106b21": "乾慧至等覺者。通前總攝。以見分位之始終也。是",
    "X15n0299_008:0106b22": "覺。即指等覺。金剛心者。取其心力無間。至聖至利。",
    "X15n0299_008:0106b23": "能斷微細無明。如金剛王寶。能壞一切。而自體不",
    "X15n0299_008:0106b24": "被物壞也。初乾慧地。指信前一位也。一名一位曰",
    "X15n0299_008:0106c01": "單。一名十位曰複。乾慧四加行等妙七者。為單。信",
    "X15n0299_008:0106c02": "住行向地五者。為複。共成十二。以乾慧為始獲。以",
    "X15n0299_008:0106c03": "妙覺為方盡。十一屬因。後一屬果。獲則始有所得。",
    "X15n0299_008:0106c04": "盡則終無所得。足見雖入妙覺果海。毫有沾帶。猶",
    "X15n0299_008:0106c05": "未成無上道也。此皆分釋從乾慧至等妙之所以。",
    "X15n0299_008:0106c06": "猶云此等覺從何而至耶。曰由始獲金剛心中初",
    "X15n0299_008:0106c07": "乾慧地。如是重重所歷信住行向加行地位。方至",
    "X15n0299_008:0106c08": "等覺。從此等覺。方盡妙覺。成無上道矣。下結顯妙",
    "X15n0299_008:0106c09": "性圓明。離諸名相。見種種地。即單複十二位也。金",
    "X15n0299_008:0106c10": "剛觀察。即實相般若。言既成無上道已。更用實相",
    "X15n0299_008:0106c11": "般若。返觀從前所經地位。無一實體。所謂如幻三",
    "X15n0299_008:0106c12": "摩提。言不但觀有為法。如夢幻。即觀無為法。亦如",
    "X15n0299_008:0106c13": "空華。故曰深喻。十種者。幻人。陽燄。水月。空華。谷響。",
    "X15n0299_008:0106c14": "乾城。夢。影。像。化也。奢摩他。即楞嚴大定。毗婆舍那。",
    "X15n0299_008:0106c15": "即正觀。此反上云。至此返觀。雖則如幻。而漸次修。",
    "X15n0299_008:0106c16": "證。亦不可偏廢也。最初必入正定用諸如來正觀。",
    "X15n0299_008:0106c17": "令其五住究盡。二死永忘。亦不著定觀之相。無修",
    "X15n0299_008:0106c18": "而修。無證而證。方得成就無上妙道。故曰清淨修",
    "X15n0299_008:0106c19": "證漸次深入。",
    "X15n0299_008:0106c20": "阿難如是皆以三增進故(至)若他觀者名為邪觀。",
    "X15n0299_008:0106c21": "上明證道分竟。自首卷至此。方完結前有三摩提。",
    "X15n0299_008:0106c22": "名大佛頂。首楞嚴王。具足萬行。十方如來。一門超",
    "X15n0299_008:0106c23": "出妙莊嚴路義故。下明結經分。文殊請名。世尊仍",
    "X15n0299_008:0106c24": "以大佛頂安之於首。正顯因義以定名。由名以彰",
    "X15n0299_008:0107a01": "義。而名義常相須也。",
    "X15n0299_008:0107a02": "冠註　此勉進初心捨邪趨正也。良以圓修圓證。",
    "X15n0299_008:0107a03": "雖因果互徹。而發足進取。須重初心。故承上云如",
    "X15n0299_008:0107a04": "是漸次深入者。最初皆以三種漸次。為增進修行",
    "X15n0299_008:0107a05": "也。五十五位等。以信住行向加行地等覺。皆是歸",
    "X15n0299_008:0107a06": "菩提家之路。前乾慧地。猶未起程。故除之。後妙覺。",
    "X15n0299_008:0107a07": "已歸其家。亦不名路。作是觀等。謂決定由奢摩他。",
    "X15n0299_008:0107a08": "乃是清淨修證。方名正觀。其餘皆名邪觀。蓋圓教",
    "X15n0299_008:0107a09": "之外。三乘所修。皆名邪觀。非指邪外也。",
    "X15n0299_008:0107a10": "爾時文殊師利(至)諸菩薩萬行首楞嚴汝當奉持。",
    "X15n0299_008:0107a11": "冠註　此請安經名也。此經。以修楞嚴大定。證常",
    "X15n0299_008:0107a12": "住真心性淨明體。為要旨故。初以阿難發起教源",
    "X15n0299_008:0107a13": "者。故令多聞人修大定也。終以文殊請名奉持者。",
    "X15n0299_008:0107a14": "要非根本大智。莫能總持全經。而證常住真心性",
    "X15n0299_008:0107a15": "淨明體也。故世尊與之安名。首曰大佛頂者。大即",
    "X15n0299_008:0107a16": "稱讚之詞。言諸佛以正智證真理。是以心證心。不",
    "X15n0299_008:0107a17": "見有能所之相。乃無上最尊之頂法也。曰大白傘",
    "X15n0299_008:0107a18": "盖者。言覆被一切。不染纖塵。含育佛子。廕庇眾生",
    "X15n0299_008:0107a19": "也。曰無上寶印者。言盡十法界。皆由一法之所印。",
    "X15n0299_008:0107a20": "乃佛祖相傳之心印。眾生迷此故。觸處成礙。如來",
    "X15n0299_008:0107a21": "悟此。圓通法界。故曰清淨海眼。此約理智立名也。",
    "X15n0299_008:0107a22": "亦名救護親因等。親。即阿難。因。即登伽。菩提心。即",
    "X15n0299_008:0107a23": "正智。徧知海。即真境。言此顯密教理。令彼脫因地",
    "X15n0299_008:0107a24": "苦難。證果地樂境。此約人法立名也。亦名如來等。",
    "X15n0299_008:0107b01": "如來。即果[跳-兆+(虒-虎+((白-日)/一/巾))]。密因。即因行。言此日用尋常見色聞",
    "X15n0299_008:0107b02": "聲處。即是真因。而凡小不知。故曰密因。依之而修。",
    "X15n0299_008:0107b03": "則修無所修。依之而證。則證無所證。故曰了義。此",
    "X15n0299_008:0107b04": "約因果立名也。亦名大方廣。言一理而具體相用。",
    "X15n0299_008:0107b05": "喻如妙蓮華王。即萬法而不着一物。猶蓮處汙泥。",
    "X15n0299_008:0107b06": "脫體香潔。十方佛母等。言此法能生諸佛。亦能總",
    "X15n0299_008:0107b07": "一切法。持無量義。能一念契此。即革凡成聖。此約",
    "X15n0299_008:0107b08": "法喻立名也。亦名灌頂章句者。謂此經。出自灌頂",
    "X15n0299_008:0107b09": "部中。乃傳紹佛位之頂法也。諸菩薩等。言此法門",
    "X15n0299_008:0107b10": "總之一心。擴充之萬行。俱俻總括之。唯一正定。從",
    "X15n0299_008:0107b11": "定起行。究竟堅固。此約教行立名也。故知。此經。教",
    "X15n0299_008:0107b12": "該顯密。而理智人法因果法喻教行。無有不載。三",
    "X15n0299_008:0107b13": "宗五教。靡不包容。以具多種要妙故。立多種名目。",
    "X15n0299_008:0107b14": "汝當奉行保持。不可遺失也。",
    "X15n0299_008:0107b15": "說是語已即時阿難(至)修心六品微細煩惱。",
    "X15n0299_008:0107b16": "舊說。修道所斷之惑。小乘於三界九地。地各九品。",
    "X15n0299_008:0107b17": "斷欲界前六品而證二果。斷後三品而證三果。斷",
    "X15n0299_008:0107b18": "上二界各九品而證四果。阿難俻聞全經。方證二",
    "X15n0299_008:0107b19": "果。表多聞之劣。不如進修無漏之勝。結經分竟。此",
    "X15n0299_008:0107b20": "下明助道分。自首卷至此。雖真妄互明。其正意唯",
    "X15n0299_008:0107b21": "以修楞嚴大定。證常住真心性淨明體而圓滿無",
    "X15n0299_008:0107b22": "始菩提涅槃之果。乃至始終地位中間。永無諸委",
    "X15n0299_008:0107b23": "曲相也。此下七趣等文廣明。首卷云。用諸妄想。此",
    "X15n0299_008:0107b24": "想不真。故有輪轉。而一切眾生。從無始來。種種顛",
    "X15n0299_008:0107c01": "倒業果自然。如惡叉聚。乃至錯亂修習。而成小乘",
    "X15n0299_008:0107c02": "外道天魔及魔眷屬。皆為因地不真果。招紆曲正。",
    "X15n0299_008:0107c03": "所謂諸委曲相也。故知結經以前。謂之捃拾殘机。",
    "X15n0299_008:0107c04": "結經以後。謂之扶律談常。皆是初心緊切法門。故",
    "X15n0299_008:0107c05": "詳明之。令人委知要旨。不落偏邪。然後能逈超有",
    "X15n0299_008:0107c06": "漏。而直趨無上菩提也。",
    "X15n0299_008:0107c07": "冠註　此敘聞經獲益也。密印者。秘密心印。即前",
    "X15n0299_008:0107c08": "所傳三如來藏。及圓通根本。皆是也。般怛囉義。即",
    "X15n0299_008:0107c09": "前所說神呪。及呪功德也。了義名目。即前五種名",
    "X15n0299_008:0107c10": "也。頓悟禪那等。即前六解一亡。頓悟真常。圓融三",
    "X15n0299_008:0107c11": "諦。從此修進五十五位。而極於妙覺。成無上道也。",
    "X15n0299_008:0107c12": "心慮虗凝等。言至此則正助之修證。始終之地位。",
    "X15n0299_008:0107c13": "顯密之義旨。一了百當。永無疑惑。已斷三界修心",
    "X15n0299_008:0107c14": "六品思惑。而得證二果矣。",
    "X15n0299_008:0107c15": "即從座起頂禮佛足(至)為是眾生妄習生起。",
    "X15n0299_008:0107c16": "冠註　此欲請七趣之因。而預謝前益也。即從下",
    "X15n0299_008:0107c17": "經家所敘。大威德者。謂世尊有折伏之威。攝受之",
    "X15n0299_008:0107c18": "德。故能訶斤示勸。令人欽仰受誨也。慈音無遮者。",
    "X15n0299_008:0107c19": "教不倦悋。機無檢棄也。善開者。巧示也。微細沉惑。",
    "X15n0299_008:0107c20": "謝一往所示破妄者也。身心快然。謝一往所示顯",
    "X15n0299_008:0107c21": "真者也。得大饒益。因聞慈音。而得斷六品思惑也。",
    "X15n0299_008:0107c22": "下請問七趣者。由前聞妙性圓明。離諸名相。恐初",
    "X15n0299_008:0107c23": "心人起撥無之見故。請決疑。大都要行人不得向",
    "X15n0299_008:0107c24": "外馳求。亦不得撥無因果。方為正智真修故爾。意",
    "X15n0299_008:0108a01": "謂妙明真體。淨妙心用。本來周徧圓滿。則一切處",
    "X15n0299_008:0108a02": "無情有情之本元真如。咸與如來成佛真體。無二",
    "X15n0299_008:0108a03": "差別。既是佛體。則真實無異。云何復有七趣雜形。",
    "X15n0299_008:0108a04": "各各差別耶。然此等類何因而出。為復真如體中",
    "X15n0299_008:0108a05": "本來自有耶。為是眾生妄想習氣之所生起耶。此",
    "X15n0299_008:0108a06": "問。與富樓那同意。",
    "X15n0299_008:0108a07": "世尊如寶蓮香比丘尼(至)歡喜頂戴謹潔無犯。",
    "X15n0299_008:0108a08": "佛在世時。波斯匿王新紹王位。使臣求親迦毗羅",
    "X15n0299_008:0108a09": "國釋種家。時摩訶男婢出一女。顏貌端正。送與匿",
    "X15n0299_008:0108a10": "王。後生一子。名曰瑠璃。及年八歲。與梵志子好苦。",
    "X15n0299_008:0108a11": "詣摩訶男家。時迦毗羅國。新起一講堂。欲請如來",
    "X15n0299_008:0108a12": "供養。爾時瑠璃太子至講堂。即陞師子之座。時諸",
    "X15n0299_008:0108a13": "釋種見之罵曰。此婢生物。敢於中坐。瑠璃出語。梵",
    "X15n0299_008:0108a14": "志好苦曰。此諸釋種。辱我至此。若我紹位。汝當告",
    "X15n0299_008:0108a15": "我。後瑠璃紹位。好苦以前事告之。瑠璃集兵。往伐",
    "X15n0299_008:0108a16": "釋種。佛告比丘。往昔之時。此羅閱城。有捕魚城。時",
    "X15n0299_008:0108a17": "世饑儉。彼村有池多魚。時城多人。向池捕魚食之。",
    "X15n0299_008:0108a18": "池中有二種魚。一名麩。二名多舌。各懷報怨。時有",
    "X15n0299_008:0108a19": "一小兒。在岸見魚跳。而喜以杖打魚頭。爾時羅閱",
    "X15n0299_008:0108a20": "人者。今釋種是。麩魚者。瑠璃王是。多舌魚者。梵志",
    "X15n0299_008:0108a21": "好苦是。小兒者。即我身是。以是因緣。瑠璃王殺釋",
    "X15n0299_008:0108a22": "種。懷宿嫌也。",
    "X15n0299_008:0108a23": "冠註　此詳問地獄也。梵語泥犁。此云地獄。亦云",
    "X15n0299_008:0108a24": "不自在。謂彼罪人。被獄卒之所拘繫。不得自在故",
    "X15n0299_008:0108b01": "也。寶蓮香比丘尼。犯因有三。一犯淫。二謗戒。三誤",
    "X15n0299_008:0108b02": "人。漸至極重故。墮阿鼻。其報有二。一現報。謂身火",
    "X15n0299_008:0108b03": "自燒。二生報。謂墮無間獄。瑠璃。是犯殺戒。善星。是",
    "X15n0299_008:0108b04": "犯妄語戒。皆感生報而墮者也。舊說。瑠璃。匿王太",
    "X15n0299_008:0108b05": "子。廢父自立。挾宿嫌誅釋種。取萬二千釋種諸女。",
    "X15n0299_008:0108b06": "刖劓耳鼻截斷手足。推之坑壍。佛記其七日當入",
    "X15n0299_008:0108b07": "地獄。王泛海以避。水中自然燒滅。言宿嫌者。舊恨",
    "X15n0299_008:0108b08": "也。善星。即佛堂弟。妄說法空。撥無因果。生陷者。以",
    "X15n0299_008:0108b09": "業力熾盛。連肉身陷獄也。此諸地獄。為有定處者。",
    "X15n0299_008:0108b10": "謂本來自有定處。問別業同報。淫殺妄語。即別業。",
    "X15n0299_008:0108b11": "皆陷地獄。即同報也。為復自然。彼彼發業各各私",
    "X15n0299_008:0108b12": "受者。謂因彼各自造業故。各自私受其報問別業",
    "X15n0299_008:0108b13": "別報也。向後世尊結答有此二義。臨文自見。惟垂",
    "X15n0299_008:0108b14": "下。求示護戒以嚴禁初心。令其決意持守勿得故",
    "X15n0299_008:0108b15": "犯也。",
    "X15n0299_008:0108b16": "佛告阿難快哉此問(至)因此分開內分外分。",
    "X15n0299_008:0108b17": "冠註　此總明內外二分。為七趣之因也。所問者",
    "X15n0299_008:0108b18": "稱合佛意。故曰快哉。已上犯戒謗成等。皆是邪見。",
    "X15n0299_008:0108b19": "悉非正因。故今因問而發明。令諸眾生。不入邪見",
    "X15n0299_008:0108b20": "也。實本真淨者。謂彼七趣眾生。所具性體。實是本",
    "X15n0299_008:0108b21": "元真如。性淨妙心。無諸雜染。因彼一念迷真。遂起",
    "X15n0299_008:0108b22": "妄見。既有妄見。復生妄習。謂妄見者。即無明現行。",
    "X15n0299_008:0108b23": "妄習者。即雜染種子。由無明種習為因。自有情想。",
    "X15n0299_008:0108b24": "相續不斷。是故開為內外二分。然情想墜升。勝劣",
    "X15n0299_008:0108c01": "不同。而總之一妄習耳。",
    "X15n0299_008:0108c02": "阿難內分即是眾生分內(至)自然從墜此名內分。",
    "X15n0299_008:0108c03": "冠註　此別釋內分也。以諸眾生。隨任情愛。安然",
    "X15n0299_008:0108c04": "本位。不求增進。故曰分內。愛染。指業識中種子。因",
    "X15n0299_008:0108c05": "有種子。對境取著。發起現行。固戀不捨。謂之妄情。",
    "X15n0299_008:0108c06": "情積不休。潛滋貪業而為愛水。遂無往而不成欲",
    "X15n0299_008:0108c07": "流矣。何以騐其然也。但觀眾生。心憶珍饈。而口中",
    "X15n0299_008:0108c08": "水出。憐恨前人。而目中淚盈。心愛財寶。而舉體光",
    "X15n0299_008:0108c09": "潤。心著行淫。而二根流液。此皆情愛之所致也。夫",
    "X15n0299_008:0108c10": "愛既化水。必從淪墜。所愛之物。雖各別不同。而能",
    "X15n0299_008:0108c11": "愛之心。固結不解。曾未有異。以情愛為水故。流下",
    "X15n0299_008:0108c12": "而不升。所以墜落三塗者。皆情愛為之因也。",
    "X15n0299_008:0108c13": "阿難外分即是眾生分外(至)自然超越此名外分。",
    "X15n0299_008:0108c14": "冠註　此別釋外分也。以諸眾生。乘彼想心。不安",
    "X15n0299_008:0108c15": "本趣。志求出離。故曰分外。渴仰者。謂仰慕勝境。如",
    "X15n0299_008:0108c16": "渴思漿也。猶指種習言。因有此習氣。故戀慕勝境。",
    "X15n0299_008:0108c17": "而發明虗想。則神馳浩遠。無有休息。想久志凝。而",
    "X15n0299_008:0108c18": "更生勝氣。遂無往而不為輕舉矣。何以騐其然也。",
    "X15n0299_008:0108c19": "但觀眾生。心持禁戒。而舉身輕清。心持呪印。而顧",
    "X15n0299_008:0108c20": "盻雄毅。心欲生天。而夢想飛舉。心存佛國。而聖境",
    "X15n0299_008:0108c21": "冥現。事善知識。而自輕身命。此皆虗想之所使也。",
    "X15n0299_008:0108c22": "然所想之境。雖有差別。而能想之心。任運輕舉。曾",
    "X15n0299_008:0108c23": "未始異。以虗想為勝氣故。上升而不墜。所以飛騰",
    "X15n0299_008:0108c24": "上界者。皆虗想為之因也。",
    "X15n0299_008:0109a01": "阿難一切世間生死相續(至)死逆生順二習相交。",
    "X15n0299_008:0109a02": "冠註　此下。明情想所招之果也。意謂。諸趣雖別。",
    "X15n0299_008:0109a03": "不出情想二因。但業有輕重故。報有差殊也。生從",
    "X15n0299_008:0109a04": "順習者。謂現世之苦樂。皆從昔前所造善惡業習。",
    "X15n0299_008:0109a05": "隨順生來也。死從變流者。謂此身既死。而生前業",
    "X15n0299_008:0109a06": "報已盡。則改頭換面。遷變不一。是未可知。故於現",
    "X15n0299_008:0109a07": "陰將謝。後陰未續之時。雖則未捨暖觸。而一生所",
    "X15n0299_008:0109a08": "造善惡。俱時頓現。將復從此善惡業習。而變為流",
    "X15n0299_008:0109a09": "類矣。且諸眾生。皆愛生而惡死故。於是時。若生則",
    "X15n0299_008:0109a10": "順其習。若死則逆其習。然二習相交。唯聽業力感",
    "X15n0299_008:0109a11": "變。而豈容著意於其間哉。",
    "X15n0299_008:0109a12": "純想即飛必生天上(至)想明斯聦情幽斯鈍。",
    "X15n0299_008:0109a13": "冠註　此明想多情少者。超升騰處也。純想生天",
    "X15n0299_008:0109a14": "者。謂三界諸天。皆想心善業所感。其間有兼行六",
    "X15n0299_008:0109a15": "度。而願見諸佛者。亦得隨願往生。如想願西方。而",
    "X15n0299_008:0109a16": "生淨土之類。是也。情少想多者。勝想不純。少帶邪",
    "X15n0299_008:0109a17": "情也。輕舉非遠者。謂竪不越四天。橫不出輪圍。九",
    "X15n0299_008:0109a18": "想一情為飛仙。八想二情為大力鬼王。七想三情",
    "X15n0299_008:0109a19": "為飛行夜叉。六想四情為地行羅剎。游者。謂暫時",
    "X15n0299_008:0109a20": "游行。非同前卜居天上常住者也。去往也。其中者。",
    "X15n0299_008:0109a21": "指上四類中也。善願善心者。謂雖帶邪情。而願心",
    "X15n0299_008:0109a22": "不息也。護法。護戒。護呪。護禪定者。各隨心願。各有",
    "X15n0299_008:0109a23": "種習也。綏安也。法忍。如忍辱行。及無生法忍是也。",
    "X15n0299_008:0109a24": "住佛座下者。心願護教如八部之類也。情想均等",
    "X15n0299_008:0109b01": "者。五情五想也。不飛不墜等。謂上不在天仙。下不",
    "X15n0299_008:0109b02": "在毛群。多生人類。雖則情想均等。若於想中。知解",
    "X15n0299_008:0109b03": "明達。則事理清徹。斯乃聦利者也。若於情中。知解",
    "X15n0299_008:0109b04": "幽閉。則事理昏迷。斯乃暗鈍者也。",
    "X15n0299_008:0109b05": "情多想少流入橫生(至)眾同分中兼有元地。",
    "X15n0299_008:0109b06": "冠註　此明情多想少者。沉墜幽塗也。六情四想",
    "X15n0299_008:0109b07": "為橫生。其中業稍重者。為毛群。業稍輕者為羽族。",
    "X15n0299_008:0109b08": "七情三想為餓鬼。舊云。俱舍說。大地最下。有金風",
    "X15n0299_008:0109b09": "水三輪。有八寒八熱地獄。在三輪之上。今經云。沉",
    "X15n0299_008:0109b10": "下水輪生於火際。似水輪下又有火輪。此寒獄第",
    "X15n0299_008:0109b11": "八。在水火交際。處受氣猛。火謂受火氣以成身。故",
    "X15n0299_008:0109b12": "常被火燒。或得飲水。亦化為火。故曰水能害己。八",
    "X15n0299_008:0109b13": "情二想。生有間獄。九情一想。生無間獄。下洞火輪。",
    "X15n0299_008:0109b14": "即八熱獄。身入風火二交過地者。是風火相交處。",
    "X15n0299_008:0109b15": "而身居此。其苦可知。有間即十八獄。無間八無間",
    "X15n0299_008:0109b16": "獄。純情即沉入阿鼻者。舊說。受罪。苦具。身量。劫數。",
    "X15n0299_008:0109b17": "壽命五者。皆無遮間。名五無間。此惟情業最重者。",
    "X15n0299_008:0109b18": "墜入至劫壞乃出。若兼謗大乘等。則此劫雖壞。更",
    "X15n0299_008:0109b19": "入十方阿鼻。無有出期。以謗法者。令無窮人。墮邪",
    "X15n0299_008:0109b20": "見故。循造下。結答。由前問云此諸地獄。為有定處。",
    "X15n0299_008:0109b21": "為各私受。故答云。雖是自招私受。在眾同分中。兼",
    "X15n0299_008:0109b22": "有元地。元地即定處。正答別業同報也。",
    "X15n0299_008:0109b23": "阿難此等皆是彼諸眾生(至)造十習因受六交報。",
    "X15n0299_008:0109b24": "冠註　此結前起後之文也。前明情想為因。所感",
    "X15n0299_008:0109c01": "七趣為果。此下。明十習為因。所感三塗為果。自業",
    "X15n0299_008:0109c02": "所感者。謂自心所造之業。自心所化之果。非天造",
    "X15n0299_008:0109c03": "亦非人與。所謂應觀法界性。一切唯心造感化也。",
    "X15n0299_008:0109c04": "云何十因阿難一者婬習(至)菩薩見欲如避火坑。",
    "X15n0299_008:0109c05": "冠註　此詳明淫習因果也。舊說。惡業起於情惑。",
    "X15n0299_008:0109c06": "而淫為情惑之最故。前後皆首明之。首句。總徵十",
    "X15n0299_008:0109c07": "因。一者下。先陳生前所造因相。如人下。次設喻以",
    "X15n0299_008:0109c08": "驗其因果之實。二習下。三明死後所感果相。是故",
    "X15n0299_008:0109c09": "下。四引聖示戒。令知畏避。下皆倣此。交者。結搆也。",
    "X15n0299_008:0109c10": "接者。會合也。發者。動也。相磨者。染心觸樂也。研磨",
    "X15n0299_008:0109c11": "不休。精血自耗。則火大熾然。於其生時。自有消渴",
    "X15n0299_008:0109c12": "內熱等疾。便是自心所造。因相已現獄中矣。故曰",
    "X15n0299_008:0109c13": "有大猛火於中發動。設喻騐之。令知因果之實也。",
    "X15n0299_008:0109c14": "二習者。生前現習。是種子所發。死後種習。是現行",
    "X15n0299_008:0109c15": "所熏。現習屬因。種習屬果。亦是因果相符也。相然",
    "X15n0299_008:0109c16": "者。謂成焚燒之事鐵床等。如別經中言。化王女引",
    "X15n0299_008:0109c17": "罪人。抱之即成火床火柱。足見是目心種習所化",
    "X15n0299_008:0109c18": "也。如來名為欲火。依因示果。令知驚惧也。菩薩見",
    "X15n0299_008:0109c19": "欲如避火坑。舉果揭因。令知畏避也。意謂。果極無",
    "X15n0299_008:0109c20": "餘。尚厭其名。位登聖地。猶避其害毒哉。欲也。而初",
    "X15n0299_008:0109c21": "心者。豈可近之乎。下皆倣此。",
    "X15n0299_008:0109c22": "二者貪習交計發於相吸(至)菩薩見貪如避瘴海。",
    "X15n0299_008:0109c23": "冠註　此詳明貪習因果也。貪謂吸取。計謂執著。",
    "X15n0299_008:0109c24": "由執身財為我有。故起貪也。吸者。攬取諸物。貪吸",
    "X15n0299_008:0110a01": "屬水。吸之不已。轉增固結。凝水成氷。即是自心所",
    "X15n0299_008:0110a02": "造。因相已現獄中矣。故曰積寒堅氷於中凍冽。設",
    "X15n0299_008:0110a03": "喻騐之。令知因果之實也。凌。侵奪也。二習相凌等。",
    "X15n0299_008:0110a04": "由因果相苻故。感吒吒等之果相也。吒吒波波羅",
    "X15n0299_008:0110a05": "羅。皆忍寒苦聲也。青赤白蓮。皆堅氷色也。貪水。即",
    "X15n0299_008:0110a06": "今貪泉。飲之使人貪心熾盛也。瘴者。癘氣也。觸之",
    "X15n0299_008:0110a07": "輙病。或復致死。海已溺人。況更有瘴癘之氣。甚言",
    "X15n0299_008:0110a08": "其害。令人驚避也。餘意準前。",
    "X15n0299_008:0110a09": "三者慢習交陵發於相恃(至)菩薩見慢如避巨溺。",
    "X15n0299_008:0110a10": "冠註　此詳明慢習因果也。恃己壓人曰慢。陵。欺",
    "X15n0299_008:0110a11": "虐也。恃倚也。如倚財勢。及與名位等。陵人倣物。故",
    "X15n0299_008:0110a12": "曰發於相恃也。馳流。奔馳逆流也。慢恃屬水。習氣",
    "X15n0299_008:0110a13": "高舉。如水逆流。故曰馳流不息。便是自心所造。因",
    "X15n0299_008:0110a14": "相已現獄中矣。故有騰逸奔波。積波為水。設喻騐",
    "X15n0299_008:0110a15": "之。令知因果之實也。綿味。即舌根絞齶不已也鼓",
    "X15n0299_008:0110a16": "者。如風之鼓物。皆上騰之意。二習相皷等。由因果",
    "X15n0299_008:0110a17": "相符故。感血河乃至融銅灌吞之果相也。痴水。西",
    "X15n0299_008:0110a18": "土有水。飲之則痴。如此方貪泉也。見慢。謂見自心",
    "X15n0299_008:0110a19": "起慢。非謂見人慢己也。後皆倣此。溺者。泥水深處。",
    "X15n0299_008:0110a20": "易陷難㧞。更曰巨者。益可畏也。",
    "X15n0299_008:0110a21": "四者瞋習交衝發於相忤(至)菩薩見瞋如避誅戮。",
    "X15n0299_008:0110a22": "冠註　此詳明嗔習因果也。怒氣衝逆曰嗔。交衝。",
    "X15n0299_008:0110a23": "彼此抵揬也。忤。欺陵也。由彼此欺陵。固結不息。而",
    "X15n0299_008:0110a24": "氣動其心故。心熱為火。心皷其氣故。氣鑄為金。積",
    "X15n0299_008:0110b01": "習久之。則心火益盛。氣金轉剛。是則自心所造。因",
    "X15n0299_008:0110b02": "相已現獄中矣。故有刀山鉄橛。乃至鎗鋸。設喻以",
    "X15n0299_008:0110b03": "騐因果不謬也。擊者。觸也。二習相擊等。由因果相",
    "X15n0299_008:0110b04": "符故。感宮割乃至槌擊之果相也。宮者。截其根。割",
    "X15n0299_008:0110b05": "者。劓其鼻。斬斫者。斷首截臂也。剉者。碎其骨。刺者",
    "X15n0299_008:0110b06": "削其肉。槌擊者。鞭樸也。利刀劍者。觸之即喪身失",
    "X15n0299_008:0110b07": "命。誅戮者。犯之即首領不完。",
    "X15n0299_008:0110b08": "五者詐習交誘發於相調(至)菩薩見詐如畏豺狼。",
    "X15n0299_008:0110b09": "冠註　此詳明詐習因果也。謟諛不實曰詐。交誘。",
    "X15n0299_008:0110b10": "彼此哄賺也。調者。以謟言調弄也。引者。以詐行勾",
    "X15n0299_008:0110b11": "引也。受彼調引者。如被繩縛才禁索。絞校。錮而不",
    "X15n0299_008:0110b12": "能脫去。若積久不住。則自心所造。因相已現獄中。",
    "X15n0299_008:0110b13": "矣。故有繩木絞校。校即枷也。以謟詐誘人。必浸漬",
    "X15n0299_008:0110b14": "曰久。而後令人甘受繫縛。不肯脫捨。故喻如水之",
    "X15n0299_008:0110b15": "浸田。草木生長。其因滋果蔓。亦如是也。延者。引長",
    "X15n0299_008:0110b16": "也。二習相延等。由因果一如故。感杻械乃至撾棒",
    "X15n0299_008:0110b17": "之果相也。以讒言中傷正人。故曰讒賊。豺狼毒狠",
    "X15n0299_008:0110b18": "之物。故當畏避之。",
    "X15n0299_008:0110b19": "六者誑習交欺發於相罔(至)菩薩見誑如踐蛇虺。",
    "X15n0299_008:0110b20": "冠註　此詳明誑習因果也。以言眩惑曰誑。交欺。",
    "X15n0299_008:0110b21": "彼此瞞昧也。罔者。欺彼不知不見。而謾之也。誣者。",
    "X15n0299_008:0110b22": "說虗為實。指無說有也。積習既久。則運心飛揚。設",
    "X15n0299_008:0110b23": "智曖昧。所造姦惡。神出鬼沒。令人不知不覺。墮其",
    "X15n0299_008:0110b24": "計中。此則自心所造。因相已現獄中矣。故有塵土",
    "X15n0299_008:0110c01": "屎尿穢汙不淨。以誑語惑人。如猛風鼓塵。令彼不",
    "X15n0299_008:0110c02": "見。騐其因果。亦當如是也。二習相加等。由因果相",
    "X15n0299_008:0110c03": "符故。感沒溺乃至漂淪之果相也。以誑能陷害人。",
    "X15n0299_008:0110c04": "故。感淪沒陷溺之報。以誑能鼓舞人故。感騰舉拋",
    "X15n0299_008:0110c05": "擲之報。以誑能抑揚人故。招飛墜漂淪之報。劫殺",
    "X15n0299_008:0110c06": "者。遭之必害法身故。蛇虺。踐之必傷兩足故。",
    "X15n0299_008:0110c07": "七者怨習交嫌發於銜恨(至)菩薩見怨如飲鴆酒。",
    "X15n0299_008:0110c08": "冠註　此詳明怨習因果也。陰恨曰怨。交嫌。彼此",
    "X15n0299_008:0110c09": "相憎也。銜。含藏也。由含藏恨心。即現因相於獄中。",
    "X15n0299_008:0110c10": "故有飛石。乃至囊樸之事。投即墜也。礰亦石也。匣",
    "X15n0299_008:0110c11": "貯。即匣床也。車檻。即囚車也。甕盛。如鐘炙之類。囊",
    "X15n0299_008:0110c12": "樸。囊貯而撲殺之。如始皇囊撲兩弟。是也。設喻以",
    "X15n0299_008:0110c13": "騐因果如是也。吞者。噉也。尤見其怨恨也。二習相",
    "X15n0299_008:0110c14": "吞等。由因果相宜故。感投擲。乃至拋撮之果相也。",
    "X15n0299_008:0110c15": "違害鬼。謂違背正理。暗中害人。鬼之最惡者也。酖",
    "X15n0299_008:0110c16": "鳥最毒。毛羽瀝酒。令腸寸斷。",
    "X15n0299_008:0110c17": "八者見習交明如薩迦耶見(至)虗妄徧執如臨毒壑。",
    "X15n0299_008:0110c18": "冠註　此詳明見習因果也。見。即邪見。交明。彼此",
    "X15n0299_008:0110c19": "妄分別也。見習有五。一薩迦耶。此云身見。謂執身",
    "X15n0299_008:0110c20": "有我種種計著。二邊見。於諸法上。執斷執常。三邪",
    "X15n0299_008:0110c21": "見。邪語錯解。撥無因果。四見取。非果計果。如以無",
    "X15n0299_008:0110c22": "想為涅槃之類。五戒禁取。非因計因。如持牛狗戒。",
    "X15n0299_008:0110c23": "為生天因之類。五者總名邪見。順邪反正。故曰發",
    "X15n0299_008:0110c24": "於違拒。彼此是非。故曰出生相反。由自心造。此因",
    "X15n0299_008:0111a01": "相現於獄中。故曰有王使主吏證執文籍。以決其",
    "X15n0299_008:0111a02": "邪正。設喻騐之。令知因果相質。無處迴避也。交對",
    "X15n0299_008:0111a03": "也。二習相交等。由因果相符故。感勘問權詐乃至",
    "X15n0299_008:0111a04": "文簿辭辯之果相也。權變者。將巧術以誘其真詞",
    "X15n0299_008:0111a05": "也。推鞫者。細推窮鞫。以審定邪正也。察訪披究者。",
    "X15n0299_008:0111a06": "詳察訪問。盡情剖析也。照明。以業鏡照明。令無所",
    "X15n0299_008:0111a07": "匿也。此五邪見。能陷法身故。名見坑。能致人於苦",
    "X15n0299_008:0111a08": "海故。喻如毒壑。",
    "X15n0299_008:0111a09": "九者枉習交加發於誣謗(至)菩薩見枉如遭霹靂。",
    "X15n0299_008:0111a10": "冠註　此詳明枉習因果也。枉者。以直作曲也。交",
    "X15n0299_008:0111a11": "加者。彼此以罪相加也。誣謗者。以無妄之禍。加之",
    "X15n0299_008:0111a12": "於人。惟圖暢自己之懷抱。不顧逼壓人之身心。即",
    "X15n0299_008:0111a13": "此因相。以現獄中。故有合山等事。合山者。兩山相",
    "X15n0299_008:0111a14": "合。令人無處逃避也。合石。謂二石夾之也。碾磑。即",
    "X15n0299_008:0111a15": "碓磨之類。以此惡囚必招惡果。喻讒賊之人。斷然",
    "X15n0299_008:0111a16": "逼枉良善也。排。擠挫也。二習相排等。由因果不謬",
    "X15n0299_008:0111a17": "故。感押捺乃至衡度諸事之果相也。押捺者。壓伏",
    "X15n0299_008:0111a18": "也。搥按者。打撲也。蹙漉者。榨淋出血也。衡。稱也。度。",
    "X15n0299_008:0111a19": "量也。謂稱其輕重。量其長短。以治其罪也。亦曰衡",
    "X15n0299_008:0111a20": "度者。以迫窄孔中。衡度其身。如㧞絲之狀也。讒能",
    "X15n0299_008:0111a21": "傷人。故名讒虎。以可驚怖。故名霹靂。",
    "X15n0299_008:0111a22": "十者訟習交諠發於藏覆(至)如戴高山履於巨海。",
    "X15n0299_008:0111a23": "冠註　此詳明訟習因果也。掩己所短。訐人所覆。",
    "X15n0299_008:0111a24": "謂之訟。交諠者。彼此相諍也。攻發人之陰。私故曰",
    "X15n0299_008:0111b01": "發於藏覆。以自心有此因行。即現相於獄中。故曰",
    "X15n0299_008:0111b02": "有鑒見照燭也。鑒等。所謂業鏡臺前。陰私畢露。無",
    "X15n0299_008:0111b03": "容覆盖矣。如攻人之惡者。人亦攻其惡也。有如是",
    "X15n0299_008:0111b04": "因。必招如是果。喻如立身於日中。必不能藏其影",
    "X15n0299_008:0111b05": "也。陳者。獻白也。二習相陳等。由惡因惡果相契故。",
    "X15n0299_008:0111b06": "感惡友業鏡火珠。乃至對騐諸事之果相也。陰賊",
    "X15n0299_008:0111b07": "者陰害於人。陽覆於己。一朝露布。則自害而已。戴",
    "X15n0299_008:0111b08": "山履海。喻覆愈深而害愈重也。",
    "X15n0299_008:0111b09": "云何六報阿難一切眾生(至)所招惡報從六根出。",
    "X15n0299_008:0111b10": "冠註　此總明六交報。也交報有二。一因與果交。",
    "X15n0299_008:0111b11": "二果時六根。交互受報。與前十二顛倒。舉一全收",
    "X15n0299_008:0111b12": "同意。亦與前一根返源。六根解脫。事反而理同也。",
    "X15n0299_008:0111b13": "六識造業者。識有了別故。能造業報。從六根出者。",
    "X15n0299_008:0111b14": "根雖無了別。亦能發識故。報亦從根出。然六識是",
    "X15n0299_008:0111b15": "業識之見分。六根是業識之相分。總是業識。自作",
    "X15n0299_008:0111b16": "自受。與前審業本。云誰作誰受。同旨。",
    "X15n0299_008:0111b17": "云何惡報從六根出(至)星火迸灑煽鼓空界。",
    "X15n0299_008:0111b18": "冠註　此詳釋眼根交報也。云何下。總徵六報。一",
    "X15n0299_008:0111b19": "者下。謂眼識與俱意識。造業偏多故。招引惡果。從",
    "X15n0299_008:0111b20": "眼根出。而與此見業交矣。下示臨終所見惡境見",
    "X15n0299_008:0111b21": "覺屬火。業力亦勝故。感猛火滿十方界。而神識乘",
    "X15n0299_008:0111b22": "烟。墜入地獄。成論云。極善極惡。皆無中陰。所以直",
    "X15n0299_008:0111b23": "入六報。咸言直入。就重言耳。後皆準此。發明二相",
    "X15n0299_008:0111b24": "者。是入獄時。初見之境。元與生前流逸奔色。見明",
    "X15n0299_008:0111c01": "見暗。無異故。明則見諸惡物。生無量畏。暗則寂然",
    "X15n0299_008:0111c02": "無見。生無量恐。盖畏生於境。恐生於心也。如是下。",
    "X15n0299_008:0111c03": "正詳交報。此因中造業時。雖眼識為主。諸識必互",
    "X15n0299_008:0111c04": "助之。如眼見美色。耳取淫聲。乃至身著淫觸。意主",
    "X15n0299_008:0111c05": "貪戀。一剎那間。何所不具。而果中互報。固其宜矣。",
    "X15n0299_008:0111c06": "然經中所明果相。唯依諸根本性變起。若強配前",
    "X15n0299_008:0111c07": "因。終難盡舉。徒增繁雜耳。後皆倣此。聽性屬水。被",
    "X15n0299_008:0111c08": "見火所燒故。為鑊湯洋銅。齅主氣性亦屬土。被見",
    "X15n0299_008:0111c09": "火所燒故。為黑烟紫燄。舌性屬金。亦主五味。被見",
    "X15n0299_008:0111c10": "火所燒故。為焦丸鐵糜。身具五行。亦主觸。約土木。",
    "X15n0299_008:0111c11": "被燒故為熱灰爐炭。心為五行之主。正性屬火。被",
    "X15n0299_008:0111c12": "燒轉熾故。為星火迸灑煽鼓空界。",
    "X15n0299_008:0111c13": "二者聞報招引惡果(至)為電為雹摧碎心魄。",
    "X15n0299_008:0111c14": "冠註　此別釋耳根交報也。言耳識與俱意識。造",
    "X15n0299_008:0111c15": "業偏多故。招引惡果。從耳根出。而與此聞業交矣。",
    "X15n0299_008:0111c16": "下示臨終所見之境。聞性屬水。業力亦勝故。臨終",
    "X15n0299_008:0111c17": "時。先見波濤沒溺天地。而神識降注乘流。而墜入",
    "X15n0299_008:0111c18": "地獄。發明二相者。是初入獄時。所聞之境。元與生",
    "X15n0299_008:0111c19": "前流逸奔聲。聞動聞靜。無異。開聽。聞動也。謂性聽",
    "X15n0299_008:0111c20": "種種喧。閙嘈雜之聲。令人精神愗亂而無主。閉聽。",
    "X15n0299_008:0111c21": "聞靜也。謂杳無所聞。令幽魄沉沒而罔依。下正詳",
    "X15n0299_008:0111c22": "交報。聞性屬水。故曰聞波。根能顯聲故。能為責罪",
    "X15n0299_008:0111c23": "詰情之境。見火與聞水相凌。如陰陽相薄。故為雷",
    "X15n0299_008:0111c24": "為吼。為惡毒氣。鼻屬土。息即氣。土氣隨水。而變故。",
    "X15n0299_008:0112a01": "為雨霧及諸毒蟲。周滿身體。舌性屬金。塵具五味。",
    "X15n0299_008:0112a02": "根塵隨水而變故。為膿血及諸雜穢。身具五行。觸",
    "X15n0299_008:0112a03": "主有形質。隨水變故。為畜鬼。土隨水變故。為糞尿。",
    "X15n0299_008:0112a04": "意為五行之主。正性屬火。水火交感故。為電為雹。",
    "X15n0299_008:0112a05": "摧碎心魄。",
    "X15n0299_008:0112a06": "三者齅報招引惡果(至)為飛砂礰擊碎身體。",
    "X15n0299_008:0112a07": "冠註　此別釋鼻根交報也。謂鼻識與俱意識。造",
    "X15n0299_008:0112a08": "業偏多故。招引惡果。從鼻根出。而與此齅業交矣。",
    "X15n0299_008:0112a09": "下示臨終所齅惡境。鼻根屬土。亦具出入息。吸則",
    "X15n0299_008:0112a10": "下入。呼則上出。業力亦勝故。臨終時。先見毒氣充",
    "X15n0299_008:0112a11": "塞遠近。而神識從地湧出。復從上而墜入地獄。發",
    "X15n0299_008:0112a12": "明二相者。是初入獄時。亦與生前流逸奔香聞通",
    "X15n0299_008:0112a13": "聞塞無異。通聞者。謂鼻有所齅。而被穢惡之氣。熏",
    "X15n0299_008:0112a14": "極鼻根。令心擾亂也。塞聞者。謂根無所齅。故氣掩",
    "X15n0299_008:0112a15": "不通。悶絕于地。一無所知也。下正詳交報。質礙塞",
    "X15n0299_008:0112a16": "也。履。通行也。齅性不離通塞故。衝息則為礙而不",
    "X15n0299_008:0112a17": "能行。為通而能行。氣隨火變故。為火炬。氣隨水變",
    "X15n0299_008:0112a18": "故。為沒溺。為洋沸。味塵皆隨氣變。則為敗魚敗羮。",
    "X15n0299_008:0112a19": "故曰為餒為爽。身具五行。皆被氣蒸而敗故。為綻",
    "X15n0299_008:0112a20": "破爛壞等物。而遭無量咂食。心主五行。而性亦屬",
    "X15n0299_008:0112a21": "火似氣與火土交感故。為灰塵瘴氣。為飛砂礰石。",
    "X15n0299_008:0112a22": "擊碎身體。",
    "X15n0299_008:0112a23": "四者味報招引惡果(至)為飛熱鐵從空雨下。",
    "X15n0299_008:0112a24": "冠註　此別釋舌根交報也。言舌識與俱意識造",
    "X15n0299_008:0112b01": "業偏多。故招引惡果。從舌根出。而與此味業交矣。",
    "X15n0299_008:0112b02": "味。即甞也。下示臨終所見之境。舌性屬金。且貪味",
    "X15n0299_008:0112b03": "則網捕燒野。取諸生命。以滋口腹故。臨終時。先見",
    "X15n0299_008:0112b04": "鐵綱。猛焰熾烈。周覆世界。而神識下透挂網。倒懸",
    "X15n0299_008:0112b05": "其頭。墮入地獄。發明二相者。是初入獄時。所見之",
    "X15n0299_008:0112b06": "境。亦與生前流逸奔味。吞吐氣味無異故。吸氣。從。",
    "X15n0299_008:0112b07": "外入者。必寒故。結成寒氷凍。裂身肉吐氣。從內出",
    "X15n0299_008:0112b08": "者。必熱故。飛為猛火。焦爛骨髓。下正詳交報。舌噉",
    "X15n0299_008:0112b09": "生靈。誣罔良善。皆令忍聲納受故。歷甞則能為承",
    "X15n0299_008:0112b10": "忍痛苦也。依見貪味。亦是金火交發故。能為然金",
    "X15n0299_008:0112b11": "石。依聽發惡。而為唇鎗舌劒。亦是金水相磨故。能",
    "X15n0299_008:0112b12": "為利兵刃。依齅恣味。籠取羣生。亦是金隨氣變。如",
    "X15n0299_008:0112b13": "火鑄金。故能為大銕籠。彌覆國土。貪味傷物。亦是",
    "X15n0299_008:0112b14": "金得木。而為弓箭弩射。思味害物。亦是金被火鎔。",
    "X15n0299_008:0112b15": "故能為熱鐵。從空而下。",
    "X15n0299_008:0112b16": "五者觸報招引惡果(至)為墜為飛為煎為炙。",
    "X15n0299_008:0112b17": "冠註　此別釋身根交報也。言身識與意識俱。造",
    "X15n0299_008:0112b18": "業偏多故。招引惡果。從身根出。而與此觸業交矣。",
    "X15n0299_008:0112b19": "下示臨終所見惡境。獨此根。見相偏惡偏多者。以",
    "X15n0299_008:0112b20": "身具五行。且因貪男女染觸。及大宅侍衛驅。使鞭",
    "X15n0299_008:0112b21": "撲等事。則淫殺盜妄。靡所不犯故。積罪如山。所以",
    "X15n0299_008:0112b22": "臨終之時。見有大山。四面來合。無復出路。而神識",
    "X15n0299_008:0112b23": "亦見鐵城火蛇。乃至獄卒羅剎。手執鎗矟。驅入地",
    "X15n0299_008:0112b24": "獄也。發明二相者。是入獄初見之境。亦與生前流",
    "X15n0299_008:0112c01": "逸奔觸。合離取著。無異故。合觸。則感合山逼體。骨",
    "X15n0299_008:0112c02": "肉血潰。離觸。則感刀劍觸身。心肝屠裂。下正詳交",
    "X15n0299_008:0112c03": "報。道。趨獄路也。觀。獄王門闕兩觀也。聽案。皆治罪",
    "X15n0299_008:0112c04": "之處。皆身根所依處也。二火交發故。為燒爇。水火",
    "X15n0299_008:0112c05": "交感故。為撞擊倳射。倳。插刃于肉也。括袋。所以收",
    "X15n0299_008:0112c06": "氣也。水土閼塞。令氣不通。考縛者。不容身根動搖。",
    "X15n0299_008:0112c07": "與括袋一意。以火鑄金故。為耕鉗斬截之具。思乃",
    "X15n0299_008:0112c08": "飄蕩不定。亦是二火交熾。故感飛墜煎炙之境。",
    "X15n0299_008:0112c09": "六者思報招引惡果(至)皆是眾生迷妄所造。",
    "X15n0299_008:0112c10": "以上十因六報。皆順生滅門中論有為因果。則未",
    "X15n0299_008:0112c11": "出世間物理且生則為陽。死則為陰。所謂未離三",
    "X15n0299_008:0112c12": "界外猶在五行中。故以根性所變之境。悉按陰陽",
    "X15n0299_008:0112c13": "五行而釋之。然窮源極本。不出自心。不惟眾生因",
    "X15n0299_008:0112c14": "果。即諸佛化報。亦皆自心所現之影像。矧陰陽五",
    "X15n0299_008:0112c15": "行。猶是業識見相二分。又豈外乎自心。而別有耶",
    "X15n0299_008:0112c16": "抑且因果報應。雖謂粗淺法門。亦乃業識中不思",
    "X15n0299_008:0112c17": "議熏。不思議變非鏡智圓明。五眼具足。莫能測其",
    "X15n0299_008:0112c18": "源委。所謂浩浩三藏不可窮。淵深七浪境為風。而",
    "X15n0299_008:0112c19": "世智肉眼者寧得輕忽於此哉。",
    "X15n0299_008:0112c20": "冠註　此別釋意根交報也。言意識。為前五識所",
    "X15n0299_008:0112c21": "依。造業偏多故招。引惡果。從意根出。而與此思業",
    "X15n0299_008:0112c22": "交矣。下示臨終所見惡境。思為五行之主。而且飄",
    "X15n0299_008:0112c23": "蕩。亦以思本無形。能壞有形之物故。臨終時。先見",
    "X15n0299_008:0112c24": "惡風吹壞國土。而神識被風吹上空中。旋從空落。",
    "X15n0299_008:0113a01": "乘風而墮入地獄。發明二相者。是入獄初見之境。",
    "X15n0299_008:0113a02": "亦與生前流逸奔法。散亂昏沉無異故。不覺迷極。",
    "X15n0299_008:0113a03": "則不知頭路。徒荒忙奔走。無有休息。不迷覺知。則",
    "X15n0299_008:0113a04": "受無量煎燒苦痛難忍。下正詳交報。思雖無定。必",
    "X15n0299_008:0113a05": "有所思之境故。結思則為受罪。方所見火。能鑄思",
    "X15n0299_008:0113a06": "金故。為鑒而照明罪人之事。水土交結故。能為大",
    "X15n0299_008:0113a07": "石氷霜。及與上霧氣能運轉。隨火而變故。能為火",
    "X15n0299_008:0113a08": "車火船火檻。思得舌而作發故。能為呌喚悔泣。身",
    "X15n0299_008:0113a09": "具五行。皆隨思所變。亦無定體。故能為大小之形",
    "X15n0299_008:0113a10": "生死偃仰之事。阿難下。結答。言十因六報。皆是迷",
    "X15n0299_008:0113a11": "己真心。妄業所現。本非實有。若能達妄無因。即住",
    "X15n0299_008:0113a12": "無生法忍。則生滅如幻。況地獄乎。",
    "X15n0299_008:0113a13": "若諸眾生惡業同造(至)妄想發生非本來有。",
    "X15n0299_008:0113a14": "冠註　此明因果輕重也。意謂。雖則迷妄所造。亦",
    "X15n0299_008:0113a15": "有重輕不等。惡業同造者。謂六根十因具足。于一",
    "X15n0299_008:0113a16": "切時皆同造。所感極重故。入無間大地獄。而受苦",
    "X15n0299_008:0113a17": "無量。經劫亦無量也。六根各造者。謂雖具十因。但",
    "X15n0299_008:0113a18": "前後異時而造。故曰各也。及彼所作兼境兼根者。",
    "X15n0299_008:0113a19": "謂兼一根一境。以至二三根境。各造此罪。次重于",
    "X15n0299_008:0113a20": "前故。入八無間獄。若身口意三。唯造殺盜婬。餘不",
    "X15n0299_008:0113a21": "兼造。稍輕于前故。入十八獄。泥犂經云。火獄有八。",
    "X15n0299_008:0113a22": "寒獄有十。是也。三業不兼者。謂或具身口。而犯殺",
    "X15n0299_008:0113a23": "盜。唯缺意與婬。或具身意。而犯殺婬。唯缺口與盜。",
    "X15n0299_008:0113a24": "或具口意。而犯盜婬。唯缺身與殺。此又次輕于前",
    "X15n0299_008:0113b01": "故。入三十六獄。見見一根者。謂六根中。單犯一根",
    "X15n0299_008:0113b02": "一境。餘五不犯。單犯一業者。謂三業中。唯犯一業。",
    "X15n0299_008:0113b03": "餘二不犯。此又次輕于前故。入百八獄也。由是下。",
    "X15n0299_008:0113b04": "結答疑問。由阿難前疑為有定處。為各私受。此謂",
    "X15n0299_008:0113b05": "別作別造。答為各私受。謂入同分地。答為有定處。",
    "X15n0299_008:0113b06": "總言別業同報也。前疑。為本自有。為生妄習。此答",
    "X15n0299_008:0113b07": "謂妄想發生非本來有。",
    "X15n0299_008:0113b08": "復次阿難是諸眾生(至)則妙圓明本無所有。",
    "X15n0299_008:0113b09": "冠註　此明地獄罪畢。方入鬼趣也。非無也。破律",
    "X15n0299_008:0113b10": "儀者。謂犯大小乘戒。不信罪福。自陷陷人也。犯菩",
    "X15n0299_008:0113b11": "薩戒者。細犯大乘戒也。毀佛涅槃者。謗佛謗法也。",
    "X15n0299_008:0113b12": "律儀。是眾生出苦之根本。菩薩戒。是眾生成佛之",
    "X15n0299_008:0113b13": "正因。佛乃世出世之慈父。涅槃乃無上之妙理。若",
    "X15n0299_008:0113b14": "此三者全具。則斷滅三寶種性。此方獄壞。更入十",
    "X15n0299_008:0113b15": "方地獄。永無出期。故曰。無此三者。唯犯十因等雜",
    "X15n0299_008:0113b16": "業。則雖入地獄。歷劫燒然。將來還有罪畢之時。可",
    "X15n0299_008:0113b17": "脫獄報。而受鬼形也。下詳明鬼趣。貪物。即貪習交",
    "X15n0299_008:0113b18": "加之餘習故。地獄罪畢。猶戀戀于物。如依金玉附",
    "X15n0299_008:0113b19": "草木而為精怪者。故曰遇物而成怪鬼。貪色。即婬",
    "X15n0299_008:0113b20": "習交接之餘習故。地獄罪畢。欲情流動。火大猶然",
    "X15n0299_008:0113b21": "故。附風成形。而為旱魃之鬼。貪惑。即詐習誘引者。",
    "X15n0299_008:0113b22": "唯以巧令惑人生理盡喪故。罪畢餘習。附畜成形。",
    "X15n0299_008:0113b23": "而為魅鬼。若孤精等是也。貪恨。即怨習銜恨者。故",
    "X15n0299_008:0113b24": "罪畢。餘習附毒蟲。蠱害于人。今有妖術令成蠱病。",
    "X15n0299_008:0113c01": "皆此鬼主之也。貪憶。即嗔習相忤者。不忘宿惡。伺",
    "X15n0299_008:0113c02": "衰施害故。罪畢。餘習附衰成形。而為瘧鬼。若今散",
    "X15n0299_008:0113c03": "瘟行瘧之類貪。慠即。慢習交陵者。慳吝無德。虗驕",
    "X15n0299_008:0113c04": "恃氣。陵人傲物。故罪畢餘習附氣成形。而為餓鬼。",
    "X15n0299_008:0113c05": "貪罔。即誑習欺罔者。潛心陰昧。魘覆一切故。罪畢。",
    "X15n0299_008:0113c06": "餘習附幽暗。而為魘鬼。猶存暗室。魘昧于人。貪明。",
    "X15n0299_008:0113c07": "即見習交明者。本是邪見。妄作高明故。罪畢。餘習",
    "X15n0299_008:0113c08": "陰附精靈。為魍魎鬼。常處杳冥。似有若無。貪成即",
    "X15n0299_008:0113c09": "枉習誣謗。曲人成己。故罪畢。餘習附明成形。為役",
    "X15n0299_008:0113c10": "使鬼。明。神明也。由前曲人成己。今依靈廟。被神驅",
    "X15n0299_008:0113c11": "使。反曲己成人也。貪黨。即訟習交諠者。結黨朋。證",
    "X15n0299_008:0113c12": "訐人陰私故。罪皆。餘習附人成形。為傳送鬼。良以",
    "X15n0299_008:0113c13": "因中。刺人隱暗之事。而傳遞之故。今為鬼。亦附巫",
    "X15n0299_008:0113c14": "祝傳吉凶也。阿難下。結妄無因。純情者。舉重該輕。",
    "X15n0299_008:0113c15": "前文九情八情。皆在其中。業火燒乾者。以情屬水。",
    "X15n0299_008:0113c16": "情罪受畢。故曰燒乾。總謂獄因報盡故。生鬼趣也。",
    "X15n0299_008:0113c17": "此等皆自妄業所招。妙圓心中。本無是事。所謂妙",
    "X15n0299_008:0113c18": "性圓明。離諸名相。",
    "X15n0299_008:0113c19": "復次阿難鬼業既盡(至)皆為浮虗妄想凝結。",
    "X15n0299_008:0113c20": "冠註　此明鬼業報盡。而生畜生趣也。情想俱空",
    "X15n0299_008:0113c21": "者。但空地獄鬼趣之情想。前云純情墮大阿鼻。九",
    "X15n0299_008:0113c22": "情一想墮無間。八情二想墮有間。七情三想生餓",
    "X15n0299_008:0113c23": "鬼者。此皆業火燒。乾尚有六情四想。而生毛群羽",
    "X15n0299_008:0113c24": "族中。與元所負人。酬償宿債也。下詳明畜趣。昔因",
    "X15n0299_008:0114a01": "貪習而為怪鬼。所附物銷。鬼報亦盡。順習生世。多",
    "X15n0299_008:0114a02": "分為梟類。貪貨財絕倫義。多感此類。多者。約業習",
    "X15n0299_008:0114a03": "重者。言未必盡然。後皆倣此。因婬習而為魃鬼。所",
    "X15n0299_008:0114a04": "附風銷。鬼報亦盡。生為咎徵。咎徵。乃凶事前騐。如",
    "X15n0299_008:0114a05": "鼯鼠呼人。商羊舞水之類。亦旱魃為災之餘習也。",
    "X15n0299_008:0114a06": "因詐習而為魅鬼。所附畜死。鬼報亦盡。復生狐類。",
    "X15n0299_008:0114a07": "皆妖惑餘習。因怨習而為毒鬼。所附蟲滅。鬼報亦",
    "X15n0299_008:0114a08": "盡。復生毒類。如蛇虺蝮蝎等。皆陰害餘習也。因嗔",
    "X15n0299_008:0114a09": "習而為癘鬼。所附衰窮。鬼報亦盡。多生蛔類。依人",
    "X15n0299_008:0114a10": "銷食。亦懷瘧附人之餘習也。因慢習而為餓鬼。所",
    "X15n0299_008:0114a11": "附氣銷。鬼報亦盡。多生食類。驕吝恃氣者。翻充人",
    "X15n0299_008:0114a12": "飢虗。所謂反報也。因誑習而為魘鬼。所著幽銷。鬼",
    "X15n0299_008:0114a13": "報亦盡。土為服類。常從暗中。欺魘于人。今為蚕虫",
    "X15n0299_008:0114a14": "牛馬。為人服乘。亦是反報也。因見習而為魍魎鬼。",
    "X15n0299_008:0114a15": "精銷報盡。多生應類。如社燕寒鴻。應節而至。亦貪",
    "X15n0299_008:0114a16": "明之餘習也。枉習附明。為役使鬼。明滅報盡。多生",
    "X15n0299_008:0114a17": "休徵之類。如嘉鳳祥麟。亦是依神明。而效走使。曲",
    "X15n0299_008:0114a18": "已成人之餘習也。因訟習而為傳送鬼。所依巫亡。",
    "X15n0299_008:0114a19": "鬼報亦盡。多生循類。如猫犬等。亦是阿附順人之",
    "X15n0299_008:0114a20": "餘習也。阿難下。總結三塗。皆自妄業招引。若悟明",
    "X15n0299_008:0114a21": "菩提。則一無所有。如汝所言下。牒前所問。墮獄之",
    "X15n0299_008:0114a22": "人。如是惡業。以三人惡業。例該一切惡業也。本自",
    "X15n0299_008:0114a23": "發明者。謂以上所說惡因惡果。皆是自己如來藏",
    "X15n0299_008:0114a24": "中循業發現。良以性明圓故。無所不具。但循何等",
    "X15n0299_008:0114b01": "業。即發現何等報故。非天降地出。亦非人與。元是",
    "X15n0299_008:0114b02": "自造妄業。自受妄報。若以鏡智觀之。皆為浮虗。本",
    "X15n0299_008:0114b03": "無實體。雖有三塗。總是自己妄想凝結所成。所謂",
    "X15n0299_008:0114b04": "如水成氷也。",
    "X15n0299_008:0114b05": "復次阿難從是畜生(至)及佛出世不可停寢。",
    "X15n0299_008:0114b06": "冠註　此總明畜趣報盡。而復人趣也。鬼之為畜。",
    "X15n0299_008:0114b07": "雖則六情四想。而元為酬償宿債故也。既酬債畢。",
    "X15n0299_008:0114b08": "即兩無干涉。設使所酬過于本分。或鞭策苦逼食",
    "X15n0299_008:0114b09": "噉無度。則此畜生。便得情想均等。復生人中。而反",
    "X15n0299_008:0114b10": "徵其剩。徵剩者。謂復索其過取之餘也。若彼過徵",
    "X15n0299_008:0114b11": "之人。淨業力勝。能保人身。更有布施等福德。則就",
    "X15n0299_008:0114b12": "人中。償其過徵。或遭竊奪。或被負騙之類。若乏淨",
    "X15n0299_008:0114b13": "業。兼無福德。無力可保人身。則復轉生畜道。而償",
    "X15n0299_008:0114b14": "彼畜生餘剩之債也。下明負債易償。負命難償也。",
    "X15n0299_008:0114b15": "言此人反償餘直者。若元所過徵。為彼變賣錢物。",
    "X15n0299_008:0114b16": "仍售其錢。以償之。為彼負重致遠。仍役其力。以償",
    "X15n0299_008:0114b17": "之。償足自停。永無纏繞。設使不但過用錢力。而又",
    "X15n0299_008:0114b18": "于中殺其身。食其肉。則生生世世。遞相食噉。如井",
    "X15n0299_008:0114b19": "轉轆轤。互為高下。無有盡期。若非自修正定。轉重",
    "X15n0299_008:0114b20": "為輕。諸佛出世。投佛懺除。則永難雪此怨對也。此",
    "X15n0299_008:0114b21": "世尊苦口慈心甚。言當警戒之。不宜恣情殺食也。",
    "X15n0299_008:0114b22": "汝今應知彼梟倫者(至)此輩名為可憐愍者。",
    "X15n0299_008:0114b23": "冠註　此詳明畜類報盡。而復生人類也。貪習為",
    "X15n0299_008:0114b24": "性為梟。而復人形。猶然頑嚚。不測倫理。不受教化",
    "X15n0299_008:0114c01": "者。餘習使然也。參合者。雜廁于其中。未必愚惡。一",
    "X15n0299_008:0114c02": "類皆梟所化也。後皆倣此。婬習為魃鬼。為咎徵。復",
    "X15n0299_008:0114c03": "生人中。參合異常。而與事理不諧者。妖婬為害之",
    "X15n0299_008:0114c04": "餘習也。詐習為魅。為狐。復生人中。參合庸鄙。碌碌",
    "X15n0299_008:0114c05": "營生者。謟世求容之餘習也。怨習為蠱。為毒。復生",
    "X15n0299_008:0114c06": "人中。參合狼類。毫無仁慈者。銜冤陰毒之餘習也。",
    "X15n0299_008:0114c07": "嗔習為癘為蛔。而復人形。參合微賤。雖親附人。人",
    "X15n0299_008:0114c08": "不介意者。依衰附物之餘習也。慢習為餓鬼。為食",
    "X15n0299_008:0114c09": "類。而復生人中。參合柔怯。不能勇猛。委靡不堪者。",
    "X15n0299_008:0114c10": "恃氣傲物之反報也。誑習為魘。為服。而復人形。參",
    "X15n0299_008:0114c11": "合勞類。役役于世。無復休息者。驅策乘服之還報",
    "X15n0299_008:0114c12": "也。見習為魍魎。為應類。復生人中。參合文類。稍通",
    "X15n0299_008:0114c13": "文義。可稱小慧者。妄自高明之餘習也。枉習為役",
    "X15n0299_008:0114c14": "鬼。為休徵。而復人形。參同明類。頗附世智辯聦。效",
    "X15n0299_008:0114c15": "世小用者。搆副神明之餘習也。訟習為傳送。為循",
    "X15n0299_008:0114c16": "類。復生人中。參合達類。諳練世故。曉解人情者。在",
    "X15n0299_008:0114c17": "畜類循人既久。自有餘習。使之然也。以上十種。前",
    "X15n0299_008:0114c18": "七。似幽情斯鈍者。後三。似想明斯聦者。然文明達",
    "X15n0299_008:0114c19": "者。皆便巧雜技。世智辯聦者。非賢達文明之士也。",
    "X15n0299_008:0114c20": "下總結警戒曰。是十種者。昔在人趣中。造三塗業。",
    "X15n0299_008:0114c21": "受三塗報。報畢而復形人道。此皆自無始來。所造",
    "X15n0299_008:0114c22": "惡業。冥計不忘。輪迴顛倒。互相生殺。酬償命債。無",
    "X15n0299_008:0114c23": "有休息。雖復人形。若不遇如來出世。不聞如來正",
    "X15n0299_008:0114c24": "法。令其銷釋冤對。解脫惡緣。仍于塵勞中。恣情縱",
    "X15n0299_008:0115a01": "意。不顧根本。則呼吸間。復入三塗矣。盖此循業輪",
    "X15n0299_008:0115a02": "轉。法爾天然。豈容逃避哉。嗟嗟。既得人身。不善保",
    "X15n0299_008:0115a03": "持。真為可憐愍者。",
    "X15n0299_008:0115a04": "阿難復有從人不依正覺(至)報盡還來散入諸趣。",
    "X15n0299_008:0115a05": "前五行字。作平聲讀。後五行字。作去聲讀。上明仙",
    "X15n0299_008:0115a06": "趣竟。此下明天趣。天有三界。欲界色界無色界也。",
    "X15n0299_008:0115a07": "欲界自須彌腰頂二天。以至空居四天。共有六重。",
    "X15n0299_008:0115a08": "皆有飲食婬欲睡眠。三欲具足。故總號欲天。其男",
    "X15n0299_008:0115a09": "女嫁娶妻妾。亦如人間。但諸天人無骨肉。亦無大",
    "X15n0299_008:0115a10": "小便利。身有光明。無分晝夜。報得五通。形無障礙。",
    "X15n0299_008:0115a11": "是故天趣為界內極尊也。",
    "X15n0299_008:0115a12": "冠註　此明從人趣而修入仙趣也。夫此一趣。起",
    "X15n0299_008:0115a13": "于眾生貪生惡死之念故。雖有多種。總是厭懼無",
    "X15n0299_008:0115a14": "常。求身常住。殊不知此身乃常住真心中之幻影。",
    "X15n0299_008:0115a15": "故昧根本智。而錯亂修習。如西土外道宗。摩醯首",
    "X15n0299_008:0115a16": "羅為天主。此方黃老。崇上太清為元始。皆仙趣之",
    "X15n0299_008:0115a17": "至也。從人者。謂從人中修證也。不依正覺修三摩",
    "X15n0299_008:0115a18": "地者。謂不依常住真心。發起正智。修楞嚴大定。而",
    "X15n0299_008:0115a19": "證究竟堅固之理也。別修妄念等。謂彼不知色身",
    "X15n0299_008:0115a20": "是堅固妄想結成。終從變滅故。誤認有性命可修",
    "X15n0299_008:0115a21": "養。俾之長生不死。而存留想念。固守色陰。令其不",
    "X15n0299_008:0115a22": "散不壞也。山林人不及處。即名山洞府。崑崙等處。",
    "X15n0299_008:0115a23": "人跡不到。純是仙居也。下十種工夫。雖有優劣不",
    "X15n0299_008:0115a24": "同。而存想固形。是其要訣。下分釋十種。堅固服餌",
    "X15n0299_008:0115b01": "等。如煉食胡麻紅鉛。以固守其形。縱得功成。但可",
    "X15n0299_008:0115b02": "壯體延齡。而不能飛舉。故曰地行。堅固草木等。如",
    "X15n0299_008:0115b03": "生啖黃精松栢等。以固守色陰。縱得成功。但能身",
    "X15n0299_008:0115b04": "輕足快。行步如飛。故曰飛行。堅固金石等。如煎鉛",
    "X15n0299_008:0115b05": "汞煉丹砂九轉大還。堅守形神。縱得功成。但可化",
    "X15n0299_008:0115b06": "白石為黃金。化凡骨成仙骨。而周行無礙。故曰遊",
    "X15n0299_008:0115b07": "行。堅固動止等。謂一動一止。皆守氣固形。如煉精",
    "X15n0299_008:0115b08": "還氣。煉氣還神。煉神還虗。久而功成。可羽化飛昇。",
    "X15n0299_008:0115b09": "故曰空行。堅固津液等。謂鼓天池嚥玉液。能令水",
    "X15n0299_008:0115b10": "升火降。而結內丹。以固其形。久而功成。氷雪卓約。",
    "X15n0299_008:0115b11": "不交世欲。輕舉近天。故曰天行。堅固精色等。謂服",
    "X15n0299_008:0115b12": "虹飲霧。朝採日精。夜採月華。久而功成。則精氣貫",
    "X15n0299_008:0115b13": "通物理。故曰通行。堅固呪禁等。謂專以呪術。固守",
    "X15n0299_008:0115b14": "色陰。持呪既久。凝神永命。而得長生之道。故曰道",
    "X15n0299_008:0115b15": "行堅固思念等。初繫心臍輪下。透尾關升夾脊。以",
    "X15n0299_008:0115b16": "至達泥洹。衝頂出神。以固守其形。思久功成。形神",
    "X15n0299_008:0115b17": "照應。故曰照行。堅固交遘等。謂內以坎男離女。匹",
    "X15n0299_008:0115b18": "配夫婦。外以採陰助陽。攝衛精神。久而成功。此感",
    "X15n0299_008:0115b19": "彼應。吸彼精氣。固己身形。故曰精行。堅固變化等。",
    "X15n0299_008:0115b20": "謂觀世萬物。生于化理。存想化理。久而覺悟。則能",
    "X15n0299_008:0115b21": "移山倒水。改易四時。亦能固守其形。留住世間。此",
    "X15n0299_008:0115b22": "仙道絕術也。故曰絕行。下結妄。謂此十種修習。皆",
    "X15n0299_008:0115b23": "于人趣中修煉妄心。不達常住真心。不修金剛正",
    "X15n0299_008:0115b24": "觀。反於妄身中。別求長生之理。縱得行理圓成。壽",
    "X15n0299_008:0115c01": "千萬歲。休止深山海島。絕于人境。亦在輪迴妄想",
    "X15n0299_008:0115c02": "中流轉。而于自己常住真心性淨明體。茫然不知。",
    "X15n0299_008:0115c03": "若不聞正法。不修正定。徒別修妄念。存想固形。一",
    "X15n0299_008:0115c04": "朝仙趣報盡。依然形銷。流入異類矣。",
    "X15n0299_008:0115c05": "阿難諸世間人不求常住(至)自此已還名為欲界。",
    "X15n0299_008:0115c06": "冠註　此明欲界六天也。謂從人道。修十善因。而",
    "X15n0299_008:0115c07": "入于天道者。不能修真三摩提。求證常住真心。由",
    "X15n0299_008:0115c08": "無正觀正定故。未能捨己妻妾恩愛。然于他人妻",
    "X15n0299_008:0115c09": "妾。不唯身無所犯。即心亦不流逸矣。由其正婬。雖",
    "X15n0299_008:0115c10": "有。邪婬念息。則愛水澄鎣。意地光明。命終時。捨人",
    "X15n0299_008:0115c11": "身而受天身。生須彌腰。居欲界第一重。隣日月宮。",
    "X15n0299_008:0115c12": "名四王天。若在人世。不唯不流逸邪婬。即自己妻",
    "X15n0299_008:0115c13": "妾□踈淡減少。不多流□□□□□獨居時。間有",
    "X15n0299_008:0115c14": "念起。不得□□。□□前人超勝一倍。故命終後。亦",
    "X15n0299_008:0115c15": "超日月之明。生須彌頂。居欲界第二重。名忉利天。",
    "X15n0299_008:0115c16": "此上二天名地居天。雖形交成婬。但手相抱而已。",
    "X15n0299_008:0115c17": "非同人世。有不淨流液也。此下名空居天。若居人",
    "X15n0299_008:0115c18": "間。不逢欲境。則婬念不起。即逢境時。唯暫交一過。",
    "X15n0299_008:0115c19": "去即釋然。不復追戀。此于淨居。既得全味。故此欲",
    "X15n0299_008:0115c20": "念動少靜多。功倍于前。命終後。朗居空界。身殿自",
    "X15n0299_008:0115c21": "光。徧周互照。不須日月。以蓮華開合為晝夜。以鳥",
    "X15n0299_008:0115c22": "來去為春秋。居欲界第三重。名須燄摩。此云時分",
    "X15n0299_008:0115c23": "天。唯把手成婬。不交遘矣。若居人世。能于一切時。",
    "X15n0299_008:0115c24": "唯靜無動。而自無欲念。但應彼欲境。迫觸不能拒",
    "X15n0299_008:0116a01": "絕。猶順從之。此未能全無心。但于動少靜多。又勝",
    "X15n0299_008:0116a02": "一倍。故命終後。上升勝境。精細微妙。下界諸天人",
    "X15n0299_008:0116a03": "等。不能窺見。且此天。有內院外院。又有業報一天。",
    "X15n0299_008:0116a04": "乃有漏業果所成。為總報天。修十善者。得生彼天。",
    "X15n0299_008:0116a05": "果屬有漏。三灾可壞。內院。是補處菩薩寄居之地。",
    "X15n0299_008:0116a06": "今此天主。名曰彌勒。縱至劫壞三禪。而此內院。三",
    "X15n0299_008:0116a07": "灾不及。亦未甞壞。此欲界第四重。如是內外。總名",
    "X15n0299_008:0116a08": "兜率院。云知足天。能于五欲生知足故。但以一笑",
    "X15n0299_008:0116a09": "成欲。又不同于把手矣。若在人中。自己本無欲心。",
    "X15n0299_008:0116a10": "婬境橫陳于前。力不自由。雖應觸之。而了無滋味。",
    "X15n0299_008:0116a11": "如嚼蠟然。其功又倍于前。故命終後。生越化地。能",
    "X15n0299_008:0116a12": "超越下天。亦能自化樂具。居欲界第五重。名樂變",
    "X15n0299_008:0116a13": "化天。謂所樂之具。皆自能變化故。若雖居世間。無",
    "X15n0299_008:0116a14": "心于世。唯守戒支。修心上界。但權同世情。行夫歸",
    "X15n0299_008:0116a15": "事。至于交時。不但無味。而且超然境外。毫無干涉。",
    "X15n0299_008:0116a16": "又勝前功一倍。故命終後。超出化無化境。化。即第",
    "X15n0299_008:0116a17": "五。無化。即下四天。居欲界第六重。名他化自在天。",
    "X15n0299_008:0116a18": "凡欲樂境。不勞自化。皆由他化。而自在受用耳。以",
    "X15n0299_008:0116a19": "上二天。皆以眼相視。便為成婬。故益勝下天也。下",
    "X15n0299_008:0116a20": "總結曰。如是六天。形十欲境。雖不同世人躁動無",
    "X15n0299_008:0116a21": "節。如野馬無覊。莫能控制。而猶未至于全無心迹",
    "X15n0299_008:0116a22": "而絕交故。通名欲界。自此以下。直至地獄。皆欲界",
    "X15n0299_008:0116a23": "所攝。所謂五趣雜居地也。",
    "X15n0299_008:0116a24": "楞嚴經講錄卷第八"
}