{
    "T31n1606_013:0753a02": "大乘阿毘達磨雜集論卷第十三",
    "T31n1606_013:0753a04": "安慧菩薩糅釋上集論",
    "T31n1606_013:0753a05": "大唐三藏法師玄奘奉　詔譯",
    "T31n1606_013:0753a06": "決擇分中得品第三之一",
    "T31n1606_013:0753a07": "云何得決擇。略說有二種。謂建立補特伽",
    "T31n1606_013:0753a08": "羅。建立現觀。前為能證。後是所證。補特伽",
    "T31n1606_013:0753a09": "羅雖非實有。由四種緣是故建立。謂言說易",
    "T31n1606_013:0753a10": "故。順世間故。離怖畏故。顯示自他具德失",
    "T31n1606_013:0753a11": "故。言說易者。若於無量色等差別無量差別",
    "T31n1606_013:0753a12": "相想法中。總合建立一假有情。即呼召往",
    "T31n1606_013:0753a13": "來等。種種言說遂不為難。順世間者。非諸世",
    "T31n1606_013:0753a14": "間。唯依法想而起言說。多分依有情想而起",
    "T31n1606_013:0753a15": "言說。是故聖者為化世間。必應同彼方便建",
    "T31n1606_013:0753a16": "立補特伽羅。離怖畏者。世間有情未會甚深",
    "T31n1606_013:0753a17": "緣起法性。若聞一切有情無我。便生怖畏不",
    "T31n1606_013:0753a18": "受正化。顯示自他具德失者。若離假立有情",
    "T31n1606_013:0753a19": "差別。唯說諸法染淨相者。是則一切無有差",
    "T31n1606_013:0753a20": "別。不可了知如是身中如此過失若斷未斷。",
    "T31n1606_013:0753a21": "如是身中如此功德若證未證。是故建立補",
    "T31n1606_013:0753a22": "特伽羅。",
    "T31n1606_013:0753a23": "云何建立。略有七種。謂病行差別故。出離差",
    "T31n1606_013:0753a24": "別故。任持差別故。方便差別故。果差別故。",
    "T31n1606_013:0753a25": "界差別故。修行差別故。病行差別復有七種。",
    "T31n1606_013:0753a26": "謂貪行瞋行癡行慢行尋思行等分行薄塵",
    "T31n1606_013:0753a27": "行。出離差別有三種。謂聲聞乘獨覺乘大乘。",
    "T31n1606_013:0753a28": "任持差別有三種。謂未具資糧已具未具資",
    "T31n1606_013:0753a29": "糧已具資糧。方便差別有二種。謂隨信行隨",
    "T31n1606_013:0753b01": "法行。果差別有二十七。謂信解見至身證。慧",
    "T31n1606_013:0753b02": "解脫俱解脫。預流向預流果。一來向一來果。",
    "T31n1606_013:0753b03": "不還向不還果。阿羅漢向阿羅漢果。極七返",
    "T31n1606_013:0753b04": "有。家家一間。中般涅槃。生般涅槃。無行般",
    "T31n1606_013:0753b05": "涅槃。有行般涅槃。上流。退法阿羅漢。思",
    "T31n1606_013:0753b06": "法阿羅漢。護法阿羅漢。住不動阿羅漢。堪",
    "T31n1606_013:0753b07": "達阿羅漢。不動法阿羅漢。界差別者。謂欲",
    "T31n1606_013:0753b08": "界異生有學無學。如欲界有三色界無色界",
    "T31n1606_013:0753b09": "亦爾。又有欲色界菩薩。又有欲界獨覺。不",
    "T31n1606_013:0753b10": "可思議如來修行差別略有五種。一勝解行",
    "T31n1606_013:0753b11": "菩薩。二增上意樂行菩薩。三有相行菩薩。",
    "T31n1606_013:0753b12": "四無相行菩薩。五無功用行菩薩。如是等",
    "T31n1606_013:0753b13": "補特伽羅無量差別。貪行補特伽羅者。謂有",
    "T31n1606_013:0753b14": "猛利長時貪欲。雖於下劣可愛境界。而能發",
    "T31n1606_013:0753b15": "起上品貪故。起即長時無斷絕故。如貪行者",
    "T31n1606_013:0753b16": "乃至尋思行者亦爾。各隨自境。猛利長時如",
    "T31n1606_013:0753b17": "理配釋。",
    "T31n1606_013:0753b18": "等分行補特伽羅者。謂住自性位煩惱。遠離",
    "T31n1606_013:0753b19": "猛劣住平等位諸煩惱故。隨境界勢力煩惱",
    "T31n1606_013:0753b20": "現行故。",
    "T31n1606_013:0753b21": "薄塵行補特伽羅者。謂住自性位微薄煩惱。",
    "T31n1606_013:0753b22": "如前所說自性位煩惱相。今此煩惱望彼是",
    "T31n1606_013:0753b23": "微薄故。雖於增上所緣境界。而微薄性煩惱",
    "T31n1606_013:0753b24": "現行。昔所修習勝對治力所摧伏故。",
    "T31n1606_013:0753b25": "聲聞乘補特伽羅者。謂住聲聞法性若定不",
    "T31n1606_013:0753b26": "定性是鈍根。自求解脫發弘正願。修厭離貪",
    "T31n1606_013:0753b27": "解脫意樂。以聲聞藏為所緣境。精進修行法",
    "T31n1606_013:0753b28": "隨法行得盡苦際。當知此中以種性根願意",
    "T31n1606_013:0753b29": "樂境界行果差別說聲聞乘。對獨覺菩薩根",
    "T31n1606_013:0753c01": "性。說此為鈍。若不爾即與隨法行等利根言",
    "T31n1606_013:0753c02": "相違。",
    "T31n1606_013:0753c03": "獨覺乘補特伽羅者。謂住獨覺法性若定不",
    "T31n1606_013:0753c04": "定性是中根自求解脫發弘正願。修厭離貪",
    "T31n1606_013:0753c05": "解脫意樂。及修獨證菩提。意樂即聲聞藏為",
    "T31n1606_013:0753c06": "所緣境。精進修行法隨法行。或先未起順決",
    "T31n1606_013:0753c07": "擇分。或先已起順決擇分。或先未得果。或先",
    "T31n1606_013:0753c08": "已得果。出無佛世。唯內思惟聖道現前。或如",
    "T31n1606_013:0753c09": "麟角獨住。或復獨勝部行得盡苦際。若先未",
    "T31n1606_013:0753c10": "起順決擇分亦不得果。如是方成麟角獨住。",
    "T31n1606_013:0753c11": "所餘當成獨勝部行。",
    "T31n1606_013:0753c12": "大乘補特伽羅者。謂住菩薩法性若定不定",
    "T31n1606_013:0753c13": "性是利根。為求解脫一切有情。發弘大願修",
    "T31n1606_013:0753c14": "無住處涅槃意樂。以菩薩藏為所緣境。精進",
    "T31n1606_013:0753c15": "修行法隨法行。成熟眾生修淨佛土。得受大",
    "T31n1606_013:0753c16": "記。證成無上正等菩提。得受大記者。謂住第",
    "T31n1606_013:0753c17": "八菩薩地。證得無生法忍故。",
    "T31n1606_013:0753c18": "未具資糧補特伽羅者。謂緣諦增上法為境。",
    "T31n1606_013:0753c19": "發起軟品清信勝解。成就軟品順解脫分。",
    "T31n1606_013:0753c20": "未定生時。",
    "T31n1606_013:0753c21": "已具未具資糧補特伽羅者。謂緣諦增上法",
    "T31n1606_013:0753c22": "為境。發起中品清信勝解。成就中品順解脫",
    "T31n1606_013:0753c23": "分。已定生時。",
    "T31n1606_013:0753c24": "已具資糧補特伽羅者。謂緣諦增上法為境。",
    "T31n1606_013:0753c25": "發起上品清信勝解。成就上品順解脫分。即",
    "T31n1606_013:0753c26": "此生時。",
    "T31n1606_013:0753c27": "又未具資糧者。謂緣諦增上法為境。於諸諦",
    "T31n1606_013:0753c28": "中成就下品諦察法忍。成就下品順決擇分。",
    "T31n1606_013:0753c29": "未定生時。",
    "T31n1606_013:0754a01": "已具未具資糧者。謂緣諦增上法為境。於諸",
    "T31n1606_013:0754a02": "諦中成就中品諦察法忍。成就中品順決擇",
    "T31n1606_013:0754a03": "分。已定生時。",
    "T31n1606_013:0754a04": "已具資糧者。謂緣諦增上法為境。於諸諦中",
    "T31n1606_013:0754a05": "成就上品諦察法忍。成就上品順決擇分。即",
    "T31n1606_013:0754a06": "此生時。",
    "T31n1606_013:0754a07": "如是三種補特伽羅。由成就順解脫分順決",
    "T31n1606_013:0754a08": "擇分各三品故。約能引生順決擇分。及諦現",
    "T31n1606_013:0754a09": "觀如其次第。未定已定即此生時。於諦增上",
    "T31n1606_013:0754a10": "法清信勝相。是順解脫分。即於此法諦察法",
    "T31n1606_013:0754a11": "忍相。是順決擇分。如其次第信增上故。慧增",
    "T31n1606_013:0754a12": "上故。此中三品順決擇分者。謂除世第一法。",
    "T31n1606_013:0754a13": "由世第一法性唯一剎那必不相續。即此生",
    "T31n1606_013:0754a14": "時定入現觀非前位故。從下中品順解脫分",
    "T31n1606_013:0754a15": "順決擇分有可退義。此唯退現行非退習氣。",
    "T31n1606_013:0754a16": "已依涅槃先起善根者。不復新起故。依此下",
    "T31n1606_013:0754a17": "品順解脫分善根薄伽梵說。若有具世間增",
    "T31n1606_013:0754a18": "上品正見。雖經歷千生不墮三惡趣。",
    "T31n1606_013:0754a19": "又有四種順解脫分。一者依憑順解脫分。二",
    "T31n1606_013:0754a20": "者勝解順解脫分。三者愛樂順解脫分。四者",
    "T31n1606_013:0754a21": "趣證順解脫分。從善法欲乃至為求解脫所",
    "T31n1606_013:0754a22": "有善根。皆名依憑順解脫分。於彼相應教法",
    "T31n1606_013:0754a23": "所有勝解俱行善根。是名勝解順解脫分。緣",
    "T31n1606_013:0754a24": "解脫境作意相續清淨喜俱所有善根。是名",
    "T31n1606_013:0754a25": "愛樂順解脫分。即於此生決定發起順決擇",
    "T31n1606_013:0754a26": "分所有善根。是名趣證順解脫分。",
    "T31n1606_013:0754a27": "復有六種順決擇分。謂隨順順決擇分。勝進",
    "T31n1606_013:0754a28": "順決擇分。通達順決擇分。餘轉順決擇分。一",
    "T31n1606_013:0754a29": "生順決擇分。一座順決擇分。若最初所起緣",
    "T31n1606_013:0754b01": "諦境行下品善根。是名隨順順決擇分。即此",
    "T31n1606_013:0754b02": "善根轉成中品。是名勝進順決擇分。望前",
    "T31n1606_013:0754b03": "下品是增勝故。即此善根增至上品。於此生",
    "T31n1606_013:0754b04": "中決定堪能通達諦理。是名通達順決擇分。",
    "T31n1606_013:0754b05": "又即此位中不定種性者。為迴向最勝菩提。",
    "T31n1606_013:0754b06": "及諸獨覺為求無師自證菩提。轉趣餘生。是",
    "T31n1606_013:0754b07": "名餘轉順決擇分。若於此生定能通達。是名",
    "T31n1606_013:0754b08": "一生順決擇分。若於此座定能通達。是名一",
    "T31n1606_013:0754b09": "座順決擇分。",
    "T31n1606_013:0754b10": "隨信行補特伽羅者。謂資糧已具性是鈍根。",
    "T31n1606_013:0754b11": "隨順他教修諦現觀。",
    "T31n1606_013:0754b12": "隨法行補特伽羅者。謂資糧已具性是利根。",
    "T31n1606_013:0754b13": "自然隨順諦增上法修諦現觀。",
    "T31n1606_013:0754b14": "信解補特伽羅者。謂隨信行已至果位。見至",
    "T31n1606_013:0754b15": "補特伽羅者。謂隨法行已至果位。身證補特",
    "T31n1606_013:0754b16": "伽羅者。謂諸有學已具證得八解脫定。即不",
    "T31n1606_013:0754b17": "還果說名身證。由身證得八解脫定。具足住",
    "T31n1606_013:0754b18": "故。八解脫者。謂有色觀諸色等。後當廣說。",
    "T31n1606_013:0754b19": "慧解脫補特伽羅者。謂已盡諸漏而未具證",
    "T31n1606_013:0754b20": "八解脫定。唯究竟斷慧。所對治煩惱障故。",
    "T31n1606_013:0754b21": "俱分解脫補特伽羅者。謂已斷諸漏及具證",
    "T31n1606_013:0754b22": "八解脫定。由煩惱障分及定障分俱得解脫",
    "T31n1606_013:0754b23": "故。預流果向補特伽羅者。謂住順決擇分位。",
    "T31n1606_013:0754b24": "及住見道十五心剎那位。此中意說。始從一",
    "T31n1606_013:0754b25": "座順決擇分乃至。未得初果。皆名預流果向。",
    "T31n1606_013:0754b26": "豫流果補特伽羅者。謂住見道第十六心剎",
    "T31n1606_013:0754b27": "那位。即此見道。亦名入正性決定。亦名於法",
    "T31n1606_013:0754b28": "現觀。問誰於見道最後心位得初果耶。答若",
    "T31n1606_013:0754b29": "於欲界未離欲者。後入正性決定得預流果。",
    "T31n1606_013:0754c01": "謂次第者。雖少分離欲亦名未離欲。彼後入",
    "T31n1606_013:0754c02": "正性決定。至第十六心位得預流果。若倍離",
    "T31n1606_013:0754c03": "欲者後入正性決定得一來果。謂先用世間",
    "T31n1606_013:0754c04": "道已斷欲界修道所斷六品煩惱。名倍離欲。",
    "T31n1606_013:0754c05": "彼後入正性決定。至第十六心位得一來果。",
    "T31n1606_013:0754c06": "若已離欲者後入正性決定得不還果。謂先",
    "T31n1606_013:0754c07": "用世俗道已斷欲界修道所斷九品煩惱。名",
    "T31n1606_013:0754c08": "已離欲。彼後入正性決定。至第十六心位得",
    "T31n1606_013:0754c09": "不還果。問若已永斷見道所斷一切煩惱得",
    "T31n1606_013:0754c10": "預流果。何故但言永斷三結得預流果耶。答",
    "T31n1606_013:0754c11": "最勝所攝故。由此三種障解脫。得最為殊勝。",
    "T31n1606_013:0754c12": "所以者何。於解脫是不發趣因故。雖已發趣",
    "T31n1606_013:0754c13": "復為邪出離因故。及不正出離因故。由薩迦",
    "T31n1606_013:0754c14": "耶見執五取蘊為我我所深生愛樂故。於大",
    "T31n1606_013:0754c15": "苦聚不生厭背。於勝解脫無發趣心。或有眾",
    "T31n1606_013:0754c16": "生。雖已發趣解脫。然由戒禁取及疑。僻執",
    "T31n1606_013:0754c17": "邪道疑正道故。便邪出離及不正出離。又此",
    "T31n1606_013:0754c18": "三結是迷所知境因故。迷見因故。迷對治因",
    "T31n1606_013:0754c19": "故所以者何。由薩迦耶見迷所知境。於大苦",
    "T31n1606_013:0754c20": "聚虛妄增益我我所相故。由戒禁取迷能知",
    "T31n1606_013:0754c21": "見。於顛倒見謂為清淨出離因故。由疑迷正",
    "T31n1606_013:0754c22": "對治。於三寶所不決定故。",
    "T31n1606_013:0754c23": "一來果向補特伽羅者。謂於修道中已斷欲",
    "T31n1606_013:0754c24": "界五品煩惱安住彼道。所以者何。由見道後",
    "T31n1606_013:0754c25": "已斷欲界乃至中中品煩惱及住彼斷道故。",
    "T31n1606_013:0754c26": "一來果補特伽羅者。謂於修道中已斷欲界",
    "T31n1606_013:0754c27": "第六品煩惱安住彼道。所以者何。由已永斷",
    "T31n1606_013:0754c28": "中軟品煩惱斷道究竟。建立此故。",
    "T31n1606_013:0754c29": "不還果向補特伽羅者。謂於修道中已斷欲",
    "T31n1606_013:0755a01": "界第七第八品煩惱安住彼道。所以者何。由",
    "T31n1606_013:0755a02": "一來果後已斷欲界軟上軟中品煩惱及住",
    "T31n1606_013:0755a03": "彼斷道建立此故。",
    "T31n1606_013:0755a04": "不還果補特伽羅者。謂於修道中已斷欲界",
    "T31n1606_013:0755a05": "第九品煩惱安住彼道。所以者何。由彼永斷",
    "T31n1606_013:0755a06": "欲界軟軟品煩惱斷道究竟。建立此故。問",
    "T31n1606_013:0755a07": "若已永斷一切見道所斷煩惱。及已永斷欲",
    "T31n1606_013:0755a08": "界修道所斷一切煩惱得不還果。何故但言",
    "T31n1606_013:0755a09": "永斷五順下分結得不還果耶。答最勝所攝",
    "T31n1606_013:0755a10": "故。云何最勝。由此五結能為下趣下界勝因",
    "T31n1606_013:0755a11": "故名最勝。所以者何下趣者。謂地獄畜生",
    "T31n1606_013:0755a12": "餓鬼。下界者。謂欲界。以薩迦耶見戒禁取疑",
    "T31n1606_013:0755a13": "為最勝因。令諸有情不越下趣故。以貪欲",
    "T31n1606_013:0755a14": "瞋恚為最勝因。令諸有情下越下界故。",
    "T31n1606_013:0755a15": "阿羅漢果向補特伽羅者。謂已永斷有頂八",
    "T31n1606_013:0755a16": "品煩惱安住彼道。",
    "T31n1606_013:0755a17": "阿羅漢果補特伽羅者。謂已永斷有頂第九品",
    "T31n1606_013:0755a18": "煩惱安住彼究竟道。問若阿羅漢永斷三界",
    "T31n1606_013:0755a19": "一切煩惱。何故但言永斷一切五順上分結",
    "T31n1606_013:0755a20": "得阿羅漢果耶。答最勝所攝故。云何最勝。由",
    "T31n1606_013:0755a21": "此五結是取上分因及不捨上分因故名最",
    "T31n1606_013:0755a22": "勝。所以者何。由色無色愛取欲界上色無色",
    "T31n1606_013:0755a23": "界生故。由掉慢無明不捨此上生故。以愛慢",
    "T31n1606_013:0755a24": "疑上靜慮者。為彼所惱故。",
    "T31n1606_013:0755a25": "極七返有補特伽羅者謂即豫流。於人天生",
    "T31n1606_013:0755a26": "往來雜受。極至七返得盡苦際。",
    "T31n1606_013:0755a27": "家家補特伽羅者。謂即預流。或於天上或於",
    "T31n1606_013:0755a28": "人中。從家至家得盡苦際。所以者何。即預流",
    "T31n1606_013:0755a29": "果進至一來果向。或於天上或於人中。決定",
    "T31n1606_013:0755b01": "往來極受二有方般涅槃故。",
    "T31n1606_013:0755b02": "一間補特伽羅者。謂即一來。或於天上唯受",
    "T31n1606_013:0755b03": "一有得盡苦際。所以者何。即一來果進至不",
    "T31n1606_013:0755b04": "還果向。或於天上唯受一有得般涅槃故。唯",
    "T31n1606_013:0755b05": "有一隙容此一生故名一間。",
    "T31n1606_013:0755b06": "中般涅槃補特伽羅者。謂生結已斷起結未",
    "T31n1606_013:0755b07": "斷。或中有纔起。即便聖道現前得盡苦際。或",
    "T31n1606_013:0755b08": "中有起已。為趣生有纔起思惟。即便聖道現",
    "T31n1606_013:0755b09": "前得盡苦際。或思惟已發趣生有。未到生有",
    "T31n1606_013:0755b10": "即便聖道現前得盡苦際。此中顯示三種中",
    "T31n1606_013:0755b11": "般。由煩惱力往趣生處令生有相續。此煩惱",
    "T31n1606_013:0755b12": "已盡。唯由隨眠力令命終後諸蘊續起。此隨",
    "T31n1606_013:0755b13": "眠餘猶未盡。或中有纔起由串習力聖道現",
    "T31n1606_013:0755b14": "前斷餘隨眠。即於此位入般涅槃。或中有起",
    "T31n1606_013:0755b15": "已。為往生有纔發思惟。聖道現前斷餘隨眠",
    "T31n1606_013:0755b16": "入般涅槃。或思惟已往生有處。未得生有聖",
    "T31n1606_013:0755b17": "道現前。斷餘隨眠入般涅槃。如是三種望生",
    "T31n1606_013:0755b18": "有處。未發纔發已遠去位差別建立。隨順七",
    "T31n1606_013:0755b19": "善丈夫趣經。",
    "T31n1606_013:0755b20": "生般涅槃補特伽羅者。謂二結俱未斷纔生",
    "T31n1606_013:0755b21": "色界已。即便聖道現前得盡苦際。",
    "T31n1606_013:0755b22": "無行般涅槃補特伽羅者。謂生彼已不由加",
    "T31n1606_013:0755b23": "行。聖道現前得盡苦際。不由加行者。由宿",
    "T31n1606_013:0755b24": "串習力。無漏聖道任運現前。無功用故。",
    "T31n1606_013:0755b25": "有行般涅槃補特伽羅者。謂生彼已由加行",
    "T31n1606_013:0755b26": "力。聖道現前得盡苦際。由加行者。與上相違",
    "T31n1606_013:0755b27": "故。",
    "T31n1606_013:0755b28": "上流補特伽羅者。謂於色界地地中皆受生",
    "T31n1606_013:0755b29": "已。乃至最後入色究竟。於彼無漏聖道現前",
    "T31n1606_013:0755c01": "得盡苦際。復有乃至往到有頂聖道現前得",
    "T31n1606_013:0755c02": "盡苦際。此中顯示二種上流。一極至色究竟。",
    "T31n1606_013:0755c03": "二極至有頂。極至色究竟者。謂多愛味補特",
    "T31n1606_013:0755c04": "伽羅。由多生起軟等靜慮差別愛味故始從",
    "T31n1606_013:0755c05": "梵眾天乃至色究竟。於一切處次第各受一",
    "T31n1606_013:0755c06": "生。乃至最後入色究竟得般涅槃。極至有頂",
    "T31n1606_013:0755c07": "者。謂不雜修第四靜慮。唯避淨居。如前次第",
    "T31n1606_013:0755c08": "生一切處。乃至有頂方般涅槃。又雜修第四",
    "T31n1606_013:0755c09": "靜慮有五品差別。一下品修。二中品修。三上",
    "T31n1606_013:0755c10": "品修。四上勝品修。五上極品修。由此五品雜",
    "T31n1606_013:0755c11": "修第四靜慮故。如其次第生五淨居。",
    "T31n1606_013:0755c12": "退法阿羅漢者。謂鈍根性。若遊散若不遊散。",
    "T31n1606_013:0755c13": "若思惟若不思惟。皆可退失現法樂住。思惟",
    "T31n1606_013:0755c14": "者欲害自身。不思惟者不欲害自身。退現法",
    "T31n1606_013:0755c15": "樂住者。謂退世間靜慮等定。",
    "T31n1606_013:0755c16": "思法阿羅漢者。謂鈍根性若遊散若不遊散。",
    "T31n1606_013:0755c17": "若不思惟即可退失現法樂住。若思惟已能",
    "T31n1606_013:0755c18": "不退失。",
    "T31n1606_013:0755c19": "護法阿羅漢者。謂鈍根性。若遊散便可退失",
    "T31n1606_013:0755c20": "現法樂住。若不遊散即能不退住。不動阿羅",
    "T31n1606_013:0755c21": "漢者。謂鈍根性。若遊散若不遊散。皆能不退",
    "T31n1606_013:0755c22": "現法樂住。亦不能練根。練根者。謂轉下鈍根",
    "T31n1606_013:0755c23": "成上利根。是故不動法不說能練根。性是利",
    "T31n1606_013:0755c24": "根故。",
    "T31n1606_013:0755c25": "堪達阿羅漢者。謂鈍根性。若遊散若不遊散。",
    "T31n1606_013:0755c26": "皆能不退現法樂住。堪能練根。不動法阿羅",
    "T31n1606_013:0755c27": "漢者。謂利根性。若遊散若不遊散。皆能不退",
    "T31n1606_013:0755c28": "現法樂住。",
    "T31n1606_013:0755c29": "欲界異生補特伽羅者。謂於欲界若生若長。",
    "T31n1606_013:0756a01": "不得聖法。",
    "T31n1606_013:0756a02": "欲界有學補特伽羅者。謂於欲界若生若長。",
    "T31n1606_013:0756a03": "已得聖法猶有餘結。",
    "T31n1606_013:0756a04": "欲界無學補特伽羅者。謂於欲界若生若長。",
    "T31n1606_013:0756a05": "已得聖法無有餘結。如欲界有三。如是色無",
    "T31n1606_013:0756a06": "色界各有三種隨相應知。",
    "T31n1606_013:0756a07": "欲色界菩薩者。謂與滅離無色界生靜慮相",
    "T31n1606_013:0756a08": "應住靜慮樂。而生欲界或生色界。問何緣菩",
    "T31n1606_013:0756a09": "薩不生無色界。答若已證得最勝威德菩薩",
    "T31n1606_013:0756a10": "凡所受生。皆欲利益安樂眾生。以無色界非",
    "T31n1606_013:0756a11": "成熟眾生處故。滅離無色界生靜慮者。謂能",
    "T31n1606_013:0756a12": "除遣無色界生所有勝定。住靜慮樂者。謂不",
    "T31n1606_013:0756a13": "退靜慮。由此菩薩善巧迴轉故。為欲成熟所",
    "T31n1606_013:0756a14": "化有情。或生欲界或生色界。",
    "T31n1606_013:0756a15": "欲界獨覺者謂無佛出世時生於欲界。自然",
    "T31n1606_013:0756a16": "證得獨覺菩提。",
    "T31n1606_013:0756a17": "不思議如來者。謂且於欲界始從示現安住",
    "T31n1606_013:0756a18": "覩史多天妙寶宮殿。乃至示現大般涅槃。示",
    "T31n1606_013:0756a19": "現一切諸佛菩薩所行大行。一切菩薩所行",
    "T31n1606_013:0756a20": "者。謂從示現覩史多天宮。乃至現大神變降",
    "T31n1606_013:0756a21": "伏魔軍。諸佛所行者。謂從示現成等正覺。乃",
    "T31n1606_013:0756a22": "至示現大般涅槃。",
    "T31n1606_013:0756a23": "勝解行菩薩者。謂住勝解行地中。成就菩薩",
    "T31n1606_013:0756a24": "下中上忍。由其安住菩薩種姓。始從初發大",
    "T31n1606_013:0756a25": "菩提願。乃至未入極歡喜地。未得出世真實",
    "T31n1606_013:0756a26": "內證故。名勝解行菩薩。",
    "T31n1606_013:0756a27": "增上意樂行菩薩者。謂十地中所有菩薩。由",
    "T31n1606_013:0756a28": "已證得出世內證清淨意樂故。有相行菩薩",
    "T31n1606_013:0756a29": "者。謂住極喜離垢發光焰慧極難勝現前地",
    "T31n1606_013:0756b01": "中所有菩薩。由此六地雖不喜樂而為諸相",
    "T31n1606_013:0756b02": "所間雜故。",
    "T31n1606_013:0756b03": "無相行菩薩者。謂住遠行地中所有菩薩。由",
    "T31n1606_013:0756b04": "此菩薩若作功用乃至隨其欲樂。能令諸相",
    "T31n1606_013:0756b05": "不現行故。",
    "T31n1606_013:0756b06": "無功用行菩薩者。謂住不動善慧法雲地中",
    "T31n1606_013:0756b07": "所有菩薩。由此菩薩已得純熟無分別智故。",
    "T31n1606_013:0756b08": "復次如說預流補特伽羅。此有二種。一漸出",
    "T31n1606_013:0756b09": "離。二頓出離。漸出離者。如前廣說。頓出離",
    "T31n1606_013:0756b10": "者。謂入諦現觀已。依止未至定發出世間道",
    "T31n1606_013:0756b11": "頓斷三界一切煩惱。品品別斷唯立二果。謂",
    "T31n1606_013:0756b12": "預流果阿羅漢果。品品別斷者。謂先頓斷欲",
    "T31n1606_013:0756b13": "色無色界修道所斷上上品隨眠。如是乃至",
    "T31n1606_013:0756b14": "軟軟品。頓斷三界者。如見道所斷。非如",
    "T31n1606_013:0756b15": "世間道界地漸次品品別斷。此義以何為證。",
    "T31n1606_013:0756b16": "如指端經說。諸所有色乃至識。若過去若未",
    "T31n1606_013:0756b17": "來若現在。廣說乃至若遠若近。總此一切略",
    "T31n1606_013:0756b18": "為一分一團一積一聚。如是略已。應觀一切",
    "T31n1606_013:0756b19": "皆是無常一切皆苦。乃至廣說。依如是觀但",
    "T31n1606_013:0756b20": "可建立初後二果。由此二果如其次第。永斷",
    "T31n1606_013:0756b21": "三界一切見修所斷煩惱。無餘所顯故。不立",
    "T31n1606_013:0756b22": "第二第三兩果。由此二果已見諦者。唯斷欲",
    "T31n1606_013:0756b23": "界修道所斷。有餘無餘所顯故。又依如是頓",
    "T31n1606_013:0756b24": "出離者。如來於分別經中預流果無間即建",
    "T31n1606_013:0756b25": "立阿羅漢果。如是補特伽羅多於現法或臨",
    "T31n1606_013:0756b26": "終時善辦聖旨。設不能辦由願力故。即以",
    "T31n1606_013:0756b27": "願力還生欲界。出無佛世成獨勝果。設不辦",
    "T31n1606_013:0756b28": "者未能無餘離諸欲故。即以願力生欲界者。",
    "T31n1606_013:0756b29": "彼能速證般涅槃故。",
    "T31n1606_013:0756c01": "建立現觀略有十種。謂法現觀。義現觀。真現",
    "T31n1606_013:0756c02": "觀。後現觀。寶現觀。不行現觀。究竟現觀。聲",
    "T31n1606_013:0756c03": "聞現觀。獨覺現觀。菩薩現觀。法現觀者。謂",
    "T31n1606_013:0756c04": "於諸諦增上法中已得上品清信勝解隨信而",
    "T31n1606_013:0756c05": "行。所以者何。由於諸諦增上契經等法中從",
    "T31n1606_013:0756c06": "聞他音增上緣力。已得最後順解脫分善根",
    "T31n1606_013:0756c07": "所攝上品清信勝解由得如是清信勝解故。",
    "T31n1606_013:0756c08": "說名以法現觀現觀諸諦。",
    "T31n1606_013:0756c09": "義現觀者。謂即於諸諦增上法中已得上品。",
    "T31n1606_013:0756c10": "於諸諦境諦察法忍。此忍居順決擇分位。所",
    "T31n1606_013:0756c11": "以者何。由即於如上所說法中如理作意。增",
    "T31n1606_013:0756c12": "上緣力於苦等諦境。已得最後順決擇分善",
    "T31n1606_013:0756c13": "根所攝上品諦察法忍。此諦察法忍由三種",
    "T31n1606_013:0756c14": "如理作意所顯發故。復成三品謂上軟上中",
    "T31n1606_013:0756c15": "上上。上軟者。謂即此生時軟位。上中者。",
    "T31n1606_013:0756c16": "謂頂忍位。上上者。謂世第一法位。",
    "T31n1606_013:0756c17": "真現觀者。謂已得見道十六心剎那位所有",
    "T31n1606_013:0756c18": "聖道。又於見道中得現觀邊安立諦世俗智。",
    "T31n1606_013:0756c19": "由出世智增上緣力長養彼種子故。名得此",
    "T31n1606_013:0756c20": "智而不現前。以見道十六心剎那無有間斷。",
    "T31n1606_013:0756c21": "不容現起世間心故。於修道位此世俗智方",
    "T31n1606_013:0756c22": "現在前。",
    "T31n1606_013:0756c23": "後現觀者。謂一切修道。由見道後一切世間",
    "T31n1606_013:0756c24": "出世間道皆名後現觀故。",
    "T31n1606_013:0756c25": "寶現觀者。謂於佛證淨於法證淨於僧證淨。",
    "T31n1606_013:0756c26": "由佛聖弟子於三寶所已得決定證清淨信。",
    "T31n1606_013:0756c27": "謂薄伽梵是真正等覺者。法毘奈耶是真善",
    "T31n1606_013:0756c28": "妙說。聖弟子眾是真淨行者。",
    "T31n1606_013:0756c29": "不行現觀者。謂已證得無作律儀故。雖居學",
    "T31n1606_013:0757a01": "位而謂我今已盡地獄畜生餓鬼顛墜惡",
    "T31n1606_013:0757a02": "趣。我不復能造惡趣業感惡趣異熟。已得無",
    "T31n1606_013:0757a03": "作律儀者。謂已證得聖所愛戒所攝律儀。由",
    "T31n1606_013:0757a04": "得此故。此所對治地獄異熟等必不復行。由",
    "T31n1606_013:0757a05": "地獄等永盡不行故。名不行現觀。",
    "T31n1606_013:0757a06": "究竟現觀者。如道諦中究竟道說。謂已息一",
    "T31n1606_013:0757a07": "切麁重已。得一切離繫得。如是等。",
    "T31n1606_013:0757a08": "聲聞現觀者。謂前所說七種現觀。從聞他音",
    "T31n1606_013:0757a09": "而證得故。名聲聞現觀。",
    "T31n1606_013:0757a10": "獨覺現觀者。謂前所說七種現觀。不由他音",
    "T31n1606_013:0757a11": "而證得故。名獨覺現觀。",
    "T31n1606_013:0757a12": "菩薩現觀者。謂諸菩薩於前所說七現觀中。",
    "T31n1606_013:0757a13": "起修集忍而不作證。為於聲聞獨覺調伏方",
    "T31n1606_013:0757a14": "便中得善巧故。哀戀眾生。不於下乘而出離",
    "T31n1606_013:0757a15": "故。然於菩薩極喜地中入諸菩薩正性決定。",
    "T31n1606_013:0757a16": "是名菩薩現觀。",
    "T31n1606_013:0757a17": "已說現觀。差別今當說。問聲聞菩薩現觀有",
    "T31n1606_013:0757a18": "何差別。答略說有十一種。謂境界差別。任持",
    "T31n1606_013:0757a19": "差別。通達差別。誓願差別。出離差別。攝受",
    "T31n1606_013:0757a20": "差別。建立差別。眷屬差別。勝生差別。生差",
    "T31n1606_013:0757a21": "別。果差別。",
    "T31n1606_013:0757a22": "境界差別者。謂緣方廣大乘為境故。任持差",
    "T31n1606_013:0757a23": "別者謂滿大劫阿僧企耶。福智資糧圓滿故。",
    "T31n1606_013:0757a24": "通達差別者。謂由補特伽羅法無我理增上",
    "T31n1606_013:0757a25": "法。方便所引出世間智。俱通達二無我故。",
    "T31n1606_013:0757a26": "誓願差別者。謂能通達一切有情與己平等。",
    "T31n1606_013:0757a27": "猶如自身誓願攝益故。",
    "T31n1606_013:0757a28": "出離差別者。謂依十地而出離故。",
    "T31n1606_013:0757a29": "攝受差別者。謂無住涅槃所攝受故。",
    "T31n1606_013:0757b01": "建立差別者。謂善修治諸佛淨土故。",
    "T31n1606_013:0757b02": "眷屬差別者。謂攝受一切所化眾生為眷屬",
    "T31n1606_013:0757b03": "故。",
    "T31n1606_013:0757b04": "勝生差別者。謂如世間腹所孕子繼父種族",
    "T31n1606_013:0757b05": "令不斷絕。如是菩薩紹隆佛種令不斷絕。是",
    "T31n1606_013:0757b06": "佛真子相故。",
    "T31n1606_013:0757b07": "生差別者。謂於如來大集會中生故。果差別",
    "T31n1606_013:0757b08": "者。復有十種。謂轉依差別。功德圓滿差別。",
    "T31n1606_013:0757b09": "五相差別。三身差別。涅槃差別。證得和合",
    "T31n1606_013:0757b10": "智用差別。障清淨差別。和合作業差別。方便",
    "T31n1606_013:0757b11": "示現成等正覺入般涅槃差別。五種拔濟差",
    "T31n1606_013:0757b12": "別。轉依差別者。謂染不染一切種所依麁重",
    "T31n1606_013:0757b13": "永斷故。一切無上功德所依永轉故。",
    "T31n1606_013:0757b14": "功德圓滿差別者。謂力無所畏不共佛法等",
    "T31n1606_013:0757b15": "無邊功德永成滿故。",
    "T31n1606_013:0757b16": "五相差別者。謂清淨等五相差別。一清淨差",
    "T31n1606_013:0757b17": "別。謂永斷一切煩惱并習氣故。二圓淨差別。",
    "T31n1606_013:0757b18": "謂遍修治佛淨土故。三身差別謂法身圓滿",
    "T31n1606_013:0757b19": "故。四受用差別。謂一切時處大集會與諸菩",
    "T31n1606_013:0757b20": "薩受用種種大法樂故。五業差別。謂隨其所",
    "T31n1606_013:0757b21": "應起種種變化。遍於十方無量無邊諸世界",
    "T31n1606_013:0757b22": "中作諸佛事故。",
    "T31n1606_013:0757b23": "三身差別者。謂證得圓滿自性受用變化身",
    "T31n1606_013:0757b24": "故。",
    "T31n1606_013:0757b25": "涅槃差別者。謂於無餘涅槃界為欲利樂一",
    "T31n1606_013:0757b26": "切有情。一切功德無斷絕故。",
    "T31n1606_013:0757b27": "證得和合智用差別者。謂證得最極清淨法",
    "T31n1606_013:0757b28": "界一味故。於彼能依一切種妙智用一一佛",
    "T31n1606_013:0757b29": "功能等一切佛功能故。",
    "T31n1606_013:0757c01": "障清淨差別者。謂永斷一切煩惱障所知障",
    "T31n1606_013:0757c02": "故。",
    "T31n1606_013:0757c03": "和合作業差別者。謂化導一一有情作用。皆",
    "T31n1606_013:0757c04": "一切佛增上力故。",
    "T31n1606_013:0757c05": "方便示現成等正覺入般涅槃差別者。謂於",
    "T31n1606_013:0757c06": "十方一切世界。隨其所應。乃至後際數數示",
    "T31n1606_013:0757c07": "現成正覺等。令一切所化眾生成熟解脫故。",
    "T31n1606_013:0757c08": "五種拔濟差別者。謂拔濟災橫等五事。一拔",
    "T31n1606_013:0757c09": "濟災橫。謂如來入城邑等時。令盲聾等得眼",
    "T31n1606_013:0757c10": "耳等。二拔濟非方便謂令得世間正見遠離",
    "T31n1606_013:0757c11": "一切邪惡見故。三拔濟惡趣。謂令生見道越",
    "T31n1606_013:0757c12": "諸惡趣故。四拔濟薩迦耶。謂令證阿羅漢果",
    "T31n1606_013:0757c13": "永脫三界故。五拔濟乘。謂令諸菩薩不樂下",
    "T31n1606_013:0757c14": "乘故。",
    "T31n1606_013:0757c15": "問如經說。四無量等最勝功德何現觀所攝",
    "T31n1606_013:0757c16": "耶。答後現觀究竟現觀所攝。所以者何。如是",
    "T31n1606_013:0757c17": "最勝功德。諸聖弟子等或於修道或究竟道",
    "T31n1606_013:0757c18": "之所發起。是故二現觀所攝。彼復云何謂無",
    "T31n1606_013:0757c19": "量解脫勝處遍處無諍願智無礙解神通相隨",
    "T31n1606_013:0757c20": "顯清淨力無畏念住不護無忘失法永斷習",
    "T31n1606_013:0757c21": "氣大悲十八不共佛法一切種妙智。如是等",
    "T31n1606_013:0757c22": "功德如來於諸經中。或依聲聞乘說。或依大",
    "T31n1606_013:0757c23": "乘說。此諸功德隨其所應。略以五門顯示其",
    "T31n1606_013:0757c24": "相。謂所依境界行相自體助伴。",
    "T31n1606_013:0757c25": "無量者。謂四無量。一慈無量。二悲無量。三",
    "T31n1606_013:0757c26": "喜無量。四捨無量。慈云何。謂依止靜慮於",
    "T31n1606_013:0757c27": "諸有情與樂相應意樂。住具足中若定若慧。",
    "T31n1606_013:0757c28": "及彼相應諸心心法。此中顯慈無量。以靜慮",
    "T31n1606_013:0757c29": "為所依。有情為境界。願彼與樂相應為行相。",
    "T31n1606_013:0758a01": "定慧為自體。一切功德皆奢摩他毘鉢舍那",
    "T31n1606_013:0758a02": "所攝故。諸心心法為助伴。當知悲等一切功",
    "T31n1606_013:0758a03": "德隨其所應亦爾。悲云何。謂於諸有情離苦",
    "T31n1606_013:0758a04": "意樂。住具足中若定若慧。餘如前說所依自",
    "T31n1606_013:0758a05": "體助伴與慈相似故。喜云何。謂於諸有情不",
    "T31n1606_013:0758a06": "離樂意樂。住具足中若定若慧。餘如前說。捨",
    "T31n1606_013:0758a07": "云何。謂依止靜慮於諸有情利益意樂。住具",
    "T31n1606_013:0758a08": "足中若定若慧。餘如前說。利益意樂者。謂於",
    "T31n1606_013:0758a09": "與樂相應等有情所棄捨愛等。作是思惟。當",
    "T31n1606_013:0758a10": "令彼解脫煩惱。如是意樂名捨行相。利益意",
    "T31n1606_013:0758a11": "樂行相圓滿。名住具足。",
    "T31n1606_013:0758a12": "解脫者。謂八解脫。廣說如經。云何有色觀",
    "T31n1606_013:0758a13": "諸色解脫。謂依止靜慮於內未伏見者色想。",
    "T31n1606_013:0758a14": "或現安立見者色想。觀所見色。住具足中若",
    "T31n1606_013:0758a15": "定若慧。及彼相應諸心心法。乃至為解脫",
    "T31n1606_013:0758a16": "變化障。有色者。謂於內身未依無色定伏除",
    "T31n1606_013:0758a17": "見者色想故。或見者色想。安立現前故。觀諸",
    "T31n1606_013:0758a18": "色者。謂以意解觀見好惡等色故。解脫者。謂",
    "T31n1606_013:0758a19": "能解脫一切變化障故。",
    "T31n1606_013:0758a20": "云何內無色想觀外諸色解脫。謂於內已伏",
    "T31n1606_013:0758a21": "見者色想。或現安立見者無色想。觀所見色",
    "T31n1606_013:0758a22": "住具足中若定若慧。餘如前說。內無色想者。",
    "T31n1606_013:0758a23": "謂於內身已依無色定伏除見者色想故。或",
    "T31n1606_013:0758a24": "見者無色想。安立現前故。謂見者名想現在",
    "T31n1606_013:0758a25": "前行。餘如前釋。",
    "T31n1606_013:0758a26": "云何淨解脫身作證具足住。謂於內淨不淨",
    "T31n1606_013:0758a27": "諸色。已得展轉相待想展轉相入想展轉一",
    "T31n1606_013:0758a28": "味想故。於彼已得具足中若定若慧。餘如前",
    "T31n1606_013:0758a29": "說。乃至為解脫淨不淨變化煩惱生起障。此",
    "T31n1606_013:0758b01": "中顯示於淨不淨諸色。依展轉相待想展轉",
    "T31n1606_013:0758b02": "相入想。得展轉一味想。所以者何。待諸淨",
    "T31n1606_013:0758b03": "色於餘色中謂為不淨。待不淨色於餘色中",
    "T31n1606_013:0758b04": "謂為清淨。非不相待。何以故。唯見一類時",
    "T31n1606_013:0758b05": "淨不淨覺無故。又於淨中不淨性所隨入。於",
    "T31n1606_013:0758b06": "不淨中淨性所隨入。何以故。於薄皮所覆共",
    "T31n1606_013:0758b07": "謂為淨。中現有髮毛等三十六種不淨物故。",
    "T31n1606_013:0758b08": "如是展轉總一切色合為一味清淨想。解如",
    "T31n1606_013:0758b09": "是已得隨所樂色。解脫自在者能斷淨不淨",
    "T31n1606_013:0758b10": "色變化障及於此中煩惱生起障。何等名於",
    "T31n1606_013:0758b11": "變化煩惱。謂於淨色變化加行功用。與不淨",
    "T31n1606_013:0758b12": "色變化相違故。",
    "T31n1606_013:0758b13": "云何無邊虛空處解脫。謂於隨順解脫無邊",
    "T31n1606_013:0758b14": "虛空處。住具足中若定若慧。餘如前說。如無",
    "T31n1606_013:0758b15": "邊虛空處解脫。無邊識處無所有處非想非",
    "T31n1606_013:0758b16": "非想處解脫亦爾。乃至為解脫寂靜解脫無",
    "T31n1606_013:0758b17": "滯礙障。如是四種若聖弟子所得能順無漏。",
    "T31n1606_013:0758b18": "是清淨性方名解脫。解脫愛味故。寂靜解脫",
    "T31n1606_013:0758b19": "者。謂超色無色於中清淨。名無滯礙。味著無",
    "T31n1606_013:0758b20": "色是此障。",
    "T31n1606_013:0758b21": "云何想受滅解脫。謂依止非想非非想處解",
    "T31n1606_013:0758b22": "脫。超過諸餘寂靜解脫。住於似真解脫具足",
    "T31n1606_013:0758b23": "住中心心法滅。為解脫想受滅障。此顯想受",
    "T31n1606_013:0758b24": "滅解脫。以非想非非想處為所依。無境界行",
    "T31n1606_013:0758b25": "相助伴。心心法無故。以心心法滅為自體。",
    "T31n1606_013:0758b26": "又此解脫似真解脫。圓滿為性。以聖弟子由",
    "T31n1606_013:0758b27": "出世間道已得轉依。諸心心法暫不現起。於",
    "T31n1606_013:0758b28": "此位中極寂靜故。染污意不現行故。",
    "T31n1606_013:0758b29": "此八解脫亦名聖住。諸聖所住故。然諸聖者",
    "T31n1606_013:0758c01": "多依二住。謂第三第八以最勝故。是故經中",
    "T31n1606_013:0758c02": "於此二解脫有身作證具足住言。非餘由此",
    "T31n1606_013:0758c03": "二種。如其次第。有色無色解脫障斷無餘故。",
    "T31n1606_013:0758c04": "證得圓滿轉依故。說名最勝。",
    "T31n1606_013:0758c05": "勝處者。謂八勝處。廣說如經。前四勝處由二",
    "T31n1606_013:0758c06": "解脫所建立後四勝處由一解脫所建立。從",
    "T31n1606_013:0758c07": "彼所流故。所以者何。謂內有色想觀外色",
    "T31n1606_013:0758c08": "少。若好若惡若劣若勝。於彼諸色勝知勝見",
    "T31n1606_013:0758c09": "得如實想。是初勝處。內有色想觀外色多若",
    "T31n1606_013:0758c10": "好若惡。廣說乃至得如實想。是第二勝處。此",
    "T31n1606_013:0758c11": "二勝處從有色觀諸色解脫所出。內無色想",
    "T31n1606_013:0758c12": "觀外色少。廣說乃至得如實想。是第三勝處。",
    "T31n1606_013:0758c13": "內無色想觀外色多。廣說乃至得如實想。是",
    "T31n1606_013:0758c14": "第四勝處。此二勝處從內無色想觀外諸色",
    "T31n1606_013:0758c15": "解脫所出。是故前四勝處。由二解脫所建立。",
    "T31n1606_013:0758c16": "內無色想觀外諸色。若青青顯青現青光。猶",
    "T31n1606_013:0758c17": "如烏莫迦花。或如婆羅痆斯深染青衣。若青",
    "T31n1606_013:0758c18": "青顯青現青光。如是內無色想觀外諸色。若",
    "T31n1606_013:0758c19": "青乃至青光亦爾。於彼諸色勝知勝見得如",
    "T31n1606_013:0758c20": "實想。是第五勝處。內無色想觀外諸色。若黃",
    "T31n1606_013:0758c21": "乃至黃光。猶如羯尼迦花。或如婆羅痆斯深",
    "T31n1606_013:0758c22": "染黃衣。若黃廣說乃至得如實想。是第六勝",
    "T31n1606_013:0758c23": "處。內無色想觀外諸色。若赤乃至赤光。猶如",
    "T31n1606_013:0758c24": "般豆時縛迦花。或如婆羅痆斯深染赤衣。若",
    "T31n1606_013:0758c25": "赤廣說乃至得如實想。是第七勝處。內無色",
    "T31n1606_013:0758c26": "想觀外諸色。若白白顯白現白光。猶如烏沙",
    "T31n1606_013:0758c27": "斯星色。或如婆羅痆斯極鮮白衣若白白顯",
    "T31n1606_013:0758c28": "白現白光。如是內無色想觀外諸色。若白白",
    "T31n1606_013:0758c29": "顯白現白光亦爾。於彼諸色勝知勝見得如",
    "T31n1606_013:0759a01": "實想。是第八勝處。如是四勝處從淨解脫身。",
    "T31n1606_013:0759a02": "作證具足住所出。此中解脫是意解所緣。勝",
    "T31n1606_013:0759a03": "處是勝伏所緣。少多等境隨意自在。或令隱",
    "T31n1606_013:0759a04": "沒故或隨欲轉故少色者。有情數色。其量小",
    "T31n1606_013:0759a05": "故多色者。非有情數色。舍林地山等其量大",
    "T31n1606_013:0759a06": "故。好色惡色者。淨不淨顯色所攝。劣色勝色",
    "T31n1606_013:0759a07": "者。若人若天隨其次第。於彼諸色勝者自在",
    "T31n1606_013:0759a08": "轉故。知者由奢摩他道故。見者由毘鉢舍那",
    "T31n1606_013:0759a09": "道故。得如實想者謂於已勝未勝中得無增",
    "T31n1606_013:0759a10": "上慢想故。若青者是總句青顯者是俱生青。",
    "T31n1606_013:0759a11": "青現者是和合青。青光者。謂彼二所放鮮淨",
    "T31n1606_013:0759a12": "光青。如青黃赤白廣說亦爾。於一處說二譬",
    "T31n1606_013:0759a13": "喻者為顯俱生和合二顯色故。謂若青者總",
    "T31n1606_013:0759a14": "舉花衣二青。青顯者依花青說。以俱生故。青",
    "T31n1606_013:0759a15": "現者依衣青說。以和合方成故。青光者依二",
    "T31n1606_013:0759a16": "種說。由彼二種俱有鮮淨光故。如是二譬喻",
    "T31n1606_013:0759a17": "中若青青顯等。總句釋句如相應知。如青黃",
    "T31n1606_013:0759a18": "等亦爾。餘如解脫中說。何等為餘。謂內有色",
    "T31n1606_013:0759a19": "想觀外色等。如有色觀諸色等隨相應釋。已",
    "T31n1606_013:0759a20": "說勝處勝所緣境界。",
    "T31n1606_013:0759a21": "遍處者。謂於遍滿住具足中若定若慧。及彼",
    "T31n1606_013:0759a22": "相應心心法。是名遍處。遍滿者其量廣大",
    "T31n1606_013:0759a23": "周普無邊。此復十種。謂地水火風青黃赤白",
    "T31n1606_013:0759a24": "無邊空處無邊識處皆悉遍滿。問何故於遍",
    "T31n1606_013:0759a25": "處建立地等。答由此遍處觀所依能依色皆",
    "T31n1606_013:0759a26": "遍滿故。若於此中不建立地等。遍處者。即離",
    "T31n1606_013:0759a27": "所依大種亦不能觀青等所造色為遍滿相。",
    "T31n1606_013:0759a28": "是故為觀所依能依皆悉遍滿建立地等。餘",
    "T31n1606_013:0759a29": "隨所應如解脫中說。謂無邊空處等。",
    "T31n1606_013:0759b01": "當知此中依解脫故造修。由勝處故起方便。",
    "T31n1606_013:0759b02": "由遍處故成滿。若於彼得成滿。即於解脫",
    "T31n1606_013:0759b03": "究竟。",
    "T31n1606_013:0759b04": "大乘阿毘達磨雜集論卷第十三"
}