{
    "X69n1326_001:0021a03": "五家語錄序",
    "X69n1326_001:0021a05": "威音王已前。有無量恒河沙祖佛出世。以十方世界",
    "X69n1326_001:0021a06": "為口。出無量言辭。談無量妙義。而時人猶認三十二",
    "X69n1326_001:0021a07": "相迦陵仙音。為佛真法身。故萬不已。俱入化火道場。",
    "X69n1326_001:0021a08": "各遺舍利八斛四斗。而輪王收取。建造九級窣堵波。",
    "X69n1326_001:0021a09": "至第九級結頂去不得處。用千丈旃檀香木。大數百",
    "X69n1326_001:0021a10": "圍。從空錐下。自塔之結角交加處。透頂透底。聳立格",
    "X69n1326_001:0021a11": "外。上有重重寶盤。上之更上。復有銳然金頂。離頂入",
    "X69n1326_001:0021a12": "空。湧出五色寶光。每一一光。各各現出。非青非黃。非",
    "X69n1326_001:0021a13": "赤白黑。歷辨而明。髏分不得之象。令人數盡層級。看",
    "X69n1326_001:0021a14": "透頂尖。辨析五光。心識路絕。不知不覺。目眩耳鳴。轟",
    "X69n1326_001:0021a15": "然若雷之破頂。自己全身。化為舍利之光。終日在太",
    "X69n1326_001:0021a16": "虗空中。為祥為瑞。或隱或顯。普使見聞眾生。同入五",
    "X69n1326_001:0021a17": "光三昧。夫此一代時教。五家宗旨之的派也。何則。崇",
    "X69n1326_001:0021a18": "高九級者。五時之教義也。令人心思可到。受用可著",
    "X69n1326_001:0021a19": "者也。結頂處者。如來禪四句結縛。三世諸佛。口掛壁",
    "X69n1326_001:0021a20": "上。大聦明人。心如木石處也。千丈旃檀從空破頂者。",
    "X69n1326_001:0021a21": "祖師禪向格外轉身。打翻窠臼。直截痛快。是也。重重",
    "X69n1326_001:0021a22": "寶盤上有金頂者。轉出轉高。愈結愈銳。是也。此從迦",
    "X69n1326_001:0021a23": "葉破顏。以至六祖兩枝。各各見此面目也。離頂入空",
    "X69n1326_001:0021a24": "放五色光者。五派分宗。各建旨趣之謂也。五色而非",
    "X69n1326_001:0021b01": "青黃赤白黑歷歷而明類分不得者。五家各出宗旨",
    "X69n1326_001:0021b02": "之面目也。令人看到教之級盡。宗之頂尖。心絕聞雷。",
    "X69n1326_001:0021b03": "化為全身舍利之光。在太虗空中為祥為瑞。或隱或",
    "X69n1326_001:0021b04": "顯。使見聞眾生同入五光三昧者。入不思議境。得大",
    "X69n1326_001:0021b05": "自在。入魔入佛處也。此五宗之所以為教宗之最上",
    "X69n1326_001:0021b06": "一大事因緣也。今之為佛弟子者。入教則不能出於",
    "X69n1326_001:0021b07": "九級。而透結頂。入宗則限於錐木。而無重盤。故聞五",
    "X69n1326_001:0021b08": "光者。皆怒而罵。笑而唾曰。彼烏用此光而不色有。以",
    "X69n1326_001:0021b09": "復無為恠為妖。碎我身心者哉。於是善出語者。貴迅",
    "X69n1326_001:0021b10": "捷。善作用者。重孤硬。致數五宗為旁出。正旨為義學。",
    "X69n1326_001:0021b11": "剖其梨。削其語。使臨濟雲門溈仰法眼曹洞之真兒",
    "X69n1326_001:0021b12": "孫。頭破腦裂。務令法無防制。道可胡傳。則兒孫遍天",
    "X69n1326_001:0021b13": "下。五宗掃跡。方為一大快事。夫何更有靈山。發願再",
    "X69n1326_001:0021b14": "來。護持末法正宗者。海昌之黎肩居士也。參尋既久。",
    "X69n1326_001:0021b15": "入法益深。救法如救頭然。護世如護眼目。搜五家之",
    "X69n1326_001:0021c01": "語錄。梓以廣布於閻浮提。世間使有目者。皆見塔頂",
    "X69n1326_001:0021c02": "放光佛身常在。入其目者。皆得五光任運自如三昧。",
    "X69n1326_001:0021c03": "此居士無功之功。曷可以浮圖功德。為較量者哉。屬",
    "X69n1326_001:0021c04": "余序。愧不能發五宗正趣。聊於塔頂上。加聚沙一掬。",
    "X69n1326_001:0021c05": "勿使人更向五光中。分無分有。說是說非。失取雙目。",
    "X69n1326_001:0021c06": "吳門鄧蔚山天壽聖恩禪寺於密法藏和南撰",
    "X69n1326_001:0021d03": "五宗源流圖",
    "X69n1326_001:0021d04": "東土初祖達摩",
    "X69n1326_001:0021d05": "二祖慧可",
    "X69n1326_001:0021d06": "三祖僧璨",
    "X69n1326_001:0021d07": "四祖道信",
    "X69n1326_001:0021d08": "五祖弘忍",
    "X69n1326_001:0021d09": "六祖慧能",
    "X69n1326_001:0021d10": "(大鑒下一世)南嶽讓",
    "X69n1326_001:0021d11": "(二世)馬祖一",
    "X69n1326_001:0021d12": "(三世)百丈海",
    "X69n1326_001:0021d13": "(四世)黃檗運",
    "X69n1326_001:0021d14": "(五世)臨濟玄",
    "X69n1326_001:0021d15": "溈山佑",
    "X69n1326_001:0021d16": "仰山寂",
    "X69n1326_001:0021d17": "(三世)天王悟",
    "X69n1326_001:0021d18": "(四世)龍潭信",
    "X69n1326_001:0021d19": "(五世)德山鑒",
    "X69n1326_001:0021d20": "(六世)雪峰存",
    "X69n1326_001:0021d21": "(七世)雲門偃",
    "X69n1326_001:0021d22": "玄沙備",
    "X69n1326_001:0021d23": "(八世)羅漢琛",
    "X69n1326_001:0021d24": "(九世)清涼益",
    "X69n1326_001:0021d25": "(大鑒下一世)青原思",
    "X69n1326_001:0021d26": "(二世)石頭遷",
    "X69n1326_001:0021d27": "(三世)藥山儼",
    "X69n1326_001:0021d28": "(四世)雲巖晟",
    "X69n1326_001:0021d29": "(五世)洞山价",
    "X69n1326_001:0021d30": "(六世)曹山寂",
    "X69n1326_001:0022a01": "自達磨西來。以傳二祖。二祖傳三祖。三祖傳四祖。四",
    "X69n1326_001:0022a02": "祖傳五祖。五祖傳六祖。六祖遂出南嶽青原二宗。南",
    "X69n1326_001:0022a03": "嶽出馬祖一。一出百丈海。海出黃檗運。運得臨濟玄。",
    "X69n1326_001:0022a04": "建立正宗。故成臨濟宗。丈次出溈山祐。祐得仰山寂。",
    "X69n1326_001:0022a05": "共相唱和。成溈仰宗。次青原出石頭遷。遷出藥山儼。",
    "X69n1326_001:0022a06": "儼出雲巖晟。晟出洞山价。价得曹山寂。成曹洞宗。馬",
    "X69n1326_001:0022a07": "祖次出天王悟。悟出龍潭信。信出德山鑒。鑒出雪峰",
    "X69n1326_001:0022a08": "存。存得雲門偃。成雲門宗。存次出玄沙備。備出羅漢",
    "X69n1326_001:0022a09": "琛。琛得清凉益。成法眼宗。然雲門法眼二宗。景德傳",
    "X69n1326_001:0022a10": "燈。謬收青原下。據雪竇顯禪師塔銘。敘為馬祖大寂",
    "X69n1326_001:0022a11": "九世孫。逆遡以上。雪竇嗣智門祚。祚嗣香林遠。遠嗣",
    "X69n1326_001:0022a12": "雪峰存。雲門既嗣雪峰。玄沙亦嗣雪峰。則二宗俱屬",
    "X69n1326_001:0022a13": "馬大師。無疑矣。宋時于越雲壑瑞禪師。集心燈錄。亦",
    "X69n1326_001:0022a14": "以二宗屬南嶽枝派。世罕知者。其書不甚流傳。葢時",
    "X69n1326_001:0022a15": "無開闢手眼。踵謬襲訛。莫相訂正。茲閱五燈會元。天",
    "X69n1326_001:0022a16": "王悟傳後。詳載其說。綜覈源流。辨析明確。質諸金粟",
    "X69n1326_001:0022a17": "悟徑山信真寂印諸尊宿。俱同是見。爰著五宗源流",
    "X69n1326_001:0022a18": "圖。改定傳後。具擇法眼者。當自證之。",
    "X69n1326_001:0022b03": "五家語錄序",
    "X69n1326_001:0022b05": "五家語者。自達磨西來至六傳。再四世。法遍中華。禪",
    "X69n1326_001:0022b06": "備眾體。機語不一。無心而分。自成五家。所謂偽仰臨",
    "X69n1326_001:0022b07": "濟曹洞雲門法眼。然機用雖有五家。無非直指之旨。",
    "X69n1326_001:0022b08": "今黎眉居士刻茲語錄。復以前人辯證之言。定為圖",
    "X69n1326_001:0022b09": "式。可謂承上啟下。先後包含。閱是語者。可盡五家差",
    "X69n1326_001:0022b10": "別之元。以明自己差別之智。總歸當人本地風光。全",
    "X69n1326_001:0022b11": "機大用。出於文字之表。則雖見有五家兒孫。空王佛",
    "X69n1326_001:0022b12": "田厙奴。以至狐狼野干到來。總與三十棒。為甚如此。",
    "X69n1326_001:0022b13": "者裏放過即不可。",
    "X69n1326_001:0022b14": "崇禎壬申孟春於明天童方丈密雲圓悟題并書",
    "X69n1326_001:0022b20": "五家語錄序",
    "X69n1326_001:0022b22": "世尊在雪山。覩明星大悟。歎曰。奇哉眾生。皆具如來",
    "X69n1326_001:0022b23": "智慧德相。但因妄想執著。而不證得。十二部葛藤。從",
    "X69n1326_001:0022b24": "這裏起。若論直指人心。尚未會在。惟菩提達磨。猶較",
    "X69n1326_001:0022c01": "些子。飄然一鉢。過我震旦。教外別傳。接上上根。劈頭",
    "X69n1326_001:0022c02": "遇著不唧[口*留]漢。拂袖空山九年冷坐。後得慧可。以續",
    "X69n1326_001:0022c03": "慧命。遞相授受。至六祖大鑒。衣鉢不傳。單傳其法。一",
    "X69n1326_001:0022c04": "花開五葉之讖。其若是乎。六祖下出二枝。南嶽讓。青",
    "X69n1326_001:0022c05": "原思。南嶽下出溈仰臨濟雲門法眼。青原下出曹洞。",
    "X69n1326_001:0022c06": "溈仰父子。金針玉線。有九十七種圓相。臨濟有四賓",
    "X69n1326_001:0022c07": "主四料揀四喝三玄三要。一句中具三玄。一玄中具",
    "X69n1326_001:0022c08": "三要。有玄有要。是吾宗旨。即將建立法幢。高竪宗風。",
    "X69n1326_001:0022c09": "擾亂兜率陀天。星飛斗散。臨濟光明赫赤。誰敢正視。",
    "X69n1326_001:0022c10": "將示滅。說傳法偈曰。沿流不止問如何。真照無邊說",
    "X69n1326_001:0022c11": "似他。離相離名人不稟。吹毛用了急須磨。沿流不止",
    "X69n1326_001:0022c12": "一句。以讖源流久長。其餘溈仰雲門法眼三宗。絕去",
    "X69n1326_001:0022c13": "久之。雖有其宗。無其人也。曹洞一宗。似乎影響之間。",
    "X69n1326_001:0022c14": "半似半不是。若氷月霜花。西風掃地。必矣。宋時大慧",
    "X69n1326_001:0022c15": "杲禪師。作略諸方。柄殺活刀。復起臨濟之風。五逆聞",
    "X69n1326_001:0022c16": "雷。不假言而自證。近時時道邊淺。乾剝剝以為禪。曾",
    "X69n1326_001:0022c17": "不相聞有血盆口摩天俊鷂之奇。不用棒喝。超越古",
    "X69n1326_001:0022c18": "人之見。生殺之機。毫無一語。不是伊不濟。只是伊不",
    "X69n1326_001:0022c19": "到闊綽無涯岸處。既立邊淺涯岸之鄉。命根原不曾",
    "X69n1326_001:0022c20": "斷。那得如古人。星光四野。月色一天。孤朗々地。無水",
    "X69n1326_001:0022c21": "不印。左之右之。無所不備。嗟々今人有虗名之悟。而",
    "X69n1326_001:0022c22": "無實證之功。作用不如。霄壤相隔。宗門下衰。啾啾亂",
    "X69n1326_001:0022c23": "啼。命殞昏暗。不出俗人之手。習氣現前。難迯生死之",
    "X69n1326_001:0022c24": "關。要如古宿上堂告寂。自在還家。敢保驢年未夢見",
    "X69n1326_001:0023a01": "在。海昌黎眉居士。留心此道有年。不辭辛苦。參訪知",
    "X69n1326_001:0023a02": "識。領得歸來。受用自如。具擇法眼。備縱奪機。遇其中",
    "X69n1326_001:0023a03": "人。露一言半句。如玉在石。等閑人。安能容易得知乎。",
    "X69n1326_001:0023a04": "搜尋五家尊宿語錄。彚刻成編。以垂不朽。俾見者聞",
    "X69n1326_001:0023a05": "者。發宿命智。知有向上一著離相離名無位真人在。",
    "X69n1326_001:0023a06": "不行生死之紆徑。高踏祖佛之頂[寧*頁]。正法眼藏。正欲",
    "X69n1326_001:0023a07": "開示。空王佛出頭來。作麼生商量。田厙奴聻。",
    "X69n1326_001:0023a08": "崇禎庚午冬日徑山沙門語風圓信撰并書"
}