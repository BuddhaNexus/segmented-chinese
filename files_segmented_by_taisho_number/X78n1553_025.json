{
    "X78n1553_025:0547c11": "天聖廣燈錄卷第二十五　　　〔宋碑〕",
    "X78n1553_025:0547c13": "蘄州四祖山專海禪師上堂云。要急相應。唯言不二。",
    "X78n1553_025:0547c14": "作麼生說箇不二底道理。然即人人書知有。要且不",
    "X78n1553_025:0547c15": "相續。作麼生得相續去。良久。云。但自心藏異跡。語去",
    "X78n1553_025:0547c16": "浮雲。珍重。僧問。如何是古佛家風　師云。密展靈",
    "X78n1553_025:0547c17": "關異。千機類不齊。元正日。僧問。時遷景運人皆委。",
    "X78n1553_025:0547c18": "不落四時事若何　師云。歷劫不迷今日事。一輪輾",
    "X78n1553_025:0547c19": "破四時機　學云。今日事又如何　師云。煙嵐霧氣",
    "X78n1553_025:0547c20": "凝蕭。賞賚無私又一年。",
    "X78n1553_025:0547c21": "郢州興陽山清剖禪師開堂日。升座云。西來大道。理",
    "X78n1553_025:0547c22": "絕百非。句內投機。全乖妙旨。不已而已。有屈祖宗。豈",
    "X78n1553_025:0547c23": "況忉忉。有何相益。然雖如是。事無一向。且於唱道門",
    "X78n1553_025:0547c24": "中。通人一線。大家近前商量　時有僧問。達磨未傳",
    "X78n1553_025:0548a01": "心下印。釋迦未解髻中珠。此時若問西來意。還有西",
    "X78n1553_025:0548a02": "來意也無　師云。異草三冬秀。不待五天雷　學云。",
    "X78n1553_025:0548a03": "若不上來伸此問。焉能辨得法王機　師云。塞北高",
    "X78n1553_025:0548a04": "飛鴈。墮翼喪身軀。問。知師妙得空王旨。今日當筵",
    "X78n1553_025:0548a05": "事若何　師云。浩然非所得。廓落迴天涯　進云。妙",
    "X78n1553_025:0548a06": "用事又如何　師云。帝網重重無間斷。交光旋布目",
    "X78n1553_025:0548a07": "前機。問。婆伽出海乾坤振。覿面相呈事若何　師",
    "X78n1553_025:0548a08": "云。妙翅展時當宇宙。箇中誰是出頭人　進云。忽遇",
    "X78n1553_025:0548a09": "出頭時又如何　師云。似體提鳩猶未覺。御樓前面",
    "X78n1553_025:0548a10": "始知真　進云。恁麼即退身三步也　師云。須彌座",
    "X78n1553_025:0548a11": "下烏龜足。莫待重遭點額痕。",
    "X78n1553_025:0548a12": "復州乾明院機聦禪師上堂云。太陽溢目。洞鑒無虧。",
    "X78n1553_025:0548a13": "因什麼却有迷悟。秖為情生智隔。想變體殊。一念超",
    "X78n1553_025:0548a14": "越。千途路絕。且道恁麼上來。還隔不隔。喫茶去。問。",
    "X78n1553_025:0548a15": "如何是佛法大意　師云。此問不虗　學云。如何領",
    "X78n1553_025:0548a16": "會　師云。言前不薦。句後難明。問。眾手淘金。誰是",
    "X78n1553_025:0548a17": "得者　師云。真金不混水。展手即迷源　進云。恁麼",
    "X78n1553_025:0548a18": "則不從人得　師云。從來無異色。爭肯受提撕。",
    "X78n1553_025:0548a19": "襄州白馬山歸喜禪師上堂。僧問。師唱誰家曲。宗風",
    "X78n1553_025:0548a20": "嗣阿誰　師曰。無私一曲誰人和。今日分明舉似君",
    "X78n1553_025:0548a21": "　進云。恁麼即梁嶠親孫。大陽嫡子也　師云。敲空",
    "X78n1553_025:0548a22": "不作響。平地有雷生。問。如何是白馬境　師云。滿",
    "X78n1553_025:0548a23": "目青山透。不逐四時凋　進云。如何是境中人　師",
    "X78n1553_025:0548a24": "云。衲擁雪眉長。問。如何是白馬山　師云。鳳林關",
    "X78n1553_025:0548b01": "外唐谿前。問。如龜藏六時如何　師云。布袋裏弓",
    "X78n1553_025:0548b02": "箭。問。不著佛求。不著法求。當於何求　師云。村人",
    "X78n1553_025:0548b03": "跪拜石師子　進云。意旨如何　師云。社樹下設齋。",
    "X78n1553_025:0548b04": "上堂云。急走即蹉過。慢行趂不上。沒量大衲僧無計",
    "X78n1553_025:0548b05": "柰何。有多口饒舌底出來。時有僧問。一句即不問。",
    "X78n1553_025:0548b06": "如何是半句　師云。投身擲下　進云。者箇是一句",
    "X78n1553_025:0548b07": "也　師云。半句也摸不著。問。如何是閴寂之門",
    "X78n1553_025:0548b08": "　師云。莫閙。莫閙。",
    "X78n1553_025:0548b09": "衡州崇勝院智聦禪師有僧問。師唱誰家曲。宗風嗣",
    "X78n1553_025:0548b10": "阿誰　師云。不曾登古殿。剛道獻花來。問。如何是",
    "X78n1553_025:0548b11": "和尚為人底句　師云。無弦琴有韻。今古和難齊",
    "X78n1553_025:0548b12": "　進云。忽遇知音時如何　師云。知音不歷耳。達者豈",
    "X78n1553_025:0548b13": "從聞。問。如何是祖師西來意　師云。瑞草連山秀。",
    "X78n1553_025:0548b14": "霜華焰裏開。",
    "X78n1553_025:0548b15": "潭州南嶽山福嚴院審承禪師有僧問。大陽一曲師",
    "X78n1553_025:0548b16": "親唱。擲鉢峯前事若何　師云。猿啼山谷韻。王女和",
    "X78n1553_025:0548b17": "聲齊　進云。恁麼即一句逈超千里外。當陽舉令又",
    "X78n1553_025:0548b18": "如何　師云。三年一[門@壬]人皆委。九月重陽豈異同。",
    "X78n1553_025:0548b19": "問。如何是祖師西來意　師云。一條湘水浸衡陽。",
    "X78n1553_025:0548b20": "問。如何是衣中寶　師云。開拳無一物。應用不曾虧。",
    "X78n1553_025:0548b21": "潭州南嶽山方廣寺隆禪師有僧問。如何是妙玄無",
    "X78n1553_025:0548b22": "私句　師云。萬仞峯前標不出。深深海底豈能藏",
    "X78n1553_025:0548b23": "　進云。恁麼則知音不知　師云。荊玉本無瑕。三獻方",
    "X78n1553_025:0548b24": "為寶。問。如何是方廣境　師云。山寒無異草。嶺峻",
    "X78n1553_025:0548c01": "不披雲　進云。如何是境中人　師云。林下石人歌",
    "X78n1553_025:0548c02": "一曲。谿邊木女盡知音。",
    "X78n1553_025:0548c03": "廣州羅浮山顯如禪師行脚時。大陽上堂。師問。如何",
    "X78n1553_025:0548c04": "是無縫塔　大陽良久　師便禮拜　大陽云。見什",
    "X78n1553_025:0548c05": "麼道理　師云。不辭祗對和尚。恐上紙墨　大陽云。",
    "X78n1553_025:0548c06": "官不容針。問。如何是大徹底人　師云。不行千聖",
    "X78n1553_025:0548c07": "路。迴光燭萬機　學云。即今事如何　師云。紅輪當",
    "X78n1553_025:0548c08": "甲寅。剛有不明人。",
    "X78n1553_025:0548c09": "蘄州靈泉山處仁禪師有僧問。如何是靈泉一滴水",
    "X78n1553_025:0548c10": "　師云。靈源無滴瀝。普潤編乾坤。問。如何是清法",
    "X78n1553_025:0548c11": "身　師云。隨流常出沒。不滯往來蹤　進云。應底事",
    "X78n1553_025:0548c12": "又作麼生　師云。千差無異轍。萬像目前分。",
    "X78n1553_025:0548c13": "相州天平山第四代契愚禪師天平山受業。後遊九",
    "X78n1553_025:0548c14": "峰。詮禪師移錫歸宗。囑師居九峰開堂。後住天平矣。",
    "X78n1553_025:0548c15": "僧問。師唱誰家曲。宗風嗣阿誰　師云。杖皷兩頭",
    "X78n1553_025:0548c16": "打。問。如何是祖師西來意　師云。鎮州蘿蔔石含",
    "X78n1553_025:0548c17": "茶。居士問。法無動搖時如何　師云。儞從潞府來",
    "X78n1553_025:0548c18": "　居云。一步也不曾驀　師云。因什麼得到者裏",
    "X78n1553_025:0548c19": "　居士云。和尚睡語作什麼　師云。放儞二十棒　有",
    "X78n1553_025:0548c20": "俗官問。無憐可隔。為什麼不相見　師云。怨他誰。",
    "X78n1553_025:0548c21": "師問二人座主。先問第一人。講什麼經論　主云。百",
    "X78n1553_025:0548c22": "法論　師云。下法從幾法生　主云。百法從一法生",
    "X78n1553_025:0548c23": "　師云。一法從何而生　主無對。　師問第二人。講",
    "X78n1553_025:0548c24": "什麼經論　主云。唯識論　師云。作麼生是三界唯",
    "X78n1553_025:0549a01": "心。萬法唯識　主無對　師一時喝。師序下行次。",
    "X78n1553_025:0549a02": "見僧。以拄杖示之　僧便近前接　師便打。",
    "X78n1553_025:0549a03": "郢州芭蕉山第二代遇禪師上堂云。法法圓明。物物",
    "X78n1553_025:0549a04": "成現。更不用拽長就短。拽短從長。知有者。實謂省要。",
    "X78n1553_025:0549a05": "不知有者。徒自疲勞。珍重。僧問。如何是祖師西來",
    "X78n1553_025:0549a06": "意　師云。是星皆拱北。何水不朝東　進云。爭柰學",
    "X78n1553_025:0549a07": "人未會何無　師云。逢人但恁麼舉。問。如何是芭",
    "X78n1553_025:0549a08": "蕉境　師云。山松鬱鬱。潤水潺潺　進云。如何是境",
    "X78n1553_025:0549a09": "中人　師云。此去鎮縣不遙。闍梨莫造次。問。如何",
    "X78n1553_025:0549a10": "是道　師云。風鳴雨急　進云。便恁麼去時如何",
    "X78n1553_025:0549a11": "　師云。更經子細。",
    "X78n1553_025:0549a12": "郢州芭蕉山第三代圓禪師上堂云。三千大千世界。",
    "X78n1553_025:0549a13": "夜來被老僧都合成一塊。輥向須彌頂上。帝釋大怒。",
    "X78n1553_025:0549a14": "拈得。撲成粉碎。諸上座。還覺頭痛也無。良久。云。莫不",
    "X78n1553_025:0549a15": "識痛痒好。珍重。僧問。如何是和尚接人一句　師",
    "X78n1553_025:0549a16": "云。要頭截取去　進云。和尚豈無方便　師云。心不",
    "X78n1553_025:0549a17": "負人。面無慙色。問。如何是芭蕉境　師云。石人峰",
    "X78n1553_025:0549a18": "在主山前　進云。如何是境中人　師云。了髻山童",
    "X78n1553_025:0549a19": "少禮儀。問。省要處乞師一言　師云。好　進云。請",
    "X78n1553_025:0549a20": "師道　師云。千里萬里。",
    "X78n1553_025:0549a21": "郢州興陽山法深禪師上堂云。道無方所。非言語之",
    "X78n1553_025:0549a22": "所論。法非名相。豈意識三度量。本自圓成。何勞名貌。",
    "X78n1553_025:0549a23": "蓋是今時學者。自昧心源。不能洞達。一向巡他門戶。",
    "X78n1553_025:0549a24": "逐境求真。皆學合塵。靡省己識。如今勸儞。一時放却。",
    "X78n1553_025:0549b01": "但於十二時中不起一念。不昧一塵。隨處在處。頭頭",
    "X78n1553_025:0549b02": "物物一時成見。更不著馳求。緣諸外境。一念相應。眾",
    "X78n1553_025:0549b03": "善自然成辦。且汝等還肯承當得也無。若肯承當得",
    "X78n1553_025:0549b04": "者。試對眾道看。與汝證據。良久。云。若無人道得。却成",
    "X78n1553_025:0549b05": "相鈍置。久立。珍重。僧問。十二時中以何為的　師",
    "X78n1553_025:0549b06": "云。戒有明文　進云。學人未會。乞師端的　師云。信",
    "X78n1553_025:0549b07": "受奉行。問。諸法實相如何言論　師云。三更不秉",
    "X78n1553_025:0549b08": "燭　進云。學人如何得受用　師云。晝日看星光。",
    "X78n1553_025:0549b09": "問。法法道同時如何　師云。雲騰不致雨　進云。久",
    "X78n1553_025:0549b10": "久又如何　師云。山色有何枯。問。一切諸佛及諸",
    "X78n1553_025:0549b11": "佛阿耨多羅三藐三菩提法皆從此經出。未審此經",
    "X78n1553_025:0549b12": "從何而出　師云。春風常引白雲飛　學人未曉。乞",
    "X78n1553_025:0549b13": "師再指　師云。春水長流無盡時。問。如何是大道",
    "X78n1553_025:0549b14": "之源　師云。十八里頭看堠子　進云。未委此理又",
    "X78n1553_025:0549b15": "如何　師云。千萬人看不知休。",
    "X78n1553_025:0549b16": "彭州承天院辭確禪師開堂日。示眾云。正令提綱。猶",
    "X78n1553_025:0549b17": "是揑窠造偽。佛法祇對。特地漫驀上流。問著即參差。",
    "X78n1553_025:0549b18": "答著即差互。大眾擬向什麼處下口。然即如是。事無",
    "X78n1553_025:0549b19": "一向。權柄在手。縱奪臨時。有疑請問。時有僧問。如",
    "X78n1553_025:0549b20": "何是第一義　師云。群山穿海去。滴水下巖來。問。",
    "X78n1553_025:0549b21": "師唱誰家曲。宗風嗣阿誰　師云。道頭須會尾。舉目",
    "X78n1553_025:0549b22": "便知心。問。今日一會。何異靈山　師云。大海藏霞",
    "X78n1553_025:0549b23": "影。高山峯積翠微　問。如何是禪　師云。親切不離",
    "X78n1553_025:0549b24": "家。寂寞却歸戶　進云。如何是道　師云。拍拍是令",
    "X78n1553_025:0549c01": "　學云。禪道相去多少　師云。天上人間。海中井底",
    "X78n1553_025:0549c02": "　問。法王未登寶座時如何　師云。煬帝隋隄柳。四",
    "X78n1553_025:0549c03": "季色長青　進云。登寶座後如何　師云。嵩山不高。",
    "X78n1553_025:0549c04": "南嶽不廣。問。佛法付與王臣。郡牧在此。請師付法",
    "X78n1553_025:0549c05": "　師云。雲澹秋空裏。雪散野田中　問。無縫塔即不",
    "X78n1553_025:0549c06": "問。如何是玲瓏塔　師云。荊棘林中栴檀樹。麋鹿群",
    "X78n1553_025:0549c07": "裏麝香兒。問。非取非離即不問。須彌大海光明普",
    "X78n1553_025:0549c08": "照時如何　師云。仙樂聲嘹喨。凡耳盡得聞　進云。",
    "X78n1553_025:0549c09": "莫便是即今事也無　師云。甎子何厚。瓦子何薄。",
    "X78n1553_025:0549c10": "問。大眾秖看宗師眼。未審宗師若何　師云。月華鋪",
    "X78n1553_025:0549c11": "地面。雲影落山頭　進云。莫便是和尚照底子也無",
    "X78n1553_025:0549c12": "　師云。天王甲。金剛掌　問。貧子衣中寶。輪王頂上",
    "X78n1553_025:0549c13": "珠。如何是輪王頂上珠　師云。羅紈不是貴。布素却",
    "X78n1553_025:0549c14": "為珍　進云。如何是貧子衣中寶　師云。秖看脚前",
    "X78n1553_025:0549c15": "脚後。問。久扣靈龜。為什麼不知音信　師云。峻疾",
    "X78n1553_025:0549c16": "三峽水。高低五面山。問。也知一塵含法界。大地微",
    "X78n1553_025:0549c17": "塵事若何　師云。迢迢三徑路。落落九嶷山。問。承",
    "X78n1553_025:0549c18": "教中云。聲聞人躭三昧酒。涅槃何處不通津。如何是",
    "X78n1553_025:0549c19": "涅槃鄉　師云。隔壁不聽聲。出門不見道。問。地藏",
    "X78n1553_025:0549c20": "豎兩指。意旨如何　師云。拍手出門日。洗脚上船時",
    "X78n1553_025:0549c21": "　問。建八諦三醫王。受掌中之妙藥。如何是受掌中",
    "X78n1553_025:0549c22": "之妙藥　師云。西瞿耶尼擊法皷。東弗于逮坐道場。",
    "X78n1553_025:0549c23": "問。本來無一物。將何示於人　師云。將軍不解戰。",
    "X78n1553_025:0549c24": "秖看箭頭端　進云。恁麼即有物與人也　師云。短",
    "X78n1553_025:0550a01": "劒在前。長鎗在後。問。真金未出鑛時如何　師云。",
    "X78n1553_025:0550a02": "騎牛戴席帽　進云。出鑛後如何　師云。閙市不出",
    "X78n1553_025:0550a03": "頭。問。心若無事。萬法不生苔時如何　師云。雨滴",
    "X78n1553_025:0550a04": "紋班點點。風吹松檜葉零零　進云。恁麼即有事去",
    "X78n1553_025:0550a05": "也　師云。風不來。樹不動。恰是好休時。問。如何是",
    "X78n1553_025:0550a06": "普眼　師云。寂寂更夜長。颯颯涼風起。問。十二分",
    "X78n1553_025:0550a07": "教即不問。如何是衲僧分上事　師云。牧人愛山水。",
    "X78n1553_025:0550a08": "釣客戀漁舟。問。有問在心。出口不得時如何　師",
    "X78n1553_025:0550a09": "云。塞外將軍劒。筵中錄車籌。問。寒窻永罷頻繁語。",
    "X78n1553_025:0550a10": "特地尋師願指南　師云。海上遊三島。天邊看七星。",
    "X78n1553_025:0550a11": "問。龍女獻珠後。為什麼不見龍女去　師云。帝王",
    "X78n1553_025:0550a12": "垂拱日。宰相罷筆時。問。代代相傳諸祖印。未審還",
    "X78n1553_025:0550a13": "許也無　師云。一片落長空。鳳栖不擇樹。問。是法",
    "X78n1553_025:0550a14": "平等。為什麼有達．不達　師云。穿靴登峻嶺。騎牛入",
    "X78n1553_025:0550a15": "佛堂。問。一切有為法。如夢幻泡影。如露亦如電。學",
    "X78n1553_025:0550a16": "人總不俱時如何　師云。亂雲生水上。片月落池中。",
    "X78n1553_025:0550a17": "問。不在內。不在外。不在中間。未審在什麼處　師",
    "X78n1553_025:0550a18": "云。十字路開人過少。三家村僻虎行多。問。學人有",
    "X78n1553_025:0550a19": "一隻箭。射即是。不射即是　師云。作麼生是闍梨箭",
    "X78n1553_025:0550a20": "　學人不喝　師云。者箇是草箭子　進云。如何是",
    "X78n1553_025:0550a21": "和尚箭　師云。禁忌須屈指。禱祈便扣牙。問。心隨",
    "X78n1553_025:0550a22": "萬境轉。阿那箇是轉萬境底心　師云。嘉州大佛古",
    "X78n1553_025:0550a23": "人鐫。因郡城迎舍利。僧問云。古佛舍利自有神通。為",
    "X78n1553_025:0550a24": "什麼却要幡華迎引　師云。愈佛數珠破。來往袈裟",
    "X78n1553_025:0550b01": "穿。問。藏教表首兩字。以八不成。是何章句　師云。",
    "X78n1553_025:0550b02": "棒打阿師頭。未曾論實事　進云。阿那箇是實　師",
    "X78n1553_025:0550b03": "云。識人者多。鑒人者少。問。百骸俱潰散。一物鎮長",
    "X78n1553_025:0550b04": "靈。是什麼一物鎮長靈　師云。行泥須拄杖。跨水不",
    "X78n1553_025:0550b05": "須船。問。如何是佛法大意　師云。人天會裏。大眾",
    "X78n1553_025:0550b06": "不聞。問。二祖不往西天。達磨不來唐土。意旨如何",
    "X78n1553_025:0550b07": "　師云。佩劒須歸匣。擊皷不離槌。問。有文不覽時",
    "X78n1553_025:0550b08": "如何　師云。簷前雨滴滴。戶外草萋萋。問。不入大",
    "X78n1553_025:0550b09": "海。不見寶珠。寶珠出現時如何　師云。日月留不住。",
    "X78n1553_025:0550b10": "風雨自當時　進云。學人未曉。乞師方便　師云。今",
    "X78n1553_025:0550b11": "日來。明日去。問。承師有言。一句道盡。如何是一句",
    "X78n1553_025:0550b12": "道盡底法　師云。要知千年事。但問百歲人　進云。",
    "X78n1553_025:0550b13": "學人還道得也無　師云。剪截繁辭試道看　進云。",
    "X78n1553_025:0550b14": "閟轉三乘教。閑吟五字詩　師云。者箇是教意。自己",
    "X78n1553_025:0550b15": "意作麼生　進云。水到渠成　師云。大眾面前。速禮",
    "X78n1553_025:0550b16": "三拜。問。方寸大家話。唯我獨不知時如何　師云。",
    "X78n1553_025:0550b17": "三思因孟母。一孝為曹娥　進云。大眾儼然。請師直",
    "X78n1553_025:0550b18": "指　師云。退退十萬里。莫嫌脚步多。問。江山雨霧",
    "X78n1553_025:0550b19": "起。龍吟響。虎嘯風生事若何　師云。五彩畫不就。十",
    "X78n1553_025:0550b20": "指揑便成　進云。恁麼則野鶴來栖泊。鳳舞正當軒",
    "X78n1553_025:0550b21": "　師云。一句若道得。萬句也惺惺　進云。恁麼即謝",
    "X78n1553_025:0550b22": "師證據　師云。證據底事又作麼生　學云。珍重",
    "X78n1553_025:0550b23": "　師云。速禮三拜。問。眾罪如霜露。慧日能消除時如",
    "X78n1553_025:0550b24": "何　師云。亭臺深夜雨。樓閣靜時鍾　進云。為什麼",
    "X78n1553_025:0550c01": "因緣會遇時。果報還自受　師云。管筆能書。書片舌",
    "X78n1553_025:0550c02": "解語。問。如何是室內一燈　師云。四時無凋變。八",
    "X78n1553_025:0550c03": "節鎮長明　進云。忽遇大風起時如何　師云。若人",
    "X78n1553_025:0550c04": "行夜地。終是不惺惺。問。打疊摐摐今已了。未審前",
    "X78n1553_025:0550c05": "程事若何　師云。白雲隱隱深山裏。淥水淒淒大渡",
    "X78n1553_025:0550c06": "邊。",
    "X78n1553_025:0550c07": "師上堂云。諸上座。若論佛法。各各當人分上。本來具",
    "X78n1553_025:0550c08": "足。並不少欠。與諸上座增減一毫不得。自是不覺不",
    "X78n1553_025:0550c09": "知。曉夜忙忙。尋經討論。向者邊那邊馳求。覓箇會解。",
    "X78n1553_025:0550c10": "見他諸方老宿開口動舌。便競頭咂將去。問道。問自",
    "X78n1553_025:0550c11": "己。問佛問祖。向上向下。菩提涅槃。便將為自己。[祝/土]在",
    "X78n1553_025:0550c12": "皮袋裏。到處逞驢脣馬觜。要得問難。道我僂儸。後五",
    "X78n1553_025:0550c13": "日死入地獄。鐵牛耕儞舌頭有日在。莫言不向儞道。",
    "X78n1553_025:0550c14": "如今勸儞諸人。但自迴光返照。向自己脚根下子細",
    "X78n1553_025:0550c15": "推尋。看是箇什麼。識取本分道理。不用尋他舌頭露",
    "X78n1553_025:0550c16": "布。可惜平生。為大丈夫志氣。一刀兩段。便須徹頭去。",
    "X78n1553_025:0550c17": "豈不是好事。即今有什麼事。近前商量。時有僧問。",
    "X78n1553_025:0550c18": "未曉真如。將何辨己　師云。墮　進云。恁麼即事理",
    "X78n1553_025:0550c19": "分明　師云。著。問。善法堂中師子吼。毗盧心印事",
    "X78n1553_025:0550c20": "如何　師云。園中果子堪宜雨。架上冬瓜最怯風。",
    "X78n1553_025:0550c21": "問。如何是進道問　師云。信脚行千里。搘頥坐百年",
    "X78n1553_025:0550c22": "　進云。恁麼即是和尚照燭世界　師云。是照燭底",
    "X78n1553_025:0550c23": "又作麼生　進云。日雨時時潤　師云。念是主事。放",
    "X78n1553_025:0550c24": "儞三十棒。問。承教云。清淨行者不入涅槃。破戒比",
    "X78n1553_025:0551a01": "丘不墮地獄。此理如何　師云。但能勘角定。不在鬪",
    "X78n1553_025:0551a02": "華窠。問。賓頭盧為什麼日赴萬家齋　師云。路隔",
    "X78n1553_025:0551a03": "千條水。門對萬重山　進云。為是請來。不請而來",
    "X78n1553_025:0551a04": "　師云。隨影看頭不見面。問。佛法大意即不問。有聲",
    "X78n1553_025:0551a05": "無形事若何　師云。言談常在口。起坐鎮隨身　進",
    "X78n1553_025:0551a06": "云。恁麼即有聲去也　師云。無聲底事又作麼生",
    "X78n1553_025:0551a07": "　進云。和尚見處　師云。爪州所日參長官。問。如何",
    "X78n1553_025:0551a08": "是祖師西來意　師云。天下沒量州。陝府出鐵牛",
    "X78n1553_025:0551a09": "　進云。恁麼即一二三　師云。今日事作麼生　僧無",
    "X78n1553_025:0551a10": "對　師云。一快領過。",
    "X78n1553_025:0551a11": "師早參上堂。云。",
    "X78n1553_025:0551a12": "　晨鷄報曉早參期　　鍾皷相催眾集時",
    "X78n1553_025:0551a13": "　眨上眉毛須看取　　莫教喪却且前機",
    "X78n1553_025:0551a14": "又云。諸上座不妨省力。直下便恁麼薦得。早落第二",
    "X78n1553_025:0551a15": "頭。珍重。",
    "X78n1553_025:0551a16": "郢州子陵山行齊禪師上堂云。若論此事。直教縱橫",
    "X78n1553_025:0551a17": "無滯。舉措分明。應用現前。無勞機杼。若能如是。少分",
    "X78n1553_025:0551a18": "相應。未得如是。且莫強生節目。珍重。僧問。如何是",
    "X78n1553_025:0551a19": "一代時教　師云。點劃不到　進云。如何受持　師",
    "X78n1553_025:0551a20": "云。蘇盧娑嚩訶。問。學人乍入叢林。乞師指示　師",
    "X78n1553_025:0551a21": "云。老僧住來不曾打師僧　進云。恁麼即學人罪過",
    "X78n1553_025:0551a22": "　師云。自領出去。問。如何是學人自己　師云。困",
    "X78n1553_025:0551a23": "來打睡。渴即飲茶　進云。恁麼則謝師指示　師云。",
    "X78n1553_025:0551a24": "鵝王擇乳。素非鵬類。",
    "X78n1553_025:0551b01": "郢州林鷄徹禪師開堂日。拈香云。以此大事奉塵剎。",
    "X78n1553_025:0551b02": "是則名為報佛恩。便陞座云。不以而以。有屈祖風。令",
    "X78n1553_025:0551b03": "大眾息疑。四人同一師。共唱靈峰曲。大眾還聞也無。",
    "X78n1553_025:0551b04": "到諸方不用錯舉。有事請問。時有僧問。師唱誰家",
    "X78n1553_025:0551b05": "曲。宗風嗣阿誰　師云。十方無異路。諸祖共提撕",
    "X78n1553_025:0551b06": "　進云。畢竟是誰家曲調　師云。風吹密意到海東。",
    "X78n1553_025:0551b07": "問。先師有密旨。乞師重舉揚　師云。突屼靈峯秀。千",
    "X78n1553_025:0551b08": "山向裏朝　進云。恁麼則不負先師也　師云。迷禮",
    "X78n1553_025:0551b09": "三拜。問。如何是祖師西來意　師云。此問不惡。",
    "X78n1553_025:0551b10": "問。靈山一會。迦葉親聞。此日臨筵。請師舉唱　師云。",
    "X78n1553_025:0551b11": "十方皆杜口。三藏豈能詮　進云。恁麼則大眾有賴",
    "X78n1553_025:0551b12": "　師云。莫亂道。",
    "X78n1553_025:0551b13": "師上堂云。未得諸途絕路。且須諸途路絕。若得諸途",
    "X78n1553_025:0551b14": "路絕。更須外進。若不升進。鈍鳥棲蘆。因魚止箔。作麼",
    "X78n1553_025:0551b15": "生是升進底句。還有人道得麼。若也道得。同共證明。",
    "X78n1553_025:0551b16": "若道不得。長安路上輥輥地。僧問。如何是和尚一",
    "X78n1553_025:0551b17": "句　師云。洎錯祗對闍梨　進云。豈無方便　師云。",
    "X78n1553_025:0551b18": "方便不少。問。三乘十二分教即不問。如何是宗門",
    "X78n1553_025:0551b19": "一句　師云。七縱八橫　進云。如何領會　師云。泥",
    "X78n1553_025:0551b20": "裏倒。泥裏起。問。如何是最初一句　師云。石火電",
    "X78n1553_025:0551b21": "光。已經塵劫　進云。豈無方便　師云。者鈍漢。問。",
    "X78n1553_025:0551b22": "如何是法身　師云。青山淥水　進云。爭奈學人不",
    "X78n1553_025:0551b23": "會　師云。三十年後。",
    "X78n1553_025:0551b24": "師上堂云。祖令當行。非論三乘漸次。投機高士。頓起",
    "X78n1553_025:0551c01": "諸地之前。然即如此。猶是屈己迷源。何堪更入郊野。",
    "X78n1553_025:0551c02": "作麼生是紀綱底句。還有人道得也無。若也道得。試",
    "X78n1553_025:0551c03": "出來道看。若道不得。出十叢林。入一叢林。珍重。僧",
    "X78n1553_025:0551c04": "問。如何是林谿境　師云。前山後水　進云。如何是",
    "X78n1553_025:0551c05": "境中人。師便喝。學人禮拜　師云。且放儞一頓。問。",
    "X78n1553_025:0551c06": "牛頭未見四祖時如何　師云。也秖是箇漢　進云。",
    "X78n1553_025:0551c07": "見後如何　師云。也秖是箇漢。問。如何是祖師西",
    "X78n1553_025:0551c08": "來意　師云。著體汗衫。",
    "X78n1553_025:0551c09": "師上堂云。有一人恁麼去。有一人恁麼來。且道此二",
    "X78n1553_025:0551c10": "人。阿那箇為得人天眼目衲僧。作麼生辨。若辨得去。",
    "X78n1553_025:0551c11": "有參學眼。若辨不得。莫傜人設齋。珍重。僧問。和尚",
    "X78n1553_025:0551c12": "年多少　師云。甲子顛倒數　學云。的當是多少",
    "X78n1553_025:0551c13": "　師云。星辰失位。問。從上來事。如何舉揚　師云。已",
    "X78n1553_025:0551c14": "被明眼人覷破了也。問。學人乍入叢林。乞師示指",
    "X78n1553_025:0551c15": "　師云。不可撒沙向儞眼裏去也　進云。恁麼即謝",
    "X78n1553_025:0551c16": "師指示　師云。還夢見麼。",
    "X78n1553_025:0551c17": "師上堂云。擊電之機。徒勞佇思。且向泥水裏會取。堆",
    "X78n1553_025:0551c18": "山積嶽。盈衢溢路。雖是泥水裏說話。幾箇人構得。珍",
    "X78n1553_025:0551c19": "重。僧問。狹路相逢時如何　師云。勿使異人聞",
    "X78n1553_025:0551c20": "　進云。未審此理如何　師云。還反側麼。問。佛佛授",
    "X78n1553_025:0551c21": "手。祖祖相傳。未審傳箇什麼　師云。碧眼胡僧笑點",
    "X78n1553_025:0551c22": "頭　進云。未審傳箇什麼　師云。待儞悟始得。問。",
    "X78n1553_025:0551c23": "寶劒未出匣時如何　師云。進前三步　進云。出匣",
    "X78n1553_025:0551c24": "後如何　師云。退後三步。",
    "X78n1553_025:0552a01": "師上堂云。釋迦老子四十九年說法。度人無數。大似",
    "X78n1553_025:0552a02": "揑目生華。剜肉成瘡。壓良為賤。其中若有一箇漢子。",
    "X78n1553_025:0552a03": "釋迦老漢走透無路。雖然如是。也須實到者箇田地",
    "X78n1553_025:0552a04": "方可。未到者箇田地。不得掠虗。落汝眉毛去在。珍重。",
    "X78n1553_025:0552a05": "僧問。如何是玄路　師云。非履踐。問。祖意教意。",
    "X78n1553_025:0552a06": "是同是別　師云。二由一有。一亦莫守。問。古人道。",
    "X78n1553_025:0552a07": "牛頭橫說竪說。未知有向上事。未審向上還有事也",
    "X78n1553_025:0552a08": "無　師云。有　進云。如何是向上事　師云。秋到黃",
    "X78n1553_025:0552a09": "葉落。春來草自生。問。大闡提人來。師還接否　師",
    "X78n1553_025:0552a10": "云。不垂手　進云。為什麼不垂手　師云。遇明眼人。",
    "X78n1553_025:0552a11": "分明舉似。",
    "X78n1553_025:0552a12": "師上堂云。山河大地瓦解氷消。衲僧向什麼處安身",
    "X78n1553_025:0552a13": "立命。還有人道得麼。若道得。有參學眼。若道不得。三",
    "X78n1553_025:0552a14": "十年後。珍重。僧問。無為無事人。還盡善不盡善",
    "X78n1553_025:0552a15": "　師云。谿山三十年前也恁麼來　進云。如今又作麼",
    "X78n1553_025:0552a16": "生　師云。遇方即方。遇圓即圓。問。有一人。不捨生",
    "X78n1553_025:0552a17": "死。不證涅槃。師還提擕也無　師云。不提擕　進云。",
    "X78n1553_025:0552a18": "為什麼不提携　師云。谿山粗識好惡。問。天不能",
    "X78n1553_025:0552a19": "蓋。地不能載。莫便是也無　師云。誰在外頭。問。大",
    "X78n1553_025:0552a20": "用現前時如何　師云。猶較溪山半月程。",
    "X78n1553_025:0552a21": "師上堂云。賓主不分一句作麼生道。賓主各分一句",
    "X78n1553_025:0552a22": "作麼生道。還有人道得麼。若道不得。且向方便門中",
    "X78n1553_025:0552a23": "會取。師示一相[○@佛]。珍重。僧問。諸法寂滅相。不可以",
    "X78n1553_025:0552a24": "言宣。學人請益。如何垂慈　師云。悟取好　進云。爭",
    "X78n1553_025:0552b01": "奈學人不會　師云。非日月咎。問。如何是直截一",
    "X78n1553_025:0552b02": "路　師云。會麼　進云。不會　師云。不可抑已而已。",
    "X78n1553_025:0552b03": "問。如何是吹毛劒　師云。透　進云。用者如何",
    "X78n1553_025:0552b04": "　師云。鈍。問。古人拈槌竪拂。還當得宗乘中事也無",
    "X78n1553_025:0552b05": "　師云。待儞問得話端。即全向汝道。問。寂寂無依",
    "X78n1553_025:0552b06": "時如何　師云。未是衲僧分上事　進云。如何是衲",
    "X78n1553_025:0552b07": "僧分上事　師云。要行即行。要坐即坐。問。如何是",
    "X78n1553_025:0552b08": "提婆宗　師云。異見惶怖　進云。如何領會　師云。",
    "X78n1553_025:0552b09": "歸依佛法僧。",
    "X78n1553_025:0552b10": "師上堂云。名言路絕。視聽不及。智辨何詮。識情難測。",
    "X78n1553_025:0552b11": "所以釋迦掩室。淨名杜口。還窮究得麼。若窮究得。佛",
    "X78n1553_025:0552b12": "佛道同。祖祖如是。若窮究不得。長安路上輥輥也。",
    "X78n1553_025:0552b13": "僧問。如何是衲僧出身處　師云。東弗于逮。西瞿耶",
    "X78n1553_025:0552b14": "尼　問。如何是林溪家風　師云。麤粥淡飯。師有",
    "X78n1553_025:0552b15": "時以相示之[□@智]。還辨得麼。若也辨得去。佛佛道同。祖",
    "X78n1553_025:0552b16": "祖如是。若也辨不得者。悟取好。珍重。師有時以此",
    "X78n1553_025:0552b17": "相示。云。還辨得麼。若辨不得。林溪與儞注破去也。",
    "X78n1553_025:0552b18": "碧眼胡僧笑點頭。珍重。",
    "X78n1553_025:0552b19": "師上堂云。摩竭提國。水泄不通。少室峰前。亦行此令。",
    "X78n1553_025:0552b20": "溪山路峻。樵子難登。興教一言。何人視聽。還窮究得",
    "X78n1553_025:0552b21": "麼。若窮究得者。釋迦稽首。達磨擎拳。若窮究不得者。",
    "X78n1553_025:0552b22": "不用鑽龜打瓦。歇去。",
    "X78n1553_025:0552b23": "師上堂。以此[囗@舌]相。示眾云。還辨得麼。若辨得。靈山會",
    "X78n1553_025:0552b24": "上悉皆如此。少室峰前更無別意。若辨不得。且向火",
    "X78n1553_025:0552c01": "爐頭會取。一不成。二不是。歇去。僧問。生死到來。如",
    "X78n1553_025:0552c02": "何除遣。師以此相國對之。",
    "X78n1553_025:0552c03": "師上堂。良久。云。總似今日。彼此著便。彼此不著便。還",
    "X78n1553_025:0552c04": "辨得麼。若辨得。目視雲霄。若辨不得。一日了一日。久",
    "X78n1553_025:0552c05": "立。珍重。",
    "X78n1553_025:0552c06": "桂府壽寧院善義禪師初參芭蕉。乃問。遊山來。學佛",
    "X78n1553_025:0552c07": "法來。禮拜老僧來　師云。離此外。請師別問　蕉云。",
    "X78n1553_025:0552c08": "喫茶去　師因而省悟。後參智門寬和尚。智門問。",
    "X78n1553_025:0552c09": "近離什麼處　師云。大安山　門云。不涉途程。道將",
    "X78n1553_025:0552c10": "一句來　師云。九九八十一　門云。亂走作麼　師",
    "X78n1553_025:0552c11": "珍重而去　門打禪床一下。云。今日被者小廝兒來",
    "X78n1553_025:0552c12": "者裏亂做　故。便下去。",
    "X78n1553_025:0552c13": "師開堂日。拈香云。且道此一炷香從什麼處來。又云。",
    "X78n1553_025:0552c14": "從海外持來。今日供養大眾。僧問。皷聲纔罷人皆",
    "X78n1553_025:0552c15": "聽。未審如何密領之　師云。秖恐闍梨不問　進云。",
    "X78n1553_025:0552c16": "未審此問　師云。靜處薩婆訶　進云。恁麼即慇懃",
    "X78n1553_025:0552c17": "禮三拜　師便打。問。師唱誰家曲。宗風嗣阿誰",
    "X78n1553_025:0552c18": "　師云。四海五湖。東西南北。問。如何是佛法大意",
    "X78n1553_025:0552c19": "　師云。樓上打皷。水上打羅。問。世尊心印。迦葉親聞。",
    "X78n1553_025:0552c20": "未審和尚心印。什麼人得聞　師云。念汝遠來。且放",
    "X78n1553_025:0552c21": "過。問。如何是壽寧境　師云。崖邊松樹子　進云。",
    "X78n1553_025:0552c22": "如何是境中人　師云。僧人道俗。問。數日不登師",
    "X78n1553_025:0552c23": "丈室。今朝說法為何人　師云。蝦蟆蚯蚓　進云。和",
    "X78n1553_025:0552c24": "尚也不得一向謾人　師云。待儞睡惺。問。牛頭未",
    "X78n1553_025:0553a01": "見四祖時如何　師云。天下人仰重　進云。見後如",
    "X78n1553_025:0553a02": "何　師云。如湯沃雪。有轉運使。問云。下官如今剃",
    "X78n1553_025:0553a03": "却頭。便作得長老也無　師以手摩頭云。郎中　郎",
    "X78n1553_025:0553a04": "中應諾　師云。會麼　中云。不會　師云。干頭什麼",
    "X78n1553_025:0553a05": "事。師有頌與轉運張僅。",
    "X78n1553_025:0553a06": "　星郎功內取無為　　秖此真靈信自誰",
    "X78n1553_025:0553a07": "　塵裏認他非是我　　境中明得豈言伊",
    "X78n1553_025:0553a08": "　無心暫對求人說　　有相權將指嶮凝",
    "X78n1553_025:0553a09": "　憶昔遠師蓮社客　　輸他陶令返攢眉",
    "X78n1553_025:0553a10": "興元府牛頭山精禪師上堂。示眾云。若也全提舉唱。",
    "X78n1553_025:0553a11": "相佛便須失利。更乃盡令而行。要一人掃地也無。我",
    "X78n1553_025:0553a12": "今事不獲已。且向建化門中通汝箇來路。汝等欲得",
    "X78n1553_025:0553a13": "親切麼。第一莫向意識下卜度。莫向古今言句上求",
    "X78n1553_025:0553a14": "覓會解。但自克己推窮無始時來。有儞用心處。有儞",
    "X78n1553_025:0553a15": "造作處。直須是十二時中舉措施為。親自得力始得。",
    "X78n1553_025:0553a16": "若到者箇田地。燈籠露柱。水鳥樹林。悉皆助汝發機。",
    "X78n1553_025:0553a17": "一切處自然滔滔地。更有何事。若不爾者。徒學多聞。",
    "X78n1553_025:0553a18": "久立。珍重。僧問。如何是學人親切處　師云。親切",
    "X78n1553_025:0553a19": "問將來　進云。即今見問　師云。驢年。問。如何是",
    "X78n1553_025:0553a20": "古佛心　師云。東海淨漚　進云。如何領會　師云。",
    "X78n1553_025:0553a21": "秤錘落井。問。如何是佛法大意　師云。八兩是半",
    "X78n1553_025:0553a22": "斤。問。如何是驅耕夫之牛　師云。為人須為徹",
    "X78n1553_025:0553a23": "　問。如何是奪饑人之食　師云。殺人須見血。問。如",
    "X78n1553_025:0553a24": "何是和尚為人處　師云。搬柴普請　進云。便恁麼",
    "X78n1553_025:0553b01": "去時如何　師云。苦痛深。問。不居凡聖者是什麼",
    "X78n1553_025:0553b02": "人　師云。梁朝傅大士　進云。此理如何　師云。楚",
    "X78n1553_025:0553b03": "國孟嘗君。問。如何是學人自己　師云。天寒宜近",
    "X78n1553_025:0553b04": "火　進云。意旨如何　師云。日出好隈陽。問。如何",
    "X78n1553_025:0553b05": "是和尚家風　師云。華從愛惜落。草逐棄嫌生　進",
    "X78n1553_025:0553b06": "云。未審客來。將何祗待　師云。畬田粟米飯。山茶一",
    "X78n1553_025:0553b07": "兩甌。住即隨緣住。不住任遨遊。",
    "X78n1553_025:0553b08": "益州覺城院信禪師上堂云。若約衲僧門下。語路難",
    "X78n1553_025:0553b09": "陳。瞬目相承。已遭指注。更若踏步進前。較七較八。諸",
    "X78n1553_025:0553b10": "仁者。到者裏還反側麼。休要波波役役地傍門倚門。",
    "X78n1553_025:0553b11": "上他人家床橙。不如自著些子精彩。莫待臘月三十",
    "X78n1553_025:0553b12": "日。手忙脚亂。伏惟珍重。僧問。如何是出身一路",
    "X78n1553_025:0553b13": "　師云。三門前　進云。如何領會　師云。緊繫草鞋。",
    "X78n1553_025:0553b14": "問。湛然時如何　師云。我即怕儞　進云。和尚為什",
    "X78n1553_025:0553b15": "麼却怕學人　師拈拄杖云。退後。退後。",
    "X78n1553_025:0553b16": "師上堂云。去却佛法二字。與鐵幢相見得也無。雖然",
    "X78n1553_025:0553b17": "如是。傍觀者哂。便下堂。僧問。無邊身菩薩為什麼",
    "X78n1553_025:0553b18": "不見如來頂相　師云。愛陀三嶋靜。不覺樺來唇。",
    "X78n1553_025:0553b19": "郢州芭蕉第三代閑禪師上堂。僧問。如何是祖師西",
    "X78n1553_025:0553b20": "來意　師云。六祖愛喫和饠飯。問。如何是真實之",
    "X78n1553_025:0553b21": "言　師云。東家杓柄長。西家杓柄短　進云。恁麼還",
    "X78n1553_025:0553b22": "當也無　師云。不當即別處問。問。如何是無縫塔",
    "X78n1553_025:0553b23": "　師云。我到者裏。却道不得　進云。為什麼道不得",
    "X78n1553_025:0553b24": "　師云。靜處薩婆訶。",
    "X78n1553_025:0553c01": "師上堂云。西天此土。皆行此令。諸上座。且道是佛令。",
    "X78n1553_025:0553c02": "是祖令。若是佛令。山僧且共諸上座子細商量。若是",
    "X78n1553_025:0553c03": "祖令。且作麼生迴避。若知有者。有出身之路。不昧平",
    "X78n1553_025:0553c04": "生。若不知有。迴避不得。墮坑落壍。珍重。僧問。向上",
    "X78n1553_025:0553c05": "一路。千聖不傳。未審學人還有分也無　師云。雪山",
    "X78n1553_025:0553c06": "千丈直。雲嶺萬重衣　進云。恁麼則學人依而行之",
    "X78n1553_025:0553c07": "去也　師云。向上事又作麼生　進云。今日親承於",
    "X78n1553_025:0553c08": "師也　師云。鈍置殺人。問。如何是學人自己　師",
    "X78n1553_025:0553c09": "云。分明舉似人。問。三乘十二分教即不問。如何是",
    "X78n1553_025:0553c10": "和尚為人一句　師云。問得甚分明　進云。莫便是",
    "X78n1553_025:0553c11": "和尚為人句也無　師云。舉似天下人。問。如何是",
    "X78n1553_025:0553c12": "佛向上人　師云。路逢不可視　進云。如何得親承",
    "X78n1553_025:0553c13": "去　師云。迴顧却愁人。問。臨機道不得時如何",
    "X78n1553_025:0553c14": "　師云。啞子喫若瓜　進云。恁麼則學人退步去也",
    "X78n1553_025:0553c15": "　師云。知而故犯。問。曹源一派還有清濁也無　師",
    "X78n1553_025:0553c16": "云。青山無異色。白日有閑人。問。靈山會上。迦葉親",
    "X78n1553_025:0553c17": "聞。未審和尚一會。什麼人得聞　師云。風吹即草動。",
    "X78n1553_025:0553c18": "雨下路還泥。問。十語九不中時如何　師云。閑門",
    "X78n1553_025:0553c19": "屋裏坐。抱首哭蒼天。問。學人未達其源。乞師指路",
    "X78n1553_025:0553c20": "　師云。五里是一堠　進云。莫更是和尚為學人處",
    "X78n1553_025:0553c21": "也無　師云。好去不須頻下淚。青山自有白雲封。",
    "X78n1553_025:0553c22": "郢州芭蕉山令遵禪師上堂。僧問。昔日分付與跛脚",
    "X78n1553_025:0553c23": "沙彌。學人上來。請師分付　師云。非公境界　學人",
    "X78n1553_025:0553c24": "撫掌一下　師云。三千里外。問。直得無下口處時",
    "X78n1553_025:0554a01": "如何　師云。便須進一步　進云。向什麼處下脚",
    "X78n1553_025:0554a02": "　師云。東山西嶺上。",
    "X78n1553_025:0554a04": "天聖廣燈錄卷第二十五"
}