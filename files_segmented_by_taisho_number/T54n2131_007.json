{
    "T54n2131_007:1166c02": "翻譯名義集七",
    "T54n2131_007:1166c04": "姑蘇景德寺普潤大師法雲篇",
    "T54n2131_007:1166c05": "寺塔壇幢篇第五十九",
    "T54n2131_007:1166c06": "犍椎道具篇第六十",
    "T54n2131_007:1166c07": "沙門服相篇第六十一",
    "T54n2131_007:1166c08": "齋法四食篇第六十二",
    "T54n2131_007:1166c09": "篇聚名報篇第六十三",
    "T54n2131_007:1166c10": "統論二諦篇第六十四",
    "T54n2131_007:1166c11": "寺塔壇幢篇第五十九",
    "T54n2131_007:1166c12": "裕師寺誥云。寺是攝十方一切眾僧。修道境",
    "T54n2131_007:1166c13": "界。法為待一切僧經游來往受供處所。無彼",
    "T54n2131_007:1166c14": "無此。無主無客。僧理平等。同護佛法故。其中",
    "T54n2131_007:1166c15": "飲食眾具。悉是供十方凡聖同有。鳴鐘作法。",
    "T54n2131_007:1166c16": "普集僧眾。同時共受。與檀越作生福之田。如",
    "T54n2131_007:1166c17": "法及時者。皆無遮礙。是宜開廓遠意。除蕩鄙",
    "T54n2131_007:1166c18": "懷。不吝身財。護持正法。西域記云。諸僧伽",
    "T54n2131_007:1166c19": "藍。頗極奇製。隅樓四起。重閣三層。榱梠棟",
    "T54n2131_007:1166c20": "梁。奇形雕榱。戶牖垣墻。圖畫眾彩。梁僧傳",
    "T54n2131_007:1166c21": "云。相傳外國國王嘗毀破諸寺。唯招提寺。未",
    "T54n2131_007:1166c22": "及毀壞。夜一白馬。繞塔悲鳴。即以啟王。王即",
    "T54n2131_007:1166c23": "停壞。因改招提。以為白馬。故諸寺立名。多取",
    "T54n2131_007:1166c24": "則焉僧史略云。鴻臚寺者。本禮四夷遠國之",
    "T54n2131_007:1166c25": "邸舍也。尋令別擇洛陽西雍門外。蓋一精舍。",
    "T54n2131_007:1166c26": "以白馬馱經來故用白馬為題。寺者釋名曰。",
    "T54n2131_007:1166c27": "嗣也。治事者相嗣。續於其內。本是司名。西僧",
    "T54n2131_007:1166c28": "乍來。權止公司。移入別居。不忘其本。還標寺",
    "T54n2131_007:1166c29": "號。準天人陸玄暢云。周穆王時。文殊目連來",
    "T54n2131_007:1167a01": "化。穆王從之。即列子所謂化人者是也。化人",
    "T54n2131_007:1167a02": "示穆王高四臺。是迦葉佛說法處。因造三會",
    "T54n2131_007:1167a03": "道場。又云。周穆王身游大夏。佛告彼土有古",
    "T54n2131_007:1167a04": "塔可反禮事。王問何方。答在鄗京之東南也。",
    "T54n2131_007:1167a05": "又問。周穆已後諸王建置塔寺。何為此土文",
    "T54n2131_007:1167a06": "紀罕見。答立塔為於前緣。多是神靈所造。人",
    "T54n2131_007:1167a07": "見者少。故文字少傳。楊雄劉向尋於藏書往",
    "T54n2131_007:1167a08": "往見有佛經。豈非秦前已有經塔。或名僧坊",
    "T54n2131_007:1167a09": "者別屋謂之坊也。或名精舍者。釋迦譜云。息",
    "T54n2131_007:1167a10": "心所栖。故曰精舍。靈裕寺誥曰。非麁暴者所",
    "T54n2131_007:1167a11": "居。故云精舍。藝文類云。非由其舍精妙。良由",
    "T54n2131_007:1167a12": "精練行者所居也。或名道場。肇師云修道之",
    "T54n2131_007:1167a13": "場。隋煬帝勅天下寺院。皆名道場。止觀云。道",
    "T54n2131_007:1167a14": "場清淨境界。治五住糠顯實相米。或名蓮社",
    "T54n2131_007:1167a15": "者。社即立春秋後五戊日名社。群農結會祭",
    "T54n2131_007:1167a16": "以祈穀。白虎通曰。王者所以有社何為天下。",
    "T54n2131_007:1167a17": "求福報土。非土不食。土廣不可遍敬。故封土",
    "T54n2131_007:1167a18": "以立社。往生傳云。東晉遠法師。憩跡廬阜。一",
    "T54n2131_007:1167a19": "百二十三人締結方外之游。於是相與而有",
    "T54n2131_007:1167a20": "蓮社之想焉。今之以蓮社(云云)。蓋其始也。",
    "T54n2131_007:1167a21": "剎摩。正音掣多羅。此云土田。淨名略疏云。",
    "T54n2131_007:1167a22": "萬境不同亦名為剎。垂裕云。蓋取莊嚴差別",
    "T54n2131_007:1167a23": "名之為剎。此乃通指國土名剎。又復伽藍號",
    "T54n2131_007:1167a24": "梵剎者如輔行云。西域以柱表剎示所居處",
    "T54n2131_007:1167a25": "也。梵語刺(力割)瑟胝。此云竿。即幡柱也。長",
    "T54n2131_007:1167a26": "阿含云。若沙門於此法中勤苦得一法者。便",
    "T54n2131_007:1167a27": "當竪幡以告四遠。今有少欲人。又法華云表",
    "T54n2131_007:1167a28": "剎甚高廣。此由塔婆高顯大為金地標表。故",
    "T54n2131_007:1167a29": "以聚相長表金剎。如法苑云。阿育王取金華",
    "T54n2131_007:1167b01": "金幡。懸諸剎上塔寺低昂。",
    "T54n2131_007:1167b02": "羅摩。此云院。周垣小院。",
    "T54n2131_007:1167b03": "招提。經音義云。梵云招鬪提奢。唐言四方",
    "T54n2131_007:1167b04": "僧物。但筆者訛稱招提。此翻別房施。或云對",
    "T54n2131_007:1167b05": "面施。或云梵言僧鬘。此翻對面施。音義云。體",
    "T54n2131_007:1167b06": "境交現曰對。輟己慧他名施。後魏太武始光",
    "T54n2131_007:1167b07": "元年造伽藍創立招提之名。",
    "T54n2131_007:1167b08": "僧祇。此云四方僧物。律鈔四種常住。一常",
    "T54n2131_007:1167b09": "住常住。謂眾僧厨庫寺舍眾具。華果樹林田",
    "T54n2131_007:1167b10": "園僕畜等。以體局當處不通餘界但得受用",
    "T54n2131_007:1167b11": "不通分賣故。重言常住。二十方常住。如僧家",
    "T54n2131_007:1167b12": "供僧常食體通十方唯局本處。此二名僧祇",
    "T54n2131_007:1167b13": "物。三現前現前。謂僧得施之物。唯施此處現",
    "T54n2131_007:1167b14": "前僧故。四十方現前。如亡五眾輕物也。若未",
    "T54n2131_007:1167b15": "羯磨從十方僧得罪。若已羯磨望現前僧得",
    "T54n2131_007:1167b16": "罪。此二名現前僧物。",
    "T54n2131_007:1167b17": "阿蘭若。或名阿練若。大論翻遠離處。薩婆",
    "T54n2131_007:1167b18": "多論翻閑靜處。天台云。不作眾事名之為閑。",
    "T54n2131_007:1167b19": "無憒鬧故。名之為靜。或翻無諍。謂所居不與",
    "T54n2131_007:1167b20": "世諍。即離聚落五里處也。肇云。忿競生乎眾",
    "T54n2131_007:1167b21": "聚。無諍出乎空閑。故佛讚住於阿蘭若。應師",
    "T54n2131_007:1167b22": "翻空寂。苑師分三類。一達磨阿蘭若。即華",
    "T54n2131_007:1167b23": "嚴之初。謂說諸法本來湛寂無起作義。二名",
    "T54n2131_007:1167b24": "摩登伽阿蘭若。謂塚間處。要去村落一俱盧",
    "T54n2131_007:1167b25": "舍大牛吼聲所不及處。三名檀陀迦阿蘭若。",
    "T54n2131_007:1167b26": "謂沙磧之處也。",
    "T54n2131_007:1167b27": "磧遷歷切僧伽藍。譯為眾園。僧史略云。為",
    "T54n2131_007:1167b28": "眾人園圃。園圃生植之所。佛弟子則生殖道",
    "T54n2131_007:1167b29": "芽聖果也。",
    "T54n2131_007:1167c01": "那爛陀。西域記曰。唐云施無厭。此伽藍南。",
    "T54n2131_007:1167c02": "菴沒羅園中有池。其龍名那爛陀。旁建伽藍。",
    "T54n2131_007:1167c03": "因取其稱。從其實議。是如來昔行菩薩道時。",
    "T54n2131_007:1167c04": "為大國王。建都此地。憐愍眾生。好樂周給。時",
    "T54n2131_007:1167c05": "美其德號施無厭。大宋僧傳云。那爛陀寺。周",
    "T54n2131_007:1167c06": "圍四十八里。九寺一門。是九天王所造。西域",
    "T54n2131_007:1167c07": "伽藍無如其廣矣。",
    "T54n2131_007:1167c08": "菴羅園。闡義云。菴羅是果樹之名。其果似",
    "T54n2131_007:1167c09": "桃。或云似奈。此樹開華。華生一女。國人歎",
    "T54n2131_007:1167c10": "異。以園封之。園既屬女。女人守護。故言菴",
    "T54n2131_007:1167c11": "羅樹園。宿善冥熏。見佛歡喜。以園奉佛。佛即",
    "T54n2131_007:1167c12": "受之而為所住。",
    "T54n2131_007:1167c13": "迦蘭陀。善見律及經律異相云。是山鼠之名",
    "T54n2131_007:1167c14": "也。時毘舍離王入山於樹下眠。有大毒虵欲",
    "T54n2131_007:1167c15": "出害王。於此樹下有鼠下來鳴令王覺。王感",
    "T54n2131_007:1167c16": "其恩。將一村食。供此山鼠。乃號此村。為迦蘭",
    "T54n2131_007:1167c17": "陀。而此村中有一長者。居金錢四十億。王即",
    "T54n2131_007:1167c18": "賜於長者之號。由此村故。所以名為迦蘭陀",
    "T54n2131_007:1167c19": "長者也。三藏傳云。園主名迦蘭。先以此園。施",
    "T54n2131_007:1167c20": "諸外道。後見佛又聞深法。恨不以園得施如",
    "T54n2131_007:1167c21": "來。時地神知其意。為現災怪。怖諸外道。逐之",
    "T54n2131_007:1167c22": "令出。告曰。長者欲以園施佛。汝宜速去。外道",
    "T54n2131_007:1167c23": "含怒而出。長者歎喜建立精舍。躬往請佛。",
    "T54n2131_007:1167c24": "林微尼。或流彌尼。或藍毘尼。或嵐毘尼。此",
    "T54n2131_007:1167c25": "云解脫處。亦翻斷。亦翻滅。華嚴音義翻樂勝",
    "T54n2131_007:1167c26": "圓光。由昔天女來故立此名。新云藍軬(扶晚)",
    "T54n2131_007:1167c27": "尼。此云監。即上古守園女名。",
    "T54n2131_007:1167c28": "秣蘇伐那。西域記云。唐言闇林。千佛皆於",
    "T54n2131_007:1167c29": "此地說法。佛滅三百年有迦多衍那。於此製",
    "T54n2131_007:1168a01": "發智論。",
    "T54n2131_007:1168a02": "阿奢理貳。西域記云。唐言奇特。",
    "T54n2131_007:1168a03": "鷄頭摩。竦疏釋鷄園引智論云。昔有野火。",
    "T54n2131_007:1168a04": "燒林。林中有雉。入水漬羽。以救其焚。纂要",
    "T54n2131_007:1168a05": "云。即鷄頭摩寺。",
    "T54n2131_007:1168a06": "窣堵波。西域記云。浮圖。又曰偷婆。又曰私",
    "T54n2131_007:1168a07": "偷簸。皆訛也。此翻方墳。亦翻圓塚。亦翻高",
    "T54n2131_007:1168a08": "顯。義翻靈廟。劉熙釋名云。廟者貌也。先祖",
    "T54n2131_007:1168a09": "形貌所在也。又梵名塔婆。發軫曰。說文元無",
    "T54n2131_007:1168a10": "此字。徐鉉新加云。西國浮圖也。言浮圖者。此",
    "T54n2131_007:1168a11": "翻聚相。戒壇圖經云。原夫塔字此方字書乃",
    "T54n2131_007:1168a12": "是物聲。本非西土之號。若依梵本瘞(猗厲)佛",
    "T54n2131_007:1168a13": "骨所。名曰塔婆。後分經。佛告阿難。佛般涅",
    "T54n2131_007:1168a14": "槃荼毘既訖。一切四眾。收取舍利。置七寶瓶。",
    "T54n2131_007:1168a15": "當於拘尸那城內四衢道中起七寶塔。高十",
    "T54n2131_007:1168a16": "三層。上有輪相(云云)。辟支佛塔。應十一層。阿",
    "T54n2131_007:1168a17": "羅漢塔成以四層。亦以眾寶而嚴飾之。其轉",
    "T54n2131_007:1168a18": "輪王。亦七寶成。無復層級。何以故。未脫三界",
    "T54n2131_007:1168a19": "諸有苦故。十二因緣經。八種塔並有露槃。佛",
    "T54n2131_007:1168a20": "塔八重。菩薩七重。辟支佛六重。四果五重。三",
    "T54n2131_007:1168a21": "果四。二果三。初果二。輪王一。凡僧但蕉葉火",
    "T54n2131_007:1168a22": "珠而已(言輪相者。僧祇云。佛造迦葉佛塔上施槃蓋。長表輪相。經中多云相輪。以人仰望而瞻相也)。",
    "T54n2131_007:1168a23": "支提。或名難提脂帝制底制多。此翻可供養",
    "T54n2131_007:1168a24": "處。或翻滅惡生善處。雜心論云。有舍利名塔。",
    "T54n2131_007:1168a25": "無舍利名支提。文句云。支提無骨身者也。阿",
    "T54n2131_007:1168a26": "含明四支徵。謂佛生處。得道處。轉法輪處。入",
    "T54n2131_007:1168a27": "滅處也。",
    "T54n2131_007:1168a28": "舍磨奢那。此云冡。西域僧死。埋骨地下。上",
    "T54n2131_007:1168a29": "累甎石。似窣堵波。但形卑小。",
    "T54n2131_007:1168b01": "健陀俱胝。義淨云。西方名佛堂。為健陀俱",
    "T54n2131_007:1168b02": "胝。此云香室。",
    "T54n2131_007:1168b03": "毘訶羅。此云游行處。謂僧游履處也。",
    "T54n2131_007:1168b04": "滿茶邏。(力箇切)此翻壇。新云。正名曼茶羅。言",
    "T54n2131_007:1168b05": "壇者。鄭玄注禮云。封土曰壇。除地曰墠。",
    "T54n2131_007:1168b06": "(常演)封者起土界也。壇之言坦也。坦明貌也。",
    "T54n2131_007:1168b07": "漢書音義云。築土而高曰壇。除地平坦曰場。",
    "T54n2131_007:1168b08": "國語云。壇之所除地曰場。除掃也。周書曰。為",
    "T54n2131_007:1168b09": "三壇同墠。墠除地也。說文云。野土也。爾雅",
    "T54n2131_007:1168b10": "云。鹿之所息謂之場。詩云。九月築場圃。注",
    "T54n2131_007:1168b11": "云。春夏為圃。秋冬為場。場即平治土面。於上",
    "T54n2131_007:1168b12": "治穀。",
    "T54n2131_007:1168b13": "脫闍。資中翻幢。熏聞云。闍(視遮切)有作都音。",
    "T54n2131_007:1168b14": "引爾雅云。闍謂之臺。而言脫者。積土脫落也。",
    "T54n2131_007:1168b15": "今所不取。蓋是梵語故。",
    "T54n2131_007:1168b16": "拘吒迦。此云小舍。",
    "T54n2131_007:1168b17": "犍稚道具篇第六十",
    "T54n2131_007:1168b18": "菩薩戒經云。資生順道之具。中阿含云。所蓄",
    "T54n2131_007:1168b19": "物可資身進道者即是增長善法之具。辯正",
    "T54n2131_007:1168b20": "論云。沙門者行超俗表。心游塵外。故應器非",
    "T54n2131_007:1168b21": "廊廟所陳。染衣異朝宗之服。北山錄云。簠",
    "T54n2131_007:1168b22": "(音甫)簋(音軌祭器內圓外方)俎(莊呂切肉爼也)豆制度文章為禮",
    "T54n2131_007:1168b23": "之器。升降上下周旋裼(先的)襲。(似立)為禮之",
    "T54n2131_007:1168b24": "文。鐘鼓管磬羽籥干戚(籥音藥先王制舞。文以羽籥干戚。籥如笛。三孔而",
    "T54n2131_007:1168b25": "短。干盾也。戚矛也)為樂之器。屈伸俯仰綴兆舒疾為樂",
    "T54n2131_007:1168b26": "之文。置茲則禮樂廢矣。繕寫繢刻香臺法机。",
    "T54n2131_007:1168b27": "為道德之器。髠祖拜繞禪講齋戒。為道德之",
    "T54n2131_007:1168b28": "文。弛茲則道德微矣。",
    "T54n2131_007:1168b29": "犍(巨寒)椎。(音地)聲論翻為磬。亦翻鐘。資持",
    "T54n2131_007:1168c01": "云。若諸律論。並作犍槌。或作犍椎。今須音槌",
    "T54n2131_007:1168c02": "為地。又羯磨疏中。直云犍地。未見椎字呼為",
    "T54n2131_007:1168c03": "地也。後世無知因茲一誤。至於鈔文。一宗祖",
    "T54n2131_007:1168c04": "教。凡犍槌字並改為稚。直呼為地。請尋古",
    "T54n2131_007:1168c05": "本及大藏經律考之。方知其謬。今須依律論",
    "T54n2131_007:1168c06": "并作犍槌。至呼召時。自從聲論。增一云。阿",
    "T54n2131_007:1168c07": "難升講堂擊犍椎者。此是如來信鼓也。五分",
    "T54n2131_007:1168c08": "云。諸比丘布薩時不時集妨行道。佛言。當唱",
    "T54n2131_007:1168c09": "時至。若打犍椎。若打鼓吹螺。使舊住沙彌淨",
    "T54n2131_007:1168c10": "人打。不得多應打三通。若唱二時至。亦使沙",
    "T54n2131_007:1168c11": "彌淨人唱。住處多不得遍聞。應高處唱。猶不",
    "T54n2131_007:1168c12": "知集更相語知。若無沙彌比丘亦得打。事鈔",
    "T54n2131_007:1168c13": "云。若尋常所行。生椎之始。必漸發聲。漸希漸",
    "T54n2131_007:1168c14": "大。乃至聽盡。方打一通。佛在世時。但有三下。",
    "T54n2131_007:1168c15": "故五分云。打三通也。後因他請。方有長打。",
    "T54n2131_007:1168c16": "然欲初鳴時。當依經論。建心標。為必有感徵。",
    "T54n2131_007:1168c17": "應至鐘所禮三寶訖。具儀立念。我鳴此鐘者。",
    "T54n2131_007:1168c18": "為召十方僧眾。有得聞者。並皆雲集。共同和",
    "T54n2131_007:1168c19": "利。又諸惡趣受苦眾生。令得停息故。付法藏",
    "T54n2131_007:1168c20": "傳中。罽膩吒王以大殺害故。死入千頭魚中。",
    "T54n2131_007:1168c21": "劍輪繞身而轉。隨斫隨生。羅漢為僧維那。依",
    "T54n2131_007:1168c22": "時打鐘。若聞鐘聲劍輪在空。知是因緣遺信",
    "T54n2131_007:1168c23": "白。令長打。使我苦息。過七日已受苦即息。江",
    "T54n2131_007:1168c24": "南上元縣一民時疾暴死。心氣尚暖。凡三日",
    "T54n2131_007:1168c25": "復甦。乃誤勾也。自言至一殿庭間。忽見先主。",
    "T54n2131_007:1168c26": "被五木縲械甚嚴。民大駭。竊問曰。主何至於",
    "T54n2131_007:1168c27": "斯耶。主曰。吾為宋齊丘所誤殺和州降者千",
    "T54n2131_007:1168c28": "餘人。以冤訴因此。主問其民曰。汝何至斯",
    "T54n2131_007:1168c29": "耶。其民具道誤勾之事。主聞其民却得生還。",
    "T54n2131_007:1169a01": "喜且泣曰。吾仗汝歸語嗣君。凡寺觀鳴鐘。當",
    "T54n2131_007:1169a02": "延之令永。吾受苦惟聞鐘則暫休。或能為吾",
    "T54n2131_007:1169a03": "造一鐘尤善。民曰。我下民耳。無緣得見。設見",
    "T54n2131_007:1169a04": "之胡以為驗。主沈慮曰。吾在位嘗與于闐國",
    "T54n2131_007:1169a05": "交聘。遺吾一玉瑞天王。吾愛之。嘗置於髻。",
    "T54n2131_007:1169a06": "受百官朝。一日如廁忘取之。因感頭痛。夢神",
    "T54n2131_007:1169a07": "謂我曰。玉天王寘於佛塔或佛體中。則當愈。",
    "T54n2131_007:1169a08": "吾因獨引一匠。攜於瓦棺寺鑿佛左膝以藏",
    "T54n2131_007:1169a09": "之。香泥自封。無一人知者。汝以此事可驗。民",
    "T54n2131_007:1169a10": "既還家。不敢輒已。遂乞見主具白之。果曰。冥",
    "T54n2131_007:1169a11": "寞何憑。民具以玉天王之事陳之。主親詣瓦",
    "T54n2131_007:1169a12": "棺。剖佛膝果得之。感泣慟躄遂立造一鐘於",
    "T54n2131_007:1169a13": "清涼寺。鐫其上云。薦烈祖孝高皇帝。脫幽出",
    "T54n2131_007:1169a14": "厄。以玉像建塔。葬於蔣山(智興鳴鐘事出法苑)。增一云。",
    "T54n2131_007:1169a15": "若打鐘時。一切惡道諸苦並得停止。應法師",
    "T54n2131_007:1169a16": "準尼鈔云。時至應臂吒犍槌。應師釋云。梵語",
    "T54n2131_007:1169a17": "臂吒。此云打。梵語犍槌。此云所打之木。或檀",
    "T54n2131_007:1169a18": "或桐。此無正翻。彼無鐘磬故也。音義指歸斥",
    "T54n2131_007:1169a19": "云。祇如梵王鑄祇桓寺金鐘。又迦葉結集撾",
    "T54n2131_007:1169a20": "(陟瓜切椎也)銅犍槌。豈無鐘耶。但天竺未知有磬。",
    "T54n2131_007:1169a21": "五分律云。隨有瓦木銅鐵鳴者。皆名犍地。又",
    "T54n2131_007:1169a22": "律中集僧有七種法。一量影。二破竹作聲。三",
    "T54n2131_007:1169a23": "作煙。四吹貝。五打鼓。六打犍槌。七唱諸大德",
    "T54n2131_007:1169a24": "布薩說戒時到。事鈔明入堂法。應在門外偏",
    "T54n2131_007:1169a25": "袒右肩。斂手當心。攝恭敬意。擬堂內僧。并",
    "T54n2131_007:1169a26": "同佛想緣覺羅漢想。何以故。三乘同法食故。",
    "T54n2131_007:1169a27": "次欲入堂。若門西坐者。從戶外旁門西頰。先",
    "T54n2131_007:1169a28": "舉左脚。定心而入。若出門者。還從西頰。先",
    "T54n2131_007:1169a29": "舉右脚而出。若在門東坐者反上可知。不得",
    "T54n2131_007:1169b01": "門內交過。若欲坐時。以衣自蔽。勿露形醜。須",
    "T54n2131_007:1169b02": "知五法。一須慈敬重法尊人。二應自卑下如",
    "T54n2131_007:1169b03": "拭塵巾。三應知坐起俯仰得時。四在彼僧中",
    "T54n2131_007:1169b04": "不為雜語。五不可忍事應作默然。凡徒眾威",
    "T54n2131_007:1169b05": "儀事在嚴整清潔。軌行可觀則生世善心。天",
    "T54n2131_007:1169b06": "龍叶贊。華嚴云。具足受持威儀教法。是故能",
    "T54n2131_007:1169b07": "令僧寶不斷。智論云。佛法弟子同住和合。一",
    "T54n2131_007:1169b08": "者賢聖說法。二者賢聖默然。準此處眾。唯施",
    "T54n2131_007:1169b09": "二事不得雜說世論類於污家能說(能戲也)又貴",
    "T54n2131_007:1169b10": "靜攝。不在喧亂。誦經說法。必須知時。成論",
    "T54n2131_007:1169b11": "云。雖是法語。說不應時。名為綺語。後裔住",
    "T54n2131_007:1169b12": "持。願遵斯式。",
    "T54n2131_007:1169b13": "舍羅。四分。此云籌。五分籌極短並五指。極",
    "T54n2131_007:1169b14": "長拳一肘。極麁不過小指。極細不得減箸。十",
    "T54n2131_007:1169b15": "誦云。為檀越問僧不知數佛令行籌。不知沙",
    "T54n2131_007:1169b16": "彌數。行籌數之。若人施布薩物沙彌亦得。雖",
    "T54n2131_007:1169b17": "不往布薩羯磨處由受籌故。四分為受供行",
    "T54n2131_007:1169b18": "籌通沙彌也。若未受十戒亦得受籌。以同受",
    "T54n2131_007:1169b19": "供故。業疏三種行籌。一頭露。二覆藏(以物覆籌)。三",
    "T54n2131_007:1169b20": "耳語(耳畔勸勉)。事鈔云。今僧寺中有差僧次請而簡",
    "T54n2131_007:1169b21": "客者。此僧次翻名越次也。即令客僧應得不",
    "T54n2131_007:1169b22": "得。主人犯重。隨同情者多少通是一盜。",
    "T54n2131_007:1169b23": "隙棄羅。此云錫校。由振時作錫錫聲故。十",
    "T54n2131_007:1169b24": "誦名聲杖。錫杖經又名智杖。亦名德杖。彰智",
    "T54n2131_007:1169b25": "行功德故。聖人之幖幟。賢士之明記道法之",
    "T54n2131_007:1169b26": "幢。根本雜事云。比丘乞食。深入長者之家。遂",
    "T54n2131_007:1169b27": "招譏謗。比丘白佛。佛云。可作聲警覺。彼即呵",
    "T54n2131_007:1169b28": "呵作聲喧閙。復招譏毀。佛制不聽。遂拳打",
    "T54n2131_007:1169b29": "門。家人怪問。何故打破我門。默爾無對。佛",
    "T54n2131_007:1169c01": "言。應作錫杖。苾芻不解。佛言。杖頭安鐶圓如",
    "T54n2131_007:1169c02": "醆(仄限)口。安小鐶子。搖動作聲而為警覺。動",
    "T54n2131_007:1169c03": "可一二。無人聞時。即須行去。五百問論。持錫",
    "T54n2131_007:1169c04": "有多事。能警惡蟲毒獸等。義淨云。錫杖都有",
    "T54n2131_007:1169c05": "三分。上分是錫。中木。下或牙角也。若二股六",
    "T54n2131_007:1169c06": "鐶是迦葉佛製。若四股十二鐶是釋迦佛製。",
    "T54n2131_007:1169c07": "齊稠禪師在懷州王屋山。聞虎鬪以錫杖解",
    "T54n2131_007:1169c08": "之。因成頌云。本自不求名。剛被名求我。巖前",
    "T54n2131_007:1169c09": "解二虎。障却第三果。又鄧隱峯飛錫空中。解",
    "T54n2131_007:1169c10": "於二陣。",
    "T54n2131_007:1169c11": "刺竭節。此云杖。楖栗橫擔不顧人。直入千",
    "T54n2131_007:1169c12": "峯萬峯去。",
    "T54n2131_007:1169c13": "軍遲。此云瓶。寄歸傳云。軍持有二。若甆瓦",
    "T54n2131_007:1169c14": "者是淨用。若銅鐵者是觸用。西域記云。捃稚",
    "T54n2131_007:1169c15": "迦即澡瓶也。舊云軍持訛略也。西域尼畜軍",
    "T54n2131_007:1169c16": "持。僧畜澡灌。謂雙口澡灌。事鈔云。應法澡",
    "T54n2131_007:1169c17": "灌。資持云。謂一斗已下。",
    "T54n2131_007:1169c18": "鉢里薩羅伐拏。此云濾水羅。會正記云。西",
    "T54n2131_007:1169c19": "方用上白[疊*毛]。東夏宜將密絹。若是生絹小蟲",
    "T54n2131_007:1169c20": "直過。可取熟絹四尺。捉邊長挽兩頭刺著。即",
    "T54n2131_007:1169c21": "是羅樣。兩角施帶。兩畔直怐(音冠似鼎銨也)。中安橫",
    "T54n2131_007:1169c22": "杖尺六。兩邊繫柱。下以盆承。傾水時罐底須",
    "T54n2131_007:1169c23": "入羅內。如其不爾蟲隨水落。墮地墮盆還不",
    "T54n2131_007:1169c24": "免殺。僧祇蟲細者三重漉。毘尼母應作二重",
    "T54n2131_007:1169c25": "漉水囊。若猶有應作三重。不得夾作。恐中間",
    "T54n2131_007:1169c26": "有蟲難出。當各作捲逐重覆却方護生也。根",
    "T54n2131_007:1169c27": "本百一羯磨明五種水羅。一方羅。用絹三尺",
    "T54n2131_007:1169c28": "或二尺。隨時大小作。二法瓶。陰陽瓶也。三君",
    "T54n2131_007:1169c29": "遲。以絹繫口以繩懸。沈於水中待滿引出。四",
    "T54n2131_007:1170a01": "酌水羅。五衣角羅。但取密絹方一塔手。或繫",
    "T54n2131_007:1170a02": "瓶口。或安鉢中。濾水用也。",
    "T54n2131_007:1170a03": "鉢塞莫。或云阿唎吒迦二合。此云數珠。木",
    "T54n2131_007:1170a04": "槵子經云。當貫木槵子一百八個常自隨身。",
    "T54n2131_007:1170a05": "志心稱南無佛陀。南無達摩南無僧伽。乃過",
    "T54n2131_007:1170a06": "一子。具如彼經。",
    "T54n2131_007:1170a07": "鉢多羅。此云應器。發軫云。應法之器也。謂",
    "T54n2131_007:1170a08": "體色量三皆須應法。體者大要有二。泥及鐵",
    "T54n2131_007:1170a09": "也。色者熏作黑赤色或孔雀咽色鴿色。量者",
    "T54n2131_007:1170a10": "大受三斗。小受斗半。中品可知。又翻為薄。謂",
    "T54n2131_007:1170a11": "治厚物令薄而作此器。南山云。此姬周之斗",
    "T54n2131_007:1170a12": "也。準唐斗。上鉢一斗。下鉢五升。五分云。佛",
    "T54n2131_007:1170a13": "自作鉢坏。以為後式。受時準十誦云。大德一",
    "T54n2131_007:1170a14": "心念。我比丘某甲。此鉢多羅應量受。常用故",
    "T54n2131_007:1170a15": "(三說)若捨準衣。律云。比丘持木鉢。佛言不應",
    "T54n2131_007:1170a16": "持。如是鉢此是外道法。",
    "T54n2131_007:1170a17": "鍵(音虔)[金*咨](音咨)。母論譯為淺。鐵鉢經音疏云。",
    "T54n2131_007:1170a18": "鉢中之小鉢。今呼為鐼(音訓)子。十誦律云。鉢",
    "T54n2131_007:1170a19": "半大鍵[金*咨]小鍵[金*咨]。四分律云。鍵[金*咨]入小鉢。小",
    "T54n2131_007:1170a20": "鉢入次鉢。次鉢入大鉢。或作捷茨建鎡。並",
    "T54n2131_007:1170a21": "梵音輕重。",
    "T54n2131_007:1170a22": "俱夜羅。此云隨鉢器。法寶解云。即匙筋鍵",
    "T54n2131_007:1170a23": "[金*咨]等。",
    "T54n2131_007:1170a24": "浮囊。五分云。自今聽諸比丘畜浮囊。若羊皮。",
    "T54n2131_007:1170a25": "若牛皮。傳聞西域渡海之人。多作鳥翎毛袋。",
    "T54n2131_007:1170a26": "或齎巨牛脬。海船或失。吹氣浮身。◎",
    "T54n2131_007:1170a27": "沙門服相篇第六十一",
    "T54n2131_007:1170a28": "大論云。釋子受禁戒是其性。剃髮割截染衣",
    "T54n2131_007:1170a29": "是其相。道宗鈔云。儀即沙門相也。削髮壞衣",
    "T54n2131_007:1170b01": "是。體即沙門性也。無表戒法是。僧祇云。三衣",
    "T54n2131_007:1170b02": "者。賢聖沙門之幖幟。四分云。三世如來並著",
    "T54n2131_007:1170b03": "如是衣。大品明十二頭陀。衣有二種。一者納",
    "T54n2131_007:1170b04": "衣。智論釋云。好衣因緣故。四方追逐墮邪命",
    "T54n2131_007:1170b05": "中。若受人好衣則生親著。若不親著檀越則",
    "T54n2131_007:1170b06": "恨。又好衣是未得道者。生貪著處。好衣因緣。",
    "T54n2131_007:1170b07": "招致賊難。或至奪命。有如是等患。故受弊納",
    "T54n2131_007:1170b08": "衣法。二但三衣。智論釋云。行者少欲知足。衣",
    "T54n2131_007:1170b09": "趣蓋形。不多不少。故受三衣。白衣求樂故多",
    "T54n2131_007:1170b10": "畜種種衣。或有外道。苦行故裸形無恥。是故",
    "T54n2131_007:1170b11": "佛弟子捨二邊處中道。北山云。憍陳如弊服",
    "T54n2131_007:1170b12": "五錢。須菩提華房百寶。俱聖人也。衡嶽終身",
    "T54n2131_007:1170b13": "一衲。玄景每曙更衣。俱高僧也。克不克在于",
    "T54n2131_007:1170b14": "我。可不可不不在乎物也。",
    "T54n2131_007:1170b15": "震越。應法師云。此翻玄服。應是臥具。釋名",
    "T54n2131_007:1170b16": "曰。服上曰衣。衣依也。所以庇寒暑也。傳云。",
    "T54n2131_007:1170b17": "衣身之章也。上曰衣。下曰裳。白虎通曰。衣者",
    "T54n2131_007:1170b18": "隱也。裳者障也。所以隱形自障蔽也。涅槃云。",
    "T54n2131_007:1170b19": "如世衣裳障覆形體。",
    "T54n2131_007:1170b20": "袈裟。具云迦羅沙曳。此云不正色。從色得",
    "T54n2131_007:1170b21": "名。章服儀云。袈裟之目。因於衣色。如經中壞",
    "T54n2131_007:1170b22": "色衣也。會正云。準此本是草名。可染衣。故將",
    "T54n2131_007:1170b23": "彼草目此衣號。十誦以為敷具。謂同氈席之",
    "T54n2131_007:1170b24": "形。四分以為臥具。謂同衾被之類。薩婆多云。",
    "T54n2131_007:1170b25": "臥具者三衣之名。大淨法門經云。袈裟者。晉",
    "T54n2131_007:1170b26": "名去穢。大集經。名離染服。賢愚名出世服。",
    "T54n2131_007:1170b27": "真諦雜記云。袈裟是外國三衣之名。名含多",
    "T54n2131_007:1170b28": "義。或名離塵服。由斷六塵故。或名消瘦服。由",
    "T54n2131_007:1170b29": "割煩惱故。或名蓮華服。服者離著故。或名間",
    "T54n2131_007:1170c01": "色服。以三如法色所成故。言三色者。律有三",
    "T54n2131_007:1170c02": "種壞色。青黑木蘭。青謂銅青。黑謂雜泥。木蘭",
    "T54n2131_007:1170c03": "即樹皮也。業疏云。聽以刀截成沙門衣。不為",
    "T54n2131_007:1170c04": "怨賊所剝故。章服儀云。條堤之相事等田疇。",
    "T54n2131_007:1170c05": "如畦貯水而養嘉苗。譬服此衣生功德也。佛",
    "T54n2131_007:1170c06": "令象此。義不徒然。五分云。衣下數破當倒",
    "T54n2131_007:1170c07": "被之在雨中行水入葉中。應順被之。章服",
    "T54n2131_007:1170c08": "儀云。比見條葉。不附正儀。當馬齒鳥足縫之。",
    "T54n2131_007:1170c09": "即須順左右條開明孔。不作即同縵衣。南山",
    "T54n2131_007:1170c10": "問。比見西域僧來。多縫衣葉者何。答此佛滅",
    "T54n2131_007:1170c11": "後將二百年。北天竺僧與外道同住。外道嫉",
    "T54n2131_007:1170c12": "之。密以利刀。內衣葉中。同往王所。外道告",
    "T54n2131_007:1170c13": "王。沙門釋子。內藏利刀。欲將害王。因告檢",
    "T54n2131_007:1170c14": "獲。由此普誅一國比丘。時有耶舍阿羅漢。令",
    "T54n2131_007:1170c15": "諸比丘權且縫合為絕命難。此乃彼方因事",
    "T54n2131_007:1170c16": "權制。非佛所開。故義淨云。西國三衣並皆刺",
    "T54n2131_007:1170c17": "合。唯東夏開而不縫。依律大衣限五日成。七",
    "T54n2131_007:1170c18": "條四日成。五條二日成。限日不成。尼犯墮。比",
    "T54n2131_007:1170c19": "丘突吉羅。業疏云。若有衣不受持者突吉羅。",
    "T54n2131_007:1170c20": "下二衣有長者開將作從。悲華經云。佛於寶",
    "T54n2131_007:1170c21": "藏佛前發願。願成佛時袈裟有五功德。一入",
    "T54n2131_007:1170c22": "我法中犯重邪見等於一念中。敬心尊重。必",
    "T54n2131_007:1170c23": "於三乘授記。二天龍人鬼若能敬此袈裟少",
    "T54n2131_007:1170c24": "分即得三乘不退。三若有鬼神諸人。得袈裟",
    "T54n2131_007:1170c25": "乃至四寸飲食充足。四若眾生共相違背。念",
    "T54n2131_007:1170c26": "袈裟力尋生慈心。五若持此少分恭敬尊重。",
    "T54n2131_007:1170c27": "常得勝他。瓔珞經云。若天龍八部鬪爭。念此",
    "T54n2131_007:1170c28": "袈裟。生慈悲心。海龍王經龍王白佛。如此海",
    "T54n2131_007:1170c29": "中無數種龍。有四金翅。常來食之。願佛擁護",
    "T54n2131_007:1171a01": "令得安穩。於是世尊脫身卓衣。告龍王。汝",
    "T54n2131_007:1171a02": "取是衣。分與諸龍。皆令周遍。於中有值一縷",
    "T54n2131_007:1171a03": "之者。金翅鳥王不能觸犯。持禁戒者所願必",
    "T54n2131_007:1171a04": "得。搜玄引大集。王問比丘不能說。遂羞墮地。",
    "T54n2131_007:1171a05": "袈裟變白。法滅盡經云。沙門袈裟自然變白。",
    "T54n2131_007:1171a06": "應法師云。韻作[(暇-日)/毛][沙/毛]。音加沙。葛洪字范始",
    "T54n2131_007:1171a07": "改從衣。",
    "T54n2131_007:1171a08": "僧伽梨。西域記云。僧迦胝。舊訛云僧伽梨。此",
    "T54n2131_007:1171a09": "云合。又云重。謂割之合成。義淨云。僧迦胝。",
    "T54n2131_007:1171a10": "唐言重複衣。靈感傳云。每轉法輪。披僧迦梨。",
    "T54n2131_007:1171a11": "南山云。此三衣名諸部無正翻。今以義譯。大",
    "T54n2131_007:1171a12": "衣名雜碎衣。以條數多故。若從用為名。則曰",
    "T54n2131_007:1171a13": "入王宮聚落時衣。乞食說法時著。薩婆多論",
    "T54n2131_007:1171a14": "大衣分三品。九條十一條十三條兩長一短",
    "T54n2131_007:1171a15": "名下品。十五條十七條十九條三長一短名",
    "T54n2131_007:1171a16": "中品。二十一條二十三條二十五條。四長一",
    "T54n2131_007:1171a17": "短名上品。會正記。問所以長增而短少者。業",
    "T54n2131_007:1171a18": "疏云。法服敬田為利諸有表聖增而凡減也。",
    "T54n2131_007:1171a19": "業疏云。今準十誦。加持應云。大德一心念我",
    "T54n2131_007:1171a20": "比丘某甲。是僧伽梨(若干)條衣受(若干)長(若干)短",
    "T54n2131_007:1171a21": "(割截揲葉)衣持(三說)會正記云。如缺大衣。下二衣有",
    "T54n2131_007:1171a22": "長者。開將作從(去聲)受持應加云。大德一心念",
    "T54n2131_007:1171a23": "我某甲比丘。此安陀會二十五條衣受四長",
    "T54n2131_007:1171a24": "一短割截衣持(三說僧祇云有緣須捨者具修威儀加法云)。大德一心念",
    "T54n2131_007:1171a25": "我比丘某甲。此僧伽梨是我三衣數。先受持",
    "T54n2131_007:1171a26": "今捨(一說下二衣亦爾)。",
    "T54n2131_007:1171a27": "欝多羅僧。或郁多羅僧。此譯上著衣。即七",
    "T54n2131_007:1171a28": "條也。南山云。七條名中價衣。從用云入眾時",
    "T54n2131_007:1171a29": "衣。禮誦齋講時著。若受應加法云。此欝多",
    "T54n2131_007:1171a30": "羅僧七條衣受兩長一短割截衣持(三說如缺七條開將上下",
    "T54n2131_007:1171b01": "二衣作從加法例上)。",
    "T54n2131_007:1171b02": "安陀會。或安怛羅婆沙。此云中宿衣。謂近",
    "T54n2131_007:1171b03": "身住也。南山云。五條名下衣。從用云院內行",
    "T54n2131_007:1171b04": "道雜作衣。若受應加法云。此安陀會五條衣",
    "T54n2131_007:1171b05": "受一長一短割截衣持(三說如缺五條開將上二衣作從。五分云。獨住比丘三",
    "T54n2131_007:1171b06": "衣中須有換易者。應具修威儀。手執衣心生口言加法云云)。菩薩經云。五條名",
    "T54n2131_007:1171b07": "中著衣。七條名上衣。大衣名眾集時衣。戒壇",
    "T54n2131_007:1171b08": "經云。五條下衣斷貪身也。七條中衣斷嗔口",
    "T54n2131_007:1171b09": "也。大衣上衣斷癡心也。華嚴云。著袈裟者。捨",
    "T54n2131_007:1171b10": "離三毒。四分云。懷抱於結使。不應被袈裟。",
    "T54n2131_007:1171b11": "鉢吒。唐言縵條。即是一幅[疊*毛]無田相者三衣",
    "T54n2131_007:1171b12": "俱通縵也。佛法至此。一百八十七年出家未",
    "T54n2131_007:1171b13": "識割截。秖著此衣。",
    "T54n2131_007:1171b14": "尼師壇。或尼師但那。此名坐具。或云隨坐",
    "T54n2131_007:1171b15": "衣。業疏。佛言為身為衣為臥具故制畜之。長",
    "T54n2131_007:1171b16": "四廣三更增半磔手者。善見云。令於縷際",
    "T54n2131_007:1171b17": "外增之(迦留陀夷身大坐不容故加半磔)十誦云。新者二重。故者",
    "T54n2131_007:1171b18": "四重。十誦云。不應受單者離宿突吉羅。戒壇",
    "T54n2131_007:1171b19": "經云。尼師壇如塔之有基也。汝今受戒。即五",
    "T54n2131_007:1171b20": "分法身之基也。良以五分由戒而成。若無坐",
    "T54n2131_007:1171b21": "具以坐汝身。則五分定慧無所從生。天神黃",
    "T54n2131_007:1171b22": "瓊云。元佛初度五人及迦葉兄弟。並制袈裟",
    "T54n2131_007:1171b23": "左臂。坐具在袈裟下(云云)。後度諸眾。徒侶漸",
    "T54n2131_007:1171b24": "多。年少比丘儀容端美。入城乞食。多為女愛。",
    "T54n2131_007:1171b25": "由是製衣角。在左肩。後為風飄。聽以尼師壇",
    "T54n2131_007:1171b26": "鎮上。後外道達摩多問比丘。肩上片布持將",
    "T54n2131_007:1171b27": "何用。答曰擬將坐之(云云)。達摩多云。此衣既為",
    "T54n2131_007:1171b28": "可貴有大威靈。豈得以所坐之布而居其上",
    "T54n2131_007:1171b29": "(云云)。比丘白佛。由此佛製還以衣角居于左",
    "T54n2131_007:1171c01": "臂。坐具還在衣下。但不得垂尖角如象鼻羊",
    "T54n2131_007:1171c02": "耳等相。摩得勒伽云。若離宿不須捨。業疏云。",
    "T54n2131_007:1171c03": "受應加云。大德一心念我比丘某甲。此尼師",
    "T54n2131_007:1171c04": "壇應量作。今受持(三說若捨準上)。",
    "T54n2131_007:1171c05": "僧祇支。或僧却崎。西域記云。唐言掩腋。舊",
    "T54n2131_007:1171c06": "或名竭支。正名僧迦鵄。此云覆腋衣。用覆左",
    "T54n2131_007:1171c07": "肩。右開左合。竺道祖云。魏時請僧於內自恣。",
    "T54n2131_007:1171c08": "宮人見僧偏袒。不以為善。遂作此衣施僧。因",
    "T54n2131_007:1171c09": "綴於左邊祇支上。因而受稱。即偏衫右邊。今",
    "T54n2131_007:1171c10": "隱祇支名。通號兩袖。曰偏衫。今作時須開後",
    "T54n2131_007:1171c11": "縫截領。以存元式故也。",
    "T54n2131_007:1171c12": "泥縛些(桑箇)那。或云泥伐散那。西域記唐言",
    "T54n2131_007:1171c13": "裙(云云)。舊曰涅槃僧訛也。既無帶襻。其將服",
    "T54n2131_007:1171c14": "也。集衣為襵(之涉切廣雅襵襞也通俗文曰便縫曰襵)。束帶以絛。襵",
    "T54n2131_007:1171c15": "則諸部各異。色乃黃赤不同。釋名云。裠群也。",
    "T54n2131_007:1171c16": "連接群幅也。",
    "T54n2131_007:1171c17": "舍勒。應法師譯云內衣也。半者言舍勒相短",
    "T54n2131_007:1171c18": "似今短群也。小衣論雖不顯於相。可類半泥",
    "T54n2131_007:1171c19": "洹也。",
    "T54n2131_007:1171c20": "迦絺那。明了論云。為存略故。但言迦提。此",
    "T54n2131_007:1171c21": "翻功德。以坐夏有功五利賞德也。西域記以",
    "T54n2131_007:1171c22": "迦提翻昂星。昂星直此月故。律鈔引明了",
    "T54n2131_007:1171c23": "論。翻為堅實能。感實能感多衣。衣無敗壞故。",
    "T54n2131_007:1171c24": "又名難活。以貧人取活為難。捨少財入此衣。",
    "T54n2131_007:1171c25": "功德勝如以須彌大衣聚施也。或云堅固。又",
    "T54n2131_007:1171c26": "云廕覆。古翻為賞善罰惡衣。賞前安居人。後",
    "T54n2131_007:1171c27": "安居人不得也。亦翻功德衣。以僧眾同受此",
    "T54n2131_007:1171c28": "衣招五利功德。律中受此衣故。畜長財離衣",
    "T54n2131_007:1171c29": "宿。背請別眾食。食前食後至他家。四分云。安",
    "T54n2131_007:1172a01": "居竟應受功德衣。則前安居人七月十六日",
    "T54n2131_007:1172a02": "受至十二月十五日捨。四分云。若得新衣。若",
    "T54n2131_007:1172a03": "檀越施衣。若糞掃衣(四分云。糞掃者則非死人衣)。新物揲作",
    "T54n2131_007:1172a04": "淨。若已浣浣已納作淨。即日來不經宿。不以",
    "T54n2131_007:1172a05": "邪命得應法。四周有緣。五條作十隔用袈裟",
    "T54n2131_007:1172a06": "色。受捨應鳴鐘集僧羯磨。具出自恣篇。",
    "T54n2131_007:1172a07": "憍奢耶。應法師翻蟲衣。謂用野蠶絲綿作",
    "T54n2131_007:1172a08": "衣。事鈔云。即黑毛臥具。寧音義云。梵云高世",
    "T54n2131_007:1172a09": "耶。譯云野蠶綿。東天竺有國名烏陀。粳米欲",
    "T54n2131_007:1172a10": "熟葉變為蟲。蟲則食米。人取蒸以為綿也。如",
    "T54n2131_007:1172a11": "此絲綿者。名摩呵[口*犮]多。此言大衣。衣甚貴",
    "T54n2131_007:1172a12": "即大價之衣。感通傳云。伏見西來梵僧咸著",
    "T54n2131_007:1172a13": "布[疊*毛]具。問答云。五天竺國無著蠶衣。由此興",
    "T54n2131_007:1172a14": "念著斯章服儀。",
    "T54n2131_007:1172a15": "屈眴。(音舜)此云大細布。緝木綿華心織成。",
    "T54n2131_007:1172a16": "其色青黑。即達磨所傳袈裟。",
    "T54n2131_007:1172a17": "睒婆。上或染切此云木綿。",
    "T54n2131_007:1172a18": "劫波育。或言劫具。即木綿也。正言迦波羅。",
    "T54n2131_007:1172a19": "此樹華名也。可以為布。高昌名[疊*毛]。罽賓國",
    "T54n2131_007:1172a20": "南。大者成樹已北形小。狀如土蔡。有殼剖",
    "T54n2131_007:1172a21": "以出華如柳絮。可紐(女真)以為布。",
    "T54n2131_007:1172a22": "迦隣陀衣。細錦衣也。",
    "T54n2131_007:1172a23": "兜羅綿。兜羅。此云細香。苑音義翻氷。或云",
    "T54n2131_007:1172a24": "兜沙。此云霜。斯皆從色為名。或名妬羅綿。妬",
    "T54n2131_007:1172a25": "羅樹名。綿從樹生。因而立稱。如柳絮也。亦翻",
    "T54n2131_007:1172a26": "楊華。或稱兜羅毦(而使)者。毛毳也。熏聞云。謂",
    "T54n2131_007:1172a27": "佛手柔軟加以合縵。似此綿也。",
    "T54n2131_007:1172a28": "瞿修羅。此云圖像。從其衣形而立名。若著",
    "T54n2131_007:1172a29": "瞿修羅。則不著僧迦鵄。",
    "T54n2131_007:1172b01": "尼衛。此云裏衣。",
    "T54n2131_007:1172b02": "欽跋羅。即毛。",
    "T54n2131_007:1172b03": "頭鳩羅。此云細布。",
    "T54n2131_007:1172b04": "芻摩。此云麻衣。西域記云。衣麻之類也。麻",
    "T54n2131_007:1172b05": "形細荊芥。葉青色。西域麻少。多用草羊毛。",
    "T54n2131_007:1172b06": "顩鉢羅。西域記云。織細羊毛。",
    "T54n2131_007:1172b07": "褐賴縭。西域記云。織野獸毛細軟可得緝績",
    "T54n2131_007:1172b08": "故。以見珍而充服用。",
    "T54n2131_007:1172b09": "兜那波吒。此云絹。",
    "T54n2131_007:1172b10": "俱蘇摩。此云華。",
    "T54n2131_007:1172b11": "摩羅。此云鬘。苑師云。一切華通名俱蘇摩。",
    "T54n2131_007:1172b12": "別有一華。獨名俱蘇摩。此云悅意。其華大小",
    "T54n2131_007:1172b13": "如錢。色甚鮮白。眾多細葉圓集共成。應法師",
    "T54n2131_007:1172b14": "云。西域結鬘師。多用蘇摩羅華。行列結之以",
    "T54n2131_007:1172b15": "為條貫。無問男女貴賤。皆此莊嚴。或首或身。",
    "T54n2131_007:1172b16": "以為飾好。正法念云。生天華鬘在額。",
    "T54n2131_007:1172b17": "◎齋法四食篇第六十二",
    "T54n2131_007:1172b18": "佛地論云。任持名食。謂能任持色身令不斷",
    "T54n2131_007:1172b19": "壞。長養善法。身依食住。命託食存。流入五臟",
    "T54n2131_007:1172b20": "充浹四肢。補氣益肌。身心適悅(食有三德。一輕軟。二淨潔。三",
    "T54n2131_007:1172b21": "如法。味有六種。謂苦酸甘辛鹹淡)。楞嚴云。如是世界十二類生。不",
    "T54n2131_007:1172b22": "能自全依四食住。所謂段食觸食思食識食。",
    "T54n2131_007:1172b23": "是故佛言。一切眾生皆依食住。檇李釋曰。言",
    "T54n2131_007:1172b24": "段食者。段謂形段。以香味觸三塵為體。入",
    "T54n2131_007:1172b25": "腹變壞資益諸根。故言段食(起世經云。麤段微細食。閻浮提人。飯麨",
    "T54n2131_007:1172b26": "豆肉等。名麤段食。按摩澡浴拭膏等名微細食。古譯經律皆名摶食。說文摶圜也。禮云。無摶食。通俗文手團曰摶。",
    "T54n2131_007:1172b27": "熏聞云。其義則局。如漿飲等不可摶故。於是後譯皆云段食)言觸食者。觸謂觸",
    "T54n2131_007:1172b28": "對。取六識中相應觸對前境而生喜樂。故名",
    "T54n2131_007:1172b29": "觸食(通慧云。如男與女相對為觸。觸能資身。故得食名。準僧祇。見色愛著名食。豈非觸食義耶。設非觸食",
    "T54n2131_007:1172c01": "何以觀戲劇等終日不食而自飽耶。起世經云。一切卵生得身故以觸為食。流疏云。冷暖觸等亦名觸食)。言",
    "T54n2131_007:1172c02": "思食者。思謂意思。取第六識相應思於可意",
    "T54n2131_007:1172c03": "境生希望故(起世經云。思食者若有眾生。意思資潤。諸根增長。如魚鼈蛇蝦蟆伽羅瞿陀等及",
    "T54n2131_007:1172c04": "餘眾生。以意思潤益諸根壽命者。此等用思為食。熏聞云。相應觸及相應思者。皆心所遍行法中也。流疏云。思",
    "T54n2131_007:1172c05": "想飲食令人不死。亦名思食)。言識食者。識即第八執持之相。",
    "T54n2131_007:1172c06": "由前三食勢分所資令此識增勝能執持諸根",
    "T54n2131_007:1172c07": "大種故(起世經云。識食地獄眾生及無邊識處天等。皆用識持以為其食)。若約三界",
    "T54n2131_007:1172c08": "辨之。段食唯在欲界。以色無色無香味二塵。",
    "T54n2131_007:1172c09": "餘之三食遍通三界(中陰但有三食。亦有段食。如雜心論云。如人中陰還食人中所",
    "T54n2131_007:1172c10": "食香氣也。但現陰麤。故多[藉-耒+糸]段食。中陰細故。多藉三食耳)。此乃總敘四食也。",
    "T54n2131_007:1172c11": "僧跋。即等供之唱法也。寄歸傳云。三鉢羅",
    "T54n2131_007:1172c12": "佉多。舊訛云僧跋。梵摩難國王經云。夫欲施",
    "T54n2131_007:1172c13": "食者。皆當平等不問大小。於是佛令阿難臨",
    "T54n2131_007:1172c14": "飯唱僧跋。僧跋者眾僧飯皆平等。故莊嚴論",
    "T54n2131_007:1172c15": "明。尸利毱多長者受外道囑。以毒和食。請佛",
    "T54n2131_007:1172c16": "及眾。佛知令阿難唱僧跋。唱已方食。唱已毒",
    "T54n2131_007:1172c17": "散。事鈔云。況僧食十方普同。彼取自分理應",
    "T54n2131_007:1172c18": "隨喜。而人情忌。陿用心不等。或有閉門限礙",
    "T54n2131_007:1172c19": "客僧者。不亦蚩乎。鳴鐘本意豈其然哉。出家",
    "T54n2131_007:1172c20": "捨著。尤不應爾。但以危脆之身不能堅護正",
    "T54n2131_007:1172c21": "法。浮假之命不肯遠通僧食。違諸佛之教。損",
    "T54n2131_007:1172c22": "檀越之福。傷一時眾情。塞十方僧路。傳謬後",
    "T54n2131_007:1172c23": "生所敗遠矣。改前迷而復道。不亦善哉(慳食獨啖餓鬼",
    "T54n2131_007:1172c24": "之業)。或問僧事有限。外容無窮以有限之食。供",
    "T54n2131_007:1172c25": "無窮之僧事必不立。答曰。此乃鄙俗之淺度。",
    "T54n2131_007:1172c26": "瑣人之短懷。豈謂清智之深識達士之高見。",
    "T54n2131_007:1172c27": "夫四事之供養。三寶之福田。猶天地之生長",
    "T54n2131_007:1172c28": "山海之受用。何有盡哉。故佛藏經云。當一心",
    "T54n2131_007:1172c29": "行道隨順法行勿念衣食所須者。如來白毫",
    "T54n2131_007:1173a01": "相中一分。供諸一切出家弟子。亦不能盡。由",
    "T54n2131_007:1173a02": "此言之。勤修戒行。至誠護法。由道得利。以道",
    "T54n2131_007:1173a03": "通用。寺寺開門。處處同食。必當供足。判無乏",
    "T54n2131_007:1173a04": "少。凡受食時。應作五觀。一計功多少量彼",
    "T54n2131_007:1173a05": "來處(大論云。復次思惟。此食墾植耘除。收穫蹂治。舂磨淘汰。炊煮乃成。用功甚重。計一鉢之飯。作夫流",
    "T54n2131_007:1173a06": "汗集合。量之食少汗多。此食作之功重。辛苦如是。入口食之。即成不淨。更無所直宿昔之間變為屎尿。本是美",
    "T54n2131_007:1173a07": "味。人之所嗜。變成不淨)德(烏故不欲見。行者自思惟。如此弊食。我若貪著。當墮地獄噉燒鐵丸。從",
    "T54n2131_007:1173a08": "地獄出當作畜生牛羊駱駝。償其宿債或作猪狗。常噉糞除。如是觀食。則生厭想)。二忖已德行。",
    "T54n2131_007:1173a09": "全缺多減。三防心顯過。不過三毒。四正事良",
    "T54n2131_007:1173a10": "藥。取濟形苦。五為成道業。世報非意。事鈔。",
    "T54n2131_007:1173a11": "食不過三匙。初匙斷一切惡。中匙修一切善。",
    "T54n2131_007:1173a12": "後匙度一切眾生。增一云。多食致苦患。少食",
    "T54n2131_007:1173a13": "氣力衰。處中而食者如秤無高下。",
    "T54n2131_007:1173a14": "逋沙他。此云齋日。請觀音經疏云。齋者齊",
    "T54n2131_007:1173a15": "也。齊身口業也。齊者只是中道也。後不得食",
    "T54n2131_007:1173a16": "者。表中道法界外更無別法也。中前得啖而",
    "T54n2131_007:1173a17": "非正中。此得明表前方便。但似道之中得有",
    "T54n2131_007:1173a18": "證義。故得啖也。亦是表中道法界外有法也。",
    "T54n2131_007:1173a19": "闡義引祭統云。齋之為言齊也。齊不齊以致",
    "T54n2131_007:1173a20": "齋者也。是故君子非有大事也。非有恭敬也。",
    "T54n2131_007:1173a21": "則不齋。不齋則於物無防也。嗜欲無止也。及",
    "T54n2131_007:1173a22": "其將齋也。防其邪物訖其嗜欲。耳不聽樂。今",
    "T54n2131_007:1173a23": "釋氏以不過中食為齋。亦取其防邪訖欲齊",
    "T54n2131_007:1173a24": "不齊之義也。毘羅三昧經。瓶沙王問佛。何故",
    "T54n2131_007:1173a25": "日中佛食。答云。旱起諸天食。日中三世佛食。",
    "T54n2131_007:1173a26": "日西畜生食。日暮鬼神食。佛制斷六趣因。令",
    "T54n2131_007:1173a27": "同三世佛食故。今約理解。故云齋者秖是中",
    "T54n2131_007:1173a28": "道。後不得食者。即佛制中後。不得食也。今表",
    "T54n2131_007:1173a29": "初住初地圓證中道。心外無法如中後不食",
    "T54n2131_007:1173b01": "也。中前得噉者。佛制中前非正食皆得噉",
    "T54n2131_007:1173b02": "之。毘婆沙論云。夫齋者以過中不食為體。以",
    "T54n2131_007:1173b03": "八事助成齋體。共相支持名八支齋法。報恩",
    "T54n2131_007:1173b04": "經云。以無終身戒。不名優婆塞。但名中間人。",
    "T54n2131_007:1173b05": "智論問曰。何故六齋日受八戒修福德。答是",
    "T54n2131_007:1173b06": "日惡鬼逐人。欲奪人命。疾病凶衰。令人不吉。",
    "T54n2131_007:1173b07": "是故劫初聖人教人持齋修善作福。以避凶",
    "T54n2131_007:1173b08": "衰。是時齋法。不受八戒。直以一日不食為齋。",
    "T54n2131_007:1173b09": "後佛出世教語之言。汝當一日一夜如諸佛",
    "T54n2131_007:1173b10": "持八戒不過中食(云云)。是功德將人至涅槃。如",
    "T54n2131_007:1173b11": "四天王經中佛說。月六齋日。使者太子及四",
    "T54n2131_007:1173b12": "天王自下。觀察眾生。布施持戒孝順父母少",
    "T54n2131_007:1173b13": "者。便上忉利以啟。帝釋諸天心皆不悅說言。",
    "T54n2131_007:1173b14": "阿修羅種多。諸天種減少。若布施持戒孝順",
    "T54n2131_007:1173b15": "父母多者。諸天帝釋心皆歡喜說言。增諸天",
    "T54n2131_007:1173b16": "眾。減損阿修羅(云云)。又提謂經明八王日。何",
    "T54n2131_007:1173b17": "等為八王日。謂立春。春分。立夏。夏至。立秋。",
    "T54n2131_007:1173b18": "秋分。立冬。冬至。是謂八王日。天地諸神陰陽",
    "T54n2131_007:1173b19": "交代。故名八王日。",
    "T54n2131_007:1173b20": "烏晡沙他。此云受齋。又云增長。謂受持齋",
    "T54n2131_007:1173b21": "法。增長善根。南齊沈約字休文撰論云。人所",
    "T54n2131_007:1173b22": "以不得道者。由於心神昏惑。心神所以昏惑。",
    "T54n2131_007:1173b23": "由於外物擾之。擾之大者其事有三。一則榮",
    "T54n2131_007:1173b24": "名勢利。二則妖奸靡曼。三則甘旨肥濃。榮",
    "T54n2131_007:1173b25": "名雖日用於心。要無晷刻之累。妖奸靡曼。",
    "T54n2131_007:1173b26": "方之已深。甘旨肥濃。為累甚切。萬事(云云)皆",
    "T54n2131_007:1173b27": "三者之枝葉耳。聖人知不斷此三事故求道",
    "T54n2131_007:1173b28": "無從可得。不為之立法而使易從也。若直言",
    "T54n2131_007:1173b29": "三事惑本。並宜禁絕。而此三事是人情所惑",
    "T54n2131_007:1173c01": "甚。念累所難遣。雖有禁約之旨。事難卒從。譬",
    "T54n2131_007:1173c02": "於方舟濟河。豈不欲直至彼岸。河流既急。會",
    "T54n2131_007:1173c03": "無直濟之理。不得不從邪流靡。久而獲至。非",
    "T54n2131_007:1173c04": "不願速。事難故也。禁此三事宜有其端。何則",
    "T54n2131_007:1173c05": "食之於人不可頓息。於其情性所累莫甚。故",
    "T54n2131_007:1173c06": "以此晚食併置中前。自中之後。清虛無事。因",
    "T54n2131_007:1173c07": "此無事。念慮得簡。在始未專。在久自習。於是",
    "T54n2131_007:1173c08": "束八支。紆以禁戒。靡曼之欲。無由得前。榮名",
    "T54n2131_007:1173c09": "眾累。稍從事遣。故云。往古諸佛過中不食。蓋",
    "T54n2131_007:1173c10": "是遣累之筌[竺-二+(囚/弟)]。適道之捷徑。而惑者謂。止於",
    "T54n2131_007:1173c11": "不食。此乃迷於向方。不知厥路者也。處處經",
    "T54n2131_007:1173c12": "佛言。中後不食。有五福。一少婬。二少睡。三",
    "T54n2131_007:1173c13": "得一心。四無有下風。五身得安穩。亦不作",
    "T54n2131_007:1173c14": "病。四分戒云。若比丘非時食。波逸提。",
    "T54n2131_007:1173c15": "蒲闍尼。四分律云。有五種蒲闍尼。此云正",
    "T54n2131_007:1173c16": "食。謂麨飯乾飯魚肉也。僧祇云。時食謂時得",
    "T54n2131_007:1173c17": "食。非時不得食。多論云。從旦至中其明轉盛。",
    "T54n2131_007:1173c18": "名之為時。中後明沒。名為非時。今言中食。以",
    "T54n2131_007:1173c19": "天中日午時得食。僧祇云。午時日影過一髮",
    "T54n2131_007:1173c20": "一瞬。即是非時。宋文帝飯僧同眾。御于地",
    "T54n2131_007:1173c21": "筵。班食遲。眾疑將旰不食。帝曰。始可中矣。",
    "T54n2131_007:1173c22": "生公曰。白日麗天。天言始中。何得非中。遂取",
    "T54n2131_007:1173c23": "鉢便食。眾從之。帝大悅。",
    "T54n2131_007:1173c24": "佉闍尼。四分云。五種佉闍尼。此云不正食。",
    "T54n2131_007:1173c25": "謂枝葉華果細末磨食。",
    "T54n2131_007:1173c26": "半者蒲善尼。寄歸傳云。唐言五噉食。謂飯",
    "T54n2131_007:1173c27": "餅麨等。",
    "T54n2131_007:1173c28": "半者珂但尼。此云五嚼食。謂根莖葉華果",
    "T54n2131_007:1173c29": "等。寄歸傳云。若已食前五必不食後五。若先",
    "T54n2131_007:1174a01": "食後五則前五隨意噉之。今僧齋後不食果",
    "T54n2131_007:1174a02": "菜是。",
    "T54n2131_007:1174a03": "佉陀尼。或蹇茶。此云可食物。",
    "T54n2131_007:1174a04": "鉢和羅。應法師據自誓經云鉢和蘭。亦梵語",
    "T54n2131_007:1174a05": "輕重耳。此云自恣食。應法師云坐臈臈餅。謂",
    "T54n2131_007:1174a06": "夏罷獻佛之餅。名佛臈食。又西方以佛從天",
    "T54n2131_007:1174a07": "降下王宮之日。供養佛食。名佛臈食。會正記",
    "T54n2131_007:1174a08": "云。即自恣日食待佛比丘。",
    "T54n2131_007:1174a09": "分衛。善見論云。此云乞食。僧祇律云。乞食",
    "T54n2131_007:1174a10": "分施僧尼衛護令修道業。故云分衛。是則論",
    "T54n2131_007:1174a11": "從梵語。律謂華言。兩說未詳。應法師云。訛",
    "T54n2131_007:1174a12": "略。正言儐茶波多。此云團墮。言食墮在鉢中",
    "T54n2131_007:1174a13": "也。或云儐茶夜。此云團。團者食團。謂行乞食",
    "T54n2131_007:1174a14": "也。十二頭陀明常乞食。大論釋三種食。一受",
    "T54n2131_007:1174a15": "請食。二眾僧食。三常乞食。若前二食起諸漏",
    "T54n2131_007:1174a16": "因緣。所以者何。受請食者。若得作是念。我是",
    "T54n2131_007:1174a17": "福德好人。故得。若不得則嫌恨請者。彼為",
    "T54n2131_007:1174a18": "無所別識。不應請者請。應請者不請。或自鄙",
    "T54n2131_007:1174a19": "薄。懊惱自情。而生憂苦。是貪愛法則能遮道。",
    "T54n2131_007:1174a20": "眾僧食者。入眾中當隨眾法斷事料理僧事",
    "T54n2131_007:1174a21": "處分作使。心則散亂妨廢行道。有如是等亂",
    "T54n2131_007:1174a22": "事。故受常乞食法。輔行云。諸律論文。乞食之",
    "T54n2131_007:1174a23": "法不一處足。為福他故令至七家。肇法師云。",
    "T54n2131_007:1174a24": "乞食有四意。一為福利群生。二為折伏憍慢。",
    "T54n2131_007:1174a25": "三為知身有苦。四為除去滯著。寶雨經云。乞",
    "T54n2131_007:1174a26": "食成就十法。一為攝受諸有情。二為次第。三",
    "T54n2131_007:1174a27": "為不疲厭。四為知足。五為分布。六為不耽",
    "T54n2131_007:1174a28": "嗜。七為知量。八為善品現前。九為善根圓滿。",
    "T54n2131_007:1174a29": "十為離我執。寶雲經明乞食四分。一分奉同",
    "T54n2131_007:1174b01": "梵行者。一與窮乞人。一與諸鬼神。一分自食。",
    "T54n2131_007:1174b02": "輔行云。昔有長者。名曰鳩留。不信因果。與五",
    "T54n2131_007:1174b03": "百俱行遠見叢樹。想是居家。到彼唯見樹神。",
    "T54n2131_007:1174b04": "作禮已說己饑渴。神即攀手五指。自然出於",
    "T54n2131_007:1174b05": "飲食。甘美難言。食訖大哭。神問其故。答曰。",
    "T54n2131_007:1174b06": "有五百伴。亦大飢渴。神令呼來。如前與食。眾",
    "T54n2131_007:1174b07": "人皆飽。長者問曰。何福所致。答曰。我本迦葉",
    "T54n2131_007:1174b08": "佛時極貧。於城門外磨鏡每有沙門乞食。常",
    "T54n2131_007:1174b09": "以此指。示分衛處及佛精舍。如是非一。壽終",
    "T54n2131_007:1174b10": "生此。長者大悟。日飯八千僧。淘米汁流出城",
    "T54n2131_007:1174b11": "外可以乘船。",
    "T54n2131_007:1174b12": "怛鉢那。此云麨。通慧指歸云。謂將雜米麨",
    "T54n2131_007:1174b13": "碎蒸曝。母論二種散麨。又將糖蜜持之。或言",
    "T54n2131_007:1174b14": "糒(音備)與麨不同。後堂云。糒是釜煮連釜硬",
    "T54n2131_007:1174b15": "乾飯也。輔篇云。取乾飯麨三過磨篩作之。",
    "T54n2131_007:1174b16": "稱為糒也。孟子曰。舜糗飯茹菜。糗去久反",
    "T54n2131_007:1174b17": "乾飯屑也。",
    "T54n2131_007:1174b18": "迦師。後堂云。唐言錯麥。慈和云。此人呼為",
    "T54n2131_007:1174b19": "燕麥。南人呼為雀麥。南泉抄。以錯麥為大麥。",
    "T54n2131_007:1174b20": "十誦指迦師為小麥飯。事鈔錯麥與迦師一",
    "T54n2131_007:1174b21": "物也。",
    "T54n2131_007:1174b22": "修陀。此譯云白。或云須陀。此天食也。",
    "T54n2131_007:1174b23": "天台禪師觀心食法。既敷座坐已。聽維那進",
    "T54n2131_007:1174b24": "止鳴磬。後斂手供養一體三寶。遍十方施作",
    "T54n2131_007:1174b25": "佛事。次出生飯稱施六道。即表六波羅蜜。然",
    "T54n2131_007:1174b26": "後受此食。夫食者眾生之外命。若不入觀。即",
    "T54n2131_007:1174b27": "潤生死。若能知入觀。分別生死有邊無邊。不",
    "T54n2131_007:1174b28": "問分衛與清眾淨食。皆須作觀。觀之者自恐",
    "T54n2131_007:1174b29": "此身自舊食。皆是無明煩惱。潤益生死。今之",
    "T54n2131_007:1174c01": "所食皆是般若。想於舊食從毛孔次第而出。",
    "T54n2131_007:1174c02": "食既出已。心路即開。食今新食照諸闇滅成",
    "T54n2131_007:1174c03": "於般若。故淨名云。於食等者。於法亦等。是為",
    "T54n2131_007:1174c04": "明證(大品經云。一切法趣味。是趣不過味。尚不可得。云何當有趣非趣。所言一切法趣味者。味即是食。此",
    "T54n2131_007:1174c05": "食即是不思議法界。食中含受一切法。食若是有。一切法皆有。食若是無一切法皆無。今食不可思議故尚不見是",
    "T54n2131_007:1174c06": "有。云何當有趣尚不見是無。云何當有非趣。若觀食不見趣非趣。即是中道三昧名真法喜禪悅之食。而能通達趣",
    "T54n2131_007:1174c07": "非趣法。即雙照二諦。得二諦三昧法喜禪悅之食。是名食等)。以此食故。成般若食。",
    "T54n2131_007:1174c08": "能養法身。法身得立。即得解脫。是為三德。照",
    "T54n2131_007:1174c09": "此食者非新非故。而有舊食之故。而有新食",
    "T54n2131_007:1174c10": "之新。是名為假。求故不得。求新不得。畢竟空",
    "T54n2131_007:1174c11": "寂。名之為空。觀食者自那可食為新。既無新",
    "T54n2131_007:1174c12": "食那可得食者。而不離舊食養身而新食重",
    "T54n2131_007:1174c13": "益。因緣和合不可前後分別。名之為中。只中",
    "T54n2131_007:1174c14": "即假空。只空即中假。只假即空中不可思議。",
    "T54n2131_007:1174c15": "名為中道。又淨名云。非有煩惱。非離煩惱。非",
    "T54n2131_007:1174c16": "入定意。非起定意。是名食法也(什曰。一揣食。二願食如見沙囊命",
    "T54n2131_007:1174c17": "不絕也。三業食。如地獄無食而活。四識食。無色眾生識想相續也)。",
    "T54n2131_007:1174c18": "篇聚名報篇第六十三",
    "T54n2131_007:1174c19": "僧祇明五篇。一波羅夷。二僧殘。三波逸提。四",
    "T54n2131_007:1174c20": "提舍尼。五突吉羅。四分明六聚。開第三偷蘭",
    "T54n2131_007:1174c21": "遮。或明七聚。開第七惡說。今依事鈔列釋",
    "T54n2131_007:1174c22": "六聚。並無正譯。但用義翻。",
    "T54n2131_007:1174c23": "一。波羅夷。僧祇義當極惡。三意釋之。一者",
    "T54n2131_007:1174c24": "退沒。由犯此戒道果無分故。二者不共住。非",
    "T54n2131_007:1174c25": "但失道而已。不得於說戒羯磨二種僧中共",
    "T54n2131_007:1174c26": "住故。三者墮落。捨比身已。墮在阿鼻地獄",
    "T54n2131_007:1174c27": "故。四分云。譬如斷人頭不可復起。若犯此法。",
    "T54n2131_007:1174c28": "不復成比丘故。偈云。諸作惡行者。猶如彼死",
    "T54n2131_007:1174c29": "屍。眾所不容受。以此當持戒。自古從眾法絕",
    "T54n2131_007:1175a01": "分義譯名棄。目連問罪報經云。犯波羅夷罪",
    "T54n2131_007:1175a02": "如他化自在天壽十六千歲墮泥犁中。於人",
    "T54n2131_007:1175a03": "間數。九百二十一億六十千歲。此墮焰熱地",
    "T54n2131_007:1175a04": "獄。以人間一千六百年。為他化天一晝夜。",
    "T54n2131_007:1175a05": "二。僧伽婆尸沙。善見云。僧伽者為僧。婆者",
    "T54n2131_007:1175a06": "為初。謂僧前與覆藏羯磨也。言尸沙者。云殘。",
    "T54n2131_007:1175a07": "謂末後與出罪羯磨也。若犯此罪僧作法除。",
    "T54n2131_007:1175a08": "故從境為名。毘尼母云。僧殘者。如人為他所",
    "T54n2131_007:1175a09": "斫。殘有咽喉。故名為殘。理須早救。僧伽婆尸",
    "T54n2131_007:1175a10": "沙罪。如不憍天壽八千歲。於人間數。二百三",
    "T54n2131_007:1175a11": "十億四十千歲。此墮大大叫地獄。人間八百",
    "T54n2131_007:1175a12": "年。為天一日夜。",
    "T54n2131_007:1175a13": "摩那埵。論云。秦言意喜。前雖自意歡喜。亦",
    "T54n2131_007:1175a14": "生慚愧。亦使眾僧歡喜。",
    "T54n2131_007:1175a15": "阿浮訶那。善見翻為喚入眾羯磨。或名拔除",
    "T54n2131_007:1175a16": "罪根。母論云清淨戒生得淨解脫。",
    "T54n2131_007:1175a17": "三。偷蘭遮。善見云。偷蘭名大遮。言障善道。",
    "T54n2131_007:1175a18": "後墮惡道。體是鄙穢。從不善體以立名者。由",
    "T54n2131_007:1175a19": "能成初二兩篇之罪故也。明了論。解倫蘭為",
    "T54n2131_007:1175a20": "麁。遮即為過。麁有二種。一是重罪方便。二",
    "T54n2131_007:1175a21": "能斷善根。所言過者。不依佛所立戒而行。故",
    "T54n2131_007:1175a22": "言過也。偷蘭遮罪。如兜率天壽四千歲。於人",
    "T54n2131_007:1175a23": "間數。五十億六十千歲。此墮嘷叫地獄。人間",
    "T54n2131_007:1175a24": "四百年為天一晝夜。",
    "T54n2131_007:1175a25": "四。波逸提。義翻為墮。十誦云。墮在燒煮覆",
    "T54n2131_007:1175a26": "障地獄。八熱通為燒煮。八寒黑暗等通為覆",
    "T54n2131_007:1175a27": "障。波逸提罪。如夜摩天壽二千歲。於人間數",
    "T54n2131_007:1175a28": "二十一億四十千歲。此墮眾合地獄。人間二",
    "T54n2131_007:1175a29": "百年。為天一晝夜。",
    "T54n2131_007:1175b01": "尼薩耆。出要律儀。舊翻捨墮。聲論尼翻為",
    "T54n2131_007:1175b02": "盡。薩耆為捨。四分僧有百二十種。分取三十",
    "T54n2131_007:1175b03": "因財事生犯貪慢心。強制捨入僧。故名尼薩",
    "T54n2131_007:1175b04": "耆也。",
    "T54n2131_007:1175b05": "五。波羅提提舍尼。義翻向彼悔。從對治境",
    "T54n2131_007:1175b06": "以立名。僧祇云。此罪應發露也。提舍尼罪。如",
    "T54n2131_007:1175b07": "三十三天壽命千歲。於人間數三億六十千",
    "T54n2131_007:1175b08": "歲。此墮黑繩地獄。人間一百年為天一晝夜。",
    "T54n2131_007:1175b09": "六。突吉羅。善見云。突者惡也。吉羅者作也。",
    "T54n2131_007:1175b10": "聲論正音突悉吉栗多。四分律本云。式叉迦",
    "T54n2131_007:1175b11": "羅尼。義翻應當學。胡國訛云尸叉罽賴尼。胡",
    "T54n2131_007:1175b12": "僧翻守戒也。此罪微細持之極難。故隨學隨",
    "T54n2131_007:1175b13": "守以立名。十誦云。天眼見犯罪比丘。如駛雨",
    "T54n2131_007:1175b14": "下。豈非專翫在心。乃名守戒也。七聚之中。分",
    "T54n2131_007:1175b15": "此一部。以為二聚。身名惡作。口名惡說。多論",
    "T54n2131_007:1175b16": "問。何此獨名應當學。答餘戒易持罪重。此戒",
    "T54n2131_007:1175b17": "難持易犯。常須念學。故不列罪名。但言應當",
    "T54n2131_007:1175b18": "學。犯突吉羅眾學戒。罪如四天王壽五百歲。",
    "T54n2131_007:1175b19": "墮泥犁中。於人間數。九百千歲。此墮等活地",
    "T54n2131_007:1175b20": "獄。人間五十年。下天一晝夜。俱舍頌云。等",
    "T54n2131_007:1175b21": "活等上六如次以欲天壽為一晝夜。壽量亦",
    "T54n2131_007:1175b22": "同彼。極熱中半劫。無間中劫全。傍生極一中。",
    "T54n2131_007:1175b23": "鬼日月五百。頞部陀壽量如一婆訶麻百年",
    "T54n2131_007:1175b24": "除一盡。後後倍二十◎。",
    "T54n2131_007:1175b25": "◎統論二諦篇第六十四",
    "T54n2131_007:1175b26": "教傳東土(東標所至)。法本西域(西顯所出)。當聞香以尋根。",
    "T54n2131_007:1175b27": "故沿流而究原。辨佛陀僧伽之號。解菩提般",
    "T54n2131_007:1175b28": "若之名。隨機之語。雖曰無邊。旨歸之意。唯詮",
    "T54n2131_007:1175b29": "二諦。今就集末。略開七門。",
    "T54n2131_007:1175c01": "一原宗二釋名三辨義四示體",
    "T54n2131_007:1175c02": "五釋相六境智七勸誡",
    "T54n2131_007:1175c03": "一原宗者。中觀論云。諸佛依二諦。為眾生說",
    "T54n2131_007:1175c04": "法。一以世俗諦。二第一義諦。良以佛之說",
    "T54n2131_007:1175c05": "法。語不徒然。凡所立言。咸詮實理。故聞法",
    "T54n2131_007:1175c06": "者。悉有所證。以依二諦為機說故。如大論云。",
    "T54n2131_007:1175c07": "有二種眾生。一者知諸法假名。二者著名字。",
    "T54n2131_007:1175c08": "為著名字眾生故說無相。為知諸法假名眾",
    "T54n2131_007:1175c09": "生故說世諦。是以世俗顯緣起之事。諸法歷",
    "T54n2131_007:1175c10": "然。故佛事門中。不捨一法。勸臣以忠。勸子以",
    "T54n2131_007:1175c11": "孝。勸國以治。勸家以和。弘善示天堂之樂。懲",
    "T54n2131_007:1175c12": "非顯地獄之苦。此依俗諦也。真諦彰本寂之",
    "T54n2131_007:1175c13": "理。一性泯然。所以實際理地。不受一塵。是非",
    "T54n2131_007:1175c14": "雙泯。能所俱亡。指萬象為真如。會三乘歸實",
    "T54n2131_007:1175c15": "際。此依真諦也。二釋名者。此二諦法。就能詮",
    "T54n2131_007:1175c16": "名。談真則逆俗。順俗則乖真。以真是實義。審",
    "T54n2131_007:1175c17": "實是真。俗是假義。審假是俗。故涅槃云。出世",
    "T54n2131_007:1175c18": "人所知。名第一義諦。世人所知。名世諦。北山",
    "T54n2131_007:1175c19": "錄云。會極捐情之謂真。起微涉動之謂俗。真",
    "T54n2131_007:1175c20": "也。者性空也。俗也者假有也。假有之有謂",
    "T54n2131_007:1175c21": "之似有。性空之空謂之真空。此約事理對釋。",
    "T54n2131_007:1175c22": "昭明太子云。真諦離有離無。俗諦即有即無。",
    "T54n2131_007:1175c23": "即有即無。斯是假名。離有離無。此為中道。此",
    "T54n2131_007:1175c24": "約中邊判釋也。三辨義者。宗鏡問曰。一心二",
    "T54n2131_007:1175c25": "諦。理事非虛。證理性而成真。審事實而為俗。",
    "T54n2131_007:1175c26": "皆具極成之義。不壞二諦之門。大小二乘。同",
    "T54n2131_007:1175c27": "共建立。如何是極成之義。答所成決定不可",
    "T54n2131_007:1175c28": "移易。隨真隨俗。各有道理。瑜伽論云。一有世",
    "T54n2131_007:1175c29": "間極成真實。二道理極成真實。世間極成真",
    "T54n2131_007:1176a01": "實者。謂一切世間。於彼彼事。隨順假立世俗",
    "T54n2131_007:1176a02": "慣習悟入覺慧所見同性。謂地唯是地。非是",
    "T54n2131_007:1176a03": "火等。乃至苦唯是苦。非是樂等。樂唯是樂。非",
    "T54n2131_007:1176a04": "是苦樂。以要言之。此即如此。非不如此。是",
    "T54n2131_007:1176a05": "即如是。非不如是。決定勝解所行境事。一切",
    "T54n2131_007:1176a06": "世間。從其本際。展轉傳來。想自分別。共所成",
    "T54n2131_007:1176a07": "立。不由思惟籌量觀察。然後方取。是名世間",
    "T54n2131_007:1176a08": "極成真實。道理極成真實者。依止現比及至",
    "T54n2131_007:1176a09": "教量極善思惟擇決定智所行所知事。由證",
    "T54n2131_007:1176a10": "成道理所建立所施設義。是名道理極成真",
    "T54n2131_007:1176a11": "實。四示體者。二諦之法。明所詮體。如昭明",
    "T54n2131_007:1176a12": "云。世人所知生法為體。聖人所知不生為體。",
    "T54n2131_007:1176a13": "從人雖異其體不殊。故荊溪云。祇點一法二",
    "T54n2131_007:1176a14": "諦宛然。俗則百界千如。真則同居一念。又起",
    "T54n2131_007:1176a15": "信云。摩訶衍者。總說有二種。云何為二。一者",
    "T54n2131_007:1176a16": "法。二者義。此以一法。而分二義。談實相不壞",
    "T54n2131_007:1176a17": "於假名。論差別不破於平等。昭明云。真即有",
    "T54n2131_007:1176a18": "是空。俗指空為有。宗鏡云。俗諦不得不有。有",
    "T54n2131_007:1176a19": "常自空。真諦不得不空。空但徹有。故十疑論",
    "T54n2131_007:1176a20": "注云。說相而萬法森羅實無所得。談性而一",
    "T54n2131_007:1176a21": "如寂滅不礙隨緣。真是俗家之真。萬法自泯。",
    "T54n2131_007:1176a22": "俗是真家之俗。一性恒殊。以不壞假名故。則",
    "T54n2131_007:1176a23": "彼此生滅差別。以說諸法實相故。則彼此生",
    "T54n2131_007:1176a24": "滅自亡。祇於不一而明不二。故仁王云。於",
    "T54n2131_007:1176a25": "解常自一(智照融通法性常一)。於諦常自二(聖人見真凡夫見俗)。了達此",
    "T54n2131_007:1176a26": "一二真入聖義諦。故古德云。二諦並非雙。恒",
    "T54n2131_007:1176a27": "乖未曾各。二雙顯泯中。謂非真非俗。一雙孤",
    "T54n2131_007:1176a28": "雁掠地高飛。兩個鴛鴦池邊獨立。又先德云。",
    "T54n2131_007:1176a29": "真俗雙泯。二諦恒存。空有兩亡一昧常現。是",
    "T54n2131_007:1176b01": "知各執則失。互融則得。各執則失者。如云有",
    "T54n2131_007:1176b02": "為雖偽捨之則大業不成。無為雖空住之則",
    "T54n2131_007:1176b03": "慧心不朗。互融則得者。如云雖知諸佛國及",
    "T54n2131_007:1176b04": "以眾生空而常修淨土教化諸眾生。故十疑",
    "T54n2131_007:1176b05": "論注云。聖人得其意也於隨緣處而談不變。",
    "T54n2131_007:1176b06": "於成事處而說體空。故荊溪云。應知萬法是",
    "T54n2131_007:1176b07": "真如。由不變故。真如是萬法。由隨緣故。此等",
    "T54n2131_007:1176b08": "明文。皆論真俗之體一也。五釋相者。妙玄云。",
    "T54n2131_007:1176b09": "取意存略。但點法性。為真諦。無明十二因緣",
    "T54n2131_007:1176b10": "為俗諦。於義則足。但人心麁淺不覺其深妙。",
    "T54n2131_007:1176b11": "更須開祐則論七種二諦。釋籤解云。然此七",
    "T54n2131_007:1176b12": "文散在諸經無一處具出。唯大經十二列八",
    "T54n2131_007:1176b13": "二諦。章安作七二諦銷之。初一是總。餘七是",
    "T54n2131_007:1176b14": "別。經云。出世人心所見者。名第一義諦。世人",
    "T54n2131_007:1176b15": "心所見者。名為世諦。疏云。總冠諸諦。世情多",
    "T54n2131_007:1176b16": "種。束為世諦。聖智多知。束為第一義諦。即是",
    "T54n2131_007:1176b17": "諸教隨情智也。經云。五陰和合。稱名某甲。是",
    "T54n2131_007:1176b18": "名世諦。解陰無陰亦無名字。離陰亦無。是名",
    "T54n2131_007:1176b19": "第一義諦。疏云。名無名即生滅二諦(妙玄云。實有為俗實",
    "T54n2131_007:1176b20": "有滅為真)。經云。或有法有名有實。是名第一義諦。",
    "T54n2131_007:1176b21": "或有法有名無實。是名世諦。疏云。實不實即",
    "T54n2131_007:1176b22": "無生二諦(妙玄云。幻有為俗。即幻有空為真)。經云。如我人眾生",
    "T54n2131_007:1176b23": "壽命知見。乃至如龜毛兔角等。陰界入。是名",
    "T54n2131_007:1176b24": "世諦。苦集滅道。是名真諦。疏云。定不定二",
    "T54n2131_007:1176b25": "諦。即單俗複真(妙玄云。幻有為俗。即幻有空不空共為真)。經云。世法",
    "T54n2131_007:1176b26": "有五種。謂名世句世縛世法世執著世。是名",
    "T54n2131_007:1176b27": "世諦。於此五法。心無顛倒。名第一義諦。疏",
    "T54n2131_007:1176b28": "云。法不法亦是含中二諦也(妙玄云。四者幻有為俗。幻有即空不空。",
    "T54n2131_007:1176b29": "一切法趣。空不空為真)。經云。燒割死壞。是名世諦。無燒割",
    "T54n2131_007:1176c01": "死等。是名第一義諦。疏云。燒不燒複俗單中",
    "T54n2131_007:1176c02": "也(妙玄云。幻有幻有即空皆名為俗。不有不空為真)。經云。有八種苦。是名",
    "T54n2131_007:1176c03": "世諦。無八種苦。故是第一義諦。疏云。苦不苦",
    "T54n2131_007:1176c04": "二諦。亦是複俗單中(妙玄云。幻有幻有即空皆名俗。不有不空一切法趣。不有",
    "T54n2131_007:1176c05": "不空為真)。經云。譬如一人有多名字。依父母生。是",
    "T54n2131_007:1176c06": "名世諦。依十二因緣和合生者名第一義諦。",
    "T54n2131_007:1176c07": "疏云。和合二諦真俗不二複俗複中也(妙玄云。幻有幻",
    "T54n2131_007:1176c08": "有即空皆為俗。一切法趣有趣空趣不有不空為真。又云若略說者。界內相即不相即。界外相即不相即。四種二諦",
    "T54n2131_007:1176c09": "也。別接通五也。圓按通六也。圓接別七也。天台遂明四正三接之教法)。六境智者。起信",
    "T54n2131_007:1176c10": "鈔問云。境智為一為異。答云。智體無二。境",
    "T54n2131_007:1176c11": "亦無二。智無二者。只是一智。義用有殊。約知",
    "T54n2131_007:1176c12": "真處名為真智。約知俗處名為俗智。境無二",
    "T54n2131_007:1176c13": "者。謂色即是空為真境。空即是色為俗境。由",
    "T54n2131_007:1176c14": "是證真時必達俗。達俗時必證真。了俗無性",
    "T54n2131_007:1176c15": "即是真空。豈有前後耶。況無心外之境。何有",
    "T54n2131_007:1176c16": "境外之心。是即心境渾融為一法界。七勸誡",
    "T54n2131_007:1176c17": "者。大經云。所言二諦。其實是一。方便說二。",
    "T54n2131_007:1176c18": "如醉未吐見日月轉。謂有轉日及不轉日。醒",
    "T54n2131_007:1176c19": "人但見不轉。不見於轉。謂一不一言二非二。",
    "T54n2131_007:1176c20": "當以智解。勿以情執。故佛告阿難。自我往昔",
    "T54n2131_007:1176c21": "作多聞士。共文殊師利。諍二諦義。死墮三塗。",
    "T54n2131_007:1176c22": "經無量劫。吞熱鐵丸。從地獄出。值迦葉佛為",
    "T54n2131_007:1176c23": "我解釋有無二諦。迦葉佛言。一切諸法。皆",
    "T54n2131_007:1176c24": "無定性。汝言有無。是義不然。一切萬法皆",
    "T54n2131_007:1176c25": "悉空寂。此二諦者。亦有亦無。汝但知文。不解",
    "T54n2131_007:1176c26": "其義。當知二諦俗諦故有。真諦故無。體不",
    "T54n2131_007:1176c27": "思議。奚可偏執。學佛教者當離情想。故佛藏",
    "T54n2131_007:1176c28": "云。刀割害閻浮提人其罪尤少。以有所得心",
    "T54n2131_007:1176c29": "說實相法其過彌甚。當知佛法不思議。唯教",
    "T54n2131_007:1177a01": "相難解。幸冀後賢於佛聖教。研精覃思勿麁",
    "T54n2131_007:1177a02": "略焉。",
    "T54n2131_007:1177a03": "翻譯名義續補。初編集時。意尚簡略。或失",
    "T54n2131_007:1177a04": "翻名。或缺解義後因披閱再思索之。復述續",
    "T54n2131_007:1177a05": "補。後賢詳悉。補十號篇。",
    "T54n2131_007:1177a06": "明行足。具足三明及六神通。智論云一如",
    "T54n2131_007:1177a07": "意。二天眼。三天耳。四他心。五識宿命通。六",
    "T54n2131_007:1177a08": "無漏通。言神通者。易曰。陰陽不測之謂神。寂",
    "T54n2131_007:1177a09": "然不動感而遂通。瓔珞云。神名天心。通名慧",
    "T54n2131_007:1177a10": "性。天然之慧徹照無礙。故名神通。一如意者。",
    "T54n2131_007:1177a11": "有三種。能到轉變。聖如意。能到復四。一身飛",
    "T54n2131_007:1177a12": "行如鳥無礙。二移遠令近不往而到。三此沒",
    "T54n2131_007:1177a13": "彼出。四一念能至。轉變者大能作小。小能作",
    "T54n2131_007:1177a14": "大。一能作多。多能作一。種種諸物。皆能轉",
    "T54n2131_007:1177a15": "變。外道輩轉極久不過七日。諸佛及弟子轉",
    "T54n2131_007:1177a16": "變自在無有久近。聖如意者。外六塵中不可",
    "T54n2131_007:1177a17": "愛不淨物能觀令淨。可愛淨物能觀令不淨。",
    "T54n2131_007:1177a18": "是聖如意法。唯佛獨有。天眼通者。於眼得色",
    "T54n2131_007:1177a19": "界四大造清淨色。是名天眼。天眼所見自地",
    "T54n2131_007:1177a20": "及下地。六道眾生諸物。若近若遠。若麁若細。",
    "T54n2131_007:1177a21": "諸色無不能照。是天眼有二種。一從報得。二",
    "T54n2131_007:1177a22": "從修得。是五道中天眼從修得。非報得。何以",
    "T54n2131_007:1177a23": "故。常憶念種種光明得故(云云)。天耳通者。於耳",
    "T54n2131_007:1177a24": "得色界四大造清淨色。能聞一切聲天聲人",
    "T54n2131_007:1177a25": "聲三惡道聲。云何得天耳通。修得常憶念種",
    "T54n2131_007:1177a26": "種聲。是名天耳通。識宿命通者。本事常憶念",
    "T54n2131_007:1177a27": "日月年歲至胎中乃至過去世中一世十世百",
    "T54n2131_007:1177a28": "世千萬億世。乃至大阿羅漢辟支佛。知八萬",
    "T54n2131_007:1177a29": "大劫。諸大菩薩及佛知無量劫。是名識宿命",
    "T54n2131_007:1177b01": "通知他心通者。知他心若有垢若無垢。自觀",
    "T54n2131_007:1177b02": "心生住滅時。常憶念故得。復次觀他人喜相",
    "T54n2131_007:1177b03": "嗔相怖相畏相。見此相已。然後知心。是為他",
    "T54n2131_007:1177b04": "心智。無漏通者。如來莊嚴入一切佛境界經",
    "T54n2131_007:1177b05": "云。言無漏者。謂離四漏。謂欲漏有漏無明漏。",
    "T54n2131_007:1177b06": "見漏。以不取彼四種漏故。乃名遠離諸漏。智",
    "T54n2131_007:1177b07": "論問。神通與明有何等異。答直知過去宿命",
    "T54n2131_007:1177b08": "事名通。知過去因緣行業名明(宿命)直知死此",
    "T54n2131_007:1177b09": "生彼名通。知行因緣際會不失名明(天明)直",
    "T54n2131_007:1177b10": "盡結使不知更生不生名通。若知漏盡更不",
    "T54n2131_007:1177b11": "復生名明(無漏)。",
    "T54n2131_007:1177b12": "佛陀肇曰。佛者何也。蓋窮理盡性大覺之稱",
    "T54n2131_007:1177b13": "也。其道虛玄固已妙絕常境。心不可以智知。",
    "T54n2131_007:1177b14": "形不可以像測。同萬物之為。而居不為之域。",
    "T54n2131_007:1177b15": "處言數之內。而止無言之鄉。非有而不可為",
    "T54n2131_007:1177b16": "無。非無而不可為有。寂寞虛曠物莫能測。不",
    "T54n2131_007:1177b17": "知所以名。故強謂之覺。其為至也亦以極矣。",
    "T54n2131_007:1177b18": "何則夫同於得者得亦得之。同於失者失亦",
    "T54n2131_007:1177b19": "失之。是以則真者同真法偽者同偽如來冥",
    "T54n2131_007:1177b20": "照靈諧一彼實相。實相之相。即如來相。無機",
    "T54n2131_007:1177b21": "子敘六即佛曰。癡禪任性濫上聖以矜高。狂",
    "T54n2131_007:1177b22": "慧隨情居下凡而自屈。由是天台智者祖師",
    "T54n2131_007:1177b23": "明六即佛破二種見。棟其大過。六分因果之",
    "T54n2131_007:1177b24": "事殊收彼不收。即顯聖凡之理等。沈生死海。",
    "T54n2131_007:1177b25": "如寶在暗而不失。升涅槃山。猶金出鑛以非",
    "T54n2131_007:1177b26": "得。不一不異。其道融通。無是無非。此智圓",
    "T54n2131_007:1177b27": "妙。今述鄙頌式讚大獻。庶幾見聞咸得開悟",
    "T54n2131_007:1177b28": "云爾。",
    "T54n2131_007:1177b29": "一頌理即佛。",
    "T54n2131_007:1177c01": "動靜理全是。行藏事盡非。冥冥隨物去。杳杳",
    "T54n2131_007:1177c02": "不知歸。",
    "T54n2131_007:1177c03": "二頌名字即佛。",
    "T54n2131_007:1177c04": "方聽無生曲。始聞不死歌。今知當體是。翻恨",
    "T54n2131_007:1177c05": "自蹉跎。",
    "T54n2131_007:1177c06": "三頌觀行即佛。",
    "T54n2131_007:1177c07": "念念照常理。心心息幻塵。遍觀諸法性。無假",
    "T54n2131_007:1177c08": "亦無真。",
    "T54n2131_007:1177c09": "四頌相似即佛。",
    "T54n2131_007:1177c10": "四住雖先脫。六塵未盡空。眼中猶有翳。空裏",
    "T54n2131_007:1177c11": "見華紅。",
    "T54n2131_007:1177c12": "五頌分真即佛。",
    "T54n2131_007:1177c13": "豁爾心開悟。湛然一切通。窮源猶未盡。尚見",
    "T54n2131_007:1177c14": "月朦朧。",
    "T54n2131_007:1177c15": "六頌究竟即佛。",
    "T54n2131_007:1177c16": "從來真是妄。今日妄皆真。但復本時性。更無",
    "T54n2131_007:1177c17": "一法新。",
    "T54n2131_007:1177c18": "(續補)無量壽。智論云。無量有二。一者實無",
    "T54n2131_007:1177c19": "量。諸聖人所不能量。如虛空涅槃眾生性。是",
    "T54n2131_007:1177c20": "不可量。二者有法可量。但力劣者不能量。如",
    "T54n2131_007:1177c21": "須彌山大海水斤兩滴數多少。諸佛菩薩能",
    "T54n2131_007:1177c22": "知。諸天世人所不能知。故言無量。是故天台",
    "T54n2131_007:1177c23": "乃立四句。實有量而言無量。彌陀是也。實無",
    "T54n2131_007:1177c24": "量而言量。如此品及金光明是也。實無量而",
    "T54n2131_007:1177c25": "言無量。如涅槃云唯佛與佛其壽無量是也。",
    "T54n2131_007:1177c26": "實有量而言量。如八十唱滅是也。又以三身。",
    "T54n2131_007:1177c27": "對凡立四句。故法華疏云。復次法身非量非",
    "T54n2131_007:1177c28": "無量。報身金剛前有量。金剛後無量。應身隨",
    "T54n2131_007:1177c29": "緣則有量。應用不斷。則無量。通途詮量。三句",
    "T54n2131_007:1178a01": "在聖。一句屬凡。有量無常都非佛義。",
    "T54n2131_007:1178a02": "[醫-酉+土]濕弗羅跋那。翻自在大聲。",
    "T54n2131_007:1178a03": "迦羅鳩村馱。此翻所應斷已斷此二佛名。",
    "T54n2131_007:1178a04": "譯師。唐太宗焚經臺詩。門徑蕭蕭長緣苔。",
    "T54n2131_007:1178a05": "一回登此一徘徊。青牛謾說函關去。白馬親",
    "T54n2131_007:1178a06": "從印土來。確實是非憑烈焰。要分真偽築高",
    "T54n2131_007:1178a07": "臺。春風也。解嫌狼籍。吹盡當年道教灰。唐義",
    "T54n2131_007:1178a08": "淨三藏題取經詩曰。晉宋齊梁唐代間。高僧",
    "T54n2131_007:1178a09": "求法離長安。去人成百歸無十。後者安知前",
    "T54n2131_007:1178a10": "者難。路遠碧天唯冷結。砂河遮日力疲殫。後",
    "T54n2131_007:1178a11": "賢如未諳斯旨。往往將經容易看。",
    "T54n2131_007:1178a12": "(天類)提和越。漢言天地。易曰。天地設位而",
    "T54n2131_007:1178a13": "易行乎其中矣。繫詞云。易與天地準。故能彌",
    "T54n2131_007:1178a14": "綸天地之道。仰以觀於天文俯以察其地理。",
    "T54n2131_007:1178a15": "白虎通曰。天之為言鎮也。居高理下。為人鎮",
    "T54n2131_007:1178a16": "也。地者易也。言生萬物懷任交易變化也。",
    "T54n2131_007:1178a17": "迦留波陀天。此言象跡自有十處。",
    "T54n2131_007:1178a18": "質多羅。此翻雜地。",
    "T54n2131_007:1178a19": "摩偷。此翻美地。此三天名。皆居須彌四埵",
    "T54n2131_007:1178a20": "地嶽。",
    "T54n2131_007:1178a21": "五無間業。瑜伽第九云。一害母二害父三",
    "T54n2131_007:1178a22": "害羅漢四破僧五出佛身血。",
    "T54n2131_007:1178a23": "尸利夜神。此翻吉祥。",
    "T54n2131_007:1178a24": "盎哦囉迦。此翻火星。",
    "T54n2131_007:1178a25": "部(引)陀。此翻水星。",
    "T54n2131_007:1178a26": "勿哩娑跛底。此翻木星。",
    "T54n2131_007:1178a27": "賒乃以室折囉。此翻土星。",
    "T54n2131_007:1178a28": "戍羯羅。此云金星。",
    "T54n2131_007:1178a29": "佉勒迦。著穀麥篇。",
    "T54n2131_007:1178b01": "勿伽。此云胡豆即緣豆也。",
    "T54n2131_007:1178b02": "塞畢力迦。此云苜蓿。漢書云。罽賓國多苜",
    "T54n2131_007:1178b03": "蓿。",
    "T54n2131_007:1178b04": "薩闍羅婆。或薩折羅婆。此翻白膠香。",
    "T54n2131_007:1178b05": "那羅陀。那羅正云捺羅。此云人也。陀謂陀",
    "T54n2131_007:1178b06": "羅。此云持也。其華香妙人皆佩之故名人持",
    "T54n2131_007:1178b07": "華也。",
    "T54n2131_007:1178b08": "末利。此翻黃色華。華如黃金色。",
    "T54n2131_007:1178b09": "巨磨。此方翻為牛糞。",
    "T54n2131_007:1178b10": "阿提目多伽。宗鏡引攝論云苣勝本來是",
    "T54n2131_007:1178b11": "炭。多時埋在地中。變為苣勝。西方若欲作塗",
    "T54n2131_007:1178b12": "身香油先以華香取苣勝子聚為一處。淹令",
    "T54n2131_007:1178b13": "極爛後取苣勝厭油油遂香也。",
    "T54n2131_007:1178b14": "解脫。肇曰。縱任無礙。塵累不能拘。解脫",
    "T54n2131_007:1178b15": "也。什曰。亦名三昧。亦名神足。或令脩短改度",
    "T54n2131_007:1178b16": "或巨細相容變化隨意於法自在解脫無礙。",
    "T54n2131_007:1178b17": "故名解脫。又曰心得自在不為不能所縛。故",
    "T54n2131_007:1178b18": "曰解脫。淨名疏云。一真性。二實慧。三方便。",
    "T54n2131_007:1178b19": "故經云。諸佛菩薩。有解脫名不思議。若菩薩",
    "T54n2131_007:1178b20": "住此解脫者。能以須彌之高廣。內芥子中。乃",
    "T54n2131_007:1178b21": "至種種變現莫測。即是三種解脫不思議義。",
    "T54n2131_007:1178b22": "何者諸菩薩有解脫即是真性。若菩薩住此",
    "T54n2131_007:1178b23": "者。即是實慧能以須彌內於芥等即是方便。",
    "T54n2131_007:1178b24": "大品云。心得好解脫慧得好解脫。垂裕云。心",
    "T54n2131_007:1178b25": "脫是俱。慧脫是惠。",
    "T54n2131_007:1178b26": "智度。什曰。窮智之原。故稱度。梵音中有母",
    "T54n2131_007:1178b27": "義。",
    "T54n2131_007:1178b28": "方便。什曰。智度雖以明照為體。成濟萬行。",
    "T54n2131_007:1178b29": "比其功用。不及方便為父。梵音中有父義。方",
    "T54n2131_007:1178c01": "便有二種。一解深空而不取相受證。二以實",
    "T54n2131_007:1178c02": "相理深莫能信受。要須方便。誘引群生。令其",
    "T54n2131_007:1178c03": "漸悟。方便義深而功重。故為父也。淨名疏云。",
    "T54n2131_007:1178c04": "方是智所詣之偏法。便是菩薩權巧用之。能",
    "T54n2131_007:1178c05": "巧用諸法。隨機利物。故云方便。荊溪云。法華",
    "T54n2131_007:1178c06": "疏中。為顯實故。分為三釋。謂法用及門并祕",
    "T54n2131_007:1178c07": "妙也。今此廢二。但取法用者。門論趣入。祕妙",
    "T54n2131_007:1178c08": "開權。今未開權。故缺後釋。不取門者。菩薩可",
    "T54n2131_007:1178c09": "入。二乘缺之。於菩薩中。且約當分復置傳入。",
    "T54n2131_007:1178c10": "故且不云。據理亦今。用門一意。以當分入",
    "T54n2131_007:1178c11": "與法用同。故且唯用法用一意。又通祕教。亦",
    "T54n2131_007:1178c12": "可具足用彼三意。論法華方便品。儒詩六義。",
    "T54n2131_007:1178c13": "以思無邪為指歸。釋教五時開佛知見是究",
    "T54n2131_007:1178c14": "竟。誠一化之高會。真諸佛之宗極。似太虛而",
    "T54n2131_007:1178c15": "含眾色。若渤澥以納群流。由是管窺義天。蠡",
    "T54n2131_007:1178c16": "酌法海。粗研味乎真詮。豈塵露于達士。初",
    "T54n2131_007:1178c17": "辨品題。次論品義。初辨品題者。經云。諸佛法",
    "T54n2131_007:1178c18": "久後要當說真實。文既屏其方便。題應號為",
    "T54n2131_007:1179a01": "真實。安以權名而立今品。如將縣額以牓州",
    "T54n2131_007:1179a02": "門。又佛起定。即自唱言諸佛智慧甚深無量。",
    "T54n2131_007:1179a03": "此乃雙歎權實。先達遂云。此華不有則已。有",
    "T54n2131_007:1179a04": "則華果雙含。此經不說則已。說則權實雙辨。",
    "T54n2131_007:1179a05": "經既雙明權實題那單標方便。由此疑興。先",
    "T54n2131_007:1179a06": "達相繼。共立七義。以伸題意。一權有顯實之",
    "T54n2131_007:1179a07": "功。法王初化機緣未熟隱實施權。權掩於實。",
    "T54n2131_007:1179a08": "靈山妙唱普會權乘。決了聲聞法。是諸經之",
    "T54n2131_007:1179a09": "王。彼祕被開。於今成妙。此權既有顯實之功。",
    "T54n2131_007:1179a10": "故結集家。號善權品。二名偏義圓。若標真實",
    "T54n2131_007:1179a11": "則違方便。今品權名雖偏其實法體圓具。乃",
    "T54n2131_007:1179a12": "彰權實之雙美。三名體俱不轉。此有四句。一",
    "T54n2131_007:1179a13": "名轉體不轉。如云正直捨方便但說無上道。",
    "T54n2131_007:1179a14": "乃至第四名體俱不轉。如云我等今者真是聲",
    "T54n2131_007:1179a15": "聞。名不轉故名方便品。四顯開權絕待。法華",
    "T54n2131_007:1179a16": "開權顯實。權外無實。法用能通當體祕妙。若",
    "T54n2131_007:1179a17": "標真實。但成相待。為彰絕待之功。號方便品。",
    "T54n2131_007:1179a18": "五彰詮迷之教。祖云。自非今經誰肯歎此詮",
    "T54n2131_007:1179a19": "迷之教。由指迷染之心即是自行方便。則知",
    "T54n2131_007:1179a20": "此權大有詮迷之力六施開一致。昔時所施",
    "T54n2131_007:1179a21": "既施即實之權。今日所開。還開權即是實。乃",
    "T54n2131_007:1179a22": "見施開之不二也。七揀異昔經。淨名報恩雖",
    "T54n2131_007:1179a23": "皆立方便之名。既是體外之權。豈同今品同",
    "T54n2131_007:1179a24": "體方便。自昔所說不出此七。先師謂舊觀縷",
    "T54n2131_007:1179a25": "義失至當。自立附文原意二義。以伸品題。一",
    "T54n2131_007:1179a26": "附文者。經家立品。附文旨趣。總別須分。何",
    "T54n2131_007:1179a27": "哉。五字首題。法則權實總標。喻乃華果雙舉。",
    "T54n2131_007:1179a28": "所以三周開顯本迹二門。一部之文並皆不",
    "T54n2131_007:1179a29": "出權實之法。今品若更雙立權實之目。則與",
    "T54n2131_007:1179b01": "總題無異。二原意者。言者所以在意。此經開",
    "T54n2131_007:1179b02": "權顯實意在於權。故云。過去諸佛以無數方",
    "T54n2131_007:1179b03": "便種種因緣種種譬喻而為眾生演說諸法。",
    "T54n2131_007:1179b04": "是法皆為一佛乘故。非權無以明實。故令機",
    "T54n2131_007:1179b05": "緣即於權法以曉真實。故曰不指所開無由說",
    "T54n2131_007:1179b06": "實。具述施權意在開也。故記主釋開方便門",
    "T54n2131_007:1179b07": "示真實相云。示謂指示。指其見實之處。且見",
    "T54n2131_007:1179b08": "實之處在何。在前偏權方便。今日說此方便",
    "T54n2131_007:1179b09": "有真實相。此既即實之方便。乃異昔經之方",
    "T54n2131_007:1179b10": "便。故得祕妙之名。是故經家題名方便。纔言",
    "T54n2131_007:1179b11": "方便即是真實。故身子疑云。何故殷勤稱歎",
    "T54n2131_007:1179b12": "方便。則知方便真開權之總號。誠顯實之大",
    "T54n2131_007:1179b13": "名矣。或者問曰。今由開權稱方便者。淨名既",
    "T54n2131_007:1179b14": "未開權。安稱方便。既稱方便。權何不開。答彼",
    "T54n2131_007:1179b15": "經言方便者。疏云。此品正明助佛闡揚善巧",
    "T54n2131_007:1179b16": "權謀隨機利物令入慧起根。故名方便。雖言",
    "T54n2131_007:1179b17": "方便。機緣當座烏知所證亦方便焉。故昔方",
    "T54n2131_007:1179b18": "便之名。權未開矣。次論品義者。吾祖預釋品",
    "T54n2131_007:1179b19": "題。乃立法用能通祕妙三種方便。今先通示。",
    "T54n2131_007:1179b20": "然後別解且通示者。此三方便初二從昔教。",
    "T54n2131_007:1179b21": "後一屬今經。初名法用者。疏曰。方者法也。便",
    "T54n2131_007:1179b22": "者用也。法有方圓。用有差會。三權是矩是方。",
    "T54n2131_007:1179b23": "一實是規是圓。記云。初約能用三教得名。法",
    "T54n2131_007:1179b24": "是所用。用是能用。雖法之與用俱通四教。但",
    "T54n2131_007:1179b25": "有方圓差會之殊。故方便之稱。從權立名。權",
    "T54n2131_007:1179b26": "不即實。故對昔辨。成體外權非今品意。文中",
    "T54n2131_007:1179b27": "舉圓。即屬真實。相對來耳。二名能通者。疏云",
    "T54n2131_007:1179b28": "又方便者門也。門名能通。通於所通。方便權",
    "T54n2131_007:1179b29": "略。皆是弄引為真實作門。真實得顯。功由方",
    "T54n2131_007:1179c01": "便。從能顯得名。記曰次第二釋。權屬能通。三",
    "T54n2131_007:1179c02": "教亦得名為方便。然雖不即以能為圓作遠",
    "T54n2131_007:1179c03": "詮故。所詮之圓。亦帶能詮。為方便故。故知並",
    "T54n2131_007:1179c04": "非今品意也。又云。今以三詮一。三為一實作",
    "T54n2131_007:1179c05": "詮。故三名能詮。是則前之三教教行人理。悉",
    "T54n2131_007:1179c06": "為能詮。又云。不破不即。從權入實。故得修",
    "T54n2131_007:1179c07": "名。若於爾前二味三教利根菩薩。有顯露得。",
    "T54n2131_007:1179c08": "兩教二乘。唯祕密得。由得入故。即稱為門。三",
    "T54n2131_007:1179c09": "名祕妙者。疏云方者祕也。便者妙也。妙達於",
    "T54n2131_007:1179c10": "方。即是真祕。點內衣裏無價之珠。與王頂上",
    "T54n2131_007:1179c11": "唯有一殊。無二無別。指客作人是長者子。",
    "T54n2131_007:1179c12": "亦無二無別。如斯之言。是祕是妙。如經唯我",
    "T54n2131_007:1179c13": "知是相。十方佛亦然。止止不須說。我法妙難",
    "T54n2131_007:1179c14": "思。故以祕釋方以妙釋便。正是今品之意。記",
    "T54n2131_007:1179c15": "云。至第三釋。方乃三權即是一實。指此即實",
    "T54n2131_007:1179c16": "之權。方名今經方便。又云。第三釋者。即今品",
    "T54n2131_007:1179c17": "意。但前二釋於昔但得名偏名門。祕而不說。",
    "T54n2131_007:1179c18": "今開其偏門。即圓所也。故云祕妙。顯露彰",
    "T54n2131_007:1179c19": "灼。故云真祕。或問。妙樂記云。即權而實。為",
    "T54n2131_007:1179c20": "所依體。即實而權。為當體體。不審第三祕妙",
    "T54n2131_007:1179c21": "之名。為從所依立號。為從當體得名。答此由",
    "T54n2131_007:1179c22": "當體即所依體。故云彼祕被開。於今成妙。又",
    "T54n2131_007:1179c23": "云。第三文者。亦開前二。非能非所。及以能",
    "T54n2131_007:1179c24": "通。並開成所所中善巧名為方便。故妙方便。",
    "T54n2131_007:1179c25": "異於方法及能通門。又云。故隔偏之圓。亦有",
    "T54n2131_007:1179c26": "體內方便。故名祕妙。祕妙之名。似同第三。然",
    "T54n2131_007:1179c27": "其意則別。何者第三乃以開顯為妙。此中乃",
    "T54n2131_007:1179c28": "以獨圓為妙。此揀今昔祕妙義異。諦思吾祖",
    "T54n2131_007:1179c29": "崇建三釋。若無初二。豈彰為蓮故華以施權。",
    "T54n2131_007:1180a01": "苟缺第三。烏顯華開蓮現而顯實。體遍一化。",
    "T54n2131_007:1180a02": "妙彰七軸。非發總持。誰唱斯義。鑽仰堅高嗟",
    "T54n2131_007:1180a03": "歎不足。次別釋者。若約部教。初二屬昔教。法",
    "T54n2131_007:1180a04": "用能通。皆異體權。後一屬今經。祕妙方便名",
    "T54n2131_007:1180a05": "同體權。定此祕妙方便。破顯之相。先德彝訓。",
    "T54n2131_007:1180a06": "或定為所破。或執是所顯。天竺一宗。論同體",
    "T54n2131_007:1180a07": "權。定為所破。一據蓮華開喻。原佛出世意為",
    "T54n2131_007:1180a08": "顯實。由機未堪。權施昔教。此譬桃李華也。及",
    "T54n2131_007:1180a09": "至法華。法既純圓絕妙。遂指蓮華。而立三喻。",
    "T54n2131_007:1180a10": "一為蓮故華。譬為實施權。蓋四時未說施權。",
    "T54n2131_007:1180a11": "此名異體。今無量義既言從一清淨道。施出",
    "T54n2131_007:1180a12": "二三四。收昔異體。為今同體。權既從實而施。",
    "T54n2131_007:1180a13": "故譬為蓮故華。第二華開蓮現。此開初句之",
    "T54n2131_007:1180a14": "權華。乃顯次句之蓮實。故五佛章中各有開",
    "T54n2131_007:1180a15": "權顯實二科。開權是文敘昔教。以為顯實之",
    "T54n2131_007:1180a16": "所。故無量義經之同體。為今法華之所破。第",
    "T54n2131_007:1180a17": "三華落蓮成。此譬廢權立實。都廢序分即實",
    "T54n2131_007:1180a18": "之權。獨立正宗即權之實。次憑權暫用義。權",
    "T54n2131_007:1180a19": "名權暫。用已還廢實名實錄。究竟指歸。則知",
    "T54n2131_007:1180a20": "十隻之權。皆為所破。如心意識。既是事權。豈",
    "T54n2131_007:1180a21": "屬所顯矣。三準祖師定解。如輔行云解同體",
    "T54n2131_007:1180a22": "之權髻與實相之明珠。又義例云。如引法華",
    "T54n2131_007:1180a23": "部。唯一實。文敘昔教以為所開。既云部唯一",
    "T54n2131_007:1180a24": "實。故同體權為所破也(近人又謂。從名雖開。從義不開。如圓家破即法性之無",
    "T54n2131_007:1180a25": "明。例今品開即實之權耳)。余觀先德破同體權。一迷立喻。二",
    "T54n2131_007:1180a26": "昧開權。初迷立喻者。為蓮故華。如大師云為",
    "T54n2131_007:1180a27": "十妙故。開出十麁。如為蓮故華。此約法體。用",
    "T54n2131_007:1180a28": "在於昔。皆屬麁法。云何一概。以為蓮故華。俱",
    "T54n2131_007:1180a29": "喻妙法。乃見能譬立喻。淆混其次。所況為實",
    "T54n2131_007:1180b01": "施權始自華嚴。終乎般若。皆是隔歷三諦。俱",
    "T54n2131_007:1180b02": "為法華之實。而施四時三教之權。故名為實",
    "T54n2131_007:1180b03": "施權。若獨以此句。喻無量義經。則彰所喻法",
    "T54n2131_007:1180b04": "缺略矣。二昧開權者。四時三教體外化他。機",
    "T54n2131_007:1180b05": "未純淑。覆權言實。故非究竟。屬異體麁至今",
    "T54n2131_007:1180b06": "方指昔未真實。執教偏情既遣即知當體本",
    "T54n2131_007:1180b07": "妙。開此化他之法。全是自行之權。權實不二。",
    "T54n2131_007:1180b08": "乃名同體。故祖師云。既顯實已。全權是實。不",
    "T54n2131_007:1180b09": "可謂之權非究竟。況祖師云。誰肯以三界有",
    "T54n2131_007:1180b10": "漏識心。而為佛所稱讚。既佛所讚。安非所顯。",
    "T54n2131_007:1180b11": "次定所顯者。南屏一宗皆謂。世尊疇昔久轉",
    "T54n2131_007:1180b12": "法輪。所化之機既雜。所施之教不一。雖說三",
    "T54n2131_007:1180b13": "教。不言此是即實之權。雖演圓乘未云斯是",
    "T54n2131_007:1180b14": "即權之實。權實各逗。大小相隔。是故昔教名",
    "T54n2131_007:1180b15": "異體權。後會靈山。宣妙法華。開昔隱祕之法。",
    "T54n2131_007:1180b16": "為今微妙之教。權實圓融。故名同體。法既麁",
    "T54n2131_007:1180b17": "妙相即。佛化事理俱圓。若為所破乃成開妙。",
    "T54n2131_007:1180b18": "故記文云。第三釋者。即開前二。非能非所。",
    "T54n2131_007:1180b19": "及以能通。並開成所。可證祕妙非所開矣。其",
    "T54n2131_007:1180b20": "如蓮華三喻。輔行等文。復有五師消釋義異。",
    "T54n2131_007:1180b21": "一云對論自論有殊。若約偏圓相對。異體是",
    "T54n2131_007:1180b22": "所破。同體是所顯。例前三教三惑須斷。圓教",
    "T54n2131_007:1180b23": "三惑不斷。就圓自論。須斷四十二品。故同體",
    "T54n2131_007:1180b24": "權。亦屬所破。今謂偏圓對論。前三名權。圓教",
    "T54n2131_007:1180b25": "屬實。那得對論却以圓教。名同體權。不須破",
    "T54n2131_007:1180b26": "耶。又今開權顯實。開偏是圓。正當偏圓對論。",
    "T54n2131_007:1180b27": "反以蓮華三喻。謂之圓教自論破同體權。却",
    "T54n2131_007:1180b28": "顯今經都無開權之力乎。二云機情佛意。機",
    "T54n2131_007:1180b29": "情雖開異體。佛意即是同體。今謂誇節唯在",
    "T54n2131_007:1180c01": "今經。佛意非適今也。據此祖意。對機開顯雖",
    "T54n2131_007:1180c02": "局法華。原佛密意。俱遍四時。是則機情。佛意",
    "T54n2131_007:1180c03": "正約昔說。若約昔義。以斷今經。其猶欲至湖",
    "T54n2131_007:1180c04": "南。面行塞北。其心雖切。路愈遠矣。三云法",
    "T54n2131_007:1180c05": "本自妙。麁由物情。雖開異體之權。其實法體。",
    "T54n2131_007:1180c06": "本自微妙。即是同體。今謂如記主云但開其",
    "T54n2131_007:1180c07": "情。理自復本。又云。開何所開。即彼能覆。既",
    "T54n2131_007:1180c08": "但破能覆之情。奚嘗開所迷之法。四云約開",
    "T54n2131_007:1180c09": "竟說。以輔行解同體之權髻既點迹門流通",
    "T54n2131_007:1180c10": "之經。此約已開異體。成同體竟。今謂安樂行",
    "T54n2131_007:1180c11": "品。文雖在後喻乃顯前特點正宗開麁顯妙。",
    "T54n2131_007:1180c12": "斯言無旨。徒虛語耳。五云。同體為所開者。意",
    "T54n2131_007:1180c13": "彰異體亦不可破。此語孟浪。吾驚怖其言猶",
    "T54n2131_007:1180c14": "河漢而無極也。今覈昔人。由昧山家諸部文",
    "T54n2131_007:1180c15": "義。致論開權。詞繁理寡。今鱗比諸文。令氷解",
    "T54n2131_007:1180c16": "凍釋殊塗同歸。初釋喻。舊辨蓮華。或專喻妙。",
    "T54n2131_007:1180c17": "或兼比麁(餘華對辨。則蓮華俱妙。就蓮自分。華亦兼麤)。今究所喻。既有",
    "T54n2131_007:1180c18": "權實。乃顯能喻亦通麁妙。今先分所喻權實。",
    "T54n2131_007:1180c19": "後辨能喻麁妙。分權實者。提挈剛要。大有",
    "T54n2131_007:1180c20": "五義。一因果。二九一。三今昔。四真俗。五本",
    "T54n2131_007:1180c21": "迹。初因果分者。以十界中前七如是屬因是",
    "T54n2131_007:1180c22": "權。果報二如是為實。二九一分權實。妙玄云。",
    "T54n2131_007:1180c23": "餘華麁喻九法界十如是因果。此華妙喻佛",
    "T54n2131_007:1180c24": "法界十如是因果。三約今昔分者。以昔為權。",
    "T54n2131_007:1180c25": "將今為實。故妙玄云。一為蓮故華。譬為實施",
    "T54n2131_007:1180c26": "權。雖說種種道其實為佛乘。四約真俗分者。",
    "T54n2131_007:1180c27": "空智照真為實。假智照俗為權。中智雙照為",
    "T54n2131_007:1180c28": "亦權亦實。中道雙亡為非權非實。故妙樂云。",
    "T54n2131_007:1180c29": "以對昔故須為四句。通論大剛。法相雖爾。",
    "T54n2131_007:1181a01": "別論今品。唯在第三亦權一半名方便品。五",
    "T54n2131_007:1181a02": "約本迹分者。如私序云指久遠之本果喻之",
    "T54n2131_007:1181a03": "以蓮。會不二之圓道。譬之以華。權實雖通五",
    "T54n2131_007:1181a04": "義。今唯約界及與部教。以論開權矣。次明能",
    "T54n2131_007:1181a05": "喻麁妙者。玄義序乎蓮華。一為蓮故華譬為",
    "T54n2131_007:1181a06": "實施權。二華敷譬開權。蓮現譬顯實。三華落",
    "T54n2131_007:1181a07": "譬廢權。蓮成譬立實。當歷三喻引而伸之。且",
    "T54n2131_007:1181a08": "夫蓮華之喻唱出今經。本況妙法。而天台以",
    "T54n2131_007:1181a09": "初為蓮故華一句既譬為實施權。約此法體。",
    "T54n2131_007:1181a10": "用在昔時。華喻麁法。故妙玄云。又諸教權實",
    "T54n2131_007:1181a11": "未融為權。既融開權顯實為實。由昔赴機權",
    "T54n2131_007:1181a12": "掩於實。乃云異體。由是今經破此偏情。乃",
    "T54n2131_007:1181a13": "云。雖說種種道。其實為佛乘。世尊既談為實",
    "T54n2131_007:1181a14": "施權。吾祖遂立為蓮故華之喻。據此說在今",
    "T54n2131_007:1181a15": "經。纔唱為實施權。利根便知此權即實。由無",
    "T54n2131_007:1181a16": "量義曾聞此權從實生故。已破異體之見但",
    "T54n2131_007:1181a17": "未開顯。鈍根須假第二句華敷譬開權蓮現",
    "T54n2131_007:1181a18": "譬顯實。故曰開方便門示真實相。記主釋曰",
    "T54n2131_007:1181a19": "指實為權。權掩於實。名方便門閉。今指權為",
    "T54n2131_007:1181a20": "實。於權見實。名方便門開。此點法用能通。俱",
    "T54n2131_007:1181a21": "成祕妙。三華落譬廢權。蓮成譬立實。又云正",
    "T54n2131_007:1181a22": "直捨方便但說無上道。此由四時三教當體",
    "T54n2131_007:1181a23": "祕妙。開已無外。麁法不存。義當於廢。約法雖",
    "T54n2131_007:1181a24": "開廢同時。約喻乃先開後廢。故分三句。彰始",
    "T54n2131_007:1181a25": "終之有序。二釋經云開方便門示真實相。昔",
    "T54n2131_007:1181a26": "人引證開同體權。須曉祖師二處引用。疏證",
    "T54n2131_007:1181a27": "能通方便。此取門義從前三教能通之門入",
    "T54n2131_007:1181a28": "於圓所。故曰開方便門。記主遂云於昔但得",
    "T54n2131_007:1181a29": "名偏名門。非謂於彼已明開門。若玄義中。證",
    "T54n2131_007:1181b01": "開權者。既於方便。即見真實。故以此證開權",
    "T54n2131_007:1181b02": "相焉。三釋輔行解同體之權髻與實相之明",
    "T54n2131_007:1181b03": "珠。由安樂行約王賞賜喻佛授道。昔機與魔",
    "T54n2131_007:1181b04": "共戰。微有其功。但賜禪定解脫之法。如賞田",
    "T54n2131_007:1181b05": "宅。法華大破魔網。至一切智。如王解髻明珠",
    "T54n2131_007:1181b06": "賜之。昔時權掩於實。如髻覆珠。就機不知是",
    "T54n2131_007:1181b07": "權。喻異體閉。今經赴機指昔三教權法。全是",
    "T54n2131_007:1181b08": "祕妙方便。故決聲聞之法。即是諸經之王。經",
    "T54n2131_007:1181b09": "既以王喻佛。約佛開異體時無非同體。故曰",
    "T54n2131_007:1181b10": "解同體之權髻矣。四釋義例如引法華部唯",
    "T54n2131_007:1181b11": "一實文敘昔教以為所開。天岳引此部唯一",
    "T54n2131_007:1181b12": "實證破同體。今謂所敘麁法既點為妙。權實",
    "T54n2131_007:1181b13": "相即能所圓融。故謂法華唯一實耳。五釋科",
    "T54n2131_007:1181b14": "目。五佛章門。皆有開權顯實二科。前四則先",
    "T54n2131_007:1181b15": "開權次顯實。今佛乃先顯實次開權。天岳乃",
    "T54n2131_007:1181b16": "謂開權是文敘昔教。顯實乃破同體權。今謂",
    "T54n2131_007:1181b17": "纔開權時。意已顯實。但約說次第。開權言未",
    "T54n2131_007:1181b18": "顯實。顯實方曉開權。立言垂範。遂分二科。故",
    "T54n2131_007:1181b19": "法明講主云。言無并出。語不頓施。殊有旨",
    "T54n2131_007:1181b20": "哉。余慕法王之遺教。學而時習之。遂括古今",
    "T54n2131_007:1181b21": "之論。以究權實之道。雖不足品藻淵流庶亦",
    "T54n2131_007:1181b22": "無乖商搉。編贈後賢。願開佛慧。",
    "T54n2131_007:1181b23": "剎摩。此云土田。瓔珞云。土名賢聖所居之",
    "T54n2131_007:1181b24": "處。天台釋維摩佛國云。諸佛利物無量無邊。",
    "T54n2131_007:1181b25": "今略為四。一染淨國凡聖共居。二有餘國。方",
    "T54n2131_007:1181b26": "便人住。三果報國。純法身居。即因陀羅網無",
    "T54n2131_007:1181b27": "障礙土。四常寂光。即妙覺所居。四土之名雖",
    "T54n2131_007:1181b28": "出智者。四土之義本載經論。今伸遺教略開",
    "T54n2131_007:1181b29": "七門。",
    "T54n2131_007:1181c01": "初憑文二釋名三辨義四定體",
    "T54n2131_007:1181c02": "五示相六對身七解惑",
    "T54n2131_007:1181c03": "初憑文者。維摩經云。隨所化眾生而取佛土。",
    "T54n2131_007:1181c04": "隨所調伏眾生而取佛土。隨諸眾生應以何",
    "T54n2131_007:1181c05": "國入佛智慧。隨諸眾生應以何國起菩薩根。",
    "T54n2131_007:1181c06": "天台釋云。若對四土宛然相似。若別出者。思",
    "T54n2131_007:1181c07": "益經云。東方之國。佛號日月光。有菩薩梵天",
    "T54n2131_007:1181c08": "曰思益。白佛我欲詣娑婆世界。佛言。便往。汝",
    "T54n2131_007:1181c09": "應以十法游於彼土。斯乃淨聖來游穢土。又",
    "T54n2131_007:1181c10": "智論云。穢土先施三乘。後顯一乘。娑婆是。淨",
    "T54n2131_007:1181c11": "土先施三乘後顯一乘。安養是。二有餘土。如",
    "T54n2131_007:1181c12": "法華經。我於餘國作佛更有異名。智論云。有",
    "T54n2131_007:1181c13": "淨佛土出於三界。乃無煩惱之名。於是國土",
    "T54n2131_007:1181c14": "佛所聞法華經。三果報土。如仁王云。三賢十",
    "T54n2131_007:1181c15": "聖住果報。唯佛一人居淨土。四常寂光。普賢",
    "T54n2131_007:1181c16": "觀云。釋迦牟尼名毘盧遮那。其佛所住名常",
    "T54n2131_007:1181c17": "寂光。二釋名。初曰染淨同居者。染淨三種。一",
    "T54n2131_007:1181c18": "迷悟分。九界迷逆名染。佛界順悟名淨。如妙",
    "T54n2131_007:1181c19": "樂云。相約隨緣。緣有染淨故。又不二門云。法",
    "T54n2131_007:1181c20": "性之與無明。遍造諸法。名之為染。無明之與",
    "T54n2131_007:1181c21": "法性。遍應眾緣。號之為淨。二情理分。不二門",
    "T54n2131_007:1181c22": "云。故知剎那染體悉淨。指要云。今之染淨約",
    "T54n2131_007:1181c23": "情理說。三凡聖分。淨名疏云。六道鄙穢。故名",
    "T54n2131_007:1181c24": "染。三乘見真故名淨。三六共住染淨同居。問",
    "T54n2131_007:1181c25": "不二門云。一理之內而分淨穢。別則六穢四",
    "T54n2131_007:1181c26": "聖。通則十通淨穢。然此染淨淨穢。文心解云。",
    "T54n2131_007:1181c27": "染淨從迷悟體用而言淨穢約凡聖界如而",
    "T54n2131_007:1181c28": "辨。今謂淨名染淨正約凡聖而分。云何淨覺",
    "T54n2131_007:1181c29": "却云淨穢約凡聖界如而辨。又垂裕云。染淨",
    "T54n2131_007:1182a01": "之名約正。淨穢之名約依。二土凡聖共居通",
    "T54n2131_007:1182a02": "名染淨。此土砂礫充滿別受穢名。彼土金寶",
    "T54n2131_007:1182a03": "莊嚴別受淨號。今謂淨名疏云。四趣共住名",
    "T54n2131_007:1182a04": "穢。無四惡趣名淨。此從正報立依報名。云何",
    "T54n2131_007:1182a05": "孤山却云染淨之名約正。淨穢之名約依。當",
    "T54n2131_007:1182a06": "知染淨從凡聖之心以立名。淨穢約依正之",
    "T54n2131_007:1182a07": "境而標號。問既從染淨立同居名。還許亦從",
    "T54n2131_007:1182a08": "淨穢立同居乎。答染淨是通名。淨穢是別號。",
    "T54n2131_007:1182a09": "故垂裕云。此方即染淨穢土。安養即染淨淨",
    "T54n2131_007:1182a10": "土。故知同居正從染淨而立。若從通義。如淨",
    "T54n2131_007:1182a11": "名中身子見穢。梵王見淨。乃是娑婆淨穢同",
    "T54n2131_007:1182a12": "居。又婆娑云。若人種善根疑則華不開。信",
    "T54n2131_007:1182a13": "心清淨者華開即見佛。此是安養淨穢同居。",
    "T54n2131_007:1182a14": "雖通此義名非正立。此染淨土亦名凡聖同",
    "T54n2131_007:1182a15": "居故。淨名疏云。染即是凡。淨即是聖。如疏文",
    "T54n2131_007:1182a16": "云。凡聖各二。凡居二者。一惡眾生。即四趣",
    "T54n2131_007:1182a17": "也。二善眾生。即人天也。聖居二者。一實二",
    "T54n2131_007:1182a18": "權。實者四果及支佛。通教六地。別十住。圓十",
    "T54n2131_007:1182a19": "信。通惑雖斷。報身猶在。二權聖者方便有餘",
    "T54n2131_007:1182a20": "三乘受遍真法性身。為利有緣願生同居。若",
    "T54n2131_007:1182a21": "實報及寂光法身菩薩及妙覺佛為利有緣應",
    "T54n2131_007:1182a22": "生同居。皆是權也。此等聖人與凡共住。故名",
    "T54n2131_007:1182a23": "凡聖同居。二方便有餘土。言方便者。如禪門",
    "T54n2131_007:1182a24": "云。善巧修習故名方便。此有三義。一真中。",
    "T54n2131_007:1182a25": "淨名疏云。二乘三種菩薩證方便道之所居",
    "T54n2131_007:1182a26": "也。輔行云。所以在方便者並屬空邊。二真似。",
    "T54n2131_007:1182a27": "妙玄云。別圓似解。未發真修皆名作意。三遍",
    "T54n2131_007:1182a28": "圓。妙樂云。並以三教。而為方便。雖通三義正",
    "T54n2131_007:1182a29": "從證真。立方便名。言有餘者。觀經疏云。無明",
    "T54n2131_007:1182b01": "未盡。故曰有餘。淨名疏云。若修二觀。斷通惑",
    "T54n2131_007:1182b02": "盡。恒沙別惑無明未斷。捨分段身而生界外。",
    "T54n2131_007:1182b03": "受法性身。即有變易所居之土。名有餘國。亦",
    "T54n2131_007:1182b04": "名果報。如輔行云。通有由因感果之報。未入",
    "T54n2131_007:1182b05": "實報。又云。今文且說遍空遍假所感之報則",
    "T54n2131_007:1182b06": "不如初住已上居果報土。又名法性。如智論",
    "T54n2131_007:1182b07": "云。受法性身。非分段生。三果報土。淨名疏",
    "T54n2131_007:1182b08": "云。報身所居依報淨國名果報土。輔行云。言",
    "T54n2131_007:1182b09": "果報者。從報果為名。亦號實報。觀經疏云。行",
    "T54n2131_007:1182b10": "真實法。感得勝報。淨名疏云。以觀實相。發真",
    "T54n2131_007:1182b11": "無漏。所得果報。故名為實。亦名妙報。如輔行",
    "T54n2131_007:1182b12": "云。唯有別圓初地初住。獲妙果報。又名勝妙",
    "T54n2131_007:1182b13": "報。如止觀云。違即二邊果報。順即勝妙果報。",
    "T54n2131_007:1182b14": "亦名無障礙。觀經疏云。色心不相妨。故曰無",
    "T54n2131_007:1182b15": "障礙。淨名疏云。一世界攝一切世界。一切世",
    "T54n2131_007:1182b16": "界亦如是。此名世界海。亦名世界無盡藏。四",
    "T54n2131_007:1182b17": "常寂光者。觀經疏云。常即法身。寂即解脫。光",
    "T54n2131_007:1182b18": "即般若。此以不遷不變名常。離有離無名寂。",
    "T54n2131_007:1182b19": "照俗照真名光。亦名果報。如文句云。同居有",
    "T54n2131_007:1182b20": "餘自體皆是妙色妙心果報之處。記云。故知",
    "T54n2131_007:1182b21": "三土皆是證道色心報處。寂光既遍遮那亦",
    "T54n2131_007:1182b22": "遍。此以妙色妙心果報也。問如輔行云。今論",
    "T54n2131_007:1182b23": "感報。不論寂光。據此寂光豈名果報乎。答所",
    "T54n2131_007:1182b24": "云寂光非果報者。三惑究盡。業報都亡。所以",
    "T54n2131_007:1182b25": "寂光身土亡泯。雖無惑業之報。而為願行之",
    "T54n2131_007:1182b26": "果。淨名疏云。修於圓教願行之因。因極果滿",
    "T54n2131_007:1182b27": "道成妙覺居常寂光。問如垂裕云。中下寂光",
    "T54n2131_007:1182b28": "攝在果報。不審四十一地生實報土。云何得",
    "T54n2131_007:1182b29": "受寂光名耶。答淨名疏云。前四十一地。若約",
    "T54n2131_007:1182c01": "果報。名生實報。分見真理名常寂光。又彼記",
    "T54n2131_007:1182c02": "云。約報論生。是故有邊論於果報。約所入邊",
    "T54n2131_007:1182c03": "則非果報。但所入邊即是見真。名常寂光。三",
    "T54n2131_007:1182c04": "辨義。此約教門。辨四土義。復開五門。初論體",
    "T54n2131_007:1182c05": "用。寂光是體。餘三屬用。如釋籤云。諸佛寂",
    "T54n2131_007:1182c06": "理。神無方所。所依寂境。號常寂光。是故沙",
    "T54n2131_007:1182c07": "石七珍隨生所感。又輔行云。常寂光土清淨",
    "T54n2131_007:1182c08": "法身無所莊嚴。無能莊嚴。為眾生故而取三",
    "T54n2131_007:1182c09": "土。二論事理。淨名疏云。寂光是理。餘三是",
    "T54n2131_007:1182c10": "事。此乃對分事理。若各分事理。如淨名疏云。",
    "T54n2131_007:1182c11": "諸土非垢。寂光非淨。畢竟無說(此四俱理)。而說諸土",
    "T54n2131_007:1182c12": "為垢。寂光為淨。記云理論不當。垢之與淨約",
    "T54n2131_007:1182c13": "事唯有。寂光永淨。三論能所。荊溪記云。但以",
    "T54n2131_007:1182c14": "寂光而為所成。即以三土而為能成。故所成",
    "T54n2131_007:1182c15": "唯一。能成有三。是則能所事別故也。四論凡",
    "T54n2131_007:1182c16": "聖。準雜編云十界對土。有橫有竪。若竪對者。",
    "T54n2131_007:1182c17": "同居六凡。方便二乘。實報菩薩。寂光佛果",
    "T54n2131_007:1182c18": "(橫誤為竪)。若橫敵對。同居有六。凡聖同居故。方便",
    "T54n2131_007:1182c19": "有四。無六凡故。實報有二。無二乘故。寂光唯",
    "T54n2131_007:1182c20": "一。無菩薩故(竪誤為橫)。五論淨穢。淨名疏云。諸土",
    "T54n2131_007:1182c21": "為垢。寂光為淨。三惑覆蔽故為垢。三德究顯",
    "T54n2131_007:1182c22": "故為淨。此約四土對論。若各分者。觀經疏云。",
    "T54n2131_007:1182c23": "五濁輕重同居淨穢。妙宗釋云。此淨甚通。須",
    "T54n2131_007:1182c24": "知別意。如戒善者四教凡位。皆悉能令五濁",
    "T54n2131_007:1182c25": "輕薄。而圓觀輕濁感同居淨。依正最淨。如此",
    "T54n2131_007:1182c26": "經說地觀已去一一相狀比於餘經修眾善行。",
    "T54n2131_007:1182c27": "感安養土。其相天殊。雜編乃云。嘗觀鼓音之",
    "T54n2131_007:1182c28": "外六經土相。其實是一。縱有依報大小不同。",
    "T54n2131_007:1182c29": "此蓋如來善權赴機隨時之義也。良由凡夫",
    "T54n2131_007:1183a01": "心想羸劣未能觀大故。方便示小。為發觀之",
    "T54n2131_007:1183a02": "境。若生彼土所見俱大。今難霅川。既修偏行。",
    "T54n2131_007:1183a03": "安獲勝果。非獨彰行人之偶報。抑亦顯世尊",
    "T54n2131_007:1183a04": "之妄說。因果不類徒虛語耳。二體析巧拙有",
    "T54n2131_007:1183a05": "餘淨穢。刊正記云。通人體色即空故巧。藏人",
    "T54n2131_007:1183a06": "析色明空故拙。妙宗云。體觀感淨不專通人。",
    "T54n2131_007:1183a07": "衍門三教。對三藏拙。俱明體法。通但空體。別",
    "T54n2131_007:1183a08": "次第體。圓不次體。三人生彼。俱感淨相。圓人",
    "T54n2131_007:1183a09": "最淨。又往生記引輔行云。次明體法。依門修",
    "T54n2131_007:1183a10": "觀亦應具含三種四門。三次第頓入實報淨",
    "T54n2131_007:1183a11": "穢。刊正云。別人漸修次第三觀。登地入實。以",
    "T54n2131_007:1183a12": "之為穢。圓人頓修一心三觀。登住入實。以之",
    "T54n2131_007:1183a13": "為淨。妙宗云。若論實證。此土唯有圓聖所居。",
    "T54n2131_007:1183a14": "別人初地。證與圓同。稱實感報。有何優降。今",
    "T54n2131_007:1183a15": "就教道十地不融。致使感土異於圓人。雜編",
    "T54n2131_007:1183a16": "雙取謂偏成非。次第頓入者。即別圓所修巧",
    "T54n2131_007:1183a17": "拙二觀也。實報淨穢者。即地住所見融礙二",
    "T54n2131_007:1183a18": "相也。良由別人久習次第雖回向圓修入地",
    "T54n2131_007:1183a19": "之時。仍見一分染礙之色。名之為穢。圓人始",
    "T54n2131_007:1183a20": "終唯修頓行。入住之時。但見此土融通之相。",
    "T54n2131_007:1183a21": "號之為淨。往生記破約教道說則見神智自",
    "T54n2131_007:1183a22": "違輔行。義學之者當思審矣。四分證究竟寂",
    "T54n2131_007:1183a23": "光淨穢。妙宗鈔云。若就別人同證圓實論寂",
    "T54n2131_007:1183a24": "光者。唯約真因對圓極果。而分淨穢。今論教",
    "T54n2131_007:1183a25": "道詮於極果。但斷無明一十二品。寂光猶穢。",
    "T54n2131_007:1183a26": "圓知須斷四十二品。名究竟淨。往生記云。今",
    "T54n2131_007:1183a27": "約分滿相對。故合中下但名分證寂光猶穢。",
    "T54n2131_007:1183a28": "妙覺上品真常究滿方為極淨。請觀今文。諸",
    "T54n2131_007:1183a29": "佛如來。所游居處極為淨土。豈非分得究竟",
    "T54n2131_007:1183b01": "寂光。正約圓家真因極果對分淨穢。四明云。",
    "T54n2131_007:1183b02": "別教教道深不可也。刊正記云。由分證寂光",
    "T54n2131_007:1183b03": "方生實報。今約分證猶帶無明。無明故穢。究",
    "T54n2131_007:1183b04": "竟無明已盡故淨。雜編難云。若爾則成穢屬",
    "T54n2131_007:1183b05": "實報。淨屬寂光。今謂無明分破證少分無相",
    "T54n2131_007:1183b06": "故穢。無明全盡。證究竟無相故淨。四定體先",
    "T54n2131_007:1183b07": "達通以三道為下三土當體之體引輔行云。分",
    "T54n2131_007:1183b08": "段三道謂見思惑為煩惱道。煩惱潤業為業",
    "T54n2131_007:1183b09": "道。感界內生為苦道。方便三道。謂塵沙惑。為",
    "T54n2131_007:1183b10": "煩惱道。以無漏業。名為業道。變易生死。名為",
    "T54n2131_007:1183b11": "苦道。實報三道謂無明惑為煩惱道。非漏非",
    "T54n2131_007:1183b12": "無漏業為業道。彼土變易名為苦道。通以三",
    "T54n2131_007:1183b13": "德。為所依體。苦道即法身。結業即解脫。煩惱",
    "T54n2131_007:1183b14": "即菩提。先師乃謂。惑業是因。苦道是果。今之",
    "T54n2131_007:1183b15": "土體三世間中。唯取苦道為國土一千當體",
    "T54n2131_007:1183b16": "之體。還以三德為所依體。故荊溪云。既許法",
    "T54n2131_007:1183b17": "身遍一切處。報應未嘗離於法身。若寂光土。",
    "T54n2131_007:1183b18": "觀經既約四德釋名。當以三德為土當體。理",
    "T54n2131_007:1183b19": "無所存。遍在於事。乃以三土。為所依體。廣慈",
    "T54n2131_007:1183b20": "法師。準妙樂云本有四德為所依。修德四德",
    "T54n2131_007:1183b21": "為能依。遂指修德三因。為當體。性德三法為",
    "T54n2131_007:1183b22": "所依。今謂妙樂因釋下方空中菩薩。所以將",
    "T54n2131_007:1183b23": "身表智。以空表土。故明身土。今唯辨土安得",
    "T54n2131_007:1183b24": "兼身。況將修德。以對理土。乃彰能所義顛倒",
    "T54n2131_007:1183b25": "矣。五示相。此約教門。示四土相。初示一異",
    "T54n2131_007:1183b26": "相。娑婆安養。垢淨相別。故名異。方便有餘純",
    "T54n2131_007:1183b27": "清淨境。故名一。淨名疏云。三乘同以無言說",
    "T54n2131_007:1183b28": "道。發真無漏。所感國土。一往相同。故言一",
    "T54n2131_007:1183b29": "也。二示融礙相。方便雖是一相。無明未破。",
    "T54n2131_007:1183c01": "果報隔別。淨名疏云。染淨有餘。二種眾生。見",
    "T54n2131_007:1183c02": "有障礙。別圓地住。分破無明。依正互融一多",
    "T54n2131_007:1183c03": "相即。故名融也。三示橫竪相。舊釋橫竪句義",
    "T54n2131_007:1183c04": "紛雜。惑亂學者。今分二義。冷然易解。初就土",
    "T54n2131_007:1183c05": "自分。如妙玄云。若分別而言。謂方便在三界",
    "T54n2131_007:1183c06": "外。若分別而言。謂實報在方便外。例此分別",
    "T54n2131_007:1183c07": "謂寂光在實報外。故淨名記。問三土之外何",
    "T54n2131_007:1183c08": "殊太虛。答遍同理別。言理別者。法身即土。離",
    "T54n2131_007:1183c09": "身無土。離土。無身。但真如實相。非智非境說",
    "T54n2131_007:1183c10": "智說境。非身非土說身說土。約此分別義當",
    "T54n2131_007:1183c11": "竪矣。若約相即。如妙樂云。豈離伽耶。別求常",
    "T54n2131_007:1183c12": "寂。非寂光外。別有娑婆。淨名記云。橫解者。",
    "T54n2131_007:1183c13": "如前所引法華經文。秖於此土而覩上二。故",
    "T54n2131_007:1183c14": "小被斥見淨不驚足指按地即其事也。約此相",
    "T54n2131_007:1183c15": "即義屬橫焉。若約相攝。淨名記云。既一土攝",
    "T54n2131_007:1183c16": "一切土。故得此界遍攝下二。準此以勝攝劣",
    "T54n2131_007:1183c17": "土亦橫矣。二與教對分。妙樂記云。橫論土體",
    "T54n2131_007:1183c18": "與教相當。竪論約土用教多少。然其竪論如",
    "T54n2131_007:1183c19": "止觀云若以四諦。竪對諸土。有增有減。同居",
    "T54n2131_007:1183c20": "有四。方便則三。實報則二。寂光但一。輔行釋",
    "T54n2131_007:1183c21": "曰。竪約設教對機。機既增減不同。致使教有",
    "T54n2131_007:1183c22": "差別。四土對教優劣多少。故名為竪。此則土",
    "T54n2131_007:1183c23": "相雖竪。教乃橫說。故淨名記云。然約橫論。同",
    "T54n2131_007:1183c24": "居具四。餘三漸減。同居機雜。遂設四教。方便",
    "T54n2131_007:1183c25": "但以大乘訓令修學。理唯別圓。蓋為稟三藏",
    "T54n2131_007:1183c26": "者始生方便。未習通門逗其為知故學遂談",
    "T54n2131_007:1183c27": "通教。以蕩執情。實報約行證道同圓。但約有",
    "T54n2131_007:1183c28": "餘用教之時教道化機說別異圓。具用二教。",
    "T54n2131_007:1183c29": "方生實報。寂光上品。不須用教。但被中下故",
    "T54n2131_007:1184a01": "有圓乘設教之相。雖橫就土自分成竪。若約",
    "T54n2131_007:1184a02": "相即同居橫具四土體相與四教旨。論其相",
    "T54n2131_007:1184a03": "當。三藏談於生滅。乃與同居無常相當。通教",
    "T54n2131_007:1184a04": "談乎幻化即空。乃與方便證真相當。別教從",
    "T54n2131_007:1184a05": "事受名。乃與實報感果相當。圓教談乎性德。",
    "T54n2131_007:1184a06": "乃與寂光理體相當。橫辨四教。無復優劣。故",
    "T54n2131_007:1184a07": "名橫矣。四示有無相。妙宗云。經論中言寂光",
    "T54n2131_007:1184a08": "無相。乃是已盡染礙之相。非如太虛空無一",
    "T54n2131_007:1184a09": "物。良由三惑究竟清淨則依正色心究竟明",
    "T54n2131_007:1184a10": "顯。故大經云。因滅是色。獲得常色。受想行",
    "T54n2131_007:1184a11": "識。亦復如是。仁王稱為法性五陰。亦是法華",
    "T54n2131_007:1184a12": "世間相常。大品色香無非中道。是則名為究",
    "T54n2131_007:1184a13": "竟樂邦究竟金寶究竟華池究竟瓊樹。又復",
    "T54n2131_007:1184a14": "此就捨穢究盡取淨窮源。故苦域等判屬三",
    "T54n2131_007:1184a15": "障。樂邦金寶以為寂光。若就淨穢平等而談",
    "T54n2131_007:1184a16": "則以究竟苦域泥沙而為寂光。此之二說。但",
    "T54n2131_007:1184a17": "順悉檀。無不圓極。又淨覺撰雜編云。且常寂",
    "T54n2131_007:1184a18": "光者。實三德之妙性也。離為三法。合成一性。",
    "T54n2131_007:1184a19": "一尚無一。豈有苦樂華胎之相乎。當知無相",
    "T54n2131_007:1184a20": "之言。其語猶略。具足須云無相不相。所謂無",
    "T54n2131_007:1184a21": "生死相。不涅槃相。強而名之稱曰實相。今議",
    "T54n2131_007:1184a22": "二師所論。與而言之。若依說示分別。如普賢",
    "T54n2131_007:1184a23": "觀示寂光土。乃以四德釋三德法。故祖師判",
    "T54n2131_007:1184a24": "寂光是理。餘三是事。約此就說分別。淨覺乃",
    "T54n2131_007:1184a25": "合分別之義。若約相即。所依理無所存。遍在",
    "T54n2131_007:1184a26": "於事。故維摩疏。問別有寂光土邪。答不然。",
    "T54n2131_007:1184a27": "祇分段變易即常寂光。四明乃合相即之義。",
    "T54n2131_007:1184a28": "奪而言之。分別但解三土之外別有寂光。而",
    "T54n2131_007:1184a29": "迷寂光亦遍三土。遂執寂光空空然誠不異乎",
    "T54n2131_007:1184b01": "太虛。故吾無取焉。然淨覺雜編難四明云。今",
    "T54n2131_007:1184b02": "問。此依正色心為體為用。若言體者。且妙玄",
    "T54n2131_007:1184b03": "明體用權實中云。體即實相無有差別。用即",
    "T54n2131_007:1184b04": "立一切法差降不同。妙樂指淨緣為一切法。",
    "T54n2131_007:1184b05": "豈非實體亦無淨相。若言用者。則依正色心",
    "T54n2131_007:1184b06": "正是下三土事。何得認為寂光之理邪。今謂",
    "T54n2131_007:1184b07": "如指要云。夫體用之名本相即之義。故凡言",
    "T54n2131_007:1184b08": "諸法即理者全用即體方可言即。輔行云。即",
    "T54n2131_007:1184b09": "者爾雅云合也。若依此釋。仍似二物相合。其",
    "T54n2131_007:1184b10": "理猶疎。今以義求。體不二故。故名為即。今謂",
    "T54n2131_007:1184b11": "全體之用。方名不二。故釋迦之王娑婆即毘",
    "T54n2131_007:1184b12": "盧之處常寂。故文句云。同居有餘自體皆是",
    "T54n2131_007:1184b13": "妙色妙心果報之處。荊溪釋云。寂光既遍遮",
    "T54n2131_007:1184b14": "那亦遍。此皆事理相即之明文。云何撥事別",
    "T54n2131_007:1184b15": "求理邪。雜編又問。他引妙經疏云。常即常德。",
    "T54n2131_007:1184b16": "寂即樂德。光即我淨。是為四德祕密之藏。妙",
    "T54n2131_007:1184b17": "樂云。本有四德為所依。修德四德。為能依。能",
    "T54n2131_007:1184b18": "所並有能依之身。依於能所所依之土二義",
    "T54n2131_007:1184b19": "齊等。方是毘盧遮那身土之相。以此為證。寂",
    "T54n2131_007:1184b20": "光有相。不亦可乎。答此人但聞身土之名。便",
    "T54n2131_007:1184b21": "作形相而解而不知四德為是何物。又云。須",
    "T54n2131_007:1184b22": "了遮那本無身土。隨順世間強指妙覺極智",
    "T54n2131_007:1184b23": "為身。如如法界之理為土。若消妙樂之文。應",
    "T54n2131_007:1184b24": "云本有四德者理也。修德四德者智也。能所",
    "T54n2131_007:1184b25": "並有能依之身。所依之土者謂性德之理為",
    "T54n2131_007:1184b26": "所依。本覺之智為能依。又修德之理為所依。",
    "T54n2131_007:1184b27": "始覺之智為能依。修性雖殊。詎存萬有之境。",
    "T54n2131_007:1184b28": "始本雖二。寧留五陰之形。故維摩疏云。法身",
    "T54n2131_007:1184b29": "即土。離身無土。離土無身。今謂。此釋凡有二",
    "T54n2131_007:1184c01": "非。一能所不辨。妙樂因釋下方空中菩薩。遂",
    "T54n2131_007:1184c02": "以菩薩之身。以表能依之修德。以虛空土以",
    "T54n2131_007:1184c03": "表所依之性德。安得唯釋所表修性。全棄能",
    "T54n2131_007:1184c04": "表身土乎。二修性不即。他以性德之理為所",
    "T54n2131_007:1184c05": "依。本覺之智為能依。修德之理為所依。始覺",
    "T54n2131_007:1184c06": "之智為能依。修德之理為所依。始覺之智為",
    "T54n2131_007:1184c07": "能依。今謂。本覺望修俱屬乎性。修理望性俱",
    "T54n2131_007:1184c08": "屬於修。依其所解則成以性泯性以修會修。",
    "T54n2131_007:1184c09": "非修性之不二焉當云全性起修。故所依之",
    "T54n2131_007:1184c10": "土即能依之身。寂光是應身。全修在性。故能",
    "T54n2131_007:1184c11": "依之身即所依之土。應身是寂光。方顯身土",
    "T54n2131_007:1184c12": "之齊等。乃見事理之無別矣。又云。若謂寂光",
    "T54n2131_007:1184c13": "無相。便同偏真。猶如太虛者。斯由不知大小",
    "T54n2131_007:1184c14": "二理智非智別也。如維摩疏云。大乘法性即",
    "T54n2131_007:1184c15": "是真寂智性。不同二乘偏真之理。今問。寂光",
    "T54n2131_007:1184c16": "法身既俱無相。真寂智性為依何法既彰智",
    "T54n2131_007:1184c17": "性之無依。顯非卓識之明鑒也。雜編又云。",
    "T54n2131_007:1184c18": "若據三身相即四土互具。必須身身即三。土",
    "T54n2131_007:1184c19": "土具四。若然者法身寂土。豈得無相耶。通曰。",
    "T54n2131_007:1184c20": "今為子論四土互具之義。若約事理相對論",
    "T54n2131_007:1184c21": "互具者。寂具三土。乃全體起用。無相而相",
    "T54n2131_007:1184c22": "也。三土具寂。乃全用是體相即無相也。今問。",
    "T54n2131_007:1184c23": "全用是體可得無相。全體起用。應云有相。那",
    "T54n2131_007:1184c24": "得一概言無相耶。雜編又云。問若三相不可",
    "T54n2131_007:1184c25": "混同者。何故荊溪難云一一塵剎一切剎耶。",
    "T54n2131_007:1184c26": "答此指剎性遍收。故云一切。如金錍即狹遍",
    "T54n2131_007:1184c27": "義。狹何以遍。狹即性故。又如芥容須彌。芥何",
    "T54n2131_007:1184c28": "以容。芥亦性故。此文但見事即是理。不見理",
    "T54n2131_007:1184c29": "即是事。理不即事。安得芥納須彌無傷樹木。",
    "T54n2131_007:1185a01": "毛吞巨海不撓龍魚乎。雜編又云。若無依正",
    "T54n2131_007:1185a02": "之相。斯則理無所具。事無所存。豈可法身便",
    "T54n2131_007:1185a03": "同灰滅。答小乘無相。猶如太虛無生法之理。",
    "T54n2131_007:1185a04": "大乘無相譬若明鏡具現像之性。像由形對",
    "T54n2131_007:1185a05": "鏡匪自殊。無謂鏡具像性便云性已差別。今",
    "T54n2131_007:1185a06": "謂若言但具於性不具於相。觀音玄義安云",
    "T54n2131_007:1185a07": "千種性相冥伏在心。又不二門云。理即名字",
    "T54n2131_007:1185a08": "觀行已有依正不二之相。嗚呼霅川雖留意",
    "T54n2131_007:1185a09": "於山家但解修性之相依未達事理之融即。",
    "T54n2131_007:1185a10": "違法示徒後嗣絕矣。六對身。淨名疏云。前二",
    "T54n2131_007:1185a11": "是應。即應佛所居。良以王宮誕質。鶴樹潛神。",
    "T54n2131_007:1185a12": "現生滅相。說三藏法化同居土。名劣應身。洎",
    "T54n2131_007:1185a13": "有餘國。現法性身。機興應興。機息應息。斯異",
    "T54n2131_007:1185a14": "娑婆通佛灰斷。既非果報但名勝應。第三亦",
    "T54n2131_007:1185a15": "報亦應。即報佛所居。以他受用。稱實感報。赴",
    "T54n2131_007:1185a16": "於地住菩薩大機。故彼土佛亦名應也。後一",
    "T54n2131_007:1185a17": "但是真淨。非應非報。法身所居。此約土體橫",
    "T54n2131_007:1185a18": "對四佛。若竪論土。凡聖同居具現四身。方便",
    "T54n2131_007:1185a19": "唯勝。故無劣應。其實報土。無二乘人。唯別圓",
    "T54n2131_007:1185a20": "佛。寂光無機獨妙法身。七解惑者或曰。維摩",
    "T54n2131_007:1185a21": "經云。欲得淨土。當淨其心。隨其心淨。即佛土",
    "T54n2131_007:1185a22": "淨。心如形聲。土如影響。祇須自淨其心。何",
    "T54n2131_007:1185a23": "假別求淨土。答初言心淨應辨理事。一者性",
    "T54n2131_007:1185a24": "淨。二者事淨。且性淨者。大集經云。一切眾",
    "T54n2131_007:1185a25": "生。心性本淨。心本淨故。煩惱諸結不能染著。",
    "T54n2131_007:1185a26": "猶如虛空。此則眾生國土同一法性。地獄天",
    "T54n2131_007:1185a27": "宮俱為淨土。二事淨者。性雖本淨心乃忽",
    "T54n2131_007:1185a28": "迷。一念不覺。二障久翳。當修三觀。以破三",
    "T54n2131_007:1185a29": "惑。故仁王曰。三賢十聖住果報。唯佛一人",
    "T54n2131_007:1185b01": "居淨土。登妙覺果方究竟淨。最下凡夫。慎勿",
    "T54n2131_007:1185b02": "叨濫。次云土淨。須曉難易。婆沙論云。於此",
    "T54n2131_007:1185b03": "世界修道有二。一者難行。在於五濁惡世。於",
    "T54n2131_007:1185b04": "無量佛時求阿鞞跋致。甚難可得。此難無數。",
    "T54n2131_007:1185b05": "塵沙說不可盡(十疑論明五種難事)。二易行道。謂信佛語",
    "T54n2131_007:1185b06": "教念佛三昧。願生淨土。乘阿彌陀佛願力攝",
    "T54n2131_007:1185b07": "持決定往生。名易行道。此七義門辨諸佛土。",
    "T54n2131_007:1185b08": "縱數逾地塵皆理同鏡象。舒雖萬化橫陳卷",
    "T54n2131_007:1185b09": "實一法不立。編至此時。六十四歲。幸目未昏。",
    "T54n2131_007:1185b10": "得書小字。絕筆自慶。遂述頌曰。",
    "T54n2131_007:1185b11": "　梵語星分難遍求　　列篇舉要會群流",
    "T54n2131_007:1185b12": "　總持三藏如觀掌　　顒望後賢為續周",
    "T54n2131_007:1185b13": "翻譯名義集卷第七",
    "T54n2131_007:1185b15": "夫翻譯名義集者。姑蘇景德寺普潤大師法",
    "T54n2131_007:1185b16": "雲之所編也。此書來于此國也。蓋于茲有年",
    "T54n2131_007:1185b17": "矣。以故往往鋟梓而傳于世亦尚矣。粵有唐",
    "T54n2131_007:1185b18": "本以之點撿。已廣之本則多有脫簡者。是故",
    "T54n2131_007:1185b19": "考訂而補其闕略也。又傍加倭點者。其點不",
    "T54n2131_007:1185b20": "一準。請於處處之學校而寫之者也。定知有",
    "T54n2131_007:1185b21": "是處亦有非處。仰而俟明者之添削也。聊命",
    "T54n2131_007:1185b22": "工壽木以廣其傳焉。",
    "T54n2131_007:1185b23": "維時寬永五戊辰仲冬上旬"
}