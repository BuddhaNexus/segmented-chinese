{
    "T16n0656_011:0095a19": "菩薩瓔珞經卷第十一(一名現在報)",
    "T16n0656_011:0095a21": "姚秦涼州沙門竺佛念譯",
    "T16n0656_011:0095a22": "◎供養舍利品第三十一",
    "T16n0656_011:0095a23": "爾時，尊者長老須菩提，在大眾中竊生此",
    "T16n0656_011:0095a24": "心：「今聞如來、至真、等正覺說極妙之法，無限",
    "T16n0656_011:0095a25": "曠大不可思議，非是辟支所及。諸法自然",
    "T16n0656_011:0095a26": "無有生滅，云何於無生滅法中有三道三乘？」",
    "T16n0656_011:0095a27": "是時，長老須菩提即從坐起，齊整衣服偏露",
    "T16n0656_011:0095a28": "右臂，右膝著地長跪叉手，即以此偈而歎",
    "T16n0656_011:0095a29": "頌曰：",
    "T16n0656_011:0095b01": "「本無如來法，　　如空無有形，",
    "T16n0656_011:0095b02": "　云何於三道，　　各有三乘行？",
    "T16n0656_011:0095b03": "　一相本無相，　　亦不見生滅，",
    "T16n0656_011:0095b04": "　學道無窮盡，　　息心為第一。",
    "T16n0656_011:0095b05": "　如海無增減，　　吞流無有厭，",
    "T16n0656_011:0095b06": "　虛空正法性，　　曠大亦復然。",
    "T16n0656_011:0095b07": "　佛為眾聖王，　　三界無等侶，",
    "T16n0656_011:0095b08": "　演布無窮慧，　　度於未度者。",
    "T16n0656_011:0095b09": "　功成不念報，　　不求尊豪貴，",
    "T16n0656_011:0095b10": "　勉濟一切人，　　獲於無上道。",
    "T16n0656_011:0095b11": "　如日照天下，　　處闇悉蒙明，",
    "T16n0656_011:0095b12": "　聖人降神生，　　莫不得蒙濟。",
    "T16n0656_011:0095b13": "　四大本無主，　　忽然在五道，",
    "T16n0656_011:0095b14": "　受入三毒根，　　遂生有無想。",
    "T16n0656_011:0095b15": "　形累在縛著，　　識想乃滋甚，",
    "T16n0656_011:0095b16": "　如沒在深淵，　　欲濟甚為難。",
    "T16n0656_011:0095b17": "　菩薩大乘學，　　剎土各不同，",
    "T16n0656_011:0095b18": "　設欲取滅度，　　舍利為所在。",
    "T16n0656_011:0095b19": "　唯願人中尊，　　敷演令開悟，",
    "T16n0656_011:0095b20": "　普為大世界，　　分別善惡趣。」",
    "T16n0656_011:0095b21": "爾時，長老須菩提以此偈問佛已，即從坐起，",
    "T16n0656_011:0095b22": "遶佛三匝，還復本位。爾時，世尊復以此偈報",
    "T16n0656_011:0095b23": "須菩提：",
    "T16n0656_011:0095b24": "「佛子須菩提，　　空慧為第一，",
    "T16n0656_011:0095b25": "　暢達三世法，　　所說甚玄微。",
    "T16n0656_011:0095b26": "　所念不為己，　　愍念一切人，",
    "T16n0656_011:0095b27": "　常想滅生死，　　永在無為處。",
    "T16n0656_011:0095b28": "　佛道不思議，　　攝意乃應律，",
    "T16n0656_011:0095b29": "　入定神足力，　　應感不可量。",
    "T16n0656_011:0095c01": "　菩薩大乘迹，　　現變如恒沙，",
    "T16n0656_011:0095c02": "　教化已周訖，　　寂然滅心意。",
    "T16n0656_011:0095c03": "　見成未必成，　　猶有存亡心，",
    "T16n0656_011:0095c04": "　成亦本無成，　　乃應解脫慧。」",
    "T16n0656_011:0095c05": "爾時，世尊告須菩提：「過去無數恒沙諸佛所",
    "T16n0656_011:0095c06": "說道教，濟度眾生各各不同。或有如來、至真、",
    "T16n0656_011:0095c07": "等正覺，教化眾生淨佛國土，從一佛國至一",
    "T16n0656_011:0095c08": "佛國，供養承事諸佛世尊，接度眾生於無餘",
    "T16n0656_011:0095c09": "泥洹界而般泥洹，然後如來乃取滅度。或有",
    "T16n0656_011:0095c10": "如來、至真、等正覺，淨己國土，現不思議神足",
    "T16n0656_011:0095c11": "變化，入佛定意，敷演道教三十七品。或經",
    "T16n0656_011:0095c12": "一劫至百千劫，教化終訖，皆使眾生永離眾",
    "T16n0656_011:0095c13": "苦，於無餘泥洹界使般泥洹，然後如來現般",
    "T16n0656_011:0095c14": "泥洹，留身在後，普使一切興致供養，顯極",
    "T16n0656_011:0095c15": "伎樂而娛樂之，神變光明六度無極，復令無",
    "T16n0656_011:0095c16": "央數眾生悉得無為大道。或有如來，在世",
    "T16n0656_011:0095c17": "教化修勤苦行，荷負眾生為人重任，遊至諸",
    "T16n0656_011:0095c18": "佛一切剎土，承受正法修無上大道。復於彼",
    "T16n0656_011:0095c19": "剎現神足道，於無央數諸佛世界，教化周訖",
    "T16n0656_011:0095c20": "現取滅度，復現留全身舍利，遍滿三千大千",
    "T16n0656_011:0095c21": "世界，育養眾生淨佛國土。教化既周，復使",
    "T16n0656_011:0095c22": "無數眾生於無餘泥洹界而般泥洹，然後如",
    "T16n0656_011:0095c23": "來乃取滅度。」佛復告長老須菩提：「如來法身",
    "T16n0656_011:0095c24": "眾德具足，色身教化不可稱量，復留全身舍",
    "T16n0656_011:0095c25": "利接度眾生，所度眾生不可窮盡。若有善男",
    "T16n0656_011:0095c26": "子、善女人，信心牢固恭奉三寶，及供養三世",
    "T16n0656_011:0095c27": "諸佛世尊，其功德福不可稱量。」爾時，長老須",
    "T16n0656_011:0095c28": "菩提白佛言：「若有善男子、善女人，信佛信法",
    "T16n0656_011:0095c29": "信比丘僧，除去猶豫不懷邪見，供養法身及",
    "T16n0656_011:0096a01": "現在色身，及供養全身舍利，此三功德何者",
    "T16n0656_011:0096a02": "為多？」爾時，世尊告長老須菩提：「云何？族姓子！",
    "T16n0656_011:0096a03": "若有人得信解脫，起七寶塔遍一天下，隨時",
    "T16n0656_011:0096a04": "供養種種香花，其功德福寧為多不？」長老須",
    "T16n0656_011:0096a05": "菩提白佛言：「世尊！甚多甚多。」佛言：「故不如",
    "T16n0656_011:0096a06": "得信解脫善男子、善女人供養舍利，繒綵",
    "T16n0656_011:0096a07": "華蓋、種種香薰，其功德福不可稱量，不可",
    "T16n0656_011:0096a08": "以譬喻為比，勝彼供養一天下塔者上。何",
    "T16n0656_011:0096a09": "以故？起七寶塔隨時禮敬，皆因舍利乃得供",
    "T16n0656_011:0096a10": "養。」佛復告長老須菩提：「復置此塔。若有善",
    "T16n0656_011:0096a11": "男子、善女人供養全身舍利滿一天下，隨時",
    "T16n0656_011:0096a12": "供養繒綵華蓋、種種香薰，并供養一天下七寶",
    "T16n0656_011:0096a13": "塔，其功德福寧為多不？」長老須菩提白佛言：",
    "T16n0656_011:0096a14": "「世尊！甚多甚多。」佛言：「故不如得信解脫善",
    "T16n0656_011:0096a15": "男子、善女人供養一色身如來、至真、等正覺，",
    "T16n0656_011:0096a16": "其功德福不可稱量，不可以譬喻為比。何以",
    "T16n0656_011:0096a17": "故？此善男子、善女人，供養一天下七寶塔及",
    "T16n0656_011:0096a18": "一天下全身舍利，繒綵、華蓋、種種香薰，皆由",
    "T16n0656_011:0096a19": "如來色身而得供養。」佛復告須菩提：「云何？族",
    "T16n0656_011:0096a20": "姓子！若有善男子、善女人得信解脫，於二天",
    "T16n0656_011:0096a21": "下起七寶塔，其供養二天下全身舍利，并二",
    "T16n0656_011:0096a22": "色身如來、至真、等正覺，繒綵華蓋、種種香薰。",
    "T16n0656_011:0096a23": "云何？須菩提！其福寧為多不？」須菩提白佛言：",
    "T16n0656_011:0096a24": "「甚多甚多。世尊！」佛言：「故不如善男子、善女人",
    "T16n0656_011:0096a25": "供養法身，承事諷誦翫習不懈，其福甚多甚",
    "T16n0656_011:0096a26": "多，不可以譬喻為比。何以故？此善男子、善女",
    "T16n0656_011:0096a27": "人，供養二天下七寶塔，及二天下全身舍利，",
    "T16n0656_011:0096a28": "復供養二色身如來、至真、等正覺，繒綵華蓋、",
    "T16n0656_011:0096a29": "種種香薰，皆由法身而得供養。」佛復告長老",
    "T16n0656_011:0096b01": "須菩提：「云何？族姓子！若有善男子、善女人，於",
    "T16n0656_011:0096b02": "三天下起七寶塔，并三天下全身舍利，及三",
    "T16n0656_011:0096b03": "色身如來、至真、等正覺，繒綵花蓋、種種香薰。",
    "T16n0656_011:0096b04": "如是供養，其福寧為多不？」須菩提白佛言：「甚",
    "T16n0656_011:0096b05": "多甚多。世尊！」佛言：「故不如善男子、善女人受",
    "T16n0656_011:0096b06": "持諷誦法身，其福甚多甚多。何以故？三天",
    "T16n0656_011:0096b07": "下七寶塔，及三天下全身舍利，及三色身如",
    "T16n0656_011:0096b08": "來、至真、等正覺，皆由法身而得供養。」佛復告",
    "T16n0656_011:0096b09": "長老須菩提：「云何？族姓子！若有善男子、善女",
    "T16n0656_011:0096b10": "人，於四天下起七寶塔，及四天下全身舍利，",
    "T16n0656_011:0096b11": "及四色身如來，繒綵花蓋、種種香薰。如是",
    "T16n0656_011:0096b12": "供養，其福寧為多不？」須菩提白佛言：「甚多甚",
    "T16n0656_011:0096b13": "多。」佛言：「故不如善男子、善女人受持諷誦法",
    "T16n0656_011:0096b14": "身政教，其福甚多，不可以譬喻為比。何以",
    "T16n0656_011:0096b15": "故？供養四天下七寶塔，及四天下全身舍利，",
    "T16n0656_011:0096b16": "及供養四色身如來、至真、等正覺，皆由法身",
    "T16n0656_011:0096b17": "而得供養。」佛復告長老須菩提：「若有善男子、",
    "T16n0656_011:0096b18": "善女人，於小千天下起七寶塔，及小千天下",
    "T16n0656_011:0096b19": "滿中全身舍利，及供養百色身如來，繒綵",
    "T16n0656_011:0096b20": "花蓋、種種香薰。如是供養，云何？族姓子！其",
    "T16n0656_011:0096b21": "福寧為多不？」須菩提白佛言：「甚多甚多。世尊！」",
    "T16n0656_011:0096b22": "佛言：「故不如善男子、善女人受持諷誦法身",
    "T16n0656_011:0096b23": "政教，其福甚多甚多，不可以譬喻為比。何",
    "T16n0656_011:0096b24": "以故？供養小千天下七寶塔，及供養小千天",
    "T16n0656_011:0096b25": "下全身舍利，及供養百色身如來、至真、等正",
    "T16n0656_011:0096b26": "覺，皆由法身而得供養。」佛復告長老須菩提：",
    "T16n0656_011:0096b27": "「若有善男子、善女人，於中千天下起七寶塔，",
    "T16n0656_011:0096b28": "及中千天下滿中全身舍利，及供養千色身",
    "T16n0656_011:0096b29": "如來、至真、等正覺，繒綵華蓋、種種香薰。作如",
    "T16n0656_011:0096c01": "是供養，云何？族姓子！其福寧為多不？」須菩",
    "T16n0656_011:0096c02": "提白佛言：「甚多甚多。世尊！」佛言：「故不如善",
    "T16n0656_011:0096c03": "男子、善女人受持諷誦法身政教，其福甚多",
    "T16n0656_011:0096c04": "甚多，不可以譬喻為比。何以故？中千天下起",
    "T16n0656_011:0096c05": "七寶塔，及供養中千天下全身舍利，及供養",
    "T16n0656_011:0096c06": "千色身如來，皆由法身而得供養。」佛復告",
    "T16n0656_011:0096c07": "長老須菩提：「云何？族姓子！若有善男子、善女",
    "T16n0656_011:0096c08": "人，於大千天下起七寶塔，及大千天下全身",
    "T16n0656_011:0096c09": "舍利，及供養萬色身如來、至真、等正覺，繒綵",
    "T16n0656_011:0096c10": "花蓋、種種香薰。如是供養，其功德福寧為多",
    "T16n0656_011:0096c11": "不？」須菩提白佛言：「甚多甚多。世尊！」佛言：「故",
    "T16n0656_011:0096c12": "不如善男子、善女人受持諷誦如來法身政",
    "T16n0656_011:0096c13": "教，其福功德甚多甚多，不可以譬喻為比。",
    "T16n0656_011:0096c14": "何以故？大千天下起七寶塔，及大千天下全",
    "T16n0656_011:0096c15": "身舍利，及供養萬色身如來、至真、等正覺，皆",
    "T16n0656_011:0096c16": "由法身而得供養。」佛復告長老須菩提：「若有",
    "T16n0656_011:0096c17": "善男子、善女人，於三千大千天下起七寶塔，",
    "T16n0656_011:0096c18": "及大千天下滿中全身舍利，復供養一億色",
    "T16n0656_011:0096c19": "身如來、至真、等正覺，繒綵花蓋、種種香薰。如",
    "T16n0656_011:0096c20": "是供養，其福功德寧為多不？」須菩提白佛言：",
    "T16n0656_011:0096c21": "「甚多甚多。世尊！」佛言：「故不如善男子、善女",
    "T16n0656_011:0096c22": "人受持諷誦法身政教，其福功德甚多甚多，",
    "T16n0656_011:0096c23": "不可以譬喻為比。何以故？三千大千天下起",
    "T16n0656_011:0096c24": "七寶塔，及三千大千天下滿中全身舍利，復",
    "T16n0656_011:0096c25": "供養一億色身如來、至真、等正覺，皆由法身",
    "T16n0656_011:0096c26": "而得供養。」佛復告長老須菩提：「云何？族姓子！",
    "T16n0656_011:0096c27": "且置三千大千世界，若有善男子、善女人，從",
    "T16n0656_011:0096c28": "一佛世界至百千佛土，起七寶塔滿中全身",
    "T16n0656_011:0096c29": "舍利，復供養億百千色身如來，其福功德",
    "T16n0656_011:0097a01": "寧為多不？」須菩提白佛言：「甚多甚多。」佛言：",
    "T16n0656_011:0097a02": "「故不如善男子、善女人受持諷誦法身正教，",
    "T16n0656_011:0097a03": "其福功德甚多甚多，不可以譬喻為比。何以",
    "T16n0656_011:0097a04": "故？一佛境界至億百千世界，起七寶塔滿中",
    "T16n0656_011:0097a05": "全身舍利，復供養億百千色身如來、至真、等",
    "T16n0656_011:0097a06": "正覺，皆由法身而得供養。」爾時，世尊與須菩",
    "T16n0656_011:0097a07": "提而說頌曰：",
    "T16n0656_011:0097a08": "「菩薩行善權，　　隨形而適化，",
    "T16n0656_011:0097a09": "　不於空深識，　　功勳自嚴身。",
    "T16n0656_011:0097a10": "　夫欲盡空際，　　達了本無觀，",
    "T16n0656_011:0097a11": "　心住形不滯，　　正觀自覺悟。",
    "T16n0656_011:0097a12": "　眾生法界異，　　所趣解脫同，",
    "T16n0656_011:0097a13": "　超越生死岸，　　無復有無識。",
    "T16n0656_011:0097a14": "　人本染四流，　　四駃水所漂，",
    "T16n0656_011:0097a15": "　四大各還本，　　及成四果證。",
    "T16n0656_011:0097a16": "　若復入正定，　　分別有無慧，",
    "T16n0656_011:0097a17": "　顯曜無盡法，　　辯才智無礙。",
    "T16n0656_011:0097a18": "　安般自攝意，　　不起眾亂想，",
    "T16n0656_011:0097a19": "　眾結顛倒心，　　鏟以智慧劍。",
    "T16n0656_011:0097a20": "　識想本無形，　　細入無有間，",
    "T16n0656_011:0097a21": "　所行不思議，　　受決乃得悟。",
    "T16n0656_011:0097a22": "　諸佛國清淨，　　現變無有雙，",
    "T16n0656_011:0097a23": "　皆由正法身，　　獲此巍巍尊。",
    "T16n0656_011:0097a24": "　本無無三道，　　亦無成正覺，",
    "T16n0656_011:0097a25": "　皆由眾生念，　　使有優劣心。",
    "T16n0656_011:0097a26": "　忍為諸法藏，　　行淨無點污，",
    "T16n0656_011:0097a27": "　盡生更不造，　　斯由法身果。",
    "T16n0656_011:0097a28": "　觀諸法所行，　　聞法無厭足，",
    "T16n0656_011:0097a29": "　化導一切人，　　盡同正法味。",
    "T16n0656_011:0097b01": "　乃於無數劫，　　究盡生死海，",
    "T16n0656_011:0097b02": "　清淨觀三世，　　了達法身本。」",
    "T16n0656_011:0097b03": "爾時，世尊說此偈時，有無數百千眾生皆發",
    "T16n0656_011:0097b04": "無上正真道意。復有五百比丘、二百五十優",
    "T16n0656_011:0097b05": "婆塞，遠塵離垢得法眼淨。是時，長老須菩提",
    "T16n0656_011:0097b06": "白佛言：「世尊！如來、至真、等正覺，三達無礙",
    "T16n0656_011:0097b07": "神通清淨，演說法身甚深微妙。欲有所問，唯",
    "T16n0656_011:0097b08": "願大聖顧愍開悟。」爾時，世尊告須菩提：「有所",
    "T16n0656_011:0097b09": "疑難，今正是時，如來當為一一分別。」時，須菩",
    "T16n0656_011:0097b10": "提白佛言：「世尊！如來色身、全身舍利，此二",
    "T16n0656_011:0097b11": "法性有何差別？」佛告須菩提：「善哉斯問！如",
    "T16n0656_011:0097b12": "來色身眾德積聚，演布道教訓以三業。云何",
    "T16n0656_011:0097b13": "為三？一者、身行清淨防塞不善；二者、口言真",
    "T16n0656_011:0097b14": "誠不說非邪；三者、意專向道無他異念；是謂",
    "T16n0656_011:0097b15": "三業具足清淨得至道場。全身舍利雖復真",
    "T16n0656_011:0097b16": "體，離此三業永無言教，正可有威神光明，",
    "T16n0656_011:0097b17": "恭奉得福，故有優劣。」時，長老須菩提復白佛",
    "T16n0656_011:0097b18": "言：「如世尊所說，以有三業各有進退故有差",
    "T16n0656_011:0097b19": "別。所謂供養色身及供養全身舍利，法性",
    "T16n0656_011:0097b20": "同壹法無若干。今問如來色身及全身舍利，",
    "T16n0656_011:0097b21": "不問如來三業教誡，云何世尊以三業報答？",
    "T16n0656_011:0097b22": "夫三業者識界所攝，識非色身、色身非識。」爾",
    "T16n0656_011:0097b23": "時，世尊告須菩提：「云何？族姓子！全身舍利光",
    "T16n0656_011:0097b24": "明威德，與如來色身有異無乎？」須菩提白佛",
    "T16n0656_011:0097b25": "言：「世尊！全身舍利亦有威神功德，隨人所",
    "T16n0656_011:0097b26": "念各充其願。如來色身眾相具足，亦有威神",
    "T16n0656_011:0097b27": "功德，接化眾生無有窮極。所度各異，故有差",
    "T16n0656_011:0097b28": "別。」佛復告須菩提：「云何？族姓子！如來現變",
    "T16n0656_011:0097b29": "光相具足，遍滿十方無量世界，執權方便隨",
    "T16n0656_011:0097c01": "形適化，全身舍利復有此功勳不乎？」須菩",
    "T16n0656_011:0097c02": "提白佛言：「世尊！如本生契經所說，頂王如",
    "T16n0656_011:0097c03": "來、至真、等正覺，十二那術劫在世教化，說法",
    "T16n0656_011:0097c04": "周訖即捨其壽，於無餘泥洹界而般泥洹，留",
    "T16n0656_011:0097c05": "身舍利遍滿世界。復經十二那述劫，世人供",
    "T16n0656_011:0097c06": "養如佛存在，說法教化所度亦等。是故，世尊！",
    "T16n0656_011:0097c07": "如來色身、全身舍利各無差別。」爾時，世尊告",
    "T16n0656_011:0097c08": "須菩提：「頂王如來全身舍利在世教化，為是",
    "T16n0656_011:0097c09": "本識？非本識耶？」須菩提言：「非也。世尊！皆是",
    "T16n0656_011:0097c10": "頂王威神所接。」爾時，世尊告須菩提：「如是如",
    "T16n0656_011:0097c11": "是，如汝所言。此頂王威神，全身舍利有是",
    "T16n0656_011:0097c12": "言教。是故色身、全身舍利法性不同。」爾時，世",
    "T16n0656_011:0097c13": "尊與須菩提便說此偈：",
    "T16n0656_011:0097c14": "「過去頂王佛，　　在世教化久，",
    "T16n0656_011:0097c15": "　十二那術劫，　　說法無增減。",
    "T16n0656_011:0097c16": "　周訖取滅度，　　留身演布教，",
    "T16n0656_011:0097c17": "　所度無有量，　　修一進成佛。",
    "T16n0656_011:0097c18": "　舍利識非識，　　頂王威神故，",
    "T16n0656_011:0097c19": "　捨本不著本，　　澹然入無為。",
    "T16n0656_011:0097c20": "　卿今雖獲空，　　漏盡無有礙，",
    "T16n0656_011:0097c21": "　分別如來境，　　非汝狹劣局。」",
    "T16n0656_011:0097c22": "爾時，座上有八萬四千諸天人民，聞佛所說",
    "T16n0656_011:0097c23": "皆發無上正真道意：「我等後作佛時，皆如頂",
    "T16n0656_011:0097c24": "王如來教化不異。」時，須菩提遶佛三匝，頭面",
    "T16n0656_011:0097c25": "禮足還復本位。",
    "T16n0656_011:0097c26": "菩薩瓔珞經譬喻品第三十二",
    "T16n0656_011:0097c27": "爾時，世尊說法瓔珞，講法身福功德無量。座",
    "T16n0656_011:0097c28": "中有五千菩薩，即從座起頭面禮足，遶佛三",
    "T16n0656_011:0097c29": "匝便退而去。爾時，尊者大目乾連，內自思",
    "T16n0656_011:0098a01": "惟：「此五千正士，聞佛所說三身法寶，不肯",
    "T16n0656_011:0098a02": "受持各退而去，此必有緣事不空。」爾時，目連",
    "T16n0656_011:0098a03": "即從座起，偏露右臂，長跪叉手，白佛言：「唯然，",
    "T16n0656_011:0098a04": "世尊！此五千正士修菩薩道，已入如來深法",
    "T16n0656_011:0098a05": "之藏，行過聲聞辟支佛上，今聞世尊說法瓔",
    "T16n0656_011:0098a06": "珞三身深義，不肯受持各退而去。」佛告目連：",
    "T16n0656_011:0098a07": "「止！止！族姓子！若有善男子、善女人，聞此義",
    "T16n0656_011:0098a08": "者頭破為七分，沸血從面孔出。何以故？此惡",
    "T16n0656_011:0098a09": "人等，本從無數阿僧祇劫，恒喜誹謗毀辱正",
    "T16n0656_011:0098a10": "法。」爾時，目連復重白佛：「唯然，世尊！願說誹",
    "T16n0656_011:0098a11": "謗受罪云何？」佛告目連：「此五千正士，從過",
    "T16n0656_011:0098a12": "去恒沙佛已來，亦修布施、持戒、忍辱、精進、一",
    "T16n0656_011:0098a13": "心、智慧、善權方便，便起想著有悔過心，於如",
    "T16n0656_011:0098a14": "來所便有退轉，方當經歷勤苦之難，千佛過",
    "T16n0656_011:0098a15": "去猶不得度。此五千正士，最上首者名曰勇",
    "T16n0656_011:0098a16": "智，雖修菩薩摩訶薩行，欲求成佛終不可得。",
    "T16n0656_011:0098a17": "譬如士夫欲於空中造作七寶宮殿，五色玄",
    "T16n0656_011:0098a18": "黃彫文刻鏤，如此善男子、善女人，乃能作不？」",
    "T16n0656_011:0098a19": "目連白佛言：「不也。世尊！何以故？虛空無象，",
    "T16n0656_011:0098a20": "不可造作。」爾時，世尊告目連曰：「此勇智菩薩，",
    "T16n0656_011:0098a21": "光明佛時作師子王，吾為梵志修清淨行。時",
    "T16n0656_011:0098a22": "師子王，晨朝跱立六處不動，奮迅身體便大",
    "T16n0656_011:0098a23": "雷吼，走獸伏住飛者墮落，然後乃趣曠野山",
    "T16n0656_011:0098a24": "澤，案行局界求覓群獸，逢一象王殺而食",
    "T16n0656_011:0098a25": "之，髀骨鯁咽死而復穌。時有木雀在師子",
    "T16n0656_011:0098a26": "前，求覓軟蟲取而食之。師子張口告木雀曰：",
    "T16n0656_011:0098a27": "『與吾挽此骨，却後若得食當相報恩。』木雀聞",
    "T16n0656_011:0098a28": "之，入口盡力，拔骨乃得去之。時師子王後日",
    "T16n0656_011:0098a29": "求食大殺群獸，木雀在側少多求恩，師子不",
    "T16n0656_011:0098b01": "報。」佛告目連：「時師子王，以此偈報木雀曰：",
    "T16n0656_011:0098b02": "「『吾為師子王，　　以殺為家業，",
    "T16n0656_011:0098b03": "　　噉肉飲其血，　　以此為常膳。",
    "T16n0656_011:0098b04": "　　汝既不自量，　　脫吾牙齒難，",
    "T16n0656_011:0098b05": "　　還得出吾口，　　此恩何可忘？』",
    "T16n0656_011:0098b06": "「爾時，木雀復以此偈報師子曰：",
    "T16n0656_011:0098b07": "「『我雖是小鳥，　　誠應不惜死，",
    "T16n0656_011:0098b08": "　　但王不念恩，　　自負言誓重。",
    "T16n0656_011:0098b09": "　　若能小寬弘，　　少多見惠者，",
    "T16n0656_011:0098b10": "　　沒命終不恨，　　不敢有譏論。』",
    "T16n0656_011:0098b11": "「爾時，師子王竟不報恩，捨之而去。木雀自念：",
    "T16n0656_011:0098b12": "『吾恩極重反更輕賤，今當追後，要伺師子便，",
    "T16n0656_011:0098b13": "不報怨者終不行世，在在處處終不相離。』時",
    "T16n0656_011:0098b14": "師子王復殺群獸恣意食之，飽便睡眠無所",
    "T16n0656_011:0098b15": "畏懼。時彼木雀，飛趣師子當立額上，盡其力",
    "T16n0656_011:0098b16": "勢啄一眼壞。師子驚起左右顧視，不見餘獸，",
    "T16n0656_011:0098b17": "唯見木雀獨在樹上。時，師子王語木雀曰：『汝",
    "T16n0656_011:0098b18": "今何為乃壞吾目？』時，彼木雀以偈報師子王",
    "T16n0656_011:0098b19": "曰：",
    "T16n0656_011:0098b20": "「『重恩不知報，　　反更生害心，",
    "T16n0656_011:0098b21": "　　今留汝一目，　　此恩何可忘？",
    "T16n0656_011:0098b22": "　　汝雖獸中王，　　所行無反復，",
    "T16n0656_011:0098b23": "　　從是各自休，　　莫復作緣對。』」",
    "T16n0656_011:0098b24": "佛告目連：「時師子王豈異人乎？莫造斯觀，所",
    "T16n0656_011:0098b25": "以然者，今此勇智菩薩是；時木雀者，今汝摩",
    "T16n0656_011:0098b26": "訶目揵連是。此正士等，自從是來恒行誹",
    "T16n0656_011:0098b27": "謗，不信如來三身之要，方當經歷地獄之難。」",
    "T16n0656_011:0098b28": "佛復告目連：「若有菩薩摩訶薩修淨瓔珞得",
    "T16n0656_011:0098b29": "三身定者，神足遊戲無所罣礙，為人重任荷",
    "T16n0656_011:0098c01": "負眾苦。譬如空界無所不覆，淨妙瓔珞三身",
    "T16n0656_011:0098c02": "法者亦復如是，滿足一切眾生所願。譬如大",
    "T16n0656_011:0098c03": "海深廣清淨，不受穢惡諸不淨者；菩薩摩訶",
    "T16n0656_011:0098c04": "薩亦復如是，得淨妙瓔珞三身法者，不受塵",
    "T16n0656_011:0098c05": "垢縛著顛倒。譬如摩尼寶珠光明徹照，非日",
    "T16n0656_011:0098c06": "月星辰光明所能遏絕；菩薩摩訶薩亦復如",
    "T16n0656_011:0098c07": "是，獲淨妙瓔珞三身法者，不為五通神仙禁",
    "T16n0656_011:0098c08": "呪神藥所能制持。譬如四道受證自信通慧",
    "T16n0656_011:0098c09": "已度五道，不為眾邪所見留住；譬如滅盡定",
    "T16n0656_011:0098c10": "人燒盡本行，菩薩摩訶薩盡生死根，信心牢",
    "T16n0656_011:0098c11": "固不興誹謗。譬如士夫得如意珠，隨意所念",
    "T16n0656_011:0098c12": "皆現在前；菩薩摩訶薩亦復如是，得如意正",
    "T16n0656_011:0098c13": "定，觀眾生類純熟根者，漸漸訓導各至無",
    "T16n0656_011:0098c14": "為猶如不退轉法，不復墮落染著生死。菩薩",
    "T16n0656_011:0098c15": "摩訶薩亦復如是，雖處生死不懷畏懼，言我",
    "T16n0656_011:0098c16": "當復退轉在生死中。譬如非男非女之人，將",
    "T16n0656_011:0098c17": "示殊妙五樂之中，亦不生心染著情欲；菩薩",
    "T16n0656_011:0098c18": "摩訶薩亦復如是，周旋教化遍入五道，知而",
    "T16n0656_011:0098c19": "不著不起想念，拔濟眾生不可稱量。」爾時，世",
    "T16n0656_011:0098c20": "尊與目連而說頌曰：",
    "T16n0656_011:0098c21": "「菩薩本意淨，　　猶如金剛山，",
    "T16n0656_011:0098c22": "　執意不可毀，　　受證如彈指。",
    "T16n0656_011:0098c23": "　雖在世教化，　　不著緣本想，",
    "T16n0656_011:0098c24": "　遍學一切法，　　竪立大法幢。",
    "T16n0656_011:0098c25": "　猶如二士夫，　　執意各有術，",
    "T16n0656_011:0098c26": "　相將至戲堂，　　各欲現其伎。",
    "T16n0656_011:0098c27": "　須彌四寶山，　　縱廣甚峻高，",
    "T16n0656_011:0098c28": "　三百三十萬，　　六萬由旬數。",
    "T16n0656_011:0098c29": "　一人在山頂，　　手執甘露瓶，",
    "T16n0656_011:0099a01": "　一人在山下，　　執瓶受甘露。",
    "T16n0656_011:0099a02": "　寫者亦不泄，　　受者不捐棄，",
    "T16n0656_011:0099a03": "　彼人各凡夫，　　未獲通慧道。",
    "T16n0656_011:0099a04": "　云何目乾連，　　此為極難不？",
    "T16n0656_011:0099a05": "　雖難未足奇，　　三法身甚難。",
    "T16n0656_011:0099a06": "　從億千萬劫，　　欲聞淨瓔珞，",
    "T16n0656_011:0099a07": "　分別三身慧，　　斯法最為難。",
    "T16n0656_011:0099a08": "　卿今莫愁憂，　　已超眾苦患，",
    "T16n0656_011:0099a09": "　得聞三法要，　　自濟復濟彼。",
    "T16n0656_011:0099a10": "　若有族姓子，　　篤信修習法，",
    "T16n0656_011:0099a11": "　現世盡諸漏，　　神通遊自在。",
    "T16n0656_011:0099a12": "　所生國土淨，　　七寶宮殿成，",
    "T16n0656_011:0099a13": "　諸根悉完具，　　心淨如虛空。」",
    "T16n0656_011:0099a14": "爾時，世尊與目連說此品時，有億那術天人",
    "T16n0656_011:0099a15": "皆發無上正真道意：「願所生國土盡同一相，",
    "T16n0656_011:0099a16": "無有誹謗三法身者。」爾時，目連起禮佛足，遶",
    "T16n0656_011:0099a17": "三匝已，還復本座。◎",
    "T16n0656_011:0099a18": "◎菩薩瓔珞經三世法相品第三十三",
    "T16n0656_011:0099a19": "爾時，世尊告軟首菩薩：「吾昔成佛，積功累行",
    "T16n0656_011:0099a20": "自致如來、至真、等正覺，棄國捐妻不貪榮位，",
    "T16n0656_011:0099a21": "宣布一切諸佛法藏，隨前適化而度脫之。猶",
    "T16n0656_011:0099a22": "如醫王療救眾病，隨病輕重然後投藥。若有",
    "T16n0656_011:0099a23": "眾生今身現在種過去病，菩薩亦知而救護",
    "T16n0656_011:0099a24": "之；或復眾生身已過去種未來病，菩薩亦知",
    "T16n0656_011:0099a25": "而救護之。」是時，尊者劫賓[少/兔]白佛言：「世尊！云",
    "T16n0656_011:0099a26": "何善男子、善女人，身處現在種過去病？云何",
    "T16n0656_011:0099a27": "身過去種未來病？云何身在未來種現在病？」",
    "T16n0656_011:0099a28": "爾時，世尊告劫賓[少/兔]曰：「善哉，善哉！族姓子！於",
    "T16n0656_011:0099a29": "如來前而問斯義，多所利益。何以故？過去",
    "T16n0656_011:0099b01": "當來今現在佛所宣法藏，施為佛事不思議",
    "T16n0656_011:0099b02": "法，莊嚴佛樹進行成佛。」爾時，世尊與劫賓[少/兔]，",
    "T16n0656_011:0099b03": "而說頌曰：",
    "T16n0656_011:0099b04": "「清淨聲柔軟，　　遍聞十方界，",
    "T16n0656_011:0099b05": "　具足諸善根，　　拔苦離眾惡。",
    "T16n0656_011:0099b06": "　分別三世行，　　無入無所生，",
    "T16n0656_011:0099b07": "　如來悉觀察，　　獨善無等侶。",
    "T16n0656_011:0099b08": "　初發弘誓心，　　不為少許人，",
    "T16n0656_011:0099b09": "　意廣如虛空，　　濟度恒沙數。",
    "T16n0656_011:0099b10": "　今在樹王下，　　眾相自嚴飾，",
    "T16n0656_011:0099b11": "　降伏諸外道，　　奉修正法教。",
    "T16n0656_011:0099b12": "　首戴七覺花，　　身被慚愧服，",
    "T16n0656_011:0099b13": "　和顏忍辱心，　　獨步無有難。",
    "T16n0656_011:0099b14": "　無畏如師子，　　勇慧無有難，",
    "T16n0656_011:0099b15": "　色像如月初，　　諦視無厭足。",
    "T16n0656_011:0099b16": "　一切十方世，　　悉來供養尊，",
    "T16n0656_011:0099b17": "　隨本心所願，　　盡歸解脫門。",
    "T16n0656_011:0099b18": "　本我所發願，　　不限劫數期，",
    "T16n0656_011:0099b19": "　哀愍諸眾生，　　為演甘露法。",
    "T16n0656_011:0099b20": "　欲求人身難，　　聞受正法難，",
    "T16n0656_011:0099b21": "　生處中國難，　　遭遇真人難，",
    "T16n0656_011:0099b22": "　豪貴執信難，　　慳嫉惠施難，",
    "T16n0656_011:0099b23": "　縛著受證難，　　分別三世難。」",
    "T16n0656_011:0099b24": "爾時，世尊復告劫賓[少/兔]：「若有善男子、善女人，",
    "T16n0656_011:0099b25": "分別三世婬怒癡病，遠離縛著無復生滅，神",
    "T16n0656_011:0099b26": "足自由變化無方。如此善男子、善女人，入三",
    "T16n0656_011:0099b27": "世定意三昧，盡知過去未來現在諸佛所行，",
    "T16n0656_011:0099b28": "眾善根本悉現在前。諸佛世尊八等正道進",
    "T16n0656_011:0099b29": "趣泥洹，所以諸佛出現於世，觀察眾生究盡",
    "T16n0656_011:0099c01": "根原令知道門，如來三達觀三世法無量無",
    "T16n0656_011:0099c02": "限不可思議。或有眾生應聞過去法，如來便",
    "T16n0656_011:0099c03": "說過去滅盡眾行不起。或有眾生應聞現在",
    "T16n0656_011:0099c04": "法，如來便說現在正教遠離縛著。或有眾生",
    "T16n0656_011:0099c05": "應聞未來法，如來便說未來未生不起滅法。」",
    "T16n0656_011:0099c06": "是時，尊者劫賓[少/兔]白佛言：「世尊！云何眾生應",
    "T16n0656_011:0099c07": "聞過去法，如來與說過去滅盡眾行不起也？",
    "T16n0656_011:0099c08": "云何眾生應聞現在法，如來與說現在正教",
    "T16n0656_011:0099c09": "遠離縛著也？云何眾生應聞未來法，如來與",
    "T16n0656_011:0099c10": "說未來未生不起滅法？」爾時，世尊告長老劫",
    "T16n0656_011:0099c11": "賓[少/兔]：「諦聽諦聽，善思念之！」劫賓[少/兔]白佛言：「唯",
    "T16n0656_011:0099c12": "然，世尊！願樂欲聞。」佛告長老劫賓[少/兔]：「若有菩",
    "T16n0656_011:0099c13": "薩摩訶薩，觀了三世無量無限不可思議，非",
    "T16n0656_011:0099c14": "是辟支羅漢所及。何以故？如來所行非彼境",
    "T16n0656_011:0099c15": "界。若有菩薩摩訶薩，身處現在眾行具足，應",
    "T16n0656_011:0099c16": "從過去如來受決，便聞現在如來說過去法，",
    "T16n0656_011:0099c17": "過去滅盡眾行不起，心即開悟即得受別，",
    "T16n0656_011:0099c18": "如來、至真、等正覺，十號具足。是謂菩薩摩訶",
    "T16n0656_011:0099c19": "薩身處現在應聞過去法，過去滅盡眾行不",
    "T16n0656_011:0099c20": "起。」佛復告長老劫賓[少/兔]：「復有菩薩摩訶薩，身",
    "T16n0656_011:0099c21": "處現在應聞現在法，從現在佛而受記別，如",
    "T16n0656_011:0099c22": "來、至真、等正覺，十號具足。是謂菩薩摩訶薩",
    "T16n0656_011:0099c23": "身處現在受現在別，去離縛著無生滅想。復",
    "T16n0656_011:0099c24": "有菩薩摩訶薩，身處現在應聞未來法，如來",
    "T16n0656_011:0099c25": "與說未來未生不起滅法。是時，菩薩心即達",
    "T16n0656_011:0099c26": "悟即得受決，如來、至真、等正覺，十號具足。是",
    "T16n0656_011:0099c27": "謂菩薩摩訶薩身處現在說未來法，未來未生",
    "T16n0656_011:0099c28": "不起滅法。」是時，長老劫賓[少/兔]白佛言：「世尊！但",
    "T16n0656_011:0099c29": "菩薩摩訶薩分別三世眾行所趣耶？為聲聞",
    "T16n0656_011:0100a01": "辟支亦有此行乎？」佛告劫賓[少/兔]：「從信地、見地",
    "T16n0656_011:0100a02": "乃至三耶三佛地，皆有三世無量無限不可",
    "T16n0656_011:0100a03": "思議眾行所趣便受名號。」是時，長老劫賓[少/兔]",
    "T16n0656_011:0100a04": "白佛言：「世尊！云何從信地、見地乃至三耶三",
    "T16n0656_011:0100a05": "佛地，皆有三世無限無量不可思議眾行所",
    "T16n0656_011:0100a06": "趣得受名號耶？」佛告長老劫賓[少/兔]：「汝欲廣",
    "T16n0656_011:0100a07": "知如來、至真、等正覺分別三世眾行所趣，今",
    "T16n0656_011:0100a08": "當一一敷演其義，從信地、見地、薄地、無婬怒",
    "T16n0656_011:0100a09": "癡地，從須陀洹乃至三耶三佛，皆悉分別三",
    "T16n0656_011:0100a10": "世所趣。云何菩薩摩訶薩，從信地、見地、薄地、",
    "T16n0656_011:0100a11": "無婬怒癡地，分別三世眾行所趣？於是，族姓",
    "T16n0656_011:0100a12": "子！若善男子、善女人，以信解脫，得根、力、覺意、",
    "T16n0656_011:0100a13": "八真行善，有時成就有時不成就。如此等",
    "T16n0656_011:0100a14": "人，或在聖地或在凡夫地，從不退轉乃至一",
    "T16n0656_011:0100a15": "生補處，是謂菩薩摩訶薩永離凡夫受如來",
    "T16n0656_011:0100a16": "決，是謂，族姓子！菩薩摩訶薩從信地、薄地、無",
    "T16n0656_011:0100a17": "婬怒癡地各各有別。」是時，長老劫賓[少/兔]白佛",
    "T16n0656_011:0100a18": "言：「世尊！云何菩薩摩訶薩，從信地乃至無婬",
    "T16n0656_011:0100a19": "怒癡地，或在聖地或在凡夫地？」佛告長老劫",
    "T16n0656_011:0100a20": "賓[少/兔]：「若有善男子、善女人，從初發意求無上",
    "T16n0656_011:0100a21": "道，身處現在聞過去法，便不信樂而捨之去。",
    "T16n0656_011:0100a22": "何以故？本無信樂故有狐疑，中道退還不至",
    "T16n0656_011:0100a23": "究竟。爾時，弊魔波旬即得其便，化作佛形",
    "T16n0656_011:0100a24": "往至菩薩所，勸進菩薩言：『善男子知不乎？我",
    "T16n0656_011:0100a25": "前所說非、如今說是，汝應聞未來法、應得受",
    "T16n0656_011:0100a26": "決，今乃聞吾說過去法，唐勞其功不成果報。",
    "T16n0656_011:0100a27": "汝何不速捨本意更發弘誓，然後乃成無上",
    "T16n0656_011:0100a28": "等正覺？』菩薩聞之心懷猶豫，即便退轉在凡",
    "T16n0656_011:0100a29": "夫地。是謂菩薩摩訶薩於三世法不獲無上",
    "T16n0656_011:0100b01": "正真、等正覺。」佛復告長老：「劫賓[少/兔]！云何菩",
    "T16n0656_011:0100b02": "薩摩訶薩分別三世眾行所趣，牢住聖地而",
    "T16n0656_011:0100b03": "不退轉？於是，族姓子！若有菩薩摩訶薩，從",
    "T16n0656_011:0100b04": "信地乃至無婬怒癡地，身處現在聞過去法",
    "T16n0656_011:0100b05": "眾行所趣，不疑不難無所畏懼，心即開解霍",
    "T16n0656_011:0100b06": "然大悟，便聞如來授其名號，當為無上正真、",
    "T16n0656_011:0100b07": "等正覺。爾時，弊魔波旬化作佛形，來至菩薩",
    "T16n0656_011:0100b08": "所，語菩薩言：『善男子知不乎？我前所說是、",
    "T16n0656_011:0100b09": "今所說非，若能變悔從吾教者，便成無上正",
    "T16n0656_011:0100b10": "真等正覺。』菩薩聞之心遂歡喜：『將非波旬化",
    "T16n0656_011:0100b11": "作佛像來沮我意乎？』心如金剛不可壞敗。如",
    "T16n0656_011:0100b12": "此善男子、善女人，離凡夫地恒在聖地，是謂",
    "T16n0656_011:0100b13": "菩薩摩訶薩聞過去法心不退轉。」佛復告長",
    "T16n0656_011:0100b14": "老劫賓[少/兔]：「如汝所問，從須陀洹乃至三耶三",
    "T16n0656_011:0100b15": "佛，分別三世眾行所趣，或在凡夫地或在聖",
    "T16n0656_011:0100b16": "地。於是，族姓子！若有善男子、善女人，以現",
    "T16n0656_011:0100b17": "在身聞過去法，應從過去而得信解，返從波",
    "T16n0656_011:0100b18": "旬說邪徑道：『善男子為知不乎？過去已滅眾",
    "T16n0656_011:0100b19": "行無本，十方世界空寂無形，何不求方便發",
    "T16n0656_011:0100b20": "弘誓心？如是行者得佛不久。』菩薩聞之便懷",
    "T16n0656_011:0100b21": "猶豫：『我今所行將非如是乎？』即捨本願退菩",
    "T16n0656_011:0100b22": "薩行，方欲修習魔之言教，是謂菩薩摩訶",
    "T16n0656_011:0100b23": "薩於過去法便有退轉。」佛復告長老劫賓[少/兔]：",
    "T16n0656_011:0100b24": "「如汝所問，菩薩摩訶薩已得聖地離凡夫地",
    "T16n0656_011:0100b25": "者，善思念之。於是，族姓子！猶如有人身處",
    "T16n0656_011:0100b26": "現在聞過去法，心不恐懼無所疑難。波旬復",
    "T16n0656_011:0100b27": "來壞敗菩薩言：『我所說者權詐合數非真實",
    "T16n0656_011:0100b28": "法，汝今捨前本心，更發無上至真等正覺，成",
    "T16n0656_011:0100b29": "如來道正爾不久。』菩薩聞之心自念言：『吾已",
    "T16n0656_011:0100c01": "受決在無上道，今此非佛，是弊魔波旬耳。』便",
    "T16n0656_011:0100c02": "捨之去，不與從事。是謂菩薩摩訶薩離凡夫",
    "T16n0656_011:0100c03": "地牢住聖地。」爾時，世尊與劫賓[少/兔]而說頌曰：",
    "T16n0656_011:0100c04": "「如來等正覺，　　分別三世空，",
    "T16n0656_011:0100c05": "　永離諸縛著，　　乃應賢聖地。",
    "T16n0656_011:0100c06": "　如來授其決，　　稱國土名號，",
    "T16n0656_011:0100c07": "　不為魔所壞，　　無能移動心。",
    "T16n0656_011:0100c08": "　從億百千劫，　　定意不錯亂，",
    "T16n0656_011:0100c09": "　自然得覺悟，　　乃應如來慧。",
    "T16n0656_011:0100c10": "　八等正真道，　　運濟諸苦厄，",
    "T16n0656_011:0100c11": "　不戀諸財寶，　　恒與身命諍。」",
    "T16n0656_011:0100c12": "爾時，世尊與劫賓[少/兔]說此偈已，時座上有七",
    "T16n0656_011:0100c13": "億眾生，聞說三世平等正法言教，皆發無上",
    "T16n0656_011:0100c14": "正真道意。爾時，座上復有無量眾生，心猶未",
    "T16n0656_011:0100c15": "悟各有狐疑，內自思惟：「今日如來所說言教",
    "T16n0656_011:0100c16": "演三世法，受決成佛各有前後。十方諸佛亦",
    "T16n0656_011:0100c17": "當說此三世法不乎？」爾時，世尊知彼眾會心",
    "T16n0656_011:0100c18": "中所念，便放眉間相光明普照十方無量恒",
    "T16n0656_011:0100c19": "沙剎土，一一光明有百千億恒沙剎土，一一",
    "T16n0656_011:0100c20": "剎土有百千億蓮華，一一蓮華有百千億摩尼",
    "T16n0656_011:0100c21": "珠，一一摩尼珠現百千億七寶講堂，一一講",
    "T16n0656_011:0100c22": "堂現百千億七寶高座，一一高座現百千億",
    "T16n0656_011:0100c23": "如來、至真、等正覺，一一如來盡說菩薩三世",
    "T16n0656_011:0100c24": "眾行所趣六度無極。爾時，眾會盡見十方無",
    "T16n0656_011:0100c25": "量世界奇特異變歎未曾有，各各白佛言：「世",
    "T16n0656_011:0100c26": "尊！甚奇！甚特！未曾所見、未曾所聞。今日如",
    "T16n0656_011:0100c27": "來、至真、等正覺放此光明，普見諸佛所行法",
    "T16n0656_011:0100c28": "則。」或見眾生在如來前而受決者，或見眾生",
    "T16n0656_011:0100c29": "聽受法者，或見眾生得三十二相、八十種好",
    "T16n0656_011:0101a01": "莊嚴身者。如是眾會所見不同，一切十方諸",
    "T16n0656_011:0101a02": "佛世界興致供養，香華繒綵遍滿三千大千",
    "T16n0656_011:0101a03": "世界。爾時，世尊觀察眾生心中所念，復以神",
    "T16n0656_011:0101a04": "足感動十方無量世界，請諸如來、至真、等正",
    "T16n0656_011:0101a05": "覺，演說三世平等正法。東方去此八江河沙，",
    "T16n0656_011:0101a06": "有佛土名曰思惟，佛名無念如來、至真、等正",
    "T16n0656_011:0101a07": "覺，十號具足，一加趺坐遍滿三千大千世",
    "T16n0656_011:0101a08": "界，即於大眾而說頌曰：",
    "T16n0656_011:0101a09": "「過去眾行趣，　　不見生滅本，",
    "T16n0656_011:0101a10": "　解脫應受決，　　乃應賢聖地。",
    "T16n0656_011:0101a11": "　法性離諸有，　　不造三世塵，",
    "T16n0656_011:0101a12": "　勇猛超眾行，　　如花自然敷。",
    "T16n0656_011:0101a13": "　如來現教誡，　　普潤有形類，",
    "T16n0656_011:0101a14": "　清淨如明珠，　　心堅如安明。",
    "T16n0656_011:0101a15": "　諸佛功德具，　　永離諸更樂，",
    "T16n0656_011:0101a16": "　防制塵欲愛，　　自然無所染。",
    "T16n0656_011:0101a17": "　佛法實奇特，　　二乘所不及，",
    "T16n0656_011:0101a18": "　權智現眾變，　　具五分法身。",
    "T16n0656_011:0101a19": "　我亦無師受，　　不從有為學，",
    "T16n0656_011:0101a20": "　沐浴甘露淵，　　解脫莊嚴身。」",
    "T16n0656_011:0101a21": "南方去此八江河沙，有佛土名曰莊嚴，佛名",
    "T16n0656_011:0101a22": "嚴淨如來、至真、等正覺，十號具足，一加趺",
    "T16n0656_011:0101a23": "坐遍滿三千大千世界，在大眾中而說頌曰：",
    "T16n0656_011:0101a24": "「今日十方佛，　　普現神足變，",
    "T16n0656_011:0101a25": "　各說三世本，　　究盡如來業。",
    "T16n0656_011:0101a26": "　一相本無形，　　深入無邊崖，",
    "T16n0656_011:0101a27": "　以法講受人，　　如空無所念。",
    "T16n0656_011:0101a28": "　法鼓震大千，　　十善功德具，",
    "T16n0656_011:0101a29": "　拯濟下劣人，　　永離生死海。",
    "T16n0656_011:0101b01": "　諸佛所以現，　　變化不可量，",
    "T16n0656_011:0101b02": "　因緣成道果，　　乃應賢聖地。",
    "T16n0656_011:0101b03": "　十方剎土集，　　各說三世法，",
    "T16n0656_011:0101b04": "　自然逮正法，　　定意現在前。",
    "T16n0656_011:0101b05": "　一一諸毛孔，　　放百千光明，",
    "T16n0656_011:0101b06": "　演說諸道教，　　消滅三毒本。」",
    "T16n0656_011:0101b07": "西方去此八江河沙，有佛土名淨復淨，佛名",
    "T16n0656_011:0101b08": "越淨如來、至真、等正覺，十號具足，一加趺",
    "T16n0656_011:0101b09": "坐遍滿三千大千世界，在大眾中而說頌曰：",
    "T16n0656_011:0101b10": "「眾生性若干，　　不觀解脫慧，",
    "T16n0656_011:0101b11": "　三世法常住，　　起滅如法性。",
    "T16n0656_011:0101b12": "　賢聖入定觀，　　分別十二緣，",
    "T16n0656_011:0101b13": "　七處觀三法，　　悉歸真如性。",
    "T16n0656_011:0101b14": "　不願樂生天，　　亦不僥倖法，",
    "T16n0656_011:0101b15": "　是為明三世，　　常念擇善友。",
    "T16n0656_011:0101b16": "　種福明為慧，　　最為第一義，",
    "T16n0656_011:0101b17": "　分別有無想，　　故號人中尊。",
    "T16n0656_011:0101b18": "　諸法各有性，　　所行悉歸空，",
    "T16n0656_011:0101b19": "　如人測度空，　　先當分別身。",
    "T16n0656_011:0101b20": "　瞻覩如來顏，　　諸法自然足，",
    "T16n0656_011:0101b21": "　口演八種音，　　度人無有量。」",
    "T16n0656_011:0101b22": "北方去此八江河沙，有佛土名曰化成，佛名",
    "T16n0656_011:0101b23": "無染如來、至真、等正覺，十號具足，一加趺坐",
    "T16n0656_011:0101b24": "遍滿三千大千世界，在大眾中而說頌曰：",
    "T16n0656_011:0101b25": "「四大本無性，　　自生自然滅，",
    "T16n0656_011:0101b26": "　我不造彼緣，　　物物無所有。",
    "T16n0656_011:0101b27": "　無著宣解脫，　　牽引示甘露，",
    "T16n0656_011:0101b28": "　恣人本所願，　　各令獲果證。",
    "T16n0656_011:0101b29": "　吾昔行施度，　　統領十方界，",
    "T16n0656_011:0101c01": "　七覺自然寶，　　充滿一切人。",
    "T16n0656_011:0101c02": "　留教化眾生，　　不念四無想，",
    "T16n0656_011:0101c03": "　永離八不閑，　　恒與賢聖俱。",
    "T16n0656_011:0101c04": "　本從三達智，　　聞此三世慧，",
    "T16n0656_011:0101c05": "　今離三垢塵，　　受決三世尊。",
    "T16n0656_011:0101c06": "　行施未曾悔，　　專意離顛倒，",
    "T16n0656_011:0101c07": "　諸在邪徑者，　　示之以正道。」",
    "T16n0656_011:0101c08": "東北方去此八江河沙，有佛土名曰忍慧，佛",
    "T16n0656_011:0101c09": "名香盡如來、至真、等正覺，十號具足，一加趺",
    "T16n0656_011:0101c10": "坐遍滿三千大千世界，在大眾中而說頌曰：",
    "T16n0656_011:0101c11": "「法性自然生，　　無形不可覩，",
    "T16n0656_011:0101c12": "　習聖禁戒律，　　無數非有數。",
    "T16n0656_011:0101c13": "　住本亦無住，　　尋究本無形，",
    "T16n0656_011:0101c14": "　甚深難測度，　　乃應在聖地。",
    "T16n0656_011:0101c15": "　分別現在法，　　不染空無想，",
    "T16n0656_011:0101c16": "　過去生已盡，　　得離三世患。",
    "T16n0656_011:0101c17": "　身為眾患器，　　漏出諸不淨，",
    "T16n0656_011:0101c18": "　能捨入正慧，　　漸至無為道。",
    "T16n0656_011:0101c19": "　意正不染邪，　　不捨大道心，",
    "T16n0656_011:0101c20": "　心淨如鍊金，　　趣道亦不難。",
    "T16n0656_011:0101c21": "　人生在五道，　　分別內身觀，",
    "T16n0656_011:0101c22": "　三世為何從，　　令人懷愚惑。」",
    "T16n0656_011:0101c23": "東南去此八江河沙，有佛土名賢聖普集，佛",
    "T16n0656_011:0101c24": "名觀世苦如來、至真、等正覺，十號具足，一加",
    "T16n0656_011:0101c25": "趺坐遍滿三千大千世界，在大眾中而說頌",
    "T16n0656_011:0101c26": "曰：",
    "T16n0656_011:0101c27": "「諸佛觀一切，　　三世空無相，",
    "T16n0656_011:0101c28": "　慧斷愛欲本，　　乃應賢聖地。",
    "T16n0656_011:0101c29": "　造志勤苦行，　　供養恒沙佛，",
    "T16n0656_011:0102a01": "　眾智一切具，　　故號人中雄。",
    "T16n0656_011:0102a02": "　信為甘露法，　　不生二見心，",
    "T16n0656_011:0102a03": "　在眾如師子，　　所說震十方。",
    "T16n0656_011:0102a04": "　生死諸穢濁，　　根本不可尋，",
    "T16n0656_011:0102a05": "　了達三世患，　　親近如來律。",
    "T16n0656_011:0102a06": "　夫欲求佛道，　　慧實為第一，",
    "T16n0656_011:0102a07": "　焚燒狐疑叢，　　自然無所念。",
    "T16n0656_011:0102a08": "　佛遊無量境，　　慧光之所照，",
    "T16n0656_011:0102a09": "　淨除一切法，　　分別三世行。」",
    "T16n0656_011:0102a10": "西南去此八江河沙，有佛土名無量藏，佛名",
    "T16n0656_011:0102a11": "忍慧如來、至真、等正覺，十號具足，一加趺坐",
    "T16n0656_011:0102a12": "遍滿三千大千世界，在大眾中而說頌曰：",
    "T16n0656_011:0102a13": "「念持諸法本，　　緣想不可壞，",
    "T16n0656_011:0102a14": "　行至自然固，　　乃應在聖地。",
    "T16n0656_011:0102a15": "　諸佛行方便，　　德訓化眾生，",
    "T16n0656_011:0102a16": "　菩薩修弘誓，　　四等無增減。",
    "T16n0656_011:0102a17": "　增上無為道，　　清淨無所染，",
    "T16n0656_011:0102a18": "　遍布智慧雲，　　消滅三世患。",
    "T16n0656_011:0102a19": "　賢聖在世化，　　令修止觀法，",
    "T16n0656_011:0102a20": "　一一分別慧，　　乃應賢聖道。",
    "T16n0656_011:0102a21": "　三世本性空，　　念想不思議，",
    "T16n0656_011:0102a22": "　生滅更互興，　　入定乃得除。",
    "T16n0656_011:0102a23": "　不著三界有，　　爾乃獲無盡，",
    "T16n0656_011:0102a24": "　為人演威儀，　　永獲安隱處。」",
    "T16n0656_011:0102a25": "西北去此八江河沙，有佛土名曰賢善，佛名",
    "T16n0656_011:0102a26": "賢柔如來、至真、等正覺，十號具足，一加趺",
    "T16n0656_011:0102a27": "坐遍滿三千大千世界，在大眾中而說頌曰：",
    "T16n0656_011:0102a28": "「如來現權慧，　　統領十方界，",
    "T16n0656_011:0102a29": "　分別三世空，　　乃應賢聖行。",
    "T16n0656_011:0102b01": "　法界不可量，　　如空無窮盡，",
    "T16n0656_011:0102b02": "　得佛定法忍，　　不興二見心。",
    "T16n0656_011:0102b03": "　吾昔得授決，　　分別內外空，",
    "T16n0656_011:0102b04": "　今自致正覺，　　得離三世苦。",
    "T16n0656_011:0102b05": "　如來廣長舌，　　百福自嚴飾，",
    "T16n0656_011:0102b06": "　蠲除思想心，　　至誠無二業。",
    "T16n0656_011:0102b07": "　佛為眾行本，　　演暢十二門，",
    "T16n0656_011:0102b08": "　息意成道跡，　　不復由五道。",
    "T16n0656_011:0102b09": "　猶如仰射空，　　勢盡還復墮，",
    "T16n0656_011:0102b10": "　宣暢三世法，　　無量不可窮。」",
    "T16n0656_011:0102b11": "上方去此八江河沙，有佛土名曰吉祥，佛名",
    "T16n0656_011:0102b12": "行盡如來、至真、等正覺，一加趺坐遍滿三千",
    "T16n0656_011:0102b13": "大千世界，在大眾中而說頌曰：",
    "T16n0656_011:0102b14": "「過去諸賢聖，　　頒宣正真典，",
    "T16n0656_011:0102b15": "　不染名色法，　　乃應賢聖律。",
    "T16n0656_011:0102b16": "　菩薩本發意，　　上修如來教，",
    "T16n0656_011:0102b17": "　深法無增減，　　不見解脫人。",
    "T16n0656_011:0102b18": "　徹聽無量世，　　分別眾生根，",
    "T16n0656_011:0102b19": "　專一思惟一，　　成就有無法。",
    "T16n0656_011:0102b20": "　無相非有相，　　不念三世識，",
    "T16n0656_011:0102b21": "　觀了無所有，　　得號人中尊。",
    "T16n0656_011:0102b22": "　一切諸法本，　　因緣合會成，",
    "T16n0656_011:0102b23": "　思惟無形法，　　空寂本無形。",
    "T16n0656_011:0102b24": "　十住道地法，　　心念不退轉，",
    "T16n0656_011:0102b25": "　一行成正覺，　　無復生老死。」",
    "T16n0656_011:0102b26": "下方去此八江河沙，有佛土名曰極深，佛名",
    "T16n0656_011:0102b27": "寶聚如來、至真、等正覺、明行成為、善逝、世間解、",
    "T16n0656_011:0102b28": "無上士、道法御、天人師、佛、世尊，一加趺坐",
    "T16n0656_011:0102b29": "遍滿三千大千世界，在大眾中而說頌曰：",
    "T16n0656_011:0102c01": "「忍智修道果，　　永離三世本，",
    "T16n0656_011:0102c02": "　自淨復淨彼，　　乃應賢聖法。",
    "T16n0656_011:0102c03": "　為說無上道，　　周旋無有方，",
    "T16n0656_011:0102c04": "　執權盡諸行，　　度人無懈怠。",
    "T16n0656_011:0102c05": "　遭遇賢聖樂，　　聞法信受樂，",
    "T16n0656_011:0102c06": "　度人斷垢樂，　　泥洹永寂樂。",
    "T16n0656_011:0102c07": "　我行過三界，　　遠離惡報業，",
    "T16n0656_011:0102c08": "　得親善知識，　　聞法日增益。",
    "T16n0656_011:0102c09": "　超越三界表，　　神足遊虛空，",
    "T16n0656_011:0102c10": "　無象如有象，　　愚者所修習。",
    "T16n0656_011:0102c11": "　六度大乘法，　　忘已萬物盡，",
    "T16n0656_011:0102c12": "　得昇十住地，　　故愍復來化。」",
    "T16n0656_011:0102c13": "爾時，長老劫賓[少/兔]，聞十方佛三世之法眾行",
    "T16n0656_011:0102c14": "所趣，心開意解霍然大悟，即從坐起，頭面禮",
    "T16n0656_011:0102c15": "足，還復本位。有無央數諸天、人民、天龍、鬼神、",
    "T16n0656_011:0102c16": "乾沓和、阿須倫、迦留羅、旃陀羅、摩休勒、人",
    "T16n0656_011:0102c17": "及非人，皆發無上正真道意。復有無數諸天",
    "T16n0656_011:0102c18": "人民，聞佛演說三世法本，皆歎佛德深義無",
    "T16n0656_011:0102c19": "量，諸佛法身不可沮壞，亦非羅漢辟支所及。",
    "T16n0656_011:0102c20": "是時，眾會悉皆願樂分別身中內外三世，進",
    "T16n0656_011:0102c21": "趣道場逮不退轉。◎",
    "T16n0656_011:0102c22": "菩薩瓔珞經卷第十一"
}