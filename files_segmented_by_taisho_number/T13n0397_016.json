{
    "T13n0397_016:0108a09": "3大方等大集經卷第十六",
    "T13n0397_016:0108a11": "北涼天竺三藏曇無讖譯",
    "T13n0397_016:0108a12": "虛空藏菩薩品第八之三",
    "T13n0397_016:0108a13": "爾時，眾中有一菩薩名曰速辯，即從座起偏",
    "T13n0397_016:0108a14": "袒右肩，右膝著地合掌向佛，白佛言：「世尊！此",
    "T13n0397_016:0108a15": "虛空藏菩薩，何因緣故名虛空藏？」佛告速辯",
    "T13n0397_016:0108a16": "菩薩：「善男子！譬如大富長者多諸民眾，無",
    "T13n0397_016:0108a17": "量庫藏財寶充滿，能行布施心無慳悋。若行",
    "T13n0397_016:0108a18": "施時，貧窮往者隨意所須，開大寶藏悉能給",
    "T13n0397_016:0108a19": "與，彼諸眾生皆得適意，長者施已心喜無悔。",
    "T13n0397_016:0108a20": "善男子！虛空藏菩薩亦復如是，常行功德成",
    "T13n0397_016:0108a21": "就方便力迴向故，戒身善清淨故，得成就神",
    "T13n0397_016:0108a22": "足力故，純至究竟善清淨故，所願增益成就",
    "T13n0397_016:0108a23": "故，知一切法如幻化故，得如來神足力故，於",
    "T13n0397_016:0108a24": "虛空中隨眾生所須，若法施若財施盡能施",
    "T13n0397_016:0108a25": "與皆令歡喜。以是故，善男子！是賢士以此",
    "T13n0397_016:0108a26": "方便智故名虛空藏。「復次，善男子！過去無量",
    "T13n0397_016:0108a27": "阿僧祇劫，復過無量阿僧祇劫，不可思議不",
    "T13n0397_016:0108a28": "可稱不可量不可算數。爾時，有佛出世，號普",
    "T13n0397_016:0108a29": "光明王如來、應供、正遍知、明行足、善逝、世",
    "T13n0397_016:0108b01": "間解、無上士、調御丈夫、天人師、佛、世尊。世",
    "T13n0397_016:0108b02": "界名曰大雲清淨，劫名虛空淨。是大雲清淨",
    "T13n0397_016:0108b03": "世界，豐足熾盛安隱快樂，多諸天人，地平如",
    "T13n0397_016:0108b04": "掌，無諸沙礫荊棘，寶繩界道，雜寶莊嚴軟如",
    "T13n0397_016:0108b05": "天衣，閻浮檀金華遍布其地，眾寶間錯。世界",
    "T13n0397_016:0108b06": "眾生無上中下，人天同等如兜率天。彼世界",
    "T13n0397_016:0108b07": "無有村營城邑聚落，是諸天人各有寶樓臺",
    "T13n0397_016:0108b08": "觀，人宮在地、天處虛空，以此為異。是普光",
    "T13n0397_016:0108b09": "明王如來壽命十六中劫，純以菩薩為僧，有",
    "T13n0397_016:0108b10": "六十那由他，皆得神通遊戲，於菩薩行悉得",
    "T13n0397_016:0108b11": "自在。「爾時，於三千大千世界處中有一四天",
    "T13n0397_016:0108b12": "下，名曰日明，如來於中成阿耨多羅三藐三",
    "T13n0397_016:0108b13": "菩提，於三千大千世界而作佛事。彼日明四",
    "T13n0397_016:0108b14": "天下中有轉輪聖王，名功德莊嚴，於四天下",
    "T13n0397_016:0108b15": "而得自在，七寶成就，是大聖王。於四天下中",
    "T13n0397_016:0108b16": "起七寶臺，東西八由旬南北四由旬，周匝有",
    "T13n0397_016:0108b17": "五百園觀。是功德莊嚴聖王，有三十三萬六",
    "T13n0397_016:0108b18": "千宮人婇女，端正殊妙如天玉女，有四萬",
    "T13n0397_016:0108b19": "童子端正勇健，各與半那羅延力等。「爾時，功",
    "T13n0397_016:0108b20": "德莊嚴王與童子婇女及諸眷屬俱，出詣大",
    "T13n0397_016:0108b21": "樂莊嚴園遊觀，作樂歌舞以自娛樂。爾時，眾",
    "T13n0397_016:0108b22": "中有二大夫人：一名、德威；二名、德光。離本",
    "T13n0397_016:0108b23": "坐處詣一樹下，思惟諸行無常。當作是思惟",
    "T13n0397_016:0108b24": "時，各有一子化生抱上，端正殊妙成就第",
    "T13n0397_016:0108b25": "一微妙之色，相好嚴身觀者無厭，身放大光",
    "T13n0397_016:0108b26": "普照園觀。於上空中諸天唱言：『此二童子：一",
    "T13n0397_016:0108b27": "名、師子；二名、師子進。』從是以來常名師子、",
    "T13n0397_016:0108b28": "師子進。「爾時，二子適生不久說諸妙偈，讚功",
    "T13n0397_016:0108b29": "德莊嚴王言：",
    "T13n0397_016:0108c01": "「『昔造善惡不敗忘，　　供養諸佛亦不失，",
    "T13n0397_016:0108c02": "純至不捨菩提心，　　堅持所聞不忘智。",
    "T13n0397_016:0108c03": "調伏自守不失戒，　　忍辱軟和善防護，",
    "T13n0397_016:0108c04": "能報恩者造善業，　　能勤精進不失道。",
    "T13n0397_016:0108c05": "善能專心定諸根，　　心能分別思惟慧，",
    "T13n0397_016:0108c06": "以智能造不濁業，　　以此淨法證菩提。",
    "T13n0397_016:0108c07": "不為煩惱所染著，　　善能分別諸義趣，",
    "T13n0397_016:0108c08": "是故能捨受胎形，　　化生清淨蓮華中。",
    "T13n0397_016:0108c09": "我等從上醫王佛，　　聞此普光明如來，",
    "T13n0397_016:0108c10": "智慧無等叵思議，　　故來至此為法故。",
    "T13n0397_016:0108c11": "願共父王到佛所，　　禮拜供養大法王，",
    "T13n0397_016:0108c12": "諸佛世尊甚難值，　　亦如優曇波羅華。』",
    "T13n0397_016:0108c13": "王聞是語甚適意，　　時會大眾皆歡喜，",
    "T13n0397_016:0108c14": "百千萬種導從王，　　俱共發進向佛所。",
    "T13n0397_016:0108c15": "到已瓔珞及雜華，　　塗香伎樂諸供具，",
    "T13n0397_016:0108c16": "供養圍遶七匝已，　　合掌敬禮在前立。",
    "T13n0397_016:0108c17": "爾時師子師子進，　　頂禮兩足天人尊，",
    "T13n0397_016:0108c18": "以口嗚足而讚歎，　　言辭妙巧順法義。",
    "T13n0397_016:0108c19": "『世尊是舍依止護，　　為世盲冥開大明。",
    "T13n0397_016:0108c20": "體眾心行到彼岸，　　隨所信樂能悅可。",
    "T13n0397_016:0108c21": "今此大王恃王位，　　貪著色聲香味法，",
    "T13n0397_016:0108c22": "是故不來至佛所，　　失供養佛不聞法。",
    "T13n0397_016:0108c23": "快哉世尊生大悲，　　願說無上菩提法，",
    "T13n0397_016:0108c24": "令此大王發道心，　　堅固不退於佛智。』",
    "T13n0397_016:0108c25": "佛踊八十多羅樹，　　處在虛空告王言：",
    "T13n0397_016:0108c26": "『人王汝今至心聽，　　聞已如法而奉行。",
    "T13n0397_016:0108c27": "五欲無常喻如夢，　　命喻草木如霜露，",
    "T13n0397_016:0108c28": "王及國邑如幻化，　　是故智者不足貪。",
    "T13n0397_016:0108c29": "習行欲者無厭足，　　習欲渴愛更增心，",
    "T13n0397_016:0109a01": "習猶未足而命終，　　唯得聖智者乃足。",
    "T13n0397_016:0109a02": "汝當善順觀己身，　　諸陰如幻不堅固，",
    "T13n0397_016:0109a03": "四大其猶如毒蛇，　　六情無實如空聚。",
    "T13n0397_016:0109a04": "妻子珍寶及王位，　　臨命終時無隨者，",
    "T13n0397_016:0109a05": "唯戒及施不放逸，　　今世後世為伴侶。",
    "T13n0397_016:0109a06": "觀我神足力無畏，　　以諸相好莊嚴身，",
    "T13n0397_016:0109a07": "辭應弟子徒眾等，　　是故王宜發道心。』",
    "T13n0397_016:0109a08": "大王即時聞法已，　　妻子眷屬皆歡喜，",
    "T13n0397_016:0109a09": "七十六千億眾俱，　　皆發無上菩提心，",
    "T13n0397_016:0109a10": "皆言我已發道心，　　誓度一切諸眾生，",
    "T13n0397_016:0109a11": "我等涉行為眾生，　　成正覺已度脫之。",
    "T13n0397_016:0109a12": "「爾時，功德莊嚴王從佛聞說如斯等偈，及見",
    "T13n0397_016:0109a13": "神變已，復增益堅固菩提之心。頂禮佛足，而",
    "T13n0397_016:0109a14": "白佛言：『唯願世尊及菩薩弟子大眾，受我八",
    "T13n0397_016:0109a15": "萬四千歲請，願以衣服、飲食、臥具、醫藥，給侍",
    "T13n0397_016:0109a16": "所須。』",
    "T13n0397_016:0109a17": "「爾時，世尊及諸大眾，為憐愍王故即便受請。",
    "T13n0397_016:0109a18": "於是功德莊嚴王知佛受其請已，歡喜踊躍",
    "T13n0397_016:0109a19": "頂禮佛足，遶已便去。「時，王子師子、師子進及",
    "T13n0397_016:0109a20": "二萬王子，捨世王位，於佛法中剃除鬚髮出",
    "T13n0397_016:0109a21": "家修道，勤行精進樂求善法。師子及師子進",
    "T13n0397_016:0109a22": "出家未久，得五神通堅固不退。彼佛知此二人",
    "T13n0397_016:0109a23": "得神通已，加其威神，常為眾生演說妙法。彼",
    "T13n0397_016:0109a24": "二比丘即於彼三千大千世界，從國至國、從",
    "T13n0397_016:0109a25": "四天下至四天下，施作佛事而為說法。彼二",
    "T13n0397_016:0109a26": "比丘，以如是因緣，化度無量阿僧祇眾生，令",
    "T13n0397_016:0109a27": "堅固不退於無上大乘。「爾時，功德莊嚴王於",
    "T13n0397_016:0109a28": "八萬四千歲中，以諸樂具供養世尊及大眾",
    "T13n0397_016:0109a29": "已，與一切群臣前後侍從，為聽法故往至佛",
    "T13n0397_016:0109b01": "所，而作是念：『我諸子等剃除鬚髮出家修道，",
    "T13n0397_016:0109b02": "常受供養自不行施，亦未見得過人之法，寧",
    "T13n0397_016:0109b03": "可還家捨財布施修諸功德，如我所種善根",
    "T13n0397_016:0109b04": "耶！』爾時，普光明王如來即知功德莊嚴王心，",
    "T13n0397_016:0109b05": "告師子進菩薩言：『善男子！現汝自在功德神",
    "T13n0397_016:0109b06": "力大菩薩變現，使此大眾普得見聞，迴彼",
    "T13n0397_016:0109b07": "邪心使得正見，為降伏諸魔外道故。』「爾時，師",
    "T13n0397_016:0109b08": "子進菩薩即時入定已，現如是等相，使三千",
    "T13n0397_016:0109b09": "大千世界六變振動，於上虛空中雨種種妙",
    "T13n0397_016:0109b10": "物，所謂諸華香、末香、塗香，繒蓋幢幡，作種",
    "T13n0397_016:0109b11": "種天樂，美饍飲食，瓔珞衣服，種種珍寶，皆",
    "T13n0397_016:0109b12": "從空中繽紛而下。雨如此寶，滿足三千大千",
    "T13n0397_016:0109b13": "世界，眾生得未曾有，皆大喜悅。爾時，從地神",
    "T13n0397_016:0109b14": "諸天上至阿迦膩吒天皆歡喜踊躍，唱如是",
    "T13n0397_016:0109b15": "言：『此大菩薩，可名虛空藏。所以然者，以從",
    "T13n0397_016:0109b16": "虛空中能雨無量珍寶充足一切。』爾時，世尊",
    "T13n0397_016:0109b17": "即印可其言，名虛空藏。「於是功德莊嚴王見",
    "T13n0397_016:0109b18": "師子進作如是無量神變，心淨踊悅得未曾",
    "T13n0397_016:0109b19": "有，捨憍慢心合掌向佛，作如是言：『希有，世尊！",
    "T13n0397_016:0109b20": "菩薩功德智慧乃能如是，自然而雨無量珍",
    "T13n0397_016:0109b21": "寶，充足一切終無窮盡。世尊！在家者施所益",
    "T13n0397_016:0109b22": "無幾；夫出家者以神通力施無崖際。在家",
    "T13n0397_016:0109b23": "者施不稱彼意，雖施猶悋以為苦惱；出家者",
    "T13n0397_016:0109b24": "施能適彼意，亦不悋惜不生苦惱。』「爾時，功德",
    "T13n0397_016:0109b25": "莊嚴王即捨王位與子吉意，以真信心剃除",
    "T13n0397_016:0109b26": "鬚髮，於佛法中出家修道。出家已，為增長",
    "T13n0397_016:0109b27": "善法故常勤精進，出家未久修得四禪四無",
    "T13n0397_016:0109b28": "量心及五神通。時吉意王以法治化，國無怨",
    "T13n0397_016:0109b29": "者，精進不廢供養世尊。」佛復告速辯菩薩：「善",
    "T13n0397_016:0109c01": "男子！爾時功德莊嚴王者豈異人乎？莫造斯",
    "T13n0397_016:0109c02": "觀，即拘留孫如來是；爾時師子菩薩者，則",
    "T13n0397_016:0109c03": "我身是；爾時，師子進菩薩者，即虛空藏菩薩",
    "T13n0397_016:0109c04": "是。善男子！虛空藏菩薩當乎爾時，初於空",
    "T13n0397_016:0109c05": "中雨無量珍寶，以是因緣常名虛空藏。善男",
    "T13n0397_016:0109c06": "子！爾時王子吉意者，今彌勒菩薩是。爾時",
    "T13n0397_016:0109c07": "二萬王子於彼佛法中出家者，今與虛空藏",
    "T13n0397_016:0109c08": "菩薩來此眾中聽法者是。於彼佛法中先出",
    "T13n0397_016:0109c09": "家者，彼王內外眷屬及王子所化眾生，今現",
    "T13n0397_016:0109c10": "在十方行菩薩道。是故速辯！菩薩應常淨戒",
    "T13n0397_016:0109c11": "眾增長本願，以淨戒眾增長本願故，隨欲",
    "T13n0397_016:0109c12": "所作皆能成辦。」爾時，眾中有諸菩薩，渴仰欲",
    "T13n0397_016:0109c13": "見虛空藏神變之力：「虛空藏相貌云何？」",
    "T13n0397_016:0109c14": "爾時，世尊知眾心所念，即告虛空藏菩薩言：",
    "T13n0397_016:0109c15": "「善男子！現汝神變虛空藏相。」爾時，虛空藏菩",
    "T13n0397_016:0109c16": "薩即入稱一切眾生意三昧，入已以此三昧",
    "T13n0397_016:0109c17": "力故，於此三千大千世界，妙寶莊嚴堂上虛",
    "T13n0397_016:0109c18": "空中，雨種種妙物，隨眾生所欲盡給足之。所",
    "T13n0397_016:0109c19": "謂須華雨華，須鬘、須香、須末香、須塗香、須",
    "T13n0397_016:0109c20": "繒蓋幢幡、須種種音樂、須嚴身之具瓔珞衣",
    "T13n0397_016:0109c21": "服、須餚饍飲食、須車乘翼從、須金銀琉璃",
    "T13n0397_016:0109c22": "頗梨車渠馬瑙真珠珊瑚，雨如是等種種珍",
    "T13n0397_016:0109c23": "寶隨意與之。有須法欲法樂法之者，於虛空",
    "T13n0397_016:0109c24": "中隨所樂聞，出眾法音悅可耳根。所謂契",
    "T13n0397_016:0109c25": "經、音合偈經、受記經、偈經、結可經、因緣經、",
    "T13n0397_016:0109c26": "雙句經、本生經、勝處經、方等經、未曾有經、",
    "T13n0397_016:0109c27": "大教勅法，須如是等經者，盡出應之。須譬",
    "T13n0397_016:0109c28": "喻者、須那羅等變音者、須巧言語音者、須",
    "T13n0397_016:0109c29": "種種雜音者、須甚深音者、須方便淺音者，須",
    "T13n0397_016:0110a01": "如是等音者，盡出應之。須聲聞乘度者，出四",
    "T13n0397_016:0110a02": "諦法音應之。須緣覺乘度者，出甚深十二因",
    "T13n0397_016:0110a03": "緣法音應之。須大乘度者，出六波羅蜜不退",
    "T13n0397_016:0110a04": "轉法音應之。又於空中出諸妙偈曰：",
    "T13n0397_016:0110a05": "「說諸法性，　　如虛空等，　　今說其門，",
    "T13n0397_016:0110a06": "眾咸諦聽。　　如空無高，　　亦無有下，",
    "T13n0397_016:0110a07": "以無高下，　　亦無體性。　　如空無生，",
    "T13n0397_016:0110a08": "亦無有滅，　　以無生滅，　　性不敗壞。",
    "T13n0397_016:0110a09": "如空無增，　　亦無有減；　　以無增減，",
    "T13n0397_016:0110a10": "同諸法相。　　如空無明，　　亦無有闇，",
    "T13n0397_016:0110a11": "以無明闇，　　心性亦爾。　　如日照空，",
    "T13n0397_016:0110a12": "亦無有喜，　　不照不憂，　　智者學爾。",
    "T13n0397_016:0110a13": "如雨鉾箭，　　不傷於空，　　行者修空，",
    "T13n0397_016:0110a14": "亦不可傷。　　如空水潤，　　無有喜悅，",
    "T13n0397_016:0110a15": "智者稱利，　　亦無喜悅。　　如空毀譽，",
    "T13n0397_016:0110a16": "無有分別，　　智者毀譽，　　亦復如是。",
    "T13n0397_016:0110a17": "如動大地，　　空終不動，　　智者無依，",
    "T13n0397_016:0110a18": "不動法性。　　如乾大炭，　　不燒虛空，",
    "T13n0397_016:0110a19": "知煩惱者，　　不為所燒。　　如空常住，",
    "T13n0397_016:0110a20": "無有敗壞，　　諸法亦爾，　　常住法界。",
    "T13n0397_016:0110a21": "喻如虛空，　　受一切色，　　法界亦爾，",
    "T13n0397_016:0110a22": "受一切法。　　如空非色，　　相不可見，",
    "T13n0397_016:0110a23": "心性如是，　　同空無相。　　虛空假名，",
    "T13n0397_016:0110a24": "無有形貌，　　心意識然，　　亦假名說。",
    "T13n0397_016:0110a25": "如空無邊，　　終不可取，　　大人智然，",
    "T13n0397_016:0110a26": "與虛空等。　　如鳥行空，　　無有足跡，",
    "T13n0397_016:0110a27": "行菩提然，　　行不可見。　　身滅過去，",
    "T13n0397_016:0110a28": "如虛空等，　　現在諸陰，　　同虛空相。",
    "T13n0397_016:0110a29": "四大亦然，　　同如虛空，　　如三災後，",
    "T13n0397_016:0110b01": "無諸異相。　　一切眾生，　　不能滿空，",
    "T13n0397_016:0110b02": "凡夫如是，　　五欲無滿。　　若有聖智，",
    "T13n0397_016:0110b03": "知一切法，　　彼足無求，　　離婬貪著。",
    "T13n0397_016:0110b04": "如空廣大，　　無有邊崖，　　佛法亦爾，",
    "T13n0397_016:0110b05": "無有邊際。　　知諸法性，　　是佛法者，",
    "T13n0397_016:0110b06": "彼不依物，　　亦不捨物。　　知物非物，",
    "T13n0397_016:0110b07": "住於實際，　　於物非物，　　無有二相。",
    "T13n0397_016:0110b08": "以聲明空，　　空性非聲，　　無有音聲，",
    "T13n0397_016:0110b09": "是名為空。　　佛雖說空，　　終已無說，",
    "T13n0397_016:0110b10": "空性叵說，　　是故名空。　　如幻化夢，",
    "T13n0397_016:0110b11": "野馬影響，　　諸佛說法，　　皆悉如是。",
    "T13n0397_016:0110b12": "為導眾生，　　說如是喻，　　真淨之義，",
    "T13n0397_016:0110b13": "更無譬喻。　　諸法無相，　　以相如說，",
    "T13n0397_016:0110b14": "相及無相，　　法性俱無。　　空相為相，",
    "T13n0397_016:0110b15": "空亦無相，　　體此相者，　　是為菩薩。",
    "T13n0397_016:0110b16": "無滯無礙，　　無戲無動，　　無始無終，",
    "T13n0397_016:0110b17": "是為菩薩。　　不離眾生，　　非眾生數，",
    "T13n0397_016:0110b18": "如眾生性，　　是為菩薩。　　喻如幻師，",
    "T13n0397_016:0110b19": "殺眾幻人，　　實無死者，　　所度亦爾。",
    "T13n0397_016:0110b20": "幻與眾生，　　泥洹佛法，　　知同一性，",
    "T13n0397_016:0110b21": "無性無相。　　此大士得，　　無漏空藏，",
    "T13n0397_016:0110b22": "充足一切，　　不可窮盡。　　昔殖眾德，",
    "T13n0397_016:0110b23": "故獲斯藏，　　不有貯聚，　　乃能如是。",
    "T13n0397_016:0110b24": "能知諸法，　　因緣生者，　　其藏無盡，",
    "T13n0397_016:0110b25": "不可思議。　　救世大仙，　　說四無盡，",
    "T13n0397_016:0110b26": "空及道心，　　眾生佛行。　　若財是寶，",
    "T13n0397_016:0110b27": "則可貯聚，　　非寶無寶，　　是以無盡。",
    "T13n0397_016:0110b28": "究竟空法，　　已盡無盡，　　無盡不盡，",
    "T13n0397_016:0110b29": "是謂無盡。　　知此門者，　　近於菩提，",
    "T13n0397_016:0110c01": "住此門故，　　速成菩提。」",
    "T13n0397_016:0110c02": "以虛空藏菩薩神力故，於上空中雨如是等",
    "T13n0397_016:0110c03": "妙法及財，令三千大千世界一切眾生，得無",
    "T13n0397_016:0110c04": "量不可思議快樂所願具足。有患苦眾生蒙",
    "T13n0397_016:0110c05": "藥除愈，孤窮眾生得無量珍寶，繫閉眾生得",
    "T13n0397_016:0110c06": "開悟解脫，諸根不具者悉得具足，應被刑戮",
    "T13n0397_016:0110c07": "者空中雨諸化人而代受之，親愛久別悉得",
    "T13n0397_016:0110c08": "歡會，被憂煎眾生悉得無憂，墮三塗眾生",
    "T13n0397_016:0110c09": "蒙光觸身除一切苦身心快樂。爾時，此三千",
    "T13n0397_016:0110c10": "大千世界中眾生各各飲食遊戲，五欲具足",
    "T13n0397_016:0110c11": "共相娛樂，或有行施作諸功德，一切眾生成",
    "T13n0397_016:0110c12": "就如是等樂，各作是言：「乃有此大士能施世",
    "T13n0397_016:0110c13": "樂，此虛空藏菩薩出世故。能施世間甘露，乃",
    "T13n0397_016:0110c14": "能常勤為與一切眾生樂無疲惓也。」虛空藏",
    "T13n0397_016:0110c15": "菩薩現如是等神變，悅可一切眾生性，示現",
    "T13n0397_016:0110c16": "菩薩神力。以財施法施攝眾生故，令無量阿",
    "T13n0397_016:0110c17": "僧祇眾生發阿耨多羅三藐三菩提心，令無",
    "T13n0397_016:0110c18": "量菩薩得無生法忍。復令無量阿僧祇不可",
    "T13n0397_016:0110c19": "說不可說諸菩薩發勤精進故，得成就諸三",
    "T13n0397_016:0110c20": "昧門陀羅尼門，得遊戲神通門。爾時，生疑菩",
    "T13n0397_016:0110c21": "薩作是念：「此不可思議未曾有也。虛空藏菩",
    "T13n0397_016:0110c22": "薩但於娑婆世界，示現種種神足也？亦於他",
    "T13n0397_016:0110c23": "方世界現種種神足也？」爾時，虛空藏菩薩知",
    "T13n0397_016:0110c24": "生疑菩薩心所念，即放身光，以此光明力故",
    "T13n0397_016:0110c25": "普照十方無量無邊諸佛世界。爾時，生疑菩",
    "T13n0397_016:0110c26": "薩及餘菩薩，皆見虛空藏以神變力於十方",
    "T13n0397_016:0110c27": "無量無邊不可思議諸佛世界應化眾生，亦",
    "T13n0397_016:0110c28": "如此娑婆世界等無有異，一切聲聞辟支佛",
    "T13n0397_016:0110c29": "所不能為。生疑菩薩見如是神變已，疑網即",
    "T13n0397_016:0111a01": "除，合掌禮虛空藏菩薩，而作是言：「希有大士！",
    "T13n0397_016:0111a02": "乃能安此無盡之藏在虛空中，普雨充足無",
    "T13n0397_016:0111a03": "量世界而猶不盡，大士有安此藏在於空中",
    "T13n0397_016:0111a04": "其已久如。」虛空藏言：「善男子！自我發阿耨",
    "T13n0397_016:0111a05": "多羅三藐三菩提心已來，常有此藏在於空",
    "T13n0397_016:0111a06": "中。」生疑菩薩又問：「大士！發阿耨多羅三藐三",
    "T13n0397_016:0111a07": "菩提心已來幾時？」虛空藏答言：「世尊當知，汝",
    "T13n0397_016:0111a08": "可問之。」生疑菩薩即白佛言：「世尊！虛空藏菩",
    "T13n0397_016:0111a09": "薩發阿耨多羅三藐三菩提心已來，為經幾",
    "T13n0397_016:0111a10": "時？唯願說之除我等疑。」佛告生疑菩薩言：「善",
    "T13n0397_016:0111a11": "男子！此事久遠甚深難知。若當說之，令諸天",
    "T13n0397_016:0111a12": "人皆生疑惑不信佛語，以不信故得無量罪。」",
    "T13n0397_016:0111a13": "生疑菩薩復白佛言：「世尊！唯願說之。若有",
    "T13n0397_016:0111a14": "久殖善根者必當信受。」佛告生疑菩薩：「善",
    "T13n0397_016:0111a15": "男子！汝已慇懃欲聞，豈得不說！諦聽，諦聽！",
    "T13n0397_016:0111a16": "善思念之。吾當為汝分別解說，為堅固善根",
    "T13n0397_016:0111a17": "久殖德本者生喜悅故。「善男子！喻如一恒河",
    "T13n0397_016:0111a18": "沙數等諸恒河沙，以此諸恒河沙一沙為一",
    "T13n0397_016:0111a19": "佛土。末爾所佛土盡為微塵聚著一處，有一",
    "T13n0397_016:0111a20": "長壽之人於此塵聚中百劫乃取一塵，盡此",
    "T13n0397_016:0111a21": "塵數，欲知虛空藏菩薩發心已來劫數，復過",
    "T13n0397_016:0111a22": "於此，非算數所知。善男子！當以此比知虛空",
    "T13n0397_016:0111a23": "藏發心久近。「善男子！乃往過去過恒河沙數",
    "T13n0397_016:0111a24": "等諸恒河沙，以此諸恒河沙一沙為一佛土。",
    "T13n0397_016:0111a25": "末爾所佛土盡為微塵，復過是數百千萬劫，",
    "T13n0397_016:0111a26": "爾時有佛，號曰淨一切願威德勝王如來、應",
    "T13n0397_016:0111a27": "供、正遍知、明行足、善逝、世間解、無上士、調御丈",
    "T13n0397_016:0111a28": "夫、天人師、佛、世尊。彼世界名曰現無量諸佛",
    "T13n0397_016:0111a29": "剎土，劫名眾寶莊嚴。彼世界，何故名曰現",
    "T13n0397_016:0111b01": "無量諸佛剎土？善男子！以彼剎土真淨故，能",
    "T13n0397_016:0111b02": "現十方諸佛剎土，喻如無翳淨月現於清水。",
    "T13n0397_016:0111b03": "善男子！以是因緣故，十方無量阿僧祇諸佛",
    "T13n0397_016:0111b04": "剎土，及彼諸佛并師子座，眾生所作皆現彼",
    "T13n0397_016:0111b05": "國，是故彼世界名為現無量剎土。「彼世界與",
    "T13n0397_016:0111b06": "百億三千大千世界等，廣博嚴淨豐樂安隱",
    "T13n0397_016:0111b07": "天人熾盛，地平如掌，無有丘陵塠阜穢惡",
    "T13n0397_016:0111b08": "不淨，多諸珍寶，間錯而成端嚴可樂。懸諸繒",
    "T13n0397_016:0111b09": "綵、幢幡、華蓋莊嚴，燒栴檀、沈水、眾妙雜香，以",
    "T13n0397_016:0111b10": "雜色劫波育張施其上，眾寶妙華以布其地。",
    "T13n0397_016:0111b11": "在在處處，生寶華樹、果樹、衣樹、瓔珞樹、伎樂",
    "T13n0397_016:0111b12": "樹、寶器樹、香樹、燈樹、藥樹等，普以莊嚴。以界",
    "T13n0397_016:0111b13": "八道平正分明，真珠瓔珞寶網莊嚴，觀者無",
    "T13n0397_016:0111b14": "厭。彼世界中不假日月光明，以諸燈樹及摩",
    "T13n0397_016:0111b15": "尼樹而以照明，無有晝夜，唯以寶華開合知",
    "T13n0397_016:0111b16": "有時節。「彼世中眾生，無盲瞎僂躄、痤短跛",
    "T13n0397_016:0111b17": "蹇、形體不具、顏貌醜惡污面睞眼，無有如是",
    "T13n0397_016:0111b18": "等醜惡眾生，一切眾生皆成就三十二相，莊",
    "T13n0397_016:0111b19": "嚴其身。彼世界中乃無三塗八難諸惡名字，",
    "T13n0397_016:0111b20": "亦不聞外道異學音聲。彼世界眾生皆必定",
    "T13n0397_016:0111b21": "於阿耨多羅三藐三菩提，亦無聲聞辟支佛",
    "T13n0397_016:0111b22": "名。彼佛純說諸菩薩乘，彼世界中無女人及",
    "T13n0397_016:0111b23": "胎產者，一切眾生結加趺坐自然化生，無老",
    "T13n0397_016:0111b24": "病名盡彼壽命。命終之後，生餘清淨佛土，或",
    "T13n0397_016:0111b25": "還生本土。「善男子！彼土成就如是無量無邊",
    "T13n0397_016:0111b26": "不可思議功德，我若一劫若減一劫，說彼功",
    "T13n0397_016:0111b27": "德終不能盡。「善男子！爾時現無量諸佛剎土",
    "T13n0397_016:0111b28": "中有一轉輪聖王，名曰眾天灌頂，典領三千",
    "T13n0397_016:0111b29": "大千世界，於諸佛所久殖德本，利根慧猛",
    "T13n0397_016:0111c01": "威德成就。灌頂聖王有三萬六千子，皆於蓮",
    "T13n0397_016:0111c02": "華中化生，皆於過去諸佛所久殖善根。爾",
    "T13n0397_016:0111c03": "時，淨一切願威德勝王如來，與諸天世人大",
    "T13n0397_016:0111c04": "眾恭敬圍繞，遊於眾天灌頂聖王住處，諸菩",
    "T13n0397_016:0111c05": "薩眾無量無數，非算師及算師弟子所能算",
    "T13n0397_016:0111c06": "知。彼佛壽命百千劫，劫數長短如此賢劫。彼",
    "T13n0397_016:0111c07": "世界眾生，經爾所劫謂如一劫。「爾時，眾天灌",
    "T13n0397_016:0111c08": "頂聖王請淨一切願威德勝王如來及菩薩",
    "T13n0397_016:0111c09": "僧，四十中劫——劫數長短如此中劫——供養適意",
    "T13n0397_016:0111c10": "餚饍飲食，衣服臥具，房舍臺觀，園林浴池，",
    "T13n0397_016:0111c11": "如是等種種所須之物，而以供養。「爾時，眾天",
    "T13n0397_016:0111c12": "灌頂聖王為供養佛故，莊嚴一小千世界以",
    "T13n0397_016:0111c13": "為妙堂，純以琉璃寶莊嚴其地，周匝垣墻眾",
    "T13n0397_016:0111c14": "寶合成，以赤栴檀及憂陀羅婆羅栴檀為",
    "T13n0397_016:0111c15": "柱，以車𤦲寶為櫨欂，間錯此堂，以如是等",
    "T13n0397_016:0111c16": "莊嚴合成甚可愛樂。世尊中食後從三昧起，",
    "T13n0397_016:0111c17": "在此堂中為諸大眾講說妙法。復莊嚴一堂",
    "T13n0397_016:0111c18": "與一四天下等，欲令如來及菩薩僧於其中",
    "T13n0397_016:0111c19": "食，日日所用食直珍寶如大山𧂐。「善男子！",
    "T13n0397_016:0111c20": "爾時，眾天灌頂轉輪聖王於四十中劫常專一",
    "T13n0397_016:0111c21": "念，未曾放逸不作餘事，常以一切樂具供養",
    "T13n0397_016:0111c22": "如來及菩薩僧。於爾所時所作功德，亦不發",
    "T13n0397_016:0111c23": "願有所志求。過四十中劫，於最後日，以無價",
    "T13n0397_016:0111c24": "三衣供奉如來諸菩薩僧，各施一衣。當乎",
    "T13n0397_016:0111c25": "爾日，世尊中後為諸大眾廣說妙法。於時",
    "T13n0397_016:0111c26": "眾天灌頂聖王侍從圍遶，為聽法故往詣佛",
    "T13n0397_016:0111c27": "所。",
    "T13n0397_016:0111c28": "「爾時，世尊知彼聖王功德淳淑堪任有用。於",
    "T13n0397_016:0111c29": "時世尊及眾天灌頂轉輪聖王等，七日七夜",
    "T13n0397_016:0112a01": "都無食想，處師子座身不傾動說大乘經，名",
    "T13n0397_016:0112a02": "攝菩薩淨行不退轉輪方便。世尊說如是法，",
    "T13n0397_016:0112a03": "為欲令盡受持不忘失故。灌頂聖王於七日",
    "T13n0397_016:0112a04": "七夜心不分散，從佛聞法歡喜踊躍其心悅",
    "T13n0397_016:0112a05": "豫，從座而起，頂禮佛足右繞七匝，繞七匝已",
    "T13n0397_016:0112a06": "右膝著地，合掌向佛深心淳至，發阿耨多羅",
    "T13n0397_016:0112a07": "三藐三菩提心已。即說偈言：",
    "T13n0397_016:0112a08": "「『我發無上心，　　請召諸群生，",
    "T13n0397_016:0112a09": "無救者作救，　　冥世開大明。",
    "T13n0397_016:0112a10": "非為一法行，　　非為供一佛，",
    "T13n0397_016:0112a11": "非為一眾生，　　願度無餘故。",
    "T13n0397_016:0112a12": "生老病死苦，　　眾惱所逼者，",
    "T13n0397_016:0112a13": "一切莫憂懼，　　我誓要當度。",
    "T13n0397_016:0112a14": "欲瞋癡慢覆，　　失道造諸惡，",
    "T13n0397_016:0112a15": "正斷邪惡業，　　導至無畏城。",
    "T13n0397_016:0112a16": "墮三塗眾生，　　難處受眾苦，",
    "T13n0397_016:0112a17": "強志莫憂懼，　　我生施無畏。",
    "T13n0397_016:0112a18": "無明癡所翳，　　不識解脫門，",
    "T13n0397_016:0112a19": "我為然法炬，　　得明至涅槃。",
    "T13n0397_016:0112a20": "為四流所漂，　　沈溺不得邊，",
    "T13n0397_016:0112a21": "為造勝法船，　　令度諸有流。",
    "T13n0397_016:0112a22": "處生死飢饉，　　食先甘業盡，",
    "T13n0397_016:0112a23": "我為作導師，　　當令至安樂。』」",
    "T13n0397_016:0112a24": "佛告生疑菩薩言：「善男子！爾時灌頂聖王說",
    "T13n0397_016:0112a25": "此偈已，彼佛世界即六變振動光明遍照。於",
    "T13n0397_016:0112a26": "時聖王發道心已，即得菩薩三昧名曰不退",
    "T13n0397_016:0112a27": "菩提心。以得此三昧力故，常得見諸佛無礙，",
    "T13n0397_016:0112a28": "乃至夢中一切煩惱不為作患。自是已後其",
    "T13n0397_016:0112a29": "心不與嫉妬共俱，不與破戒俱，不與瞋恚俱，",
    "T13n0397_016:0112b01": "不與懈怠俱，不與散亂俱，其心不與愚癡等",
    "T13n0397_016:0112b02": "俱。彼灌頂聖王盡其形壽常給侍世尊左右，",
    "T13n0397_016:0112b03": "為聞法故，又常教化三萬六千子令發阿耨",
    "T13n0397_016:0112b04": "多羅三藐三菩提心，亦復教化餘無量無邊",
    "T13n0397_016:0112b05": "眾生令發阿耨多羅三藐三菩提心。「善男子！",
    "T13n0397_016:0112b06": "爾時眾天灌頂轉輪聖王者，豈異人乎？莫造",
    "T13n0397_016:0112b07": "斯觀，即今虛空藏菩薩是也。爾時彼諸王子",
    "T13n0397_016:0112b08": "及諸大眾，教令發阿耨多羅三藐三菩提心",
    "T13n0397_016:0112b09": "者，我今即見在此會中大力精進大智慧",
    "T13n0397_016:0112b10": "諸菩薩摩訶薩聽法者是也。「善男子！虛空藏",
    "T13n0397_016:0112b11": "菩薩發心已來，經如是無量阿僧祇劫行菩",
    "T13n0397_016:0112b12": "薩道。此虛空藏菩薩從發心已來，未曾失菩",
    "T13n0397_016:0112b13": "提心、未曾胎產，常值諸佛聽法供養眾僧，於",
    "T13n0397_016:0112b14": "諸佛所受持正法，攝取為首未曾失念，能善",
    "T13n0397_016:0112b15": "分別成就遍行。初發心已得甚深難解菩薩",
    "T13n0397_016:0112b16": "初地能行諸施，成就大悲得無戲論，無有厭",
    "T13n0397_016:0112b17": "惓發勤精進，學一切諸論知一切世法，成就",
    "T13n0397_016:0112b18": "慚愧得堅固念力。「此菩薩住於初地，於無量",
    "T13n0397_016:0112b19": "阿僧祇不可稱、不可量、不可思議、不可說、不可",
    "T13n0397_016:0112b20": "說諸劫，能淨淳至具足行檀波羅蜜。於諸",
    "T13n0397_016:0112b21": "眾生常行大慈，勤修攝法一切波羅蜜及諸",
    "T13n0397_016:0112b22": "助道法，成就欲進不放逸等，皆隨順檀波",
    "T13n0397_016:0112b23": "羅蜜。「是菩薩住於初地，常勤給侍供養諸佛，",
    "T13n0397_016:0112b24": "勤求方便教化眾生、淨佛國土。住於初地，得",
    "T13n0397_016:0112b25": "入一切地智慧光明而不過初地，然後乃成",
    "T13n0397_016:0112b26": "就無量功德智慧資糧，得如來力持不退神",
    "T13n0397_016:0112b27": "通，已離諸地障礙。而從初地入菩薩第二地，",
    "T13n0397_016:0112b28": "住無量阿僧祇劫淨於二地，修尸羅波羅蜜",
    "T13n0397_016:0112b29": "乃至十地，為一一眾生所經劫數亦復如是。",
    "T13n0397_016:0112c01": "於一一地中過無量阿僧祇劫成就菩薩行，",
    "T13n0397_016:0112c02": "為諸眾生現作佛事，而不捨菩薩所行。「善男",
    "T13n0397_016:0112c03": "子！少有菩薩能行如是甚深不思議殊勝不",
    "T13n0397_016:0112c04": "散亂淳至勤修進行，如此虛空藏菩薩所行",
    "T13n0397_016:0112c05": "成就者。」爾時，生疑菩薩問虛空藏菩薩言：「希",
    "T13n0397_016:0112c06": "有，善男子！乃能如是發弘誓願，於此大乘久",
    "T13n0397_016:0112c07": "住生死無疲惓耶？」虛空藏答言：「善男子！此大",
    "T13n0397_016:0112c08": "地運載諸山河、石壁、樹木、叢林、一切藥草、百穀、",
    "T13n0397_016:0112c09": "苗稼，及諸眾生，有疲惓不？」答言：「不也。大士！」虛",
    "T13n0397_016:0112c10": "空藏言：「善男子！諸菩薩心亦如大地。淳至",
    "T13n0397_016:0112c11": "成就故行菩薩行無有疲惓亦復如是。」虛空",
    "T13n0397_016:0112c12": "藏復言：「善男子！如此大地住於水上，此水持",
    "T13n0397_016:0112c13": "地無有疲惓。諸菩薩心亦如大水，以大悲力",
    "T13n0397_016:0112c14": "故教化眾生無有疲惓亦復如是。」虛空藏復",
    "T13n0397_016:0112c15": "言：「善男子！如此大水住於風上，此風持水無",
    "T13n0397_016:0112c16": "有疲惓。諸菩薩心亦如大風，以大方便力故，",
    "T13n0397_016:0112c17": "淨佛世界無有疲惓亦復如是。」虛空藏復言：",
    "T13n0397_016:0112c18": "「善男子！喻如大風住於空上無所依止，此空",
    "T13n0397_016:0112c19": "持風無所障礙無有疲惓。諸菩薩心亦如風",
    "T13n0397_016:0112c20": "空，以般若波羅蜜力故，集一切佛法無有懈廢",
    "T13n0397_016:0112c21": "疲惓亦復如是。所以者何？菩薩知一切法相，",
    "T13n0397_016:0112c22": "所以成就無生質，無作者無受者，因緣合成",
    "T13n0397_016:0112c23": "故而有所作。所作諸法亦無有實，本際空故",
    "T13n0397_016:0112c24": "本際離故實無成就，自性空故無生無滅，知",
    "T13n0397_016:0112c25": "一切諸法性相如是，故不見有法可生疲厭",
    "T13n0397_016:0112c26": "及疲厭者。所以者何？菩薩知一切法無二故，",
    "T13n0397_016:0112c27": "知生死性與涅槃性等，知涅槃性與一切法",
    "T13n0397_016:0112c28": "性等，知一切法性與無性等故，亦不恃不著。",
    "T13n0397_016:0112c29": "知一切諸法過去際未來際無自性，以定力",
    "T13n0397_016:0113a01": "故，誓願力故，不起於定而能現一切所作。」",
    "T13n0397_016:0113a02": "爾時，生疑菩薩問虛空藏菩薩言：「唯願大士",
    "T13n0397_016:0113a03": "說諸菩薩三昧行業。何謂三昧？何謂行三昧",
    "T13n0397_016:0113a04": "業者？」虛空藏菩薩答生疑菩薩言：「善男子！有",
    "T13n0397_016:0113a05": "八萬四千種諸三昧門，此諸三昧門能總攝",
    "T13n0397_016:0113a06": "一切諸餘三昧。「何等是八萬四千三昧門？善",
    "T13n0397_016:0113a07": "男子！菩薩有三昧名曰不忘菩提心，能成就",
    "T13n0397_016:0113a08": "不散亂行。有三昧名曰降伏，能淨淳至。有",
    "T13n0397_016:0113a09": "三昧名曰不顯行，能究竟成就不退所作。有",
    "T13n0397_016:0113a10": "三昧名曰不依，能增進成就畢竟。有三昧名",
    "T13n0397_016:0113a11": "曰無垢，能成就白心。有三昧名曰照耀，能",
    "T13n0397_016:0113a12": "開示善法。有三昧名曰真淨，能迴一切魔",
    "T13n0397_016:0113a13": "行。有三昧名曰踊出，終不為外道諸論之",
    "T13n0397_016:0113a14": "所降伏。有三昧名曰捨離，能調伏一切諸煩",
    "T13n0397_016:0113a15": "惱結。有三昧名迴伏，能令一切入真實道。",
    "T13n0397_016:0113a16": "有三昧名曰轉進，能離聲聞辟支佛地。有三",
    "T13n0397_016:0113a17": "昧名曰樂遊，能不厭生死。有三昧名曰趣向，",
    "T13n0397_016:0113a18": "能從一地至一地故。「有三昧名曰怡懌，能成",
    "T13n0397_016:0113a19": "就悅可大眾故。有三昧名無礙光，能於一切",
    "T13n0397_016:0113a20": "眾生成就等心。有三昧名曰知所作，能順一",
    "T13n0397_016:0113a21": "切所作不逆故。有三昧名曰師子相，能成就",
    "T13n0397_016:0113a22": "大眾無所畏。有三昧名曰心勇，能降伏四魔。",
    "T13n0397_016:0113a23": "有三昧名曰蓮華莊嚴，能成就不染世法。有",
    "T13n0397_016:0113a24": "三昧名曰光莊嚴，能普照諸佛世界。有三昧",
    "T13n0397_016:0113a25": "名曰清涼，能斷離憎愛故。有三昧名曰幢",
    "T13n0397_016:0113a26": "相，能成就一切佛法光明故。有三昧名曰炬",
    "T13n0397_016:0113a27": "王，能成就大智慧光明。「有三昧名曰日光，",
    "T13n0397_016:0113a28": "能成就斷除無明闇冥。有三昧名曰集德，能",
    "T13n0397_016:0113a29": "成就辭辯無盡。有三昧名曰那羅延，能成就",
    "T13n0397_016:0113b01": "金剛身。有三昧名曰堅固，能成就不掉動",
    "T13n0397_016:0113b02": "心。有三昧名曰彌樓幢，能成就不見頂相。有",
    "T13n0397_016:0113b03": "三昧名曰堅自在，能成就度本願。有三昧名",
    "T13n0397_016:0113b04": "曰金剛士，能成就不退諸通。有三昧名曰金",
    "T13n0397_016:0113b05": "剛場，能成就昇於道場。有三昧名曰喻如金",
    "T13n0397_016:0113b06": "剛，善能鑑徹一切諸法。有三昧名曰行王，能",
    "T13n0397_016:0113b07": "觀一切眾生心行。有三昧名曰慧王，能成就",
    "T13n0397_016:0113b08": "勝智，知諸根滿足、未滿足者。有三昧名曰隨",
    "T13n0397_016:0113b09": "類，能成就隨眾生性而為說法。有三昧名曰",
    "T13n0397_016:0113b10": "修一切諸身，能成就法身。「有三昧名曰不眴，",
    "T13n0397_016:0113b11": "能得成就無礙見見諸如來。有三昧名曰無",
    "T13n0397_016:0113b12": "諍，能得分別一切因緣。有三昧名曰無垢輪，",
    "T13n0397_016:0113b13": "能得成就轉妙法輪。有三昧名曰電光，能得",
    "T13n0397_016:0113b14": "覺諸法因緣。有三昧名曰善分別，能知諸界",
    "T13n0397_016:0113b15": "盡同一界。有三昧名曰莊嚴王，能得成就相",
    "T13n0397_016:0113b16": "好。有三昧名曰隨解王，能以一音報於一切。",
    "T13n0397_016:0113b17": "有三昧名曰不分別法界，能知一切三昧同",
    "T13n0397_016:0113b18": "一三昧。有三昧名曰堅固，能得不退於諸法",
    "T13n0397_016:0113b19": "性。有三昧名曰不可壞，能知諸法同於法性。",
    "T13n0397_016:0113b20": "「有三昧名曰無終，能知本際非際。有三昧名",
    "T13n0397_016:0113b21": "曰無作，能成就如如無有變易。有三昧名曰",
    "T13n0397_016:0113b22": "無動，能知諸法平等如虛空。有三昧名曰淨",
    "T13n0397_016:0113b23": "住，能得成就諸波羅蜜。有三昧名曰善攝，能",
    "T13n0397_016:0113b24": "成就四攝法。有三昧名曰等行，能得成就四",
    "T13n0397_016:0113b25": "梵行。有三昧名曰無礙觀，能得成就諸助道",
    "T13n0397_016:0113b26": "法。有三昧名曰海印，能得總持諸佛所說。有",
    "T13n0397_016:0113b27": "三昧名曰空，能斷一切諸見。有三昧名曰無",
    "T13n0397_016:0113b28": "相，能斷一切諸覺。有三昧名曰無願，能得淨",
    "T13n0397_016:0113b29": "成就一切諸願。有三昧名曰決了，能得成就",
    "T13n0397_016:0113c01": "無生法忍。「有三昧名曰不脫，能得成就不失",
    "T13n0397_016:0113c02": "所聞法。有三昧名曰無翳，能以善說悅可眾",
    "T13n0397_016:0113c03": "生。有三昧名曰得豐，能得成就寶手。有三",
    "T13n0397_016:0113c04": "昧名曰法雲，能雨一切法門。有三昧名曰寶",
    "T13n0397_016:0113c05": "莊嚴，能得成就不斷三寶勝種。有三昧名曰",
    "T13n0397_016:0113c06": "無比，能成就智所作業。有三昧名曰虛空門，",
    "T13n0397_016:0113c07": "能得離一切障礙。有三昧名曰智印，能得遍",
    "T13n0397_016:0113c08": "知一切諸法。有三昧名曰見現在諸佛，能得",
    "T13n0397_016:0113c09": "成就諸如來功德。有三昧名曰選擇寂靜如",
    "T13n0397_016:0113c10": "意，能得成就離於本際。有三昧名曰分別一",
    "T13n0397_016:0113c11": "相法門，能得成就於未來世說一相法門。有",
    "T13n0397_016:0113c12": "三昧名曰了知一切法平等性，能得成就解",
    "T13n0397_016:0113c13": "了一切經書。有三昧名曰集諸功德，能得潤",
    "T13n0397_016:0113c14": "益一切眾生。「有三昧名曰遊戲神通，能得成",
    "T13n0397_016:0113c15": "就不思議解脫。有三昧名曰自覺，能入如來",
    "T13n0397_016:0113c16": "祕密之藏。有三昧名曰首楞嚴，能於菩薩地",
    "T13n0397_016:0113c17": "中乃至示大涅槃。有三昧名曰遍至，能得成",
    "T13n0397_016:0113c18": "就在在現生。有三昧名曰灌頂王，能得成就",
    "T13n0397_016:0113c19": "菩薩所行無餘。有三昧名曰無勝，能得成就",
    "T13n0397_016:0113c20": "如來十力。有三昧名曰無盡，能得成就四無",
    "T13n0397_016:0113c21": "所畏。有三昧名曰無等，能得成就佛不共",
    "T13n0397_016:0113c22": "法。有三昧名曰願王，能得成就諸所聞法，自",
    "T13n0397_016:0113c23": "利利彼功不唐捐。有三昧名曰善入無垢印，",
    "T13n0397_016:0113c24": "能現前覺了一切佛法。有三昧名曰善知覺，",
    "T13n0397_016:0113c25": "能得成就薩婆若智無有遺餘。有三昧名曰",
    "T13n0397_016:0113c26": "盡無邊，能得成就一切佛事受行無餘。「善男",
    "T13n0397_016:0113c27": "子！此謂八萬四千三昧門。以此等為首，菩薩",
    "T13n0397_016:0113c28": "坐道場時，便得八萬四千諸三昧門，一一三",
    "T13n0397_016:0113c29": "昧，以無量阿僧祇百千萬億三昧以為眷屬。",
    "T13n0397_016:0114a01": "「善男子！是諸三昧能知八萬四千種眾生諸",
    "T13n0397_016:0114a02": "所行法，亦能顯現八萬四千法聚。善男子！是",
    "T13n0397_016:0114a03": "為略說諸菩薩行，及諸佛法藏少分，而諸菩",
    "T13n0397_016:0114a04": "薩行無量無邊，諸佛法藏不可思議。」",
    "T13n0397_016:0114a05": "爾時，虛空藏菩薩說是法時，有萬六千菩薩",
    "T13n0397_016:0114a06": "得柔順忍，無量三昧而現在前；復有八萬四",
    "T13n0397_016:0114a07": "千眾生發阿耨多羅三藐三菩提心。爾時，世",
    "T13n0397_016:0114a08": "尊讚虛空藏菩薩言：「善哉，善哉！善男子！快說",
    "T13n0397_016:0114a09": "是諸三昧法門，善說如來勝智，如汝自身證",
    "T13n0397_016:0114a10": "行此法不從他得。」爾時，生疑菩薩合掌白虛",
    "T13n0397_016:0114a11": "空藏言：「希有，大士！乃能成就如是不可思議",
    "T13n0397_016:0114a12": "功德，不從他聞，而能入於如來勝智行處，我",
    "T13n0397_016:0114a13": "亦願樂欲令一切眾生得此不可思議法如",
    "T13n0397_016:0114a14": "來行處。」爾時，大德舍利弗問生疑菩薩言：「善",
    "T13n0397_016:0114a15": "男子！誰為汝作此生疑名也？」生疑菩薩答舍",
    "T13n0397_016:0114a16": "利弗言：「菩提心為我作此生疑名。所以然者？",
    "T13n0397_016:0114a17": "若不發菩提心，於佛法中終不生疑。其有發",
    "T13n0397_016:0114a18": "阿耨多羅三藐三菩提心者，其人於一切佛",
    "T13n0397_016:0114a19": "法則生疑惑，為欲現知明了一切佛法故。譬",
    "T13n0397_016:0114a20": "如灌頂剎利王最大太子成就王相，應作國",
    "T13n0397_016:0114a21": "主，次父之後應紹王位。是故，其子每常諮問",
    "T13n0397_016:0114a22": "治國之法：『我當云何監領國事？』大德舍利弗！",
    "T13n0397_016:0114a23": "菩薩摩訶薩亦復如是，畢竟發阿耨多羅三",
    "T13n0397_016:0114a24": "藐三菩提心者，次如來後亦應紹繼無上法",
    "T13n0397_016:0114a25": "王尊位，亦常思惟諮問一切智相應之法，我",
    "T13n0397_016:0114a26": "等應當云何持無上法王法也？是故亦於一",
    "T13n0397_016:0114a27": "切佛法每常生疑。大德舍利弗！當知以此因",
    "T13n0397_016:0114a28": "緣由菩提心故立此生疑名也。」生疑菩薩復",
    "T13n0397_016:0114a29": "語舍利弗言：「大德！我從昔來不憶值諸佛菩",
    "T13n0397_016:0114b01": "薩及善知識未曾不問諸佛妙法。是故，我真",
    "T13n0397_016:0114b02": "名生疑也。」",
    "T13n0397_016:0114b03": "大方等大集經卷第十六"
}