{
    "X31n0611_006:0580b18": "妙法蓮華經通義卷第六",
    "X31n0611_006:0580b20": "姚秦三藏法師鳩摩羅什奉　詔譯",
    "X31n0611_006:0580b21": "明　南嶽沙門憨山釋　德清　述",
    "X31n0611_006:0580b22": "妙法蓮華經隨喜功德品第十八",
    "X31n0611_006:0580b23": "此品來意。由前分別持經功德。但聞壽量一品。已",
    "X31n0611_006:0580b24": "為殊勝。然猶未盡隨喜全經之益。今以一念隨喜",
    "X31n0611_006:0580c01": "之功。較之超過八千秊中廣以七寶次生布施四",
    "X31n0611_006:0580c02": "百萬億阿僧祇世界六趣眾生。又令各得四果之",
    "X31n0611_006:0580c03": "福者。以極顯此法殊勝之益。以堅二乘願樂之心。",
    "X31n0611_006:0580c04": "故此品來也。",
    "X31n0611_006:0580c05": "爾時彌勒菩薩摩訶薩(至)得幾所福而說偈言。",
    "X31n0611_006:0580c06": "世尊滅度後其有聞是經若能隨喜者為得幾所福。",
    "X31n0611_006:0580c07": "此彌勒因聞持壽量功德。業已如佛。殊勝極矣。但",
    "X31n0611_006:0580c08": "不知偶爾暫時隨喜功德。當何如耶。故此請問。",
    "X31n0611_006:0580c09": "爾時佛告彌勒菩薩摩訶薩(至)我今說之汝當善聽。",
    "X31n0611_006:0580c10": "此約轉教之最後。將以較法會之初聞者功德之",
    "X31n0611_006:0580c11": "勝也。四眾人等。無論長幼。皆法會之親聞者。從法",
    "X31n0611_006:0580c12": "會出。至於餘處。若在僧坊等。言不擇其處。猶街談",
    "X31n0611_006:0580c13": "里說。不為法會也。父母宗親不拘其人。皆非法會",
    "X31n0611_006:0580c14": "之聽眾也。是皆率略非嚴整之儀也。隨力演說。則",
    "X31n0611_006:0580c15": "未必盡達全經之旨也。是諸人等聞說。但隨順歡",
    "X31n0611_006:0580c16": "喜而已。非精持也。復行轉教至第五十人。則與法",
    "X31n0611_006:0580c17": "會漸疎且遠矣。今將顯最初法會聽聞之功德。姑",
    "X31n0611_006:0580c18": "以第五十人之。功德較之。則可知已。此以疎較親",
    "X31n0611_006:0580c19": "極顯初聽之勝益也。華嚴五十聖位。重初發心功",
    "X31n0611_006:0580c20": "德無比。此第五十人。乃聞名字而初發心者耶。",
    "X31n0611_006:0580c21": "若四百萬億阿僧祇世界(至)七寶所成宮殿樓閣等。",
    "X31n0611_006:0580c22": "此以廣大財施。較隨喜之福也。四百萬億阿僧祇",
    "X31n0611_006:0580c23": "世界。則世界之廣大且多矣。六趣四生以及十類",
    "X31n0611_006:0580c24": "眾生。則盡眾生之數不可量矣。盡眾生之所求。隨",
    "X31n0611_006:0581a01": "所欲之樂具。一一與之。則心無遮限矣。與滿閻浮",
    "X31n0611_006:0581a02": "提之金銀七寶乃至樓閣等。則財施之廣大無邊",
    "X31n0611_006:0581a03": "矣。此極言財施之大也。",
    "X31n0611_006:0581a04": "是大施主如是布施(至)皆得自在具八解脫。",
    "X31n0611_006:0581a05": "此以法施較隨喜之功德也。然以廣大財施滿八",
    "X31n0611_006:0581a06": "十秊。則將盡形壽時之久也。又愍眾生衰老。思以",
    "X31n0611_006:0581a07": "法度之。乃為說法。令廣多之眾生皆證四果。得出",
    "X31n0611_006:0581a08": "生死之苦。超深禪定之樂。此則法施無窮也。",
    "X31n0611_006:0581a09": "於汝意云何是大施主(至)何況令得阿羅漢果。",
    "X31n0611_006:0581a10": "此世尊徵明財法二施之功德。將較隨喜之功德",
    "X31n0611_006:0581a11": "也。",
    "X31n0611_006:0581a12": "佛告彌勒我今分明語汝(至)算數譬喻所不能知。",
    "X31n0611_006:0581a13": "此以財法二施較第五十人之功德也。外財有漏。",
    "X31n0611_006:0581a14": "小果權乘。故難比佛性種子。故隨喜一偈之功。超",
    "X31n0611_006:0581a15": "勝廣大二施之福。",
    "X31n0611_006:0581a16": "阿逸多如是第五十人(至)不可得比。",
    "X31n0611_006:0581a17": "此以疎較親。故不可比。葢後聞者如初發心。初聞",
    "X31n0611_006:0581a18": "法者如地上菩薩之象。以親從法會聽聞妙法。直",
    "X31n0611_006:0581a19": "入佛慧。所以功德不可思議比量耳。",
    "X31n0611_006:0581a20": "又阿逸多若人為是經故(至)及乘天宮。",
    "X31n0611_006:0581a21": "此明隨喜生報之勝也。前聞壽量。則報與佛無異。",
    "X31n0611_006:0581a22": "故經行坐臥即是佛受用。今隨喜之益轉身生報。",
    "X31n0611_006:0581a23": "得好象馬車乘及天宮殿。以所隨喜者。是一乘妙",
    "X31n0611_006:0581a24": "法。故感報如之。",
    "X31n0611_006:0581b01": "若復有人於講法處坐(至)若轉輪聖王所坐之處。",
    "X31n0611_006:0581b02": "此言分座令聽之報也。以聞此經。法空為座。今暫",
    "X31n0611_006:0581b03": "分座。故感報天帝輪王之座。以一念讓心與法空",
    "X31n0611_006:0581b04": "等故。",
    "X31n0611_006:0581b05": "阿逸多若復有人(至)得與陀羅尼菩薩共生一處。",
    "X31n0611_006:0581b06": "此言勸聽之報也。所勸之人。即須臾聞。而勸者感",
    "X31n0611_006:0581b07": "報功德。轉身得與陀羅尼菩薩共生一處。以此妙",
    "X31n0611_006:0581b08": "法一心。為法界總相大法門體。故勸人蹔聞。則心",
    "X31n0611_006:0581b09": "同法界。故得總持之菩薩共生也。",
    "X31n0611_006:0581b10": "利根智慧百千萬世(至)見佛聞法信受教誨。",
    "X31n0611_006:0581b11": "此言勸者六根之報也。利根智慧。意根也。不瘖瘂",
    "X31n0611_006:0581b12": "等。舌根也。有音無字曰瘖。音字俱無曰瘂。差。不齊",
    "X31n0611_006:0581b13": "也。曲。歪齒也。褰縮。短唇也。胗。唇瘡也。咼斜。歪口也。",
    "X31n0611_006:0581b14": "上皆舌報。鼻不下。鼻根也。匾[匚@虒]。平鼻也。曲戾。歪鼻",
    "X31n0611_006:0581b15": "也。面色下。身根也。窊曲。陷而曲也。所生見佛。眼根",
    "X31n0611_006:0581b16": "也。聞法信受。耳根也。此言勸人聽法感報。六根端",
    "X31n0611_006:0581b17": "正具足之如此。意將顯持經六根清淨之報也。",
    "X31n0611_006:0581b18": "阿逸多汝且觀是(至)為人分別如說修行。",
    "X31n0611_006:0581b19": "此以劣顯勝也。且勸一人聽法。感報之如此。況一",
    "X31n0611_006:0581b20": "心聽說精持者乎。此所以六根清淨之報有在也。",
    "X31n0611_006:0581b21": "爾時世尊欲重宣此義而說偈言。",
    "X31n0611_006:0581b22": "若人於法會得聞是經典(至)其福不可限。",
    "X31n0611_006:0581b23": "若人於法會四句。頌最初一人親聞隨喜。如是展",
    "X31n0611_006:0581b24": "轉下四句。頌轉教至第五十。約最後人。較其功德。",
    "X31n0611_006:0581c01": "如有大施主下四句。頌財施。見彼衰老相下十六",
    "X31n0611_006:0581c02": "句。頌法施。真實法。謂小乘涅槃。世皆不牢固如水",
    "X31n0611_006:0581c03": "沫泡燄。謂無常之法。最後下四句。頌較最後之福。",
    "X31n0611_006:0581c04": "如是下四句。頌以後較初之福。若有勸一人下二",
    "X31n0611_006:0581c05": "十句。頌轉教之報。若故詣僧坊下八句。頌專聞報。",
    "X31n0611_006:0581c06": "若於講法下四句。頌分座報。何況一心下四句。頌",
    "X31n0611_006:0581c07": "以劣較勝。此較隨喜蹔聞之功德。業已超勝無比。",
    "X31n0611_006:0581c08": "將顯精持之人。必得六根清淨之前象也。",
    "X31n0611_006:0581c09": "妙法蓮華經法師功德品第十九",
    "X31n0611_006:0581c10": "此品來意。由前廣讚持經之大益。今顯持經之法",
    "X31n0611_006:0581c11": "師即得六根清淨者。以顯法華三昧之勝益。現前",
    "X31n0611_006:0581c12": "即登不退地。以發二乘精進不退之心。故此品來",
    "X31n0611_006:0581c13": "也。前法師品。但以法師為助發之緣因。今此品乃",
    "X31n0611_006:0581c14": "正顯持經之功德。名同義別。以佛性種子。要藉緣",
    "X31n0611_006:0581c15": "熏。使慧命不斷故。法師功德最勝。故以功德簡之。",
    "X31n0611_006:0581c16": "爾時佛告常精進(至)莊嚴六根皆令清淨。",
    "X31n0611_006:0581c17": "此言法師功德。而告常精進者。謂持經之人。必精",
    "X31n0611_006:0581c18": "心純一。永離懈怠。有進無退。方稱法師。前言六種",
    "X31n0611_006:0581c19": "法師。謂讀誦。受持。解說。書寫。供養。今不言供養。意",
    "X31n0611_006:0581c20": "在持經。不言受持。以讀誦解說書寫四種。皆受持",
    "X31n0611_006:0581c21": "之行。故不舉也。言六根功德。有八百千二百之不",
    "X31n0611_006:0581c22": "等者。楞嚴定六根優劣文云。世界相涉。三世四方",
    "X31n0611_006:0581c23": "宛轉十二。流變三疊。六根功德。各各圓成有千二",
    "X31n0611_006:0581c24": "百。以力用不齊。故眼唯八百。以後方全暗。鼻闕中",
    "X31n0611_006:0582a01": "交。身合中知。以三分言功。一分缺德。故眼鼻身三",
    "X31n0611_006:0582a02": "各具八百。以彼義選圓根。故約六根各具力用之",
    "X31n0611_006:0582a03": "不等。今經正顯父母所生常身。以顯持經即得六",
    "X31n0611_006:0582a04": "根清淨之報。故只就現在肉身六根而言清淨。不",
    "X31n0611_006:0582a05": "在優劣也。彼言功德。乃指六根之力用。今言功德。",
    "X31n0611_006:0582a06": "即持經不出六根。故一一功德莊嚴六根皆得清",
    "X31n0611_006:0582a07": "淨。意在持經之功德也。言即得清淨者。然清淨乃",
    "X31n0611_006:0582a08": "遮空之辭也。以肉質六根。皆隔礙而不通。奔染六",
    "X31n0611_006:0582a09": "塵。原非清淨。今言清淨。乃顯持經功德所致故也。",
    "X31n0611_006:0582a10": "故曰皆得清淨。問曰。經言六根清淨。皆云父母所",
    "X31n0611_006:0582a11": "生現前肉身。即能徹見徹聞三千大千世界者。是",
    "X31n0611_006:0582a12": "事難信。請決所疑。答曰。理固如是。無足怪也。請試",
    "X31n0611_006:0582a13": "言之。然眾生知見本是一真法界圓明心體。無邊",
    "X31n0611_006:0582a14": "剎境。十世古今靡不洞照。纖毫不遺。與十方佛同",
    "X31n0611_006:0582a15": "體無二者也。但以最初一念無明妄動障弊妙明。",
    "X31n0611_006:0582a16": "故感結水火風土四大壅令留礙。故隔越不通。以",
    "X31n0611_006:0582a17": "致見不超色。聞不出聲。此固眾生之知見也。今持",
    "X31n0611_006:0582a18": "經之人。一念頓悟本圓真心。故曰一人發真歸元。",
    "X31n0611_006:0582a19": "十方虗空悉皆消殞。何況空中所有國土而不振",
    "X31n0611_006:0582a20": "裂。是則塵消覺淨。故十方世界圓明洞照。而言三",
    "X31n0611_006:0582a21": "千。猶約量而言之耳。言清淨者。謂六根銷復。乃空",
    "X31n0611_006:0582a22": "之異名。以就現前肉身。故遮之也。且觀音耳根圓",
    "X31n0611_006:0582a23": "通。生滅既滅。寂滅現前。故能上與十方諸佛同一",
    "X31n0611_006:0582a24": "慈力。下與六道眾生共一悲仰。豈直六根清淨而",
    "X31n0611_006:0582b01": "已乎。首楞嚴云。阿那律陀無目而見。跋難陀龍無",
    "X31n0611_006:0582b02": "耳而聽。乃至迦葉圓明了知不因心念。是皆父母",
    "X31n0611_006:0582b03": "所生肉身也。又曰。不明自發。則諸暗相永不能昏。",
    "X31n0611_006:0582b04": "根塵既消。云何覺明不成圓妙。此六根清淨之象",
    "X31n0611_006:0582b05": "也。是則眼見三千世界等。無足怪也。",
    "X31n0611_006:0582b06": "是善男子善女人(至)果報生處悉見悉知。",
    "X31n0611_006:0582b07": "爾時世尊欲重宣此義而說偈言。",
    "X31n0611_006:0582b08": "若於大眾中(至)雖未得天眼肉眼力如是。",
    "X31n0611_006:0582b09": "此眼根清淨功德也。言肉眼清淨。則色塵空而不",
    "X31n0611_006:0582b10": "隔。妙體現前。徹見三千大千世界。一切眾生心念",
    "X31n0611_006:0582b11": "頭數皆現心中。三際了然。故果報生處悉知悉見。",
    "X31n0611_006:0582b12": "楞嚴所云。行陰若盡。則眾生生死業流灣環無不",
    "X31n0611_006:0582b13": "畢見。況圓明洞照乎。頌言無所畏心。則直心正念",
    "X31n0611_006:0582b14": "真如法也。以是持經。故功德自具。其實圓照法界。",
    "X31n0611_006:0582b15": "今言八百。但就肉身言之耳。彌樓。此云光明。即七",
    "X31n0611_006:0582b16": "金山之一也。",
    "X31n0611_006:0582b17": "復次常精進(至)種種音聲而不壞耳根。",
    "X31n0611_006:0582b18": "爾時世尊欲重宣此義而說偈言。",
    "X31n0611_006:0582b19": "父母所生耳(至)但用所生耳功德已如是。",
    "X31n0611_006:0582b20": "此耳根清淨功德也。普賢心聞洞十方。今以持經",
    "X31n0611_006:0582b21": "既悟妙心。則十方洞聞了無壅塞也。有理之言為",
    "X31n0611_006:0582b22": "法聲。無理之言為非法聲。頌云撰集解其義。然撰",
    "X31n0611_006:0582b23": "集解義。是未有聲也。而能聞之者。葢彼以思而知。",
    "X31n0611_006:0582b24": "故我以不思而聞。所以為心聞也。頌言悉能分別",
    "X31n0611_006:0582c01": "知。則不獨徒聞其聲而已。此乃耳根清淨之妙也。",
    "X31n0611_006:0582c02": "復次常精進(至)若欲分別為他人說憶念不謬。",
    "X31n0611_006:0582c03": "爾時世尊欲重宣此義而說偈言。",
    "X31n0611_006:0582c04": "是人鼻清淨(至)而是持經者先得此鼻相。",
    "X31n0611_006:0582c05": "此鼻根清淨功德也。須曼那。此云善攝意。瞻蔔。此",
    "X31n0611_006:0582c06": "云黃華。小而香。波羅羅。此云薰華。多摩羅跋。此云",
    "X31n0611_006:0582c07": "賢。無垢香。多伽羅。此云木香。眾生之香。葢眾生身",
    "X31n0611_006:0582c08": "分皆各有氣分熏人。約義為香耳。波利質多羅。乃",
    "X31n0611_006:0582c09": "帝釋員生樹。拘鞞陀羅。云大遊戲地樹。不壞不錯。",
    "X31n0611_006:0582c10": "言無壞無雜也。言聲聞及佛四聖之香。所謂戒香",
    "X31n0611_006:0582c11": "定香智慧香解脫香解脫知見香。此皆非有形色",
    "X31n0611_006:0582c12": "之香。豈鼻根可能聞哉。鼻根清淨故乃可聞。所謂",
    "X31n0611_006:0582c13": "心空聞性香也。頌言地中寶藏。懷妊男女。聞香而",
    "X31n0611_006:0582c14": "能辯。初懷妊時。即知其成就不成就。又男女所念",
    "X31n0611_006:0582c15": "染欲癡恚之心。及地中伏藏。金銀珍寶銅器所盛。",
    "X31n0611_006:0582c16": "又珍寶貴賤。聞香知貴賤出處。凡此等事。豈鼻根",
    "X31n0611_006:0582c17": "所能哉。華嚴所言。菩薩有十種甚微細智。非洞明",
    "X31n0611_006:0582c18": "法界。無以辯博如此。而言鼻根清淨。是所謂寄根",
    "X31n0611_006:0582c19": "而言耳。乃至眾生在佛前。聞經皆歡喜。如法而修",
    "X31n0611_006:0582c20": "行。聞香悉能知。此非平等法性。無以洞達如此。肉",
    "X31n0611_006:0582c21": "身之鼻。天然實相。不侍無漏法生矣。",
    "X31n0611_006:0582c22": "復次常精進(至)又能出於深妙法音。",
    "X31n0611_006:0582c23": "爾時世尊欲重宣此義而說偈言。",
    "X31n0611_006:0582c24": "是人舌根淨終不受惡味(至)或時為現身。",
    "X31n0611_006:0583a01": "此舌根清淨功德也。舌約嘗味。則好醜美惡苦澀",
    "X31n0611_006:0583a02": "諸物。一入舌根。皆變上味。純成甘露法味。此乃離",
    "X31n0611_006:0583a03": "味之知也。約說法。在眾生中。則諸天八部五眾之",
    "X31n0611_006:0583a04": "人俱來聽法。盡形供養。在四聖。則聲聞辟支菩薩",
    "X31n0611_006:0583a05": "諸佛。常樂見之。且又感諸佛皆向說法。悉能受持。",
    "X31n0611_006:0583a06": "是謂諸佛法身入我性。我性還共如來合。此所以",
    "X31n0611_006:0583a07": "又能出於深妙法音也。頌言諸佛常念守護現身。",
    "X31n0611_006:0583a08": "謂妙契法身故也。",
    "X31n0611_006:0583a09": "復次常精進(至)皆於身中現其色像。",
    "X31n0611_006:0583a10": "爾時世尊欲重宣此義而說偈言。",
    "X31n0611_006:0583a11": "若持法華者其身甚清淨(至)一切於中現。",
    "X31n0611_006:0583a12": "此身根清淨功德也。以身清淨如淨琉璃。故眾生",
    "X31n0611_006:0583a13": "喜見。眾生生死善惡報處。及三界形色四聖體用。",
    "X31n0611_006:0583a14": "一一皆在身中顯現。如鏡現像。寂音引晉佛圖澄",
    "X31n0611_006:0583a15": "者本天竺人。以永嘉四秊至洛陽。自言百餘歲。腹",
    "X31n0611_006:0583a16": "旁有孔以絮塞之。夜讀則拔絮出光照室。又常將",
    "X31n0611_006:0583a17": "齋。臨水從孔中引腸胃洗濯。還納腹中。以油塗掌",
    "X31n0611_006:0583a18": "中。使童子即而窺之。童子驚走曰。是中有軍馬。葢",
    "X31n0611_006:0583a19": "照見石氏擒劉曜。計其處千餘里。此亦父母所生",
    "X31n0611_006:0583a20": "之常體也。頌言菩薩於淨身皆見世所有。唯獨自",
    "X31n0611_006:0583a21": "明了餘人所不見。此正楞嚴所謂一人發真歸元。",
    "X31n0611_006:0583a22": "十方虗空悉皆消殞。空中國土悉皆振裂。此葢發",
    "X31n0611_006:0583a23": "真者見。餘人所不見也。",
    "X31n0611_006:0583a24": "復次常精進(至)亦是先佛經中所說。",
    "X31n0611_006:0583b01": "爾時世尊欲重宣此義而說偈言。",
    "X31n0611_006:0583b02": "是人意清淨明利無濁穢(至)持法華經故。",
    "X31n0611_006:0583b03": "此意根清淨功德也。以意根清淨。離諸思量分別。",
    "X31n0611_006:0583b04": "故於一偈一句達無量義。以深達實相。故說俗間。",
    "X31n0611_006:0583b05": "經書治世語言資生業等皆順正法。如古德機緣。",
    "X31n0611_006:0583b06": "廬陵米價。麻三斤。乾矢橛。庭前栢樹子。洗鉢盂去",
    "X31n0611_006:0583b07": "等。一一如此。皆意根清淨。故拈起便示向上第一",
    "X31n0611_006:0583b08": "義也。六道眾生心所動作皆悉知之。以心徧十方",
    "X31n0611_006:0583b09": "同一體故。此人有所說皆是先佛法。以得諸佛智",
    "X31n0611_006:0583b10": "慧故。是人持此經安住希有地。總言六根清淨如",
    "X31n0611_006:0583b11": "此。為希有地也。",
    "X31n0611_006:0583b12": "此言悟佛知見。葢以四安樂行為妙悟之始。壽量",
    "X31n0611_006:0583b13": "為妙悟之極。故較量分持全經之功德。以至六根",
    "X31n0611_006:0583b14": "清淨。乃為妙悟之實效。然就父母所生肉身六根",
    "X31n0611_006:0583b15": "而言者。楞嚴云。識陰盡者。如淨琉璃中含寶月。故",
    "X31n0611_006:0583b16": "六根融通圓照法界。是皆未盡果縛。即肉身而言",
    "X31n0611_006:0583b17": "妙悟開發之如此。是知持經妙悟。端在識心盡破。",
    "X31n0611_006:0583b18": "分別情亡。故一一圓明。清淨實相。此法爾如然。稟",
    "X31n0611_006:0583b19": "明於心不假外也。故從上諸祖妙悟自心。皆能如",
    "X31n0611_006:0583b20": "此。但不欲顯露惑世耳。觀其各有臨終付囑密記",
    "X31n0611_006:0583b21": "之事。靡不歷然。此其驗也。故天台智者大師。妙悟",
    "X31n0611_006:0583b22": "法華三昧。親見靈山一會儼然現存。豈非眼根清",
    "X31n0611_006:0583b23": "淨之驗歟。",
    "X31n0611_006:0583b24": "妙法蓮華經常不輕菩薩品第二十",
    "X31n0611_006:0583c01": "此品來意。由前言持經功德之勝。今正示以堅持",
    "X31n0611_006:0583c02": "之行。故如來自敘往昔為菩薩時名為不輕。持此",
    "X31n0611_006:0583c03": "妙法。唯以平等佛慧教化眾生。乃至多遭毀辱。絕",
    "X31n0611_006:0583c04": "無一念疲厭之心。以至今日得菩提果。此持經之",
    "X31n0611_006:0583c05": "驗也。以此勸進二乘。當遵此範。末世持經可無厭",
    "X31n0611_006:0583c06": "患。自無退墮之心也。以此妙法悟之為難。既悟守",
    "X31n0611_006:0583c07": "之為難。且於惡世弘持此經。更難之難。故世尊憂",
    "X31n0611_006:0583c08": "懸之意也深。而叮嚀告誡之心也切。所以歷說持",
    "X31n0611_006:0583c09": "經之行。自提婆達多以來。皆明悟守之事。至此遵",
    "X31n0611_006:0583c10": "如來行。然後乃為精持。以得六根清淨乃見其人。",
    "X31n0611_006:0583c11": "故此品來也。前後諸品。文雖不一。義實一貫。參會",
    "X31n0611_006:0583c12": "經文。自得其旨。具見如來說法之意也。",
    "X31n0611_006:0583c13": "爾時佛告得大勢菩薩(至)眼耳鼻舌身意清淨。",
    "X31n0611_006:0583c14": "此將顯精持之利。先牒指持毀以警之也。毀謗之",
    "X31n0611_006:0583c15": "罪。如前喻品末。與法師品說。聞持之福。如向法師",
    "X31n0611_006:0583c16": "功德品說。將顯精持而先牒明損益者。意謂不善",
    "X31n0611_006:0583c17": "持者令彼毀謗而獲罪。法師雖能善持得六根清",
    "X31n0611_006:0583c18": "淨。不能化彼強暴。但能自利而不能利他。今常不",
    "X31n0611_006:0583c19": "輕。以佛性徧記四眾。今增上慢。皆轉邪心而生正",
    "X31n0611_006:0583c20": "信。而自亦得六根清淨。所謂自利利他二行具足。",
    "X31n0611_006:0583c21": "故將說精持。而先牒罪福。意顯持經必若常不輕",
    "X31n0611_006:0583c22": "者。乃盡精持之妙也。告大勢者。以忍有大力故也。",
    "X31n0611_006:0583c23": "得大勢乃往古昔(至)爾時有一菩薩比丘名常不輕。",
    "X31n0611_006:0583c24": "此將舉精持之人。先舉所師之佛也。佛號威音王",
    "X31n0611_006:0584a01": "者。可畏曰威。聞聲而伏謂之威音。不必作意而人",
    "X31n0611_006:0584a02": "自畏之。故曰威音王。菩薩住寂滅忍。以平等大悲",
    "X31n0611_006:0584a03": "普施眾生。眾生聞聲而自畏伏。故所師之佛為威",
    "X31n0611_006:0584a04": "音王。而人稱己曰常不輕。是以尊行加人故也。以",
    "X31n0611_006:0584a05": "安忍寂滅。物我兩忘。永離憂惱。故劫名離衰。唯以",
    "X31n0611_006:0584a06": "忍行故無損有益。故國名大成。此乃空劫初成之",
    "X31n0611_006:0584a07": "佛。已前無佛。故宗門稱向上曰威音那畔。今說精",
    "X31n0611_006:0584a08": "持而先指毀謗之罪者。意謂不能持經故損他無",
    "X31n0611_006:0584a09": "益。即前四安樂行。雖能守己以免毀謗之來不致",
    "X31n0611_006:0584a10": "損他。而猶不能轉彼不信以入信根。故持經法師。",
    "X31n0611_006:0584a11": "雖能自得六根清淨。而不能令他同入。是但自利",
    "X31n0611_006:0584a12": "不能利他。故非精持。今不輕菩薩。以平等大悲佛",
    "X31n0611_006:0584a13": "性種子。徧記四眾。不但安忍謗辱。而能化彼增慢。",
    "X31n0611_006:0584a14": "轉罪為福。方是真精進行。有大勢力。乃盡持經之",
    "X31n0611_006:0584a15": "妙也。故佛將顯此行。先舉損益有深意也。",
    "X31n0611_006:0584a16": "得大勢以何因緣(至)汝等皆行菩薩道當得作佛。",
    "X31n0611_006:0584a17": "此徵不輕得名之因緣也。因以佛性徧觀四眾。故",
    "X31n0611_006:0584a18": "禮拜讚歎。皆稱行菩薩道。當得作佛是以平等大",
    "X31n0611_006:0584a19": "悲普視眾生。不輕於人也。",
    "X31n0611_006:0584a20": "而是比丘不專。讀誦經典(至)汝等皆當作佛。",
    "X31n0611_006:0584a21": "此言不專讀誦經典。但行禮拜者。以經乃詮顯如",
    "X31n0611_006:0584a22": "來法身佛性種子之具也。今觀佛性普觀四眾。則",
    "X31n0611_006:0584a23": "法身徧在大眾身中。斯則真經在人。而不在紙墨",
    "X31n0611_006:0584a24": "文字。即此便為真持經矣。",
    "X31n0611_006:0584b01": "四眾之中有生瞋恚心不淨者(至)號之為常不輕。",
    "X31n0611_006:0584b02": "此言因是而得不輕之名也。罵詈不瞋。打擲不怨。",
    "X31n0611_006:0584b03": "而猶常自高聲授記願人作佛者。此正安心寂滅。",
    "X31n0611_006:0584b04": "物我兩忘。無我之至也。以是之故久而不退。即彼",
    "X31n0611_006:0584b05": "闡提四眾皆起信根。非此不足以化強暴。故皆號",
    "X31n0611_006:0584b06": "之為常不輕。大哉佛意甚深微妙之如此也。始也",
    "X31n0611_006:0584b07": "二乘不聞此經。絕無成佛之分。是法身慧命備載",
    "X31n0611_006:0584b08": "此經。故曰此中已有如來全身。故二乘既聞此經。",
    "X31n0611_006:0584b09": "皆得授記作佛。以法由人弘。若無人弘則慧命斷",
    "X31n0611_006:0584b10": "絕。故所重者又在持經之人也。且惡世難持。不善",
    "X31n0611_006:0584b11": "持者。令人不信生謗。則無益而有損。是則持經又",
    "X31n0611_006:0584b12": "最難得其人也。故說四安樂行。教以持經之方。不",
    "X31n0611_006:0584b13": "致彼謗。及得其人有能持者。當供如佛。是則佛性",
    "X31n0611_006:0584b14": "慧命又在能持之人。而不在經矣。所謂人存政舉也。",
    "X31n0611_006:0584b15": "故能持之人。即得六根清淨之益。此雖自利而不",
    "X31n0611_006:0584b16": "能利他。是但能持而不能弘也。今常不輕者。不專",
    "X31n0611_006:0584b17": "誦經。但行禮拜。而以佛性種子。徧記四眾。是則佛",
    "X31n0611_006:0584b18": "性普在諸人。而不獨在持經者也。故能轉彼邪心。",
    "X31n0611_006:0584b19": "化彼兇暴而生正信。皆植成佛之因。如此方盡如",
    "X31n0611_006:0584b20": "來涉世利生之本懷也。觀其義深遠其語巧如。不",
    "X31n0611_006:0584b21": "但四十秊前之方便。即法華一會。特為此事。猶且",
    "X31n0611_006:0584b22": "方便。微密漸導。至此而顯發其極致。此豈常情所",
    "X31n0611_006:0584b23": "窺測哉。觀者不見佛心。而以文字智辯為多者。有",
    "X31n0611_006:0584b24": "負如來深慈矣。可不敬哉。",
    "X31n0611_006:0584c01": "是比丘臨欲終時(至)廣為人說是法華經。",
    "X31n0611_006:0584c02": "此言不輕聞經得自利之益也。臨終者。顯向未聞",
    "X31n0611_006:0584c03": "經未得慧命也。空中聞威音王佛先說此經者。意",
    "X31n0611_006:0584c04": "顯此經乃真空法界所流也。二十千萬億偈者。凡",
    "X31n0611_006:0584c05": "有對則為二。以此經乃心境雙忘離相寂滅之法。",
    "X31n0611_006:0584c06": "眾生心境種種無量。一聞此經則一切心境化為",
    "X31n0611_006:0584c07": "寂滅之法矣。故經有二十千萬億偈未足多也。即",
    "X31n0611_006:0584c08": "得六根清淨者。顯持經之益也。更增壽命。以臨終",
    "X31n0611_006:0584c09": "聞經。以能受持續佛慧命。以稱法界寂滅之性。故",
    "X31n0611_006:0584c10": "得二百萬億那由他歲。以稱性而演。故盡命說經。",
    "X31n0611_006:0584c11": "於時增上慢四眾(至)令住阿耨多羅三藐三菩提。",
    "X31n0611_006:0584c12": "此言不輕因聞法持經轉邪利他之益也。彼增上",
    "X31n0611_006:0584c13": "慢四眾人等。乃昔輕賤不輕者。向已稱美名。則已",
    "X31n0611_006:0584c14": "不毀知所重矣。今見不輕得大神通。謂六根清淨。",
    "X31n0611_006:0584c15": "樂說辯力。謂廣說此經。大善寂力。謂住寂滅忍。故",
    "X31n0611_006:0584c16": "皆信伏隨從。是則不但不毀。抑又歸化。此由不輕",
    "X31n0611_006:0584c17": "忍力所致也。故復化千萬億眾令住菩提。此利他",
    "X31n0611_006:0584c18": "之行。見持經之益也。然世尊將說妙法。而五千上",
    "X31n0611_006:0584c19": "慢禮佛而退。是知此輩乃諸佛所不化者。今見不",
    "X31n0611_006:0584c20": "輕而感化如此。所謂觀德人之容使人之意也。消",
    "X31n0611_006:0584c21": "是貴身體力行之益。有勝於言說分別也。",
    "X31n0611_006:0584c22": "命終之後得值二千億佛(至)功德成就當得作佛。",
    "X31n0611_006:0584c23": "此言不輕持經值佛之益也。命終得值二千億佛。",
    "X31n0611_006:0584c24": "皆號日月燈者。謂住寂滅法。佛性種子慧光常明。",
    "X31n0611_006:0585a01": "如日月燈。故云於其法中說法華經也。復值二千",
    "X31n0611_006:0585a02": "億佛。同號雲自在王者。謂妙法如雲。普被群生。慧",
    "X31n0611_006:0585a03": "光破暗。得大自在也。以得六根清淨。絕諸對待。故",
    "X31n0611_006:0585a04": "說法無畏也。供養既多善根已深。故說此經久而",
    "X31n0611_006:0585a05": "不倦。當得作佛也。",
    "X31n0611_006:0585a06": "得大勢於意云何(至)疾得阿耨多羅三藐三菩提。",
    "X31n0611_006:0585a07": "此言不輕乃釋尊前身也。以持經之久。故成佛之",
    "X31n0611_006:0585a08": "速。意在勵其精持也。",
    "X31n0611_006:0585a09": "得大勢彼其四眾(至)教化阿耨多羅三藐三菩提。",
    "X31n0611_006:0585a10": "此言不輕復化之益也。彼四眾瞋恚不輕而不信",
    "X31n0611_006:0585a11": "者。故感千劫地獄之苦。罪畢還遇不輕教化成佛。",
    "X31n0611_006:0585a12": "所謂聞而不信。尚結佛種之因也。",
    "X31n0611_006:0585a13": "得大勢於汝意云何(至)三藐三菩提不退轉者是。",
    "X31n0611_006:0585a14": "此言今日在會大眾即昔日謗法之人也。以初謗",
    "X31n0611_006:0585a15": "者乃法華經也。故今還因聞此經而得開悟。以四",
    "X31n0611_006:0585a16": "眾現存。豈非大益。",
    "X31n0611_006:0585a17": "得大勢當知是法華經(至)讀誦解說書寫是經。",
    "X31n0611_006:0585a18": "此結顯勝益所以勸持也。前言謗經之罪。但言地",
    "X31n0611_006:0585a19": "獄三途之苦。報盡為人。終無獲益。意顯不善持者",
    "X31n0611_006:0585a20": "令人終於不信。是謂慧命斷絕也。今言謗者即感",
    "X31n0611_006:0585a21": "地獄。苦畢復蒙教化。此其慧命不絕者。乃善持經",
    "X31n0611_006:0585a22": "之益。佛意持經必苦不輕然後為精持。故勸受持。",
    "X31n0611_006:0585a23": "引已往事以誡將來。佛慈深矣。",
    "X31n0611_006:0585a24": "爾時世尊欲重宣此義而說偈言。",
    "X31n0611_006:0585b01": "過去有佛號威音王(至)漸具功德疾成佛道。",
    "X31n0611_006:0585b02": "此頌述不輕遠因也。從過去有佛下。至疾成佛道",
    "X31n0611_006:0585b03": "四十句。通頌不輕持經之事。連言命終聞經。先言",
    "X31n0611_006:0585b04": "增壽。後言值無數佛。是知慧命相續永永無窮也。",
    "X31n0611_006:0585b05": "彼時不輕則我身是(至)今於我前聽法者是。",
    "X31n0611_006:0585b06": "此言今緣以證昔因也。彼時不輕下十四句。言不",
    "X31n0611_006:0585b07": "輕即我。彼謗毀者。即現前四眾也。",
    "X31n0611_006:0585b08": "我於前世勸是諸人(至)世世值佛疾成佛道。",
    "X31n0611_006:0585b09": "此結勸持也。我於前世下。至時說是經十六句。顯",
    "X31n0611_006:0585b10": "昔勸之益。是故行者下八句。言今勸之益。言時聞",
    "X31n0611_006:0585b11": "時說。所謂欲識佛性義。當觀時節因緣也。",
    "X31n0611_006:0585b12": "古釋齊此已前二十品名正宗分。此後八品判屬",
    "X31n0611_006:0585b13": "流通。今愚以開示悟入四字。分二十八品。通是正",
    "X31n0611_006:0585b14": "宗。以提婆達多品至後囑累十一品。為悟佛知見。",
    "X31n0611_006:0585b15": "藥王及後至普賢勸發六品。為入佛知見。已前二",
    "X31n0611_006:0585b16": "十二品通名信解。向後六品顯行證。故意以藥王",
    "X31n0611_006:0585b17": "明行為入。此與古釋全不相蒙。而以義為準。臨文",
    "X31n0611_006:0585b18": "自當證知。",
    "X31n0611_006:0585b19": "妙法蓮華經如來神力品第二十一",
    "X31n0611_006:0585b20": "此品來意。由前世尊廣說持經之功。復示自持之",
    "X31n0611_006:0585b21": "行。是則當機圓悟已極。已遂如來出世本懷。且得",
    "X31n0611_006:0585b22": "地涌持經之眾。故如來歡喜。乃極盡神力而印證",
    "X31n0611_006:0585b23": "之。且示當機平等法界。直令覩佛境於目前。見淨",
    "X31n0611_006:0585b24": "土於當下。以顯法利已圓將付法王家業也。然後",
    "X31n0611_006:0585c01": "地涌之眾以發啟者。正顯自心性德滿足。方為法",
    "X31n0611_006:0585c02": "華全體也。如來即現神力。徧身毛孔皆放光明。舌",
    "X31n0611_006:0585c03": "至梵天地皆震動者。所謂通身吐露徹底掀翻也。",
    "X31n0611_006:0585c04": "諸佛同放光明。以顯佛佛道同也。十方諸佛同坐",
    "X31n0611_006:0585c05": "光中。空中出聲。遙讚釋迦說法華經者。以顯十方",
    "X31n0611_006:0585c06": "諸佛心心相印也。十方世界通達無礙如一佛土",
    "X31n0611_006:0585c07": "者。乃昭廓法身真境。以消二乘限量之心也。如來",
    "X31n0611_006:0585c08": "至此。極盡神力。發揚此經功德不盡者。以如來所",
    "X31n0611_006:0585c09": "有一切之法。一切自在神力。一切密秘之藏。一切",
    "X31n0611_006:0585c10": "甚深之事。皆於此經宣示顯說。故久默斯要今乃",
    "X31n0611_006:0585c11": "說之。以其難信難解。今已深信深解。所謂悟佛知",
    "X31n0611_006:0585c12": "見也。而奉持之功德亦非思議可及。故開示至此。",
    "X31n0611_006:0585c13": "顯理已極。妙悟已圓。乃盡佛神力以印證之。故判",
    "X31n0611_006:0585c14": "此品已前為信解之真因。因心既真。可克妙果。故",
    "X31n0611_006:0585c15": "次囑累。先此品來意。顯地涌之眾皆克家之子也。",
    "X31n0611_006:0585c16": "舊判此品。連後七品俱屬流通。此品為發起。義有",
    "X31n0611_006:0585c17": "未盡。故愚判藥王連後五品為入佛知見。由行以",
    "X31n0611_006:0585c18": "證果。方盡如來說法儀式故也。",
    "X31n0611_006:0585c19": "爾時千世界微塵等菩薩(至)解說書寫而供養之。",
    "X31n0611_006:0585c20": "此地涌之眾請持妙法也。然地涌之眾。皆克家之",
    "X31n0611_006:0585c21": "子。特為持經而出。何以一向默住。直待至此方請",
    "X31n0611_006:0585c22": "者。以此大眾。向住下方空中。行頭陀事。志樂靜處。",
    "X31n0611_006:0585c23": "似未達涉俗利生之事。故待世尊分別持經功德",
    "X31n0611_006:0585c24": "以堅願樂之心。及說不輕以示二利之行。故至此",
    "X31n0611_006:0586a01": "方於佛前願於滅後。凡分身所在滅度之處。皆願",
    "X31n0611_006:0586a02": "廣說此經。亦自欲得是真淨大法。所以請也。新記",
    "X31n0611_006:0586a03": "之眾。願於他方弘經。而不敢在娑婆。藥王願在娑",
    "X31n0611_006:0586a04": "婆。而不敢往十方。唯地涌之眾。願往分身所在之",
    "X31n0611_006:0586a05": "處廣說此經。則願大而心廣。與佛心等。故特付囑",
    "X31n0611_006:0586a06": "之。",
    "X31n0611_006:0586a07": "爾時世尊於文殊師利等(至)地皆六種震動。",
    "X31n0611_006:0586a08": "此如來印許持經故現大神力。以示得遂本懷。踊",
    "X31n0611_006:0586a09": "躍歡喜之意也。舊住娑婆。言文殊等在會。與地涌",
    "X31n0611_006:0586a10": "之眾。揀非他方雲集者。以將囑累先現神力警之",
    "X31n0611_006:0586a11": "也。神力乃法界無作妙力也。華嚴為之神變相。廣",
    "X31n0611_006:0586a12": "長舌者。如來三十二相有覆面舌。今言出廣長舌。",
    "X31n0611_006:0586a13": "乃神力所現也。舌雖大而不出口。今言出廣長舌",
    "X31n0611_006:0586a14": "上至梵世。且梵世乃色究竟處也。而云至者。正顯有",
    "X31n0611_006:0586a15": "色相處。凡一切音聲形色。皆說法音聲也。毛孔甚",
    "X31n0611_006:0586a16": "微細。世界甚廣大。而云一切毛孔放無量無數色",
    "X31n0611_006:0586a17": "光。遍照十方世界者。意顯正報毛孔。依報微塵。一",
    "X31n0611_006:0586a18": "一其中智光充滿。皆說法之地也。此釋迦一佛所",
    "X31n0611_006:0586a19": "現神力之廣大如此。眾寶樹下諸佛。乃分身雲集",
    "X31n0611_006:0586a20": "之佛。一一舌相光明皆與釋迦等無有異者。顯佛",
    "X31n0611_006:0586a21": "佛道同也。現神力滿百千歲者。放光之頃。即經如",
    "X31n0611_006:0586a22": "許長時。顯三際平等也。至梵世。則竪窮。遍十方。則",
    "X31n0611_006:0586a23": "橫該。百千歲。則三世。意顯此舌根竪窮橫遍十方",
    "X31n0611_006:0586a24": "三世。神力充滿。法音彌布。意將以此神力說此經",
    "X31n0611_006:0586b01": "之功德。猶不能盡也。謦欬彈指最小音聲。而能徧",
    "X31n0611_006:0586b02": "至十方地皆震動者。意顯法音稱真法界。故聲所",
    "X31n0611_006:0586b03": "及處。眾生聞者無明頓破之象也。將顯讚經功德。",
    "X31n0611_006:0586b04": "故先現此神力也。",
    "X31n0611_006:0586b05": "其中眾生天龍夜叉(至)皆大歡喜得未曾有。",
    "X31n0611_006:0586b06": "此言眾生八部。各因神力攝受。開佛知見也。其中",
    "X31n0611_006:0586b07": "眾生八部。皆住十方界光中之所攝受者。且此皆",
    "X31n0611_006:0586b08": "肉眼不能遠見。今因佛光所攝。皆遙見娑婆世界",
    "X31n0611_006:0586b09": "空中雲集十方分身諸佛。及見釋迦多寶并無邊",
    "X31n0611_006:0586b10": "法會圍繞釋迦者。是所謂開佛知見。頓見靈山一",
    "X31n0611_006:0586b11": "會儼然現在。故皆歡喜得未曾有。此因神力所攝",
    "X31n0611_006:0586b12": "也。",
    "X31n0611_006:0586b13": "爾時諸天於虗空中(至)通達無礙如一佛土。",
    "X31n0611_006:0586b14": "此言空中諸天。因光所照。見靈山一會說法華經。",
    "X31n0611_006:0586b15": "轉教眾生隨喜者。意顯能入法性真空。方能悟此",
    "X31n0611_006:0586b16": "妙法。據此乃可轉教眾生隨喜。正謂坐如來座。方",
    "X31n0611_006:0586b17": "能弘持此經也。彼諸眾生聞此聲已。皆向釋迦三",
    "X31n0611_006:0586b18": "稱者。此因轉教。故諸聞者。各各開佛知見也。以種",
    "X31n0611_006:0586b19": "種瓔珞。妙物遙散娑婆者。以諸妙行一一迴向佛",
    "X31n0611_006:0586b20": "道也。所散之物變成寶帳者以理融事。通歸法界",
    "X31n0611_006:0586b21": "也。十方世界通達無礙如一佛土者。開佛知見。則",
    "X31n0611_006:0586b22": "一切根塵識界廓然無礙。此皆神力所致也。",
    "X31n0611_006:0586b23": "爾時佛告上行等菩薩(至)此經功德猶不能盡。",
    "X31n0611_006:0586b24": "此結顯經德。已上種種神力說不能盡也。且以至",
    "X31n0611_006:0586c01": "梵天之舌相。照十方之毛光。合十方雲集分身諸",
    "X31n0611_006:0586c02": "佛之神力。滿百千歲之長時。是則竪窮三際。橫徧",
    "X31n0611_006:0586c03": "十方。震動大千。通諸佛土。如是神力於無量劫說",
    "X31n0611_006:0586c04": "此經之功德。猶不能盡者。極顯此經乃法界之全",
    "X31n0611_006:0586c05": "體。然諸佛神力雖廣大無比。猶是分顯。未能盡舉",
    "X31n0611_006:0586c06": "法界之量。如所謂未徧普賢一毛孔故也。以法界",
    "X31n0611_006:0586c07": "全體。諸佛眾生正報之毛孔。依報世界之微塵。一",
    "X31n0611_006:0586c08": "一徧含十方剎土。大經云。普賢一一毛孔中不可",
    "X31n0611_006:0586c09": "說剎次第入。毛孔能受彼諸佛。諸剎不能遍毛孔。",
    "X31n0611_006:0586c10": "如一毛孔。一切毛孔一一皆然。如一微塵。一切微",
    "X31n0611_006:0586c11": "塵塵塵亦爾。以此經雖未明言事事無礙。而一真",
    "X31n0611_006:0586c12": "法界乃四法界之本故也。以此經所詮實相寂滅",
    "X31n0611_006:0586c13": "真心。是一真法界之實相。故諸佛所現神力而不",
    "X31n0611_006:0586c14": "能盡說此經之功德也。華嚴云。假使有人。以虗空",
    "X31n0611_006:0586c15": "為紙。大海為墨。須彌為筆。書寫此經一字功德不",
    "X31n0611_006:0586c16": "盡。正此意也。",
    "X31n0611_006:0586c17": "以要言之如來一切(至)皆於此經宣示顯說。",
    "X31n0611_006:0586c18": "此言神力不能盡說之所以也。一切所有。盡法界",
    "X31n0611_006:0586c19": "之所有也。一切自在神力。盡法界無作之大用也。",
    "X31n0611_006:0586c20": "一切秘藏。盡法界之秘密也。一切甚深之事。徹法",
    "X31n0611_006:0586c21": "界之源底也。是皆法身全體殊不可以見聞之跡",
    "X31n0611_006:0586c22": "求之。今此經分明顯說。如上神力。雖廣大無邊。猶",
    "X31n0611_006:0586c23": "屬可見可聞。所以不能盡說此經之功德耳。",
    "X31n0611_006:0586c24": "是故汝等於如來滅後(至)諸佛於此而般涅槃。",
    "X31n0611_006:0587a01": "此囑地涌之眾傳持此經。以結前云。此中以有如",
    "X31n0611_006:0587a02": "來全身。皆應起塔等義也。所以者何下。釋所以也",
    "X31n0611_006:0587a03": "以一切諸佛成道度生轉法輪入涅槃。皆從此經",
    "X31n0611_006:0587a04": "出。故應起塔供養。故當弘持。使慧命不斷也。",
    "X31n0611_006:0587a05": "爾時世尊欲重宣此義而說偈言。",
    "X31n0611_006:0587a06": "諸佛救世者住於大神通(至)決定無有疑。",
    "X31n0611_006:0587a07": "諸佛救世者下十二句。頌神通之事。以佛滅度下",
    "X31n0611_006:0587a08": "十二句。頌神力不能盡說持經之功德。能持是經",
    "X31n0611_006:0587a09": "下六句。頌持經即見釋迦多寶分身諸佛并我今",
    "X31n0611_006:0587a10": "日教菩薩事以一切諸佛法身應現之事。皆在此",
    "X31n0611_006:0587a11": "經。故能見之。能持是經下八句。頌能持是經。由見",
    "X31n0611_006:0587a12": "諸佛。故諸佛歡喜。諸佛坐道場。下十句。頌由持此",
    "X31n0611_006:0587a13": "經即得諸佛秘要之法。故得四無礙辯也。諸法。法",
    "X31n0611_006:0587a14": "無礙也。之義。義無礙也。名字言詞。詞無礙也。樂說",
    "X31n0611_006:0587a15": "無窮。樂說無礙也。故結云一切無障礙。於如來滅",
    "X31n0611_006:0587a16": "後下十句。頌由得四無礙辯故能說法。教無量菩",
    "X31n0611_006:0587a17": "薩皆住一乘之大益也。是故有智者下六句。結頌",
    "X31n0611_006:0587a18": "勸持也。將欲囑累。先現神力。以顯不能盡說此經",
    "X31n0611_006:0587a19": "之功德者。意顯此經乃如來道場所得之法。功德",
    "X31n0611_006:0587a20": "廣大。以發持經菩薩堅固願力也。",
    "X31n0611_006:0587a21": "妙法蓮華經囑累品第二十二",
    "X31n0611_006:0587a22": "此品來意。以從前開示顯理已圓。當機悟心已徹",
    "X31n0611_006:0587a23": "信解已真。是成佛之真因已具。則如來出世本懷",
    "X31n0611_006:0587a24": "已滿。正若長者父子情忘。即當委付家業。故說囑",
    "X31n0611_006:0587b01": "累為信解之終。故此品來。非斷為流通也。齊此已",
    "X31n0611_006:0587b02": "上十一品經。為悟佛知見。合前二十一品。通為信",
    "X31n0611_006:0587b03": "解。總屬顯理為因。下六品顯行。以明證入為果。",
    "X31n0611_006:0587b04": "爾時釋迦牟尼佛(至)令一切眾生普得聞知。",
    "X31n0611_006:0587b05": "將欲付囑。先摩頂安慰而告諭者。示其慈憐。令不",
    "X31n0611_006:0587b06": "驚疑而必信也。三摩其頂。再三諄切之至也。無上",
    "X31n0611_006:0587b07": "菩提。最為難得之法。佛於歷劫勤苦。乃至三千世",
    "X31n0611_006:0587b08": "界無芥子許。不是菩薩為求菩提捨身命處。以久",
    "X31n0611_006:0587b09": "受勤苦。乃可得成。所謂難得阿耨菩提也。今將付",
    "X31n0611_006:0587b10": "囑。再三言其難得者。正如長者大富之家。要子知",
    "X31n0611_006:0587b11": "其創業之艱難也。今以此法付囑菩薩。非特欲其",
    "X31n0611_006:0587b12": "持守而已。且欲廣宣此法。令一切眾生普得聞知。",
    "X31n0611_006:0587b13": "以所託者重。故告諭之心也切。是謂一大事因緣",
    "X31n0611_006:0587b14": "非細故也。",
    "X31n0611_006:0587b15": "所以者何如來有大慈悲(至)則為已報諸佛之恩。",
    "X31n0611_006:0587b16": "此釋令其廣宣之意也。十方如來。但以眾生為心。",
    "X31n0611_006:0587b17": "凡己所有皆與眾生。以有大慈悲。無所恡惜。亦不",
    "X31n0611_006:0587b18": "畏眾生之多。凡有求者皆能與之。此諸佛之本心",
    "X31n0611_006:0587b19": "也。能與眾生佛之智慧。如來智慧。自然智慧。然云",
    "X31n0611_006:0587b20": "佛之智慧而有三種者何耶。言佛之智慧。乃眾生",
    "X31n0611_006:0587b21": "所迷。今與開示令其悟入者是也。如來智慧。乃眾",
    "X31n0611_006:0587b22": "生與佛平等共有。因修而後證得者也。自然智慧。",
    "X31n0611_006:0587b23": "則天然妙性。本無迷悟。不屬修證者也。智慧本一。",
    "X31n0611_006:0587b24": "但由開示而後悟入。由悟入而後修。因修而證本",
    "X31n0611_006:0587c01": "有天然之自性。故說有三種也。今佛既與開示。必",
    "X31n0611_006:0587c02": "使悟修而證本有。方為究竟。盡皆與之無悋。故是",
    "X31n0611_006:0587c03": "一切眾生之大施主。此如來之心以眾生為心也。",
    "X31n0611_006:0587c04": "故教諸菩薩亦應隨學如來之法。一切與之勿生",
    "X31n0611_006:0587c05": "慳悋也。故於未來世。凡有信佛智慧者。即當為說",
    "X31n0611_006:0587c06": "此經使得佛慧。上言三種智慧。今教菩薩。但言如",
    "X31n0611_006:0587c07": "來智慧者。以先為眾生開示佛之知見。使自悟入",
    "X31n0611_006:0587c08": "修習證得。故以開示為急務。所以特言之也。儻若",
    "X31n0611_006:0587c09": "眾生有不信如來智慧者。當於深妙法中示教利",
    "X31n0611_006:0587c10": "喜。謂於三乘權教秘密法中。漸漸誘引。使令信受。",
    "X31n0611_006:0587c11": "此正付囑之意也。故曰。汝等若能如是。則為已報",
    "X31n0611_006:0587c12": "諸佛之恩矣。前方便品末。身子等感悟佛恩。乃至",
    "X31n0611_006:0587c13": "頂戴塵劫。身為床座。徧於三千世界。畢竟不能報",
    "X31n0611_006:0587c14": "佛之恩。故此結勸但能弘宣此經。則為已報諸佛",
    "X31n0611_006:0587c15": "之恩矣。所謂假使頂戴經塵劫。身為床座徧三千。",
    "X31n0611_006:0587c16": "若不弘法度眾生。畢竟無能報恩者。",
    "X31n0611_006:0587c17": "時諸菩薩摩訶薩(至)唯然世尊願不有慮。",
    "X31n0611_006:0587c18": "此諸菩薩因佛付囑而受命也。因佛摩頂三囑。故",
    "X31n0611_006:0587c19": "此三反受命。安慰世尊。願不有慮。此正克家之子。",
    "X31n0611_006:0587c20": "足以慰父之心也。",
    "X31n0611_006:0587c21": "爾時釋迦牟尼佛(至)多寶佛塔還可如故。",
    "X31n0611_006:0587c22": "此付囑事畢。故令分身諸佛各還本土也。前窮子",
    "X31n0611_006:0587c23": "喻。長者思念此子。意欲委付家業。及窮子歸來。始",
    "X31n0611_006:0587c24": "而驚怖。既而疑。久而信。益久而親。父子情忘。故長",
    "X31n0611_006:0588a01": "者并會親族國王大臣。委付家業。今多寶出現。分",
    "X31n0611_006:0588a02": "身齊集。正會國王大臣之意。故今付囑已畢。遂令",
    "X31n0611_006:0588a03": "分身諸佛各還本土也。尚留多寶還可如故者。以",
    "X31n0611_006:0588a04": "前雖悟法身。但只親近隨順而已。後顯證入。正欲",
    "X31n0611_006:0588a05": "妙契法身。方為深入實證。故留多寶。言還閉塔如",
    "X31n0611_006:0588a06": "故。正顯證入法身秘密藏耳。故留證也。",
    "X31n0611_006:0588a07": "說是語時十方無量(至)聞佛所說皆大歡喜。",
    "X31n0611_006:0588a08": "此因證法得人付囑故皆歡喜也。分身諸佛與諸",
    "X31n0611_006:0588a09": "菩薩皆喜者。喜釋迦法有所付也。身子與新記弟",
    "X31n0611_006:0588a10": "子等歡喜者。喜有菩薩受囑。眾等末世有所依歸",
    "X31n0611_006:0588a11": "也。",
    "X31n0611_006:0588a12": "金剛經云。如來善護念諸菩薩。善付囑諸菩薩。是",
    "X31n0611_006:0588a13": "知如來出世。一向護念菩薩。專為付囑此事也。四",
    "X31n0611_006:0588a14": "十年來求人不得。今幸得人而付囑之。已盡如來",
    "X31n0611_006:0588a15": "出世本懷。利生之能事已畢於此。所謂教菩薩法",
    "X31n0611_006:0588a16": "佛所護念者業已盡情吐露矣。故今付囑。其受囑",
    "X31n0611_006:0588a17": "者。但印證其心而已。欲證實果必須修行。所謂先",
    "X31n0611_006:0588a18": "悟後修。故後六品。以藥王等。正顯依法修行。方可",
    "X31n0611_006:0588a19": "證入。名為入佛知見。詎可視為虗受耶。故愚判為",
    "X31n0611_006:0588a20": "入佛知見。意在顯行。若言流通。則此經為一代時",
    "X31n0611_006:0588a21": "教之總流通耳。智者詳之。",
    "X31n0611_006:0588a22": "妙法蓮華經藥王菩薩本事品第二十三",
    "X31n0611_006:0588a23": "此品來意。由前顯理已圓。今當顯行。以明入佛知",
    "X31n0611_006:0588a24": "見也。前乃教菩薩法。後乃依教修行以取實證。以",
    "X31n0611_006:0588b01": "藥王明行者。意謂二乘雖悟圓理。尚有微細無明",
    "X31n0611_006:0588b02": "習氣未淨。難於涉俗利生。猶要歷事多佛廣修眾",
    "X31n0611_006:0588b03": "行。必資止觀之藥。調治之方。淨治微細無明。破俱",
    "X31n0611_006:0588b04": "生我法二執。以為妙行。乃可證入。故首問藥王云",
    "X31n0611_006:0588b05": "何遊於娑婆世界。而行百千萬億難行苦行者。正",
    "X31n0611_006:0588b06": "示二乘初涉生死險道。全仗止觀之力。故以藥王",
    "X31n0611_006:0588b07": "昔因聞法華經。得現一切色身三昧。以破俱生我",
    "X31n0611_006:0588b08": "法二執。乃能以神力供佛得受付囑也。然身供佛。",
    "X31n0611_006:0588b09": "約破俱生我執之象。然臂供養。約破俱生法執之",
    "X31n0611_006:0588b10": "象。二執既空。皆因法華三昧之力。以顯持經之功。",
    "X31n0611_006:0588b11": "乃見妙法最勝。故廣讚經功。凡有修者無不獲益。",
    "X31n0611_006:0588b12": "故此品來也。二執有分別俱生二種。初由開示悟",
    "X31n0611_006:0588b13": "佛知見。頓斷一分無明。已破分別二執。即登初地。",
    "X31n0611_006:0588b14": "俱生二執。由二地至七地。斷俱生我執。從八地至",
    "X31n0611_006:0588b15": "佛地。斷俱生法執。今云破二執。乃二地至七地行",
    "X31n0611_006:0588b16": "相。至此乃顯。故云分別二障極喜無。二執俱生地",
    "X31n0611_006:0588b17": "地除。故判為入佛知見明矣。楞伽明菩薩以止觀",
    "X31n0611_006:0588b18": "力進破二障。實證真理。從二地起至七地頓捨藏",
    "X31n0611_006:0588b19": "識。乃入八地。自此以後。即得三種意生身。一者謂",
    "X31n0611_006:0588b20": "三昧樂意生身。二者覺法自性意生身。三者種類",
    "X31n0611_006:0588b21": "俱生無行作意生身。此當八地。得現一切色身三",
    "X31n0611_006:0588b22": "昧。乃三昧樂意生身也。妙音觀音二品。如次配二",
    "X31n0611_006:0588b23": "種身。以得此身。乃實證之驗也。以此意生身。入定",
    "X31n0611_006:0588b24": "則有。出定則無。故云三昧樂正當七地。",
    "X31n0611_006:0588c01": "爾時宿王華菩薩(至)及此聲聞眾聞皆歡喜。",
    "X31n0611_006:0588c02": "此徵明藥王苦行以宿王華發起者。意顯宿修稱",
    "X31n0611_006:0588c03": "真之行。以為成佛真因也。藥王前願於娑婆世界",
    "X31n0611_006:0588c04": "廣說此經。故今明行。但以涉俗利生弘經為妙行。",
    "X31n0611_006:0588c05": "故問藥王云何遊於娑婆世界有百千萬億難行",
    "X31n0611_006:0588c06": "苦行也。願少解說令眾歡喜者。意顯止觀為涉俗",
    "X31n0611_006:0588c07": "之要。欲令新記菩薩得此調心。不畏娑婆弊惡也。",
    "X31n0611_006:0588c08": "前四安樂行。但遠謗辱譏嫌。此止觀妙行。乃證入",
    "X31n0611_006:0588c09": "之妙行。意將歷境調心。以治微細無明惑障也。故",
    "X31n0611_006:0588c10": "願說之令此聲聞眾喜也。非此止觀妙行。則終不",
    "X31n0611_006:0588c11": "敢入娑婆矣。所以請也。",
    "X31n0611_006:0588c12": "爾時佛告宿王華菩薩(至)諸聲聞眾說法華經。",
    "X31n0611_006:0588c13": "此將明藥王之苦行。故先述其本因也。所師之佛",
    "X31n0611_006:0588c14": "號日月淨明德者。謂以正智觀照。破無明暗。淨治",
    "X31n0611_006:0588c15": "染垢之象也。其佛法眷有八十億菩薩七十二恒",
    "X31n0611_006:0588c16": "沙聲聞者。意破七識染污無知習氣。將顯八識圓",
    "X31n0611_006:0588c17": "明之體。以契本覺真心之象也。以本覺妙體。不離",
    "X31n0611_006:0588c18": "四大根塵。故佛壽四萬二千歲。淨智妙圓。絕諸染",
    "X31n0611_006:0588c19": "污。故國無女人及四惡道也。七識本是平等性智。",
    "X31n0611_006:0588c20": "故地平如掌。八識本是如來藏體。大圓鏡智。故琉",
    "X31n0611_006:0588c21": "璃所成。具有恒沙性德。故寶樹莊嚴等。菩薩聲聞。",
    "X31n0611_006:0588c22": "皆坐寶臺者。言三乘皆依七八二識。修行以成。自",
    "X31n0611_006:0588c23": "然得果。故令諸天作樂供佛。喜見為藥王前身。因",
    "X31n0611_006:0588c24": "聞說法華經。則實相妙行。有所授受而來也。彼佛",
    "X31n0611_006:0589a01": "為一切眾生喜見菩薩。說法華經。一切眾生喜見",
    "X31n0611_006:0589a02": "者。以離染清淨。故眾所喜見。此藥王之前身也。聞",
    "X31n0611_006:0589a03": "法華經。苦行資始。有本之行也。",
    "X31n0611_006:0589a04": "是一切眾生喜見菩薩(至)得現一切色身三昧。",
    "X31n0611_006:0589a05": "此言藥王前身。因聞經資行得益也。喜見精進經",
    "X31n0611_006:0589a06": "行一心求佛者。因聞妙法。以止觀調心。即楞伽云",
    "X31n0611_006:0589a07": "無間行。起信云一行三昧。故曰一心。以觀實相。於",
    "X31n0611_006:0589a08": "一切法。了無異相。故觀真如名無間行。又名一行",
    "X31n0611_006:0589a09": "也。滿萬二千歲得現一切色身三昧者。楞伽大慧",
    "X31n0611_006:0589a10": "問無間行。佛說修行者大方便。乃至得無生法忍。",
    "X31n0611_006:0589a11": "住第八地。得離心意識。五法自性二無我相。得意",
    "X31n0611_006:0589a12": "生身。然意生身有三種。經云。云何三昧樂正受意",
    "X31n0611_006:0589a13": "生身。謂第三四五地。三昧樂正受。種種自心寂靜",
    "X31n0611_006:0589a14": "安住心海。起浪識相不生。知自心理境界性非性。",
    "X31n0611_006:0589a15": "是名三昧樂正受意生身。釋曰。謂初登地。證平等",
    "X31n0611_006:0589a16": "真如。直至七地盡真如際。已捨藏識。故云自心種",
    "X31n0611_006:0589a17": "種寂靜。七識波浪不生。故云安住心海。起浪識相",
    "X31n0611_006:0589a18": "不生。已斷俱生我執。我執既斷。則境界無依。故云",
    "X31n0611_006:0589a19": "知自心現境界性非性。此乃定力所持。亦名力持",
    "X31n0611_006:0589a20": "身。故云三昧樂正受意生身。七地證此。而云三四",
    "X31n0611_006:0589a21": "五地。舉中以該初後也。今云一心求佛。正安住真",
    "X31n0611_006:0589a22": "如一心也。以七識既破。則根塵自泯。故云滿萬二",
    "X31n0611_006:0589a23": "千歲。住三昧中。真如圓明。普照一切。了無障礙。一",
    "X31n0611_006:0589a24": "切異類種種形色皆現三昧心中。如摩尼珠。隨緣",
    "X31n0611_006:0589b01": "顯現。故云三昧樂正受意生身。所謂得現一切色",
    "X31n0611_006:0589b02": "身三昧。葢言三昧中現也。前法師功德品。持此經",
    "X31n0611_006:0589b03": "者得六根清淨而已。未能現一切色身也。今喜見",
    "X31n0611_006:0589b04": "持經。以依所悟實相修行。入真如三昧。乃依行所",
    "X31n0611_006:0589b05": "成。故云一心求佛乃得現一切色身三昧。故判此",
    "X31n0611_006:0589b06": "品已後為入佛知見。謂依解起行。行起解絕。乃得",
    "X31n0611_006:0589b07": "證入。故楞伽說三種意生身。正顯無間行實證之",
    "X31n0611_006:0589b08": "相。以此釋之。方見此經入佛知見之實證。而後六",
    "X31n0611_006:0589b09": "品非流通也。智者請深觀之。",
    "X31n0611_006:0589b10": "得此三昧已心大歡喜(至)價直娑婆世界以供養佛。",
    "X31n0611_006:0589b11": "此言喜見因得法利。以三昧力。研窮習氣之象也。",
    "X31n0611_006:0589b12": "謂聞實相妙法。故得三昧。今欲隨順真如實相。將",
    "X31n0611_006:0589b13": "為成佛真因。故空中雨華作供。即以真如三昧。熏",
    "X31n0611_006:0589b14": "變習氣。故雨香作供養也。以三昧乃真如氣分。故",
    "X31n0611_006:0589b15": "香價直娑婆。",
    "X31n0611_006:0589b16": "作是供養已從三昧起(至)過是已後其身乃盡。",
    "X31n0611_006:0589b17": "此言喜見然身。正示破俱生我執之象也。上以神",
    "X31n0611_006:0589b18": "力運供。乃三昧無作妙力。此言然身。乃真如三昧。",
    "X31n0611_006:0589b19": "進破俱生我執之象。故言從三昧起也。以三昧熏",
    "X31n0611_006:0589b20": "變習氣。淨治根塵。故云服諸香滿千二百歲。熏變",
    "X31n0611_006:0589b21": "根身。故云香油塗身。已捨藏識垢染。故云天寶衣",
    "X31n0611_006:0589b22": "而自纏身。以全體真如。故灌諸香油。我執頓破。故",
    "X31n0611_006:0589b23": "云而自然身。藏識已捨。則八識圓明。恒沙無明皆",
    "X31n0611_006:0589b24": "成妙覺。故光明徧照八十億恒河沙世界。其中諸",
    "X31n0611_006:0589c01": "佛同時讚歎也。是由精進一心。我執既破。妙契法",
    "X31n0611_006:0589c02": "身。故讚言是真精進是名真法供養如來也。諸供",
    "X31n0611_006:0589c03": "養中法供養最。故華香諸物及國城等供。皆所不",
    "X31n0611_006:0589c04": "及也。真如實證。妙絕忘言。故諸如來而各默然。以",
    "X31n0611_006:0589c05": "根塵既消。我執亦泯。故火然千二百歲其身乃盡。",
    "X31n0611_006:0589c06": "一切眾生喜見菩薩(至)即為其父而說偈言。",
    "X31n0611_006:0589c07": "大王今當知(至)供養於世尊為求無上慧。",
    "X31n0611_006:0589c08": "說是偈已而白父言(至)大王我今當還供養此佛。",
    "X31n0611_006:0589c09": "此言喜見然身得化生之益也。以染污既除我執",
    "X31n0611_006:0589c10": "已破。則證清淨真如。名白淨識。故轉生淨德王家。",
    "X31n0611_006:0589c11": "以由八地出真如三昧。所謂意生身也。故云結跏",
    "X31n0611_006:0589c12": "趺坐忽然化生。為父說偈。以敘前緣。乃具足六通",
    "X31n0611_006:0589c13": "宿命現前也。言日月淨明德佛今故現在者。謂佛",
    "X31n0611_006:0589c14": "見未忘。法執尚存也。以證實相真如。則一切世諦",
    "X31n0611_006:0589c15": "語言資生業等皆順正法。故云因供佛故得解一",
    "X31n0611_006:0589c16": "切眾生語言陀羅尼。陀羅尼云總持。真如之異稱",
    "X31n0611_006:0589c17": "也。以從八地出。當法師位。善能說法。故復聞法華",
    "X31n0611_006:0589c18": "經八百千萬億等偈。此正法執未忘也。將破此執。",
    "X31n0611_006:0589c19": "故云我今當還供養此佛。",
    "X31n0611_006:0589c20": "白已即坐七寶之臺(至)合十指爪以偈讚佛。",
    "X31n0611_006:0589c21": "容顏甚奇妙光明照十方我適曾供養今復還親覲。",
    "X31n0611_006:0589c22": "爾時一切眾生喜見菩薩(至)世尊猶故在世。",
    "X31n0611_006:0589c23": "此敘喜見再覲本師之儀也。以我執既破。入法性",
    "X31n0611_006:0589c24": "空。故云上昇虗空。以將躋等覺。故云往到佛所。以",
    "X31n0611_006:0590a01": "本覺分顯。故云我曾供養今復親覲。而言世尊猶",
    "X31n0611_006:0590a02": "故在世。此正佛見未泯。雲門云。法身亦有兩般病。",
    "X31n0611_006:0590a03": "得到法身。為法執不忘。己見猶存。坐在法身邊。是",
    "X31n0611_006:0590a04": "一。直饒誘得法身去。放過即不可。子細檢默將來。",
    "X31n0611_006:0590a05": "有甚麼氣息。亦是病。此宗門法身二種病。前則教",
    "X31n0611_006:0590a06": "義所收。次為透法身句。則教所不攝也。今云破法",
    "X31n0611_006:0590a07": "執。正雲門第一種病。所謂微細法執。今云世尊猶",
    "X31n0611_006:0590a08": "故現在。正宗門法身見也。須破此執乃可入妙。",
    "X31n0611_006:0590a09": "爾時日月淨明德佛(至)於夜後分入於涅槃。",
    "X31n0611_006:0590a10": "此言喜見持經法利。妙契法身。堪續慧命。故日月",
    "X31n0611_006:0590a11": "淨明德佛。臨入涅槃。付囑大事也。言當入涅槃。以",
    "X31n0611_006:0590a12": "佛法囑累。而云及菩薩弟子并菩提法。及三千大",
    "X31n0611_006:0590a13": "千七寶世界給侍諸天等。并滅後舍利。一切齊付",
    "X31n0611_006:0590a14": "者。以所證菩提及眷屬莊嚴。正報依報及法身舍",
    "X31n0611_006:0590a15": "利等。皆因修妙法所成。一真實相。故齊付之。所謂",
    "X31n0611_006:0590a16": "全付家業也。言佛法。乃所說應機之法也。菩提法。",
    "X31n0611_006:0590a17": "乃道場所得法也。囑令起塔。意顯法身依持寂滅。",
    "X31n0611_006:0590a18": "真境。故使慧命不斷也。既付囑已即入涅槃。",
    "X31n0611_006:0590a19": "爾時一切眾生喜見菩薩(至)埀諸幡葢懸諸寶鈴。",
    "X31n0611_006:0590a20": "此言喜見受囑起塔。續佛慧命也。栴檀能清涼熱",
    "X31n0611_006:0590a21": "惱。以此為[卄/積]供佛而然之。所謂入法身寂滅清涼",
    "X31n0611_006:0590a22": "之境也。收取舍利八萬四千起如許塔者。一入法",
    "X31n0611_006:0590a23": "身寂滅。則八萬四千煩惱。一一皆化入寂滅真際",
    "X31n0611_006:0590a24": "矣。表剎莊嚴等。謂法身本具性德莊嚴也。",
    "X31n0611_006:0590b01": "爾時一切眾生喜見(至)皆使得住現一切色身三昧。",
    "X31n0611_006:0590b02": "此言喜見然臂。乃示破俱生法執之象也。言作是",
    "X31n0611_006:0590b03": "供養心猶未足者。謂所證未至極則。不以得少為",
    "X31n0611_006:0590b04": "足也。菩薩大弟子及天龍等。乃日月淨明德佛之",
    "X31n0611_006:0590b05": "所付囑者。以先然身未足為供。故今然臂。方為盡",
    "X31n0611_006:0590b06": "心。意顯俱生二執盡破。方為實證也。二就既破。則",
    "X31n0611_006:0590b07": "八萬四千煩惱。都歸寂滅之地。則向之七識執持",
    "X31n0611_006:0590b08": "根境諸法者亦俱歸寂滅矣。故云然臂供八萬四",
    "X31n0611_006:0590b09": "千舍利塔。七萬二千歲也。二執既破。則捐捨小乘",
    "X31n0611_006:0590b10": "頓入無上正覺。故無數求聲聞人。皆發菩提心。亦",
    "X31n0611_006:0590b11": "得住現一切色身三昧也。",
    "X31n0611_006:0590b12": "爾時諸菩薩天人阿脩羅等(至)一切天人得未曾有。",
    "X31n0611_006:0590b13": "此言諸菩薩天人八部等見其無臂而憂惱者。以",
    "X31n0611_006:0590b14": "其法愛難捨也。圓覺經云。法愛不存心。漸次可成",
    "X31n0611_006:0590b15": "就。喜見誓言兩臂如故者。所謂但破其執。不破其",
    "X31n0611_006:0590b16": "法也。至若得佛。則無不具足。故如故也。以希有之",
    "X31n0611_006:0590b17": "事。故瑞以應之。此上敘藥王之往因也。",
    "X31n0611_006:0590b18": "佛告宿王華菩薩(至)無量百千萬億那由他數。",
    "X31n0611_006:0590b19": "此結昔證今也。故曰一切眾生喜見菩薩即藥王",
    "X31n0611_006:0590b20": "菩薩是。其藥王捨身布施無量百千萬億那由他",
    "X31n0611_006:0590b21": "數者。謂種種我法二執也。始而法師品。歷言此經",
    "X31n0611_006:0590b22": "難持。繼而安樂行品。教以持經之方。然彼四行。但",
    "X31n0611_006:0590b23": "能遠彼強暴而不能化。繼而說常不輕。雖能化彼",
    "X31n0611_006:0590b24": "上慢。而未能忘佛見法見。於佛知見。難於證入。是",
    "X31n0611_006:0590c01": "皆俱生我法二執未能淨盡。難以妙契法身。故說",
    "X31n0611_006:0590c02": "藥王然身而得付囑。然臂而續慧命。意在進破二",
    "X31n0611_006:0590c03": "執。方盡持經之妙行。乃可入佛知見也。",
    "X31n0611_006:0590c04": "宿王華若有發心(至)諸珍寶物而供養者。",
    "X31n0611_006:0590c05": "此言欲得菩提。能然手足一指供養舍利。勝以國",
    "X31n0611_006:0590c06": "城妻子三千國土諸珍寶物而供養者。意顯能破",
    "X31n0611_006:0590c07": "少分微細法執。則能妙契法身。超勝有為功德也。",
    "X31n0611_006:0590c08": "是故持經妙行。重在自破煩惱所知二障也。",
    "X31n0611_006:0590c09": "若復有人以七寶滿三千大千世界(至)其福最多。",
    "X31n0611_006:0590c10": "此較持經一四句偈。其福超越七寶滿三千界供",
    "X31n0611_006:0590c11": "佛之功德者。以彼有相福田。難比法身無為功德",
    "X31n0611_006:0590c12": "也。以法身無為不墮諸數。故能超之。",
    "X31n0611_006:0590c13": "宿王華譬如一切川流(至)此經亦復如是諸經中王。",
    "X31n0611_006:0590c14": "此廣顯妙法具有十種第一殊勝之德。所以超越",
    "X31n0611_006:0590c15": "三乘。乃以十種譬喻明之也。一深廣如海。諸水所不",
    "X31n0611_006:0590c16": "能及。所謂諸佛智慧甚深無量。二最高最上如須",
    "X31n0611_006:0590c17": "彌山。諸山所不能及。三照明長夜如月。眾星所不",
    "X31n0611_006:0590c18": "能及。四破暗如日。生盲亦蒙其益。五最尊上如轉",
    "X31n0611_006:0590c19": "輪王。六統攝一切。如帝釋天為三十三天中王。此",
    "X31n0611_006:0590c20": "經統諸佛之法義。七為三乘之依怙。如梵天王為",
    "X31n0611_006:0590c21": "眾生父。八為三乘之第一。如二乘於凡夫中為第",
    "X31n0611_006:0590c22": "一。九為諸經中為第一。如三乘中菩薩為第一。十",
    "X31n0611_006:0590c23": "為諸法中王。如佛為法王。以此十喻。通喻此經。於",
    "X31n0611_006:0590c24": "一大時教中為最上一乘之妙法。最為殊勝故也。",
    "X31n0611_006:0591a01": "上顯法勝。下顯功勝。",
    "X31n0611_006:0591a02": "宿王華此經能救一切眾生(至)能解一切生死之縛。",
    "X31n0611_006:0591a03": "此言妙法之勝能也。能救一切者。能拔眾生生死",
    "X31n0611_006:0591a04": "之苦也。能離苦惱。煩惱苦因。苦苦果也。饒益眾生。",
    "X31n0611_006:0591a05": "即充滿其願也。此三乃標其勝能。如清涼池下十",
    "X31n0611_006:0591a06": "二喻。別顯勝能也。此法華經下。法合上喻。總而言",
    "X31n0611_006:0591a07": "之。能令眾生離一切苦惱病痛。解一切生死之縛",
    "X31n0611_006:0591a08": "也。眾生苦痛縛著皆由無明感結。今佛知見一開",
    "X31n0611_006:0591a09": "智光現前。能破無明。則諸苦自滅。所謂如暗得燈",
    "X31n0611_006:0591a10": "也。",
    "X31n0611_006:0591a11": "若人得聞此法華經(至)所得功德亦復無量。",
    "X31n0611_006:0591a12": "此言得聞妙法。由有勝能。故書寫者功德無邊。供",
    "X31n0611_006:0591a13": "養功德無量也。",
    "X31n0611_006:0591a14": "宿王華若有人聞(至)盡是女身後不復受。",
    "X31n0611_006:0591a15": "此言若聞藥王一品亦得無量功德也。易卦乾伸。",
    "X31n0611_006:0591a16": "以乾為陽。坤為陰。故乾為男。坤為女。以乾剛坤柔",
    "X31n0611_006:0591a17": "也。此法華經。言佛性金剛種子堅固不壞。故女人",
    "X31n0611_006:0591a18": "持經入佛知見。亦永為般若真因。佛性種子歷劫",
    "X31n0611_006:0591a19": "不磨。所以不復更受女身也。",
    "X31n0611_006:0591a20": "若如來滅後(至)亦復不為憍慢嫉妬諸垢所惱。",
    "X31n0611_006:0591a21": "此言女人能如法修行。所得利益。以較男之更勝",
    "X31n0611_006:0591a22": "也。西方極樂世界蓮華化生。此佛說能念佛者即",
    "X31n0611_006:0591a23": "得往生。今惡世女人。能於此經所說修行。即得往",
    "X31n0611_006:0591a24": "生者。以入佛知見。頓破無明。頓斷煩惱。以心清淨",
    "X31n0611_006:0591b01": "故佛土清淨。是為淨土之因也。然貪欲瞋恚愚癡",
    "X31n0611_006:0591b02": "憍慢嫉妬。乃女人之所最重者。今依經修行。一旦",
    "X31n0611_006:0591b03": "頓斷。不為所惱。故身得清淨。往生淨土冥矣。言後",
    "X31n0611_006:0591b04": "五百歲。佛滅度後。初五百秊解脫堅固。二五百秊",
    "X31n0611_006:0591b05": "禪定堅固。三五百秊多聞堅固。四五百歲福德堅",
    "X31n0611_006:0591b06": "固。五五百秊鬪諍堅固。今云後五百秊。即鬬諍堅",
    "X31n0611_006:0591b07": "固之時。女人於此難持之時持之。所以得益最勝。",
    "X31n0611_006:0591b08": "女人如此。其男可知。",
    "X31n0611_006:0591b09": "得菩薩神通無生法忍(至)成就如是功德智慧之力。",
    "X31n0611_006:0591b10": "此猶約女人持經生淨土者。而言功德也。無生法",
    "X31n0611_006:0591b11": "忍登地乃得。已證平等真如。已破妄見。故眼根清",
    "X31n0611_006:0591b12": "淨。已轉七識根塵。故見七百萬二千億那由他恒",
    "X31n0611_006:0591b13": "河沙等諸佛。以諸佛法身應念現前。故遙見共讚。",
    "X31n0611_006:0591b14": "汝能於下至無有與汝等者。皆諸佛讚辭也。以非",
    "X31n0611_006:0591b15": "有為功德。故不能焚漂。以稱法界性。故說不能盡",
    "X31n0611_006:0591b16": "也。言破諸魔等者。諸魔。即五陰魔。生死軍。即死魔。",
    "X31n0611_006:0591b17": "餘怨敵。即煩惱魔。言能破悉摧。所謂與五陰魔煩",
    "X31n0611_006:0591b18": "惱魔死魔共戰。有大功勳。出三界。破魔網。故云能",
    "X31n0611_006:0591b19": "破能摧也。以得諸佛之慧命。故諸佛共護。以超越",
    "X31n0611_006:0591b20": "世間。故天人不如。以得一乘佛慧。故三乘之禪定",
    "X31n0611_006:0591b21": "不能與等。以三乘未得佛慧故也。故結之曰此菩",
    "X31n0611_006:0591b22": "薩成就如是功德智慧之力此借女人以讚。故廣",
    "X31n0611_006:0591b23": "結其大益也。",
    "X31n0611_006:0591b24": "若有人聞是藥王菩薩(至)所得功德如上所說。",
    "X31n0611_006:0591c01": "上言能依全經修行。此言但能隨喜藥王一品之",
    "X31n0611_006:0591c02": "利益也。能隨喜讚善。則舌根清淨。故口出青蓮華",
    "X31n0611_006:0591c03": "香。已悟色身即法身。故毛孔中出栴檀之香。而功",
    "X31n0611_006:0591c04": "德說不能盡也。羅什滅後。塔前湧青蓮華一枝。啟",
    "X31n0611_006:0591c05": "塔視之。華從舌根出。是譯妙法華經之驗也。",
    "X31n0611_006:0591c06": "是故宿王華(至)病即消滅不老不死。",
    "X31n0611_006:0591c07": "此以一品囑累宿王。意在持經以苦行為本也。後",
    "X31n0611_006:0591c08": "五百歲。閻浮提中魔強法弱之時。非苦行不能廣",
    "X31n0611_006:0591c09": "宣此經。非護持不能無障。故囑宿王無令諸魔得",
    "X31n0611_006:0591c10": "其便也。特囑宿王當以神力守護者。以此經是閻",
    "X31n0611_006:0591c11": "浮提人病之良藥。如天甘露。故云病即消滅。不老",
    "X31n0611_006:0591c12": "不死。以正經佛付囑地涌之眾。意在十方世界往",
    "X31n0611_006:0591c13": "返弘宣。而且以藥王專在娑婆尚不愜心。今以此",
    "X31n0611_006:0591c14": "品單付宿王。囑在南閻浮提廣宣流布者。況閻浮",
    "X31n0611_006:0591c15": "乃四洲之一耳。其境甚狹。其人甚惡。佛何獨重於",
    "X31n0611_006:0591c16": "此耶。然十方雖廣。實佛本心。以佛化娑婆。彼三洲",
    "X31n0611_006:0591c17": "不生。唯現閻浮。乃身教之地。人多獎惡。故獨囑之。",
    "X31n0611_006:0591c18": "意顯閻浮提人。與此經有緣。故為良藥。非此經不",
    "X31n0611_006:0591c19": "能攝化。非苦行不能弘宣。故獨以此品歸重也。",
    "X31n0611_006:0591c20": "宿王華汝若見有受持是經(至)應當如是生恭敬心。",
    "X31n0611_006:0591c21": "此囑宿王敬奉持經之人也。青蓮華。喻妙淨明心。",
    "X31n0611_006:0591c22": "粖香。喻微妙神通。言持經者已具此經。故以此散",
    "X31n0611_006:0591c23": "之。以見其人不久坐道場。破魔軍。說法度人。出生",
    "X31n0611_006:0591c24": "死海。固當恭敬如佛想也。",
    "X31n0611_006:0592a01": "說是藥王菩薩本事品時(至)語言陀羅尼。",
    "X31n0611_006:0592a02": "此言聞品得益也。以入佛知見深證實相。故達一",
    "X31n0611_006:0592a03": "切眾生語言。皆入法性。故得陀羅尼總持法門也。",
    "X31n0611_006:0592a04": "言藥王得現一切色身三昧。則一切色皆是佛身。",
    "X31n0611_006:0592a05": "今云語言陀羅尼。則一切言音皆是法音。以八地",
    "X31n0611_006:0592a06": "菩薩出真如定。進至九地。當法師位。現身說法。此",
    "X31n0611_006:0592a07": "在七地。已具體而微。故為後位勝進相也。",
    "X31n0611_006:0592a08": "多寶如來於寶塔中(至)利益無量一切眾生。",
    "X31n0611_006:0592a09": "此因說藥王本事苦行持經。皆已妙契法身。故多",
    "X31n0611_006:0592a10": "寶讚歎宿王華而問此事。利益眾生。故伸讚歎也。",
    "X31n0611_006:0592a11": "多寶出現。原為證明此經。意在得人以續慧命。故",
    "X31n0611_006:0592a12": "今讚歎藥王。次乃復召妙音。已得其人。則終會不"
}