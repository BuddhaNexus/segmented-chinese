{
    "T02n0125_033:0728b22": "增壹阿含經卷第三十三",
    "T02n0125_033:0728b24": "東晉罽賓三藏瞿曇僧伽提婆譯",
    "T02n0125_033:0728b25": "等法品第三十九",
    "T02n0125_033:0728b26": "（一）聞如是：一時，佛在舍衛國祇樹給孤獨",
    "T02n0125_033:0728b27": "園。爾時，世尊告諸比丘：「若有比丘成就七",
    "T02n0125_033:0728b28": "法者，於現法中受樂無窮，欲得盡漏，便",
    "T02n0125_033:0728b29": "能獲之。云何為七法？於是，比丘知法、知",
    "T02n0125_033:0728c01": "義、知時，又能自知，復能知足，亦復知入",
    "T02n0125_033:0728c02": "眾中，觀察眾人，是謂七法。「云何比丘知法？",
    "T02n0125_033:0728c03": "於是，比丘知法，所謂契經、祇夜、偈、因",
    "T02n0125_033:0728c04": "緣、譬喻、本末、廣演、方等、未曾有、廣普、",
    "T02n0125_033:0728c05": "授決、生經。若有比丘不知法者，不知",
    "T02n0125_033:0728c06": "十二部經，此非比丘也。以其比丘能解了",
    "T02n0125_033:0728c07": "法故，名為知法。如是，比丘解了於法。「云何",
    "T02n0125_033:0728c08": "比丘解了於義？於是，比丘知如來機趣，解",
    "T02n0125_033:0728c09": "了深義，無所疑難。若有比丘不解了義",
    "T02n0125_033:0728c10": "者，此非比丘也。以其比丘能知深義故，名",
    "T02n0125_033:0728c11": "為解義也。如是，比丘能分別義。「云何比丘",
    "T02n0125_033:0728c12": "知其時宜？於是，比丘知其時節，可修觀時",
    "T02n0125_033:0728c13": "便修觀，可修止時便修止，可默知默，可",
    "T02n0125_033:0728c14": "行知行，可誦知誦，可授前人便授前人，",
    "T02n0125_033:0728c15": "可語知語。若有比丘不知此者，不知止",
    "T02n0125_033:0728c16": "觀進止之宜，此非比丘。若復比丘知其時",
    "T02n0125_033:0728c17": "節，不失時宜，此名為隨其方宜。如是，比",
    "T02n0125_033:0728c18": "丘知其時宜。「云何比丘自能修己？於是，比",
    "T02n0125_033:0728c19": "丘能自知己：『我今有此見聞念知，有如是",
    "T02n0125_033:0728c20": "智慧，行步進止，恒隨正法。』若有比丘不能",
    "T02n0125_033:0728c21": "自知智慧之宜，出入行來，此非比丘也。以",
    "T02n0125_033:0728c22": "其比丘能自修己進止之宜，此名為自修己",
    "T02n0125_033:0728c23": "行，是謂比丘能自知己。「云何比丘自知止",
    "T02n0125_033:0728c24": "足？於是，比丘能自籌量睡眠、覺寤、坐臥、經",
    "T02n0125_033:0728c25": "行、進止之宜，皆能知止足。若有比丘不能",
    "T02n0125_033:0728c26": "知是者，則非比丘也。以其比丘能解了",
    "T02n0125_033:0728c27": "此故，名為知足。如是，比丘名為知足。「云",
    "T02n0125_033:0728c28": "何比丘知入大眾？於是，比丘分別大眾，此",
    "T02n0125_033:0728c29": "是剎利種，此是婆羅門眾，此是長者眾，此是",
    "T02n0125_033:0729a01": "沙門眾，我當以此法宜則適彼眾中，可語",
    "T02n0125_033:0729a02": "可默，皆悉知之。若有比丘不知入眾，此",
    "T02n0125_033:0729a03": "非比丘。以其比丘知入大眾故，名為知",
    "T02n0125_033:0729a04": "入眾也。是謂比丘知入大眾也。「云何比",
    "T02n0125_033:0729a05": "丘知眾人根元？比丘當知，有二人。云何為",
    "T02n0125_033:0729a06": "二？彼或有一人，欲往至園中親覲比丘；",
    "T02n0125_033:0729a07": "彼第二人不喜至彼觀見比丘。彼人欲至",
    "T02n0125_033:0729a08": "園中親覲比丘者，此人最為上。「比丘！復",
    "T02n0125_033:0729a09": "有二人。云何為二？彼一人雖至比丘所，",
    "T02n0125_033:0729a10": "然不問其宜；彼第二人亦不往至寺中",
    "T02n0125_033:0729a11": "見比丘。彼至寺人最為第一。「比丘！復有二",
    "T02n0125_033:0729a12": "人。云何為二？彼一人至比丘所問訊時",
    "T02n0125_033:0729a13": "宜；彼第二人不至比丘所問訊時宜。彼人",
    "T02n0125_033:0729a14": "至寺者，最尊第一，出彼人上。「比丘！復有二",
    "T02n0125_033:0729a15": "人。云何為二？彼一人至比丘所，至心聽法；",
    "T02n0125_033:0729a16": "彼第二人不至比丘所，不至心聽法。彼至",
    "T02n0125_033:0729a17": "心聽法者，於彼人最為第一。「比丘！復有",
    "T02n0125_033:0729a18": "二人。云何為二？彼有一人能觀察法，受持",
    "T02n0125_033:0729a19": "諷誦；彼第二人，不能受持諷誦。彼人受持",
    "T02n0125_033:0729a20": "諷誦者，於此人上最為第一。「比丘！復有二",
    "T02n0125_033:0729a21": "人。云何為二？彼有一人，聞法解其義；彼第",
    "T02n0125_033:0729a22": "二人，聞法不解其義。彼人聞法解義者，",
    "T02n0125_033:0729a23": "於此人最尊第一。「比丘！復有二人。云何為",
    "T02n0125_033:0729a24": "二？彼有一人聞法，法成就；彼第二人不",
    "T02n0125_033:0729a25": "聞法，法不成就。彼人法法成就者，於",
    "T02n0125_033:0729a26": "此人第一。「比丘！復有二人。云何為二？彼",
    "T02n0125_033:0729a27": "一人聞法能堪忍修行，分別護持正法；第",
    "T02n0125_033:0729a28": "二人不能堪忍修行其法。彼能修行法者，",
    "T02n0125_033:0729a29": "於此諸人最尊第一。猶如牛有酪，由酪",
    "T02n0125_033:0729b01": "有酥，由酥有醍醐，最為第一，無能",
    "T02n0125_033:0729b02": "及者。此亦如是，若有人能修行者，此人最",
    "T02n0125_033:0729b03": "為第一，無能及者，是謂比丘觀察人根。",
    "T02n0125_033:0729b04": "若有人不了此者，則非比丘也。以其比",
    "T02n0125_033:0729b05": "丘聞法分別其義者，此為最上。如是比",
    "T02n0125_033:0729b06": "丘觀察人根。若有比丘成就七法者，於",
    "T02n0125_033:0729b07": "現法中快樂無為，意欲斷漏亦無有疑。是",
    "T02n0125_033:0729b08": "故，比丘！當求方便，成此七法。如是，比丘！",
    "T02n0125_033:0729b09": "當作是學。」爾時，諸比丘聞佛所說，歡喜奉",
    "T02n0125_033:0729b10": "行。",
    "T02n0125_033:0729b11": "（二）聞如是：一時，佛在舍衛國祇樹給孤獨",
    "T02n0125_033:0729b12": "園。爾時，世尊告諸比丘：「三十三天晝度樹，",
    "T02n0125_033:0729b13": "本縱廣五十由旬，高百由旬，東、西、南、北蔭覆",
    "T02n0125_033:0729b14": "五十由旬，三十三天在彼四月自相娛樂。比",
    "T02n0125_033:0729b15": "丘當知，或有是時，彼晝度樹華葉凋落，萎",
    "T02n0125_033:0729b16": "黃在地。爾時，諸天見此瑞應，普懷歡喜，欣",
    "T02n0125_033:0729b17": "情內發：『此樹不久當更生華實。』「比丘當知，",
    "T02n0125_033:0729b18": "或有是時，彼樹華實皆悉凋落，捐棄在地。",
    "T02n0125_033:0729b19": "是時，三十三天倍復歡喜，自相謂言：『此樹不",
    "T02n0125_033:0729b20": "久當作灰色。』「比丘當知，復經歷數時，彼樹",
    "T02n0125_033:0729b21": "便作灰色。是時，三十三天已見此樹而作灰",
    "T02n0125_033:0729b22": "色，甚懷喜悅，自相謂言：『而今此樹已作灰",
    "T02n0125_033:0729b23": "色，不久當生羅網。』是時，三十三天見此晝",
    "T02n0125_033:0729b24": "度樹已生羅網，不久當生雹節。爾時，三十",
    "T02n0125_033:0729b25": "三天見已，復懷歡喜：『此樹今日已生雹節，",
    "T02n0125_033:0729b26": "不久當復開敷。』「比丘當知，三十三天已見",
    "T02n0125_033:0729b27": "此樹漸漸開敷，各懷歡喜：『此樹不久漸漸",
    "T02n0125_033:0729b28": "開敷，不久當盡著華。』「比丘當知，或有是",
    "T02n0125_033:0729b29": "時，彼樹普悉開敷，皆懷歡喜：『此樹今日皆悉",
    "T02n0125_033:0729c01": "著華。』爾時，此香逆風，百由旬內無不聞香",
    "T02n0125_033:0729c02": "者。爾時，諸天四月之中於彼自相娛樂，樂不",
    "T02n0125_033:0729c03": "可計。「此亦如是，若賢聖弟子意欲出家學",
    "T02n0125_033:0729c04": "道時，如似彼樹始欲凋落。「復次，賢聖弟子",
    "T02n0125_033:0729c05": "捐棄妻財，以信堅固，出家學道，剃除鬚髮，",
    "T02n0125_033:0729c06": "如似彼樹葉落在地。「比丘當知，若賢聖弟",
    "T02n0125_033:0729c07": "子無貪欲想，除不善法，念持歡喜，遊志",
    "T02n0125_033:0729c08": "一禪，似彼晝度樹而作灰色。「復次，賢聖弟",
    "T02n0125_033:0729c09": "子有覺、有觀息，內有歡喜，專其一心，無",
    "T02n0125_033:0729c10": "覺、無觀、遊心二禪，如似彼樹而生羅網。「復",
    "T02n0125_033:0729c11": "次，賢聖弟子念而有護，自覺身有樂，諸",
    "T02n0125_033:0729c12": "賢聖所救，護念具足，遊在三禪，如似彼",
    "T02n0125_033:0729c13": "樹而生雹節。「復次，賢聖弟子苦樂已盡，先",
    "T02n0125_033:0729c14": "無愁憂，無苦無樂，護念清淨，遊志四禪，如",
    "T02n0125_033:0729c15": "似彼樹漸漸開敷。「復次，賢聖弟子盡有漏，",
    "T02n0125_033:0729c16": "成無漏心解脫、智慧解脫，現法中而自娛",
    "T02n0125_033:0729c17": "樂：生死已盡，梵行已立，所作已辦，更不復",
    "T02n0125_033:0729c18": "受胎，如實知之。如似彼樹皆悉敷花。「是時，",
    "T02n0125_033:0729c19": "賢聖弟子戒德之香，遍聞四遠，無不稱譽",
    "T02n0125_033:0729c20": "者，四月之中而自娛樂，遊心四禪，具足行",
    "T02n0125_033:0729c21": "本。是故，諸比丘！當求方便，成戒德之香。如",
    "T02n0125_033:0729c22": "是，比丘！當作是學。」爾時，諸比丘聞佛所說，",
    "T02n0125_033:0729c23": "歡喜奉行。",
    "T02n0125_033:0729c24": "（三）聞如是：一時，佛在舍衛國祇樹給孤獨",
    "T02n0125_033:0729c25": "園。爾時，世尊告諸比丘：「我今當說七事水",
    "T02n0125_033:0729c26": "喻，人亦如是。諦聽！諦聽！善思念之。」諸比丘",
    "T02n0125_033:0729c27": "對曰：「如是。世尊！」世尊告曰：「彼云何七事水喻",
    "T02n0125_033:0729c28": "而似人？猶如有人沒在水底，如復有人暫",
    "T02n0125_033:0729c29": "出水還沒，如復有人出水觀看，如復有人",
    "T02n0125_033:0730a01": "出頭而住，如復有人於水中行，如復有",
    "T02n0125_033:0730a02": "人出水而欲到彼岸，如復有人已到彼",
    "T02n0125_033:0730a03": "岸。是謂，比丘！七事水喻出現於世。「彼云何人",
    "T02n0125_033:0730a04": "沒在水底而不得出？於是，或有一人，不善",
    "T02n0125_033:0730a05": "之法遍滿其體，當經歷劫數，不可療治，",
    "T02n0125_033:0730a06": "是謂此人沒在水底。「彼何等人出水還沒？",
    "T02n0125_033:0730a07": "或有一人信根漸薄，雖有善法而不牢",
    "T02n0125_033:0730a08": "固，彼身、口、意行善，後復身、口、意行不善法，",
    "T02n0125_033:0730a09": "身壞命終，生地獄中，是謂此人出水還沒。",
    "T02n0125_033:0730a10": "「彼何等人出水觀看？於是，或有人有信善",
    "T02n0125_033:0730a11": "根，身、口、意行，更不增益其法，自守而住，彼",
    "T02n0125_033:0730a12": "身壞命終，生阿須倫中，是謂此人出水而",
    "T02n0125_033:0730a13": "觀。「彼何等人出水住者？於是，或有人有信",
    "T02n0125_033:0730a14": "精進，斷三結使，更不退轉，必至究竟成無",
    "T02n0125_033:0730a15": "上道，是謂此人出水而住。「彼何等人欲渡",
    "T02n0125_033:0730a16": "水者？於是，或有人信根精進，恒懷慚愧，斷",
    "T02n0125_033:0730a17": "三結使，婬、怒、癡薄，來至此世而斷苦際，是",
    "T02n0125_033:0730a18": "謂此人欲渡水者。「彼何等人欲至彼岸？",
    "T02n0125_033:0730a19": "或有人信根精進，斷下五結，成阿那含，即",
    "T02n0125_033:0730a20": "彼般涅槃，更不來此世，是謂此人欲至彼",
    "T02n0125_033:0730a21": "岸者也。「何等人已至彼岸者？於是，或有",
    "T02n0125_033:0730a22": "一人，信根精進而懷慚愧，盡有漏成無漏，",
    "T02n0125_033:0730a23": "於現法中而自娛樂；生死已盡，梵行已立，",
    "T02n0125_033:0730a24": "所作已辦，更不復受胎，如實知之。於此無",
    "T02n0125_033:0730a25": "餘涅槃界而般涅槃，是謂此人已渡彼岸",
    "T02n0125_033:0730a26": "者也。「是謂，比丘！有此七人水喻向汝等說，",
    "T02n0125_033:0730a27": "諸佛世尊所應修行接度人民，今已施行。",
    "T02n0125_033:0730a28": "當在閑居靜處，若在樹下，當念坐禪，勿",
    "T02n0125_033:0730a29": "起懈怠。此是我之教誨。」爾時，諸比丘聞佛",
    "T02n0125_033:0730b01": "所說，歡喜奉行。",
    "T02n0125_033:0730b02": "（四）聞如是：一時，佛在舍衛國祇樹給孤獨",
    "T02n0125_033:0730b03": "園。爾時，世尊告諸比丘：「聖王在遠國治化，",
    "T02n0125_033:0730b04": "七法成就，不為怨家盜賊所擒獲。云何為",
    "T02n0125_033:0730b05": "七？然彼城郭極為高峻，修治齊整，是謂彼",
    "T02n0125_033:0730b06": "王先成就第一之法。復次，彼城門戶牢固，是",
    "T02n0125_033:0730b07": "謂彼城成就第二法。復次，彼城外塹極深",
    "T02n0125_033:0730b08": "且廣，是謂此城成就第三之法。復次，彼城",
    "T02n0125_033:0730b09": "內多諸穀米，倉庫盈滿，是謂彼城成就第",
    "T02n0125_033:0730b10": "四之法。復次，彼城饒諸薪草，是謂彼城成",
    "T02n0125_033:0730b11": "就第五之法。復次，彼城多諸器杖，備諸戰",
    "T02n0125_033:0730b12": "具，是謂彼城成就六法。復次，彼城主極聰",
    "T02n0125_033:0730b13": "明高才，豫知人情，可鞭則鞭，可治則治，是",
    "T02n0125_033:0730b14": "謂彼城成就七法，外境不能來侵。是謂，比",
    "T02n0125_033:0730b15": "丘！彼城國主成就此七法，外人不得嬈",
    "T02n0125_033:0730b16": "近。「此比丘亦復如是，若成就七法，弊魔波",
    "T02n0125_033:0730b17": "旬不得其便。云何為七？於是，比丘！戒律成",
    "T02n0125_033:0730b18": "就，威儀具足，犯小律尚畏，何況大者！是謂",
    "T02n0125_033:0730b19": "比丘成就此第一之法，弊魔不得其便，猶",
    "T02n0125_033:0730b20": "如彼城，高廣極峻，不可沮壞。「復次，比丘！若",
    "T02n0125_033:0730b21": "眼見色，不起想著，亦不興念，具足眼根，",
    "T02n0125_033:0730b22": "無所缺漏，而護眼根；耳聲、鼻香、舌味、身觸、",
    "T02n0125_033:0730b23": "意法，亦復如是，亦不起想，具足意根而無",
    "T02n0125_033:0730b24": "亂想，具足擁護意根，是謂比丘成就此第",
    "T02n0125_033:0730b25": "二法，弊魔波旬不得其便，如彼城郭，門",
    "T02n0125_033:0730b26": "戶牢固。「復次，比丘！多聞不忘，恒念思惟正法",
    "T02n0125_033:0730b27": "道教，昔所經歷皆悉備知，是謂比丘成就",
    "T02n0125_033:0730b28": "此第三法，弊魔波旬不得其便，如彼城",
    "T02n0125_033:0730b29": "郭，外塹極深且廣。「復次，比丘！多諸方便，所",
    "T02n0125_033:0730c01": "有諸法，初善、中善、竟善，具足清淨，得修梵行，",
    "T02n0125_033:0730c02": "是謂比丘成就此第四法，如彼城郭，多",
    "T02n0125_033:0730c03": "諸穀米，外寇不敢來侵。「復次，比丘！思惟四增",
    "T02n0125_033:0730c04": "上心之法，亦不脫漏，是謂比丘成就此第",
    "T02n0125_033:0730c05": "五之法，弊魔波旬不得其便，如彼城郭，多",
    "T02n0125_033:0730c06": "諸薪草，外人不能來觸嬈。「復次，比丘！得四",
    "T02n0125_033:0730c07": "神足，所為無難，是謂比丘成就此第六之",
    "T02n0125_033:0730c08": "法，弊魔波旬不得其便，如彼城內，器杖備",
    "T02n0125_033:0730c09": "具。「復次，比丘！具能分別陰、入、界，亦復分別",
    "T02n0125_033:0730c10": "十二因緣所起之法，是謂比丘成就此七",
    "T02n0125_033:0730c11": "法，弊魔波旬不得其便，如彼城郭之主，聰",
    "T02n0125_033:0730c12": "明高才，可收則收，可捨則捨。「今此比丘",
    "T02n0125_033:0730c13": "亦復如是，具知分別陰、持、入諸病。若有比",
    "T02n0125_033:0730c14": "丘成就此七法者，弊魔波旬終不得其便。",
    "T02n0125_033:0730c15": "是故，諸比丘！當求方宜，分別陰、持、入及十",
    "T02n0125_033:0730c16": "二因緣，不失次第，便度魔界，不處其中。",
    "T02n0125_033:0730c17": "如是，比丘！當作是學。」爾時，諸比丘聞佛所",
    "T02n0125_033:0730c18": "說，歡喜奉行。",
    "T02n0125_033:0730c19": "（五）聞如是：一時，佛在舍衛國祇樹給孤獨",
    "T02n0125_033:0730c20": "園。爾時，世尊告諸比丘：「我今當說七神止",
    "T02n0125_033:0730c21": "處，汝等諦聽！善思念之。」諸比丘對曰：「如",
    "T02n0125_033:0730c22": "是。世尊！」是時，世尊告諸比丘：「彼云何名為",
    "T02n0125_033:0730c23": "七神識住處？所謂眾生若干種身想，所謂人",
    "T02n0125_033:0730c24": "及天也。又復眾生若干種身而有一想，所",
    "T02n0125_033:0730c25": "謂梵迦夷天也，初出現世；又復眾生一身",
    "T02n0125_033:0730c26": "若干想，所謂光音天也；又復眾生一身一",
    "T02n0125_033:0730c27": "想，所謂遍淨天也；又復眾生無量空，空處",
    "T02n0125_033:0730c28": "天也；又復眾生無量識，識處天也；又復眾生",
    "T02n0125_033:0730c29": "無有處，無有處天也。是謂，比丘！七識住處，我",
    "T02n0125_033:0731a01": "今已說七識處，諸佛世尊所可施行接度",
    "T02n0125_033:0731a02": "人民，今日已辦。當在閑居樹下，善修其行，",
    "T02n0125_033:0731a03": "勿有懈怠。此是我之教誨。」爾時，諸比丘聞",
    "T02n0125_033:0731a04": "佛所說，歡喜奉行。",
    "T02n0125_033:0731a05": "（六）聞如是：一時，佛在舍衛國祇樹給孤獨",
    "T02n0125_033:0731a06": "園。當於爾時，尊者均頭身抱重患，臥在床",
    "T02n0125_033:0731a07": "褥，不能自起居。是時，均頭便念：「如來世尊",
    "T02n0125_033:0731a08": "今日不見垂愍，又遭重患，命在不久，醫藥",
    "T02n0125_033:0731a09": "不接。又聞世尊言：『一人不度，吾終不捨。』然",
    "T02n0125_033:0731a10": "今獨見遺棄，將何苦哉！」爾時，世尊以天耳",
    "T02n0125_033:0731a11": "聞均頭比丘作是稱怨。是時，世尊告諸比",
    "T02n0125_033:0731a12": "丘：「汝等皆集至均頭比丘所，問其所疾。」諸",
    "T02n0125_033:0731a13": "比丘對曰：「如是。世尊！」世尊將眾多比丘漸",
    "T02n0125_033:0731a14": "漸至均頭比丘房。是時，均頭遙見如來來，即",
    "T02n0125_033:0731a15": "自投地。爾時，世尊告均頭曰：「汝今抱患極",
    "T02n0125_033:0731a16": "為篤重，不須下床，吾自有坐。」爾時，世尊",
    "T02n0125_033:0731a17": "告均頭曰：「汝所患為增為損，不增損",
    "T02n0125_033:0731a18": "乎？有能堪任受吾教也？」是時，均頭比丘",
    "T02n0125_033:0731a19": "白佛言：「弟子今日所患極篤，但有增無損",
    "T02n0125_033:0731a20": "也。所服藥草，靡不周遍。」世尊問曰：「視瞻",
    "T02n0125_033:0731a21": "病者竟為是誰？」均頭白言：「諸梵行來見瞻",
    "T02n0125_033:0731a22": "視。」爾時，世尊告均頭曰：「汝今堪與吾說七",
    "T02n0125_033:0731a23": "覺意乎？」均頭是時，三自稱說七覺意名：「我",
    "T02n0125_033:0731a24": "今堪任於如來前說七覺意法。」世尊告曰：「若",
    "T02n0125_033:0731a25": "能堪任向如來說，今便說之。」",
    "T02n0125_033:0731a26": "是時，均頭白佛言：「七覺意者，何等為七？所",
    "T02n0125_033:0731a27": "謂念覺意，如來之所說，法覺意、精進覺意、喜",
    "T02n0125_033:0731a28": "覺意、猗覺意、定覺意、護覺意。是謂，世尊！有",
    "T02n0125_033:0731a29": "此七覺意者，正謂此耳。」爾時，尊者均頭說此",
    "T02n0125_033:0731b01": "語已，所有疾患，皆悉除愈，無有眾惱。是時，",
    "T02n0125_033:0731b02": "均頭白世尊言：「藥中之盛，所謂此七覺意",
    "T02n0125_033:0731b03": "之法是也。欲言藥中之盛者，不過此七覺",
    "T02n0125_033:0731b04": "意，今思惟此七覺意，所有眾病皆悉除愈。」",
    "T02n0125_033:0731b05": "爾時，世尊告諸比丘：「汝等受持此七覺意法，",
    "T02n0125_033:0731b06": "善念諷誦，勿有狐疑於佛、法、眾者，彼眾",
    "T02n0125_033:0731b07": "生類所有疾患皆悉除愈。所以然者，此七",
    "T02n0125_033:0731b08": "覺意甚難曉了，一切諸法皆悉了知，照明一",
    "T02n0125_033:0731b09": "切諸法，亦如良藥療治一切眾病，猶如甘",
    "T02n0125_033:0731b10": "露食無厭足。若不得此七覺意者，眾生",
    "T02n0125_033:0731b11": "之類流轉生死。諸比丘！當求方便，修七",
    "T02n0125_033:0731b12": "覺意。如是，諸比丘！當作是學。」爾時，諸比丘",
    "T02n0125_033:0731b13": "聞佛所說，歡喜奉行。",
    "T02n0125_033:0731b14": "（七）聞如是：一時，佛在舍衛國祇樹給孤獨",
    "T02n0125_033:0731b15": "園。爾時，世尊告諸比丘：「若轉輪聖王出現世",
    "T02n0125_033:0731b16": "間時，便有七寶出現世間。所謂輪寶、象寶、",
    "T02n0125_033:0731b17": "馬寶、珠寶、玉女寶、居士寶、典兵寶，是為七寶。",
    "T02n0125_033:0731b18": "是謂轉輪聖王出現世時，便有此七寶流",
    "T02n0125_033:0731b19": "布世間。「若如來出現世間時，便有七覺意",
    "T02n0125_033:0731b20": "寶出現世間。云何為七？所謂念覺意、法覺",
    "T02n0125_033:0731b21": "意、精進覺意、喜覺意、猗覺意、定覺意、護覺",
    "T02n0125_033:0731b22": "意，出現於世。若如來出現世間時，便有此",
    "T02n0125_033:0731b23": "七覺意寶出現世間。是故，諸比丘！當求",
    "T02n0125_033:0731b24": "方便，修此七覺意。如是，諸比丘！當作是學。」",
    "T02n0125_033:0731b25": "爾時，諸比丘聞佛所說，歡喜奉行。",
    "T02n0125_033:0731b26": "（八）聞如是：一時，佛在舍衛國祇樹給孤獨園。",
    "T02n0125_033:0731b27": "爾時，世尊告諸比丘：「若轉輪聖王出現世",
    "T02n0125_033:0731b28": "間，爾時便選擇好地而起城郭，東、西十二",
    "T02n0125_033:0731b29": "由旬，南、北七由旬，土地豐熟，快樂不可言。",
    "T02n0125_033:0731c01": "爾時，彼城外郭，七重圍繞，七寶廁其間。所",
    "T02n0125_033:0731c02": "謂七寶者，金、銀、水精、琉璃、琥珀、瑪瑙、[王*車]璖，是",
    "T02n0125_033:0731c03": "謂七寶。復有七寶塹遶彼七重，極為深",
    "T02n0125_033:0731c04": "廣，人所難踰，其間皆有金沙。復有七寶",
    "T02n0125_033:0731c05": "樹兼生其間；然彼樹復有七種色，金、銀、水",
    "T02n0125_033:0731c06": "精、琉璃、[王*車]璖、瑪瑙、琥珀。然彼城中周匝有",
    "T02n0125_033:0731c07": "七重門，皆悉牢固，亦七寶所造。銀門以金",
    "T02n0125_033:0731c08": "間施其間，金門以銀間錯其間，水精門",
    "T02n0125_033:0731c09": "以琉璃間錯其間，琉璃門以水精間錯",
    "T02n0125_033:0731c10": "其間，瑪瑙門以琥珀間錯其間，甚為快",
    "T02n0125_033:0731c11": "樂，實不可言。然彼城中四面有四浴池，一",
    "T02n0125_033:0731c12": "一浴池縱廣一由旬，自然有水，金、銀、水精所造。",
    "T02n0125_033:0731c13": "銀水池凍，便成銀寶，金池水凍，便成金寶，",
    "T02n0125_033:0731c14": "然轉輪聖王以此為用。「爾時，彼地城中有",
    "T02n0125_033:0731c15": "七種音聲。云何為七？所謂貝聲、鼓聲、小鼓聲、",
    "T02n0125_033:0731c16": "鐘聲、細腰鼓聲、舞聲、歌聲，是謂七種聲。爾",
    "T02n0125_033:0731c17": "時，人民以此恒相娛樂。然彼眾生無有寒",
    "T02n0125_033:0731c18": "溫，亦無飢渴，亦無疾病。然轉輪聖王在世",
    "T02n0125_033:0731c19": "遊化，成就此七寶及四神足，無有缺減，終",
    "T02n0125_033:0731c20": "無亡失。轉輪聖王云何成就七寶？所謂輪",
    "T02n0125_033:0731c21": "寶、象寶、馬寶、珠寶、玉女寶、居士寶、典兵寶。復",
    "T02n0125_033:0731c22": "有千子，極為勇猛，能降伏外寇，此閻浮里",
    "T02n0125_033:0731c23": "地不以刀杖化彼國。」爾時，有一比丘白世",
    "T02n0125_033:0731c24": "尊言：「轉輪聖王云何成就輪寶？」世尊告曰：「是",
    "T02n0125_033:0731c25": "時，轉輪聖王十五日清旦沐浴洗頭，在大殿",
    "T02n0125_033:0731c26": "上玉女圍遶。是時，輪寶千輻具足，從東方",
    "T02n0125_033:0731c27": "來而在殿前，光曜煌煌，非人所造，去地七",
    "T02n0125_033:0731c28": "刃，漸漸至王前住。轉輪聖王見已，便作是",
    "T02n0125_033:0731c29": "說：『吾從舊人邊聞：「轉輪王十五日沐浴頭、",
    "T02n0125_033:0732a01": "手，在殿上坐，是時輪寶自然從東方來在",
    "T02n0125_033:0732a02": "王前住。」吾今當試此輪寶。』是時，轉輪王以",
    "T02n0125_033:0732a03": "右手執輪寶，而作是說：『汝今以法迴轉，莫",
    "T02n0125_033:0732a04": "以非法。』是時，輪寶自然迴轉，又在空中住。",
    "T02n0125_033:0732a05": "轉輪聖王復將四部兵，亦在虛空中。是時，輪",
    "T02n0125_033:0732a06": "寶迴向東方，轉輪聖王亦從寶輪而去。若",
    "T02n0125_033:0732a07": "輪寶住時，是時轉輪聖王所將之眾，亦在",
    "T02n0125_033:0732a08": "中住。是時，東方粟散王及人民之類，遙見",
    "T02n0125_033:0732a09": "王來皆悉起迎，又以金鉢盛碎銀，銀鉢盛",
    "T02n0125_033:0732a10": "碎金，奉上轉輪聖王，而白王言：『善來，聖王！",
    "T02n0125_033:0732a11": "今此方域人民熾盛，快樂不可稱計，唯願",
    "T02n0125_033:0732a12": "大王當於中治化！』是時，轉輪聖王告彼民",
    "T02n0125_033:0732a13": "曰：『汝等當以法治化，莫以非法，亦莫殺生、",
    "T02n0125_033:0732a14": "竊盜、婬泆，慎莫非法治化。』是時，輪寶復移",
    "T02n0125_033:0732a15": "至南方、西方、北方，普綏化人民；還來至王",
    "T02n0125_033:0732a16": "治處，去地七刃而住。如是，比丘！轉輪聖王",
    "T02n0125_033:0732a17": "成就此輪寶也。」是時，比丘白世尊言：「轉輪",
    "T02n0125_033:0732a18": "聖王云何成就象寶？」世尊告曰：「比丘當知，",
    "T02n0125_033:0732a19": "轉輪聖王於十五日中，沐浴澡洗在大殿上。",
    "T02n0125_033:0732a20": "是時，象寶從南方來，而有六牙，衣毛極白，",
    "T02n0125_033:0732a21": "七處齊整，皆以金、銀、珍寶而挍飾之，能飛",
    "T02n0125_033:0732a22": "行虛空。爾時，轉輪聖王見已，便作是念：『今此",
    "T02n0125_033:0732a23": "象寶極為殊妙，世之希有，體性柔和，不行卒",
    "T02n0125_033:0732a24": "暴，我今當試此象寶。』是時，轉輪聖王清旦",
    "T02n0125_033:0732a25": "日欲初出，乘此象寶，遊四海外，治化人民。",
    "T02n0125_033:0732a26": "如是，轉輪聖王成就象寶。」是時，比丘白世",
    "T02n0125_033:0732a27": "尊言：「轉輪聖王云何成就馬寶？」",
    "T02n0125_033:0732a28": "世尊告曰：「轉輪聖王出現世時，是時馬寶",
    "T02n0125_033:0732a29": "從西方來，毛衣極青，尾毛朱光，行不移動，",
    "T02n0125_033:0732b01": "能飛在虛空，無所罣礙。見已，極懷喜悅：",
    "T02n0125_033:0732b02": "『此馬寶實為殊妙，今當役之，又體性良善，",
    "T02n0125_033:0732b03": "無有暴疾，吾今當試此馬寶。』是時，轉輪聖",
    "T02n0125_033:0732b04": "王即乘此馬，經四天下，治化人民，還來至",
    "T02n0125_033:0732b05": "王治處。如是，比丘！轉輪聖王成就馬寶。」比",
    "T02n0125_033:0732b06": "丘白佛言：「復以何緣成就珠寶乎？」世尊",
    "T02n0125_033:0732b07": "告曰：「於是，比丘！轉輪聖王出現世時，是時",
    "T02n0125_033:0732b08": "珠寶從東方來，而有八角，四面有火光，",
    "T02n0125_033:0732b09": "長一尺六寸，轉輪聖王見已，便作是念：『此",
    "T02n0125_033:0732b10": "珠寶極為殊妙，吾今當試之。』是時，轉輪聖",
    "T02n0125_033:0732b11": "王夜半悉集四部之兵，以此摩尼寶舉著",
    "T02n0125_033:0732b12": "高幢頭，是時光明照彼國界十二由旬。爾時，",
    "T02n0125_033:0732b13": "城中人民之類，見此光已，各各自相謂言：",
    "T02n0125_033:0732b14": "『日今已出，可理家事。』是時，轉輪聖王在殿",
    "T02n0125_033:0732b15": "上普見人民已，還入宮中。是時，轉輪聖王",
    "T02n0125_033:0732b16": "持此摩尼舉著宮內，內外悉明，靡不周遍。",
    "T02n0125_033:0732b17": "如是，比丘！轉輪聖王成就此珠寶也。」爾時，",
    "T02n0125_033:0732b18": "比丘白佛言：「轉輪聖王云何成就玉女寶？」世",
    "T02n0125_033:0732b19": "尊告曰：「比丘當知，若轉輪聖王出現世時，",
    "T02n0125_033:0732b20": "自然有此玉女寶現，顏貌端政，面如桃華",
    "T02n0125_033:0732b21": "色，不長不短，不白不黑，體性柔和，不行卒",
    "T02n0125_033:0732b22": "暴，口氣作憂鉢華香，身作栴檀香。恒侍",
    "T02n0125_033:0732b23": "從聖王左右，不失時節，常以和顏悅色，",
    "T02n0125_033:0732b24": "視王顏貌。如是，比丘！轉輪聖王成就此玉",
    "T02n0125_033:0732b25": "女之寶。」是時，比丘白佛言：「轉輪王云何成",
    "T02n0125_033:0732b26": "就居士寶？」世尊告曰：「於是，比丘！轉輪聖王",
    "T02n0125_033:0732b27": "出現世時，便有此居士寶出現世間，不長",
    "T02n0125_033:0732b28": "不短，身體紅色，高才智達，無事不開，又得",
    "T02n0125_033:0732b29": "天眼通。是時，居士來至王所，而白王言：『唯",
    "T02n0125_033:0732c01": "願聖王延壽無窮！若王欲須金、銀、珍寶者，",
    "T02n0125_033:0732c02": "盡當供給。』是時，居士以天眼觀有寶藏者、",
    "T02n0125_033:0732c03": "無寶藏者，皆悉見之，王有所須寶，隨時給",
    "T02n0125_033:0732c04": "施。是時，轉輪聖王欲試彼居士時，便將",
    "T02n0125_033:0732c05": "此居士度水，未至彼岸，便語居士言：『我",
    "T02n0125_033:0732c06": "今欲須金、銀、珍寶，正爾便辦。』長者報曰：『前",
    "T02n0125_033:0732c07": "至岸上當供給。』轉輪聖王言：『我今此間須",
    "T02n0125_033:0732c08": "寶，不須至岸上。』是時，居士即前長跪叉手",
    "T02n0125_033:0732c09": "向水，尋時水中七寶踊出。是時，轉輪聖王",
    "T02n0125_033:0732c10": "語彼長者：『止！止！居士，更不須寶。』如是，比丘！",
    "T02n0125_033:0732c11": "轉輪聖王成就此居士寶也。」是時，比丘白佛",
    "T02n0125_033:0732c12": "言：「轉輪聖王云何成就典兵之寶？」世尊告",
    "T02n0125_033:0732c13": "曰：「於是，比丘！轉輪聖王出現世時，便有",
    "T02n0125_033:0732c14": "此寶，自然來應，聰明蓋世，豫知人情，身體",
    "T02n0125_033:0732c15": "好色，來至轉輪聖王所，白聖王言：『唯願聖",
    "T02n0125_033:0732c16": "王快自娛樂！若聖王欲須兵眾，正爾給辦，",
    "T02n0125_033:0732c17": "進止之宜，不失時節。』是時，典兵寶隨王所",
    "T02n0125_033:0732c18": "念，運集兵眾，在王左右。是時，轉輪聖王欲",
    "T02n0125_033:0732c19": "試典兵寶。是時，便作是念：『使我兵眾正爾",
    "T02n0125_033:0732c20": "運集。』尋時，兵眾在王門外。若轉輪聖王意欲",
    "T02n0125_033:0732c21": "使兵眾住便住，進便進。如是，比丘！轉輪聖",
    "T02n0125_033:0732c22": "王成就此典兵之寶。比丘當知，轉輪聖王",
    "T02n0125_033:0732c23": "成就此七寶。」是時，彼比丘白世尊言：「轉輪",
    "T02n0125_033:0732c24": "聖王云何成就四神足快得善利？」佛告比",
    "T02n0125_033:0732c25": "丘：「於是，轉輪聖王顏貌端政，世之希有，出",
    "T02n0125_033:0732c26": "過世人，猶彼天子無能及者，是謂轉輪聖",
    "T02n0125_033:0732c27": "王成就此第一神足。「復次，轉輪聖王聰明蓋",
    "T02n0125_033:0732c28": "世，無事不練，人中之雄猛，爾時智慧之",
    "T02n0125_033:0732c29": "豐，無過此轉輪聖王。是謂成就此第二神",
    "T02n0125_033:0733a01": "足。「復次，比丘！轉輪聖王無復疾病，身體康強，",
    "T02n0125_033:0733a02": "所可飲食，自然消化，無便利之患。是謂，",
    "T02n0125_033:0733a03": "比丘！轉輪聖王成就此第三之神足。「復次，",
    "T02n0125_033:0733a04": "比丘！轉輪聖王受命極長，壽不可計，爾時",
    "T02n0125_033:0733a05": "人之命，無過轉輪聖王之壽。是謂，比丘！轉",
    "T02n0125_033:0733a06": "輪聖王成就此第四神足。是謂，比丘！轉輪聖",
    "T02n0125_033:0733a07": "王有此四神足。」爾時，彼比丘白佛言：「若轉輪",
    "T02n0125_033:0733a08": "聖王命終之後，為生何處？」世尊告曰：「轉輪聖",
    "T02n0125_033:0733a09": "王命終之後生三十三天，受命千歲。所",
    "T02n0125_033:0733a10": "以然者，轉輪聖王自不殺生，復教他人使",
    "T02n0125_033:0733a11": "不殺生；自不竊盜，復教他人使不偷盜；",
    "T02n0125_033:0733a12": "自不婬泆，復教他人使不行婬；自不妄",
    "T02n0125_033:0733a13": "語，復教他人使不妄語；自行十善之法，",
    "T02n0125_033:0733a14": "復教他人使行十善。比丘當知，轉輪聖王",
    "T02n0125_033:0733a15": "緣此功德，命終之後生三十三天。」爾時，彼比",
    "T02n0125_033:0733a16": "丘便作是念：「轉輪聖王甚可貪慕，欲言是",
    "T02n0125_033:0733a17": "人，復非是人，然其實非天，又施行天事，",
    "T02n0125_033:0733a18": "受諸妙樂，不墮三惡趣。若我今日持戒勇",
    "T02n0125_033:0733a19": "猛，所有之福，使將來之世得作轉輪聖王",
    "T02n0125_033:0733a20": "者，不亦快哉！」爾時，世尊知彼比丘心中所",
    "T02n0125_033:0733a21": "念，告彼比丘曰：「今在如來前勿作是念。",
    "T02n0125_033:0733a22": "所以然者，轉輪聖王雖成就七寶，有四神",
    "T02n0125_033:0733a23": "足，無能及者，猶不免三惡之趣：地獄、畜生、",
    "T02n0125_033:0733a24": "餓鬼之道。所以然者，轉輪聖王不得四禪、",
    "T02n0125_033:0733a25": "四神足，不得四諦，由此因緣，復墮三惡趣。",
    "T02n0125_033:0733a26": "人身甚為難得，遭值八難，求出甚難；生正",
    "T02n0125_033:0733a27": "國中，亦復不易；求善良友，亦復不易；欲",
    "T02n0125_033:0733a28": "與善知識相遇，亦復不易；欲從如來法中",
    "T02n0125_033:0733a29": "學道者，亦復難遇；如來出現，甚不可遭；所",
    "T02n0125_033:0733b01": "演法教，亦復如是，解脫、四諦及四非常，實",
    "T02n0125_033:0733b02": "不可得聞。轉輪聖王於此四法，亦不得",
    "T02n0125_033:0733b03": "究竟。若，比丘！如來出現世時，便有此七寶",
    "T02n0125_033:0733b04": "出現世間，如來七覺意寶，至邊究竟，天、人",
    "T02n0125_033:0733b05": "所譽。比丘今日善修梵行，於此現身得盡",
    "T02n0125_033:0733b06": "苦際，用此轉輪聖王七寶乎？」爾時，彼比丘",
    "T02n0125_033:0733b07": "聞如來如是之教，在閑靜之處，思惟道教，",
    "T02n0125_033:0733b08": "所以族姓子，剃除鬚髮，出家學道，欲修無",
    "T02n0125_033:0733b09": "上正業：生死已盡，梵行已立，所作已辦，更不",
    "T02n0125_033:0733b10": "復受有，如實知之。爾時，彼比丘便成羅",
    "T02n0125_033:0733b11": "漢。爾時，彼比丘聞佛所說，歡喜奉行。",
    "T02n0125_033:0733b12": "（九）聞如是：一時，尊者童真迦葉在舍衛國晝",
    "T02n0125_033:0733b13": "闇園中。是時，迦葉夜半而經行。爾時，有天來",
    "T02n0125_033:0733b14": "至迦葉所，在虛空中語迦葉言：「比丘當知，",
    "T02n0125_033:0733b15": "此舍夜便有烟，晝日火然。婆羅門語智者曰：",
    "T02n0125_033:0733b16": "『汝今持刀鑿山，當鑿山時，必當見有",
    "T02n0125_033:0733b17": "負物，當拔濟之。汝當鑿山，當鑿山時，必",
    "T02n0125_033:0733b18": "當見山，汝今當捨山。汝今當鑿山，當鑿",
    "T02n0125_033:0733b19": "山時，必見蝦蟇，今當捨蝦蟇。汝今當鑿",
    "T02n0125_033:0733b20": "山，當鑿山時，當見肉聚，已見肉聚，當捨",
    "T02n0125_033:0733b21": "離之。汝今當鑿山，當鑿山時，當見枷，已",
    "T02n0125_033:0733b22": "見枷，便捨離之。汝今當鑿山，已鑿山，當",
    "T02n0125_033:0733b23": "見二道，已見二道，當捨離之。汝今當鑿",
    "T02n0125_033:0733b24": "山，已鑿山，當見樹枝，已見樹枝，當捨",
    "T02n0125_033:0733b25": "離之。汝今當鑿山，已鑿山，見龍，已見龍，",
    "T02n0125_033:0733b26": "勿共語，當自歸命，慕令得所。』比丘！當善",
    "T02n0125_033:0733b27": "思念此義；設不解者，便往至舍衛城，到世",
    "T02n0125_033:0733b28": "尊所，而問此義。若如來有所說者，善念行之。",
    "T02n0125_033:0733b29": "所以然者，我今亦不見有人、沙門、婆羅門、",
    "T02n0125_033:0733c01": "魔、若魔天能解此義者，除如來及如來弟",
    "T02n0125_033:0733c02": "子。若從我聞。」是時，迦葉報天曰：「此事甚佳。」",
    "T02n0125_033:0733c03": "爾時，迦葉清旦至世尊所。到已，頭面禮足，在",
    "T02n0125_033:0733c04": "一面坐。以此因緣，具白世尊。爾時，迦葉問",
    "T02n0125_033:0733c05": "世尊曰：「今當問如來義，天之所說，何所趣",
    "T02n0125_033:0733c06": "向？何以故舍夜有烟，晝便火然？何以故名",
    "T02n0125_033:0733c07": "為婆羅門？何以故名為智者？又言鑿山",
    "T02n0125_033:0733c08": "者，其義何所趣向？言刀者，亦所不解？何以",
    "T02n0125_033:0733c09": "故名為負物？又言山者，其義云何？何以故復",
    "T02n0125_033:0733c10": "言蝦蟇？何以故復言肉聚？何以故復言枷？",
    "T02n0125_033:0733c11": "何以故復言二道？樹枝義其義云何？何以",
    "T02n0125_033:0733c12": "故名龍？」世尊告曰：「舍者，即是形體也。四大色",
    "T02n0125_033:0733c13": "所造，受父母血脈漸漸長大，恒當養食，不",
    "T02n0125_033:0733c14": "令有乏，是分散法。夜有烟者，眾生之類",
    "T02n0125_033:0733c15": "心之所念是。晝日火然者，身、口、意所造行",
    "T02n0125_033:0733c16": "是也。婆羅門者，是阿羅漢也。智者，是學人也。",
    "T02n0125_033:0733c17": "鑿山者，精進之心是也。刀者，智慧是也。負物",
    "T02n0125_033:0733c18": "者，是五結也。山者，是憍慢也。蝦蟇者，瞋恚心",
    "T02n0125_033:0733c19": "是也。肉聚者，貪欲是也。枷者，五欲是也。二道",
    "T02n0125_033:0733c20": "者，疑是也。樹枝者，是無明也。龍者，是如來、至",
    "T02n0125_033:0733c21": "真、等正覺是。彼天所說，其義如是。汝今當",
    "T02n0125_033:0733c22": "熟思惟，不久當盡有漏。」爾時，迦葉受如來",
    "T02n0125_033:0733c23": "如是之教，在閑靜之處，而自修行，所以",
    "T02n0125_033:0733c24": "族姓子，剃除鬚髮，出家學道者，欲修梵行：",
    "T02n0125_033:0733c25": "生死已盡，梵行已立，所作已辦，更不復受胎，",
    "T02n0125_033:0733c26": "如實知之。爾時，迦葉便成阿羅漢。爾時，迦",
    "T02n0125_033:0733c27": "葉聞佛所說，歡喜奉行。",
    "T02n0125_033:0733c28": "（一〇）聞如是：一時，佛在羅閱城迦蘭陀",
    "T02n0125_033:0733c29": "竹園所，與大比丘眾五百人俱。滿願子亦",
    "T02n0125_033:0734a01": "將五百比丘遊本生處。爾時，世尊於羅閱",
    "T02n0125_033:0734a02": "城九十日夏坐已，漸漸在人間遊化，來至",
    "T02n0125_033:0734a03": "舍衛城中祇樹給孤獨園。爾時，眾多比丘各",
    "T02n0125_033:0734a04": "散在人間，亦來至世尊所。到已，頭面禮足，",
    "T02n0125_033:0734a05": "在一面坐。",
    "T02n0125_033:0734a06": "爾時，世尊問諸比丘：「汝等為在何處夏坐？」",
    "T02n0125_033:0734a07": "諸比丘對曰：「在本所生處而受夏坐。」世尊",
    "T02n0125_033:0734a08": "告曰：「汝等所生之處比丘之中，能自行阿練",
    "T02n0125_033:0734a09": "若，復能稱譽阿練若，自行乞食，復教他人",
    "T02n0125_033:0734a10": "使行乞食，不失時宜，自著補納衣，復教",
    "T02n0125_033:0734a11": "他人使著補納衣，自修知足，亦復歎譽",
    "T02n0125_033:0734a12": "知足之行，自行少欲，亦復歎說少欲之",
    "T02n0125_033:0734a13": "行，自樂閑靜之處，復教他人在閑靜之",
    "T02n0125_033:0734a14": "處，自守其行，復教他人使守其行，己身戒",
    "T02n0125_033:0734a15": "具清淨，復教他人使修其戒，己身三昧成",
    "T02n0125_033:0734a16": "就，復教他人使行三昧，己身智慧成就，復",
    "T02n0125_033:0734a17": "教他人使行智慧，己身解脫成就，復教他",
    "T02n0125_033:0734a18": "人使行解脫，己身解脫見慧成就，復教他",
    "T02n0125_033:0734a19": "人使行此法，身能教化不有厭足，說法無",
    "T02n0125_033:0734a20": "懈倦。」爾時，諸比丘白世尊言：「比丘滿願子",
    "T02n0125_033:0734a21": "於此諸比丘中，堪任教化，己身修阿練若",
    "T02n0125_033:0734a22": "行，亦復歎譽阿練若行，己身著補納衣，少",
    "T02n0125_033:0734a23": "欲知足，精進勇猛，乞食，樂閑靜之處，戒、三",
    "T02n0125_033:0734a24": "昧、智慧、解脫、解脫見慧成就，復教他人使",
    "T02n0125_033:0734a25": "行此法，自能教化，說法無厭足。」",
    "T02n0125_033:0734a26": "爾時，世尊與諸比丘說微妙法。是時，諸比",
    "T02n0125_033:0734a27": "丘聞佛說法已，小停左右，便從坐起，遶",
    "T02n0125_033:0734a28": "佛三匝，便退而去。爾時，舍利弗去世尊不",
    "T02n0125_033:0734a29": "遠，結跏趺坐，正身正意，繫念在前。爾時，舍利",
    "T02n0125_033:0734b01": "弗便作是念：「今滿願子快得善利。所以然",
    "T02n0125_033:0734b02": "者，諸梵行比丘歎譽其德，然復世尊稱可其",
    "T02n0125_033:0734b03": "語，亦不逆之。我當何日與彼人得共相見，",
    "T02n0125_033:0734b04": "與其談論？」是時，滿願子於本生處，教化周",
    "T02n0125_033:0734b05": "訖，漸漸人間教化，來至世尊所，頭面禮足，",
    "T02n0125_033:0734b06": "在一面坐。爾時，世尊漸與說法。是時，滿願",
    "T02n0125_033:0734b07": "子聞說法已，即從坐起，頭面禮足，便退而",
    "T02n0125_033:0734b08": "去。以尼師檀著右肩上，往詣晝闇園中。",
    "T02n0125_033:0734b09": "爾時，有一比丘，遙見滿願子以尼師檀著",
    "T02n0125_033:0734b10": "右肩上，至彼園中，見已，即往至舍利弗所，",
    "T02n0125_033:0734b11": "白舍利弗言：「世尊常所歎滿願子方至",
    "T02n0125_033:0734b12": "如來所，從佛聞法，今詣園中，尊者宜知",
    "T02n0125_033:0734b13": "是時。」是時，舍利弗聞比丘語，即從坐起，以",
    "T02n0125_033:0734b14": "尼師檀著右肩上，往至彼園中。是時，滿願",
    "T02n0125_033:0734b15": "子在一樹下結跏趺坐，舍利弗亦復在一",
    "T02n0125_033:0734b16": "樹下端坐思惟。是時，舍利弗便從坐起，",
    "T02n0125_033:0734b17": "往至滿願子所。到已，共相問訊，在一面坐。",
    "T02n0125_033:0734b18": "爾時，舍利弗問滿願子曰：「云何，滿願子。為",
    "T02n0125_033:0734b19": "由世尊得修梵行為弟子乎？」滿願子報",
    "T02n0125_033:0734b20": "曰：「如是，如是。」時，舍利弗復問曰：「復因世",
    "T02n0125_033:0734b21": "尊得修清淨戒乎？」滿願子言：「非也。」舍利弗",
    "T02n0125_033:0734b22": "言：「為由心清淨於如來所，而修梵行乎？」",
    "T02n0125_033:0734b23": "滿願子報曰：「非也。」舍利弗言：「為見清淨於",
    "T02n0125_033:0734b24": "如來所，得修梵行乎？」滿願子報曰：「非也。」舍",
    "T02n0125_033:0734b25": "利弗言：「云何為無猶豫，得修梵行乎？」滿願",
    "T02n0125_033:0734b26": "子報曰：「非也。」舍利弗曰：「為由行跡清淨，得",
    "T02n0125_033:0734b27": "修梵行乎？」滿願子報曰：「非也。」舍利弗言：「云",
    "T02n0125_033:0734b28": "何於道之中，智修清淨，得修梵行乎？」滿",
    "T02n0125_033:0734b29": "願子報曰：「非也。」舍利弗言：「云何知見清淨，",
    "T02n0125_033:0734c01": "得修梵行乎？」滿願子報曰：「非也。」舍利弗言：",
    "T02n0125_033:0734c02": "「我今所問，於如來所，得修梵行乎？汝復報",
    "T02n0125_033:0734c03": "吾言：『如是。』吾復問，智慧、心清淨，道知見清",
    "T02n0125_033:0734c04": "淨，得修梵行耶？汝復言：『非也。』汝今云何",
    "T02n0125_033:0734c05": "於如來所，得修梵行耶？」滿願子報曰：「戒清",
    "T02n0125_033:0734c06": "淨義者，能使心清淨，心清淨義者，能使見清",
    "T02n0125_033:0734c07": "淨，見清淨義者，能使無猶豫清淨，無猶豫",
    "T02n0125_033:0734c08": "清淨義者，能使行跡清淨，行跡清淨義者，能",
    "T02n0125_033:0734c09": "使道清淨，道清淨義者，能使知見清淨，知見",
    "T02n0125_033:0734c10": "清淨義者，能使入涅槃義，是謂於如來所",
    "T02n0125_033:0734c11": "得修梵行。」舍利弗言：「汝今所說義，何所趣",
    "T02n0125_033:0734c12": "向？」滿願子言：「我今當引譬喻解此義，智者",
    "T02n0125_033:0734c13": "以譬喻解此義，智者自寤。猶如今日波",
    "T02n0125_033:0734c14": "斯匿王，從舍衛城至婆祇國，兩國中間布",
    "T02n0125_033:0734c15": "七乘車。是時，波斯匿王出城先乘一車，至",
    "T02n0125_033:0734c16": "第二車，即乘第二車，復捨第一車，小復前行，",
    "T02n0125_033:0734c17": "乘第三車而捨第二車，小復前行，乘第四",
    "T02n0125_033:0734c18": "車而捨第三車，小復前行，乘第五車而捨",
    "T02n0125_033:0734c19": "第四車，又復前行，乘第六車而捨第五車，",
    "T02n0125_033:0734c20": "又復前行，乘第七車而捨第六車，入婆",
    "T02n0125_033:0734c21": "祇國。是時，波斯匿王以至宮中。設有人問：",
    "T02n0125_033:0734c22": "『大王今日為乘何等車來至此宮？』彼王欲",
    "T02n0125_033:0734c23": "何報。」舍利弗報言：「設當有人問者，當如是",
    "T02n0125_033:0734c24": "報曰：『吾出舍衛城，先乘第一車至第二車，",
    "T02n0125_033:0734c25": "復捨第二車乘第三車，復捨第三車乘",
    "T02n0125_033:0734c26": "第四車，復捨第四車乘第五車，復捨第",
    "T02n0125_033:0734c27": "五車乘第六車，復捨第六車乘第七車，",
    "T02n0125_033:0734c28": "至婆祇國。』所以然者，皆由前車至第二",
    "T02n0125_033:0734c29": "車，展轉相因，得至彼國。設有人問者，應當",
    "T02n0125_033:0734c30": "作是報之。」滿願子報曰：「戒清淨義，亦復如",
    "T02n0125_033:0735a01": "是。由心清淨，得見清淨，由見清淨，得至",
    "T02n0125_033:0735a02": "除猶豫清淨，由無猶豫義，得至行跡清淨，",
    "T02n0125_033:0735a03": "由行跡清淨義，得至道清淨，由道清淨義，",
    "T02n0125_033:0735a04": "得至知見清淨，由知見清淨義，得至涅槃",
    "T02n0125_033:0735a05": "義，於如來所得修梵行。所以然者，戒清",
    "T02n0125_033:0735a06": "淨義者，是受入之貌，然如來說使除受入，",
    "T02n0125_033:0735a07": "心清淨義亦是受入之貌，然如來說除受入，",
    "T02n0125_033:0735a08": "乃至知見之義亦是受入，如來說除受入，乃",
    "T02n0125_033:0735a09": "至涅槃。如來所得修梵行。若當戒清淨，於",
    "T02n0125_033:0735a10": "如來所得修梵行者，凡夫之人亦當取滅",
    "T02n0125_033:0735a11": "度。所以然者，凡夫之人亦有此戒法，世尊",
    "T02n0125_033:0735a12": "所說者，以次成道，得至涅槃界，非獨戒清",
    "T02n0125_033:0735a13": "淨，得至滅度。猶如有欲上七重樓上，要",
    "T02n0125_033:0735a14": "當以次而至。戒清淨義，亦復如是。漸漸至",
    "T02n0125_033:0735a15": "心，由心至見，由見至無猶豫，由無猶",
    "T02n0125_033:0735a16": "豫淨至於行跡，由淨行跡得至於道，",
    "T02n0125_033:0735a17": "由於淨道得至知見，由淨知見得至涅",
    "T02n0125_033:0735a18": "槃。」是時，舍利弗即稱：「善哉！善哉！快說此義，",
    "T02n0125_033:0735a19": "汝今為名何等？諸比丘梵行之人，稱汝何",
    "T02n0125_033:0735a20": "等號？」滿願子言：「我今名為滿願子，母姓",
    "T02n0125_033:0735a21": "彌多那尼。」舍利弗言：「善哉！善哉！滿願子！",
    "T02n0125_033:0735a22": "賢聖法中實無等倫，懷抱甘露，演布無",
    "T02n0125_033:0735a23": "窮，我今所問甚深之義，汝盡演說。設當",
    "T02n0125_033:0735a24": "諸梵行人以首戴行世間，猶不能得報",
    "T02n0125_033:0735a25": "其恩。其有來親近問訊者，彼人快得善利，",
    "T02n0125_033:0735a26": "我今亦得其善利，承受其教。」滿願子報曰：",
    "T02n0125_033:0735a27": "「善哉！善哉！如汝所言。汝今為名何等？諸比",
    "T02n0125_033:0735a28": "丘為何等號？」舍利弗報曰：「我名憂波",
    "T02n0125_033:0735a29": "提舍，母名舍利，諸比丘號吾為舍利弗。」",
    "T02n0125_033:0735b01": "滿願子言：「我今與大人共論，先亦不知法",
    "T02n0125_033:0735b02": "之大主來至此間，設當知尊者舍利弗來",
    "T02n0125_033:0735b03": "至此者，亦無此辯共相酬答，然尊問此甚",
    "T02n0125_033:0735b04": "深之義，尋時發遣。善哉！舍利弗！佛弟子中",
    "T02n0125_033:0735b05": "最為上首，恒以甘露法味而自娛樂，設當",
    "T02n0125_033:0735b06": "諸梵行人，以首戴尊者舍利弗行世間，從",
    "T02n0125_033:0735b07": "歲至歲，猶不能報斯須之恩。其有眾生",
    "T02n0125_033:0735b08": "來問訊尊者、親近者，彼人快得善利，我等",
    "T02n0125_033:0735b09": "亦快得善利。」爾時，二賢在彼園共如是論",
    "T02n0125_033:0735b10": "議。是時，二人各聞所說，歡喜奉行。",
    "T02n0125_033:0735b11": "　等法及晝度　　水及城郭喻",
    "T02n0125_033:0735b12": "　識、均頭、二輪　　波蜜及七車",
    "T02n0125_033:0735b13": "增壹阿含經卷第三十三"
}