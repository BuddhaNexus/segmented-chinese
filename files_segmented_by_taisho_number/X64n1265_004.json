{
    "X64n1265_004:0596a04": "禪林寶訓順硃卷第四",
    "X64n1265_004:0596a06": "蜀渝華巖季而關聖可　德玉　順硃",
    "X64n1265_004:0596a07": "佛智裕和尚曰。駿馬之奔逸。而不敢肆足者。衘轡之",
    "X64n1265_004:0596a08": "禦也。小人之強橫。不敢縱情者。刑法之制也。意識之",
    "X64n1265_004:0596a09": "流浪。不敢攀緣者。覺照之力也。烏乎。學者無覺照。猶",
    "X64n1265_004:0596a10": "駿馬無衘轡。小人無刑法。將何以絕貪慾治妄想乎。",
    "X64n1265_004:0596a11": "駿急速也。衘馬口中勒鐵也。轡馬韁也。禦止也。佛",
    "X64n1265_004:0596a12": "智&#;和尚。示人制貪慾必須覺照說。疾馬之遺風。",
    "X64n1265_004:0596a13": "迅走而不敢縱足駻突者何。葢由馬口有鞿韁。而",
    "X64n1265_004:0596a14": "御之也。小人之倔彊橫暴。而不敢恣縱欲情者何。",
    "X64n1265_004:0596a15": "葢由國有典刑。以正之也。凡人意根法塵所生受",
    "X64n1265_004:0596a16": "想行諸蘊續起之識。若急水灘頭之波浪。念念流",
    "X64n1265_004:0596a17": "注。而不敢攀引緣連者何。葢由有諸法寂靜定力",
    "X64n1265_004:0596a18": "一念相應慧力。二力以戒止調御之也。烏乎。學者",
    "X64n1265_004:0596a19": "豈可無定力慧力乎。學者若無定力慧力。就如那",
    "X64n1265_004:0596a20": "駻馬無羈韁。小人無典刑一樣。將甚麼把柄。去斬",
    "X64n1265_004:0596a21": "絕現前三毒。蠲除三世流注妄想也乎。此乃修心",
    "X64n1265_004:0596a22": "之實學也。駻音幹。馬突也。鞿音雞。韁在馬口也。",
    "X64n1265_004:0596a23": "佛智謂水菴曰。住持之體有四焉。一道德。二言行。三",
    "X64n1265_004:0596a24": "仁義。四禮法。道德言行。乃教之本也。仁義禮法。乃教",
    "X64n1265_004:0596b01": "之末也。無本不能立。無末不能成。先聖見學者。不能",
    "X64n1265_004:0596b02": "自治。故建叢林以安之。立住持以統之。然則叢林之",
    "X64n1265_004:0596b03": "尊。非為住持。四事豐美。非為學者。皆以佛祖之道故。",
    "X64n1265_004:0596b04": "是以善為住持者。必先尊道德守言行。能為學者。必",
    "X64n1265_004:0596b05": "先存仁義遵禮法。故住持非學者不立。學者非住持",
    "X64n1265_004:0596b06": "不成。住持與學者。猶身之與臂。頭之與足。大小適稱",
    "X64n1265_004:0596b07": "而不悖。乃相須而行也。故曰。學者保於叢林。叢林保",
    "X64n1265_004:0596b08": "於道德。住持人無道德。則叢林將見其廢矣(實錄)。",
    "X64n1265_004:0596b09": "佛智謂水菴主法大體。要知根識本說。住持之體。",
    "X64n1265_004:0596b10": "有四焉。一是日用所當行之道。并尋常所涵養之",
    "X64n1265_004:0596b11": "德。二是開發後進之言。并躬身履踐之行。三是慈",
    "X64n1265_004:0596b12": "愛惻隱之仁。與裁制合宜之義。四是節臘省會之",
    "X64n1265_004:0596b13": "禮。與揵推號令之法。前二種道德並言行。乃是教",
    "X64n1265_004:0596b14": "之根本也。後二種仁義並禮法。乃教之枝葉也。若",
    "X64n1265_004:0596b15": "無根本。憑何樹立。若無枝葉。不能完成。的的要成",
    "X64n1265_004:0596b16": "一株大樹。蔭覆天下人。不可不曉此根本也。先聖",
    "X64n1265_004:0596b17": "見參學之輩。不能自己修治。故建豎叢林。高堂廣",
    "X64n1265_004:0596b18": "廈。以安養之。設立住持。高賢碩德。以統理之。然則",
    "X64n1265_004:0596b19": "一寺稠人廣眾之尊。非是獨為住持一人飲食衣",
    "X64n1265_004:0596b20": "服臥具湯藥四事豐盛。非專為學者。既不為此。畢",
    "X64n1265_004:0596b21": "竟所為那樣。皆因為佛祖慧命之道故。是以能擔",
    "X64n1265_004:0596b22": "任斯道。把作件事。以為住持者。必竟先務尊重道",
    "X64n1265_004:0596b23": "德。操守言行。以為根本。善勤求此道。把作件事。以",
    "X64n1265_004:0596b24": "為學者必竟先務。存懷仁義。遵依禮法。以為枝葉。",
    "X64n1265_004:0596c01": "故住持人若無學者。則智慧花果。從何而得設立。",
    "X64n1265_004:0596c02": "學者若無住持。則菩提種子從何而得生成。所以",
    "X64n1265_004:0596c03": "住持之與學者。就如人有身有臂。有頭有足。四肢",
    "X64n1265_004:0596c04": "百骸。五臟六腑。大小適意稱心。而不相違悖。乃相",
    "X64n1265_004:0596c05": "須相待而行之者。豈不成一株大大人樹也哉。爍",
    "X64n1265_004:0596c06": "然有根有本。有枝有葉。智慧花果。菩提種子。咸從",
    "X64n1265_004:0596c07": "此相待而生。佛祖慧命。生生相續。寧有窮也。故曰。",
    "X64n1265_004:0596c08": "學者保守於叢林。叢林保守於道德。兩相保守也。",
    "X64n1265_004:0596c09": "住持人若是沒有道。沒有德。則叢林欲其本末堅",
    "X64n1265_004:0596c10": "茂。始終永興而不廢者。未之有也。",
    "X64n1265_004:0596c11": "水菴一和尚曰。易言君子思患而預防之。是故古之",
    "X64n1265_004:0596c12": "人思生死大患。防之以道。遂能經大傳遠。今之人謂",
    "X64n1265_004:0596c13": "求道迂濶。不若求利之切當。由是競習浮華。計較毫",
    "X64n1265_004:0596c14": "末。希目前之事。懷苟且之計。所以莫肯為周歲之規",
    "X64n1265_004:0596c15": "者。況生死之慮乎。所以學者日鄙。叢林日廢。紀綱日",
    "X64n1265_004:0596c16": "墜。以至陵夷顛沛。殆不可救。嗟乎。可不鑑哉(雙林實錄)。",
    "X64n1265_004:0596c17": "陵夷言法道頹替。若丘陵之漸平也。水菴一和尚。",
    "X64n1265_004:0596c18": "示人生死大事。當預先打點。莫臨時著忙說。易經",
    "X64n1265_004:0596c19": "水火既濟卦云。成德君子。心中時時慮患。而預先",
    "X64n1265_004:0596c20": "謹微。杜漸以防之。是故古之人。時時思慮。生不知",
    "X64n1265_004:0596c21": "何來。死不知何去。此是人極大的患。乃防之以直",
    "X64n1265_004:0596c22": "指人心日用所當行之正道。遂能擔當大事。流通",
    "X64n1265_004:0596c23": "久遠。今之人。不知道之極致。反謂求道。迂遠曠濶。",
    "X64n1265_004:0596c24": "不能濟眼前饑寒之急。不若求財利。即得現前受",
    "X64n1265_004:0597a01": "用之切當也。由是競進尚習。浮費奢華。計算毫釐。",
    "X64n1265_004:0597a02": "比較瑣末。希求眼下之事。而不廣大。懷存苟且之",
    "X64n1265_004:0597a03": "計。而無恒心。所以不肯立身行事。為一年之規者。",
    "X64n1265_004:0597a04": "豈識亘古亘今廣大恒久不生不死之妙道哉。是",
    "X64n1265_004:0597a05": "故學者見識。日見卑鄙。叢林法度。日見廢壞。總綱",
    "X64n1265_004:0597a06": "眾紀。日見隳墜。以至頹替。傾覆危殆。至于不可拯",
    "X64n1265_004:0597a07": "救之地。有不忍見聞者。嗟乎。可不鑑照之乎。有志",
    "X64n1265_004:0597a08": "于道者。宜以自己反觀之。智鑑而照察之。其妍醜",
    "X64n1265_004:0597a09": "自然分明矣。",
    "X64n1265_004:0597a10": "水菴曰。昔遊雲居。見高菴夜參。謂至道徑挺。不近人",
    "X64n1265_004:0597a11": "情。要須誠心正意。勿事矯飾偏邪。矯飾則近詐佞。偏",
    "X64n1265_004:0597a12": "邪則不中正。與至道皆不合矣。竊思其言近理。乃刻",
    "X64n1265_004:0597a13": "意踐之。逮見佛智先師。始浩然大徹。方得不負平生",
    "X64n1265_004:0597a14": "行脚之志。",
    "X64n1265_004:0597a15": "浩廣也。浩然大徹。言無所不通的意思。水菴與月",
    "X64n1265_004:0597a16": "堂書。言人造道心要極正說。昔行脚。遊雲居。見高",
    "X64n1265_004:0597a17": "菴。一夕夜參云。無上至道。徑直挺特。不循人情。要",
    "X64n1265_004:0597a18": "當真誠其心。端正其意。不得有事矯妄裝飾。偏僻",
    "X64n1265_004:0597a19": "私邪。矯飾則幾于詐佞之流。偏邪則入不中正之",
    "X64n1265_004:0597a20": "類。與無上至道。猶方底而圓葢。必不合矣。予竊想。",
    "X64n1265_004:0597a21": "此小參之言。近于道理。乃銘刻於意地踐行之。及",
    "X64n1265_004:0597a22": "見佛智先師。一言之下。心地開通。始得不孤負予",
    "X64n1265_004:0597a23": "一生登山涉水行脚的志向矣。",
    "X64n1265_004:0597a24": "水菴曰。月堂住持。所至以行道為己任。不發化主。不",
    "X64n1265_004:0597b01": "事登謁。每歲食指。隨常住所得用之。衲子有志充化",
    "X64n1265_004:0597b02": "導者多却之。或曰。佛戒比丘。持鉢以資身命。師何拒",
    "X64n1265_004:0597b03": "之弗容。月堂曰。我佛在日則可。恐今日為之。必有好",
    "X64n1265_004:0597b04": "利者。而至於自鬻矣。因思月堂防微杜漸。深切著明。",
    "X64n1265_004:0597b05": "稱實之言。今猶在耳。以今日觀之。又豈止自鬻而已",
    "X64n1265_004:0597b06": "矣(法語)。",
    "X64n1265_004:0597b07": "月堂名道昌。妙湛惠嗣也。食指即人手第二指也。",
    "X64n1265_004:0597b08": "未齒嬰孩。常自乳噆者。言人人本有的意思。鬻賣",
    "X64n1265_004:0597b09": "也。水菴戒人。勿事貪求說。月堂和尚。凡所到一處。",
    "X64n1265_004:0597b10": "只以行佛祖之道。為自己重任。不遣僧人募化錢",
    "X64n1265_004:0597b11": "穀。不登貴門謁見士夫。每年用度。自食。各人本有",
    "X64n1265_004:0597b12": "分段。隨常住所得。多寡豐儉。大家受用。衲子中有",
    "X64n1265_004:0597b13": "發志。願充化主導誘檀越者。堂多却之而不許。或",
    "X64n1265_004:0597b14": "者從旁而諫之曰。佛在世時。曾命持戒比丘。入城",
    "X64n1265_004:0597b15": "拓鉢。以資養身命。師是何緣故。却之而不許。月堂",
    "X64n1265_004:0597b16": "遂敘說不許之由。而答之曰。我佛在世之日。感化",
    "X64n1265_004:0597b17": "者眾。日中一食。僧唯參究己躬。而無異念。萬人一",
    "X64n1265_004:0597b18": "心故可。今時之人。多貪名利。不切己事。只恐今日",
    "X64n1265_004:0597b19": "為之。必有好利之徒。假公濟私者。而至於自賣。故",
    "X64n1265_004:0597b20": "不許矣。予因思想。月堂防閑細微。杜絕漸進。其操",
    "X64n1265_004:0597b21": "心也。危而深切。其慮患也。深而著明。此誠適稱諦",
    "X64n1265_004:0597b22": "實嘉言也。幸今言猶在耳。以而今時節看來。吾儕",
    "X64n1265_004:0597b23": "弊病。又豈只於自鬻而已哉。更有甚焉者。皆自募",
    "X64n1265_004:0597b24": "化始矣。",
    "X64n1265_004:0597c01": "水菴謂侍郎尤延之曰。昔大愚慈明谷泉琅琊結伴",
    "X64n1265_004:0597c02": "參汾陽。河東苦寒。眾人憚之。惟慈明志在於道。曉夕",
    "X64n1265_004:0597c03": "不怠。夜坐欲睡。引錐自刺。歎曰。古人為生死事大。不",
    "X64n1265_004:0597c04": "食不寢。我何人哉。而縱荒逸。生無益於時。死無聞於",
    "X64n1265_004:0597c05": "後。是自棄也。一旦辭歸。汾陽歎曰。楚圓今去。吾道東",
    "X64n1265_004:0597c06": "矣(西湖記聞)。",
    "X64n1265_004:0597c07": "河東即太原汾州。屬太原也。苦寒嚴寒也。憚畏難",
    "X64n1265_004:0597c08": "也。尤延之。姓尤。名袤。字延之。號遂初居士。問道於",
    "X64n1265_004:0597c09": "水菴一和尚者。荒怠荒逸懈怠也。水菴引古人忘",
    "X64n1265_004:0597c10": "身為法。精進不已。而謂尤延之說。昔大愚芝慈明",
    "X64n1265_004:0597c11": "圓谷泉道琅琊覺。結伴混火隊。而去參汾陽昭祖",
    "X64n1265_004:0597c12": "之時。河東苦寒。眾人志氣劣弱而生憚。惟慈明志",
    "X64n1265_004:0597c13": "向廣遠。念茲在茲。朝勤夕惕。無一刻休息懈怠念",
    "X64n1265_004:0597c14": "頭。夜坐之間。或欲瞌睡。乃引出利錐以自刺。可謂",
    "X64n1265_004:0597c15": "得精進三昧。而能純一不已者也。又嘗歎曰。古人",
    "X64n1265_004:0597c16": "實切痛念。生不知來。死不知往。這一樁大事。日切",
    "X64n1265_004:0597c17": "於斯而忘食。夜切於斯而忘寢。尚是這樣。我何人",
    "X64n1265_004:0597c18": "哉。而敢恣縱怠惰。現生之日。若無實德利益于當",
    "X64n1265_004:0597c19": "時。逮死之時。亦無美名傳聞于後世。是自己廢棄",
    "X64n1265_004:0597c20": "也。成得甚人。一日辭汾陽。乃嘉歎曰。楚圓今去。吾",
    "X64n1265_004:0597c21": "道東行。亦與之俱往矣。其汾陽昭祖推重他。而又",
    "X64n1265_004:0597c22": "深許全喏是如此。非虗譽也。",
    "X64n1265_004:0597c23": "水菴曰。古德住持。率己行道。未嘗苟簡自恣。昔汾陽",
    "X64n1265_004:0597c24": "每歎像季澆漓。學者難化。慈明曰甚易。所患主法者",
    "X64n1265_004:0598a01": "不能善導耳。汾陽曰。古人淳誠。尚且三二十年。方得",
    "X64n1265_004:0598a02": "成辦。慈明曰。此非聖哲之論。善造道者千日之功。或",
    "X64n1265_004:0598a03": "謂慈明妄誕不聽。而汾地多冷。因罷夜參。有異比丘。",
    "X64n1265_004:0598a04": "謂汾陽曰。會中有大士六人。奈何不說法。不三年。果",
    "X64n1265_004:0598a05": "有六人成道者。汾陽嘗有頌曰。胡僧金錫光。請法到",
    "X64n1265_004:0598a06": "汾陽。六人成大器。勸請為敷揚(西湖記聞及僧傳)。",
    "X64n1265_004:0598a07": "率尊也。苟且也。草率的意思。簡忽慢也。異比丘聖",
    "X64n1265_004:0598a08": "僧也。胡僧即異比丘。金錫所持之錫杖也。光光降",
    "X64n1265_004:0598a09": "也。水菴引古。以示禪人。當身體力行。精進于道者。",
    "X64n1265_004:0598a10": "必感龍天護助說。自古先賢。有道德者。主宰叢林。",
    "X64n1265_004:0598a11": "維持法化。尊率己躬。力行祖道。未嘗苟且簡略。以",
    "X64n1265_004:0598a12": "自恣縱。不見昔日汾陽昭祖每每歎息。像法住世。",
    "X64n1265_004:0598a13": "叔世時節。世既澆漓。時亦淺薄。學人隨時世而遷",
    "X64n1265_004:0598a14": "變。不如上古。所以難得教化。慈明曰。不然。人為物",
    "X64n1265_004:0598a15": "靈。却甚易也。所患是主張法道者。不能勤劬。以誘",
    "X64n1265_004:0598a16": "致之耳。汾陽又曰。上古之人。淳素誠篤。尚且要二",
    "X64n1265_004:0598a17": "三十年之久。方纔打成一片。搆副此事。慈明曰。此",
    "X64n1265_004:0598a18": "是和尚拒諫之言。非聖人哲士之所論也。若是肯",
    "X64n1265_004:0598a19": "發大心勇猛精進極力于道者。直消千日工夫。可",
    "X64n1265_004:0598a20": "以成就。或者謂。慈明斯言虗詐。不肯聽信。而汾州",
    "X64n1265_004:0598a21": "之地。近北多寒。因而遂罷夜參焉。忽有一異比丘。",
    "X64n1265_004:0598a22": "不知何來。而謂汾陽曰。法會之中。有六個好人。可",
    "X64n1265_004:0598a23": "成大器。云何不語他說法。而廢棄夜參耶。迄後不",
    "X64n1265_004:0598a24": "及三年。果然有六人成辦道業者。汾陽因此而有",
    "X64n1265_004:0598b01": "頌云。胡僧金錫光。言西來之胡僧。持金錫而光降",
    "X64n1265_004:0598b02": "也。請法到汾陽。言特為佛法而來此也。六人成大",
    "X64n1265_004:0598b03": "器。言慈明圓大愚芝瑯琊覺谷泉道法華舉天勝",
    "X64n1265_004:0598b04": "泰。此六人可成大器也。勸請為敷揚。言勸請仍舊",
    "X64n1265_004:0598b05": "說法激勵此六人。更不可廢罷夜參也。肯盡力於",
    "X64n1265_004:0598b06": "道者。龍天讚助如是。季而謂。異比丘得非清涼妙",
    "X64n1265_004:0598b07": "德之應現歟。不然。則何以預知未來業報智力。不",
    "X64n1265_004:0598b08": "爽矣。",
    "X64n1265_004:0598b09": "投子清和尚畫水菴像。求贊曰。嗣清禪人。孤硬無敵。",
    "X64n1265_004:0598b10": "晨昏一齋。脇不至席。深入禪定。離出入息。名達九重。",
    "X64n1265_004:0598b11": "談禪選德。龍顏大悅。賜以金帛。力辭者三。上乃嘉歎。",
    "X64n1265_004:0598b12": "真道人也。草木騰煥。傳予陋質。炷香請贊。是所謂青",
    "X64n1265_004:0598b13": "出於藍。而青於藍者也(見畵像)。",
    "X64n1265_004:0598b14": "投子名義清。水菴之嗣也。選德內宮之殿名也。上",
    "X64n1265_004:0598b15": "君王也。青出于藍。言染青出於藍靛。而青更勝過",
    "X64n1265_004:0598b16": "於藍靛也。比況徒愈于師的意思。記投子清畫水",
    "X64n1265_004:0598b17": "菴和尚。幀子求贊。水菴贊曰。法嗣義清。禪人孤高。",
    "X64n1265_004:0598b18": "剛硬第一。晨昏一日一餐。長坐身不臥席。深入四",
    "X64n1265_004:0598b19": "禪九定。如死不見呼吸。名聞通于帝庭。說法談禪",
    "X64n1265_004:0598b20": "選德。感動天子懽喜。賜他金銀幣帛。極力辭却三",
    "X64n1265_004:0598b21": "番。君乃嘉美稱嘆。真果是個道人。草木輝騰煥爛。",
    "X64n1265_004:0598b22": "今日傳我鄙形燒香。請我自贊。此正所謂青染本",
    "X64n1265_004:0598b23": "出藍靛。而青更深於藍靛者也。自贊切忌自贊。譽",
    "X64n1265_004:0598b24": "徒即是譽己。水漲船高矣。",
    "X64n1265_004:0598c01": "水菴曰。佛智先師言。東山演祖嘗謂耿龍學曰。山僧",
    "X64n1265_004:0598c02": "有圓悟。如魚之有水。鳥之有翼。故丞相紫巖居士贊",
    "X64n1265_004:0598c03": "曰。師資相可。希遇一時。始終之分。誰能間之。紫巖居",
    "X64n1265_004:0598c04": "士可謂知言矣。比見諸方尊宿。懷心術以御衲子。衲",
    "X64n1265_004:0598c05": "子挾勢利。以事尊宿。主賓交利。上下欺侮。安得法門",
    "X64n1265_004:0598c06": "之興。叢林之盛乎。",
    "X64n1265_004:0598c07": "紫巖居士。名張浚。字德遠。紹興初。拜封和國公。問",
    "X64n1265_004:0598c08": "道於圓悟勤祖也。水菴引前聖師資契分。人莫能",
    "X64n1265_004:0598c09": "間。而謂梅山潤說。佛智先師曾言。東山演祖嘗謂",
    "X64n1265_004:0598c10": "耿龍學曰。山僧未得人時。如魚涸轍鳥無翎羽。今",
    "X64n1265_004:0598c11": "有圓悟。如魚得水而可騰躍。如鳥有翼而可翀舉",
    "X64n1265_004:0598c12": "一般。故紫巖居士贊之曰。師以道授于弟子。弟子",
    "X64n1265_004:0598c13": "資受於師。兩相契合。皆自肯可。實乃千載一時。奇",
    "X64n1265_004:0598c14": "特之遇。非偶然也。從始至終。有一定的素分。是誰",
    "X64n1265_004:0598c15": "得而間隔之哉。紫巖居士。可教做知人之人。而始",
    "X64n1265_004:0598c16": "發此贊美之言矣。予每見近來諸方尊宿懷心術。",
    "X64n1265_004:0598c17": "以御使四方衲子。四方衲子挾持勢力財利。以奉",
    "X64n1265_004:0598c18": "事尊宿。上而主人。下而賓客。交相取利。上欺於下。",
    "X64n1265_004:0598c19": "下欺於上。焉能得法席之興隆。如魚之有水。叢林",
    "X64n1265_004:0598c20": "之盛旺。如鳥之有翼也乎。",
    "X64n1265_004:0598c21": "水菴曰。動人以言。惟要真切。言不真切。所感必淺。人",
    "X64n1265_004:0598c22": "誰肯懷。昔白雲師祖送師翁住四面。叮嚀曰。祖道凌",
    "X64n1265_004:0598c23": "遲。危如累卵。毋恣荒逸。虗喪光陰。復敗至德。當寬容",
    "X64n1265_004:0598c24": "量度。利物存眾。提持此事。報佛祖恩。當時聞者。孰不",
    "X64n1265_004:0599a01": "感慟。爾昨來召對宸庭。誠為法門之幸。切宜下身尊",
    "X64n1265_004:0599a02": "道。以利濟為心。不可矜己自伐。從上先哲。謙柔敬畏。",
    "X64n1265_004:0599a03": "保身全德。不以勢位為榮。遂能清振一時。美流萬世。",
    "X64n1265_004:0599a04": "予慮光景不長。無復面會。故此切囑(見投子書)。",
    "X64n1265_004:0599a05": "凌冰也。遲緩也。非宜零弛。言零落廢弛也。宜陵夷。",
    "X64n1265_004:0599a06": "言道替如陵之平也。累卵。晉靈公建九層之臺。三",
    "X64n1265_004:0599a07": "年不起。有荀息諫曰。臣能累十二棊子。又加九卵",
    "X64n1265_004:0599a08": "於上。公曰危哉。息曰不危。公造九層之臺。三年不",
    "X64n1265_004:0599a09": "成。男不耕。女不織。其危更甚。言祖道之危。亦類乎",
    "X64n1265_004:0599a10": "此。宸帝宮也。伐誇也。水菴引祖言。以勉投子。當謙",
    "X64n1265_004:0599a11": "下尊道。以利濟為心說。感動於人的言語。惟要真",
    "X64n1265_004:0599a12": "實切當。若言不真實切當。所以感動於人。必定膚",
    "X64n1265_004:0599a13": "淺。而人亦不肯懷仰也。昔白雲師祖。送演師翁。住",
    "X64n1265_004:0599a14": "持四面之時。叮嚀囑咐之曰。祖宗之替道。如陵阜",
    "X64n1265_004:0599a15": "之漸平。其危殆又如十二棊上累九卵一樣。毋得",
    "X64n1265_004:0599a16": "恣意怠荒。放逸花費眼前日子。復損自己大德。宜",
    "X64n1265_004:0599a17": "寬而不猛。容而不隘。量其出入。度其可否。廣利庶",
    "X64n1265_004:0599a18": "人。存護大眾。提持生死大事。報答佛祖殊恩。當是",
    "X64n1265_004:0599a19": "時。聞之者。是那一個不感懷慟念。爾昨來奉至尊",
    "X64n1265_004:0599a20": "召命。趨對天子宸庭。誠為法門中慶幸。尤宜謙恭",
    "X64n1265_004:0599a21": "重道。以廣化利益一切為心。不可矜己自負。誇張",
    "X64n1265_004:0599a22": "聲勢也。從上先賢。謙卑柔順。敬謹慎畏。明哲保身。",
    "X64n1265_004:0599a23": "全備厚德。總不誇張勢位。以為榮顯。所以能清聲",
    "X64n1265_004:0599a24": "振揚於當時。美名流芳於萬代耳。予自慮生程有限。",
    "X64n1265_004:0599b01": "老景無多。恐不復再有面會之期矣。故此叮嚀諄囑。",
    "X64n1265_004:0599b02": "水菴少倜儻有大志。尚氣節。不事浮靡。不循細檢。胸",
    "X64n1265_004:0599b03": "次岸谷。徇身以義。雖禍害交前。不見有殞穫之色。住",
    "X64n1265_004:0599b04": "持八院。經歷四郡。所至競競業業。以行道建立為心。",
    "X64n1265_004:0599b05": "淳熈五年。退西湖淨慈。有偈曰。六年灑掃皇都寺。瓦",
    "X64n1265_004:0599b06": "礫翻成釋梵宮。今日宮成歸去也。杖頭八面起清風。",
    "X64n1265_004:0599b07": "士庶遮留不止。小舟至秀之天寧。未幾示疾。別眾告",
    "X64n1265_004:0599b08": "終(行實○殞音允。穫黃入聲)。",
    "X64n1265_004:0599b09": "倜儻音剔倘。卓異也。浮靡。任從奢費也。循順也。徇",
    "X64n1265_004:0599b10": "殉同從也。以身從道也。殞非宜隕。從高墜也。穫刈",
    "X64n1265_004:0599b11": "禾也。隕穫困迫失守也。取禮儒行。不隕穫於貧賤",
    "X64n1265_004:0599b12": "之意。同隕如蘀之隕而飄零。穫如禾之穫而枯槁",
    "X64n1265_004:0599b13": "也。不隕穫。言不遷變的意思。記水菴年齒少稚之",
    "X64n1265_004:0599b14": "時。雅致慷慨。瀟洒無羈。有遠大志向。氣勢節操。不",
    "X64n1265_004:0599b15": "事好浮溢奢靡。不循順檢校毫末。胸次沖虗。就如",
    "X64n1265_004:0599b16": "高崖深谷空豁豁的而且一般。徇身從義。不知有",
    "X64n1265_004:0599b17": "軀。雖是大禍大害交加于前。總不見有遷變失守",
    "X64n1265_004:0599b18": "的顏色。可謂得大無畏人矣。住持八所叢林。經歷",
    "X64n1265_004:0599b19": "四大郡府。凡到之處。競競戒謹。業業危懼。惟以力",
    "X64n1265_004:0599b20": "行祖道。建立法化為心。其有功於末運。大矣。淳熙",
    "X64n1265_004:0599b21": "五年。退臨安西湖淨慈寺。出院時。有偈云。六年灑",
    "X64n1265_004:0599b22": "掃皇都寺。時孝宗都臨安。故稱皇都也。瓦礫翻成",
    "X64n1265_004:0599b23": "釋梵宮。昔為敗壞瓦礫之地。翻然成釋迦梵剎宮",
    "X64n1265_004:0599b24": "殿。今日功成歸去也。功成名遂。身宜當退。杖頭八",
    "X64n1265_004:0599c01": "面起清風。言去住自由。拄杖一行。清風八面。從橫",
    "X64n1265_004:0599c02": "無礙也。此偈寓意有辭世之心。士庶強為遮攔稽",
    "X64n1265_004:0599c03": "留。不能止。一葉扁舟飄飄而去。徑抵嘉興府秀水",
    "X64n1265_004:0599c04": "縣天寧寺。無何示微疾。升堂別眾。入寂滅定焉。",
    "X64n1265_004:0599c05": "月堂昌和尚曰。昔大智禪師。慮末世比丘驕惰。特製",
    "X64n1265_004:0599c06": "規矩以防之。隨其器能。各設攸司。主居丈室。眾居通",
    "X64n1265_004:0599c07": "堂。列十局頭首之嚴。肅如官府。居上者提其大綱。在",
    "X64n1265_004:0599c08": "下者理其眾目。使上下相承。如身之使臂。臂之使指。",
    "X64n1265_004:0599c09": "莫不率從。是以前輩遵承翼戴。拳拳奉行者。以先聖",
    "X64n1265_004:0599c10": "之遺風未泯故也。比見叢林衰替。學者貴通才。賤守",
    "X64n1265_004:0599c11": "節。尚浮華。薄真素。日滋月浸。漸入澆漓。始則偷安一",
    "X64n1265_004:0599c12": "時。及玩習既久。謂其理之當然。不謂之非義。不謂之",
    "X64n1265_004:0599c13": "非理。在上者惴惴焉畏其下。在下者睽睽焉伺其上。",
    "X64n1265_004:0599c14": "平居。則甘言屈體。以相媚悅。得間。則狠心詭計。以相",
    "X64n1265_004:0599c15": "屠獪。成者為賢。敗者為愚。不復問尊卑之序。是非之",
    "X64n1265_004:0599c16": "理。彼既為之。此則傚之。下既言之。上則從之。前既行",
    "X64n1265_004:0599c17": "之。後則襲之。烏乎。非彥聖之師乘願力。積百年之功。",
    "X64n1265_004:0599c18": "其弊固。則莫能革矣(與舜和尚書○惴音贅。睽音奎。獪古外切)。",
    "X64n1265_004:0599c19": "攸司所主也。十局頭首局曹也。部分也。使各司其",
    "X64n1265_004:0599c20": "局也。西序知事五局。一首座。二書記。三知藏。四知",
    "X64n1265_004:0599c21": "客。五侍者。東序知事五局。一都監事。二維那。三副",
    "X64n1265_004:0599c22": "寺。四典座。五直歲也。翼恭也。戴頂戴也。拳拳奉持",
    "X64n1265_004:0599c23": "也。惴憂懼也。睽斜視也。屠宰殺也。獪害也。襲合也。",
    "X64n1265_004:0599c24": "月堂和尚曉住叢林者。當遵行先聖禮法說。昔百",
    "X64n1265_004:0600a01": "丈大智和尚。慮末法世時比丘驕奢懶惰。特製肅",
    "X64n1265_004:0600a02": "眾規矩。以防閑之。隨其器量才能。各設所主之部",
    "X64n1265_004:0600a03": "分。主法尊居方丈廣眾萃處。通堂東西敘列知事",
    "X64n1265_004:0600a04": "頭首之尊嚴恭肅。猶如官家府衙一樣。居上者。單",
    "X64n1265_004:0600a05": "提大法綱要。在下者。葺理庶物條章。必使上之與",
    "X64n1265_004:0600a06": "下。迭相扶持。又如一身使兩臂。兩臂使十指。無不",
    "X64n1265_004:0600a07": "尊率依從一般。以是之故。前輩遵承典刑。翼戴禮",
    "X64n1265_004:0600a08": "法。拳拳服膺。佩奉行持者。以大智先聖之清淨芳",
    "X64n1265_004:0600a09": "規。遺餘風汜。未曾泯滅故也。比來只見叢林道衰",
    "X64n1265_004:0600a10": "法替。學者只以通才學為貴重。以守節操為卑賤。",
    "X64n1265_004:0600a11": "浮靡華飾。習而尚之。素朴真淳。蔑而薄之。蛇飲日",
    "X64n1265_004:0600a12": "滋。蠱水月浸。漸漸澆漓。深入膏肓。致令針灸藥餌",
    "X64n1265_004:0600a13": "俱不能及。始猶不覺。不過上下偷安于一時。及乎",
    "X64n1265_004:0600a14": "翫愒歲月習染日久。反以為是。安之無愧。不謂不",
    "X64n1265_004:0600a15": "是合宜之義。不謂不是正道之理。在上的不免憂",
    "X64n1265_004:0600a16": "恐。而怕下檢。在下的則傍窺觀望。以伺上隙。恬然",
    "X64n1265_004:0600a17": "無事時。則巧言蜜語。以相謟諛。得個縫罅。則狼心",
    "X64n1265_004:0600a18": "狡意。以相殘害。或事有僥倖而成立者。彼此咸誇",
    "X64n1265_004:0600a19": "伐以為賢。若事乖違而敗壞者。彼此誚責以為愚。",
    "X64n1265_004:0600a20": "那裏更有尊長卑幼之序次。善是惡非之道理。彼",
    "X64n1265_004:0600a21": "若惡作胡為。此亦無慚效法。下既胡言亂說。上亦",
    "X64n1265_004:0600a22": "無恥依從。一唱百和。前行後襲。烏乎。可不痛傷之",
    "X64n1265_004:0600a23": "也乎。倘不是三賢十聖。一切智人。乘十大行願。十",
    "X64n1265_004:0600a24": "大智力。積累百年功勛。其結固弊病。恐亦不能改",
    "X64n1265_004:0600b01": "革矣。其誰能遏人欲于未萌。存天理于未著哉。",
    "X64n1265_004:0600b02": "月堂住淨慈最久。或謂和尚行道經年。門下未聞有",
    "X64n1265_004:0600b03": "弟子。得不辜妙湛乎。月堂不對。他日再言之。月堂曰。",
    "X64n1265_004:0600b04": "子不聞昔人種瓜。而愛甚者。盛夏之日。方中而灌之。",
    "X64n1265_004:0600b05": "瓜不旋踵而淤敗。何也。其愛之非不勤。然灌之不以",
    "X64n1265_004:0600b06": "時。適所以敗之也。諸方老宿提挈衲子。不觀其道業",
    "X64n1265_004:0600b07": "內充。才器宏遠。止欲速其為人。逮審其道德則淫汙。",
    "X64n1265_004:0600b08": "察其言行則乖戾。謂其公正則邪侫。得非愛之過其",
    "X64n1265_004:0600b09": "分乎。是正猶日中之灌瓜也。予深恐識者笑。故不為",
    "X64n1265_004:0600b10": "也(北山記聞○淤音迂。挈牽入聲)。",
    "X64n1265_004:0600b11": "妙湛名思惠。法雲善本之嗣也。記月堂和尚住持",
    "X64n1265_004:0600b12": "臨安淨慈多年。或者謂。師行此授受之道最久。門",
    "X64n1265_004:0600b13": "庭之下。不見有繼續慧命弟子。寧不辜負妙湛之",
    "X64n1265_004:0600b14": "所托囑乎。月堂意謂。續法要當重法。絕法實由輕",
    "X64n1265_004:0600b15": "法也。彼豈知此乎。乃默而不答。他日又重問之。月",
    "X64n1265_004:0600b16": "堂乃曰。我與你說個譬喻。如人種瓜。而愛惜之極。",
    "X64n1265_004:0600b17": "正當中夏大熱之時。日正中天。而用水澆灌之。足",
    "X64n1265_004:0600b18": "未離瓜之園。而瓜已苗萎根爛了也。何故。葢其愛",
    "X64n1265_004:0600b19": "惜慇心。非不勤劬。然而灌澆徒為。實匪時候。不惟",
    "X64n1265_004:0600b20": "無益于助養。而反有害乎根荄。今諸方長老。提攜",
    "X64n1265_004:0600b21": "挈持禪衲。不觀其道行德業福慧。果內充否。才能",
    "X64n1265_004:0600b22": "器量作為。果廣遠否。此咸不論。只欲迅速出頭為",
    "X64n1265_004:0600b23": "人。及審識其道德。則淫溢穢污而不堪。詳察其言",
    "X64n1265_004:0600b24": "行。則乖違背戾而不當。謂其公正。則私邪便佞而",
    "X64n1265_004:0600c01": "無恥。寧不是愛惜學者之太過其分乎。如是愛人。",
    "X64n1265_004:0600c02": "正如日當中天。去灌瓜一般樣也。予深恐。有見識",
    "X64n1265_004:0600c03": "者恥笑也。是這等樣故。寧可辜於先師。而不敢為",
    "X64n1265_004:0600c04": "也。或人宜可以鑑我之心矣○萎音葦。荄音皆。",
    "X64n1265_004:0600c05": "月堂曰。黃龍居積翠。因病三月不出。真淨宵夜懇禱。",
    "X64n1265_004:0600c06": "以至然頂煉臂。仰祈陰相。黃龍聞之。責曰。生死固吾",
    "X64n1265_004:0600c07": "分也。爾參禪不達理若是。真淨從容對曰。叢林可無",
    "X64n1265_004:0600c08": "克文。不可無和尚。識者謂真淨敬師重法。其誠至此。",
    "X64n1265_004:0600c09": "他日必成大器(北山記聞)。",
    "X64n1265_004:0600c10": "月堂曉學者。宜尊師重法說。昔黃龍南和尚。居住",
    "X64n1265_004:0600c11": "積翠叢林之時。因染重病。三月之久不愈。未出方",
    "X64n1265_004:0600c12": "丈。真淨至子夜。潔澣身心。懇禱三世諸佛。以至頂",
    "X64n1265_004:0600c13": "上剜燈。兩臂然香。仰祈暗裏陰相福祐。黃龍聞真",
    "X64n1265_004:0600c14": "淨如此。乃呵責之曰。我之生死。本吾之分定也。當",
    "X64n1265_004:0600c15": "生任生。當死任死。爾參禪。做甚不通達此個道理",
    "X64n1265_004:0600c16": "若是。真淨從容和緩而對曰。叢林之中。克文無益",
    "X64n1265_004:0600c17": "於人。可以無者。和尚開導十方禪衲。承佛慧命。可",
    "X64n1265_004:0600c18": "一日無耶。識者謂。真淨孝敬師承。尊重大法。其真",
    "X64n1265_004:0600c19": "誠專篤。所以至此。他日必竟是成大美器的。季而",
    "X64n1265_004:0600c20": "謂。世諦中。臣損軀以事君。子竭力以事父者多矣。",
    "X64n1265_004:0600c21": "未見徒之事師如此。其專且篤也。真淨可謂出世",
    "X64n1265_004:0600c22": "諦中千古來一人矣。",
    "X64n1265_004:0600c23": "月堂曰。黃太史魯直嘗言。黃龍南禪師。器量深厚。不",
    "X64n1265_004:0600c24": "為事物所遷。平生無矯飾。門弟子有終身不見其喜",
    "X64n1265_004:0601a01": "怒者。雖走使致力之輩。一以誠待之。故能不動聲氣。",
    "X64n1265_004:0601a02": "而起慈明之道。非苟然也(一本見黃龍石刻)。",
    "X64n1265_004:0601a03": "月堂曉主法者。當豁達胸襟。以誠待人說。黃山谷",
    "X64n1265_004:0601a04": "居士曾言。黃龍南公。器深叵測。量廣有容。不為一",
    "X64n1265_004:0601a05": "切事物之所遷移。一生行履。總無矯奢修飾之態。",
    "X64n1265_004:0601a06": "門下徒弟學人。一個個本色老成。且不見其有輕",
    "X64n1265_004:0601a07": "喜輕怒者。況南公乎。雖走作小使。効勞盡力之輩。",
    "X64n1265_004:0601a08": "亦以誠實念頭。待他非得一子地而何。所以能不",
    "X64n1265_004:0601a09": "大聲以色而振起慈明圓祖之道。豈苟且徒然歟。",
    "X64n1265_004:0601a10": "有容量。有誠念。使之然也。",
    "X64n1265_004:0601a11": "月堂曰。建炎己酉上巳日。鍾相叛於澧陽。文殊導禪",
    "X64n1265_004:0601a12": "師厄於難。賊勢既盛。其徒逸去。師曰。禍可避乎。即毅",
    "X64n1265_004:0601a13": "然處於丈室。竟為賊所害。無垢居士拔其法語曰。夫",
    "X64n1265_004:0601a14": "愛生惡死。人之常情。惟至人悟其本不生。雖生而無",
    "X64n1265_004:0601a15": "所愛。達其未甞滅。雖死而無所畏。故能臨死生禍患",
    "X64n1265_004:0601a16": "之際。而不移其所守。師其人乎。以師道德節義。足以",
    "X64n1265_004:0601a17": "教化叢林。垂範後世。師名正導。眉州丹稜人。佛鑒之",
    "X64n1265_004:0601a18": "嗣也(一本見廬山岳府惠大師記門)。",
    "X64n1265_004:0601a19": "建炎。宋高宗年號。上巳日。三月初三日也。鍾相。洞",
    "X64n1265_004:0601a20": "庭湖叛賊也。澧陽。常德府澧州也。逸奔也。毅果敢",
    "X64n1265_004:0601a21": "也。強忍也。至到也。至人。言到地頭的人也。月堂曉",
    "X64n1265_004:0601a22": "人處死生禍害之際。要有操守主見說。建炎己酉",
    "X64n1265_004:0601a23": "三月初三。鍾相作亂於澧陽。傷殘人民。文殊正導",
    "X64n1265_004:0601a24": "禪師。厄于難焉。師先於建炎三年春日。上堂示眾。",
    "X64n1265_004:0601b01": "舉臨濟終時囑三聖因緣曰。正法眼藏瞎驢滅。臨",
    "X64n1265_004:0601b02": "濟何曾有此說。古今時人皆妄傳。不信但看後三",
    "X64n1265_004:0601b03": "月。果到後三月。賊勢既盛。其徒眾欲與師南奔。師",
    "X64n1265_004:0601b04": "云。學道所以了生死。斯禍已及。詎可避乎。徒眾俱",
    "X64n1265_004:0601b05": "去。師即毅然果決。處于丈室之中。賊至。師云。速當",
    "X64n1265_004:0601b06": "殺我。快汝心意。賊舉槊刺之。血皆白乳。賊驚駭。引",
    "X64n1265_004:0601b07": "蓆覆之而去。無垢居士。跋其法語曰。夫喜愛其生。",
    "X64n1265_004:0601b08": "厭惡其死。凡人常情。惟是到地頭人。悟其四大元",
    "X64n1265_004:0601b09": "非有。非有。誰當此生。雖與眾同有此生。而了無愛",
    "X64n1265_004:0601b10": "好之心。達其五蘊本來空。既空。誰當此死。雖與眾",
    "X64n1265_004:0601b11": "同有此死。而了無有畏懼之念。故能臨生死禍患。",
    "X64n1265_004:0601b12": "交加于其前。預知報謝。毫髮不爽。而總不遷改其",
    "X64n1265_004:0601b13": "所守之志。師真其得道之人乎。以師道高德重。守",
    "X64n1265_004:0601b14": "節而生。仗義而亡。足以振起末運。風化叢林垂之",
    "X64n1265_004:0601b15": "千載萬年。模範後世焉。師葢四川眉州丹稜縣人。",
    "X64n1265_004:0601b16": "法名正導。佛鑒惠懃和尚之嗣也。學者當知。師之",
    "X64n1265_004:0601b17": "道德節義。亦應知其所自矣○槊音朔。矛也。",
    "X64n1265_004:0601b18": "心聞賁和尚曰。衲子因禪致病者多。有病在耳目者。",
    "X64n1265_004:0601b19": "以瞠眉努目側耳點頭為禪。有病在口舌者。以顛言",
    "X64n1265_004:0601b20": "倒語胡喝亂喝為禪。有病在手足者。以進前退後指",
    "X64n1265_004:0601b21": "東劃西為禪。有病在心腹者。以窮玄究妙超情離見",
    "X64n1265_004:0601b22": "為禪。據實而論。無非是病。惟本色宗師。明察幾微。目",
    "X64n1265_004:0601b23": "擊而知其會不會。入門而辯其到不到。然後用一錐",
    "X64n1265_004:0601b24": "一劄。脫其廉纖。攻其搭滯。驗其真假。定其虗實。而不",
    "X64n1265_004:0601c01": "守一方便。昧乎變通。俾終踏於安樂無事之境。而後",
    "X64n1265_004:0601c02": "已矣(實錄)。",
    "X64n1265_004:0601c03": "心聞名雲賁。育王介諶之嗣也。瞠直視貌。劃剖也。",
    "X64n1265_004:0601c04": "剖判分說的意思。錐刺也。劄宜扎拔也。搭滯。言凝",
    "X64n1265_004:0601c05": "止不脫灑的意思。心聞賁和尚。直心直行。破學者",
    "X64n1265_004:0601c06": "禪病。以顯直指綱宗說。衲子因參禪。而致病者極",
    "X64n1265_004:0601c07": "多。略而言之。則有四焉。一有病在耳目者。則認色",
    "X64n1265_004:0601c08": "塵為道。而瞠眉努目。又認聲塵為道。而側耳點頭",
    "X64n1265_004:0601c09": "以為禪焉。二有病在口舌者。則認舌為道。而顛言",
    "X64n1265_004:0601c10": "倒語。認口為道。而胡喝亂喝以為禪焉。三有病在",
    "X64n1265_004:0601c11": "手足者。則認脚為道。而進前三步退後三步。認手",
    "X64n1265_004:0601c12": "為道。而指東劃西指西劃東以為禪焉。四有病在",
    "X64n1265_004:0601c13": "心腹者。則認蘊心為道。而擬窮玄究妙。認空腹為",
    "X64n1265_004:0601c14": "道。而擬超見離情以為禪焉。總此四者。據實評論。",
    "X64n1265_004:0601c15": "種種謬解。無一非病者。惟本色本分宗師。燭圓明",
    "X64n1265_004:0601c16": "眼。洞觀察智。知幾知微。纔一見而即知他有見解",
    "X64n1265_004:0601c17": "無見解。纔入門而即知他到地頭不到地頭。然後",
    "X64n1265_004:0601c18": "或用一錐。刺膏肓病。或用一劄。截我慢幢。或用金",
    "X64n1265_004:0601c19": "剛劍。斬斷[糸*廉]纖。或用奮迅機。掃除搭滯。或用無塵",
    "X64n1265_004:0601c20": "鏡。顯真現假。或用無礙辨。練實搗虗。而決定不令",
    "X64n1265_004:0601c21": "守于一方便。令得無量巧方便。決定不令昧乎變",
    "X64n1265_004:0601c22": "通。而令得無量巧變通。使究竟行到刀兵饑饉水",
    "X64n1265_004:0601c23": "火三災所不及之處。空無作無願三解脫之境而",
    "X64n1265_004:0601c24": "後已矣。",
    "X64n1265_004:0602a01": "心聞曰。古云。千人之秀曰英。萬人之英曰傑。衲子有",
    "X64n1265_004:0602a02": "智行聞於叢林者。豈非近英傑之士邪。但能勤而參",
    "X64n1265_004:0602a03": "究。去虗取實。各得其用。則院無大小。眾無多寡。皆從",
    "X64n1265_004:0602a04": "其化矣。昔風穴之白丁。藥山之牛欄。常公之大梅。慈",
    "X64n1265_004:0602a05": "明之荊楚。當此之時。悠悠之徒。若以位貌相求。必見",
    "X64n1265_004:0602a06": "而詒之。一旦據師席登華座。萬指圍繞。發明佛祖叔",
    "X64n1265_004:0602a07": "世之光明。叢林孰不望風而靡。矧前輩皆負瓌偉之",
    "X64n1265_004:0602a08": "材。英傑之氣。尚能區區於未遇之際。含恥忍垢。混世",
    "X64n1265_004:0602a09": "同波而若是。況降茲者歟。烏乎。古猶今也。此猶彼也。",
    "X64n1265_004:0602a10": "若必待藥山風穴而師之。千載一遇也。若必待大梅",
    "X64n1265_004:0602a11": "慈明而友之。百世一出也。葢事有從微而至著。功有",
    "X64n1265_004:0602a12": "積小而成大。未見不學而有成。不修而先達者。若悟",
    "X64n1265_004:0602a13": "此理。師可求友可擇。道可學德可修。則天下之事何",
    "X64n1265_004:0602a14": "施而不可。古云。知人誠難。聖人所病。況其他乎(與竹菴書)。",
    "X64n1265_004:0602a15": "風穴名延沼。錢塘餘杭劉氏子。南院顒祖之嗣也。",
    "X64n1265_004:0602a16": "白丁地名。地多小人。風穴隱于其間。人無知者。大",
    "X64n1265_004:0602a17": "梅名法常。馬祖之嗣也。悠悠行貌。詒音太。欺詒狂",
    "X64n1265_004:0602a18": "詐也。叔世季世也。靡偃也。矧況也。瓌偉大也。心聞",
    "X64n1265_004:0602a19": "和尚曉學者。親師擇友。當積功累行。造道修德說。",
    "X64n1265_004:0602a20": "夫英傑之士。詎尋常人哉。古謂有千人之秀美。纔",
    "X64n1265_004:0602a21": "教做英士。有萬人之英才。方教做傑士。凡衲子有",
    "X64n1265_004:0602a22": "智慧德行之名聞。播聞于叢林中者。豈不是幾于",
    "X64n1265_004:0602a23": "英才俊秀之士耶。但能精而不已。進而不退。朝如",
    "X64n1265_004:0602a24": "是參。夕如是究。去其虗浮。取其實行。各有智行。得",
    "X64n1265_004:0602b01": "而用之。則又何必論他大院小院。大眾若多若寡。",
    "X64n1265_004:0602b02": "皆自來歸。從其所化矣。溯而觀之。昔風穴之未出",
    "X64n1265_004:0602b03": "世也。住於白丁之時。藥山之未出世也。住於牛欄",
    "X64n1265_004:0602b04": "之時。常公之見馬祖。後隱於大梅時。慈明之未應",
    "X64n1265_004:0602b05": "黃公之請也。放意荊楚時。當此之時。尋常途路未",
    "X64n1265_004:0602b06": "到家之輩。詎識之哉。若以位而無位。貌而無貌。以",
    "X64n1265_004:0602b07": "是相求。必見而欺慢之。忽一日龍天推出。陞寶華",
    "X64n1265_004:0602b08": "座。據無畏牀。千人圍繞。四眾歸依。展母陀羅臂發",
    "X64n1265_004:0602b09": "大用。開師子王口明大機。彰顯佛祖季世之光明。",
    "X64n1265_004:0602b10": "諸方法社。誰不望風而偃。如水就下。而莫之止也。",
    "X64n1265_004:0602b11": "矧前聖皆抱負瑰美偉大之英材。千秀萬英之氣",
    "X64n1265_004:0602b12": "槩。尚且碌碌于不得地之際。含容恥辱。忍受垢浼。",
    "X64n1265_004:0602b13": "同流合污。隨波逐浪而若是。況降茲以下者歟。烏",
    "X64n1265_004:0602b14": "乎。可不感悟槩慕之也乎。古人猶今人也。此時猶",
    "X64n1265_004:0602b15": "彼時也。若必定要待風穴之混俗同塵。藥山之皮",
    "X64n1265_004:0602b16": "膚脫盡而師之。不易多見。千載一遇也。若必定要",
    "X64n1265_004:0602b17": "得大梅之高尚其志。慈明之倜儻不羈而友之。亦",
    "X64n1265_004:0602b18": "難多逢。百世一出也。葢事有從微細一法之不明。",
    "X64n1265_004:0602b19": "而參究至於法法彰著。無所不明。功有積一念之",
    "X64n1265_004:0602b20": "小善。而成念念不斷。至高莫測之大善。未見有一",
    "X64n1265_004:0602b21": "念不積學。而欲其善道。有成一法不造詣。而欲其",
    "X64n1265_004:0602b22": "自心通達者。若徹悟此個道理。何高師而不可求。",
    "X64n1265_004:0602b23": "何良友而不可擇。何大道而不可學。何德業而不",
    "X64n1265_004:0602b24": "可修。則凡天下一切事事法法。何所施而不可哉。",
    "X64n1265_004:0602c01": "古云。知人誠難。聖人且有患不知人之病。況非聖",
    "X64n1265_004:0602c02": "哲者乎。親師擇友固難。而積德累行亦未易易矣。",
    "X64n1265_004:0602c03": "心聞曰。教外別傳之道。至簡至要。初無它說。前輩行",
    "X64n1265_004:0602c04": "之不疑。守之不易。天禧間。雪竇以辯博之才。美意變",
    "X64n1265_004:0602c05": "弄。求新琢巧。繼汾陽為頌古。籠絡當世學者。宗風由",
    "X64n1265_004:0602c06": "此一變矣。逮宣政間。圓悟又出己意。離之為碧巖集。",
    "X64n1265_004:0602c07": "彼時邁古淳全之士。如寧道者死心靈源佛鑒諸老。",
    "X64n1265_004:0602c08": "皆莫能迴其說。於是新進後生。珍重其語。朝誦暮習。",
    "X64n1265_004:0602c09": "謂之至學。莫有悟其非者。痛哉。學者之心術。壞矣。紹",
    "X64n1265_004:0602c10": "興初。佛日入閩。見學者牽之不返。日馳月騖。浸漬成",
    "X64n1265_004:0602c11": "弊。即碎其板。闢其說。以至祛迷援溺。則繁撥劇。摧邪",
    "X64n1265_004:0602c12": "顯正。特然而振之。衲子稍知其非。而不復慕。然非佛",
    "X64n1265_004:0602c13": "日高明遠見。乘悲願力。救末法之弊。則叢林大有可",
    "X64n1265_004:0602c14": "畏者矣(與張子韶書下出廣錄○騖音務)。",
    "X64n1265_004:0602c15": "天禧。宋真宗年號。籠養鳥之籠。絡鞿馬之絡。即羅",
    "X64n1265_004:0602c16": "致學人的意思。宣政。宋徽宗年號。碧巖山名。集書",
    "X64n1265_004:0602c17": "名。是圓悟勤祖。在此山作評唱。釋雪竇頌古。為碧",
    "X64n1265_004:0602c18": "巖集也。寧道者。名道寧。演祖之嗣也。紹興。宋高宗",
    "X64n1265_004:0602c19": "年號。佛日即妙喜也。閩福建也。疾驅曰馳。亂馳曰",
    "X64n1265_004:0602c20": "騖。馳騖。言放勢已久而難收的意思。漬浸也。祛却",
    "X64n1265_004:0602c21": "也。開也。劇甚也。心聞曉學者。辯評唱之謬。以明直",
    "X64n1265_004:0602c22": "指之道說。初祖西來。直指之旨。昔阿難問迦葉。世",
    "X64n1265_004:0602c23": "尊傳金襴袈裟外。別傳何物。迦葉召阿難。阿難應",
    "X64n1265_004:0602c24": "諾。迦葉云。倒却門前剎竿著。阿難於言下。契證投",
    "X64n1265_004:0603a01": "機。名曰教外別傳。傳至西二十八祖來東土。是為",
    "X64n1265_004:0603a02": "初祖。惟一味。以此言下契證投機。接續授受。臨其",
    "X64n1265_004:0603a03": "丁寧告誡之際。則但曰。行合乎解。解合乎行。行解",
    "X64n1265_004:0603a04": "相應。名之曰祖。初有何說。前輩如此行持之而不",
    "X64n1265_004:0603a05": "疑惑。抱守之而不遷改。迄宋天禧間。雪竇顯以辯",
    "X64n1265_004:0603a06": "黠博達之才。美資任意。變化賣弄。求取新鮮。琢磨",
    "X64n1265_004:0603a07": "巧妙。繼踵汾陽之后。而作頌古。羅致當代學者宗",
    "X64n1265_004:0603a08": "風。由此之故。直指而變為曲指了矣。逮宣政間。圓",
    "X64n1265_004:0603a09": "悟勤祖。又出自己胸襟。評論提唱雪竇頌古。名為",
    "X64n1265_004:0603a10": "碧巖集焉。彼是時有超今越古。淳心全德之士。如",
    "X64n1265_004:0603a11": "寧道者死心新靈源清佛鑒懃諸大老。皆不能挽。",
    "X64n1265_004:0603a12": "回其說。以此之故。乍入初學。新戒後生。如珍如玉。",
    "X64n1265_004:0603a13": "貴重其語。朝而誦讀。暮而習學。謂以為至極學問。",
    "X64n1265_004:0603a14": "莫有人省得以為不是者。痛哉。學者之心術。如油",
    "X64n1265_004:0603a15": "入麫。而不可復救矣。紹興初。佛日杲和尚。入福建。",
    "X64n1265_004:0603a16": "見得學者為評唱所引。不肯轉頭。日馳月騖。如野",
    "X64n1265_004:0603a17": "馬疾驅而難收。時浸刻漬。如蠱水入喉而成病。即",
    "X64n1265_004:0603a18": "碎焚其碧巖集之板。非其評唱之謬。以至却開迷",
    "X64n1265_004:0603a19": "雲。援拯陷溺。剔削繁興。撥置危劇。打破荊山之石。",
    "X64n1265_004:0603a20": "顯出連城之寶。卓然而振起之。衲子稍稍知道評",
    "X64n1265_004:0603a21": "唱之非。而不復更慕。倘不是佛日這等高明。這等",
    "X64n1265_004:0603a22": "遠見。乘四無量悲心十大行願十大智力。救斯末",
    "X64n1265_004:0603a23": "法之積弊。則叢林安得復有直指之道哉。誠有可",
    "X64n1265_004:0603a24": "懼焉者矣。佛日可謂。有功於斯道不小也。",
    "X64n1265_004:0603b01": "拙菴佛照光和尚。初參雪堂於薦福。有相者一見而",
    "X64n1265_004:0603b02": "器之。謂雪堂曰。眾中光上座。頭顱方正。廣顙豐頥。七",
    "X64n1265_004:0603b03": "處平滿。他日必為帝王師。孝宗皇帝淳熈初。召對稱",
    "X64n1265_004:0603b04": "旨。留內觀堂七宿。待遇優異。度越前來。賜佛照之名。",
    "X64n1265_004:0603b05": "聞於天下(記聞○顱音盧。頥音夷)。",
    "X64n1265_004:0603b06": "拙菴佛照。名德光。大慧杲嗣也。顱頭骨。顙額也。頥",
    "X64n1265_004:0603b07": "頷也。七處。兩手兩足兩肩及頂也。記佛照光和尚。",
    "X64n1265_004:0603b08": "乍入叢林。到饒州薦福寺。參雪堂和尚。時有相者。",
    "X64n1265_004:0603b09": "纔一看見。而器美之。乃謂雪堂曰。廣眾之中。德光",
    "X64n1265_004:0603b10": "上座。頭頂方而且正。額頷寬而竝豐。兼上而頂顱。",
    "X64n1265_004:0603b11": "中而肩手。下而兩足。七處平正圓滿。異日必竟做",
    "X64n1265_004:0603b12": "國師去。在此人相貌。已載就了也。及宋孝宗即天",
    "X64n1265_004:0603b13": "子位。淳熈初。召光入對。果如上意。留在內觀堂中。",
    "X64n1265_004:0603b14": "七期始出。其欵待覯遇優饒。特異如此。光歸住育",
    "X64n1265_004:0603b15": "王。上又遣人。度越前來。賜他佛照之號。播聞於天",
    "X64n1265_004:0603b16": "下焉。此記言福有因果。多是修來。故有斯相。名非",
    "X64n1265_004:0603b17": "苟求也○覯音逅。",
    "X64n1265_004:0603b18": "拙菴謂虞允文丞相曰。大道洞然。本無愚智。譬如伊",
    "X64n1265_004:0603b19": "呂。起於耕漁。為帝王師。詎可以智愚階級而能擬哉。",
    "X64n1265_004:0603b20": "雖然非大丈夫。其孰能與焉(與去聲)。",
    "X64n1265_004:0603b21": "虞允文丞相。字彬甫。幼能詩詞。有驚人句。上命置",
    "X64n1265_004:0603b22": "翹村舘。以筵天下士焉。拙菴乃謂。虞丞相選賢之",
    "X64n1265_004:0603b23": "法。宜以德取。勿以名位取說。大道之在天地。而稟",
    "X64n1265_004:0603b24": "賦於人也。原來空空洞洞。本無有愚。亦無有智。譬",
    "X64n1265_004:0603c01": "如伊尹耕于有莘之野。湯三使聘之。拜以為相。又",
    "X64n1265_004:0603c02": "如呂望姜尚釣于磻溪。因西伯獵得。立為帝師。以",
    "X64n1265_004:0603c03": "二賢觀之。豈可以聰智愚拙階梯等級。而能比擬",
    "X64n1265_004:0603c04": "之哉。雖然如是。倘不是這等樣沒量漢。具惻隱心。",
    "X64n1265_004:0603c05": "備精一道。其餘孰為輕許之焉。誠哉。取賢當慎輕",
    "X64n1265_004:0603c06": "名位。若輕以名位許人。則求名者至也。賢安在哉。",
    "X64n1265_004:0603c07": "拙菴曰。璇野菴常言。黃龍南禪師。寬厚忠信。恭而慈",
    "X64n1265_004:0603c08": "愛。量度凝遠。博學洽聞。常同雲峯悅遊湖湘。避雨樹",
    "X64n1265_004:0603c09": "下。悅箕踞相對。南獨危坐。悅瞋目視之曰。佛祖妙道。",
    "X64n1265_004:0603c10": "不是三家村古廟裏土地作死模樣。南稽首謝之。危",
    "X64n1265_004:0603c11": "坐愈甚。故黃太史魯直稱之曰。南公動靜。不忘恭敬。",
    "X64n1265_004:0603c12": "真叢林主也(幻菴集)。",
    "X64n1265_004:0603c13": "箕踞。人傲坐形。如箕也。拙菴曉學人。四儀胸臆。當",
    "X64n1265_004:0603c14": "以南公為法說。璇野菴嘗言。南公寬舒厚重。忠實",
    "X64n1265_004:0603c15": "篤信。身常恭肅。而慈愛一切。胸中豁達。而凝定深",
    "X64n1265_004:0603c16": "遠。博覧學業。周洽多聞。甞同雲峯悅公。偕行到湖",
    "X64n1265_004:0603c17": "廣湘陰。避雨樹下。悅公長伸兩足。其形似箕。相對",
    "X64n1265_004:0603c18": "踞坐。南公獨端正一心。其形如杌。跏趺而坐。悅公",
    "X64n1265_004:0603c19": "以友道自任。恐南公偏執。乃瞋目直視。以誚之曰。",
    "X64n1265_004:0603c20": "佛祖無上大道。豈是執相拘形。不明其理。可成就",
    "X64n1265_004:0603c21": "耶。若執相拘形為道。則三家村裏。并古廟前的石",
    "X64n1265_004:0603c22": "土地。俱皆是佛也。詎可做恁麼死模樣。以為道耶。",
    "X64n1265_004:0603c23": "此亦責善之正理也。南公却也是明理。而有本據",
    "X64n1265_004:0603c24": "的人。見悅公說得當理。乃稽首謝之。仍復孤危獨",
    "X64n1265_004:0604a01": "坐。愈加莊重。故太史黃山谷。曾稱贊之曰。南公不",
    "X64n1265_004:0604a02": "是擔板漢。動也如斯。靜也如斯。是這等樣。不忘恭",
    "X64n1265_004:0604a03": "肅敬慎。誠可以為叢林中教化之主也。",
    "X64n1265_004:0604a04": "拙菴曰。率身臨眾要以智。遣妄除情須先覺。背覺合",
    "X64n1265_004:0604a05": "塵。則心蒙蔽矣。智愚不分。則事紊亂矣(晝監寺書)。",
    "X64n1265_004:0604a06": "拙菴曉人修身利人除妄遣情之理說。循順自己",
    "X64n1265_004:0604a07": "本有之理。以臨蒞廣眾。利益於人。必竟要有大智",
    "X64n1265_004:0604a08": "慧。遣逐無量劫來所積妄想。并現在念念不息情",
    "X64n1265_004:0604a09": "識。必竟要預常覺照。若違背覺照。不求見佛。不隨",
    "X64n1265_004:0604a10": "明導。而合塵勞。則心蒙蔽。而不明白矣。智慧愚魯。",
    "X64n1265_004:0604a11": "君子小人。不分清濁。則事事法法。差謬紊亂矣。",
    "X64n1265_004:0604a12": "拙菴曰。佛鑑住太平。高菴充維那。高菴齒少氣豪。下",
    "X64n1265_004:0604a13": "視諸方。少有可其意者。一日齋時鳴揵。見行者別器",
    "X64n1265_004:0604a14": "置食於佛鑑前。高菴出堂厲聲曰。五百僧善知識。作",
    "X64n1265_004:0604a15": "遮般去就。何以範模後學。佛鑑如不聞見。逮下堂詢",
    "X64n1265_004:0604a16": "之。乃水虀菜。葢佛鑑素有脾疾。不食油故。高菴有愧。",
    "X64n1265_004:0604a17": "詣方丈告退。佛鑑曰。維那所言甚當。緣惠懃病乃爾。",
    "X64n1265_004:0604a18": "甞聞聖人言。以理通諸礙。所食既不優。於眾遂不疑",
    "X64n1265_004:0604a19": "也。維那志氣明遠。他日當柱石宗門。幸勿以此芥蔕。",
    "X64n1265_004:0604a20": "逮佛鑑遷智海。高菴過龍門。後為佛眼之嗣(虀音齎犍音乾)。",
    "X64n1265_004:0604a21": "揵舉也。舉椎擊之也。揵椎者。鐘板磬魚并引磬。所",
    "X64n1265_004:0604a22": "以起止禮法之節度也。去就猶行止也。柱牚也。支",
    "X64n1265_004:0604a23": "也。柱石者。言牚支法門。安如磬石也。芥蔕小梗也。",
    "X64n1265_004:0604a24": "梗鯁同直也。世謂謇諤為骨鯁。謂直言難受。如骨",
    "X64n1265_004:0604b01": "之咈咽也。拙菴舉高菴維那氣豪梗直。佛鑒和尚",
    "X64n1265_004:0604b02": "有山海胸襟說。佛鑒主舒州太平時。高菴為維那。",
    "X64n1265_004:0604b03": "高菴的年齒少小。志氣豪壯。下視於人。鮮有稱如",
    "X64n1265_004:0604b04": "他的意者。忽一日過堂喫齋。正鳴揵椎之際。見行",
    "X64n1265_004:0604b05": "者別樣噐皿。奉菜食堂頭之前。高菴乃高大其聲",
    "X64n1265_004:0604b06": "曰。半千人堂頭。做與麼行止。怎能矜式後學。高菴",
    "X64n1265_004:0604b07": "一時忍俊不禁。只顧理之是。未見事之詳。此所謂",
    "X64n1265_004:0604b08": "也有得。也有失者也。太平胸襟。如山之高。海之濶。",
    "X64n1265_004:0604b09": "恰似不曾聞見一樣。高菴見堂頭顏色不變。乃疑",
    "X64n1265_004:0604b10": "而詢之行者。方知是水虀菜焉。葢因佛鑒舊有脾",
    "X64n1265_004:0604b11": "胃之病。不喜食油。故別置淡虀菜耳。高菴自愧其",
    "X64n1265_004:0604b12": "錯發此言。乃上方丈辭軄。佛鑒乃以愛語三昧。調",
    "X64n1265_004:0604b13": "御之曰。維那所言。極甚當理。以惠懃之病故。乃如",
    "X64n1265_004:0604b14": "此。曾聞。古聖人云。以理通諸礙。今維那以當理之",
    "X64n1265_004:0604b15": "言。通達我所食。不強于眾。以聞于大眾。更有何礙。",
    "X64n1265_004:0604b16": "大眾凡所疑者。皆不疑矣。維那志向氣骨。高明廣",
    "X64n1265_004:0604b17": "遠。他日當牚支法席。如磬石之安。有日子在。幸勿",
    "X64n1265_004:0604b18": "以今日之言。而自鯁逆也。及佛鑒遷主智海寺。維",
    "X64n1265_004:0604b19": "那過龍門。遂嗣法于龍門佛眼焉○鯁音梗。謇諤",
    "X64n1265_004:0604b20": "音蹇噩。咈音佛。",
    "X64n1265_004:0604b21": "拙菴曰。大凡與官員論道酬酢。須是剗去知解。勿令",
    "X64n1265_004:0604b22": "他坐在窠窟裏。直要單明向上一著子。妙喜先師嘗",
    "X64n1265_004:0604b23": "言。士大夫相見。有問即對。無問即不可。又須是個中",
    "X64n1265_004:0604b24": "人始得。此語有補於時。不傷住持之體。切宜思之。",
    "X64n1265_004:0604c01": "拙菴曉住持人。接納宰官。要存大體說。大凡主法",
    "X64n1265_004:0604c02": "者。與官員論評此事。一酬一酢時。須是言中有響",
    "X64n1265_004:0604c03": "句裏藏鋒。剗削蠲去他的心知意解。莫要令他墮",
    "X64n1265_004:0604c04": "在葛藤窠狐疑窟裏。唯貴直捷單提。撥轉向上關",
    "X64n1265_004:0604c05": "棙這一著子。妙喜先師。曾有言。未出仕之士。及已",
    "X64n1265_004:0604c06": "出仕之大夫相會時。凡有所問。不可不對。若無問。",
    "X64n1265_004:0604c07": "又不可勉強應對。又須是個中人。始可與他說個",
    "X64n1265_004:0604c08": "中話。先師此語。正有補益於今時。不損失主法人",
    "X64n1265_004:0604c09": "的大體。切宜深思詳味之。毋自輕也。",
    "X64n1265_004:0604c10": "拙菴曰。地之美者。善養物。主之仁者善養士。今稱住",
    "X64n1265_004:0604c11": "持者。多不以眾人為心。急己所欲。惡聞善言。好蔽過",
    "X64n1265_004:0604c12": "惡。恣行邪行。從快一時之意。返被小人就其好惡取",
    "X64n1265_004:0604c13": "之。則住持之道。安得不危乎(與洪老書○好惡俱去聲。過惡之惡入聲)。",
    "X64n1265_004:0604c14": "拙菴曉住持人。當善養士以保法門說。地土豐腴",
    "X64n1265_004:0604c15": "膏美者。必竟能生長好物。主人仁愛慈柔者。必竟",
    "X64n1265_004:0604c16": "能鞠育好士。今之稱住持者。多因他沒有仁愛大",
    "X64n1265_004:0604c17": "眾的念頭。詎肯以眾人心膓。為自己的心膓耶。唯",
    "X64n1265_004:0604c18": "以自己所好為急務。有好善言。不愛聽聞。凡己過",
    "X64n1265_004:0604c19": "惡。極力遮掩。凡是邪行。任意恣行。徒但縱快一時",
    "X64n1265_004:0604c20": "之意。返被小人乘其縫罅。就他所好所惡。任便而",
    "X64n1265_004:0604c21": "取。則住持之道。一定危也。安能長保。而不危乎。可",
    "X64n1265_004:0604c22": "見主法者宜善養士也○罅鰕去聲。",
    "X64n1265_004:0604c23": "拙菴謂野菴曰。丞相紫巖居士言。妙喜先師平生以",
    "X64n1265_004:0604c24": "道德節義勇敢為先。可親不可疎。可近不可迫。可殺",
    "X64n1265_004:0605a01": "不可辱。居處不淫。飲食不溽。臨生死禍患。視之如無。",
    "X64n1265_004:0605a02": "正所謂干將鏌鎁。難與爭鋒。但虞傷闕耳。後如紫巖",
    "X64n1265_004:0605a03": "之言(幻菴記聞○溽音肉)。",
    "X64n1265_004:0605a04": "淫流蕩也。溽恣滋味為溽。溽之言欲也。干將是造",
    "X64n1265_004:0605a05": "劍之匠。鏌鎁是干將之妻。楚王命造劍。三年乃成",
    "X64n1265_004:0605a06": "雌雄二劍。干將隱雄獻雌。王秘匣中。時有悲聲。以",
    "X64n1265_004:0605a07": "問羣臣。臣曰。劍有雌雄。此雌憶雄耳。王怒。干將知",
    "X64n1265_004:0605a08": "罪必死。藏劍于柱。囑妻曰。日出北戶。南山有松。松",
    "X64n1265_004:0605a09": "生石上。劍在其中。妻後生子眉間赤。長成問母。父",
    "X64n1265_004:0605a10": "何在。母述前事。剖柱得劍。欲報父讎。而不得。俄有",
    "X64n1265_004:0605a11": "客曰。吾甑山人。能為子報父讎。眉間赤曰。客何所",
    "X64n1265_004:0605a12": "須。客曰。但得子頭并劍以進。赤自刎頭與客。客得",
    "X64n1265_004:0605a13": "頭與劍。進王。王曰大幸。客曰。願王以油烹此頭。三",
    "X64n1265_004:0605a14": "日不爛。客請王視。客以劍揮。王頭落鼎中。兩頭相",
    "X64n1265_004:0605a15": "嚙。客恐赤不勝。乃自刎頭助之。俄三頭俱爛。干將",
    "X64n1265_004:0605a16": "鏌鎁。因此得名。比況大慧鋒利的意思。虞憂也。闕",
    "X64n1265_004:0605a17": "損也。拙菴謂璇野菴言。人頴鋒不可太露說。張丞",
    "X64n1265_004:0605a18": "相紫巖居士。有言。妙喜先師。平生唯以正理調其",
    "X64n1265_004:0605a19": "心。正行修其身。身端而有節。心正而合義。勇猛不",
    "X64n1265_004:0605a20": "屈。果敢力行。以此六法為先。就如那禮儒行言。士",
    "X64n1265_004:0605a21": "有可親愛。而不可劫奪。可近狎。而不可逼迫。可誅",
    "X64n1265_004:0605a22": "殺。而不可凌辱。居處不淫蕩。飲食不滋溽。妙喜之",
    "X64n1265_004:0605a23": "剛毅。亦有同於如此者。故能臨生死禍害。交加于",
    "X64n1265_004:0605a24": "前。看之如無所有一樣。雖然如是。正所謂干將鏌",
    "X64n1265_004:0605b01": "鎁鋒利太過。固難與比竝爭勝。但恐有不測之虞。",
    "X64n1265_004:0605b02": "損傷闕壞焉耳。後果如紫巖居士之所說。其士人",
    "X64n1265_004:0605b03": "德行剛毅。不及大慧者。不可以不謹也。",
    "X64n1265_004:0605b04": "拙菴曰。野菴住持。通人情之始終。明叢林之大體。甞",
    "X64n1265_004:0605b05": "謂予言。為一方主者。須擇有志行衲子。相與毗贊。猶",
    "X64n1265_004:0605b06": "髮之有梳。面之有鑑。則利病好醜。不可得而隱矣。如",
    "X64n1265_004:0605b07": "慈明得楊岐。馬祖得百丈。以水投水。莫之逆也(幻菴集)。",
    "X64n1265_004:0605b08": "拙菴曉住持人。要得好人輔助說。野菴住持。善于",
    "X64n1265_004:0605b09": "用人。儘得人情。而有始有終。又能明識叢林大方",
    "X64n1265_004:0605b10": "體裁。嘗謂予有云。為一方設化之主。須選擇有志",
    "X64n1265_004:0605b11": "力廣大。能攝能行諸菩薩行的衲子。相與輔毗贊",
    "X64n1265_004:0605b12": "助。譬如頭髮得梳。而紊亂可理。面目有鏡。而美惡",
    "X64n1265_004:0605b13": "可知一樣。則叢林中。襍糅利害。清濁好歹。一一顯",
    "X64n1265_004:0605b14": "然。自不可得而隱匿矣。又以正理喻之。就如慈明",
    "X64n1265_004:0605b15": "圓祖之得楊岐會監司。馬祖之得百丈海侍者一",
    "X64n1265_004:0605b16": "般。此皆心心相印。空合空。水投水。誰得而違逆之",
    "X64n1265_004:0605b17": "哉。此皆師資得人之實德實効也○糅音柔上聲。",
    "X64n1265_004:0605b18": "拙菴曰。末學膚受。徒貴耳賤目。終莫能究其奧妙。故",
    "X64n1265_004:0605b19": "曰。山不厭高。中有重巖積翠。海不厭深。內有四溟九",
    "X64n1265_004:0605b20": "淵。欲究大道。要在窮其高深。然後可以照燭幽微。應",
    "X64n1265_004:0605b21": "變不窮矣(與覲老書)。",
    "X64n1265_004:0605b22": "膚淺也。言在皮膚不深也。四溟。即東西南北四海",
    "X64n1265_004:0605b23": "也。淵止水也。水盤旋處為淵。九淵。列子。鯢旋之潘",
    "X64n1265_004:0605b24": "為淵。止水之潘為淵。流水之潘為淵。濫水之潘為",
    "X64n1265_004:0605c01": "淵。沃水之潘為淵。氿水之潘為淵。雍水之潘為淵。",
    "X64n1265_004:0605c02": "汧水之潘為淵。肥水之潘為淵。是為九淵。拙菴曉",
    "X64n1265_004:0605c03": "學人。欲實為生死。必須討個底蘊說。末世學者。見",
    "X64n1265_004:0605c04": "事淺近。入耳過眼。不肯留心。徒或貴耳賤目。或貴",
    "X64n1265_004:0605c05": "目賤耳。到底不能窮究其極致。故舊有云。山不厭",
    "X64n1265_004:0605c06": "高。愈升而愈高。若厭其高。安知重巖積翠之幽趣",
    "X64n1265_004:0605c07": "水不厭深。愈入而愈深。若厭其深。安知四溟九淵",
    "X64n1265_004:0605c08": "之波瀾。欲要極盡無上大道。須是不厭其高深。而",
    "X64n1265_004:0605c09": "敏勉力行。精進不已。一定要到至高至深之處。然",
    "X64n1265_004:0605c10": "後可以照徹幽深洞燭隱微。而應變無窮矣。學者",
    "X64n1265_004:0605c11": "可不盡心乎○鯢音倪。潘音盤。氿音癸。汧音牽。",
    "X64n1265_004:0605c12": "拙菴謂尤侍郎曰。聖賢之意。含緩而理明。優游而事",
    "X64n1265_004:0605c13": "顯。所用之事。不期以速成。而許以持久。不許以必進。",
    "X64n1265_004:0605c14": "而許以庶幾。用是推聖賢之意。故能亘萬世而持之",
    "X64n1265_004:0605c15": "無過失者。乃爾(幻菴集)。",
    "X64n1265_004:0605c16": "亘通也。拙菴謂尤延之。聖賢道學貴持久說。得一",
    "X64n1265_004:0605c17": "切智之聖行解相應之賢的意旨。貴含緩舒遲。而",
    "X64n1265_004:0605c18": "道理明白。優游自如。而庶事彰顯。凡所運用之事。",
    "X64n1265_004:0605c19": "不倉卒期望。以速成立。而惟許持之久遠。不苟且",
    "X64n1265_004:0605c20": "許其必銳進。而惟許其不退差近于道焉。用此以",
    "X64n1265_004:0605c21": "推。廣得一切智聖人行解相應賢者意旨。所以能",
    "X64n1265_004:0605c22": "綿亘萬世。而持守之。保其身業語業意業。咸無過",
    "X64n1265_004:0605c23": "失者。乃能如斯耳。其他孰許之焉。惟聖賢與聖賢。",
    "X64n1265_004:0605c24": "乃能知之也。",
    "X64n1265_004:0606a01": "侍郎尤公曰。祖師已前。無住持事。其後應世行道。迫",
    "X64n1265_004:0606a02": "不得已。然居則蓬蓽。取蔽風雨。食則麤糲。取充饑餒。",
    "X64n1265_004:0606a03": "辛苦憔悴。有不堪其憂。而王公大人。至有願見而不",
    "X64n1265_004:0606a04": "可得者。故其所建立。皆磊磊落落。驚天動地。後世不",
    "X64n1265_004:0606a05": "然。高堂廣廈。美衣豐食。頥指如意。於是波旬之徒。始",
    "X64n1265_004:0606a06": "洋洋然動其心。趦趄權門。搖尾乞憐。甚者巧取豪奪。",
    "X64n1265_004:0606a07": "如正晝攫金。不復知世間有因果事。妙喜此書。豈特",
    "X64n1265_004:0606a08": "為博山設。其拈盡諸方。自來習氣。不遺毫髮。如飲倉",
    "X64n1265_004:0606a09": "公上池之水。洞見肝腑。若能信受奉行。安用別求佛",
    "X64n1265_004:0606a10": "法(見靈隱石刻○蓽音必。糲音賴。磊雷上聲。趦音雌。趄音疽。攫匡入聲)。",
    "X64n1265_004:0606a11": "蓬蓬戶也。蓽蓽門也。織荊為門。俱表儉約。而不奢",
    "X64n1265_004:0606a12": "的意思。餒饑也。憔憂患也。悴憂也。磊落魁礌貌。又",
    "X64n1265_004:0606a13": "如轉石自高而下。無所阻礙也。比況有道者行事",
    "X64n1265_004:0606a14": "縱橫。自在的意思。頥指言動頥指麾。皆如所欲也。",
    "X64n1265_004:0606a15": "洋洋盛大貌。音義註流蕩之貌。宜徉。取彷徉徘徊",
    "X64n1265_004:0606a16": "徙倚。形容小人覬覦之狀。似近理。方與下文貫趦",
    "X64n1265_004:0606a17": "趄行不進貌。攫爪持也。倉公長桑君。教扁鵲服上",
    "X64n1265_004:0606a18": "池之水。三七日視。垣墻不隔。又盡見人五臟癥結。",
    "X64n1265_004:0606a19": "盡得桑君神聖功巧之道。餘詳音義。侍郎尤延之。",
    "X64n1265_004:0606a20": "惜佛道之衰。引妙喜書。以診庸僧之病說。祖師已",
    "X64n1265_004:0606a21": "前。原沒有住持之事。其後應化世間。流行此理。迫",
    "X64n1265_004:0606a22": "不奈何。猶未聚眾。而閒居獨處。則誅茆作戶。編荊",
    "X64n1265_004:0606a23": "為門。但取遮障風雨耳。日用飯食。粗而不精。粟僅",
    "X64n1265_004:0606a24": "脫粃。但取填補饑瘡耳。辛苦而勤。憔悴而慮。誠有",
    "X64n1265_004:0606b01": "不堪其憂。而國王三公。侯伯大人。有望仰欲願見。",
    "X64n1265_004:0606b02": "而不可得者。以此之故。或因時建立門庭。攝化眾",
    "X64n1265_004:0606b03": "生。皆磊磊無礙。落落不羈。發一言。出一令。行一事。",
    "X64n1265_004:0606b04": "無不驚天動地。暨至于今。全不合古。蓬戶蓽門。而",
    "X64n1265_004:0606b05": "易為高堂廣廈。粗蔬脫粟。而易為豐衣美食。辛苦",
    "X64n1265_004:0606b06": "憔悴。而易為頥指如意。于是俾波旬外道。徘徊徙",
    "X64n1265_004:0606b07": "倚。萌動妄想。起無厭貪心。靠他墻籬。傍人門戶。如",
    "X64n1265_004:0606b08": "失家之狗。搖頭擺尾。乞其憐惜。不特此也。更有甚",
    "X64n1265_004:0606b09": "焉。設巧以取。恃豪而奪。就如那齊人欲金。而衣冠",
    "X64n1265_004:0606b10": "往市。至于鬻金之所。攫金而去。主捕得。問曰。人皆",
    "X64n1265_004:0606b11": "在此。子何攫人金也。曰。正當攫時。不見有人。此所",
    "X64n1265_004:0606b12": "謂見財無恥。見利忘害。這樣人。正同乎此那裏。更",
    "X64n1265_004:0606b13": "知有因有果。生王法死地獄之事。以上乃妙喜與",
    "X64n1265_004:0606b14": "博山書言也。用此而觀。妙喜此書。豈特為博山長",
    "X64n1265_004:0606b15": "老設。其拈除十方從來積弊習染。不差毫釐。正恰",
    "X64n1265_004:0606b16": "于時者也。譬如飲桑君上池之水。而自己心開意",
    "X64n1265_004:0606b17": "朗。自見肺肝。亦見他人肺肝一般。若信而讀。讀而",
    "X64n1265_004:0606b18": "誦。誦而受持奉行。即此便是潤焦醍醐上味。即此",
    "X64n1265_004:0606b19": "便是刺除膏肓金鍼也。何用別求佛法哉○肓音荒。",
    "X64n1265_004:0606b20": "侍郎尤公謂拙菴曰。昔妙喜中興臨濟之道。於凋零",
    "X64n1265_004:0606b21": "之秋。而性尚謙虗。未嘗馳騁見理。平生不趨權勢。不",
    "X64n1265_004:0606b22": "苟利養。甞曰。萬事不可佚豫為。不可奢態持。葢有利",
    "X64n1265_004:0606b23": "於時而便於物者。有其過而無其功者。若縱之奢佚。",
    "X64n1265_004:0606b24": "則不濟矣。不肖佩服斯言。遂為終身之戒。老師昨者",
    "X64n1265_004:0606c01": "遭遇主上。留宿觀堂。實為佛法之幸。切冀不倦悲願。",
    "X64n1265_004:0606c02": "使進善之途開明。任眾之道益大。庶幾後生晚輩。不",
    "X64n1265_004:0606c03": "謀近習。各懷遠圖。豈不為叢林之利濟乎(然侍者記聞)。",
    "X64n1265_004:0606c04": "中興廢而復興也。佚豫安樂也。奢侈也。態情態。猶",
    "X64n1265_004:0606c05": "言做樣子的意思。便宜也。不肖尤公自謂也。侍郎",
    "X64n1265_004:0606c06": "尤公。表妙喜謙德。以勵拙菴。莫倦悲願說。昔妙喜",
    "X64n1265_004:0606c07": "屢承詔命。數遷大剎。中興臨濟之道于凋敗零落",
    "X64n1265_004:0606c08": "之秋。而其所稟素性。崇淳尚朴。謙下自養。虗心受",
    "X64n1265_004:0606c09": "善。總不仗道馳騁。自負見識道理。一生以來。不趨",
    "X64n1265_004:0606c10": "謁權官勢府。不苟求財利奉養。嘗言。世間萬事。宜",
    "X64n1265_004:0606c11": "勤勞為。不可以安樂為。宜儉節持。不可以奢態持。",
    "X64n1265_004:0606c12": "正有利於今時。而順便于事物者。不可不知。若是",
    "X64n1265_004:0606c13": "有三業不淨之過。而無正勤之功者。放縱奢侈。惟",
    "X64n1265_004:0606c14": "求安逸。必不濟矣。不肖佩帶服膺此說。念念持守。",
    "X64n1265_004:0606c15": "以為一生之戒。老師昔日。蒙遇聖上殊恩。遲留七",
    "X64n1265_004:0606c16": "宿內觀堂。誠為佛祖法門中的福慶。更望誨人不",
    "X64n1265_004:0606c17": "倦。勤施四無量心。廣行四弘誓願。使四眾雲歸。進",
    "X64n1265_004:0606c18": "善之道。寬濶明了而不迷。八方麏集。荷眾之心。究",
    "X64n1265_004:0606c19": "竟如空而不隘。庶幾乍入後生新戒晚輩。各自捨",
    "X64n1265_004:0606c20": "除習染下劣之心。各自開發大乘久遠之志。如此",
    "X64n1265_004:0606c21": "寧不為法門中大利益大舟楫也乎○麏音君。",
    "X64n1265_004:0606c22": "密菴傑和尚曰。叢林興衰。在於禮法。學者美惡。在乎",
    "X64n1265_004:0606c23": "俗習。使古之人巢居穴處澗飲木食。行之於今時。則",
    "X64n1265_004:0606c24": "不可也。使今之人豐衣文采飯粱囓肥。行之於古時。",
    "X64n1265_004:0607a01": "亦不可也。安有他哉。習不習故。夫人朝夕見者為常。",
    "X64n1265_004:0607a02": "必謂天下事正宜如此。一旦驅之。就彼去此。非獨生",
    "X64n1265_004:0607a03": "疑而不信。將恐亦不從矣。用是觀之。人情安於所習。",
    "X64n1265_004:0607a04": "駭其未見。是其常情。又何足怪(與施司諫書)。",
    "X64n1265_004:0607a05": "密菴名咸傑。應菴華祖嗣也。密菴和尚發明禮法",
    "X64n1265_004:0607a06": "主叢林所習安大眾說。叢林之或興或衰。必竟何",
    "X64n1265_004:0607a07": "因而致。因于禮儀法度之行則興。不行則衰耳。學",
    "X64n1265_004:0607a08": "者之有美有惡。必竟何因而致。因于風俗習學之",
    "X64n1265_004:0607a09": "良則美。不良則惡耳。設使上古之人。架巢而居。鑽",
    "X64n1265_004:0607a10": "穴而處。澗泉而飲。木果而食。行之于而今時節。則",
    "X64n1265_004:0607a11": "可乎。決不可也。設使而今之人。素縑其衣。朱繡其",
    "X64n1265_004:0607a12": "采。膏粱其味。肥膩其口。行之于上古時節。則可乎。",
    "X64n1265_004:0607a13": "亦不可也。安有別樣道理哉。在人近習不近習。是",
    "X64n1265_004:0607a14": "這個緣故也。夫人朝也見。夕也見。此乃常理。人人",
    "X64n1265_004:0607a15": "必謂。凡天下事。應當如是。忽一旦強勉驅迫。令他",
    "X64n1265_004:0607a16": "舍此趨彼。不惟生疑惑而不信向。只怕他亦不肯",
    "X64n1265_004:0607a17": "依從矣。用此個道理看來。人之性情。常所習者。自",
    "X64n1265_004:0607a18": "然安之而不疑。素所未見者。瞥然見之而驚異。此",
    "X64n1265_004:0607a19": "該是人一定常情。不足以為怪也○縑音兼。繡音",
    "X64n1265_004:0607a20": "秀。",
    "X64n1265_004:0607a21": "密菴謂悟首座曰。叢林中惟浙人輕懦少立。子之才",
    "X64n1265_004:0607a22": "器宏大。量度淵容。志尚端確。加以見地穩密。他日未",
    "X64n1265_004:0607a23": "易言。但自韜晦。無露圭角。毀方瓦合。持以中道。勿為",
    "X64n1265_004:0607a24": "勢利少枉。即是不出塵勞而作佛事也(與笑菴書)。",
    "X64n1265_004:0607b01": "懦弱也。韜藏也。晦不明也。韜晦。言當陸沉的意思。",
    "X64n1265_004:0607b02": "密菴勉悟首座。宜韜光晦跡。務守中道說。叢林中",
    "X64n1265_004:0607b03": "惟越人軟弱。少能特立。今子有根力之才。助道之",
    "X64n1265_004:0607b04": "器。含宏廣大。有溟海之量。虗空之度。淵納包容。志",
    "X64n1265_004:0607b05": "氣高尚。身端行確。加以見明地理。穩實綿密。他時",
    "X64n1265_004:0607b06": "一定成個好人。未易輕言。第宜韜光儉德。晦蹟含",
    "X64n1265_004:0607b07": "章。不顯所重。毋露所長。毀圓為方。合方為圓。毋偏",
    "X64n1265_004:0607b08": "一邊。務合中道。勿妄萌動聲勢利名。一毫曲求之",
    "X64n1265_004:0607b09": "心。韜即是顯。守即是行。窮即是通。何更用出塵勞。",
    "X64n1265_004:0607b10": "而始作得佛事也乎。隨寓而安。無不裕如也。",
    "X64n1265_004:0607b11": "密菴曰。應菴先師嘗言。賢不肖相反。不得不擇。賢者",
    "X64n1265_004:0607b12": "持道德仁義以立身。不肖者專勢利詐侫以用事。賢",
    "X64n1265_004:0607b13": "者得志。必行其所學。不肖者處位。多擅私心。妬賢嫉",
    "X64n1265_004:0607b14": "能。嗜慾苟財。靡所不至。是故得賢則叢林興。用不肖",
    "X64n1265_004:0607b15": "則廢。有一于斯。必不能安靜(見岳和尚書○妬都去聲)。",
    "X64n1265_004:0607b16": "嫉妬。害賢曰嫉。害色曰妬。密菴和尚曉岳長老。當",
    "X64n1265_004:0607b17": "具擇法眼。識君子小人說。應菴先師嘗言。有德君",
    "X64n1265_004:0607b18": "子。無德小人。兩相違反。不可不揀。賢智君子。惟常",
    "X64n1265_004:0607b19": "守此遍通之道。濟眾之德。如慈之仁。當理之義。以",
    "X64n1265_004:0607b20": "成立此身。不肖小人。惟專務此恃仗權勢。欺取財",
    "X64n1265_004:0607b21": "利。詭詐其行。便侫其口。以用行己事。賢德君子。若",
    "X64n1265_004:0607b22": "得遂其志向。必行其所守之學。專利于人。不法小",
    "X64n1265_004:0607b23": "人。一處高位。多自擅主一己私心。妬害賢人。嫉忌",
    "X64n1265_004:0607b24": "能士。口貪意邪。身循財利。三毒十惡。無所不為。是",
    "X64n1265_004:0607c01": "故得賢人。則法社自興。用一愚人。則法社必廢。這",
    "X64n1265_004:0607c02": "樣小人。詎可令有一于此哉。若其有一擾攪。大眾",
    "X64n1265_004:0607c03": "必竟不得安靜。何也。眾君子成之不足。一小人壞",
    "X64n1265_004:0607c04": "之有餘也。",
    "X64n1265_004:0607c05": "密菴曰。住持有三莫。事繁莫懼。無事莫尋。是非莫辯。",
    "X64n1265_004:0607c06": "住持人達此三事。則不被外物所惑矣(慧侍者記聞)。",
    "X64n1265_004:0607c07": "莫不可也。密菴和尚謹住持人。要達三莫之理說。",
    "X64n1265_004:0607c08": "住持有三不可。一凡百事宂繁。堆堆叠叠。打屏不",
    "X64n1265_004:0607c09": "開。不可懼他。二凡沒得事務。清清淨淨。恬然自定。",
    "X64n1265_004:0607c10": "不可尋他。三凡是非到來。好好歹歹。一切任之。不",
    "X64n1265_004:0607c11": "可辯他。住持人通達此三不可之事理者。則自然",
    "X64n1265_004:0607c12": "不被外物之所感亂。而我自有一定主宰矣。",
    "X64n1265_004:0607c13": "密菴曰。衲子履行傾邪。素有不善之迹者。叢林互知。",
    "X64n1265_004:0607c14": "此不足疾。惟眾人謂之賢。而內實不肖者。誠可疾也。",
    "X64n1265_004:0607c15": "密菴曉人當深知險惡小人難得辯識說。衲子尋",
    "X64n1265_004:0607c16": "常行履。不甚端莊正直。原有惡迹之人。廣眾盡知。",
    "X64n1265_004:0607c17": "此人不足疾憾他。惟是人人都說。他是個好人。而",
    "X64n1265_004:0607c18": "心中險于山川。念念不肖。這樣人誠可疾惡也。",
    "X64n1265_004:0607c19": "密菴謂水菴曰。人有毀辱。當順受之。詎可輕聽聲言。",
    "X64n1265_004:0607c20": "妄陳管見。大率便侫有類。邪巧多方。懷險詖者。好逞",
    "X64n1265_004:0607c21": "私心。起猜忌者。偏廢公議。葢此輩趨向狹促。所見暗",
    "X64n1265_004:0607c22": "短。固以自異為不羣。以沮議為出眾。然既知我所用",
    "X64n1265_004:0607c23": "終是。而毀謗固自在彼。久而自明。不須別白。亦不必",
    "X64n1265_004:0607c24": "主我之是。而訐觸於人。則庶可以為林下人也。",
    "X64n1265_004:0608a01": "管見小見也。險詖不平之言也。猜忌疑怨也。沮止",
    "X64n1265_004:0608a02": "也。訐斥人隱惡。攻人陰私。密菴和尚與水菴書。人",
    "X64n1265_004:0608a03": "要以忍辱修德為主說。設人有毀謗辱詈于我者。",
    "X64n1265_004:0608a04": "當順人之意。而忍受之。不可纔觸衰風。被他搖撼。",
    "X64n1265_004:0608a05": "而妄陳小見。恐傷法體。大率便佞之人。必有儻類。",
    "X64n1265_004:0608a06": "邪巧之輩。心術多端。胸懷不平者。好逞自己一偏",
    "X64n1265_004:0608a07": "之私心。起生疑怨者。偏廢眾人公道之議論。葢這",
    "X64n1265_004:0608a08": "樣人之所趨向。狹小促隘。其所見處。暗昧短淺。固",
    "X64n1265_004:0608a09": "執己見。與人不同。為出乎其類也。剛愎自用。專沮",
    "X64n1265_004:0608a10": "僉議。為拔乎其萃焉。倘然既知我所運用者。必竟",
    "X64n1265_004:0608a11": "為是。而毀訾謗辱者。本自在彼。是非經久。不辯自",
    "X64n1265_004:0608a12": "明。何須勉強分皂別白。更不必堅強主定自家個",
    "X64n1265_004:0608a13": "是。而攻訐他短。觸發人私。但自堅正其體。平等其",
    "X64n1265_004:0608a14": "心。則刀割香塗。不生嗔喜。庶幾為林下一人也。",
    "X64n1265_004:0608a15": "自得輝和尚曰。大凡衲子誠而向正。雖愚亦可用。佞",
    "X64n1265_004:0608a16": "而懷邪。雖智終為害。大率林下人操心不正。雖有才",
    "X64n1265_004:0608a17": "能。而終不可立矣。",
    "X64n1265_004:0608a18": "自得輝名慧輝。天童正覺嗣也。自得和尚與簡堂",
    "X64n1265_004:0608a19": "書。凡用人貴端正說。大凡衲子胸中誠懇。而所趨",
    "X64n1265_004:0608a20": "端正。雖愚魯鈍拙。亦是可用的。若是口頭便佞。而",
    "X64n1265_004:0608a21": "心中私邪。雖聰明黠慧。畢竟是作彗的。總而言之。",
    "X64n1265_004:0608a22": "林下人操心。一定要端正。若不端正。縱有才力能",
    "X64n1265_004:0608a23": "幹。而到底不可成立矣。",
    "X64n1265_004:0608a24": "自得曰。大智禪師特剏清規。扶救末法比丘不正之",
    "X64n1265_004:0608b01": "弊。由是前賢遵承拳拳奉行。有教化。有條理。有始終。",
    "X64n1265_004:0608b02": "紹興之末。叢林尚有老成者。能守典刑。不敢斯須而",
    "X64n1265_004:0608b03": "去左右。近年以來。失其宗緒。綱不綱。紀不紀。雖有綱",
    "X64n1265_004:0608b04": "紀。安得而正諸。故曰。舉一綱則眾目張。弛一機則萬",
    "X64n1265_004:0608b05": "事隳。殆乎綱紀不振。叢林不興。惟古人體本以正末。",
    "X64n1265_004:0608b06": "但憂法度之不嚴。不憂學者之失所。其所正在於公。",
    "X64n1265_004:0608b07": "今諸方主者。以私混公。以末正本。上者苟利不以道。",
    "X64n1265_004:0608b08": "下者賊利不以義。上下謬亂。賓主混淆。安得衲子向",
    "X64n1265_004:0608b09": "正而叢林之興乎(隳音灰)。",
    "X64n1265_004:0608b10": "弛者。弛廢不遵禮度也。隳毀也。賊貪也。自得和尚",
    "X64n1265_004:0608b11": "與尤侍郎書。論法門之興。全在行禮法說。大智和",
    "X64n1265_004:0608b12": "尚特剏清規者何。葢謂維持援救末法來比丘等",
    "X64n1265_004:0608b13": "不端正之積弊也。由是前有德業者。遵依承戴。拳",
    "X64n1265_004:0608b14": "拳服膺。佩奉修行。上不失大體。而有教化。下不失",
    "X64n1265_004:0608b15": "廼職。而有條理。在先者如是開張而有始。在後者",
    "X64n1265_004:0608b16": "亦如是依行而有終。宋紹興末。法社之中。尚猶有",
    "X64n1265_004:0608b17": "老成練達之士。能競競業業。持守先聖典刑。不敢",
    "X64n1265_004:0608b18": "頃刻弛廢。而舍離左右。近年以來。一時不如一時。",
    "X64n1265_004:0608b19": "一世不如一世。失其綱宗紀緒。主法之綱。全無而",
    "X64n1265_004:0608b20": "不成綱。眾理之紀。盡棄而不成紀。縱使再有大智",
    "X64n1265_004:0608b21": "的禮法。烏可得而整勅之。故所以說。主法者能舉",
    "X64n1265_004:0608b22": "一綱。則眾人之條目。自然施張。若主法者懈弛一",
    "X64n1265_004:0608b23": "機。則事事法法。亦隨之而隳頹。寧不危乎。綱紀典",
    "X64n1265_004:0608b24": "刑。顛覆而不振揚也。叢林剎竿。倒地而不興起也。",
    "X64n1265_004:0608c01": "惟是古人身體力行。正其根本枝末。自然亦隨之",
    "X64n1265_004:0608c02": "而端正。但恐法制禁令之不得嚴厲。不慮後昆晚",
    "X64n1265_004:0608c03": "進之不得其所。其所以正之者在何。在于公平正",
    "X64n1265_004:0608c04": "直。而不私心偏邪。今諸方主法者。全是以私心而",
    "X64n1265_004:0608c05": "廢公議。假公事以濟私情。顛倒參差。反本覆末。上",
    "X64n1265_004:0608c06": "者苟求利養。違道以干譽。下者阿諛取容。貪利以",
    "X64n1265_004:0608c07": "失義。上驕奢。下侮瀆。而謬亂矣。賓嫌疑。主嫉惡。而",
    "X64n1265_004:0608c08": "混淆焉。如此豈得衲子趨向正道。而叢林永久興",
    "X64n1265_004:0608c09": "盛也乎。予以為必不得也。",
    "X64n1265_004:0608c10": "自得曰。良玉未剖。瓦石無異。名驥未馳。駑駘相雜。逮",
    "X64n1265_004:0608c11": "其剖而瑩之馳而試之。則玉石駑驥分矣。夫衲子之",
    "X64n1265_004:0608c12": "賢德而未用也。混於稠人之中。竟何辯別。要在高明",
    "X64n1265_004:0608c13": "之士。以公論舉之。任以軄事。騐以才能。責以成務。則",
    "X64n1265_004:0608c14": "與庸流迥然不同矣(瑩音榮)。",
    "X64n1265_004:0608c15": "自得和尚與或菴書。當善舉賢任能說。無瑕良玉。",
    "X64n1265_004:0608c16": "未曾剖判之時。誠然與瓦石。有何分別。遺風名驥。",
    "X64n1265_004:0608c17": "未曾馳試之時。誠然與駑駘混雜。有何分別。及其",
    "X64n1265_004:0608c18": "石剖而玉瑩。馬馳而驥識。則玉是玉。石是石。駑是",
    "X64n1265_004:0608c19": "駑。驥是驥。即自分明矣。夫衲子之有賢才有德行。",
    "X64n1265_004:0608c20": "而未發用者。混雜于廣眾之間。究竟莫能辯別孰",
    "X64n1265_004:0608c21": "好孰歹。貴在高明遠見之哲人。以公正議論。而舉",
    "X64n1265_004:0608c22": "揚之。專任以當道軄事。勘驗其才力智能。委責以",
    "X64n1265_004:0608c23": "必成事務。則眾機理而萬化行。一德孚而明良會。",
    "X64n1265_004:0608c24": "與庸流之類。迥然不同矣。所以瓦石駑駘剖試。而",
    "X64n1265_004:0609a01": "玉驥自現。賢才一舉。而庶事必康也○駑駘音奴",
    "X64n1265_004:0609a02": "台。",
    "X64n1265_004:0609a03": "或菴體和尚。初參此菴元布袋於天台護國。因上堂",
    "X64n1265_004:0609a04": "舉龐馬選佛頌。至此是選佛場之句。此菴喝之。或菴",
    "X64n1265_004:0609a05": "大悟。有投機頌曰。商量極處見題目。途路窮邊入試",
    "X64n1265_004:0609a06": "場。拈起毫端風雨快。遮回不作探花郎。自此匿迹天",
    "X64n1265_004:0609a07": "台。丞相錢公慕其為人。乃以天封招提勉令應世。或",
    "X64n1265_004:0609a08": "菴聞之曰。我不解懸羊頭賣狗肉也。即宵遁去。",
    "X64n1265_004:0609a09": "或菴名□體。護國景元之嗣也。布袋此菴混名也。",
    "X64n1265_004:0609a10": "丞相錢公。名相祖。字象先。問道於或菴也。解會也。",
    "X64n1265_004:0609a11": "遁隱遯也。記或菴體和尚。初參此菴元布袋子天",
    "X64n1265_004:0609a12": "台護國寺之時。因元和尚上堂。舉龐居士問馬祖。",
    "X64n1265_004:0609a13": "不與萬法為侶者。是甚麼人。祖云。待汝一口吸盡",
    "X64n1265_004:0609a14": "西江水。即向汝道。士于言下大悟。呈偈云。十方同",
    "X64n1265_004:0609a15": "聚會。個個學無為。此是選佛場。元和尚舉至。此意",
    "X64n1265_004:0609a16": "謂。主考已出棘門。已開丹霞。舉子胡為不入。乃衝",
    "X64n1265_004:0609a17": "口一喝。如探竿影草。而誘致之。或菴猶如陶家挂",
    "X64n1265_004:0609a18": "壁之梭。長房葛陂之杖。得震得地。即乃變化。升騰",
    "X64n1265_004:0609a19": "而去。不覺。于此喝下大悟。此所謂因風吹火。費力",
    "X64n1265_004:0609a20": "不多也。遂乃呈投機頌曰。商量極處見題目。眼花",
    "X64n1265_004:0609a21": "不少途路窮。邊入試場墮坑落。壍拈起毫端風雨。",
    "X64n1265_004:0609a22": "快莫妄想。這回不作探花郎。有主考在。自此投機",
    "X64n1265_004:0609a23": "得法之後。守道義。惜名節。而嘉遯入天台焉。丞相",
    "X64n1265_004:0609a24": "錢象先。心中愛慕。高其為人。乃以天封寺常住。請",
    "X64n1265_004:0609b01": "他出世。化導眾生。或菴聞得錢公來請。乃笑曰。我",
    "X64n1265_004:0609b02": "不會做假外面。彰顯羊頭以欺人。而內案所賣者。",
    "X64n1265_004:0609b03": "實狗肉也。即自鞏固其志。不為天封名位所惑。而",
    "X64n1265_004:0609b04": "宵遯去矣。",
    "X64n1265_004:0609b05": "乾道初。瞎堂住國清。因見或菴讚圓通像曰。不依本",
    "X64n1265_004:0609b06": "分。惱亂眾生。瞻之仰之。有眼如盲。長安風月貫今昔。",
    "X64n1265_004:0609b07": "那個男兒摸壁行。瞎堂驚喜曰。不謂此菴有此兒。即",
    "X64n1265_004:0609b08": "遍索之。遂得於江心。固於稠人中。請充第一座(天台野錄)。",
    "X64n1265_004:0609b09": "乾道。宋孝宗年號。瞎堂靈隱住持。名慧遠。圓悟勤",
    "X64n1265_004:0609b10": "祖嗣也。記乾道初瞎堂住國清寺之時。因見或菴",
    "X64n1265_004:0609b11": "讚觀音菩薩畫像云。不依本分。大巧若拙也。惱亂",
    "X64n1265_004:0609b12": "眾生。大仁不仁也。瞻之仰之。注望而心慕也。有眼",
    "X64n1265_004:0609b13": "如盲。圓通之像。或男或女。或威或慈。瞻仰之者。雖",
    "X64n1265_004:0609b14": "然有眼覰之。恐有所不及。寧不如盲耶。長安帝都。",
    "X64n1265_004:0609b15": "遐邇歸赴。風景月色。貫古通今。盡世黠慧者。只知",
    "X64n1265_004:0609b16": "以此為樂地耳。是那一個男子漢大丈夫。肯向這",
    "X64n1265_004:0609b17": "壁頭上。捫摸行持。若肯向此捫摸行持管取。與圓",
    "X64n1265_004:0609b18": "通大士。同一眼見。同一耳聞去在。瞎堂一見此讚。",
    "X64n1265_004:0609b19": "且驚且喜曰。不意此菴有此好克肖之子耶。即遍",
    "X64n1265_004:0609b20": "尋求之。遂得于焦山。就于廣眾中。請充補人天首",
    "X64n1265_004:0609b21": "座。以為後昆眼目焉。",
    "X64n1265_004:0609b22": "或菴乾道初。翩然訪瞎堂於虎丘。姑蘇道俗。聞其高",
    "X64n1265_004:0609b23": "風。即詣郡舉請住城中覺報。或菴聞之曰。此菴先師",
    "X64n1265_004:0609b24": "囑我。他日逢老壽止。今若合符契矣。遂欣然應命。葢",
    "X64n1265_004:0609c01": "覺報舊名。老壽菴也(虎丘記聞)。",
    "X64n1265_004:0609c02": "記或菴。乾道之初。訪候瞎堂遠和尚於虎丘。姑蘇",
    "X64n1265_004:0609c03": "緇而道人。素而士庶。聞或菴高操之風。即詣通郡",
    "X64n1265_004:0609c04": "守。迎請住持。城中覺報寺。或菴聞之喜曰。此菴先",
    "X64n1265_004:0609c05": "師。囑我他時。異日時節到來。逢老壽止。今日之請。",
    "X64n1265_004:0609c06": "正與先師之囑。若竹符相契合矣。遂欣欣然。而臨",
    "X64n1265_004:0609c07": "應蘇城郡守。并緇素等人之命。葢覺報寺。當時原",
    "X64n1265_004:0609c08": "名。老壽菴也。至人讖囑。不爽如是。",
    "X64n1265_004:0609c09": "或菴入院後。施主請小參曰。道常然而不渝。事有弊",
    "X64n1265_004:0609c10": "而必變。昔江西南嶽諸祖。若稽古為訓。考其當否。持",
    "X64n1265_004:0609c11": "以中道。務合人心。以悟為則。所以素風凌然。逮今未",
    "X64n1265_004:0609c12": "泯。若約衲僧門下。言前薦得。屈我宗風。句下分明。沈",
    "X64n1265_004:0609c13": "埋佛祖。雖然如是。行到水窮處。坐看雲起時。由是緇",
    "X64n1265_004:0609c14": "素。喜所未聞。歸者如市(語錄異此)。",
    "X64n1265_004:0609c15": "記或菴入老壽院後。士夫請小參曰。聖賢之道。綿",
    "X64n1265_004:0609c16": "亘十方。而不易貫通三世。而不改世間之事。士趨",
    "X64n1265_004:0609c17": "于名而必求。民趨于利而必貪。以此弊故。而聖賢",
    "X64n1265_004:0609c18": "之道變也。昔江西馬祖南嶽石頭諸祖。惟稽考往",
    "X64n1265_004:0609c19": "古。而成訓誡。驗其可否。以定綱宗。持守中道。不偏",
    "X64n1265_004:0609c20": "不倚。直指人心。只教自悟。所以淳素之風凜然。猶",
    "X64n1265_004:0609c21": "在從古至今。綿綿未泯。至于衲僧門下。未開口之",
    "X64n1265_004:0609c22": "先。薦得此理。猶為屈辱我的宗風。言句之下。了了",
    "X64n1265_004:0609c23": "分明。早已無端。淪沒佛祖。雖爾人人本具。各各現",
    "X64n1265_004:0609c24": "成也。必竟要真踐實履。行到那水也窮山也盡之",
    "X64n1265_004:0610a01": "處。全身放下。兩眼大開。看看。風從何來。雲從何起。",
    "X64n1265_004:0610a02": "一定有個來由也。因此之故。緇流慶悅。士庶騰懽。",
    "X64n1265_004:0610a03": "喜聞希有。四眾來歸。就如閙市一樣。",
    "X64n1265_004:0610a04": "或菴既領住持。士庶翕然來歸。衲子傳至虎丘。瞎堂",
    "X64n1265_004:0610a05": "曰。遮個山蠻杜拗子。故拍盲禪。治你那一隊野狐精。",
    "X64n1265_004:0610a06": "或菴聞之。以偈答曰。山蠻杜拗得能憎。領眾匡徒似",
    "X64n1265_004:0610a07": "不曾。越格倒拈苕帚柄。拍盲禪治野狐僧。瞎堂笑而",
    "X64n1265_004:0610a08": "已(記聞○拗于教切)。",
    "X64n1265_004:0610a09": "翕聚也。杜拗。不依軌轍。曰杜不順人情。曰拗。拍拊",
    "X64n1265_004:0610a10": "也。言自不能行拊人肩而行也。隊羣也。匡正也。記",
    "X64n1265_004:0610a11": "或菴既領老壽住持。士庶競進。翕然而來。歸依者",
    "X64n1265_004:0610a12": "眾。有人傳說。到虎丘。瞎堂聞得。乃喜而戲言曰。這",
    "X64n1265_004:0610a13": "個山蠻杜拗子。不通人情。不曉禮法。恁他放拍盲",
    "X64n1265_004:0610a14": "禪。只好治你們一夥野狐精耳。濟得甚事這樣說",
    "X64n1265_004:0610a15": "話。教做格外之談。全不在言句上。雖曰戲謔。其實",
    "X64n1265_004:0610a16": "乃稱贊羨美他的好處。或菴聞之。以偈答于虎丘",
    "X64n1265_004:0610a17": "曰。山蠻杜拗得能憎。有人嫌在。領眾匡徒。似不曾",
    "X64n1265_004:0610a18": "圭角。已露越格。倒拈苕帚柄放下。著拍盲禪。治野",
    "X64n1265_004:0610a19": "狐僧。師子吼時。芳草綠。瞎堂笑而已。象王行處。落",
    "X64n1265_004:0610a20": "花紅。季而拖藁至此。問傍僧云。且道判著判不著。",
    "X64n1265_004:0610a21": "傍僧乃笑。師云。真師子兒。善能哮吼。",
    "X64n1265_004:0610a22": "或菴謂侍郎曾公逮曰。學道之要。如衡石之定物。持",
    "X64n1265_004:0610a23": "其平而已。偏重可乎。推前近後。其偏一也。明此可學",
    "X64n1265_004:0610a24": "道矣(見曾公書)。",
    "X64n1265_004:0610b01": "或菴謂侍郎曾公。逮學道要持平說。造詣此道之",
    "X64n1265_004:0610b02": "極要。譬如天平衡石之較一切物輕重一般。惟是",
    "X64n1265_004:0610b03": "持其平準而已。偏于重的一邊。可乎。不惟輕。不得",
    "X64n1265_004:0610b04": "較。就是重。亦不得而較之也。偏于輕也是一樣。前",
    "X64n1265_004:0610b05": "也不可。後也不可。其偏也是一樣。明此持平之理",
    "X64n1265_004:0610b06": "者。可以為真正學道之人矣。",
    "X64n1265_004:0610b07": "或菴曰。道德乃叢林之本。衲子乃道德之本。住持人",
    "X64n1265_004:0610b08": "棄厭衲子。是忘道德也。道德既忘。將何以修教化。整",
    "X64n1265_004:0610b09": "叢林。誘來學。古人體本以正末。憂道德之不行。不憂",
    "X64n1265_004:0610b10": "叢林之失所。故曰。叢林保於衲子。衲子保於道德。住",
    "X64n1265_004:0610b11": "持無道德。則叢林廢矣。",
    "X64n1265_004:0610b12": "或菴與簡堂書。見王法人當知叢林根本說。空無",
    "X64n1265_004:0610b13": "作無相之道。布施愛語利同之德。乃叢林之根本。",
    "X64n1265_004:0610b14": "英人哲士。又乃道德之根本。主法人若厭棄。英哲",
    "X64n1265_004:0610b15": "之士。則是忘失三脫四攝之德道也。三脫四攝之",
    "X64n1265_004:0610b16": "道德既是忘失。將甚麼去。興揚法道。利度眾生。整",
    "X64n1265_004:0610b17": "頓叢林。誘引後輩。古人惟是體認根本。以正枝末。",
    "X64n1265_004:0610b18": "只憂慮的。是三脫道四攝德之不行。不憂慮叢林",
    "X64n1265_004:0610b19": "之得所不得所。故所以說叢林保護衲子。衲子保",
    "X64n1265_004:0610b20": "護道德。兩相保也。主法人詎可無三脫四攝之道",
    "X64n1265_004:0610b21": "德耶。無則叢林必廢無疑矣。",
    "X64n1265_004:0610b22": "或菴曰。夫為善知識。要在知賢。不在自賢。故傷賢者",
    "X64n1265_004:0610b23": "愚。蔽賢者暗。嫉賢者短。得一身之榮。不如得一世之",
    "X64n1265_004:0610b24": "名。得一世之名。不如得一賢衲子。使後學有師。叢林",
    "X64n1265_004:0610c01": "有主也(與圓極書)。",
    "X64n1265_004:0610c02": "或菴曉為知識者。貴得賢人說。夫傳道之人。先要",
    "X64n1265_004:0610c03": "認得有德好人。為第一義。不在只圖自家個好也。",
    "X64n1265_004:0610c04": "故所以說。傷賢的人。教做愚憃之人。蔽賢人的人。",
    "X64n1265_004:0610c05": "教做暗昧之人。嫉賢人之人。教做短淺之人。倘得",
    "X64n1265_004:0610c06": "一身之榮顯。不及得一生之美名。更美也。得一生",
    "X64n1265_004:0610c07": "之美名。又不如得一明心見性有道有德的賢衲",
    "X64n1265_004:0610c08": "子。更為嘉美也何也。使後來學者。有真師承。叢林",
    "X64n1265_004:0610c09": "有真主法也。故善知識貴得賢矣。",
    "X64n1265_004:0610c10": "或菴遷焦山之三載。寔淳熈六年八月四日也。先示",
    "X64n1265_004:0610c11": "微恙。即手書并硯一隻。別郡守侍郎曾公。逮至中夜",
    "X64n1265_004:0610c12": "化去。公以偈悼之曰。翩翩隻履逐西風。一物渾無布",
    "X64n1265_004:0610c13": "袋中。留下陶泓將底用。老夫無筆判虗空(行狀○泓胡盲切)。",
    "X64n1265_004:0610c14": "悼哀傷也。陶泓硯名也。底何也。記或菴再遷焦山。",
    "X64n1265_004:0610c15": "幾三載。正是宋淳熈六年八月朔四日也。將入滅。",
    "X64n1265_004:0610c16": "預示微疾。即親手作書并硯。使人通書。辭潤州曾",
    "X64n1265_004:0610c17": "公。逮侍郎至。子夜告眾。跏趺而逝。及次早曾公至",
    "X64n1265_004:0610c18": "見。已化去。乃作偈傷悼之曰。翩翩隻履逐西風。比",
    "X64n1265_004:0610c19": "況如同達磨。隻履翩翩西逝一般也。一物渾無布",
    "X64n1265_004:0610c20": "袋中。直言焦山脫謝乾盡。皮袋子中。了無一物也。",
    "X64n1265_004:0610c21": "留下陶泓將底用。言焦山臨行。遺留此硯與我。將",
    "X64n1265_004:0610c22": "作何用也。老夫無筆判虗空。此曾公自謂。我老夫",
    "X64n1265_004:0610c23": "無筆。空拳赤手。焦山末後。光明葢天葢地。如同虗",
    "X64n1265_004:0610c24": "空一般。不可思議。誠難判斷也。季而謂或菴。始從",
    "X64n1265_004:0611a01": "此菴。喝下悟入。隱跡天台。錢象先勉應天封。宵夜",
    "X64n1265_004:0611a02": "遁去。瞎堂得之江心。應緣符于老壽。領眾拈苕帚",
    "X64n1265_004:0611a03": "隻硯。別曾公。誠哉越格衲僧。可謂頭正尾正也。",
    "X64n1265_004:0611a04": "瞎堂遠和尚謂或菴曰。人之才器。自有大小。誠不可",
    "X64n1265_004:0611a05": "教。故楮小者不可懷大。綆短者不可汲深。鴟鵂夜撮",
    "X64n1265_004:0611a06": "蚤察秋毫。晝出瞋目之不見丘山。葢分定也。昔靜南",
    "X64n1265_004:0611a07": "堂傳東山之道。頴悟幽奧。深切著明。逮應世住持。所",
    "X64n1265_004:0611a08": "至不振。圓悟先師歸蜀。同範和尚。訪之大隨。見靜率",
    "X64n1265_004:0611a09": "略。凡百弛廢。先師終不問。回至中略。範曰。靜與公為",
    "X64n1265_004:0611a10": "同參道友。無一言啟廸之何也。先師曰。應世臨眾。要",
    "X64n1265_004:0611a11": "在法令為先。法令之行。在其智能。能與不能。以其素",
    "X64n1265_004:0611a12": "分。豈可教也。範頷之(虎丘記聞○鴟音笞。鵂音休。撮竄入聲)。",
    "X64n1265_004:0611a13": "楮穀木也。皮可紙綆井繩也。楮小綆短。言才小器",
    "X64n1265_004:0611a14": "淺的意思。鴟鵂怪鳥也晝無所見。夜出嘬蚊。言見",
    "X64n1265_004:0611a15": "小的意思。靜南堂名元靜。東山演祖嗣也。頴錐鋩",
    "X64n1265_004:0611a16": "也。頴悟。言脫頴而出的意思。記瞎堂遠和尚謂。或",
    "X64n1265_004:0611a17": "菴應世才器。要遠大。更又要以法令為先說。人之",
    "X64n1265_004:0611a18": "才力器量。本自也有大的。也有小的。誠不可教誡",
    "X64n1265_004:0611a19": "者。故楮紙之小者。豈可懷裹大物。繩索之短者。怎",
    "X64n1265_004:0611a20": "能汲得深泉。鴟鵂怪鳥。夜能嘬取蚊蚤。明察秋毫",
    "X64n1265_004:0611a21": "之末。至于日出白晝。大瞋兩目。而不見眼前丘山。",
    "X64n1265_004:0611a22": "此非不可教之素分而何。拘理如是也。昔南堂元",
    "X64n1265_004:0611a23": "靜。見東山演祖。會盡古今公案。脫悟超邁。洞達幽",
    "X64n1265_004:0611a24": "奧。精深切當。彰著明了。祖印之曰。諸方關楗無逃。",
    "X64n1265_004:0611b01": "子掌握矣。及其出現世間。所到不能振起。圓悟先",
    "X64n1265_004:0611b02": "師。自南還歸成都。同範和尚。相訪于大隨山中。見",
    "X64n1265_004:0611b03": "靜草率忽略。凡叢林規矩。盡該弛廢。先師知其才",
    "X64n1265_004:0611b04": "器如此。究竟不吐一言。回至中途。範問先師云。靜",
    "X64n1265_004:0611b05": "與公。為同門契分。共師五祖之道。故相友于者。怎",
    "X64n1265_004:0611b06": "不吐露一言。啟發謹廸之。何也。先師答範和尚曰。",
    "X64n1265_004:0611b07": "夫出世利生。以臨廣眾。貴在以法度禁令為先務。",
    "X64n1265_004:0611b08": "法令所施。又要以智慧為前矛。才能為殿後。智先",
    "X64n1265_004:0611b09": "能後。所以成始而成終也。今靜能終不能終。是其",
    "X64n1265_004:0611b10": "他之素性分定使然。他非不知。乃不能行也。我安",
    "X64n1265_004:0611b11": "得而教之哉。範會其不啟廸之故。乃默而識之○",
    "X64n1265_004:0611b12": "嘬釵去聲。",
    "X64n1265_004:0611b13": "瞎堂曰。學道之士。要先正其心。然後可以正己正物。",
    "X64n1265_004:0611b14": "其心既正。則萬物定矣。未聞心治而身亂者。佛祖之",
    "X64n1265_004:0611b15": "教。由內及外。自近至遠。聲色惑於外。四肢之疾也。妄",
    "X64n1265_004:0611b16": "情發於內。心腹之疾也。未見心正而不能治物。身正",
    "X64n1265_004:0611b17": "而不能化人。葢一心為根本。萬物為枝葉。根本壯實。",
    "X64n1265_004:0611b18": "枝葉榮茂。根本枯悴。枝葉夭折。善學道者。先治內以",
    "X64n1265_004:0611b19": "敵外。不貪外以害內。故導物要在清心。正人固先正",
    "X64n1265_004:0611b20": "己。心正己立。而萬物不從化者。未之有也。",
    "X64n1265_004:0611b21": "瞠堂與顏侍郎書。學道貴正心正身說。專務此理",
    "X64n1265_004:0611b22": "的人。先要洗滌自己之心。令無一毫染污。然後可",
    "X64n1265_004:0611b23": "以正己。而正乎人。自己心正不妄。與自己身正不",
    "X64n1265_004:0611b24": "偏。則事事法法。咸安定而不亂矣。未聞心理。而身",
    "X64n1265_004:0611c01": "不治者。諸佛諸祖之教法。先由內一心。而後外及",
    "X64n1265_004:0611c02": "一身。自目前咫尺。而以達于千里。六塵聲色利養。",
    "X64n1265_004:0611c03": "惑亂于外。此乃四肢之外疾也。三毒妄想情慮。陡",
    "X64n1265_004:0611c04": "發于內。此乃心腹之內疾也。未見有心不邪曲。而",
    "X64n1265_004:0611c05": "百物不治。身體端莊。而人不來歸化者。葢一心為",
    "X64n1265_004:0611c06": "人主宰。猶木之有根荄本幹。眾物為枝枝葉葉一",
    "X64n1265_004:0611c07": "樣。根荄本幹既然壯實。則枝枝葉葉自然榮茂盛",
    "X64n1265_004:0611c08": "美。若是根荄枯乾。本幹憔悴。枝枝葉葉一定凋傷",
    "X64n1265_004:0611c09": "敗落。善能專務此理的人。全是先修治一心妄想。",
    "X64n1265_004:0611c10": "以抵敵六塵聲色。不貪愛六塵。以戕害一心。所以",
    "X64n1265_004:0611c11": "利物指迷。貴在清淨一心。規正于人本。先規正自",
    "X64n1265_004:0611c12": "己。心既端正。而萬人一心已既成立。而百物條理。",
    "X64n1265_004:0611c13": "有不從其教化者耶。斷斷乎未之有也。",
    "X64n1265_004:0611c14": "簡堂機和尚。住番陽筦山。僅二十載。羮藜飯黍。若絕",
    "X64n1265_004:0611c15": "意於榮達。嘗下山聞路旁哀泣聲。簡堂惻然。逮詢之。",
    "X64n1265_004:0611c16": "一家寒疾。僅亡兩口。貧無斂具。特就市貸棺葬之。鄉",
    "X64n1265_004:0611c17": "人感歎不已。侍郎李公謂士大夫曰。吾鄉機老有道",
    "X64n1265_004:0611c18": "衲子也。加以慈惠及物。筦山安能久處乎。會樞密汪",
    "X64n1265_004:0611c19": "宣撫諸路。達於九江郡守林公。虗圓通法席迎之。簡",
    "X64n1265_004:0611c20": "堂聞命乃曰。吾道之行矣。即欣然曳杖而來。登座說",
    "X64n1265_004:0611c21": "法曰。圓通不開生藥舖。單單只賣死貓頭。不知那個",
    "X64n1265_004:0611c22": "無思算。喫著通身冷汗流。緇素驚異。法席因茲大振。",
    "X64n1265_004:0611c23": "簡堂名行機。護國景元之嗣也。番陽饒州鄱陽縣",
    "X64n1265_004:0611c24": "也。筦山地名。藜落藜也。小可食。大可杖。斂具指棺",
    "X64n1265_004:0612a01": "槨說。貸賒借也。樞密都察院也。宣撫巡按也。死貓",
    "X64n1265_004:0612a02": "頭公案也。僧問曹山。世間何物最貴。山云。死貓頭",
    "X64n1265_004:0612a03": "最貴。記簡堂和尚。在鄱陽筦山之時。且廿年之久。",
    "X64n1265_004:0612a04": "羮用藜藿。飯用黍粟。似若絕念于世間。不求通達",
    "X64n1265_004:0612a05": "于當路。曾下山。聞得路旁人家。有哀泣之聲。簡堂",
    "X64n1265_004:0612a06": "慈心三昧。忽然現前。乃躬躡憐。而問之。答言。時因",
    "X64n1265_004:0612a07": "寒病。且死兩人。家中窘極。無收斂之棺。具堂乃就",
    "X64n1265_004:0612a08": "市。貸借棺具。埋葬之。彼一鄉之人。無不感服。稱贊",
    "X64n1265_004:0612a09": "不止。侍郎李春年遍告諸未仕之士。及已仕大夫。",
    "X64n1265_004:0612a10": "而言之曰。吾鄉機和尚。誠然有道的衲子也。加以",
    "X64n1265_004:0612a11": "有惻隱之慈。周急之惠。以及于人。筦山狹小。詎可",
    "X64n1265_004:0612a12": "長久稽遲。以處此乎。暨宋南渡。後值明遠汪察院",
    "X64n1265_004:0612a13": "宣通諸郡道路。達之于九江府。郡守林公叔達。遂",
    "X64n1265_004:0612a14": "虗圓通禪院。以迎請之出世。簡堂聞請乃曰。吾道",
    "X64n1265_004:0612a15": "之行矣。自知時至。即欣然不辭而來。當入院日。緇",
    "X64n1265_004:0612a16": "素士夫。請登座說法。曰圓通不開生藥舖。不以小",
    "X64n1265_004:0612a17": "乘法。濟度于眾生也。單單只賣死貓頭。惟此一事",
    "X64n1265_004:0612a18": "實。餘二則非真也。不知那個無思算。惟身語意業。",
    "X64n1265_004:0612a19": "無過失者。始能懸崖撒手。自肯承當也。喫著通身",
    "X64n1265_004:0612a20": "冷汗流。絕後再甦。欺君不得也。緇而衲僧。素而士",
    "X64n1265_004:0612a21": "庶。聞者莫不驚奇。歎異法化。因茲而大振起之焉。",
    "X64n1265_004:0612a22": "韜光蓄德。時至理彰。是這等樣。後學之則也。",
    "X64n1265_004:0612a23": "簡堂曰。古者修身治心。則與人共其道。興事立業。則",
    "X64n1265_004:0612a24": "與人共其功。道成功著。則與人共其名。所以道無不",
    "X64n1265_004:0612b01": "明。功無不成。名無不榮。今人則不然。專己之道。惟恐",
    "X64n1265_004:0612b02": "人之勝於己。又不能從善務義。以自廣也。專己之功。",
    "X64n1265_004:0612b03": "不欲他人有之。又不能任賢與能。以自大也。專己之",
    "X64n1265_004:0612b04": "名。不與他人共之。又不能謙光導物。以自達也。是故",
    "X64n1265_004:0612b05": "道不免於蔽。功不免於損。名不免於辱。此古今學者",
    "X64n1265_004:0612b06": "之大分也。",
    "X64n1265_004:0612b07": "簡堂曉學者。當識大體公分說。古之學者。裁制其",
    "X64n1265_004:0612b08": "身。調伏其心。己既曉了。則與人說。公共其道。而不",
    "X64n1265_004:0612b09": "自私焉。事既興隆。業已樹立。非我獨辦。則必眾力。",
    "X64n1265_004:0612b10": "公共其功。而不自居焉。道既成就。功亦彰著。既有",
    "X64n1265_004:0612b11": "此譽。則必讓人。公共其名。而不自處焉。是故道不",
    "X64n1265_004:0612b12": "獨明。而無一人不明。功不獨成。而無一人不成。名",
    "X64n1265_004:0612b13": "不獨榮。而無一人不榮。今之學者。則不然。縱使學",
    "X64n1265_004:0612b14": "道專務自利。不肯利人。惟怕人知勝過于己。又不",
    "X64n1265_004:0612b15": "肯虗心受善。扣長勵短。務合時宜。以自廣濶也。設",
    "X64n1265_004:0612b16": "使立功。專務掩人。以為己有。不喜他人半點有之",
    "X64n1265_004:0612b17": "又不能卑心下賢。任能贊佑。溫厚和平。以自寬大",
    "X64n1265_004:0612b18": "也。設使名遂。專務自顯。不與人共。見人有譽。反不",
    "X64n1265_004:0612b19": "歡喜。又不能謙恭蓄德。和光同塵。導引愚迷。以自",
    "X64n1265_004:0612b20": "通達也。所以道本求明。而反自蔽功。本求成而反",
    "X64n1265_004:0612b21": "自損名。本求榮而反自辱此。兩者乃古乃今學者。",
    "X64n1265_004:0612b22": "不易之大體公分也。",
    "X64n1265_004:0612b23": "簡堂曰。學道猶如種樹。方榮而伐之。可以給樵薪。將",
    "X64n1265_004:0612b24": "盛而伐之。可以作榱桷。稍壯而伐之。可以充楹枋。老",
    "X64n1265_004:0612c01": "大而伐之。可以為梁棟。得非取功遠而其利大乎。所",
    "X64n1265_004:0612c02": "以古之人。惟其道固大而不狹。其志遠奧而不近。其",
    "X64n1265_004:0612c03": "言崇高而不卑。雖適時齟齬。窮於饑寒。殆亡丘壑。以",
    "X64n1265_004:0612c04": "其遺風餘烈。亘百千年。後人猶以為法而傳之。鄉使",
    "X64n1265_004:0612c05": "狹道苟容。邇志求合。卑言事勢。其利止榮於一身。安",
    "X64n1265_004:0612c06": "有餘澤。溥及於後世哉(榱音催。桷音覺。齟。音阻。齬音語)。",
    "X64n1265_004:0612c07": "榱桷。周曰榱。齊曰桷。即椽也。楹柱也。枋枅枋也。梁",
    "X64n1265_004:0612c08": "棟。屋脊柱曰棟。負棟者梁。齟齬齒一前一却。齟齬",
    "X64n1265_004:0612c09": "不相值也。比坎坷之意。溥廣也。簡堂與李侍郎書。",
    "X64n1265_004:0612c10": "言學道貴深蓄厚養說。學道工夫。譬如蒔種樹木。",
    "X64n1265_004:0612c11": "纔正榮長。而砍伐之。但可以供給樵薪。備炊爨之",
    "X64n1265_004:0612c12": "用。將茂盛而斫伐之。亦可以作造榱桷。備葢苫之",
    "X64n1265_004:0612c13": "用。稍壯固而斫伐之。又可以充具楹枋。備裝修之",
    "X64n1265_004:0612c14": "用。至于老大而斫伐之。更可以堪為梁棟。備殿閣",
    "X64n1265_004:0612c15": "之用學。道工夫正類乎。此豈不是取功力久遠。而",
    "X64n1265_004:0612c16": "其利益。倍大乎是這個緣。故古之人。其于當然之",
    "X64n1265_004:0612c17": "理也。又堅固又廣大。而不窄狹其心之所之也。又",
    "X64n1265_004:0612c18": "永遠又深奧。而不淺近其出示言詞也。又崇重。又",
    "X64n1265_004:0612c19": "孤高。而不卑小。雖所遭時勢坎。坷窘于凍餒危殆。",
    "X64n1265_004:0612c20": "死于山林丘壑。以其遺留道風。餘饒芳烈。亘古亘",
    "X64n1265_004:0612c21": "今。遞百千年。後來之人。猶以為矜式。而流傳之鄉。",
    "X64n1265_004:0612c22": "使古人窄狹其道。苟且取容。淺近其志。阿諛求合。",
    "X64n1265_004:0612c23": "卑小其言。趨權事勢。其利益只榮耀于一身。或恐",
    "X64n1265_004:0612c24": "不足安有廣大恩澤。普徧及干千萬世之後哉。所",
    "X64n1265_004:0613a01": "以道貴蓄養也。",
    "X64n1265_004:0613a02": "簡堂淳熈五年四月。自天台景星巖。再赴隱靜。給事",
    "X64n1265_004:0613a03": "吳公佚老于休休堂。和淵明詩十三篇送行。其一曰。",
    "X64n1265_004:0613a04": "我自歸林下。已與世相疎。賴有善知識。時能過我廬。",
    "X64n1265_004:0613a05": "伴我說道話。愛我讀佛書。既為巖上去。我亦為膏車。",
    "X64n1265_004:0613a06": "便欲展我鉢。隨師同飯蔬。脫此塵俗累。長與巖石居。",
    "X64n1265_004:0613a07": "此巖固高矣。卓出山海圖。若比吾師高。此巖還不如。",
    "X64n1265_004:0613a08": "記簡堂和尚。宋淳熈五年四月。自天台山景星巖。",
    "X64n1265_004:0613a09": "再赴隱靜寺之請。時芾公吳給事致仕。逸老於休",
    "X64n1265_004:0613a10": "休堂。賡和五柳先生陶淵明詩。一十三首。以與簡",
    "X64n1265_004:0613a11": "堂和尚送行。其一曰。我從致仕來。休歸山林下。已",
    "X64n1265_004:0613a12": "與世間事。利祿相疎遠。今幸簡師時時而來。過我",
    "X64n1265_004:0613a13": "草廬。不我遐棄。或時同我說道中之話。更又喜我",
    "X64n1265_004:0613a14": "讀釋家之書。有時師歸巖上。我亦備辦膏車油鹽",
    "X64n1265_004:0613a15": "茶米。我展我鉢。雖與師不同。所食蔬餐。與師不異。",
    "X64n1265_004:0613a16": "到此明知。塵勞俗事。盡謝而無繫累。但願恒久居",
    "X64n1265_004:0613a17": "此巖石間耳。此巖原本高妙。迥然拔出地輿河圖",
    "X64n1265_004:0613a18": "之上。若將比我簡師道德的高妙處。此巖還不及",
    "X64n1265_004:0613a19": "他也○芾音費。",
    "X64n1265_004:0613a20": "我生山窟裏。四面是孱顏。有巖號景星。欲到知幾年。",
    "X64n1265_004:0613a21": "今始信奇絕。一覧小眾山。更得師為主。二妙未易言。",
    "X64n1265_004:0613a22": "孱顏山高貌。二言。我生長老山阿窟之中。東南西",
    "X64n1265_004:0613a23": "北俱是孱顏。高山中有一巖。名曰景星。欲到之心。",
    "X64n1265_004:0613a24": "已多年矣。今日到來。方見此巖奇絕之極。垂眸遠",
    "X64n1265_004:0613b01": "眺。羣山俱下也。更得簡師。為此山之主人。山妙人",
    "X64n1265_004:0613b02": "妙。豈易以言盡之哉○孱音潺。",
    "X64n1265_004:0613b03": "我家湖山上。觸目是林丘。若比茲山秀。培塿固難儔。",
    "X64n1265_004:0613b04": "雲山千里見。泉石四時流。我今纔一到。已勝五湖遊。",
    "X64n1265_004:0613b05": "丘阜也。培塿小阜也。儔侶也。三言。我家宅搆居湖",
    "X64n1265_004:0613b06": "山之上。眼到之處。盡是林木丘山。設比此山秀麗。",
    "X64n1265_004:0613b07": "我那培塿小阜。本難侶并耳。此山白雲千里外見。",
    "X64n1265_004:0613b08": "何其高也。此巖清泉四時不斷。何其遠焉。昔日五",
    "X64n1265_004:0613b09": "湖遊覽。將謂無及。孰知今一乍到。早已超勝多矣。",
    "X64n1265_004:0613b10": "我年七十五。木末挂殘陽。縱使身未逝。亦能豈久長。",
    "X64n1265_004:0613b11": "尚冀林間住。與師共末光。孤雲俄暫出。遠近駭蒼黃。",
    "X64n1265_004:0613b12": "蒼黃悤遽貌。四言。我之年已七十五矣。如近木梢",
    "X64n1265_004:0613b13": "之餘光。將入于地。設使身形未死。亦斷不能久遠",
    "X64n1265_004:0613b14": "留存。尤冀望林間住者何。欲與師共樂晚年耳。師",
    "X64n1265_004:0613b15": "之此行。如孤雲野鶴。聊暫出入。遐邇士庶。驚其未",
    "X64n1265_004:0613b16": "見。必定蒼黃窘急也。",
    "X64n1265_004:0613b17": "愛山端有素。拘俗亦可憐。昨守當塗郡。不識隱靜山。",
    "X64n1265_004:0613b18": "羨師來又去。媿我復何言。尚期無久住。歸送我殘年。",
    "X64n1265_004:0613b19": "拘執也。五言。喜愛山巖。本乎情素。執拘俗染。誠可",
    "X64n1265_004:0613b20": "矜憐。昔日營營宦海。安知今日隱靜山中之高妙",
    "X64n1265_004:0613b21": "哉。猶所羨美者。師飄然而來。又飄然而去。媿我無",
    "X64n1265_004:0613b22": "言可贐。只望無久住于彼。速速來歸。送我死耳。",
    "X64n1265_004:0613b23": "師心如死灰。形亦如稿木。胡為衲子歸。似響答空谷。",
    "X64n1265_004:0613b24": "顧我塵垢身。正待醍醐浴。更願張佛燈。為我代明燭。",
    "X64n1265_004:0613c01": "六言。以我推師之心。心無其心。如死灰一樣。更觀",
    "X64n1265_004:0613c02": "其形。形無其形。如枯木一般。以何緣故。為衲子之",
    "X64n1265_004:0613c03": "所趣歸。因他胸中。空豁豁地。猶響應空谷耳。顧我",
    "X64n1265_004:0613c04": "塵勞垢穢之身。正待師之醍醐。以為我沐浴。見不",
    "X64n1265_004:0613c05": "出色之眼。更願張佛之慧燈。以為我作智燭也。",
    "X64n1265_004:0613c06": "扶疎巖上樹。入夏總成陰。幾年荊棘地。一旦成叢林。",
    "X64n1265_004:0613c07": "我方與衲子。共聽海潮音。人生多聚散。離別忽驚心。",
    "X64n1265_004:0613c08": "扶疎枝葉茂盛也。七言。巖林密茂。到夏月來。總成",
    "X64n1265_004:0613c09": "一片清凉。棘刺荊榛。入能仁手。盡化為選佛場地。",
    "X64n1265_004:0613c10": "當斯時也。我方出岫。與諸禪人。共聽海上潮汐之",
    "X64n1265_004:0613c11": "音。不憶忽來隱靜之請。我自嗟人生聚散。雖是常",
    "X64n1265_004:0613c12": "理。而喜相逢。怕離別之情。不由人。不忽地驚心也。",
    "X64n1265_004:0613c13": "我與師來往。歲月雖未長。相看成二老。風流亦異常。",
    "X64n1265_004:0613c14": "師晏坐巖上。我方為聚糧。倘師能早歸。此樂猶未央。",
    "X64n1265_004:0613c15": "央盡也。八言。我與師乍相往來。時節雖未久長。兩",
    "X64n1265_004:0613c16": "眼相覰。固實兩個老人。而彼此風流。誠亦不同乎",
    "X64n1265_004:0613c17": "常輩。師晏坐巖上。善說般若也。我方為聚糧。食輪",
    "X64n1265_004:0613c18": "先轉焉。倘師此去。誠能早歸。此等樂景。猶未盡也。",
    "X64n1265_004:0613c19": "紛紛學禪者。腰包競奔走。纔能說葛藤。癡意便自負。",
    "X64n1265_004:0613c20": "求其道德尊。如師葢希有。願傳上乘人。永光臨濟後。",
    "X64n1265_004:0613c21": "九言。四方紛紛紜紜學禪之輩。腰包頂笠。往來奔",
    "X64n1265_004:0613c22": "走。口頭上學得些少葛藤意地下。便人我自負求",
    "X64n1265_004:0613c23": "道全德備。如簡師一般者。葢希有矣。惟願師之道。",
    "X64n1265_004:0613c24": "傳於大乘根器之人。俾使永遠不絕。以光顯臨濟",
    "X64n1265_004:0614a01": "之道於後世焉○負上聲。",
    "X64n1265_004:0614a02": "吾邑多緇徒。浩浩若雲海。大機久已亡。賴有小機在。",
    "X64n1265_004:0614a03": "仍更與一岑。絕全兩無悔。堂堂二老禪。海內共期待。",
    "X64n1265_004:0614a04": "大機號重機。名明真。玄沙師備之嗣也。小機即簡",
    "X64n1265_004:0614a05": "堂行機。一岑即圓極岑也。堂堂盛也。十言。鄉邑中",
    "X64n1265_004:0614a06": "染衣之輩甚多。漫漫浩浩。如雲如海。天寧大機。雖",
    "X64n1265_004:0614a07": "久已亡。賴有小機。而今現在。況復又有岑公。乃是",
    "X64n1265_004:0614a08": "純一全德之人。竝無過悔者。二老道風。堂堂大盛。",
    "X64n1265_004:0614a09": "四海之內。共相期望焉。非泛泛者比矣。",
    "X64n1265_004:0614a10": "古無住持事。但只傳法旨。有能悟色空。便可超生死。",
    "X64n1265_004:0614a11": "庸僧昧本來。豈識西歸履。買帖坐禪牀。佛法將何恃。",
    "X64n1265_004:0614a12": "庸僧。即尋常粥飯之流也。西歸履。達磨御葬熊耳。",
    "X64n1265_004:0614a13": "魏武帝使宋雲西域。回。遇師葱嶺。手攜隻履。雲問",
    "X64n1265_004:0614a14": "何往。師云。西天去。雲歸告帝。帝令起壙。唯空棺隻",
    "X64n1265_004:0614a15": "履在耳。十一言。上古原來。無住持之事。惟只傳受",
    "X64n1265_004:0614a16": "佛法宗旨。若果有能實悟色空之理者。便可以超",
    "X64n1265_004:0614a17": "越生死也。庸僧暗昧自己本有之道。豈識初祖遺",
    "X64n1265_004:0614a18": "留之履哉。時衰道喪。法出奸生。買帖坐禪。佛法至",
    "X64n1265_004:0614a19": "此替之極矣。將何恃賴乎。",
    "X64n1265_004:0614a20": "僧中有高僧。士亦有高士。我雖不為高。心麤能知止。",
    "X64n1265_004:0614a21": "師是個中人。特患不為爾。何幸我與師。俱是鄰家子。",
    "X64n1265_004:0614a22": "麤略也。十二言。佛法僧中實在也。有高僧。吾儒士",
    "X64n1265_004:0614a23": "中實在也。有高士。我雖不是高士。我心大略。也能",
    "X64n1265_004:0614a24": "知止。何況師乎。師是道中有德完人。佛也不愛做",
    "X64n1265_004:0614b01": "在。特患不屈尊就卑。捨珍著垢耳。我不審何修。而",
    "X64n1265_004:0614b02": "有斯慶。我與師。生同鄰。隱同山。道同樂也。",
    "X64n1265_004:0614b03": "師本窮和尚。我亦窮秀才。忍窮心已徹。老肯不歸來。",
    "X64n1265_004:0614b04": "今師雖暫別。泉石莫相猜。應緣聊復我。師豈有心哉。",
    "X64n1265_004:0614b05": "猜疑也。忌也。復往來行故道也。後我字悞。疑是爾",
    "X64n1265_004:0614b06": "字。十三言。師能固守斯窮。是個窮和尚。我亦固守",
    "X64n1265_004:0614b07": "斯窮。是個窮秀才。甘窮之心。彼此已徹。師老我老。",
    "X64n1265_004:0614b08": "寧不歸歟。今師與我。雖暫分別。流泉止石。本無疑",
    "X64n1265_004:0614b09": "猜。此個應緣。不過聊且往來焉爾。師豈是有心要。",
    "X64n1265_004:0614b10": "如此也哉。理學名儒。道德高僧。于此可見。",
    "X64n1265_004:0614b11": "給事吳公謂簡堂曰。古人灰心泯智于千巖萬壑之",
    "X64n1265_004:0614b12": "間。澗飲木食。若絕意於功名。而一旦奉紫泥之詔。韜",
    "X64n1265_004:0614b13": "光匿迹於負舂賤役之下。初無念於榮達。而卒當傳",
    "X64n1265_004:0614b14": "燈之列。故得之於無心。則其道大。其德宏。計之於有",
    "X64n1265_004:0614b15": "求。則其名卑。其志狹。惟師度量凝遠。繼鍾古人。乃能",
    "X64n1265_004:0614b16": "棲遲於筦山。一十七年。遂成叢林良器。今之衲子。內",
    "X64n1265_004:0614b17": "無所守。外逐紛華。小遠謀。無大體。故不能扶助宗教。",
    "X64n1265_004:0614b18": "所以不逮師。遠矣(高侍者記聞)。",
    "X64n1265_004:0614b19": "紫黑赤色。紫泥即印詔書。赤土也。卒終也。給事吳",
    "X64n1265_004:0614b20": "公贊美簡堂。能深蓄厚養。致使譽播天涯說。上古",
    "X64n1265_004:0614b21": "隱士。死灰其心。泯滅其智。深入於千巖萬壑之中。",
    "X64n1265_004:0614b22": "渴飲巖泉。饑餐木果。何嘗有意於功名利祿哉。而",
    "X64n1265_004:0614b23": "一旦之間。不意而得奉天子紫泥之詔命。叢林哲",
    "X64n1265_004:0614b24": "人。韜藏其光。隱匿其跡。陸沉於負舂賤役之下。曷",
    "X64n1265_004:0614c01": "常有念於榮名達道。而卒爾言下投機。承當傳燈",
    "X64n1265_004:0614c02": "之列。咸皆得之無心。故其證道光大。德行宏遠。設",
    "X64n1265_004:0614c03": "使計之。于有願求之心而得。則其名卑而不高。其",
    "X64n1265_004:0614c04": "志狹而不廣。惟師智度淵深。才量豁達。凝神鎮靜。",
    "X64n1265_004:0614c05": "遠識無方。庶克繼續慧命。踵襲古人。乃得棲息遲",
    "X64n1265_004:0614c06": "留于鄱陽筦山。一十七年之久。甘守節操。遂成法",
    "X64n1265_004:0614c07": "門柱石。今之禪人。觀其內無實德。而不操修。外無",
    "X64n1265_004:0614c08": "涵養。而競名利。宗社遠謀而不圖。教門大體而不",
    "X64n1265_004:0614c09": "習。所以不能繼持大法。不及簡堂師。遠矣。",
    "X64n1265_004:0614c10": "簡堂曰。夫人常情。罕能無惑。大抵蔽于所信。阻于所",
    "X64n1265_004:0614c11": "疑。忽于所輕。溺于所愛。信既偏。則聽言不考其實。遂",
    "X64n1265_004:0614c12": "有過當之言。疑既甚。則雖實而不聽其言。遂有失實",
    "X64n1265_004:0614c13": "之聽。輕其人。則遺其可重之事。愛其事。則存其可棄",
    "X64n1265_004:0614c14": "之人。斯皆苟縱私懷。不稽道理。遂忘佛祖之道。失叢",
    "X64n1265_004:0614c15": "林之心。故常情之所輕。乃聖賢之所重。古德云。謀遠",
    "X64n1265_004:0614c16": "者先驗其近。務大者必謹於微。將在博采而審用其",
    "X64n1265_004:0614c17": "中。固不在慕高而好異也。",
    "X64n1265_004:0614c18": "簡堂與吳給事書。兼示人知所重。而莫為情所惑",
    "X64n1265_004:0614c19": "說。夫人日用尋常觸境動情。少有不被其所惑者。",
    "X64n1265_004:0614c20": "大凡被惑有四。一或聞言入耳不審。障于所信。二",
    "X64n1265_004:0614c21": "或見事欲為不為。滯于所疑。三或于人情存我慢。",
    "X64n1265_004:0614c22": "略于所輕。四或于物極意營求。醉于所愛。設我耳",
    "X64n1265_004:0614c23": "中。聽信既不端正。則聽言必意不稽考其理之實",
    "X64n1265_004:0614c24": "與不實。遂有過不及之言。其惑一也。設我心中。猜",
    "X64n1265_004:0615a01": "疑彼人太甚。則雖彼人所說極當理。也是不肯聽",
    "X64n1265_004:0615a02": "他的。因此有失實之聽。其惑二也。設我輕忽彼人。",
    "X64n1265_004:0615a03": "則有可尊之事。亦必遺棄。而不見用。其惑三也。設",
    "X64n1265_004:0615a04": "我愛好其事。則有可當棄之人。亦必存留。而反用",
    "X64n1265_004:0615a05": "之。其惑四也。此四者皆苟且放縱私情鄙懷。不考",
    "X64n1265_004:0615a06": "公正義理。遂遺忘佛祖之大道。乖違大眾心膓。所",
    "X64n1265_004:0615a07": "以謂尋常人情之所輕略者。乃是古聖先賢之所",
    "X64n1265_004:0615a08": "崇重。古德有云。欲圖謀熟計于遠者。先勘驗其近",
    "X64n1265_004:0615a09": "小之作。欲專務用力于大者。必謹慎于隱微之時。",
    "X64n1265_004:0615a10": "且在博采廣覽。而審諦運用于中。本不在捨近取",
    "X64n1265_004:0615a11": "遠而慕高。厭常悅恠而好異也。",
    "X64n1265_004:0615a12": "簡堂清明坦夷。慈惠及物。衲子稍有詿誤。蔽護保惜。",
    "X64n1265_004:0615a13": "以成其德。嘗言。人誰無過。在改之為美。住鄱陽筦山",
    "X64n1265_004:0615a14": "日。適值隆冬雨雪連作。饘粥不繼。師如不聞見。故有",
    "X64n1265_004:0615a15": "頌曰。地爐無火客囊空。雪似楊花落歲窮。衲被蒙頭",
    "X64n1265_004:0615a16": "燒榾柮。不知身在寂寥中。平生以道自適。不急于榮",
    "X64n1265_004:0615a17": "名。赴廬山圓通請日。拄杖草屨而已。見者色莊意解。",
    "X64n1265_004:0615a18": "九江郡守林公叔達目之曰。此佛法中津梁也。由是",
    "X64n1265_004:0615a19": "名重四方。其去就真得前輩體格。歿之日。雖走使致",
    "X64n1265_004:0615a20": "力。為之涕下(詿音卦。饘音旃。榾音骨。柮敦入聲)。",
    "X64n1265_004:0615a21": "詿誤差謬的意思。饘厚粥也。榾柮短木寓意也。猶",
    "X64n1265_004:0615a22": "言三昧真火的意思。自適自得也。記簡堂四儀清",
    "X64n1265_004:0615a23": "淨。明白胸襟。坦蕩平夷。仁慈恩惠。及于一切衲僧",
    "X64n1265_004:0615a24": "之中。稍有差謬過失。隱蔽存護。保全矜惜。以培其",
    "X64n1265_004:0615b01": "德業。甞言人人咸有過失。在肯改過。就是好人。住",
    "X64n1265_004:0615b02": "饒鄱筦山之日。時當季冬。雨之與雪連綿繼作。厚",
    "X64n1265_004:0615b03": "粥也不能相接。況得飯食乎。師恰似不聞見一般。",
    "X64n1265_004:0615b04": "故有偈云。地爐無火客囊空。饑可知也。雪似楊花",
    "X64n1265_004:0615b05": "落歲窮。寒莫勝焉。衲被幪頭燒榾柮。吾人以三昧",
    "X64n1265_004:0615b06": "性天為樂也。不知身在寂寥中。饑寒到此。渾忘無",
    "X64n1265_004:0615b07": "有。一生以來。惟以此理自調暢。不苟求榮顯聲名。",
    "X64n1265_004:0615b08": "及赴廬山圓通寺請之時。單瓢隻杖草鞵而已。別",
    "X64n1265_004:0615b09": "無他物見之者。無不覩容意銷。潯陽太守林公叔",
    "X64n1265_004:0615b10": "達。見而歎美之曰。此人乃佛法中之津筏橋梁也。",
    "X64n1265_004:0615b11": "因此之故。名重諸方。其行止去就。誠得古人體裁",
    "X64n1265_004:0615b12": "格式。入寂之日。雖尋常走作小廝之輩。無不為之",
    "X64n1265_004:0615b13": "痛哭流涕也。葢其德感人如此。",
    "X64n1265_004:0615b14": "侍郎張公孝祥致書。謂楓橋演長老曰。從上諸祖。無",
    "X64n1265_004:0615b15": "住持事。開門受徒。迫不得已。像法衰替。乃至有實封",
    "X64n1265_004:0615b16": "投狀買院之說。如鄉來楓橋。紛紛皆是物也。公之出",
    "X64n1265_004:0615b17": "處。人具知之。啐啄同時。元不著力。有緣即住。緣盡便",
    "X64n1265_004:0615b18": "行。若稗販之輩。欲要此地造地獄業。不若兩手分付",
    "X64n1265_004:0615b19": "為佳耳(寒山寺石刻)。",
    "X64n1265_004:0615b20": "楓橋蘇州寒山寺前楓橋也。紛紛亂也。啐呼聲也。",
    "X64n1265_004:0615b21": "啄食物也。言母雞得食鳴。羣眾子皆至而食之。一",
    "X64n1265_004:0615b22": "呼百喏之意也。稗宜裨。附也。即楞嚴經云。裨販如",
    "X64n1265_004:0615b23": "來也。言裨附我教法中。以佛法貪販利養也。侍郎",
    "X64n1265_004:0615b24": "孝祥張公。致書謂楓橋演長老。當識時務知去就",
    "X64n1265_004:0615c01": "說。從上諸祖師。原無住持事。或開剏山門。受納徒",
    "X64n1265_004:0615c02": "眾。是迫于不得已。像法之時。衰替之極。乃至有求",
    "X64n1265_004:0615c03": "名。結托當道有力宰官。轉本以求實封賜額者。有",
    "X64n1265_004:0615c04": "求利投托士夫商賈。申窘情狀。偽賣偽買。以罔錢",
    "X64n1265_004:0615c05": "帛者之說。這一鄉來。楓橋寺中。紛紛紜紜。角[此/束]不",
    "X64n1265_004:0615c06": "已。皆是此等輩也。公之或出或處。領眾行道。人咸",
    "X64n1265_004:0615c07": "知之。如雞喚雛。母啐子啄。一呼百應。元不著力。到",
    "X64n1265_004:0615c08": "處皆然。豈靠此耶。有緣即住。無緣即撒手便行。若",
    "X64n1265_004:0615c09": "這等裨販如來之流。要楓橋造地獄業。公不若恒",
    "X64n1265_004:0615c10": "順眾生兩手分付。實為佳美矣。",
    "X64n1265_004:0615c11": "慈受深和尚謂徑山訥和尚曰。二三十年來。禪門蕭",
    "X64n1265_004:0615c12": "索。殆不堪看。諸方長老奔南走北。不知其數。分煙散",
    "X64n1265_004:0615c13": "眾。滿目皆是。惟師兄神情不動。坐享安逸。豈可與碌",
    "X64n1265_004:0615c14": "碌者。同日而語也。欽歎欽歎。此段因緣。自非道充德",
    "X64n1265_004:0615c15": "實。行解相應。豈多得也。更冀勉力。誘引後昆。使曹源",
    "X64n1265_004:0615c16": "涸而復漲。覺樹凋而再春。實區區下懷之望(筆帖)。",
    "X64n1265_004:0615c17": "慈受名懷深。徑山妙空名智訥。俱長蘆崇信之嗣",
    "X64n1265_004:0615c18": "也。索音色。宜瑟蕭瑟。陰令促急風疾暴也。楚辭蕭",
    "X64n1265_004:0615c19": "瑟兮草木搖落。比況法門衰替。亦如此也。殆將也。",
    "X64n1265_004:0615c20": "碌碌者。指庸流說。欽恭嘆美也。涸水乾也。區區卑",
    "X64n1265_004:0615c21": "小貌。謙下的意思。慈受深和尚。贊美徑山訥和尚。",
    "X64n1265_004:0615c22": "神情鎮靜。有實德說。近世來禪道法門。漸漸凋傷。",
    "X64n1265_004:0615c23": "殆不堪聞見矣。四方的長老。自西自東。自南自北。",
    "X64n1265_004:0615c24": "如稻蔴竹葦。分枝列派。遍地皆是。惟我徑山師兄。",
    "X64n1265_004:0616a01": "神凝情定而不動。坐享安逸而不遷。詎可與諸方",
    "X64n1265_004:0616a02": "碌碌庸輩。同日而語也耶。敬服敬服。此段因緣。倘",
    "X64n1265_004:0616a03": "不是見諦真實。操修縝密。行合解。解合行。行解相",
    "X64n1265_004:0616a04": "應。寧能多得也。更所冀望者。敏勉力行。提持後進。",
    "X64n1265_004:0616a05": "使曹溪淵源。既乾而復漫涱。菩提覺樹。既謝而再",
    "X64n1265_004:0616a06": "春榮。實區區愚下心懷之所希望也。此乃稱揚贊",
    "X64n1265_004:0616a07": "美同門之實德矣。",
    "X64n1265_004:0616a08": "靈芝照和尚曰。讒與謗同邪異邪。曰讒必假謗而成。",
    "X64n1265_004:0616a09": "葢有謗而不讒者。未見讒而不謗者也。夫讒之生也。",
    "X64n1265_004:0616a10": "其始因於憎嫉。而終成於輕信。為之者。謟佞小人也。",
    "X64n1265_004:0616a11": "古之人有輸忠以輔君者。盡孝以事親者。抱義以結",
    "X64n1265_004:0616a12": "友者。雖君臣之相得。父子之相愛。朋友之相親。一日",
    "X64n1265_004:0616a13": "為人所讒。則反目攘臂。擯逐離間。至於相視如宼讎。",
    "X64n1265_004:0616a14": "雖在古聖賢。所不能免也。然有初不能辯。久而後明",
    "X64n1265_004:0616a15": "者。有生而不能辯。死而後明者。有至死不能辯。終古",
    "X64n1265_004:0616a16": "不能明者。不可勝數矣。",
    "X64n1265_004:0616a17": "靈芝湛然和尚。名圓照。示人以忍讒息謗說。且自",
    "X64n1265_004:0616a18": "問之曰。讒憎竝誹謗。是一樣。是兩樣。又自答之曰。",
    "X64n1265_004:0616a19": "大率讒憎。必借誹謗而始成。葢或一味憎惡疑謗",
    "X64n1265_004:0616a20": "于心。而不出口讒說者有之。至于口上既讒說。而",
    "X64n1265_004:0616a21": "心中不憎謗者。未之有也。夫讒從何起。其初因于",
    "X64n1265_004:0616a22": "憎惡嫉忌。而卒成乎輕聽。如此等人。乃謟媚便佞",
    "X64n1265_004:0616a23": "之人也。不特今也。上古之人也。有為人臣者。捐軀",
    "X64n1265_004:0616a24": "赴死。而忠君轉國者也。有為人子者。委曲承順。而",
    "X64n1265_004:0616b01": "奉養雙親者也。有處朋交友者。直諒多聞。而結固",
    "X64n1265_004:0616b02": "信義者。雖君臣際會。而無投竄。父子親愛。而無奔",
    "X64n1265_004:0616b03": "違。朋友親順。而不疏戚。忽一旦之間。為小人所誹",
    "X64n1265_004:0616b04": "讒。則父子生瞋反目。弟兄鬬諍攘臂。君臣直抗擯",
    "X64n1265_004:0616b05": "逐。永遠離間。直至于君臣父子朋友相看。就如宼",
    "X64n1265_004:0616b06": "害冤讎一般。雖在上古聖人賢士。皆所不能免此",
    "X64n1265_004:0616b07": "小人之誹讒也。然或打頭不得分辯。久久清白者",
    "X64n1265_004:0616b08": "有之。又或在生之日不能分辯。到死後而始清白",
    "X64n1265_004:0616b09": "者有之。又或至死後亦不能分辯。究竟到底亙古",
    "X64n1265_004:0616b10": "亙今。不得清白者有之。不可勝任以數日之量窮",
    "X64n1265_004:0616b11": "之矣。豈特今也耶。",
    "X64n1265_004:0616b12": "子游曰。事君數斯辱矣。朋友數斯疏矣。此所以戒人",
    "X64n1265_004:0616b13": "遠讒也。嗚呼。讒與謗不可不察也。且經史載之不為",
    "X64n1265_004:0616b14": "不明。學者覧之。莫不知其非。往往身自陷於讒口。噎",
    "X64n1265_004:0616b15": "鬱至死。不能自明者。是必怒受讒者之不察。為讒者",
    "X64n1265_004:0616b16": "之謟佞也。至有羣小至其前。復讒於它人。則又聽之",
    "X64n1265_004:0616b17": "以為然。是可謂聰明乎。葢善為讒者。巧便鬬搆。迎合",
    "X64n1265_004:0616b18": "蒙蔽。使其瞢然如為鬼所魅。至有終身不能察者。",
    "X64n1265_004:0616b19": "子游姓言。名偃。孔子弟子。數頻也。斯猶言所以的",
    "X64n1265_004:0616b20": "意思。辱對榮言。疏對親說。噎哽于喉。鬱結于心。鬬",
    "X64n1265_004:0616b21": "搆是鬬諍搆怨。嗚呼嘆辭。第二節承上忠君信友",
    "X64n1265_004:0616b22": "來。言讒謗之害匪細。能令忠信者。亦見擯逐離間",
    "X64n1265_004:0616b23": "于君友的意思。魯論篇中。子游有言。承事國君。諫",
    "X64n1265_004:0616b24": "諍不可頻數。若其多次。一旦為小人所讒。讒則易",
    "X64n1265_004:0616c01": "入。所以有擯逐之禍。求榮而反辱矣。交處朋友。諫",
    "X64n1265_004:0616c02": "諍亦不可頻數。若其多次。一旦為小人所讒。讒亦",
    "X64n1265_004:0616c03": "易入。所以有離間之情。求親而反疏矣。此個說話。",
    "X64n1265_004:0616c04": "正所以戒人遠去讒言也。芝和尚又復嘆之曰。嗚",
    "X64n1265_004:0616c05": "呼。此讒謗兩樁。不可不深察之也。且五經諸史註",
    "X64n1265_004:0616c06": "載。未甞不明白。學人覧之。則謗誹之非。未甞不知。",
    "X64n1265_004:0616c07": "每每失身。自陷于讒人之口。哽于喉。結于心。至于",
    "X64n1265_004:0616c08": "必死田地。究竟不得自訴清白者何。是乃恚受讒",
    "X64n1265_004:0616c09": "謗小人。不肯詳察。為讒謗小人者。謟佞使然也。更",
    "X64n1265_004:0616c10": "至有眾小人。復加讒於他人。則其輕聽愈篤。如此",
    "X64n1265_004:0616c11": "等輩。耳可謂聰。目可謂明乎。葢專愛做這般讒謗",
    "X64n1265_004:0616c12": "小人。偏有許多鬼計。亦弄權巧。亦假方便。鬬搆兩",
    "X64n1265_004:0616c13": "頭。逢迎取合。昏蒙障蔽。使人難見而瞢然。就如為",
    "X64n1265_004:0616c14": "魍魎所魅一般。所以到底不得察識分疎清白者。",
    "X64n1265_004:0616c15": "實可傷矣。",
    "X64n1265_004:0616c16": "孔子曰。浸潤之譖。膚受之愬。言其浸潤之來。不使人",
    "X64n1265_004:0616c17": "預覺。雖曾參至孝。母必疑其殺人。市非林藪。人必疑",
    "X64n1265_004:0616c18": "其有虎。間有不行焉者。則謂之明遠君子矣。",
    "X64n1265_004:0616c19": "曾參孔子弟子。名參。字子輿。第三節承孝親來。言",
    "X64n1265_004:0616c20": "讒謗之害非小。能令至孝之子。亦見疑于賢母的",
    "X64n1265_004:0616c21": "意思。昔孔子有言。浸漬滋潤以譖毀。於人肌膚所",
    "X64n1265_004:0616c22": "受而切訴。總言其浸灌滋潤之來。不令人先曉。所",
    "X64n1265_004:0616c23": "以子輿大賢而極孝。母亦明白而最賢。人或三譖",
    "X64n1265_004:0616c24": "殺人。母亦投杼下機。踰垣而走。市井之間。豈同山",
    "X64n1265_004:0617a01": "林藪澤。三個人俱言有虎。人亦疑信相半。猜其必",
    "X64n1265_004:0617a02": "有間。或有決斷不信。此等樣說者。則可謂之明智",
    "X64n1265_004:0617a03": "有遠識成德的君子矣。",
    "X64n1265_004:0617a04": "予以愚拙疎懶。不喜謟附妄悅於人。遂多為人所讒",
    "X64n1265_004:0617a05": "謗。予聞之。竊自省曰。彼言果是歟。吾當改過。彼則我",
    "X64n1265_004:0617a06": "師也。彼言果非歟。彼亦徒為耳。焉能浼我哉。於是耳",
    "X64n1265_004:0617a07": "雖聞之而口未甞辯。士君子察不察。在彼才識明不",
    "X64n1265_004:0617a08": "明耳。吾孰能申其枉直。求知於人哉。然且不知。久而",
    "X64n1265_004:0617a09": "後明邪。後世而後明邪。終古不明邪。文中子曰。何以",
    "X64n1265_004:0617a10": "息謗。曰無辯。吾當事斯語矣(芝園集○浼音美)。",
    "X64n1265_004:0617a11": "文中子。姓文。名通。字仲淹。古賢人。第四節乃芝和",
    "X64n1265_004:0617a12": "尚自敘。忍讒之由。引文公息謗。以自消弭也。余以",
    "X64n1265_004:0617a13": "愚魯拙鈍。疎財嬾惰。不愛謟媚。阿附欺妄。取悅于",
    "X64n1265_004:0617a14": "人。乃為小人所憎嫉。浸潤讒謗。余聞得私地自怨",
    "X64n1265_004:0617a15": "自艾。而省改之曰。彼讒果是真的。余當改過遷善。",
    "X64n1265_004:0617a16": "彼誠有益于我。為責善之師也。彼譖言果是假的。",
    "X64n1265_004:0617a17": "彼亦空為耳。彼焉能浼污我哉。因此耳雖熟聞。而",
    "X64n1265_004:0617a18": "余口不曾辯訴。聰慧之士。并成德君子。詳不詳也。",
    "X64n1265_004:0617a19": "在他才德智識明白不明白耳。余誰能理其曲直。",
    "X64n1265_004:0617a20": "求人知道哉。然且此讒不知久久而自明了耶。抑",
    "X64n1265_004:0617a21": "待余死後。方始明了耶。抑亦究竟始于今日。直到",
    "X64n1265_004:0617a22": "盡未來際。終不明了耶。不見文中有言。何以休息",
    "X64n1265_004:0617a23": "誹謗。曰無辯。此賢哲之論。余當奉持此語。以自忍",
    "X64n1265_004:0617a24": "矣。",
    "X64n1265_004:0617b01": "懶菴樞和尚曰。學道人當以悟為期。求真善知識決",
    "X64n1265_004:0617b02": "擇之。絲頭情見不盡。即是生死根本。情見盡處。須究",
    "X64n1265_004:0617b03": "其盡之所以。如人常在家。愁什麼家中事不辦。溈山",
    "X64n1265_004:0617b04": "云。今時人雖從緣得一念頓悟自理。猶有無始習氣。",
    "X64n1265_004:0617b05": "未能頓盡。須教渠淨除現業流識。即是修也。不是別",
    "X64n1265_004:0617b06": "有行門。令渠趣向。溈山古佛。故能發此語。如或不然。",
    "X64n1265_004:0617b07": "眼光落地時。未免手脚忙亂。依舊如落湯螃蠏也。",
    "X64n1265_004:0617b08": "懶菴名道樞。道場居惠之嗣也。示人以真參實悟",
    "X64n1265_004:0617b09": "說。為生死的人。須是以真實悟入為期限。畢竟要",
    "X64n1265_004:0617b10": "尋求真正宗師。剖決揀其邪正。若是意地下。有一",
    "X64n1265_004:0617b11": "微塵許情識見刺不乾淨。便就是輪迴六趣生死",
    "X64n1265_004:0617b12": "根荄本榦了直饒情識見刺乾淨。淨到無餘之處。",
    "X64n1265_004:0617b13": "更要淨而又淨方是極底譬如一個人。常常在自",
    "X64n1265_004:0617b14": "家屋裏。更愁什麼家中一切事不得了辦。你若不",
    "X64n1265_004:0617b15": "信。我又引個古聖說話。以為證。不見溈山靈祐祖",
    "X64n1265_004:0617b16": "道。而今時節的人。雖是由因緣中。稍稍得一念休",
    "X64n1265_004:0617b17": "歇自己馳求之心。且猶有無量劫來習染濁氣。未",
    "X64n1265_004:0617b18": "曾全釋。當令他淨洗目前現業。蠲除當體流識。就",
    "X64n1265_004:0617b19": "便是修行方法了。不是頭上安頭。無中生有。別討",
    "X64n1265_004:0617b20": "一個行持法門。使他趣奔。使他向往。你看溈山自",
    "X64n1265_004:0617b21": "古迄今。人人稱他做古佛。此譽不虗。非古佛。不能",
    "X64n1265_004:0617b22": "開示如斯法語。倘如聞而不信。設或信又不依行。",
    "X64n1265_004:0617b23": "管取四大分張眼光落地之時。一定的手也忙。脚",
    "X64n1265_004:0617b24": "也亂。仍舊似落在沸湯鍋中螃蠏一般。誠可惜也。",
    "X64n1265_004:0617c01": "季而曾舉學道人。乃至事不辦處云。懶菴和尚恩",
    "X64n1265_004:0617c02": "大難酬。頌云。從來此事貴持久。剝盡芭蕉更下手。",
    "X64n1265_004:0617c03": "悟了還同未悟時。甕中怕甚鼈兒走。亦附于此。祈",
    "X64n1265_004:0617c04": "仁人削正。",
    "X64n1265_004:0617c05": "懶菴曰。律中云。僧物有四種。一者常住常住。二者十",
    "X64n1265_004:0617c06": "方常住。三者現前常住。四者十方現前常住。且常住",
    "X64n1265_004:0617c07": "之物。不可絲毫有犯。其罪非輕。先聖後聖。非不丁寧。",
    "X64n1265_004:0617c08": "往往聞者。未必能信。信者未必能行。山僧或出或處。",
    "X64n1265_004:0617c09": "未甞不以此切切介意。猶恐有所未至。因述偈以自",
    "X64n1265_004:0617c10": "警云。十方僧物重如山。萬劫千生豈易還。金口共譚",
    "X64n1265_004:0617c11": "曾未信。他年爭免鐵城關。人身難得好思量。頭角生",
    "X64n1265_004:0617c12": "時歲月長。堪笑貪他一粒米。等閒失却半年糧。",
    "X64n1265_004:0617c13": "律即律部。丁寧即諄囑介意。存之于心。金口金仙",
    "X64n1265_004:0617c14": "之口。懶菴和尚。諄諄告誡主叢林者。當知因識果",
    "X64n1265_004:0617c15": "說。律部中有云。僧家物事有四般。第一般者。舍宅",
    "X64n1265_004:0617c16": "田園。竹木菜果。僕畜米麥之類。此乃本常住中之",
    "X64n1265_004:0617c17": "正師住也。只許同居現在。僧眾受用。不得絲毫私",
    "X64n1265_004:0617c18": "己也。第二般者。寺中供僧成熟飲食。體具十方。非",
    "X64n1265_004:0617c19": "局本處。此乃十方僧眾。常住人人有分故也。第三",
    "X64n1265_004:0617c20": "般者。謂物現前。僧現前。此物惟施現前僧眾故也。",
    "X64n1265_004:0617c21": "第四般者。謂亡僧之物。體同十方現前。十方僧眾。",
    "X64n1265_004:0617c22": "俱得分故。羯磨後來者。不得也。此四般常住。主人",
    "X64n1265_004:0617c23": "切不可有芥子許侵犯。若有犯。其過甚重。自古諸",
    "X64n1265_004:0617c24": "佛。迄今諸祖。甚是諄切囑咐。每每聞之者。未必能",
    "X64n1265_004:0618a01": "篤信。設使有信之者。未必能依行。山僧或出一叢",
    "X64n1265_004:0618a02": "林。或處一寺院。何常不以此四般常住存之于心",
    "X64n1265_004:0618a03": "臆之間。競競業業。惟恐有所不到那古聖先賢明",
    "X64n1265_004:0618a04": "因達果田地。因而作四句偈二首以自警。一曰。十",
    "X64n1265_004:0618a05": "方僧物。且止不論。就是一粒米。尚且如山之重。設",
    "X64n1265_004:0618a06": "有差處。萬劫千生。只是償債大難酬還。此是大覺",
    "X64n1265_004:0618a07": "金仙親口談說。曾無一人肯信。他時異日。怎麼免",
    "X64n1265_004:0618a08": "得那餓鬼界的鐵門限也。二曰。六道之中。為人最",
    "X64n1265_004:0618a09": "靈。易失而難得。何不自家好好思忖度量。恐一有",
    "X64n1265_004:0618a10": "所差流。入畜道披毛戴角之時。年月却又長遠。可",
    "X64n1265_004:0618a11": "笑有等人貪心無厭。不過龜毛之小利。如一粒米",
    "X64n1265_004:0618a12": "耳。等閒不覺。就鑽下地獄之深坑。而失却寧止半",
    "X64n1265_004:0618a13": "年之糧飯也。可不慎之哉。可不慎之哉。",
    "X64n1265_004:0618a14": "懶菴曰。涅槃經云。若人聞說大涅槃一句一字。不作",
    "X64n1265_004:0618a15": "字相。不作句相。不作聞相。不作佛相。不作說相。如是",
    "X64n1265_004:0618a16": "義者。名無相相。達磨大師航海而來。不立文字者。葢",
    "X64n1265_004:0618a17": "明無相之旨。非達磨自出新意。別立門戶。近世學者。",
    "X64n1265_004:0618a18": "不悟斯旨。意謂禪宗別是一種法門。以禪為宗者非",
    "X64n1265_004:0618a19": "其教。以教為宗者非其禪。遂成兩家之說。互相詆呰。",
    "X64n1265_004:0618a20": "譊譊不能自已。噫所聞淺陋。一至於此。非愚即狂。甚",
    "X64n1265_004:0618a21": "可歎息也(心地法門○譊乃交切)。",
    "X64n1265_004:0618a22": "達磨菩提達磨。香至國王之第二子也。在西天為",
    "X64n1265_004:0618a23": "二十八祖。東土為初祖。懶菴和尚。示人當以禪教",
    "X64n1265_004:0618a24": "為一說。涅槃經中有云。若人聞說大涅槃經甚深",
    "X64n1265_004:0618b01": "法寶。或是一句。或是一字。不作字相。是字空也。不",
    "X64n1265_004:0618b02": "作句相。是句空也。不作聞相。是聞性空也。不作佛",
    "X64n1265_004:0618b03": "相。是上無佛道可成也。不作說相。是下無眾生可",
    "X64n1265_004:0618b04": "利也。如是義理。諸法空相。名無相。相却空。又不空",
    "X64n1265_004:0618b05": "也。達磨初祖。自西航海東來。面壁嵩山。直指人心。",
    "X64n1265_004:0618b06": "見性成佛。不立文字者。葢深明此無相宗旨。非初",
    "X64n1265_004:0618b07": "祖杜撰新出己意。別立一個法門。另開一個戶牖。",
    "X64n1265_004:0618b08": "實有由也。近代學人。不明此個宗旨。妄意卜度道。",
    "X64n1265_004:0618b09": "謂是禪宗別有一等法則。門庭遂爾。在禪宗門下",
    "X64n1265_004:0618b10": "者。駁其教。在教門中者。誹其禪。遂成禪教二家之",
    "X64n1265_004:0618b11": "說。你非我。我非你。不能無諍。且難休息。噫如此等",
    "X64n1265_004:0618b12": "輩。皆是所見所聞。膚淺卑陋。以至如斯這等樣。不",
    "X64n1265_004:0618b13": "是愚憃。便是狂妄。豈不甚可嗟歎太息也耶。",
    "X64n1265_004:0618b15": "禪林寶訓順硃卷第四(終)"
}