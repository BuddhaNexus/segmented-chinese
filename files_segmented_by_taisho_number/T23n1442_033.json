{
    "T23n1442_033:0805b23": "根本說一切有部毘奈耶卷第三",
    "T23n1442_033:0805b24": "十三",
    "T23n1442_033:0805b26": "三藏法師義淨奉　制譯",
    "T23n1442_033:0805b27": "25 與非親苾芻尼作衣學處與非親苾芻尼作衣學處第二十五",
    "T23n1442_033:0805b28": "爾時薄伽梵在室羅伐城逝多林給孤獨園。",
    "T23n1442_033:0805b29": "時笈多苾芻尼五衣破壞，多有餘衣，便作是",
    "T23n1442_033:0805c01": "念：「誰當為我刺作大衣？」如是念時，有餘諸尼",
    "T23n1442_033:0805c02": "來至其所，告言：「笈多！何故似有憂色？」彼便報",
    "T23n1442_033:0805c03": "言：「姊妹！我之五衣並多朽故，而僧伽胝極是",
    "T23n1442_033:0805c04": "破碎。我今多有疊衣，不知欲遣誰作？」諸尼",
    "T23n1442_033:0805c05": "報曰：「汝豈持金鉢從他乞食耶？汝有聖者鄔",
    "T23n1442_033:0805c06": "陀夷眾所知識，寧容憂念無人刺衣？」報言：「彼",
    "T23n1442_033:0805c07": "是尊德，豈能為我？」答言：「或容為汝。」報曰：「彼定",
    "T23n1442_033:0805c08": "不能。」答言：「豈有將涉渡人聞水流聲即脫靴",
    "T23n1442_033:0805c09": "履？可持疊去，或能為刺。」是時笈多即持白疊，",
    "T23n1442_033:0805c10": "往鄔陀夷所禮足而坐。時鄔陀夷見其大疊",
    "T23n1442_033:0805c11": "報言：「笈多！若人得此新好白疊，刺作複僧伽",
    "T23n1442_033:0805c12": "胝衣隨時受用，修諸善品日有增益。」笈多曰：",
    "T23n1442_033:0805c13": "「大德若須，理合持奉。然我大衣極成破碎，今",
    "T23n1442_033:0805c14": "將此疊憑為作衣。」時鄔陀夷便作斯念：「我與",
    "T23n1442_033:0805c15": "刺者，十二眾尼若有刺衣皆來憑我，我復何",
    "T23n1442_033:0805c16": "容為他勞苦？若不刺者笈多見恨，我今宜可",
    "T23n1442_033:0805c17": "作法刺之，令如木釜一煮便壞，不復更來令",
    "T23n1442_033:0805c18": "我縫刺。」報笈多曰：「可留疊去。」時六眾苾芻來，",
    "T23n1442_033:0805c19": "見大疊問言：「大德！此是誰疊？」報言：「是所愛人",
    "T23n1442_033:0805c20": "物。」問言：「誰是所愛？」報：「是笈多。」「若如是者，我等",
    "T23n1442_033:0805c21": "共為。」即截其疊尋便刺了。時鄔陀夷持此大",
    "T23n1442_033:0805c22": "衣詣經行處，以五色線刺作自身共笈多尼",
    "T23n1442_033:0805c23": "相抱之像，便持大衣置房中架上。笈多既至，",
    "T23n1442_033:0805c24": "問：「衣成未？」報言：「衣始刺成，汝即來至。」遂便以",
    "T23n1442_033:0805c25": "衣置彼肩上，告曰：「乃至未染已來不得輒開，",
    "T23n1442_033:0805c26": "開便獲罪。」是時笈多持衣而去。彼同伴尼告",
    "T23n1442_033:0805c27": "言：「笈多可將衣來，我試為觀，不知尊者如何",
    "T23n1442_033:0805c28": "刺作？」笈多報曰：「汝可不聞聖者鄔陀夷作如",
    "T23n1442_033:0805c29": "是語：『乃至未染已來勿輒開衣，若開得罪。』」既",
    "T23n1442_033:0806a01": "至寺內諸尼報曰：「我試看衣，刺作何似？」報言：",
    "T23n1442_033:0806a02": "「聖者鄔陀夷作如是語：『乃至未染已來，不應",
    "T23n1442_033:0806a03": "輒開，若開得罪。』」時有得意苾芻尼強就肩上",
    "T23n1442_033:0806a04": "抽取大衣遂便開張。諸尼見已皆大譏笑作",
    "T23n1442_033:0806a05": "如是語：「聖者鄔陀夷久與笈多不能相見，今",
    "T23n1442_033:0806a06": "日始得交頸同居。」時喬答彌大世主報諸尼",
    "T23n1442_033:0806a07": "曰：「汝等頭上無髮腋下毛長，有何歡情而更",
    "T23n1442_033:0806a08": "諠笑？」諸尼白言：「聖者！鄔陀夷作非法事，由斯",
    "T23n1442_033:0806a09": "見笑。」遂問其故，尼以事白。時大世主告諸尼",
    "T23n1442_033:0806a10": "曰：「彼常惡行虧損聖教，令法河岸日見崩隤。」",
    "T23n1442_033:0806a11": "諸苾芻尼以此因緣白諸苾芻，諸苾芻眾聞",
    "T23n1442_033:0806a12": "生嫌恥，具以白佛。佛告鄔陀夷：「汝實與非親",
    "T23n1442_033:0806a13": "尼作衣耶？」白言：「實爾。大德！」世尊集諸苾芻，種",
    "T23n1442_033:0806a14": "種呵責鄔陀夷已，乃至「制其學處，應如是說：",
    "T23n1442_033:0806a15": "「若復苾芻與非親苾芻尼作衣者，波逸底迦。」",
    "T23n1442_033:0806a16": "若復苾芻者，謂鄔陀夷，餘義如上。此中犯相",
    "T23n1442_033:0806a17": "其事云何？得罪輕重六句同前，無犯如上。",
    "T23n1442_033:0806a18": "26 與苾芻尼同道行學處與苾芻尼同道行學處第二十六",
    "T23n1442_033:0806a19": "佛在室羅伐城逝多林給孤獨園。時六眾苾",
    "T23n1442_033:0806a20": "芻難陀、鄔波難陀，作如是念共相告曰：「此諸",
    "T23n1442_033:0806a21": "黑鉢用獼猴脂以塗其足，常遊四方，將欲行",
    "T23n1442_033:0806a22": "時受他利養，行還之日復受供給，多人愛敬。",
    "T23n1442_033:0806a23": "我等猶若井蛙未曾遊歷，是故無緣得他利",
    "T23n1442_033:0806a24": "養。我今宜可告姊妹知。」於日初分著衣持鉢，",
    "T23n1442_033:0806a25": "往十二眾苾芻尼處告言：「姊妹！汝等善住，我",
    "T23n1442_033:0806a26": "欲遊方隨處教化。」時彼諸尼聞皆啼泣。鄔陀",
    "T23n1442_033:0806a27": "夷問言：「姊妹！何故啼泣？」答曰：「大德行矣！給苑",
    "T23n1442_033:0806a28": "空虛。」報言：「姊妹！大師處世百千聖眾，汝等何",
    "T23n1442_033:0806a29": "故輒謂空虛？」答曰：「諸黑鉢者聞我名時尚不",
    "T23n1442_033:0806b01": "歡喜，豈容至彼許我安坐，賜以言談為宣妙",
    "T23n1442_033:0806b02": "法？」鄔波難陀曰：「若如是者可相隨去。」吐羅難",
    "T23n1442_033:0806b03": "陀尼曰：「苾芻與尼同一道行，是事合不？」鄔波",
    "T23n1442_033:0806b04": "難陀曰：「道理合去，誰復相遮？多辦路糧可相",
    "T23n1442_033:0806b05": "隨去。」時苾芻尼隨言辦訖，六眾苾芻著衣持",
    "T23n1442_033:0806b06": "鉢入城乞食，既得食已往尼寺中。十二眾見",
    "T23n1442_033:0806b07": "白言：「聖者！可食小食。」六眾為受，所有路糧悉",
    "T23n1442_033:0806b08": "皆食盡，告諸尼曰：「姊妹！汝等造得路糧，應可",
    "T23n1442_033:0806b09": "將來觀其好不？」尼便報曰：「向者小食並是路",
    "T23n1442_033:0806b10": "糧，今已食盡。」六眾曰：「若如是者何得長途共",
    "T23n1442_033:0806b11": "相支濟？更可多作，若少乏者當受飢苦。」彼更",
    "T23n1442_033:0806b12": "營辦俱投商旅。時有乞食苾芻亦欲隨去，諸",
    "T23n1442_033:0806b13": "人報曰：「斯等六人並皆惡行，若同去者被惱",
    "T23n1442_033:0806b14": "不疑。」乞食者曰：「我不從彼受業，亦不依止為",
    "T23n1442_033:0806b15": "師，彼以何緣而相惱亂？」不受勸言遂即同去。",
    "T23n1442_033:0806b16": "是時六眾既至界外，自相謂曰：「我等何能久",
    "T23n1442_033:0806b17": "事容範？宜各隨意作自威儀。」是時難陀與難",
    "T23n1442_033:0806b18": "陀苾芻尼、難陀弟子及尼弟子，乃至求寂及求",
    "T23n1442_033:0806b19": "寂女，同在一處隨路而行，其鄔波難陀等亦",
    "T23n1442_033:0806b20": "復如是。時有婆羅門居士等，見其合雜作如",
    "T23n1442_033:0806b21": "是語：「此是沙門婦、此是男、此是女、此是兒婦、",
    "T23n1442_033:0806b22": "此是孫子，與俗不殊，何有正法？」鄔波難陀聞",
    "T23n1442_033:0806b23": "而告曰：「儜惡婆羅門！假令我今脚蹋汝咽，",
    "T23n1442_033:0806b24": "多畜妻子，法與非法何干汝事？」時彼乞食苾",
    "T23n1442_033:0806b25": "芻聞已生念：「我寧身死，誰能共此惡行之人",
    "T23n1442_033:0806b26": "共為遊歷？」遂即旋返至逝多林。時諸苾芻見",
    "T23n1442_033:0806b27": "而問曰：「善來！行李安樂不？」答言：「具壽！寧有安",
    "T23n1442_033:0806b28": "樂？我共六眾同道而行，彼行惡事虧損佛法。」",
    "T23n1442_033:0806b29": "問曰：「彼作何事？」即便具答。少欲苾芻聞生嫌",
    "T23n1442_033:0806c01": "賤：「云何苾芻與尼同路人間遊行？」以此因緣",
    "T23n1442_033:0806c02": "具白世尊。世尊知已待六眾至，集眾問曰：「汝",
    "T23n1442_033:0806c03": "等六人實作如是不端嚴事耶？」答言：「實爾。」世",
    "T23n1442_033:0806c04": "尊種種呵責，乃至「制其學處，應如是說：若復",
    "T23n1442_033:0806c05": "苾芻與苾芻尼同一道行者，波逸底迦。」如是",
    "T23n1442_033:0806c06": "世尊為諸苾芻制學處已。佛在給孤獨園。有",
    "T23n1442_033:0806c07": "眾多苾芻尼在王舍城，於王園寺三月安居。",
    "T23n1442_033:0806c08": "夏既終已，欲詣給園禮世尊足，出求商旅。於",
    "T23n1442_033:0806c09": "商人中見有苾芻，遂相謂曰：「姊妹！此有苾芻，",
    "T23n1442_033:0806c10": "不合同去，當更別求。」諸商旅中皆有苾芻，復",
    "T23n1442_033:0806c11": "相告曰：「我雖久覓皆有苾芻，不可同行。」但遙",
    "T23n1442_033:0806c12": "望商旅隨後而去。時苾芻尼在後行時趁伴不",
    "T23n1442_033:0806c13": "及，便被盜賊劫奪衣資，漸漸遊行至室羅伐，",
    "T23n1442_033:0806c14": "詣苾芻尼寺。尼既見已告言：「姊妹！行李安樂",
    "T23n1442_033:0806c15": "不？」答曰：「寧有安樂？在路遭賊劫我衣物。」諸",
    "T23n1442_033:0806c16": "尼報曰：「豈無商旅與同行耶？」答言：「有。」「若爾，何",
    "T23n1442_033:0806c17": "因遭賊？」答：「有苾芻不合同去，緣斯在後，遂遭",
    "T23n1442_033:0806c18": "賊劫。」諸尼曰：「九十六種諸外道類，皆悉慈愍",
    "T23n1442_033:0806c19": "不棄女人，唯佛世尊獨棄我等，令無依怙，被",
    "T23n1442_033:0806c20": "賊劫奪。」諸苾芻尼聞已白諸苾芻，諸苾芻白",
    "T23n1442_033:0806c21": "佛。佛言：「除時因緣。」復於異時有眾多苾芻，隨",
    "T23n1442_033:0806c22": "逐商旅人間遊行，飲食有闕，佛言：「應持路糧。」",
    "T23n1442_033:0806c23": "如佛所教持路糧者，諸苾芻不知遣誰持去？",
    "T23n1442_033:0806c24": "佛言：「應令男淨人或女淨人；此若無者，令求",
    "T23n1442_033:0806c25": "寂男求寂女；此若無者，苾芻苾芻尼應更互",
    "T23n1442_033:0806c26": "持去更互授食。」又有眾多苾芻人間遊行，有",
    "T23n1442_033:0806c27": "染患者，諸苾芻棄之而去，佛言：「不應棄去，應",
    "T23n1442_033:0806c28": "可輿行。」苾芻力少不能持去，佛言：「若有苾芻",
    "T23n1442_033:0806c29": "尼應共輿去。」苾芻近頭、尼在足處，便生染心，",
    "T23n1442_033:0807a01": "佛言：「苾芻近足、尼在頭邊。」行至村坊俱看病",
    "T23n1442_033:0807a02": "人，不行乞食遂闕飲食，佛言：「應留一人看守",
    "T23n1442_033:0807a03": "病者，餘皆乞食。若苾芻尼病，亦應准此將去。」",
    "T23n1442_033:0807a04": "爾時世尊告諸苾芻曰：「前是創制、此是隨開。」",
    "T23n1442_033:0807a05": "乃至「應如是說：",
    "T23n1442_033:0807a06": "「若復苾芻與苾芻尼共商旅期行者，除餘時，",
    "T23n1442_033:0807a07": "波逸底迦。餘時者，謂有恐怖、畏難處，此是時。」",
    "T23n1442_033:0807a08": "若復苾芻者，謂是六眾苾芻。尼者，謂十二眾。",
    "T23n1442_033:0807a09": "期者，謂同結伴。行者，謂涉路而去。除時因緣",
    "T23n1442_033:0807a10": "者，謂有難緣得同商旅，若無商旅不能得去。",
    "T23n1442_033:0807a11": "恐怖畏難乃至結罪，並如上說。此中犯相其",
    "T23n1442_033:0807a12": "事云何？若苾芻共苾芻尼商旅同路行時，若",
    "T23n1442_033:0807a13": "越半半拘盧舍，皆得惡作；滿滿拘盧舍，皆得",
    "T23n1442_033:0807a14": "墮罪。或從村詣野、或從野詣村，里數結罪，咸",
    "T23n1442_033:0807a15": "皆准此。又無犯者，謂最初犯人，或癡狂、心亂、",
    "T23n1442_033:0807a16": "痛惱所纏。",
    "T23n1442_033:0807a17": "27 與苾芻尼同乘一船學處與苾芻尼同乘一船學處第二十七",
    "T23n1442_033:0807a18": "佛在室羅伐城逝多林給孤獨園。時六眾苾",
    "T23n1442_033:0807a19": "芻難陀、鄔波難陀共相謂曰：「此諸黑鉢用獼",
    "T23n1442_033:0807a20": "猴脂以塗其足。」如是等廣說如前。乃至告十",
    "T23n1442_033:0807a21": "二眾知，彼便啼泣，令辦路糧遂共同船男女",
    "T23n1442_033:0807a22": "交雜，諸人譏笑。諸苾芻聞以緣白佛，佛便",
    "T23n1442_033:0807a23": "呵責，乃至「制其學處，應如是說：",
    "T23n1442_033:0807a24": "「若復苾芻與苾芻尼同乘一船者，波逸底迦。」",
    "T23n1442_033:0807a25": "如是世尊為諸苾芻制學處已。在給園中去",
    "T23n1442_033:0807a26": "斯不遠有河，名曰難渡。於此河外有村，名曰",
    "T23n1442_033:0807a27": "白鴿。村有長者，造立大寺修營既畢，欲施與",
    "T23n1442_033:0807a28": "僧，便請二部僧尼就彼設供。時有一尼勤修",
    "T23n1442_033:0807a29": "善品，作如是念：「我於今日不行乞食，且當作",
    "T23n1442_033:0807b01": "業，待至臨中我當赴供。」既修禪誦見日欲中",
    "T23n1442_033:0807b02": "遂到河岸，見諸苾芻先在船上，是時船主報",
    "T23n1442_033:0807b03": "言：「聖者！宜可上船。」尼言：「賢首！我不合去，宜待",
    "T23n1442_033:0807b04": "後船。」船更迴來，取人將去，復喚尼上。尼見苾",
    "T23n1442_033:0807b05": "芻，復云：「在後。」船到彼岸繫纜而去。時苾芻尼",
    "T23n1442_033:0807b06": "遂便叫喚船人：「船人！可來取我。」船人不肯，尼",
    "T23n1442_033:0807b07": "乃佇立河邊，見日過午即便歸寺，乃至食勢",
    "T23n1442_033:0807b08": "尚存能為習誦，飢虛既逼倚臥一邊。是時諸",
    "T23n1442_033:0807b09": "尼赴供迴已，問此尼曰：「聖者！食是他物，腹豈",
    "T23n1442_033:0807b10": "他耶？多食貪餮飽悶而臥。」報曰：「我不去食，何",
    "T23n1442_033:0807b11": "悶之有？」問曰：「何因不食？」具以其事告語諸尼。",
    "T23n1442_033:0807b12": "尼白苾芻，苾芻白佛。佛言：「除直渡。」世尊以此",
    "T23n1442_033:0807b13": "因緣告諸苾芻曰：「前是創制，此是隨開。為制",
    "T23n1442_033:0807b14": "學處應，如是說：",
    "T23n1442_033:0807b15": "「若復苾芻與苾芻尼期乘一船，若沿波若泝",
    "T23n1442_033:0807b16": "流，除直渡，波逸底迦。」",
    "T23n1442_033:0807b17": "若復苾芻者，謂是六眾，餘義如上。期乘一船",
    "T23n1442_033:0807b18": "者，謂共乘船過津濟處。沿波者，謂下水。泝流",
    "T23n1442_033:0807b19": "者，謂上水。直渡者，謂正趣傍岸。此中犯相其",
    "T23n1442_033:0807b20": "事云何？若苾芻共尼同乘船，計其遠近，得罪",
    "T23n1442_033:0807b21": "輕重同前道行。若篙棹折隨流而去，或復柂",
    "T23n1442_033:0807b22": "折或避灘磧，或柂師不用其語，此皆無犯。又",
    "T23n1442_033:0807b23": "無犯者，謂初犯人，或癡狂、心亂、痛惱所纏。",
    "T23n1442_033:0807b24": "28 獨與女人在屏處坐學處獨與女人在屏處坐學處第二十八",
    "T23n1442_033:0807b25": "佛在室羅伐城逝多林給孤獨園。時具壽鄔",
    "T23n1442_033:0807b26": "陀夷，於日初分著衣持鉢入城乞食，次至故",
    "T23n1442_033:0807b27": "二笈多之舍。是時笈多遙見鄔陀夷來，即為",
    "T23n1442_033:0807b28": "敷座告言：「善來！聖者可於此坐。」即共笈多相",
    "T23n1442_033:0807b29": "對而坐。時鄔陀夷為其說法，憶昔同歡告笈",
    "T23n1442_033:0807c01": "多曰：「汝憶昔日於彼園中或天祠處，敷設如",
    "T23n1442_033:0807c02": "是臥具、然如是燈明、食如是飲食，作如是歡",
    "T23n1442_033:0807c03": "戲不？」答言：「我憶。」時有乞食苾芻亦至笈多舍，",
    "T23n1442_033:0807c04": "笈多見已作如是念：「我今若起與食恐絕言",
    "T23n1442_033:0807c05": "談。」即便撝手令去。時鄔陀夷見其撝手，告言：",
    "T23n1442_033:0807c06": "「笈多！汝對我前情無羞恥，便與外人手相撝",
    "T23n1442_033:0807c07": "遣。」報言：「聖者！我實不與外人漫相撝遣，然有",
    "T23n1442_033:0807c08": "乞食苾芻欲來求食，我作是念：『若起與食恐",
    "T23n1442_033:0807c09": "絕言談。』遂以手撝，更無別意。」鄔陀夷曰：「豈我",
    "T23n1442_033:0807c10": "為汝說四聖諦法而畏絕耶？然我於昔時常",
    "T23n1442_033:0807c11": "自舉手，從他乞匃得斯產業，捨而出家。汝今",
    "T23n1442_033:0807c12": "不能助成福事惠施乞人。」于時笈多即便重",
    "T23n1442_033:0807c13": "喚乞者，以上妙飯食授與滿鉢。時乞食者得",
    "T23n1442_033:0807c14": "食便去，其鄔陀夷於此飯食訖歸逝多林。彼",
    "T23n1442_033:0807c15": "乞食者便作是念：「我今宜往大德鄔陀夷所",
    "T23n1442_033:0807c16": "助其歡喜。」往彼告言：「大德當生慶喜，我於今",
    "T23n1442_033:0807c17": "日受仁妙供。」鄔陀夷曰：「汝初入舍見作何事？」",
    "T23n1442_033:0807c18": "答曰：「見以手遮。」問曰：「後作何事？」答曰：「彼出好",
    "T23n1442_033:0807c19": "食持以相施。」報曰：「當爾之時我在舍內，令施",
    "T23n1442_033:0807c20": "汝食。」問曰：「大德當時共女人一處坐耶？」答言：",
    "T23n1442_033:0807c21": "「爾。」曰：「此事合不？」答：「從合不合我已作訖，何干",
    "T23n1442_033:0807c22": "汝事？若汝不能共容忍者，當告苾芻制其學",
    "T23n1442_033:0807c23": "處。」答曰：「我豈相捨！」即以此事白諸苾芻。少欲",
    "T23n1442_033:0807c24": "者聞各生嫌恥：「云何苾芻與女人屏處獨坐？」",
    "T23n1442_033:0807c25": "時諸苾芻以此因緣具白世尊，世尊乃至問",
    "T23n1442_033:0807c26": "鄔陀夷，廣說如前，「制其學處，應如是說：若復",
    "T23n1442_033:0807c27": "苾芻獨與一女人屏處坐者，波逸底迦。」若復",
    "T23n1442_033:0807c28": "苾芻者，謂鄔陀夷，餘義如上。女人者，謂堪行",
    "T23n1442_033:0807c29": "婬女。獨者，謂無第三人。屏處有三：謂牆、柵及",
    "T23n1442_033:0808a01": "幔。坐者，謂一尋內縱身而坐，結罪同前。此",
    "T23n1442_033:0808a02": "中犯相其事云何？若苾芻獨與女人在屏處",
    "T23n1442_033:0808a03": "縱身而坐，無第三人，得波逸底迦。若在門屋",
    "T23n1442_033:0808a04": "下或在房門前，或令女人獨於此處摩煮諸",
    "T23n1442_033:0808a05": "藥，大開其門，來往諸人皆得見者，無犯。又無",
    "T23n1442_033:0808a06": "犯者，謂最初犯人，或癡狂、心亂、痛惱所纏。",
    "T23n1442_033:0808a07": "29 與苾芻尼屏處坐學處與苾芻尼屏處坐學處第二十九",
    "T23n1442_033:0808a08": "佛在室羅伐城逝多林給孤獨園。是時笈多",
    "T23n1442_033:0808a09": "既出家已，次當授事。時諸尼眾，於日初分著",
    "T23n1442_033:0808a10": "衣持鉢皆行乞食，唯有笈多獨在寺住。時鄔",
    "T23n1442_033:0808a11": "陀夷入城乞食，至苾芻尼寺。是時笈多躬為",
    "T23n1442_033:0808a12": "灑掃，於寺門前遙見鄔陀夷來，告言：「善來聖",
    "T23n1442_033:0808a13": "者！」即便放篲，前禮其足在一面立。時鄔陀夷",
    "T23n1442_033:0808a14": "便為說法，說法既久憶昔同歡，告笈多曰：「汝",
    "T23n1442_033:0808a15": "憶往日於彼園中，廣說如前。」乃至答言：「我憶。」",
    "T23n1442_033:0808a16": "時有老病苾芻尼在門屋下坐，作如是念：「此",
    "T23n1442_033:0808a17": "之二人乃至母嫁時事亦共評論。」時既延久，",
    "T23n1442_033:0808a18": "笈多報曰：「聖者！應去。諸苾芻尼欲來入寺，見",
    "T23n1442_033:0808a19": "不掃除恐生嫌恨，我當掃灑。」鄔陀夷遂去。笈",
    "T23n1442_033:0808a20": "多掃灑，諸尼見問：「掃地何少？」答曰：「自汝去後",
    "T23n1442_033:0808a21": "我立不坐。」老尼聞已報曰：「仁等去後笈多不",
    "T23n1442_033:0808a22": "坐，其事實爾。然大德鄔陀夷來至於此，立共",
    "T23n1442_033:0808a23": "笈多恣意言話，乃至母嫁亦並評章。」諸苾芻",
    "T23n1442_033:0808a24": "尼問笈多曰：「實作如是不端嚴事耶？」答言：「實",
    "T23n1442_033:0808a25": "爾。」諸尼聞已咸生嫌恥：「云何苾芻與苾芻尼",
    "T23n1442_033:0808a26": "獨在屏處立？」以此因緣白諸苾芻，諸苾芻白",
    "T23n1442_033:0808a27": "佛。佛以此緣集苾芻眾，問答呵責廣說如前，",
    "T23n1442_033:0808a28": "乃至「為制學處，應如是說：若復苾芻獨與一",
    "T23n1442_033:0808a29": "苾芻尼屏處坐者，波逸底迦。」若復苾芻者，謂",
    "T23n1442_033:0808b01": "鄔陀夷，餘義如上。釋獨等義廣說如前。此中",
    "T23n1442_033:0808b02": "犯相立臥皆犯，餘如前說。",
    "T23n1442_033:0808b03": "30 知苾芻尼讚歎得食學處知苾芻尼讚歎得食學處第三十",
    "T23n1442_033:0808b04": "佛在室羅伐城逝多林給孤獨園。爾時具壽",
    "T23n1442_033:0808b05": "大迦攝波在城東園鹿子母舍，時迦攝波於",
    "T23n1442_033:0808b06": "晡後時從靜慮起，往世尊所禮佛足已退坐",
    "T23n1442_033:0808b07": "一面。爾時佛告迦攝波曰：「汝今年衰朽老，所",
    "T23n1442_033:0808b08": "著布糞掃衣極成重滯，此應棄捨。當隨我教",
    "T23n1442_033:0808b09": "依眾而住，受別請食及施主衣，應以刀截并",
    "T23n1442_033:0808b10": "染壞色而守持之。」時迦攝波奉教歡喜禮佛",
    "T23n1442_033:0808b11": "而去。於此城中有一長者，於長夜中作如是",
    "T23n1442_033:0808b12": "念：「善哉！大迦攝波合受人天恭敬供養，我當",
    "T23n1442_033:0808b13": "何時於己舍中得設微供延請來食？」長者聞",
    "T23n1442_033:0808b14": "佛令迦攝波依眾而住并受別請，往詣其所",
    "T23n1442_033:0808b15": "禮足已在一面坐。時迦攝波為彼長者說微",
    "T23n1442_033:0808b16": "妙法示教利喜，長者便念：「我若獨請大德詣",
    "T23n1442_033:0808b17": "舍食者，或容不肯受，我今宜可通請四人。」長",
    "T23n1442_033:0808b18": "者即從座起偏袒右肩合掌禮敬白言：「聖者！",
    "T23n1442_033:0808b19": "唯願大德并已四人，明日就家受我微供。」",
    "T23n1442_033:0808b20": "是時尊者默然受請。時彼長者見受請已禮",
    "T23n1442_033:0808b21": "足而去，既至舍已告其妻曰：「賢首！我於長夜",
    "T23n1442_033:0808b22": "作如是念：『善哉！大迦攝波合受人天恭敬供",
    "T23n1442_033:0808b23": "養，我當何時於己舍中得設微供延請來食？』",
    "T23n1442_033:0808b24": "我於向者延請大德通已四人，明來我舍為",
    "T23n1442_033:0808b25": "受供養。彼已慈悲許受我請，賢首宜可多辦",
    "T23n1442_033:0808b26": "清淨上妙飲食。」其妻聞已尋皆備辦，應合冷",
    "T23n1442_033:0808b27": "食今日修營，堪熱食者明朝當作。時彼長者",
    "T23n1442_033:0808b28": "至明日清旦便作是念：「我今若於三層舍下",
    "T23n1442_033:0808b29": "敷設坐席，乞食諸人共相諠閙。若在第三層",
    "T23n1442_033:0808c01": "上，烏鳥亂飛恐污飲食，宜於中層敷其座褥。」",
    "T23n1442_033:0808c02": "既敷設已即令使者往白尊者迦攝波：「大德！",
    "T23n1442_033:0808c03": "飲食已辦，幸願知時。」如佛所說：「若為先首受",
    "T23n1442_033:0808c04": "他請者應在前赴。」時大迦攝波於日初分通",
    "T23n1442_033:0808c05": "己四人往長者舍，既至彼已便昇中閣就坐",
    "T23n1442_033:0808c06": "而坐。是時長者禮尊者迦攝波足已在一面",
    "T23n1442_033:0808c07": "坐，時大迦攝波為其說法示教利喜。時吐羅",
    "T23n1442_033:0808c08": "難陀苾芻尼亦來乞食前入長者舍，告其婦",
    "T23n1442_033:0808c09": "曰：「妙相無病長壽，當施好食。」長者婦見報言：",
    "T23n1442_033:0808c10": "「聖者！今日稍忙無暇相與。」問言：「何為？」答曰：",
    "T23n1442_033:0808c11": "「尊者大迦攝波一切人天皆恭敬供養，今我",
    "T23n1442_033:0808c12": "舍內聊設踈供，請彼四人來此受食，時將欲",
    "T23n1442_033:0808c13": "至，仁可且去。」尼便報曰：「彼是外道出家至愚",
    "T23n1442_033:0808c14": "至鈍，多有諸餘釋迦上族出家具戒，為大法",
    "T23n1442_033:0808c15": "師三藏俱明詞辯無礙，何不供養乃施餘人？」",
    "T23n1442_033:0808c16": "時大迦攝波聞此語聲作如是念：「勿令此尼",
    "T23n1442_033:0808c17": "廣為惡業。」故作謦欬，金聲雅亮響遍宅中。尼",
    "T23n1442_033:0808c18": "聞妙音知是迦攝波，作如是語：「彼大龍象已",
    "T23n1442_033:0808c19": "至宅中。」長者聞已遂作是念：「前云：『外道出家",
    "T23n1442_033:0808c20": "至愚至鈍。』後更說云：『是大龍象。』」便起怒心從",
    "T23n1442_033:0808c21": "閣而下。彼下閣時急行震響，尼聞行聲便作",
    "T23n1442_033:0808c22": "是念：「聽此行步響異尋常，必當於我作無利",
    "T23n1442_033:0808c23": "事，宜可急出勿令見我。」即擡裙急步疾出其",
    "T23n1442_033:0808c24": "舍，長者告曰：「禿沙門尼！何故逃走？更不得來",
    "T23n1442_033:0808c25": "入我宅內。」尼遙報曰：「汝家如廁、如獄、停旃荼",
    "T23n1442_033:0808c26": "羅，我蒙國王同宮內人無有障礙。汝若觸著",
    "T23n1442_033:0808c27": "我者，當截汝雙腕。」長者告曰：「禿沙門尼！諸耆",
    "T23n1442_033:0808c28": "宿尼蒙王恩澤，非汝貪恚無識之人，且放汝",
    "T23n1442_033:0808c29": "去。」長者自持種種上妙飲食竭誠供養，飯食",
    "T23n1442_033:0809a01": "既訖收鉢澡手嚼齒木已，長者及妻卑席而",
    "T23n1442_033:0809a02": "坐，聽說妙法。時大迦攝波為說法要示教利",
    "T23n1442_033:0809a03": "喜，從座而去。至住處已往詣佛所，禮佛足已",
    "T23n1442_033:0809a04": "却坐一面，白佛言：「世尊！我蒙佛教令依眾住",
    "T23n1442_033:0809a05": "受別請食，由斯乃是外道出家至愚至鈍，復",
    "T23n1442_033:0809a06": "是佛弟子中為大龍象。我於今日得斯毀譽。",
    "T23n1442_033:0809a07": "大德！我於長夜自居闌若、讚住闌若，自常乞",
    "T23n1442_033:0809a08": "食、讚常乞食，自居樹下、著糞掃衣，讚居樹下、",
    "T23n1442_033:0809a09": "著糞掃衣。」佛告大迦攝波：「汝見何利自居闌",
    "T23n1442_033:0809a10": "若、讚歎闌若，自常乞食、讚歎乞食，自居樹下、",
    "T23n1442_033:0809a11": "讚歎樹下，自著糞掃衣、讚歎糞掃衣。」大迦攝",
    "T23n1442_033:0809a12": "波白佛言：「世尊！我見二利。云何為二？一者於",
    "T23n1442_033:0809a13": "現世中得安樂住，二者於未來世能與多人",
    "T23n1442_033:0809a14": "作大燈炬示其正路。時彼諸人咸共聞知作",
    "T23n1442_033:0809a15": "如是語：『佛在世時有大德苾芻，捨俗出家淨",
    "T23n1442_033:0809a16": "修梵行。大師所讚智者所稱，自居闌若乃至",
    "T23n1442_033:0809a17": "示其正路。』時諸苾芻等聞是事已各自策勵，",
    "T23n1442_033:0809a18": "如說修行勤求出道，彼於長夜得安樂住。」說",
    "T23n1442_033:0809a19": "是語已，佛告大迦攝波：「善哉！善哉！汝能如是，",
    "T23n1442_033:0809a20": "於長夜中與未來世同梵行者作大饒益，哀",
    "T23n1442_033:0809a21": "愍世間人天等眾，惠利一切令得解脫。迦攝",
    "T23n1442_033:0809a22": "波！若有毀訾杜多行者，我毀其人；若有讚歎",
    "T23n1442_033:0809a23": "杜多行者，我讚其人。何以故？迦攝波！我於長",
    "T23n1442_033:0809a24": "夜讚歎行此杜多功德，稱揚顯說諸行中最。",
    "T23n1442_033:0809a25": "迦攝波！汝從今日常住闌若，讚歎他人住闌",
    "T23n1442_033:0809a26": "若處，乃至廣說。汝等應當勤心修學。」時迦攝",
    "T23n1442_033:0809a27": "波奉教修習。此是緣起，仍未制學處。",
    "T23n1442_033:0809a28": "佛在室羅伐城逝多林給孤獨園。時世飢饉",
    "T23n1442_033:0809a29": "乞求難得，時有淨信婆羅門長者居士等，於",
    "T23n1442_033:0809b01": "諸大德尊宿苾芻常為供養。時六眾苾芻入",
    "T23n1442_033:0809b02": "城乞食，詣十二眾尼所。時彼諸尼見六眾至，",
    "T23n1442_033:0809b03": "報言：「聖者！就座可食小食。」鄔波難陀曰：「誰當",
    "T23n1442_033:0809b04": "授我？」答言：「我等。」報曰：「今日雖爾，明朝遣誰？」答",
    "T23n1442_033:0809b05": "曰：「我當還奉。」報言：「姊妹！設得此食，未能支濟。",
    "T23n1442_033:0809b06": "汝等若能順我等意為饒益者，諸婆羅門等",
    "T23n1442_033:0809b07": "先所供給諸大苾芻種種供養，汝當勸彼迴",
    "T23n1442_033:0809b08": "施於我。若能如是得好供給，我當支濟。」時吐",
    "T23n1442_033:0809b09": "羅難陀尼白言：「聖者！我苾芻尼合作此事不？」",
    "T23n1442_033:0809b10": "鄔波難陀曰：「深是合作，誰復相遮？豈令我等",
    "T23n1442_033:0809b11": "受餓而死。」尼曰：「我等奉教。」時吐羅難陀苾芻",
    "T23n1442_033:0809b12": "尼入城乞食，到彼尊者憍陳如施主之舍，至",
    "T23n1442_033:0809b13": "彼舍中作如是語：「仁比於誰以食供養？」答曰：",
    "T23n1442_033:0809b14": "「聖者憍陳如我常供養。」報曰：「汝若能於釋種",
    "T23n1442_033:0809b15": "出家，明閑三藏辯才無礙，是大法師為供養",
    "T23n1442_033:0809b16": "者，仁等必當獲殊勝福。」彼便問曰：「誰是釋種",
    "T23n1442_033:0809b17": "具斯眾德？」報曰：「聖者難陀即其人也。」答曰：「我",
    "T23n1442_033:0809b18": "隨教作。」長者遂便以憍陳如供養迴與難陀。",
    "T23n1442_033:0809b19": "如是諸餘耆宿尊德所有供養，悉皆迴與六",
    "T23n1442_033:0809b20": "眾苾芻。爾時六眾於日初分著衣持鉢入城",
    "T23n1442_033:0809b21": "乞食，至施食家受諸飲食，餅果之類盛滿角",
    "T23n1442_033:0809b22": "袋，并持飯鉢還歸住處。諸苾芻見問曰：「袋中",
    "T23n1442_033:0809b23": "盛滿何處將來？」報言：「願我姊妹無病長壽，緣",
    "T23n1442_033:0809b24": "彼教化我得美食。」諸苾芻曰：「具壽！合遣諸尼",
    "T23n1442_033:0809b25": "教化飲食而受用耶？」答曰：「據何不合？深誠應",
    "T23n1442_033:0809b26": "理。豈我不食自餓而死！」少欲苾芻聞生嫌賤：",
    "T23n1442_033:0809b27": "「云何苾芻令苾芻尼教化飲食而受用耶？」以",
    "T23n1442_033:0809b28": "此因緣具白世尊。世尊乃至廣為問答，「為制",
    "T23n1442_033:0809b29": "學處，應如是說：",
    "T23n1442_033:0809c01": "「若復苾芻知苾芻尼讚歎因緣得食，食者，波",
    "T23n1442_033:0809c02": "逸底迦。」如是世尊為諸苾芻制學處已。室羅",
    "T23n1442_033:0809c03": "伐城有一長者，為二種業：一、謂興易，二、謂營",
    "T23n1442_033:0809c04": "農。於曠野中耕地既訖下糠麥種，即於田處",
    "T23n1442_033:0809c05": "葺作小廬，復持錢財餘處興易。時有乞食苾",
    "T23n1442_033:0809c06": "芻，人間遊行至室羅伐。出城觀望見彼小廬，",
    "T23n1442_033:0809c07": "作如是念：「此處閑靜堪為止宿。」即便每日入",
    "T23n1442_033:0809c08": "城乞食權停小廬，由人氣故諸餘鳥鹿不來侵",
    "T23n1442_033:0809c09": "損，復蒙時雨苗實極成。時彼長者他處經求",
    "T23n1442_033:0809c10": "安隱得至，藏舉貨物，洗浴食已告其婦曰：「我",
    "T23n1442_033:0809c11": "於先時於某處田中下糠麥種，遂出經求。不",
    "T23n1442_033:0809c12": "知今時可得種不？」遂往田中見苗實成熟，便",
    "T23n1442_033:0809c13": "作是念：「我所種苗不作籬柵，亦不使人而為",
    "T23n1442_033:0809c14": "守護。何故今時非意成熟？」即便按行，見有人",
    "T23n1442_033:0809c15": "跡，尋蹤而去至舊草廬，窺戶內觀見乞食者",
    "T23n1442_033:0809c16": "加趺端坐宴默禪思。長者便念：「我田得成由",
    "T23n1442_033:0809c17": "此人力。」遂前問曰：「聖者！住斯？」答言：「如是。」長者",
    "T23n1442_033:0809c18": "告言：「聖者！此是我田，幸可依住。若須花葉及",
    "T23n1442_033:0809c19": "齒木者，隨意當取，明就我家為受踈供。」苾芻",
    "T23n1442_033:0809c20": "報曰：「我是乞食人不受他請。」便不相許。時彼",
    "T23n1442_033:0809c21": "長者禮足而去，既至家已報婦曰：「賢首！應料",
    "T23n1442_033:0809c22": "理倉庫，田麥極成。」婦曰：「仁誑我耶？」夫曰：「我先",
    "T23n1442_033:0809c23": "下種不安籬柵，亦不使人而為守護，今極成",
    "T23n1442_033:0809c24": "熟。何事相誑？汝勿致疑！」婦問其故，答曰：「我於",
    "T23n1442_033:0809c25": "田邊造一草室，有乞食者於彼居停，由其力",
    "T23n1442_033:0809c26": "故苗實成熟。」婦曰：「若如是者，何不請來就舍",
    "T23n1442_033:0809c27": "受食？」答曰：「我已言請，彼不肯受。自云：『我是乞",
    "T23n1442_033:0809c28": "食之人，不受他請。』」婦曰：「彼乞食者，日歷百",
    "T23n1442_033:0809c29": "家乞求辛苦，方能滿腹。仁不慇懃，所以不受。",
    "T23n1442_033:0810a01": "宜可更去，苦相邀屈，必應為受。」時彼長者聞",
    "T23n1442_033:0810a02": "婦勸已，遂便復去，至已禮足白言：「聖者！幸願",
    "T23n1442_033:0810a03": "慈悲，明當就宅，受我微供。」苾芻報曰：「長者我",
    "T23n1442_033:0810a04": "是乞食人，不受他請。」長者報曰：「願當降意，明",
    "T23n1442_033:0810a05": "至我家，略受疎食，勿違所請。」時乞食人見彼",
    "T23n1442_033:0810a06": "長者慇懃不已，遂默然受。長者見受禮足而",
    "T23n1442_033:0810a07": "去，既至舍已告其婦曰：「賢首！乞食苾芻已受",
    "T23n1442_033:0810a08": "我請，明日許來，應可為辦上妙飲食。」其婦聞",
    "T23n1442_033:0810a09": "已即便備辦，堪冷食者今日預為，須熱食者",
    "T23n1442_033:0810a10": "明日營作。是時有餘乞食苾芻來至田中草",
    "T23n1442_033:0810a11": "室之內，喚乞食者曰：「可來共行。」乞食報曰：「有",
    "T23n1442_033:0810a12": "別長者來請我食，時至當赴，不及相隨。」餘乞",
    "T23n1442_033:0810a13": "食者作如是語：「汝大福德能獲利養，為物受",
    "T23n1442_033:0810a14": "請，時至當行。」爾時吐羅難陀苾芻尼，於日初",
    "T23n1442_033:0810a15": "分著衣持鉢入城乞食，巡次至彼設供之家，",
    "T23n1442_033:0810a16": "便入其舍，見長者婦報言：「妙相！願汝無病長",
    "T23n1442_033:0810a17": "壽，當施我食。」婦人答曰：「聖者！且去我有憂愁，",
    "T23n1442_033:0810a18": "無容授食。」問曰：「何憂？」答曰：「請乞食者許來就",
    "T23n1442_033:0810a19": "舍，今既不至恐其絕食，是故懷憂。」尼便報",
    "T23n1442_033:0810a20": "曰：「我若喚來，與我食不？」報言：「與食。」尼曰：「我雖",
    "T23n1442_033:0810a21": "蒙食，其伴如何？」報言：「亦與。」「守寺之尼誰當與",
    "T23n1442_033:0810a22": "食？」報言：「亦與。」吐羅難陀便作是念：「入城乞人",
    "T23n1442_033:0810a23": "今皆欲出，新來入者即是其人。」尼往城門遙",
    "T23n1442_033:0810a24": "望而住。其乞食者作如是念：「我既受請，不為",
    "T23n1442_033:0810a25": "乞食且修善品，時至當行。」看時欲至，著衣持",
    "T23n1442_033:0810a26": "鉢往赴城中。時吐羅難陀見而便念：「此之來",
    "T23n1442_033:0810a27": "者是受請人。」即前問曰：「聖者！於某甲舍受其",
    "T23n1442_033:0810a28": "請耶？」答言：「爾。」尼曰：「我於彼家已相讚歎。」報",
    "T23n1442_033:0810a29": "言：「姊妹！我先令汝相讚歎耶？」便作是念：「如世",
    "T23n1442_033:0810b01": "尊說：『若苾芻尼讚歎得食，即不應食。』我今寧",
    "T23n1442_033:0810b02": "可忍飢絕食，不緣此故而犯其罪。」即欲迴還。",
    "T23n1442_033:0810b03": "吐羅難陀見其欲去，報言：「聖者！我不知仁名",
    "T23n1442_033:0810b04": "字氏族，云何輒爾共相讚歎？」時乞食者報言：",
    "T23n1442_033:0810b05": "「姊妹！若先是實，後便妄語；若後是實，前言是",
    "T23n1442_033:0810b06": "虛。」說是語已遂還本處。尼極羞恥，便行乞",
    "T23n1442_033:0810b07": "食。時彼苾芻還歸草室，乃至食力未盡已來",
    "T23n1442_033:0810b08": "修諸善品，食力消已遂便倚臥。餘乞食者來",
    "T23n1442_033:0810b09": "問之曰：「食是他物，腹豈他耶？」答曰：「我何所作？」",
    "T23n1442_033:0810b10": "報曰：「多貪飽食，遂使不能修諸善品。」問：「誰貪",
    "T23n1442_033:0810b11": "飽食？」答曰：「汝是多貪。」報曰：「我不曾食。」問曰：「有",
    "T23n1442_033:0810b12": "何因緣？」時乞食者具以其事白諸苾芻，諸苾",
    "T23n1442_033:0810b13": "芻以緣白佛。佛言：「除施主先有意受，食無犯。」",
    "T23n1442_033:0810b14": "爾時世尊讚歎持戒呵破戒者，告諸苾芻曰：",
    "T23n1442_033:0810b15": "「前是創制，此是隨開。為諸苾芻制其學處，應",
    "T23n1442_033:0810b16": "如是說：若復苾芻知苾芻尼讚歎因緣得食",
    "T23n1442_033:0810b17": "食，除施主先有意，波逸底迦。」",
    "T23n1442_033:0810b18": "若復苾芻者，謂是六眾，餘義如上。苾芻尼者，",
    "T23n1442_033:0810b19": "謂吐羅難陀。讚歎者有其二種：一、讚歎持戒，",
    "T23n1442_033:0810b20": "二、讚歎多聞。食有二種，已如上說。食者，謂吞",
    "T23n1442_033:0810b21": "咽也。除施主先有意者，若施主先有心請此",
    "T23n1442_033:0810b22": "苾芻。設令讚歎食之無犯。此中犯相其事云",
    "T23n1442_033:0810b23": "何？如有眾多苾芻受俗家請，若苾芻尼先往",
    "T23n1442_033:0810b24": "其舍作如是語：「仁等設供請何苾芻？」報言：「某",
    "T23n1442_033:0810b25": "甲。」尼曰：「欲行何󰉓？」施主報曰：「欲行麁󰉓。」尼曰：",
    "T23n1442_033:0810b26": "「應與細󰉓。」彼苾芻或有證得預流果者，或得",
    "T23n1442_033:0810b27": "一來果者，或得不還果者，或有證得阿羅漢",
    "T23n1442_033:0810b28": "果者，尼曰：「欲行何酥？」報曰：「羊酥。」尼曰：「應與",
    "T23n1442_033:0810b29": "牛酥，彼苾芻得四果故。」尼曰：「欲行何鹽？」報言：",
    "T23n1442_033:0810c01": "「醎鹽。」尼曰：「應與石鹽，彼苾芻得四果故。」若",
    "T23n1442_033:0810c02": "行醋漿應與酪漿，乃至諸菜餅果悉皆勸與",
    "T23n1442_033:0810c03": "勝上好者，欲與非時沙糖漿，尼曰：「應與石蜜",
    "T23n1442_033:0810c04": "漿。」欲與粟米飯，尼曰：「應與粳米飯。」欲與菜",
    "T23n1442_033:0810c05": "羹，尼曰：「應與肉羹，彼苾芻得四果故。」若諸苾",
    "T23n1442_033:0810c06": "芻，知苾芻尼見彼施主行麁食時勸讚行好，",
    "T23n1442_033:0810c07": "讚彼苾芻獲得勝果。若苾芻知如是虛相讚",
    "T23n1442_033:0810c08": "歎，食其食者，皆得波逸底迦。若苾芻尼讚歎",
    "T23n1442_033:0810c09": "苾芻，云持三藏應與好食者，得惡作罪。若苾",
    "T23n1442_033:0810c10": "芻實得諸果，實解三藏，尼雖讚歎食之無犯。",
    "T23n1442_033:0810c11": "又無犯者，謂最初犯人，或癡狂、心亂、痛惱所",
    "T23n1442_033:0810c12": "纏。",
    "T23n1442_033:0810c13": "根本說一切有部毘奈耶卷第三十三"
}