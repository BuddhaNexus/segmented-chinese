{
    "T16n0695_001:0796c02": "No. 695 [No. 696]",
    "T16n0695_001:0796c03": "佛說灌洗佛形像經",
    "T16n0695_001:0796c05": "西晉沙門釋法炬譯",
    "T16n0695_001:0796c06": "爾時佛告摩訶剎頭諸天人民：「皆一心聽。」佛",
    "T16n0695_001:0796c07": "言：「人身難得，無為道亦然，佛世難值。吾本",
    "T16n0695_001:0796c08": "從阿僧祇劫時，身為白衣累劫積德，每生自",
    "T16n0695_001:0796c09": "剋展轉五道，不貪財寶棄身施與無所愛惜。",
    "T16n0695_001:0796c10": "自致為王太子，以四月八日夜半明星出時，",
    "T16n0695_001:0796c11": "生墮地行七步，舉右手而言：『天上天下唯",
    "T16n0695_001:0796c12": "吾為尊，當為天人作無上師。』太子生時地為",
    "T16n0695_001:0796c13": "大動，第一四天王，乃至梵天、忉利天王，其",
    "T16n0695_001:0796c14": "中諸天各持十二種香和湯雜種名花以浴太",
    "T16n0695_001:0796c15": "子。太子得成佛道，開現聖法濟度群氓。」佛",
    "T16n0695_001:0796c16": "告諸天人民：「十方諸佛皆用四月八日夜半",
    "T16n0695_001:0796c17": "時生，十方諸佛皆用四月八日夜半時出家，",
    "T16n0695_001:0796c18": "入山學道。十方諸佛皆用四月八日夜半時",
    "T16n0695_001:0796c19": "成佛，十方諸佛皆用四月八日夜半時而般",
    "T16n0695_001:0796c20": "涅槃。」佛言：「所以用四月八日者，以春夏之",
    "T16n0695_001:0796c21": "際殃罪悉畢，萬物普生毒氣未行，不寒不熱",
    "T16n0695_001:0796c22": "時氣和適，正是佛生之日。諸善男子、善女人，",
    "T16n0695_001:0796c23": "於佛滅後當至心念佛無量功德之力，浴佛",
    "T16n0695_001:0796c24": "形像如佛在時，得福無量不可稱數。」佛言：「我",
    "T16n0695_001:0796c25": "本行菩薩道時，三十六返為天王釋，三十六",
    "T16n0695_001:0796c26": "反作轉輪聖王，三十六返作飛行皇帝。諸",
    "T16n0695_001:0796c27": "有佛弟子信心善意者，當念十方諸佛功德",
    "T16n0695_001:0796c28": "善，若以香花雜物浴佛形像者所願皆得，諸",
    "T16n0695_001:0796c29": "天龍神常隨擁護皆當證明。」",
    "T16n0695_001:0797a01": "佛告諸弟子：「夫人身難得、經法難聞，其有天",
    "T16n0695_001:0797a02": "人能自減損妻子之分、五家財物，用浴佛形",
    "T16n0695_001:0797a03": "像者，如佛在時，所願悉得。欲求度世取無為",
    "T16n0695_001:0797a04": "道生生不與死會者可得，欲求精進勇猛如",
    "T16n0695_001:0797a05": "釋迦文佛者可得，欲求如文殊師利阿惟越",
    "T16n0695_001:0797a06": "致菩薩者可得，欲求轉輪聖王飛行教化者",
    "T16n0695_001:0797a07": "可得，欲求辟支佛阿羅漢者可得，欲求永",
    "T16n0695_001:0797a08": "離三惡道者可得，欲求生天上人間富樂者",
    "T16n0695_001:0797a09": "可得，欲求百子千孫者可得，欲求長壽無病",
    "T16n0695_001:0797a10": "者可得。世間人民貪欲如海，寧割身上一臠",
    "T16n0695_001:0797a11": "肉，不肯出一錢物與人。人生時不持一錢來，",
    "T16n0695_001:0797a12": "死亦不持一錢去，財物故在世間，人死當獨",
    "T16n0695_001:0797a13": "去憶如此苦。乃浴佛形像者，持是功德生",
    "T16n0695_001:0797a14": "死相隨，無有斷期。」佛言：「若人有一善之心，作",
    "T16n0695_001:0797a15": "是功德者，諸天善神、天龍八部、四天王等，僉",
    "T16n0695_001:0797a16": "然擁護。浴佛形像福報所生，常得清淨，從",
    "T16n0695_001:0797a17": "是因緣得成佛道此下三十一行經文丹本所無，宋本自有，存之。」佛言：「持",
    "T16n0695_001:0797a18": "好香浴佛形像者，自得其福，智在清淨功德",
    "T16n0695_001:0797a19": "名聞。諸持好華散佛上者，自得其福，端政好",
    "T16n0695_001:0797a20": "色無有雙比。諸持繒幡上佛者，自得其福，在",
    "T16n0695_001:0797a21": "所從生當得自然好衣無極。」佛言：「我累功積",
    "T16n0695_001:0797a22": "德行善至誠，持戒、忍辱、精進、一心、智慧，乃自",
    "T16n0695_001:0797a23": "致得作佛。今日賢者某甲皆為慈心好意，信",
    "T16n0695_001:0797a24": "向佛道欲求度脫，持種種香花浴佛形像，皆",
    "T16n0695_001:0797a25": "為七世父母五種親屬兄弟妻子在厄難中",
    "T16n0695_001:0797a26": "故、為十方五道中勤苦故、為佛人民愚癡不",
    "T16n0695_001:0797a27": "信佛道故，令其後世生為人，端好潔白眾人",
    "T16n0695_001:0797a28": "所敬，塵垢不著身。在所從生，常與佛會；在",
    "T16n0695_001:0797a29": "所從生，常與法會；在所從生，常與比丘僧",
    "T16n0695_001:0797b01": "會。令某甲明經，智慧曉了，佛十二部經、四",
    "T16n0695_001:0797b02": "阿含、安般守意、三十七品、四意止、四意斷、",
    "T16n0695_001:0797b03": "四神足、五根、五力、七覺、八直行道，若能",
    "T16n0695_001:0797b04": "至心求佛道者，疾得阿惟越致。",
    "T16n0695_001:0797b05": "「令其得佛三十二相，八十種好紫磨金色。十",
    "T16n0695_001:0797b06": "種力、四無所畏、十八不共。口出八種音聲，",
    "T16n0695_001:0797b07": "飛行洞視在所至到。諸天、龍、鬼神、鬼子母官",
    "T16n0695_001:0797b08": "屬擁護其身，令行出入當得安隱。若行山中",
    "T16n0695_001:0797b09": "不逢虎狼，若入軍旅不被兵甲，若行江湖不",
    "T16n0695_001:0797b10": "逢風波。令床上無有病瘦者，當令縣官無呼",
    "T16n0695_001:0797b11": "召者，有妻子女產生難令得安隱。若行賈販",
    "T16n0695_001:0797b12": "財利百倍，眾邪惡氣不得妄干，水火盜賊怨",
    "T16n0695_001:0797b13": "家債主不得妄害。口舌消滅皆令厭伏，令其",
    "T16n0695_001:0797b14": "精進莫得中悔，行如菩薩得道如佛。」",
    "T16n0695_001:0797b15": "佛說灌洗佛形像經",
    "T16n0695_001:0797b16": "此經宋藏題云摩訶剎頭經聖堅譯，今按《開",
    "T16n0695_001:0797b17": "元錄》，宋藏錯亂，故依丹本改為灌洗佛形",
    "T16n0695_001:0797b18": "像經，法炬譯。又宋藏此經初首即云「摩訶",
    "T16n0695_001:0797b19": "剎等乃至二紙經文」，全是《摩訶剎頭經》文，",
    "T16n0695_001:0797b20": "二經不殊。今依丹本，以爾時佛告摩訶剎",
    "T16n0695_001:0797b21": "頭乃至從是因緣得成佛道等二紙遆之。",
    "T16n0695_001:0797b22": "從佛言浴佛形像已下三十一行經文，於",
    "T16n0695_001:0797b23": "宋本中本自有之，而今仍存。"
}