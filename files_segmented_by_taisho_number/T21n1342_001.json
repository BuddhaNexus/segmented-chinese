{
    "T21n1342_001:0839a03": "佛說無崖際總持法門經",
    "T21n1342_001:0839a05": "西秦沙門聖堅譯",
    "T21n1342_001:0839a06": "如是我聞。一時佛在舍衛國祇樹給孤獨園。",
    "T21n1342_001:0839a07": "與大比丘眾千二百五十人俱。菩薩萬二千。",
    "T21n1342_001:0839a08": "盡一生補處應尊位者。皆從十方世界來會。",
    "T21n1342_001:0839a09": "悉得總持辯才無礙。執意堅固所言真諦。珍",
    "T21n1342_001:0839a10": "貴恭順不放逸法。慚愧慈忍以為上服。諸佛",
    "T21n1342_001:0839a11": "妙法通達無礙。能為眾生而作朋友。哀愍一",
    "T21n1342_001:0839a12": "切方便誘化。能使眾生親近敬愛。遍遊十方",
    "T21n1342_001:0839a13": "諸佛世界神足無礙。能了一切眾生之根。消",
    "T21n1342_001:0839a14": "伏諸欲壞裂魔網。已度魔界捨諸欲習。悉能",
    "T21n1342_001:0839a15": "總攝一切法性。敬奉諸佛如應行法。其所思",
    "T21n1342_001:0839a16": "念盡諸禪定。坐起行住不失威儀。其名曰無",
    "T21n1342_001:0839a17": "終鼓菩薩。無終幢菩薩。無終稱菩薩。無終號",
    "T21n1342_001:0839a18": "菩薩。樹王菩薩。知一切音聲菩薩。名稱幢菩",
    "T21n1342_001:0839a19": "薩。一切普幢菩薩。從無終幢菩薩。普意菩薩。",
    "T21n1342_001:0839a20": "一切普名稱菩薩。普光菩薩。普號菩薩。普幢",
    "T21n1342_001:0839a21": "菩薩。一切普至菩薩。普德幢自在王菩薩。唱",
    "T21n1342_001:0839a22": "名稱菩薩。集名稱菩薩。集勝菩薩。普眼菩薩。",
    "T21n1342_001:0839a23": "普德菩薩。見無缺失菩薩。離缺失菩薩。已離",
    "T21n1342_001:0839a24": "缺失菩薩。具一切眾生願菩薩。不捨一切眾",
    "T21n1342_001:0839a25": "生菩薩。常憂稱菩薩。成就最上菩薩。一切德",
    "T21n1342_001:0839a26": "名稱菩薩。其萬二千菩薩。皆如是上首者也。",
    "T21n1342_001:0839a27": "爾時炎天王與六十億諸炎天子來共會坐。",
    "T21n1342_001:0839a28": "兜術天王與八十億諸天來共會坐。化樂天",
    "T21n1342_001:0839a29": "王與九十二那術百千諸天來共會坐。他化",
    "T21n1342_001:0839b01": "自在天王與五萬五千那術諸天來共會坐。",
    "T21n1342_001:0839b02": "色界無數諸天來共會坐。",
    "T21n1342_001:0839b03": "爾時東方去此忍界。度九十二諸佛剎土塵數",
    "T21n1342_001:0839b04": "世界。有國名大力。其國有佛號集大力如來",
    "T21n1342_001:0839b05": "至真等正覺。有尊菩薩名日勝怨。與無央數",
    "T21n1342_001:0839b06": "億百千菩薩。於彼佛剎忽然不現。來諸忍界。",
    "T21n1342_001:0839b07": "在於三千大千界上虛空中。立興琉璃雲普",
    "T21n1342_001:0839b08": "覆世界。雨閻浮檀金色之花。遍忍世界。一一",
    "T21n1342_001:0839b09": "菩薩復雨七寶眾妙瓔珞。如一佛剎微塵之",
    "T21n1342_001:0839b10": "數。一一菩薩復雨天文陀羅華。如一佛剎微",
    "T21n1342_001:0839b11": "塵之數。一一菩薩復雨若干天香。如一佛剎",
    "T21n1342_001:0839b12": "微塵之數。一一菩薩復雨天沈水香。如一佛",
    "T21n1342_001:0839b13": "剎微塵之數。一一菩薩復雨七寶拂飾。如一",
    "T21n1342_001:0839b14": "佛剎微塵之數。一一菩薩復雨天栴檀香。如",
    "T21n1342_001:0839b15": "一佛剎微塵之數。一一菩薩復雨若干色衣。",
    "T21n1342_001:0839b16": "如一佛剎微塵之數。一一菩薩復雨眾妙寶",
    "T21n1342_001:0839b17": "蓋。如一佛剎微塵之數。一一菩薩復雨妙綵",
    "T21n1342_001:0839b18": "寶蓋。如一佛剎微塵之數。一一菩薩復雨",
    "T21n1342_001:0839b19": "馬瑙寶蓋。如一佛剎微塵之數。一一菩薩",
    "T21n1342_001:0839b20": "復雨赤真珠蓋。如一佛剎微塵之數。一一菩",
    "T21n1342_001:0839b21": "薩復雨細琉璃蓋。如一佛剎微塵之數。一一",
    "T21n1342_001:0839b22": "菩薩復雨珊瑚寶蓋。如一佛剎微塵之數。一",
    "T21n1342_001:0839b23": "一菩薩復雨雜色眾寶之幡。如一佛剎微塵",
    "T21n1342_001:0839b24": "之數。一一菩薩復以微妙未曾有偈。如一佛",
    "T21n1342_001:0839b25": "剎微塵之數。稱揚讚歎能仁世尊。",
    "T21n1342_001:0839b26": "爾時三千大千世界。諸地獄苦痛皆悉休息。",
    "T21n1342_001:0839b27": "畜生慈心不相食噉。餓鬼安隱無飢渴想。一",
    "T21n1342_001:0839b28": "切人民貪瞋癡患皆悉休息。亦無飢渴寒熱",
    "T21n1342_001:0839b29": "之苦。亦無晝夜風塵之患。其心寂然無迷亂",
    "T21n1342_001:0839c01": "想。亦無色聲香味細滑心意煩惱。欲界諸天",
    "T21n1342_001:0839c02": "迷惑亂意悉皆休息。",
    "T21n1342_001:0839c03": "爾時勝怨菩薩立住阿迦膩吒天上。遙供養",
    "T21n1342_001:0839c04": "能仁如來。以若干眾妙雜花敷飾擣香澤香",
    "T21n1342_001:0839c05": "雜色妙衣諸蓋幢幡眾寶瓔珞。遍雨三千大",
    "T21n1342_001:0839c06": "千世界。復雨諸天龍神夜叉揵闥婆阿修羅",
    "T21n1342_001:0839c07": "迦樓羅緊那羅摩睺羅伽諸餘天龍及四天",
    "T21n1342_001:0839c08": "下。普至三千大千世界。珍琦妙寶皆悉周遍。",
    "T21n1342_001:0839c09": "爾時勝怨菩薩。從上來下。前詣佛所稽首佛",
    "T21n1342_001:0839c10": "足繞百千匝。以摩尼珠金剛妙寶雜廁之衣。",
    "T21n1342_001:0839c11": "貢上佛已。於一面坐。勝怨菩薩於一一法",
    "T21n1342_001:0839c12": "義。普觀三世一切諸佛所入法處。諸佛法中",
    "T21n1342_001:0839c13": "取一切之辯。所謂無斷之辯。合偶之辯。辯達",
    "T21n1342_001:0839c14": "之辯。無礙之辯。極近之辯。無窮之辯。易解之",
    "T21n1342_001:0839c15": "辯。具足之辯。一切法性自然巧說言辭之辯。",
    "T21n1342_001:0839c16": "空無相願分別演說泥洹之辯。諸思所熏一",
    "T21n1342_001:0839c17": "切解脫分別一切諸禪之辯。分別意旨議說",
    "T21n1342_001:0839c18": "之辯。於勤精進速捨言說之辯。成就神通坐",
    "T21n1342_001:0839c19": "起行步之辯。於一切表識上中下可說辯才。",
    "T21n1342_001:0839c20": "乃莫能伏言說辯才。於七覺分及八尊道求",
    "T21n1342_001:0839c21": "解辯才。演說禪智不高下之辯。善能分別法",
    "T21n1342_001:0839c22": "律之辯。如是誠諦實語之辯。如幻如化如熱",
    "T21n1342_001:0839c23": "時炎。如水中月。如呼聲響。如鏡中像。演說一",
    "T21n1342_001:0839c24": "切法性皆悉如是。不生不起不滅之辯。極精",
    "T21n1342_001:0839c25": "微之辯。極深妙之辯。雜種之辯。極遠之辯。諸",
    "T21n1342_001:0839c26": "欲之辯。分別一切眾生心意欲趣最上之辯。",
    "T21n1342_001:0839c27": "愍眾生之輪如雷雨充滿之辯。",
    "T21n1342_001:0839c28": "爾時勝怨菩薩解諸佛世尊所說辯力。即從",
    "T21n1342_001:0839c29": "坐起更整衣服。右膝著地長跪叉手。而白佛",
    "T21n1342_001:0840a01": "言。唯然世尊。欲有所問。如來若聽乃敢問之。",
    "T21n1342_001:0840a02": "世尊告曰。恣汝所問。吾當為汝具分別說。勝",
    "T21n1342_001:0840a03": "怨菩薩蒙佛聽許。歡喜踊躍而白佛言。云何",
    "T21n1342_001:0840a04": "世尊。一切諸法豈有終始根原名字相貌可",
    "T21n1342_001:0840a05": "得。而言說不。於諸菩薩諸禪定法在所入處。",
    "T21n1342_001:0840a06": "言辭自在所問能答。有所准望辭無謬誤不",
    "T21n1342_001:0840a07": "見准望。亦化眾生得如是法。一切辯才無不",
    "T21n1342_001:0840a08": "成就。得總持者。所謂得無崖際。因斯總持得",
    "T21n1342_001:0840a09": "無崖際微妙之辯。普持一切諸佛所說。得無",
    "T21n1342_001:0840a10": "崖際總持之門。普持法界悉知入處。究竟了",
    "T21n1342_001:0840a11": "達微妙法性。明解諸入。明入五道。明於四諦。",
    "T21n1342_001:0840a12": "明入緣起諸法。明解眾生所習。明解無明諸",
    "T21n1342_001:0840a13": "法。明入無性。明解見有我想。明解入無我想。",
    "T21n1342_001:0840a14": "明解入空性。明解入不空性。明解入於表識。",
    "T21n1342_001:0840a15": "明解入無表識。明入於願。明入於無願。明於",
    "T21n1342_001:0840a16": "吾我明於無吾我。明於所依仰明於無所依",
    "T21n1342_001:0840a17": "仰。明於有所起明於無所起。在在處處一切",
    "T21n1342_001:0840a18": "言辭。",
    "T21n1342_001:0840a19": "爾時世尊讚勝怨菩薩言。善哉善哉。勝怨。菩",
    "T21n1342_001:0840a20": "薩乃能慈哀一切眾生。而問如來至真等正",
    "T21n1342_001:0840a21": "覺如斯之義。諦聽諦聽善思念之。吾當為汝",
    "T21n1342_001:0840a22": "具分別說。勝怨菩薩與諸大眾。一心靜意受",
    "T21n1342_001:0840a23": "教而聽。佛告勝怨。何謂是名入無崖際。總持",
    "T21n1342_001:0840a24": "諸法者。因其總持得無極名稱。以無極。名稱",
    "T21n1342_001:0840a25": "為翼從。無極德法門。以無極德為翼從。無垢",
    "T21n1342_001:0840a26": "法門。以無垢為翼從。寂滅法門。以寂滅為翼",
    "T21n1342_001:0840a27": "從。快從法門。以快從為翼從。快稱法門。以快",
    "T21n1342_001:0840a28": "稱為翼從。快哀法門。以快哀為翼從。善像法",
    "T21n1342_001:0840a29": "門。以善像為翼從。無動法門。以無動為翼從。",
    "T21n1342_001:0840b01": "成就法門。以成就為翼從。審諦自成法門。以",
    "T21n1342_001:0840b02": "審諦自成為翼從。無品法門。以無品為翼從。",
    "T21n1342_001:0840b03": "喻花法門。以喻花為翼從。善從法門。以善從",
    "T21n1342_001:0840b04": "為翼從。無所遊法門。以無所遊為翼從。無隱",
    "T21n1342_001:0840b05": "法門。以無隱為翼從。入隱法門。以入隱為翼",
    "T21n1342_001:0840b06": "從。知足法門。以知足為翼從。善步法門。以善",
    "T21n1342_001:0840b07": "步為翼從。捨離法門。以捨離為翼從。無惡法",
    "T21n1342_001:0840b08": "門。以無惡為翼從。普明法門。以普明為翼從。",
    "T21n1342_001:0840b09": "遊無崖際法門以遊無崖際為翼從。生氣法",
    "T21n1342_001:0840b10": "門。以生氣為翼從。遊無垢法門。以遊無垢為",
    "T21n1342_001:0840b11": "翼從。堅固法門。以堅固為翼從。無諂法門。以",
    "T21n1342_001:0840b12": "無諂為翼從。珍重法門。以珍重為翼從。遊極",
    "T21n1342_001:0840b13": "長法門。以遊極長為翼從。意足法門。以意足",
    "T21n1342_001:0840b14": "為翼從。離生法門。以離生為翼從。輕舉法門。",
    "T21n1342_001:0840b15": "以輕舉為翼從。無疑法門。以無疑為翼從。除",
    "T21n1342_001:0840b16": "無崖際苦法門。以除無崖際苦為翼從。絕巢",
    "T21n1342_001:0840b17": "窟法門。以絕巢窟為翼從。離極巢窟法門。以",
    "T21n1342_001:0840b18": "離極巢窟為翼從。快美法門。以快美為翼從。",
    "T21n1342_001:0840b19": "軟性樂法門。以軟性樂為翼從。無顛倒法門。",
    "T21n1342_001:0840b20": "以無顛倒為翼從。無驚惕法門。以無驚惕為",
    "T21n1342_001:0840b21": "翼從。功巧過上法門。以功巧過上為翼從。不",
    "T21n1342_001:0840b22": "忘驚法門。以不忘驚為翼從。無根法門。以無",
    "T21n1342_001:0840b23": "根為翼從。善勝法門。以善勝為翼從。無所捫",
    "T21n1342_001:0840b24": "摸法門。以無所捫摸為翼從。一事法門。以一",
    "T21n1342_001:0840b25": "事為翼從。好聚法門。以好聚為翼從。目削法",
    "T21n1342_001:0840b26": "門。以目削為翼從。無作法門。以無作為翼從。",
    "T21n1342_001:0840b27": "止無念法門。以止無念為翼從。無所將至法",
    "T21n1342_001:0840b28": "門。以無所將至為翼從。無所來法門。以無所",
    "T21n1342_001:0840b29": "來為翼從。無面法門以無面為翼從。威神法",
    "T21n1342_001:0840c01": "門。以威神為翼從。所持法門。以所持為翼從。",
    "T21n1342_001:0840c02": "淨意法門。以淨意為翼從。善來法門。以善來",
    "T21n1342_001:0840c03": "為翼從。無意步法門。以無意步為翼從。法意",
    "T21n1342_001:0840c04": "法門。以法意為翼從。無所芸鋤法門以。無",
    "T21n1342_001:0840c05": "所芸鋤為翼從。無恐畏法門。以無恐畏為翼",
    "T21n1342_001:0840c06": "從。法性意法門。以法性意為翼從。如來意法",
    "T21n1342_001:0840c07": "門。以如來意為翼從。唱令意法門。以唱令意",
    "T21n1342_001:0840c08": "為翼從。無睡眠法門。以無睡眠為翼從。天意",
    "T21n1342_001:0840c09": "法門。以天意為翼從。龍意法門。以龍意為翼",
    "T21n1342_001:0840c10": "從。夜叉意法門。以夜叉意為翼從。乾闥婆意",
    "T21n1342_001:0840c11": "法門。以乾闥婆意為翼從。阿修羅意法門。以",
    "T21n1342_001:0840c12": "阿修羅意為翼從。迦樓羅法門。以迦樓羅為",
    "T21n1342_001:0840c13": "翼從緊那羅法門。以緊那羅為翼從。摩睺羅",
    "T21n1342_001:0840c14": "伽法門。以摩睺羅伽為翼從。大龍意法門。以",
    "T21n1342_001:0840c15": "大龍意為翼從。人意法門。以人意為翼從。非",
    "T21n1342_001:0840c16": "人意法門。以非人意為翼從。月意法門。以月",
    "T21n1342_001:0840c17": "意為翼從。日意法門。以日意為翼從。星意法",
    "T21n1342_001:0840c18": "門。以星意為翼從。虛空意法門。以虛空意為",
    "T21n1342_001:0840c19": "翼從。意無礙法門。以意無礙為翼從。離疑",
    "T21n1342_001:0840c20": "法門。以離疑為翼從。疑隨法門。以疑隨為",
    "T21n1342_001:0840c21": "翼從。將意法門。以將意為翼從。善稱法門。",
    "T21n1342_001:0840c22": "以善稱為翼從。寶意法門。以寶意為翼從。離",
    "T21n1342_001:0840c23": "憂法門。以離憂為翼從。長益法門。以長益為",
    "T21n1342_001:0840c24": "翼從。離愛法門。以離愛為翼從。離壞羅網法",
    "T21n1342_001:0840c25": "門。以離壞羅網為翼從。快來法門。以快來為",
    "T21n1342_001:0840c26": "翼從。審諦偶法門。以審諦偶為翼從。離樂巢",
    "T21n1342_001:0840c27": "窟法門。以離樂巢窟為翼從。無却法門。以無",
    "T21n1342_001:0840c28": "却為翼從。離美法門。以離美為翼從。好名德",
    "T21n1342_001:0840c29": "法門。以好名德為翼從。法自善法門。以法自",
    "T21n1342_001:0841a01": "善為翼從。輕馳法門。以輕馳為翼從。無虛偽",
    "T21n1342_001:0841a02": "法門。以無虛偽為翼從。離惡道法門。以離惡",
    "T21n1342_001:0841a03": "道為翼從。大威法門。以大威為翼從。離願法",
    "T21n1342_001:0841a04": "門。以離願為翼從。如蓮花無污法門。以如蓮",
    "T21n1342_001:0841a05": "花無污為翼從。無竟樂法門。以無竟樂為",
    "T21n1342_001:0841a06": "翼從。調伏意法門。以調伏意為翼從。大雄相",
    "T21n1342_001:0841a07": "法門。以大雄相為翼從。離數法門。以離數為",
    "T21n1342_001:0841a08": "翼從。離芸鋤法門。以離芸鋤為翼從。輕",
    "T21n1342_001:0841a09": "想法門。以輕想為翼從。自然合偶法門。以",
    "T21n1342_001:0841a10": "自然合偶為翼從。金行法門。以金行為翼從。",
    "T21n1342_001:0841a11": "眾寶法門。以眾寶為翼從。離害法門。以離害",
    "T21n1342_001:0841a12": "為翼從。廣無崖際法門。以廣無崖際為翼從。",
    "T21n1342_001:0841a13": "威神稱法門。以威神稱為翼從。廣意法門。以",
    "T21n1342_001:0841a14": "廣意為翼從。寬廣法門。以寬廣為翼從。大音",
    "T21n1342_001:0841a15": "法門以大音為翼從。離大界塵法門。以離大",
    "T21n1342_001:0841a16": "界塵為翼從。知時宜法門。以知時宜為翼從。",
    "T21n1342_001:0841a17": "離時法門。以離時為翼從。如劍法門。以如劍",
    "T21n1342_001:0841a18": "為翼從。遊趣知足法門。以遊趣知足為翼從。",
    "T21n1342_001:0841a19": "香熏遊法門。以香熏遊為翼從。知數法門。以",
    "T21n1342_001:0841a20": "知數為翼從。入無缺減法門。以入無缺減為",
    "T21n1342_001:0841a21": "翼從。都遊法門。以都遊為翼從。無煩惱法門。",
    "T21n1342_001:0841a22": "以無煩惱為翼從。遊自調法門。以遊自調為",
    "T21n1342_001:0841a23": "翼從。行及離後法門。以行及離後為翼從。遊",
    "T21n1342_001:0841a24": "藏隱法門。以遊藏隱為翼從。遊影法門。以遊",
    "T21n1342_001:0841a25": "影為翼從。已度法門。以已度為翼從。入離垢",
    "T21n1342_001:0841a26": "法門。以入離垢為翼從。淨行法門。以淨行為",
    "T21n1342_001:0841a27": "翼從。哀步法門。以哀步為翼從。離濁法門。以",
    "T21n1342_001:0841a28": "離濁為翼從。捨疑法門。以捨疑為翼從。喜像",
    "T21n1342_001:0841a29": "法門。以喜像為翼從。好像法門。以好像為翼",
    "T21n1342_001:0841b01": "從。伏步法門。以伏步為翼從。多樓泥竭[口*亭]法",
    "T21n1342_001:0841b02": "門。以多樓泥竭[口*亭]為翼從。遊空淨法門。以遊",
    "T21n1342_001:0841b03": "空淨為翼從。入步最勝法門。以入步最勝為",
    "T21n1342_001:0841b04": "翼從。高遊法門。以高遊為翼從。趣朋友法門。",
    "T21n1342_001:0841b05": "以趣朋友為翼從。王步法門。以王步為翼從。",
    "T21n1342_001:0841b06": "境界法門。以境界為翼從。如步法門。以如步",
    "T21n1342_001:0841b07": "為翼從。捨求法門。以捨求為翼從。如是捨離",
    "T21n1342_001:0841b08": "眾疑見法門。以如是捨離眾疑見為翼從。等",
    "T21n1342_001:0841b09": "趣法門。以等趣為翼從。不藏隈法門。以不",
    "T21n1342_001:0841b10": "藏隈為翼從。無讇囈言辭法門。以無讇囈言",
    "T21n1342_001:0841b11": "辭為翼從。不以言辭相伏法門。以不以言辭",
    "T21n1342_001:0841b12": "相伏為翼從。無求望法門。以無求望為翼從。",
    "T21n1342_001:0841b13": "無親愛法門。以無親愛為翼從。不輕舉法門。",
    "T21n1342_001:0841b14": "以不輕舉為翼從。無眴法門。以無眴為翼從。",
    "T21n1342_001:0841b15": "離憂法門。以離憂為翼從。離合聚親友法門。",
    "T21n1342_001:0841b16": "以離合聚親友為翼從。意無變法門。以意無",
    "T21n1342_001:0841b17": "變為翼從。意無斷絕法門。以意無斷絕為翼",
    "T21n1342_001:0841b18": "從。處閑靜法門。以處閑靜為翼從。初始喚法",
    "T21n1342_001:0841b19": "門。以初始喚為翼從。趣數法門。以趣數為翼",
    "T21n1342_001:0841b20": "從。遊無數法門。以遊無數為翼從。報恩法門。",
    "T21n1342_001:0841b21": "以報恩為翼從。捨疑法門。以捨疑為翼從。離",
    "T21n1342_001:0841b22": "眾恐法門。以離眾恐為翼從。散疑法門。以散",
    "T21n1342_001:0841b23": "疑為翼從。離重擔法門。以離重擔為翼從。面",
    "T21n1342_001:0841b24": "趣出家法門。以面趣出家為翼從。離度法門。",
    "T21n1342_001:0841b25": "以離度為翼從。定意具足法門。以定意具足",
    "T21n1342_001:0841b26": "為翼從。入明法門。以入明為翼從。破散睡眠",
    "T21n1342_001:0841b27": "法門。以破散睡眠為翼從。無所著法門。以無",
    "T21n1342_001:0841b28": "所著為翼從。入寶光法門。以入寶光為翼從。",
    "T21n1342_001:0841b29": "離言性法門。以離言性為翼從。弘廣法門。以",
    "T21n1342_001:0841c01": "弘廣為翼從。將趣最法門。以將趣最為翼從。",
    "T21n1342_001:0841c02": "入堅固法門。以入堅固為翼從。如是勝怨。若",
    "T21n1342_001:0841c03": "菩薩得總持之門。最解正隱。而於正隱如是",
    "T21n1342_001:0841c04": "隱。無隱離隱牢固極牢固。趣上意名稱意功",
    "T21n1342_001:0841c05": "德意所將意極高意言語意解散意規行意無",
    "T21n1342_001:0841c06": "知意極堅意堅慧意無散意如性意不二意堅",
    "T21n1342_001:0841c07": "執意龍步意無呵意。妙善步極遠步無欲意",
    "T21n1342_001:0841c08": "步動搖步無足步無意步捨擔步安庠步無",
    "T21n1342_001:0841c09": "怨步無患步泥洹步如如步不倒步知行步善",
    "T21n1342_001:0841c10": "將步。離濁穢離迷惑離憍慢離言辭離憂想",
    "T21n1342_001:0841c11": "離強伏弱離缺失離非時離不堅固。如法步",
    "T21n1342_001:0841c12": "堅固。步心意步執意步佛覺步。如是無能壞",
    "T21n1342_001:0841c13": "步。法性極微無能壞步。成就入堅固無能破",
    "T21n1342_001:0841c14": "壞。堅如金剛。深入諸三昧門。悉入諸佛法門。",
    "T21n1342_001:0841c15": "如覺三世等解諸佛極微妙德。",
    "T21n1342_001:0841c16": "如是勝怨。當知諸法廣大無有崖際。若菩薩",
    "T21n1342_001:0841c17": "已得此陀隣尼門。悉能總持一切諸佛之法。",
    "T21n1342_001:0841c18": "能以神足飛到十方一切世界。供養無量諸",
    "T21n1342_001:0841c19": "佛世尊。亦能總持聲聞緣覺所說之法。亦能",
    "T21n1342_001:0841c20": "總持道俗經典。俗智道智。諸禪智業一切悉",
    "T21n1342_001:0841c21": "知。慧了三世而無罣礙。悉能總持一切言辭。",
    "T21n1342_001:0841c22": "悉能了知一切眾生心之所念。能入一切無",
    "T21n1342_001:0841c23": "量深法極精微議無所不達。悉知一切諸",
    "T21n1342_001:0841c24": "所歸趣。將接成就皆使應法。持心攝念所言",
    "T21n1342_001:0841c25": "誠諦不失威儀。皆悉能得一切菩薩方便之",
    "T21n1342_001:0841c26": "力。能以足指振動十方諸佛世界。其中眾生",
    "T21n1342_001:0841c27": "無能覺知而生恐怖。一念之頃。能知三世一",
    "T21n1342_001:0841c28": "切諸法無所罣礙。皆悉平等無不通達。其人",
    "T21n1342_001:0841c29": "終無餘行亦無異意。終不跪拜於餘天神。極",
    "T21n1342_001:0842a01": "深微意所思不謬。能得無數億千諸三昧門。",
    "T21n1342_001:0842a02": "所生之處常識宿命常得化生不由胞胎。生",
    "T21n1342_001:0842a03": "諸佛剎蓮華之中。永離三塗八難之處。",
    "T21n1342_001:0842a04": "若有諷誦此總持者。世世生處天人所敬。稟",
    "T21n1342_001:0842a05": "受身體終無諸蟲。在所生處常見諸佛。終不",
    "T21n1342_001:0842a06": "生於無佛世界。其人兩手如摩尼珠。常出七",
    "T21n1342_001:0842a07": "寶而無窮盡。能淨佛國成就眾生。如應化度",
    "T21n1342_001:0842a08": "悉得其志。隨意入化各得其所。亦能降伏外",
    "T21n1342_001:0842a09": "道異學裸形尼揵悉使入正。答難言辭功",
    "T21n1342_001:0842a10": "巧無比。所說無窮辯才無礙。一語能報萬億",
    "T21n1342_001:0842a11": "之音。其議不謬。得無極才智慧之寶。名稱",
    "T21n1342_001:0842a12": "普至周聞十方無量世界。一切諸佛所說之",
    "T21n1342_001:0842a13": "法悉持不忘。得陀隣尼皆悉逮得無所恐畏。",
    "T21n1342_001:0842a14": "解了通達一切法性猶如虛空。而於無量諸",
    "T21n1342_001:0842a15": "佛世界一切微塵。盡知其數悉持不忘得總",
    "T21n1342_001:0842a16": "持門。通達法性猶如虛空。而於一切諸佛世",
    "T21n1342_001:0842a17": "界諸大海水。以一毛端欲渧知其數。為得幾",
    "T21n1342_001:0842a18": "渧。盡知其數悉持不忘得總持門。通達法性",
    "T21n1342_001:0842a19": "猶如虛空。而於無量諸佛世界草木叢林須",
    "T21n1342_001:0842a20": "彌大地盡燒為灰。欲知灰塵之數。悉知其數",
    "T21n1342_001:0842a21": "憶持不忘得總持門。解達法性猶如虛空。而",
    "T21n1342_001:0842a22": "於諸佛一切世界。以足一指普令振動無不",
    "T21n1342_001:0842a23": "傾搖。能使還住不忘所持得總持門。解深法",
    "T21n1342_001:0842a24": "性猶如虛空。而於諸佛一切世界。能以一手",
    "T21n1342_001:0842a25": "悉遍覆之。亦以一毛之端周遍普覆不捨所",
    "T21n1342_001:0842a26": "持。逮得如是無量無邊。一切諸佛悉在目前。",
    "T21n1342_001:0842a27": "總念憶持悉無所忘。得總持門。",
    "T21n1342_001:0842a28": "如是勝怨。其持是陀隣尼者。得百千諸總持",
    "T21n1342_001:0842a29": "門。無數百千諸三昧門。當知勝怨。其有諷誦",
    "T21n1342_001:0842b01": "此總持門。常令通利執覽在心而不忘者。眾",
    "T21n1342_001:0842b02": "鬼魍魎夜叉等輩。無能恐怖得其便者。一切",
    "T21n1342_001:0842b03": "諸魅及曠野鬼師子虎狼食噉人獸諸惡蟲",
    "T21n1342_001:0842b04": "等。亦復不能恐怖其人。其人若行遠涉長途。",
    "T21n1342_001:0842b05": "逕由嶮路設遇賊難。衣毛不竪無恐怖想。如",
    "T21n1342_001:0842b06": "是勝怨。其有諷誦是總持者。於一切恐怖悉",
    "T21n1342_001:0842b07": "得解脫。若人為諸鬼魅所病。夜叉羅剎一切",
    "T21n1342_001:0842b08": "惡鬼之所執持者。悉得解脫。此總持門。若在",
    "T21n1342_001:0842b09": "家中若在空閑處。悉於其中而作大護。外道",
    "T21n1342_001:0842b10": "蠱鬼。若起死人鬼。若塚間鬼。若空閑鬼。其",
    "T21n1342_001:0842b11": "持此總持者。一切惡鬼無能得便。如是勝怨。",
    "T21n1342_001:0842b12": "此總持名所至到處。若在郡縣村落國邑塔",
    "T21n1342_001:0842b13": "寺房舍之中。若經行處。所至之處。皆於其中",
    "T21n1342_001:0842b14": "而作大護。不為國王大臣君主所見恐怖。及",
    "T21n1342_001:0842b15": "餘軍馬一切恐怖水火之中悉得解脫。持是",
    "T21n1342_001:0842b16": "總持者。若比丘比丘尼優婆塞優婆夷。若餘",
    "T21n1342_001:0842b17": "俗人常當淨潔身體香汁澡洗著淨衣服。著",
    "T21n1342_001:0842b18": "淨衣服已用好香華供養十方一切諸佛及諸",
    "T21n1342_001:0842b19": "菩薩。常當至心憶念一切諸佛世尊及諸菩",
    "T21n1342_001:0842b20": "薩。若有重病之人。當行此真言用加持病",
    "T21n1342_001:0842b21": "人。若人頭痛若壯熱若風若冷若熱。如此三",
    "T21n1342_001:0842b22": "病合為一病。若一日熱。若二日若三日若四",
    "T21n1342_001:0842b23": "日。若復常熱。若得眼痛。若牙齒痛。若腹內",
    "T21n1342_001:0842b24": "痛。若背脊痛。若復黑癰一切惡瘡。若彼癡",
    "T21n1342_001:0842b25": "顛。若從日月星宿隨所得病。用此總持而",
    "T21n1342_001:0842b26": "加持之無不得愈。當知勝怨。若有得聞是總",
    "T21n1342_001:0842b27": "持經一百九十二遍者。此諸人等重病恐怖",
    "T21n1342_001:0842b28": "無不除愈。所以者何。過去諸佛皆用是真言",
    "T21n1342_001:0842b29": "擁護一切眾生。當來諸佛亦用是真言擁護",
    "T21n1342_001:0842c01": "一切眾生。今現在諸佛亦用是真言擁護一",
    "T21n1342_001:0842c02": "切眾生。當知勝怨。此尊總持威神功德所感",
    "T21n1342_001:0842c03": "如是。多所利益無量眾生。如是勝怨。其有諷",
    "T21n1342_001:0842c04": "誦此總持經執持不忘者。八十億夜叉眾皆",
    "T21n1342_001:0842c05": "當擁護誦總持人。一切伺求不得其便。爾時",
    "T21n1342_001:0842c06": "奢臘夜叉王與六萬夜叉眾俱。來詣佛所長",
    "T21n1342_001:0842c07": "跪叉手而白佛言。世尊。我當將諸眷屬往詣",
    "T21n1342_001:0842c08": "彼所。擁護讀誦此總持者。時奢臘夜叉王重",
    "T21n1342_001:0842c09": "白佛言。世尊。有大藥樹王。名曰威神德。今在",
    "T21n1342_001:0842c10": "雪山中。以其藥王恩力所致故。普使閻浮提",
    "T21n1342_001:0842c11": "一切藥草樹木竹蘆叢林諸樹花果。皆蒙其",
    "T21n1342_001:0842c12": "恩而得增長無不成就。我當往雪山中取藥",
    "T21n1342_001:0842c13": "王之精日日持來。密著誦總持人身中。令誦",
    "T21n1342_001:0842c14": "持總持者永無眾病。令其歡樂無復憂惱。終",
    "T21n1342_001:0842c15": "不值遇諸惡之難。佛復告勝怨。四王天上諸",
    "T21n1342_001:0842c16": "天子求佛道者。將諸眷屬往到彼所。守護宿",
    "T21n1342_001:0842c17": "衛持總持者。忉利諸天求佛道者。炎天兜術",
    "T21n1342_001:0842c18": "天化樂天他化自在天求佛道者。往到彼所。",
    "T21n1342_001:0842c19": "悉共守護持總持者。其人當入五陰種總持",
    "T21n1342_001:0842c20": "門。五陰種者。是名無所成就。於斯色陰無所",
    "T21n1342_001:0842c21": "愛樂。地種名為地。水種名為水。火種名為火。",
    "T21n1342_001:0842c22": "風種名為風。所以者何。無成就故地名之中",
    "T21n1342_001:0842c23": "求其性字都不可得。以無性故無所成就。如",
    "T21n1342_001:0842c24": "是水火風種。亦復如是無所成就。過去色亦",
    "T21n1342_001:0842c25": "不自說我是過去色。當來色現在色。亦復如",
    "T21n1342_001:0842c26": "是。能不自說當來色現在色。所以者何。性名",
    "T21n1342_001:0842c27": "等一無念知故。歸一空故。若其無性則無所",
    "T21n1342_001:0842c28": "成就。如是地性水火風性。其性無所言說。過",
    "T21n1342_001:0842c29": "去色無所言說。如過去色無所言說。當來色",
    "T21n1342_001:0843a01": "亦無所言說現在色亦無所言說。所以者何。",
    "T21n1342_001:0843a02": "其性自然不可得故。從何所起。從無所起。無",
    "T21n1342_001:0843a03": "所起者則無所滅。已無所滅則無言教。如所",
    "T21n1342_001:0843a04": "言曰。過去當來今現在。其色陰聚求其本性",
    "T21n1342_001:0843a05": "都不可得。云何當有過去當來現在色耶。是",
    "T21n1342_001:0843a06": "故色陰痛想行識陰。但有名字耳。亦無堅固。",
    "T21n1342_001:0843a07": "如是入五陰種。亦入於總持。若入於總持則",
    "T21n1342_001:0843a08": "入於五陰。觀五陰種性空。則得陀隣尼。所名",
    "T21n1342_001:0843a09": "陀隣尼求亦不可得。是故但假名字耳。數但",
    "T21n1342_001:0843a10": "字耳。讇言但字耳。所言但字耳。五陰亦字耳。",
    "T21n1342_001:0843a11": "亦不入色種。亦不入陀隣尼。亦不能得陀隣",
    "T21n1342_001:0843a12": "尼性。何以故。此事亦無有作者。但字為色耳。",
    "T21n1342_001:0843a13": "亦無能作四大之性故。不能得其集。無所集",
    "T21n1342_001:0843a14": "故名曰五陰。譬若勝怨。若干眾事集會。乃至",
    "T21n1342_001:0843a15": "成起宮殿城郭。樓櫓埤堄欄楯窓牖前後圍",
    "T21n1342_001:0843a16": "遶。是名為城。此等諸事一一分散皆悉令盡。",
    "T21n1342_001:0843a17": "求索其城都不可得。如是勝怨。若干眾事而",
    "T21n1342_001:0843a18": "共集會。名曰色種。求其本性亦不可得。所以",
    "T21n1342_001:0843a19": "然者。本性極微故不可得。何以故。眼性眼中",
    "T21n1342_001:0843a20": "求之不可得。何以故。由本無性故。諸法本無",
    "T21n1342_001:0843a21": "性故不可得。若無所得則無所成就。已無所",
    "T21n1342_001:0843a22": "成就。則無所起亦無所滅。已無所起則無有",
    "T21n1342_001:0843a23": "滅。已無起滅則無過去當來現在之言說。已",
    "T21n1342_001:0843a24": "無言說但假號耳。數但字耳。如是字中求字",
    "T21n1342_001:0843a25": "不可得。數中求數不可得。言中求言不可得。",
    "T21n1342_001:0843a26": "三世中求三世亦不可得。讇言囈語中求讇",
    "T21n1342_001:0843a27": "言囈語都不可得。一切諸法若無本性則無",
    "T21n1342_001:0843a28": "所有。若無所有則無所成就。若無所成就。亦",
    "T21n1342_001:0843a29": "無雙起亦無雙滅。無起無滅故。則於三世無",
    "T21n1342_001:0843b01": "所言說。無過去當來現在之言說。若無三世",
    "T21n1342_001:0843b02": "言說。則無有名字亦無無想。亦無無願亦無",
    "T21n1342_001:0843b03": "無數言教。亦無讇語亦無眾事。亦無無所從",
    "T21n1342_001:0843b04": "來。亦無無所至。亦無無所自稱。亦不往來得",
    "T21n1342_001:0843b05": "道。亦不於聲聞中住。亦不於緣覺中住。亦不",
    "T21n1342_001:0843b06": "於菩薩中住。亦不於佛中住。亦不在住中。非",
    "T21n1342_001:0843b07": "不在住中。法性如是非不如是。法性寂滅。而",
    "T21n1342_001:0843b08": "無其相亦不瑞應。是故名字但假號耳。何以",
    "T21n1342_001:0843b09": "故。亦無有法名曰最如。如是無有眼性。亦無",
    "T21n1342_001:0843b10": "色性亦無眼色意。入十八種性亦如是。當作",
    "T21n1342_001:0843b11": "如是解。何以故。但假號名字耳。如是勝怨。譬",
    "T21n1342_001:0843b12": "若地種在所異類方國人民辭章名字各異不",
    "T21n1342_001:0843b13": "同。雖名字殊異不離本性。如是勝怨。用何言",
    "T21n1342_001:0843b14": "辭始說法名。用何言辭入後法性。如是勝怨。",
    "T21n1342_001:0843b15": "法性極微已解法性。則入陀羅尼門。設著於",
    "T21n1342_001:0843b16": "眼情名曰入眾苦情。若著眼色集故名曰苦",
    "T21n1342_001:0843b17": "集。觀其本性苦集不可得。若其無性則無所",
    "T21n1342_001:0843b18": "有。若無所有則無所成就。若無所成就則無",
    "T21n1342_001:0843b19": "起滅。已無起滅則無過去當來現在。但有名",
    "T21n1342_001:0843b20": "字耳。言數但號字耳。諸法如是本性自空。本",
    "T21n1342_001:0843b21": "性空者則無有相。已無有相則無有願。已無",
    "T21n1342_001:0843b22": "有願則無遊步。已無遊步則無遊戲。亦無戲",
    "T21n1342_001:0843b23": "過亦無調戲。若善男子善女人。解達諸法。如",
    "T21n1342_001:0843b24": "是不久當得總持法門。佛說是總持經時。此",
    "T21n1342_001:0843b25": "三千大千世界六種振動。一切諸天於虛空",
    "T21n1342_001:0843b26": "中作唱伎樂雨眾天花而以供養。八萬人民",
    "T21n1342_001:0843b27": "得法眼淨。其一千人俱發無上正真道意。九",
    "T21n1342_001:0843b28": "十那術諸天眾。悉逮得是總持法門。爾時阿",
    "T21n1342_001:0843b29": "難即從座起長跪叉手而白佛言。此名何經。",
    "T21n1342_001:0843c01": "云何奉持。佛告阿難。此經名曰一切無崖際",
    "T21n1342_001:0843c02": "諸法總持門。當奉持之。佛說經已。勝怨菩薩",
    "T21n1342_001:0843c03": "及諸異剎菩薩摩訶薩。諸來眾會皆大歡喜",
    "T21n1342_001:0843c04": "作禮而去。",
    "T21n1342_001:0843c05": "佛說無崖際總持法門經"
}