{
    "X84n1583_020:0519a03": "續燈正統卷二十",
    "X84n1583_020:0519a05": "南海普陀嗣祖沙門西蜀　性統　編集",
    "X84n1583_020:0519a06": "　　臨濟宗",
    "X84n1583_020:0519a07": "大鑑下第二十世",
    "X84n1583_020:0519a08": "靈隱嶽禪師法嗣",
    "X84n1583_020:0519a09": "寧波府天童滅翁天目文禮禪師杭臨安阮氏子。家",
    "X84n1583_020:0519a10": "天目之麓。故號天目。六歲携籃隨母採桑。俄念携之",
    "X84n1583_020:0519a11": "者誰。遂有出家志。年十六。依真相寺智月剃落。往淨",
    "X84n1583_020:0519a12": "慈。參混源。源舉現成公案放汝三十棒話。不契。乃謁",
    "X84n1583_020:0519a13": "育王佛照。照問。恁麼來者。那箇是汝主人公。師豁然",
    "X84n1583_020:0519a14": "領旨。一日照問。是風動是幡動。者僧如何。師曰。物見",
    "X84n1583_020:0519a15": "主眼卓竪。照曰。不是風動。不是幡動。甚處見祖師。師",
    "X84n1583_020:0519a16": "曰。揭却腦葢。照喜其俊邁。命典書記。回杭。聽一心三",
    "X84n1583_020:0519a17": "觀於上竺。時松源嶽唱道薦福。室中問僧。不是風動。",
    "X84n1583_020:0519a18": "不是幡動。擬議即棒出。師聞頓忘知解。遂往見之。獲",
    "X84n1583_020:0519a19": "印可。辭去巡禮江淮間祖塔。時浙翁琰主蔣山。舉師",
    "X84n1583_020:0519a20": "立僧。嘉定壬申。張約齋請師開法慧雲。次遷溫之能",
    "X84n1583_020:0519a21": "仁。未幾退歸錢塘之西丘。趙節齋微服過訪師。與語",
    "X84n1583_020:0519a22": "終日而去。翌日奏請師住持淨慈。室中每舉南山筀",
    "X84n1583_020:0519a23": "筍東海烏鱡話。學者擬議。師便打。莫有湊泊之者。後",
    "X84n1583_020:0519a24": "遷福泉。晚居天童。上堂。法不孤起。仗境方生。境既",
    "X84n1583_020:0519b01": "不生。法從何立。龍湫瀉千尺瀑布。且不是境。鴈峰聳",
    "X84n1583_020:0519b02": "萬丈高寒。且不是法。明眼衲僧。到者裡。合作麼生。直",
    "X84n1583_020:0519b03": "饒倜儻分明。山僧棒折也未放在。何故。殺人刀活人",
    "X84n1583_020:0519b04": "劍。上堂。事事無礙。青山掩映斜陽外。法法無差。檻",
    "X84n1583_020:0519b05": "前古木閙群鴉。君不見太原孚上座。走天涯揚州。五",
    "X84n1583_020:0519b06": "更聞畵角。吹斷落梅花。直至如今未到家。冬至上",
    "X84n1583_020:0519b07": "堂。黃鍾纔起時。九數從頭數。相將幽谷鶯啼。次第雕",
    "X84n1583_020:0519b08": "梁燕語。田父祭勾芒。叢祠敲社鼓。農父狎牛郎。村姑",
    "X84n1583_020:0519b09": "教蠶婦。光陰老盡世間人。冬至寒食一百五。宏智",
    "X84n1583_020:0519b10": "忌日。上堂。夜明簾外。寶鑑堂前。元無兼帶。豈有偏圓。",
    "X84n1583_020:0519b11": "正恁麼時。畢竟誰居正位。古渡無人霜月冷。蘆花風",
    "X84n1583_020:0519b12": "靜鷺鷥眠。上堂。長頸鳥喬林不棲。橫飛天外。穴鼻",
    "X84n1583_020:0519b13": "牛山田耕了。直上峰頭。天下衲僧仰望不及。何故。嘉",
    "X84n1583_020:0519b14": "州打大象。上堂。投子道。迎之不見其首。隨之罔眺",
    "X84n1583_020:0519b15": "其後。大似徐六擔版。天童則不然。仰之彌高。俯察非",
    "X84n1583_020:0519b16": "遙。橫塘宿鷺斜飛起。幾隻銀瓶挂樹梢。上堂。眾生",
    "X84n1583_020:0519b17": "本不曾迷。夜闌鷄向五更啼。諸佛本不曾悟。秋清鴈",
    "X84n1583_020:0519b18": "度長空去。拍膝一下曰。西窓昨夜月華明。凉飈已到",
    "X84n1583_020:0519b19": "梧桐樹。元宵上堂。昨夜摩騰法師。徧點蓮燈。助佛",
    "X84n1583_020:0519b20": "光明。直得善信真人。失却光彩。太白龍王出來道。我",
    "X84n1583_020:0519b21": "從龍種上尊王佛時住此山。未聞有者箇消息。于是",
    "X84n1583_020:0519b22": "空中打箇閃電。變作滿天黑風暴雨。還委悉麼。我見",
    "X84n1583_020:0519b23": "燈明佛。本光瑞如此。僧問。牛頭未見四祖時如何。",
    "X84n1583_020:0519b24": "師曰牛頭。曰見後如何。師曰。牛頭牛頭。僧問。和尚",
    "X84n1583_020:0519c01": "見佛照時如何。師曰。石中有玉。曰見松源後如何。師",
    "X84n1583_020:0519c02": "曰。沙裡無油。來上座問。某甲有狀。告投和尚。師曰。",
    "X84n1583_020:0519c03": "對頭在那裡來。曰和尚便是。師曰。老僧與汝有甚麼",
    "X84n1583_020:0519c04": "冤讐。來無語。師捉住曰。冤家冤家。問新到。汝名甚",
    "X84n1583_020:0519c05": "麼。僧曰智虎。師退身作怕勢。僧擬議。師便歸方丈。",
    "X84n1583_020:0519c06": "僧問。觀方知彼去。去者不至方。意旨如何。師曰。前不",
    "X84n1583_020:0519c07": "搆村。後不迭店。舉楞嚴諸可還者自然非汝。不汝",
    "X84n1583_020:0519c08": "還者非汝而誰。頌曰。不汝還兮復是誰。殘紅流在釣",
    "X84n1583_020:0519c09": "魚磯。日斜風定無人掃。燕子銜將水際飛。師尤邃",
    "X84n1583_020:0519c10": "於易。乾淳諸儒大闡道學。師與之遊。直示心法。朱晦",
    "X84n1583_020:0519c11": "菴問毋不敬。師叉手示之。楊慈湖問不欺之力。師答",
    "X84n1583_020:0519c12": "以偈曰。此力分明在不欺。不欺能有幾人知。要明象",
    "X84n1583_020:0519c13": "兔全提句。看取升階正笏時。其曉人類如此。師主",
    "X84n1583_020:0519c14": "五剎。通不過八九年。而投閒於良渚之西丘。歲月尤",
    "X84n1583_020:0519c15": "多。然群衲參叩。無異領眾時也。將入寂。謂侍者曰。誰",
    "X84n1583_020:0519c16": "與我造箇無縫塔。者曰。請師塔樣。師良久曰。盡力畫",
    "X84n1583_020:0519c17": "不出。遂怡然脫去。闍維。弟子收舍利并遺骨。附葬於",
    "X84n1583_020:0519c18": "應菴塔左。壽八十四。臘六十八。",
    "X84n1583_020:0519c19": "湖州府道場運菴普巖禪師題趙州像贊曰。無端提",
    "X84n1583_020:0519c20": "起七斤衫。多少禪人著意參。盡向青州做窠窟。不知",
    "X84n1583_020:0519c21": "春色在江南。舉洞山冬夜喫果子公案。頌曰。洞山",
    "X84n1583_020:0519c22": "玷辱家風。首座埋沒自己。雙雙繡出鴛鴦。寸舌扶持",
    "X84n1583_020:0519c23": "不起。",
    "X84n1583_020:0519c24": "鎮江府金山掩室善開禪師上堂。舉密菴破沙盆話。",
    "X84n1583_020:0520a01": "頌曰。法眼拈來早自謾。無端錯對破沙盆。而今徧界",
    "X84n1583_020:0520a02": "難遮掩。殃害叢林子又孫。",
    "X84n1583_020:0520a03": "□□府華藏無礙覺通禪師青苗會上堂。破一微塵",
    "X84n1583_020:0520a04": "出大經。鳶飛魚躍更分明。不將眼看將心看。已是重",
    "X84n1583_020:0520a05": "敲火裡氷。揞黑豆昧平生。直須劫外話豐登。繰成白",
    "X84n1583_020:0520a06": "雪桑重綠。割盡黃雲稻正青。",
    "X84n1583_020:0520a07": "溫州府龍翔石巖希璉禪師潮陽馬氏子。上堂。舉廣",
    "X84n1583_020:0520a08": "慧璉與楊大年夜話次。慧曰。祕監曾與甚人道話來。",
    "X84n1583_020:0520a09": "公曰。某曾問雲巖諒監寺。兩箇大蟲相齩時如何。諒",
    "X84n1583_020:0520a10": "曰。一合相。某曰。我祇管看。未審恁麼道還得麼。慧曰。",
    "X84n1583_020:0520a11": "者裡則不然。公曰。請和尚別一轉語。慧以手作拽鼻",
    "X84n1583_020:0520a12": "勢曰。者畜生更[跳兆+孛]跳在。公於言下。脫然無疑。遂述偈",
    "X84n1583_020:0520a13": "曰。八角磨盤空裡走。金毛師子變作狗。擬欲將身北",
    "X84n1583_020:0520a14": "斗藏。應須合掌南辰後。師曰。內翰攀南辰倚北斗。廣",
    "X84n1583_020:0520a15": "慧轉天關翻地軸。寥寥千古許誰知。斷絃須是鸞膠",
    "X84n1583_020:0520a16": "續。僧問。昔日佛照光。因宋孝宗宣問。釋迦佛入山",
    "X84n1583_020:0520a17": "六年。所成何事。光曰。將謂陛下忘却。此意如何。師答",
    "X84n1583_020:0520a18": "以頌曰。大根大器大熏修。瞥轉機輪向上頭。萬億斯",
    "X84n1583_020:0520a19": "年惟一佛。雪山元不隔龍樓。",
    "X84n1583_020:0520a20": "台州府瑞巖少室光睦禪師舉曹山霞因僧侍立次。",
    "X84n1583_020:0520a21": "山曰。道者可煞熱。曰是。乃問。祇如熱。向甚麼處回避。",
    "X84n1583_020:0520a22": "山曰。向鑊湯爐炭裡回避。曰祇如鑊湯爐炭裡。又作",
    "X84n1583_020:0520a23": "麼生回避。山曰。眾苦不能到。師頌曰。瞎却頂門三隻",
    "X84n1583_020:0520a24": "眼。鑊湯爐炭裡優遊。若言眾苦不能到。端的何曾有",
    "X84n1583_020:0520b01": "地頭。題四祖像贊曰。破頭峰頂紫雲飛。三却天書",
    "X84n1583_020:0520b02": "老翠微。滯貨雖然無用處。不應分付小孩兒。",
    "X84n1583_020:0520b03": "湖州府道場北海悟心禪師舉黃檗在鹽官殿上禮",
    "X84n1583_020:0520b04": "佛時。唐宣宗為沙彌。問。不著佛求。不著法求。不著僧",
    "X84n1583_020:0520b05": "求。長老禮拜。當何所求。檗曰。不著佛求。不著法求。不",
    "X84n1583_020:0520b06": "著僧求。常禮如是事。彌曰。用禮何為。檗便掌。彌曰。太",
    "X84n1583_020:0520b07": "麤生。檗曰。者裡是甚麼所在。說麤說細。隨後又掌。頌",
    "X84n1583_020:0520b08": "曰。曾施三掌觸君王。佛法何曾有寸長。麤行沙門封",
    "X84n1583_020:0520b09": "斷際。至今無地著慚惶。舉唐文宗蛤蜊因緣。頌曰。",
    "X84n1583_020:0520b10": "合水和泥底事忙。被渠點破大乖張。雖然契得君王",
    "X84n1583_020:0520b11": "意。爭奈全身入鑊湯。",
    "X84n1583_020:0520b12": "寧波府雪竇無相範禪師上堂。舉趙州道。纔有是非",
    "X84n1583_020:0520b13": "紛然失心。還有答話分也無。僧舉似洛浦。浦扣齒。又",
    "X84n1583_020:0520b14": "舉似雲居。居曰。何必。僧回舉似趙州。州曰。南方大有",
    "X84n1583_020:0520b15": "人喪身失命。僧曰。請和尚舉。趙州方舉前話。僧指旁",
    "X84n1583_020:0520b16": "僧曰。者箇師僧。喫却飯了。作恁麼語話。師頌曰。坐底",
    "X84n1583_020:0520b17": "見立底。立底見坐底。咄哉老趙州。白日眼見鬼。",
    "X84n1583_020:0520b18": "台州府瑞巖雲巢嵒禪師舉經題[丱(丌一)+八]字話。頌曰。以字",
    "X84n1583_020:0520b19": "不成八字非。當陽拈起大家知。釋迦老子舌無骨。黃",
    "X84n1583_020:0520b20": "葉將來嚇小兒。舉靈雲見桃花話。頌曰。三月桃花",
    "X84n1583_020:0520b21": "爛熳紅。靈雲打失主人翁。隨邪逐惡玄沙老。半是真",
    "X84n1583_020:0520b22": "情半脫空。",
    "X84n1583_020:0520b23": "寧波府雪竇大歇仲謙禪師義烏應氏子。幼讀傅大",
    "X84n1583_020:0520b24": "士心王銘。矢志出家。初參息菴。菴器而抑之曰。汝儒",
    "X84n1583_020:0520c01": "者習氣不除。焉能學道。要到大休大歇田地。須是如",
    "X84n1583_020:0520c02": "木偶人去。師蒙激發。益自奮勵。一日忽有省。遂以大",
    "X84n1583_020:0520c03": "歇自名。後依松源嶽。嶽室中。舉祕魔擎叉話。師豁然",
    "X84n1583_020:0520c04": "大悟。出住後。舉應菴問密菴。如何是正法眼。密曰破",
    "X84n1583_020:0520c05": "沙盆話。頌曰。白玉琢成泥彈子。黃金鑄就鐵崑崙。千",
    "X84n1583_020:0520c06": "年滯貨無人買。未免如今累子孫。送維那偈曰。興",
    "X84n1583_020:0520c07": "化當年打克賓。叢林千載話猶存。雲黃有棒且高閣。",
    "X84n1583_020:0520c08": "只麼煎茶送出門。",
    "X84n1583_020:0520c09": "杭州府淨慈谷源道禪師舉丹霞然初參石頭。剗佛",
    "X84n1583_020:0520c10": "殿前草公案。頌曰。石頭剗草騐英豪。懵懂丹霞眼不",
    "X84n1583_020:0520c11": "高。若解轉身行活路。至今應不累兒曹。",
    "X84n1583_020:0520c12": "蘇州府虎丘蒺藜曇禪師初住四明延慶。遷蘇之穹",
    "X84n1583_020:0520c13": "窿震澤普濟鎮江甘露真州長蘆。後住虎丘。上堂。舉",
    "X84n1583_020:0520c14": "僧問香林。如何是衲衣下事。林曰。臘月火燒山。師曰。",
    "X84n1583_020:0520c15": "兔子何曾離得窠。若有人問延慶。如何是衲衣下事。",
    "X84n1583_020:0520c16": "只對他道。就船買得魚偏美。踏雪沽來酒倍香。上",
    "X84n1583_020:0520c17": "堂。念念釋迦出世。時時彌勒下生。頓超天地未分之",
    "X84n1583_020:0520c18": "前。不歷階梯。掀翻寶所。便恁麼去。可以開無量法門。",
    "X84n1583_020:0520c19": "可以演百千妙義。驀拈拄杖卓一下曰。無量法門百",
    "X84n1583_020:0520c20": "千妙義。盡向者裡百襍碎了也。還知虎丘落處麼。靠",
    "X84n1583_020:0520c21": "拄杖曰。祖禰不了。殃及兒孫。舉靈雲見桃花話。頌",
    "X84n1583_020:0520c22": "曰。三月桃華是處開。靈雲雙眼盡塵埃。謝郎重整釣",
    "X84n1583_020:0520c23": "鼇手。未免將身一處埋。",
    "X84n1583_020:0520c24": "諾菴肇禪師舉松源示眾曰。明眼衲僧。因甚打失鼻",
    "X84n1583_020:0521a01": "孔。有賊無贓[○@●]話。頌曰。殺人一萬損三千。獨弄單提",
    "X84n1583_020:0521a02": "機不全。萬頃滄波明月夜。一聲短笛釣魚船。贊二",
    "X84n1583_020:0521a03": "祖像曰。覓心無處自欺謾。甘受齊腰深雪寒。三拜起",
    "X84n1583_020:0521a04": "來依位立。誰知徧界是波瀾。華亭懷古。活計都盧",
    "X84n1583_020:0521a05": "一釣舟。錦鱗入手便抽頭。我來不覩師親訓。柳岸依",
    "X84n1583_020:0521a06": "依蘸碧流。",
    "X84n1583_020:0521a07": "祕監陸游居士字務觀。號放翁。山陰人。甞謁松源於",
    "X84n1583_020:0521a08": "靈隱。問心傳之學可得聞乎。源曰。既是心傳。豈從聞",
    "X84n1583_020:0521a09": "得。士點首默契。呈偈曰。幾度驅車入帝京。逢人一例",
    "X84n1583_020:0521a10": "眼雙青。今朝始見宗門別。說有言無要眼聽。",
    "X84n1583_020:0521a11": "臥龍先禪師法嗣",
    "X84n1583_020:0521a12": "杭州府徑山無準師範禪師蜀梓潼雍氏子。九歲依",
    "X84n1583_020:0521a13": "陰平山道欽出家。紹熈甲寅。登具戒。明年遊成都。坐",
    "X84n1583_020:0521a14": "夏正法。請益瞎堂高弟堯首座坐禪法。堯曰。禪是何",
    "X84n1583_020:0521a15": "物。坐底是誰。師於是晝夜體究。一日如廁有省。明年",
    "X84n1583_020:0521a16": "謁佛照于育王。照問何處人。師曰劍州。照曰。帶得劍",
    "X84n1583_020:0521a17": "來麼。師隨聲便喝。照笑曰。者烏頭子也亂做。久之。復",
    "X84n1583_020:0521a18": "至靈隱。時破菴居第一座。同遊石筍菴。菴之道者。請",
    "X84n1583_020:0521a19": "益猢猻子捉不住話。菴曰。用捉他作麼。如風吹水自",
    "X84n1583_020:0521a20": "然成紋。師侍旁有省。未幾。破菴掃塔天童。師偕往。復",
    "X84n1583_020:0521a21": "拉石溪月。同遊台鴈。至瑞巖雲巢。留師分座。夜夢偉",
    "X84n1583_020:0521a22": "衣冠者。持把茅見授。翌日明州清凉專使至。師受請",
    "X84n1583_020:0521a23": "入院。見所謂伽藍神。姓茅。衣冠與所夢無異。陞堂開",
    "X84n1583_020:0521a24": "法。一香供破菴焉。三年遷焦山。次遷雪竇。又三年。被",
    "X84n1583_020:0521b01": "敕移育王。又三年。領嵩山少林。次補徑山。明年寺燬。",
    "X84n1583_020:0521b02": "師不動容經意。是冬十月。旨下召入內廷。上御修政",
    "X84n1583_020:0521b03": "殿引見。師奏對詳明。上賜金襴僧伽黎。復宣詣慈明",
    "X84n1583_020:0521b04": "殿。陞座說法。上垂簾而聽。賜佛鑑禪師號。三年寺成。",
    "X84n1583_020:0521b05": "閱六年復燬。而多助雲至。不數年。復還舊觀。僧問。",
    "X84n1583_020:0521b06": "趙州道。三十年前在南方行脚。火爐頭有箇無賓主",
    "X84n1583_020:0521b07": "話。直至如今無人舉著。此意如何。師曰。舌頭拖地。曰",
    "X84n1583_020:0521b08": "畢竟如何是無賓主話。師曰。言滿天下。曰祇如玄沙",
    "X84n1583_020:0521b09": "聞得乃曰。者老漢脚跟未點地在。又作麼生。師曰。一",
    "X84n1583_020:0521b10": "坑埋却。曰可謂焦磚打著連底凍。赤眼撞著火柴頭。",
    "X84n1583_020:0521b11": "師以拄杖劃一劃。上堂。五峰門下。百種全無。禪牀",
    "X84n1583_020:0521b12": "迫窄。堂供蕭踈。脚下踏著底。破磚頭碎瓦片。面前撞",
    "X84n1583_020:0521b13": "見底。王獦獠李麻胡。恁麼薄福住山。真箇孤負老胡。",
    "X84n1583_020:0521b14": "良久曰。雖然如是。更點分明。上堂。一夏已滿。無事",
    "X84n1583_020:0521b15": "不辦。遂府缽盂。卭州磁碗。上堂。靈山指月。曹溪話",
    "X84n1583_020:0521b16": "月。遞代相傳。證龜成鼈。範上座。尋常一張口。挂在壁",
    "X84n1583_020:0521b17": "上。今日無端入者行戶。未免拈出多年曆日。說似諸",
    "X84n1583_020:0521b18": "人。且要郭大李二鄧四張三。知得江南兩浙。春寒秋",
    "X84n1583_020:0521b19": "熱。示眾。若論箇事。直是省要。奈何諸人自作艱難。",
    "X84n1583_020:0521b20": "自作障礙。所以尋常東廊西廊。見諸人和南問訊。山",
    "X84n1583_020:0521b21": "僧便乃低頭相接。其實無他。只要諸人識得長老是",
    "X84n1583_020:0521b22": "西川隆慶府人氏。若也識得。便與諸人打些鄉談。說",
    "X84n1583_020:0521b23": "些鄉話。如今且未問你識得長老。且各自知得自家",
    "X84n1583_020:0521b24": "鄉井也得。還知麼。明州六縣。奉化八鄉。淳祐戊申",
    "X84n1583_020:0521c01": "秋。築室明月池上。榜曰退耕。乞老于朝。己酉三月旦。",
    "X84n1583_020:0521c02": "陞堂示眾曰。山僧既老且病。無力得與諸人東語西",
    "X84n1583_020:0521c03": "話。今日勉強出來。將從前所說不到底。盡情向諸人",
    "X84n1583_020:0521c04": "面前。抖擻去也。遂起身抖衣曰。是多少。十八日集兩",
    "X84n1583_020:0521c05": "序。區畫後事。親書遺表。及遺書十數封。言笑如平時。",
    "X84n1583_020:0521c06": "其徒請遺偈。乃執筆疾書曰。來時空索索。去也赤條",
    "X84n1583_020:0521c07": "條。更要問端的。天台有石橋。移頃而逝。停龕二七日。",
    "X84n1583_020:0521c08": "奉全身。塟於萬年正續之側。去寺四十里。塔曰圓照。",
    "X84n1583_020:0521c09": "杭州府靈隱石田法薰禪師眉山彭氏子。生而慧敏。",
    "X84n1583_020:0521c10": "年十六。從丹稜石龍山法寶院出家。二十二。薙髮受",
    "X84n1583_020:0521c11": "具戒。游方至石霜。禮雷遷塔。述偈曰。一念慈容元不",
    "X84n1583_020:0521c12": "隔。何須特地肆乖張。平高就下婆心切。惱得雷公一",
    "X84n1583_020:0521c13": "夜忙。師名由是大著。聞穹窿破菴道望。遂往依焉。菴",
    "X84n1583_020:0521c14": "室中。舉世尊拈華迦葉微笑話。師曰。焦磚打著連底",
    "X84n1583_020:0521c15": "凍。赤眼撞著火柴頭。菴異之。師於是決志依棲。與無",
    "X84n1583_020:0521c16": "準日相激礪。久乃辭去事遍參。靈隱嶽淨慈充華藏",
    "X84n1583_020:0521c17": "演。咸稱賞之。後出世蘇之高峰。次遷寒山。會蔣山虗",
    "X84n1583_020:0521c18": "席。廟堂以師補之。寶慶初。遷淨慈。端平乙未。復遷靈",
    "X84n1583_020:0521c19": "隱。上堂。一徑直。二周遮。衲僧會得萬別千差。庭前",
    "X84n1583_020:0521c20": "閒縱目。春盡尚餘華。老鬍不合過流沙。拍膝一下。便",
    "X84n1583_020:0521c21": "下座。上堂。大道體寬。無易無難。相頭買帽。此土西",
    "X84n1583_020:0521c22": "天。上堂。識得心。山嶽沉。握金成土。握土成金。脚前",
    "X84n1583_020:0521c23": "脚後。現成行貨。少室峰前。交點不過。上堂。石中有",
    "X84n1583_020:0521c24": "玉。沙裡無油。德山臨濟。未出常流。却憶寒山子。時臨",
    "X84n1583_020:0522a01": "古渡頭。上堂。見聞覺知。行住坐臥。眨上眉毛。早已",
    "X84n1583_020:0522a02": "蹉過。赤脚唱山歌。路上無人和。上堂。把定重關。諸",
    "X84n1583_020:0522a03": "人性命在山僧手裡。放開一綫。山僧性命在諸人手",
    "X84n1583_020:0522a04": "裡。而今也不把定。也不放開。山僧即是諸人。諸人即",
    "X84n1583_020:0522a05": "是山僧。三十年後。莫道蔣山和泥合水。示眾。劍刃",
    "X84n1583_020:0522a06": "翻身猶是鈍。屋頭問路太無端。楚鷄不是丹山鳳。何",
    "X84n1583_020:0522a07": "必臨風刷羽翰。淳祐甲辰三月望示眾。但得本莫",
    "X84n1583_020:0522a08": "愁末。喚甚麼作本。喚甚麼作末。松栢千年青。不入時",
    "X84n1583_020:0522a09": "人意。牡丹一日紅。滿城公子醉。山僧恁麼道。若有不",
    "X84n1583_020:0522a10": "肯底。是我同參。弟子師俊。繪師像求贊。有曰。末後",
    "X84n1583_020:0522a11": "一句。分付廚山。眾訝之。先是。師甞建接待院於西溪",
    "X84n1583_020:0522a12": "曰寶壽。明日忽示疾。又明日退歸寶壽。趨辦終焉計。",
    "X84n1583_020:0522a13": "訣眾而逝。窆全身於院後。壽七十五。臘五十三。",
    "X84n1583_020:0522a14": "南康府雲居即菴慈覺禪師西蜀人。舉雪峰因閩王",
    "X84n1583_020:0522a15": "問。擬欲葢一所佛殿去時如何。峰曰大王何不葢取",
    "X84n1583_020:0522a16": "一所空王殿。王曰請師樣子。峰展兩手。雲門曰一舉",
    "X84n1583_020:0522a17": "四十九話。頌曰。空王殿樣子。雪峰展兩手。添得老韶",
    "X84n1583_020:0522a18": "陽。一舉四十九。總是面南看北斗。讚船子道影曰。",
    "X84n1583_020:0522a19": "三十餘年在藥山。鬼家活計豈能傳。當時不得夾山",
    "X84n1583_020:0522a20": "老。你且耐煩撐破船。舉。僧問葉縣省。如何是密用",
    "X84n1583_020:0522a21": "心處。縣曰閙市裡輥毬子。曰意旨如何。縣曰。普請大",
    "X84n1583_020:0522a22": "家看話。頌曰。輥毬閙市大家看。一陣清風吹面寒。定",
    "X84n1583_020:0522a23": "亂不須雙刃劍。活人何必九還丹(師甞遊雲居。夜宿瑤田莊。夢安樂神",
    "X84n1583_020:0522a24": "告曰。師於此山。只有一粥之緣。明日午後到山。晚參罷。會旦過有二僧相毆。新到例遭擯逐。師竊訝之。後數年。",
    "X84n1583_020:0522b01": "雲居虗席。州符起師補處。師忻然承命。且徵前夢。方至瑤田莊。未入院而寂焉)。",
    "X84n1583_020:0522b02": "寧波府大慈獨菴道儔禪師贈製鞋者偈曰。透底工",
    "X84n1583_020:0522b03": "夫做已圓。須知密處自心傳。脚跟著地隨他轉。踏到",
    "X84n1583_020:0522b04": "驢年也未穿。",
    "X84n1583_020:0522b05": "薦福生禪師法嗣",
    "X84n1583_020:0522b06": "杭州府徑山癡絕道冲禪師武信長江荀氏子。以進",
    "X84n1583_020:0522b07": "士業。應詔不利。遂於梓州妙音院受業。游成都講肆。",
    "X84n1583_020:0522b08": "習經論。紹熈壬子。出峽往謁松源嶽于薦福。以歲儉",
    "X84n1583_020:0522b09": "不果。會曹源生。出世妙果。師造見。聆入門語有省。參",
    "X84n1583_020:0522b10": "堂。俾侍香。朝夕老拳痛棒不少貸。平生知見。至是絕",
    "X84n1583_020:0522b11": "無影響。曹源徙龜峰。師侍行。又三年。以偈辭遊浙。有",
    "X84n1583_020:0522b12": "尚餘窮相一雙手。要向諸方痒處爬之句。至浙。值松",
    "X84n1583_020:0522b13": "源主靈隱。門嚴戶峻。八閱月不得入室。或以失士告。",
    "X84n1583_020:0522b14": "源曰。我已八字打開。自是他當面錯過。師聞徹見曹",
    "X84n1583_020:0522b15": "源嘻笑怒罵。皆為人善巧方便。嘉定己卯。由徑山第",
    "X84n1583_020:0522b16": "一座。應嘉禾光孝請。香拈曹源。是時此菴元覺菴真",
    "X84n1583_020:0522b17": "逢菴原無相範石谿月等。皆在會中。道聞於朝。忠獻",
    "X84n1583_020:0522b18": "衛王。以堂帖除蔣山。居十有三載。嘉熈己亥。鼓山來",
    "X84n1583_020:0522b19": "聘。未行。雪峰牒至。領事半年。而天童詔下。眾集如海。",
    "X84n1583_020:0522b20": "兼攝育王住持事。上堂。天童用底。來育王用不著。",
    "X84n1583_020:0522b21": "育王用底。歸天童用不著。雖然如是。用不著處用有",
    "X84n1583_020:0522b22": "餘。一箭雙鵰隨手落。結夏上堂。圓覺伽藍。塵塵有",
    "X84n1583_020:0522b23": "路。坐斷去來。頓空今古。那裡十三。者邊十五。後先不",
    "X84n1583_020:0522b24": "差毫髮許。堪笑黃面瞿曇。至今不知落處。上堂。有",
    "X84n1583_020:0522c01": "一人。一念頓證。墮在佛數。有一人。累劫闡提。不願成",
    "X84n1583_020:0522c02": "佛。且道。那箇合受人天供養。良久曰。蝶穿芳徑雙眉",
    "X84n1583_020:0522c03": "溼。蜂掠殘華兩股肥。上堂。盡乾坤大地。無絲毫許",
    "X84n1583_020:0522c04": "隔。是汝諸人。橫擔拄杖。繞四天下行脚道。我無處不",
    "X84n1583_020:0522c05": "到。無事不知。且道。西天那爛陀寺戒賢論師。今日說",
    "X84n1583_020:0522c06": "甚麼法。便下座。上堂。僧問。心佛及眾生。是三無差",
    "X84n1583_020:0522c07": "別。如何是過去心。師曰。放待冷來看。曰如何是現在",
    "X84n1583_020:0522c08": "心。師曰。你問我答。曰如何是未來心。師曰。後次上堂",
    "X84n1583_020:0522c09": "向你道。曰如何是過去佛。師曰。去年梅。曰如何是現",
    "X84n1583_020:0522c10": "在佛。師曰。今歲柳。曰如何是未來佛。師曰。顏色馨香",
    "X84n1583_020:0522c11": "依舊。曰如何是過去差別智。師以拂子擊禪牀左邊。",
    "X84n1583_020:0522c12": "曰如何是現在差別智。師以拂子擊禪牀右邊。曰如",
    "X84n1583_020:0522c13": "何是未來差別智。師以拂子中間點一點。僧曰。心佛",
    "X84n1583_020:0522c14": "眾生無向背。十方剎海一毫收。便禮拜。師乃曰。過去",
    "X84n1583_020:0522c15": "心不可得。現在心不可得。未來心不可得。三世既不",
    "X84n1583_020:0522c16": "可得。喚甚麼作差別智。若人見得徹去。三世諸佛。無",
    "X84n1583_020:0522c17": "一時不在諸人頂[寧*頁]上。轉大法輪。更來者裡。挨肩竝",
    "X84n1583_020:0522c18": "足。討甚麼盌。下座。以拄杖一時打散。未幾。被旨遷",
    "X84n1583_020:0522c19": "徑山。一日忽手書龕記并遺書。且曰。無準忌。在三月",
    "X84n1583_020:0522c20": "十八。吾十五行矣。不能拈香修供。令撾鼓陞座辭眾。",
    "X84n1583_020:0522c21": "舉世尊臨入涅槃。告眾曰。汝等善觀吾紫磨金色之",
    "X84n1583_020:0522c22": "身。瞻仰取足。毋令後悔。今日即有。明日即無。師曰。世",
    "X84n1583_020:0522c23": "尊四十九年。作盡伎倆。及至臨行。求生不得。求死不",
    "X84n1583_020:0522c24": "得。山僧今日。要行便行。要去便去。八臂那吒攔不住。",
    "X84n1583_020:0523a01": "至夜分起坐。侍者請偈。師曰。末後一句。無可商量。只",
    "X84n1583_020:0523a02": "要箇人直下承當。移頃而逝。壽八十二。臘六十一。茶",
    "X84n1583_020:0523a03": "毗。舍利五色者無數。遵遺命。奉骨歸。塟金陵玉山菴。",
    "X84n1583_020:0523a04": "學者分其半。塔於菖蒲田玉芝菴。",
    "X84n1583_020:0523a05": "天童鏡禪師法嗣",
    "X84n1583_020:0523a06": "寧波府育王寂窓有照禪師福之閩縣鄧氏子。從九",
    "X84n1583_020:0523a07": "峰榕菴慧得度。時枯禪唱道怡山。師往見之。禪問。自",
    "X84n1583_020:0523a08": "從一見桃花後。直至如今更不疑。那裡是他不疑處。",
    "X84n1583_020:0523a09": "師大笑趨出。禪深肯之。禪遷靈隱。師掌內記。已而見",
    "X84n1583_020:0523a10": "大梅石巖虎丘蒺藜鄮峰無準金山大歇。皆深契合。",
    "X84n1583_020:0523a11": "以母老歸省。謁雪峰癡絕。留掌記室。閩帥請開法東",
    "X84n1583_020:0523a12": "山大乘。移福之黃檗。時左史竹溪林希逸。從師論心",
    "X84n1583_020:0523a13": "法。拳拳服膺。有老來得友如師少。別去伊誰伴我閒",
    "X84n1583_020:0523a14": "之句。次補江心。後遷玉几。朝廷降金帛。鼎建舍利寶",
    "X84n1583_020:0523a15": "塔。僧問。如何是佛。師曰。八吉祥。曰如何是法。師曰。",
    "X84n1583_020:0523a16": "六殊勝。曰如何是僧。師曰。面目現在。上堂。六塵不",
    "X84n1583_020:0523a17": "惡。還同正覺。鵶鳴鵶鵶。鵲噪鵲鵲。江北江南。潮生潮",
    "X84n1583_020:0523a18": "落。春風三月花草香。善財何處尋樓閣。喝。上堂。如",
    "X84n1583_020:0523a19": "何是道木頭。如何是禪碌磚。古德與麼垂示。十箇五",
    "X84n1583_020:0523a20": "雙。恬不為事。殊不知正抓著鄮峰痒處。何故。建造殿",
    "X84n1583_020:0523a21": "宇。恰用得著。",
    "X84n1583_020:0523a22": "杭州府淨慈清溪沅禪師上堂。達磨西來。一坐具地。",
    "X84n1583_020:0523a23": "被他神光禮了三拜。一時占了。致令後代兒孫。各自",
    "X84n1583_020:0523a24": "分疆列界。衲僧家。撥草瞻風。朝吳暮越。南天台。北五",
    "X84n1583_020:0523b01": "臺。拄杖頭。草鞋底。還曾踏著也未。良久曰。踏著即禍",
    "X84n1583_020:0523b02": "事。",
    "X84n1583_020:0523b03": "泉州府法石愚谷智禪師山居偈曰。栗色伽黎千百",
    "X84n1583_020:0523b04": "結。倚松捫腹看雲飛。有人問我居山趣。向道春深筍",
    "X84n1583_020:0523b05": "蕨肥。",
    "X84n1583_020:0523b06": "福州府西禪月潭圓禪師開爐上堂。人人盡守甕中",
    "X84n1583_020:0523b07": "天。地覆天翻我不然。直下一椎星火迸。螺江燒却謝",
    "X84n1583_020:0523b08": "郎船。",
    "X84n1583_020:0523b09": "□□府報恩太古先禪師上堂。若論此事。不涉心思",
    "X84n1583_020:0523b10": "意想。非干默照忘懷。要得洞然明白。須是汗出一回。",
    "X84n1583_020:0523b11": "且道汗出後如何。驀喚侍者曰。將扇子來。上堂。夜",
    "X84n1583_020:0523b12": "冷清霜重。風來寒更多。因循時節過。自己事如何。拍",
    "X84n1583_020:0523b13": "禪牀曰。不是知音者。如何舉向他。上堂。衲僧家。游",
    "X84n1583_020:0523b14": "方行脚。撥草瞻風。第一須識路徑始得。路徑不錯。東",
    "X84n1583_020:0523b15": "西南北。到處為家。稍涉迂回。五里單牌。十里雙堠。那",
    "X84n1583_020:0523b16": "裡更在那裡。擲下拄杖曰。看脚下。",
    "X84n1583_020:0523b17": "荊州府公安虎溪錫禪師上堂。心心。淺處實甚深。道",
    "X84n1583_020:0523b18": "道。幽遠無人到。急行踏不著。緩行成錯過。少林幾坐",
    "X84n1583_020:0523b19": "華木春。却憶西來胡達磨。",
    "X84n1583_020:0523b20": "紹興府岊翁淳禪師佛誕偈曰。毗嵐毒種毒華開。添",
    "X84n1583_020:0523b21": "得雲門醉後杯。今日柯橋風色惡。淡煙疎雨洗黃梅。",
    "X84n1583_020:0523b22": "隱靜柔禪師法嗣",
    "X84n1583_020:0523b23": "蘇州府虎丘雙杉元禪師舉宋太宗夜夢神人勸發",
    "X84n1583_020:0523b24": "菩提心。凌晨宣廷臣問。菩提心作麼生發。群臣無對。",
    "X84n1583_020:0523c01": "雪竇顯代曰。實為今古罕聞。別峰印代曰。王言如絲。",
    "X84n1583_020:0523c02": "其出如綸話。頌曰。萬里謳歌聖化成。條風塊雨樂樵",
    "X84n1583_020:0523c03": "耕。不因嵩嶽三呼後。無象誰知真太平。舉密菴破",
    "X84n1583_020:0523c04": "沙盆話。頌曰。五陵公子少年時。得意春風躍馬蹄。不",
    "X84n1583_020:0523c05": "惜黃金為彈子。海棠花下打黃鸝。書冷泉兩廊畫",
    "X84n1583_020:0523c06": "壁曰。一一塵中堅密身。改頭換面轉精神。誰知東壁",
    "X84n1583_020:0523c07": "打西壁。總是靈山會上人。",
    "X84n1583_020:0523c09": "續燈正統卷之二十"
}