{
    "X67n1303_002:0279a03": "林泉老人評唱投子青和尚頌古空谷集卷二",
    "X67n1303_002:0279a05": "後學性一閱",
    "X67n1303_002:0279a06": "生生道人梓",
    "X67n1303_002:0279a07": "第十九則僧問長沙",
    "X67n1303_002:0279a08": "示眾云。有進有趣。橫身建化門中。無證無修。著脚威",
    "X67n1303_002:0279a09": "音那畔。幸勿減他聲價。不須粧貼門風。比喻將來。汝",
    "X67n1303_002:0279a10": "還知否。",
    "X67n1303_002:0279a11": "舉僧問長沙。本來人還成佛否(虗空無面目。何用巧粧眉)。沙云。",
    "X67n1303_002:0279a12": "你道大唐天子還割茆刈草否(眼巧不如樣子比)。",
    "X67n1303_002:0279a13": "師云。湖南長沙招賢景岑禪師。初住鹿苑。為第一世。",
    "X67n1303_002:0279a14": "其後居無定所。但徇緣接物隨宜說法。時謂之長沙",
    "X67n1303_002:0279a15": "和尚。僧問教中說幻意是有邪。師曰大德是何言歟。",
    "X67n1303_002:0279a16": "云恁麼則幻意是無邪。曰是何言歟。云恁麼則幻意",
    "X67n1303_002:0279a17": "是不有不無邪。曰是何言歟。云。某三明盡不契於幻",
    "X67n1303_002:0279a18": "意。未審和尚如何明教中幻意。曰大德信一切法不",
    "X67n1303_002:0279a19": "思議否。云佛之誠言安敢不信。曰。大德言信。二信之",
    "X67n1303_002:0279a20": "中是何信。云如某所明是名緣信。曰依何教文得生",
    "X67n1303_002:0279a21": "緣信。云。花嚴經云。菩薩摩訶薩以無障無礙智慧。信",
    "X67n1303_002:0279a22": "一切世間境界是如來境界。又花嚴云。諸佛世尊悉",
    "X67n1303_002:0279a23": "知世法及諸佛法性無差別決定無二。又云。佛法世",
    "X67n1303_002:0279a24": "間法。若見其真實。一切無差別。曰。大德所舉緣信教",
    "X67n1303_002:0279b01": "文甚有來由。聽老僧與大德明教中幻意。若人見幻",
    "X67n1303_002:0279b02": "本來真。是則名為見佛人。圓通法法無生滅。無滅無",
    "X67n1303_002:0279b03": "生是佛身。林泉恁麼舉來。且道本來人有成佛分無",
    "X67n1303_002:0279b04": "成佛分。水月空花元不有。電光石火薦還遲。割茅刈",
    "X67n1303_002:0279b05": "草曾為喻。智者休言道不知。師與仰山翫月次。山云。",
    "X67n1303_002:0279b06": "人人盡有這箇。只是用不得。曰恰是倩汝用。云你作",
    "X67n1303_002:0279b07": "麼生用。師劈胸與一踏。云。[囗@力]。直下似箇大虫。林泉道。",
    "X67n1303_002:0279b08": "仰山今日親遭毒手。長慶云。前彼此作家。後彼此不",
    "X67n1303_002:0279b09": "作家。林泉道。放汝一踏。長慶別云。邪法難扶。林泉道。",
    "X67n1303_002:0279b10": "雪後始知松栢操。事難方表丈夫心。更看投子不犯",
    "X67n1303_002:0279b11": "尊顏別通消息。頌曰。",
    "X67n1303_002:0279b12": "苔殿重重紫氣深(寶香風燭煙雲合。寂寂簾垂不露顏)。星分辰位正",
    "X67n1303_002:0279b13": "乾坤(秋清月轉霜輪。河淡斗垂夜柄)。金輪不御閻浮境(勑遍天下。王不流行)。",
    "X67n1303_002:0279b14": "豈並諸侯寶印尊(蒞政既彰傳國璽。非同封贈假齊王)。",
    "X67n1303_002:0279b15": "師云。至理幽微豈容擬議。非識智之可追求。非妄情",
    "X67n1303_002:0279b16": "之可奔湊。陸亘大夫問南泉姓甚麼。泉曰姓王。云王",
    "X67n1303_002:0279b17": "還有眷屬也無。曰四臣不昧。云王居何位。曰玉殿苔",
    "X67n1303_002:0279b18": "生。後僧舉問曹山。玉殿苔生意旨如何。曰不居正位。",
    "X67n1303_002:0279b19": "云八方來朝時如何。曰他不受禮。云何用來朝。曰有",
    "X67n1303_002:0279b20": "違則斬。云。違是臣分上。未審君意如何。曰樞密不得",
    "X67n1303_002:0279b21": "旨。云恁麼則爕理之功全歸臣相也。曰你還知君意",
    "X67n1303_002:0279b22": "麼。云外方誰敢論量。曰。如是如是。林泉道。君聖臣賢",
    "X67n1303_002:0279b23": "即且置。父慈子孝又如何。非止色難成感慨。無違的",
    "X67n1303_002:0279b24": "意少知音。既爾重重紫氣籠罩深宮。燦燦璇璣定分",
    "X67n1303_002:0279c01": "辰位。王四天下則必御金輪。總三千界則當提寶印。",
    "X67n1303_002:0279c02": "不須附耳而言。躡足以封。韓信還曉此意麼。太平只",
    "X67n1303_002:0279c03": "許將軍建。不許將軍見太平。",
    "X67n1303_002:0279c04": "第二十則雲巖南泉",
    "X67n1303_002:0279c05": "示眾云。斜街暗巷。生客頭迷。金鎻玄關。衲僧眼[目*參]。莫",
    "X67n1303_002:0279c06": "有腦後著楔知痛痒者麼。",
    "X67n1303_002:0279c07": "舉道吾與雲巖到南泉處(道曠無涯。逢人不墨)。泉問闍黎名",
    "X67n1303_002:0279c08": "甚麼(適來記得而今忘却)。吾云宗智(多虗不如少實)。泉云。智不到處。",
    "X67n1303_002:0279c09": "作麼生宗(尊鑑不錯)。吾云切忌道著(佯小心。故大膽)。泉云酌然",
    "X67n1303_002:0279c10": "道著則頭角生(明眼人前一場漏逗)。異日師與雲巖後架把",
    "X67n1303_002:0279c11": "針(作務勞神)。南泉過見再問。智頭陁前日道智不到處",
    "X67n1303_002:0279c12": "切忌道著。道著則頭角生。合作麼生行履(放蕩不耕空劫",
    "X67n1303_002:0279c13": "地。暮天何用牧歌催)。師乃抽身入僧堂(伶俐衲僧一撥便轉)。",
    "X67n1303_002:0279c14": "師云。潭州道吾宗智禪師。豫章海昏張氏子。依盤和",
    "X67n1303_002:0279c15": "尚受教具戒。預藥山法會。密契心印。一日山問子去",
    "X67n1303_002:0279c16": "何處來。曰遊山來。云。不離此室。速道將來。曰山上烏",
    "X67n1303_002:0279c17": "兒頭帶雪。澗底遊魚忙不徹。離藥山見南泉。泉問闍",
    "X67n1303_002:0279c18": "黎名甚麼。尋常語裏便布槍旗。吾曰宗智。便於長蛇",
    "X67n1303_002:0279c19": "陣前具實祗對。方信道本色住山人了無刀斧痕。果",
    "X67n1303_002:0279c20": "然以空劫已前一段大事猛然提起道。智不到處。作",
    "X67n1303_002:0279c21": "麼生宗。是他念茲在茲未曾忘却。向群居慎口獨坐",
    "X67n1303_002:0279c22": "防心處欵欵地道。切忌道著。此之所謂十言九中。不",
    "X67n1303_002:0279c23": "如一默。故南泉印證道。灼然道著即頭角生。三日後",
    "X67n1303_002:0279c24": "吾與雲巖在後架把針。泉見乃問。智頭陁前日道。智",
    "X67n1303_002:0280a01": "不到處切忌道著。道著即頭角生。合作麼生行履。若",
    "X67n1303_002:0280a02": "向這裏暫時不在。攃手蹉脚便見墮坑落壍。是他覺",
    "X67n1303_002:0280a03": "不似相。便抽身入僧堂。林泉道。退步就己。萬中無一。",
    "X67n1303_002:0280a04": "南泉亦歸方丈。林泉道。伯牙與子期。不是閑相識。林",
    "X67n1303_002:0280a05": "泉雖恁持蠡酌海折草量天。且圖諸人略知分劑。欲",
    "X67n1303_002:0280a06": "要明白子細。言深淺。說高低。請問投子和尚決然便",
    "X67n1303_002:0280a07": "知下落。頌曰。",
    "X67n1303_002:0280a08": "金剛際下古髑髏(多年窮鬼子。切忌弄精魂)。幾被人踏血濺空",
    "X67n1303_002:0280a09": "(體究即不無。染污則不可)。明月任從君自掬(光影門頭。徒勞手勢)。寒松那",
    "X67n1303_002:0280a10": "棄白雲封(好客無踈伴)。",
    "X67n1303_002:0280a11": "師舉花嚴經云。其最下方名世界光遍照一切金剛",
    "X67n1303_002:0280a12": "莊嚴光耀輪為際。依眾寶摩尼花而住。今為金剛隊",
    "X67n1303_002:0280a13": "下者悞矣。況此本分一事。若占聖之髑髏。諸佛之頂",
    "X67n1303_002:0280a14": "[寧*頁]。擬之則觸破面門。窺之則瞎却眼睛。有不頋危亡",
    "X67n1303_002:0280a15": "者。踉[跳-兆+旁]顛蹶蹴跳踐踏。生撏活攞。向枯骨上咬嚼。沒",
    "X67n1303_002:0280a16": "巴鼻處近傍。何止血濺長空而已哉。其奈掬水月在",
    "X67n1303_002:0280a17": "手。弄花香滿衣。無始劫來妄想熏習卒難改革。一旦",
    "X67n1303_002:0280a18": "迴光返照了達真常。於切忌道著處覰透。頭角未生",
    "X67n1303_002:0280a19": "時知歸。萬本寒松清陰鬱密。一片白雲幸無棄捨。還",
    "X67n1303_002:0280a20": "知同聲相應同氣相求處麼。有緣不是余朋友。無用",
    "X67n1303_002:0280a21": "雙眉却弟兄。",
    "X67n1303_002:0280a22": "第二十一則趙州喫茶",
    "X67n1303_002:0280a23": "示眾云。雀舌初調玉盞分時禪思徤。龍團槌碎金渠",
    "X67n1303_002:0280a24": "碾處睡魔降。雖然兩段不同。且喜一家無二。莫有不",
    "X67n1303_002:0280b01": "涉唇吻知味者麼。",
    "X67n1303_002:0280b02": "舉趙州纔見僧來便問。曾到此間麼(尋常語裏布槍旗)。僧",
    "X67n1303_002:0280b03": "云不曾到(料掉沒交涉)。州云喫茶去(承言者喪)。又問僧曾到",
    "X67n1303_002:0280b04": "此間麼(慣得其便)。僧云曾到(惜取草鞋好)。州云喫茶去(滯句者迷)。",
    "X67n1303_002:0280b05": "師云。趙州觀音院從諗禪師。未受具時便抵池陽參",
    "X67n1303_002:0280b06": "南泉。值泉偃息而問曰近離甚處。云瑞像。曰還見瑞",
    "X67n1303_002:0280b07": "像麼。云不見瑞像。只見臥如來。泉便起坐問。汝是有",
    "X67n1303_002:0280b08": "主沙彌無主沙彌。云有主沙彌。曰那箇是汝主。師遂",
    "X67n1303_002:0280b09": "近前躬身曰。仲冬嚴寒。伏惟和尚尊候萬福。泉器之",
    "X67n1303_002:0280b10": "許其入室。他日問泉曰。如何是道。泉曰平常心是道。",
    "X67n1303_002:0280b11": "云還可趣向也無。曰擬向即乖。云不擬爭知是道。曰",
    "X67n1303_002:0280b12": "道不屬知。不屬不知。知是妄覺。不知是無記。若真達",
    "X67n1303_002:0280b13": "不疑之道。猶如太虗廓然蕩豁。豈可強是非邪。師於",
    "X67n1303_002:0280b14": "言下悟理。僧問雲居膺禪師。羚羊挂角時如何。曰六",
    "X67n1303_002:0280b15": "六三十六。云挂角後如何。曰六六三十六。僧禮拜。曰",
    "X67n1303_002:0280b16": "會麼。云不會。曰不見道無蹤跡。其僧舉似趙州。州曰",
    "X67n1303_002:0280b17": "雲居師兄猶在。僧便問羚羊挂角時如何。州曰九九",
    "X67n1303_002:0280b18": "八十一。云挂角後如何。曰九九八十一。云得恁麼難",
    "X67n1303_002:0280b19": "會。曰有甚麼難會。云請和尚指示。曰新羅新羅。林泉",
    "X67n1303_002:0280b20": "道。未眨眼時遭八百。擬開口處隔三千。趙州指示分",
    "X67n1303_002:0280b21": "明處。方信雲居有妙傳。更看投子將何特為用甚煎",
    "X67n1303_002:0280b22": "點。頌曰。",
    "X67n1303_002:0280b23": "見僧便問曾到否(仁義道中當合如是)。有言曾到不曾來(執結",
    "X67n1303_002:0280b24": "是實)。留坐喫茶珍重去(好看千里客。萬里要傳名)。青烟暗換綠紋",
    "X67n1303_002:0280c01": "苔(惜得自己眉毛。穿過那僧鼻孔)。",
    "X67n1303_002:0280c02": "師云。趙州古佛於人我山前凡夫地上。平田淺草內",
    "X67n1303_002:0280c03": "指條活路。徑直截要似更強如長安大道。若言曾到。",
    "X67n1303_002:0280c04": "三千里外且喜沒交涉。更買草鞋行脚始得。若言不",
    "X67n1303_002:0280c05": "曾到。顢頇佛性儱侗真如。兀兀騰騰虗淹歲月。折莫",
    "X67n1303_002:0280c06": "你左趓右閃側覰傍觀。終是出他圈圚不得。謝他看",
    "X67n1303_002:0280c07": "客兩停不論親踈一般管待。雖破龍團鳳餅。恐逢跛",
    "X67n1303_002:0280c08": "鼈盲龜。他既口苦心甜。你莫外好裏弱。本無委曲若",
    "X67n1303_002:0280c09": "疊嶂之青煙。不有蒙茸似幽庭之綠蘚。只如暗彰文",
    "X67n1303_002:0280c10": "彩互換偏圓一句。又作麼生。待喫茶了即向汝道。",
    "X67n1303_002:0280c11": "第二十二則大隨烏龜",
    "X67n1303_002:0280c12": "示眾云。雖則當面熱謾。隄備傍人冷笑。休賣弄知心",
    "X67n1303_002:0280c13": "可腹。終只是見境生情。還與破除得麼。",
    "X67n1303_002:0280c14": "舉大隋和尚與僧行次。見一烏龜(是凶是吉)。僧便問。一",
    "X67n1303_002:0280c15": "切眾生皮裹骨。為甚麼此箇眾生骨裹皮(果然疑著)。隨",
    "X67n1303_002:0280c16": "以草鞋安龜背上(信手拈來用最親)。其僧無語(塞斷咽喉)。",
    "X67n1303_002:0280c17": "師云。益州大隨法真禪師。嗣長慶安。初見藥山道吾",
    "X67n1303_002:0280c18": "雲巖洞山。次至嶺外大溈會下數載。食不至充。臥不",
    "X67n1303_002:0280c19": "求暖。清苦鍊行。操履不群。溈深器之。一日問曰。闍黎",
    "X67n1303_002:0280c20": "在老僧此間。不曾問一轉語。云教某甲甚麼處下口。",
    "X67n1303_002:0280c21": "溈曰何不道如何是佛。師作手勢掩溈山口。溈嘆曰",
    "X67n1303_002:0280c22": "子真得髓。從此名傳四海。爾後還蜀。寄錫天彭堋口",
    "X67n1303_002:0280c23": "山龍懷寺。於路煎茶普施三年。因往後山見一古院",
    "X67n1303_002:0280c24": "號大隨。群峰矗秀澗水清泠。中有一樹圍四丈餘。南",
    "X67n1303_002:0281a01": "開一門中空無礙。不假斤斧自然一庵。時目為木禪",
    "X67n1303_002:0281a02": "庵。師乃居之十餘載。影不出山聲聞于外。四方玄學",
    "X67n1303_002:0281a03": "千里趍風。蜀主欽尚遣使屢徵。師皆辭老病。署神照",
    "X67n1303_002:0281a04": "大師。因庵側見此一龜。僧發此問。師遂拈草鞋安龜",
    "X67n1303_002:0281a05": "背上。是知宗師一期應對。破妄祛惑。明心見性。終不",
    "X67n1303_002:0281a06": "以言句繫綴於人。未委投子若為話會。頌曰。",
    "X67n1303_002:0281a07": "一家有事百家忙(堪嘆堪悲)。春暖纔迴草自長(節氣不相饒)。",
    "X67n1303_002:0281a08": "東嶺月分西澗水(清光何處無)。菊殘猶自候重陽(淵明歸去",
    "X67n1303_002:0281a09": "后。千古漫傷情)。",
    "X67n1303_002:0281a10": "師云。若也依因判果隨業受生。鱗羽皮毛胎卵濕化",
    "X67n1303_002:0281a11": "各安其分。那有差殊。此皆迷真執妄顛倒想生。不悟",
    "X67n1303_002:0281a12": "本空故受輪轉。普觀一切眾生漂沉生死。何啻百家",
    "X67n1303_002:0281a13": "而已哉。故世尊以無緣慈。興大悲心。布春風和氣滋",
    "X67n1303_002:0281a14": "孕群萌。令心花發現。使智果圓成。放愛月光。輝天鑑",
    "X67n1303_002:0281a15": "地。耀古騰今。始自劫壺空處佛未興時。性海澄渟無",
    "X67n1303_002:0281a16": "幽不燭。有等焦芽敗種孤陋寡聞墮根禪客。向東籬",
    "X67n1303_002:0281a17": "側畔十月初頭指望白衣特來送酒。呆漢。非止此時",
    "X67n1303_002:0281a18": "遭蹉過。須知他後卒難逢。",
    "X67n1303_002:0281a19": "第二十三則南泉斬猫",
    "X67n1303_002:0281a20": "示眾云。衲僧巴鼻勦絕凡情。佛祖權衡屏除聖解。莫",
    "X67n1303_002:0281a21": "有具此作略者麼。",
    "X67n1303_002:0281a22": "舉南泉有兩堂上座爭貓不止(家返宅亂)。泉陞座提起",
    "X67n1303_002:0281a23": "猫兒云。道得即不斬(和尚幸是大人。且莫造次。)眾無對(能做不能當。)",
    "X67n1303_002:0281a24": "泉乃揮猫兒(大用現前佛魔屏氣)。趙州至晚方到(甚處去來)。泉乃",
    "X67n1303_002:0281b01": "舉前話(將謂忘却)。州脫一隻草鞋戴頭上出去(老老大大作這",
    "X67n1303_002:0281b02": "箇去就)。泉云子若早來却救得猫兒(若不得此語。前話也難圓)。",
    "X67n1303_002:0281b03": "師云。南泉普願禪師。鄭州新鄭人。姓王氏。幼慕空宗。",
    "X67n1303_002:0281b04": "唐至德二年依大隗山大慧禪師受業。詣嵩嶽受具",
    "X67n1303_002:0281b05": "足戒。初習相部舊章。究毗尼篇聚。次遊諸講肆。歷聽",
    "X67n1303_002:0281b06": "楞伽花嚴入中百門觀。精鍊玄義。後扣大寂之室。頓",
    "X67n1303_002:0281b07": "然忘筌得遊戲三昧。一日為眾僧行粥次。馬祖問桶",
    "X67n1303_002:0281b08": "裏是甚麼。師曰。這老漢合取口。作恁麼語話。祖便休。",
    "X67n1303_002:0281b09": "自餘同參之流無敢詰問。貞元十一年憩錫于池陽。",
    "X67n1303_002:0281b10": "自建禪齋。不下南泉三十餘載。道風遐布。大振玄綱。",
    "X67n1303_002:0281b11": "因是諸方目為郢匠。一日因東西兩堂爭猫。是非只",
    "X67n1303_002:0281b12": "為多開口。煩惱皆因強出頭。果遇師白眾曰。道得即",
    "X67n1303_002:0281b13": "救取猫兒。道不得即斬却也。此乃路見不平。當機不",
    "X67n1303_002:0281b14": "讓。便以本分事相為。剗除妄想屏當狂情。要教於空",
    "X67n1303_002:0281b15": "劫已前威音之始。頓除人我等執。空一切法。頓絕諸",
    "X67n1303_002:0281b16": "緣。眾既無對。師遂斬之。此豈非見到用到心口相應。",
    "X67n1303_002:0281b17": "人多以斬猫芟蛇為雲門正令。為麤行作業謗之。是",
    "X67n1303_002:0281b18": "不達文殊仗劒之微旨也。世尊於靈山會上。五百比",
    "X67n1303_002:0281b19": "丘得四禪定具五神通未。得法忍。以宿命智通各各",
    "X67n1303_002:0281b20": "自見過去殺父害母及諸重罪。於自心內各各懷疑。",
    "X67n1303_002:0281b21": "於甚深法不能證入。於是文殊承佛神力。遂手握利",
    "X67n1303_002:0281b22": "劒馳逼如來。世尊乃謂文殊曰。住住。不應作逆。勿得",
    "X67n1303_002:0281b23": "害吾。吾必被害。為善被害。文殊師利。爾從本已來。無",
    "X67n1303_002:0281b24": "有我人。但以內心見有我人。內心起時我被害。即名",
    "X67n1303_002:0281c01": "為害。於是五百比丘自悟本心。如夢如幻。於夢幻中",
    "X67n1303_002:0281c02": "無有我人。乃至能生所生父母皆如夢幻。於是五百",
    "X67n1303_002:0281c03": "比丘既得無生法忍。同讚嘆曰。文殊大智士。深達法",
    "X67n1303_002:0281c04": "源底。自手握利劍。馳逼如來身。如劍佛亦爾。一相無",
    "X67n1303_002:0281c05": "有二。無相無所生。是中云何殺。出寶積經。是知南泉",
    "X67n1303_002:0281c06": "大用不減文殊。不可以狹劣之見。僻執之心。誣謗古",
    "X67n1303_002:0281c07": "人。更看投子別是非明得喪。分明指出。頌曰。",
    "X67n1303_002:0281c08": "臨險推人事要知(用知作麼)。求財先自露針錐(照碩刺破眼睛)。",
    "X67n1303_002:0281c09": "釣魚盡說諳風勢(易開終始口)。及至風來波路迷(難保歲寒",
    "X67n1303_002:0281c10": "心)。潦倒趙州雖好手(縱也彼既臨時)。鐘鳴齋後赴來遲(奪也",
    "X67n1303_002:0281c11": "我何特地)。要知大像嘉州路(直須親到一回始得)。鐵牛鎮斷陝關",
    "X67n1303_002:0281c12": "西(沒你近傍處)。",
    "X67n1303_002:0281c13": "師云。不因一事不長一智。不喫一交不學一便。所以",
    "X67n1303_002:0281c14": "道。撒手懸崖下。分身萬象中。南泉老漢能於楂手刺",
    "X67n1303_002:0281c15": "脚處便與解脫。以竭世樞機過人膽量。向開口合口",
    "X67n1303_002:0281c16": "處選擇人材。露銳利辭鋒。尖新錐刺。探拔深細。體察",
    "X67n1303_002:0281c17": "虗實。復駕慈航來生死海中無明浪裏。以長虹為竿",
    "X67n1303_002:0281c18": "擲月鈎雲餌。乘風駕險求任子長鯨。不意須臾急流",
    "X67n1303_002:0281c19": "勇退。住岸還迷。正值趙州迴舟撥棹頂笠披簑。紅蓼",
    "X67n1303_002:0281c20": "灘頭白蘋影裏雖避却瀟湘夜雨。還蹉過煙寺踈鐘。",
    "X67n1303_002:0281c21": "大似做模搭樣名播嘉州。恰如帶水拖泥犇歸陝府。",
    "X67n1303_002:0281c22": "林泉恁麼曲為中下。裁長補短。剜嵌將來。豈非關空",
    "X67n1303_002:0281c23": "鎻夢捕影勞形。取笑傍觀者歟。只如斬猫兒戴草鞋。",
    "X67n1303_002:0281c24": "端的一句合作麼生道。如王秉劒由王意。妙用縱橫",
    "X67n1303_002:0282a01": "更莫疑。",
    "X67n1303_002:0282a02": "第二十四則雲居居山",
    "X67n1303_002:0282a03": "示眾云。休去歇去。當可厭喧求靜。一念萬年去。何妨",
    "X67n1303_002:0282a04": "息慮安禪。念茲在茲。不為分外。休道全無。所以覰來。",
    "X67n1303_002:0282a05": "敢有來由。怕伊不信。試參詳看。",
    "X67n1303_002:0282a06": "舉僧問雲居。弘覺僧家畢竟如何(枕石眠雲樂自由)。覺云。",
    "X67n1303_002:0282a07": "居山好(指示分明)。",
    "X67n1303_002:0282a08": "師云。洪州雲居道膺禪師。幽州玉田王氏子。童年於",
    "X67n1303_002:0282a09": "范陽延壽寺受業。遊方至翠微問道。會有僧有豫章",
    "X67n1303_002:0282a10": "來。盛稱洞山法席。師遂造焉。山問甚處來。云翠微來。",
    "X67n1303_002:0282a11": "曰翠微有何言句示徒。云。翠微供養羅漢。某問供養",
    "X67n1303_002:0282a12": "羅漢羅漢還來否。曰你每日噇箇甚麼。山曰實有此",
    "X67n1303_002:0282a13": "語否。云有。曰不虗參見作家來。後投誠入室。洞山許",
    "X67n1303_002:0282a14": "為室中領袖。今則這僧既來問衲僧畢竟的事。畢竟",
    "X67n1303_002:0282a15": "本來待有甚事。若一句道有謂之增語。若一句道無",
    "X67n1303_002:0282a16": "謂之妄語。不如指教居山自體悉去。不見道。深山縱",
    "X67n1303_002:0282a17": "臥龍天喜。閙市安禪佛祖憂。雖然恁麼道。更須子細",
    "X67n1303_002:0282a18": "參詳。雲居指示別有奇特。非止令汝坐守寒巖異草。",
    "X67n1303_002:0282a19": "不解轉身。未到無心時應須親到。若到無心處却索",
    "X67n1303_002:0282a20": "迴頭。恁般會去方有少分相應。其或未然。跳得南堆",
    "X67n1303_002:0282a21": "北阜。坐到頭。不解跨崑崙。不知投子別教向甚麼處",
    "X67n1303_002:0282a22": "安身命。頌曰。",
    "X67n1303_002:0282a23": "[山*突]屼嵯峨萬仞橫(風吹不入雨洒不著)。四邊無路不通行(無你",
    "X67n1303_002:0282a24": "措足處)。自古兩輪光不到(別是一乾坤)。夜深王老入西岑",
    "X67n1303_002:0282b01": "(不許外人知)。",
    "X67n1303_002:0282b02": "師云。況此寶山。人人分上各有一座。自是不肯退隱",
    "X67n1303_002:0282b03": "深藏。開遊賞玩。空使心猿攀欖意馬奔馳。子細看來。",
    "X67n1303_002:0282b04": "落群峰之峻。超疊巘之危。須彌尚自難儔。太華何足",
    "X67n1303_002:0282b05": "能比。倚天橫海妙絕古今。雖四邊無路不許通行。其",
    "X67n1303_002:0282b06": "奈當時身先在裏。天衣懷禪師赴杉山請入院。上堂",
    "X67n1303_002:0282b07": "云。二十年樂慕此山。今日且喜到來。因緣際會。山僧",
    "X67n1303_002:0282b08": "未到此山。身先到此。洎乎來到杉山。却在山僧身內。",
    "X67n1303_002:0282b09": "林泉道。不想和尚有此肚量。此亦心包太虗量廓沙",
    "X67n1303_002:0282b10": "界之小樣也。果能如是。任教日月般興廢。管甚乾坤",
    "X67n1303_002:0282b11": "夾是非。只如王老夜入西岑又作麼生。不如歸去便",
    "X67n1303_002:0282b12": "歸去。欲覓了時無了時。",
    "X67n1303_002:0282b13": "第二十五則丹霞燒佛",
    "X67n1303_002:0282b14": "示眾云。熱則趂凉非為分外。寒時向火亦是尋常。於",
    "X67n1303_002:0282b15": "斯凡聖情忘。何必橫生異議。莫有傍不肯。惹禍臨身",
    "X67n1303_002:0282b16": "的麼。",
    "X67n1303_002:0282b17": "舉丹霞和尚一日凝寒經院過宿(好客不如無)。乃取殿",
    "X67n1303_002:0282b18": "中木羅漢燒向(不見一法即如來。方得名為觀自在)。院主致怒乃感",
    "X67n1303_002:0282b19": "眉鬚墮落(心疑生暗鬼。惹禍自臨身)。師拈云。不會為客。勞煩主",
    "X67n1303_002:0282b20": "人(車不橫推。理無曲斷)。",
    "X67n1303_002:0282b21": "師云。鄧州丹霞天然禪師。本習儒業。入長安應舉。方",
    "X67n1303_002:0282b22": "宿逆旅。忽夢白光滿室。占者曰解空之祥也。偶禪者",
    "X67n1303_002:0282b23": "問云。仁者何往。曰選官去。云選官何如選佛。曰選佛",
    "X67n1303_002:0282b24": "當往何所。云今江西馬大師出世。是選佛之場。仁者",
    "X67n1303_002:0282c01": "可往。遂直造江西。纔見祖師。以手拓幞頭額。祖頋視",
    "X67n1303_002:0282c02": "良久云。南嶽石頭是汝師也。遽抵石頭。還以前意投",
    "X67n1303_002:0282c03": "之。頭云著槽廠去。師禮謝入行者房。隨次執爨役凡",
    "X67n1303_002:0282c04": "三年。忽一日石頭告眾曰。來日剗佛殿前草。至來日",
    "X67n1303_002:0282c05": "大眾諸童行各備鍬钁剗草。獨師以盆盛水沐頭於",
    "X67n1303_002:0282c06": "石頭前胡跪。頭見而笑之。便與剃髮說戒。師掩耳而",
    "X67n1303_002:0282c07": "出。淘汰有年而嗣法焉。唐元和中至洛京龍門香山。",
    "X67n1303_002:0282c08": "及至慧林遇天大寒。取木佛燒向。院主訶曰何得燒",
    "X67n1303_002:0282c09": "我木佛。師以杖子撥灰曰吾燒取舍利。曰木佛何有",
    "X67n1303_002:0282c10": "舍利。曰。既無舍利。更取兩尊燒。主自後眉鬚墮落。經",
    "X67n1303_002:0282c11": "不云乎。心生則種種法生。心滅則種種法滅。院主致",
    "X67n1303_002:0282c12": "怒。一念嗔心起。百萬障門開。眉鬚墮落。何怨乎哉。還",
    "X67n1303_002:0282c13": "達此理麼。一念不生全體現。六根纔動被雲遮。未審",
    "X67n1303_002:0282c14": "此時孰能賞鑑。頌曰。",
    "X67n1303_002:0282c15": "古巖苔閉冷侵扉(寒時寒殺闍黎)。飛者驚危走者迷(業識忙忙。",
    "X67n1303_002:0282c16": "無本可據)。夜深寒爇汀洲火(大小明白)。失曉漁家輙自疑(若能",
    "X67n1303_002:0282c17": "常克己。終不怨他人)。",
    "X67n1303_002:0282c18": "師云。千山鳥飛絕。萬徑人蹤滅。孤舟簑笠翁。獨釣寒",
    "X67n1303_002:0282c19": "江雪。正當此時。萬境消沉十方黯黑。乾剝剝兮滴水",
    "X67n1303_002:0282c20": "氷生。冷清清兮撼頦打戰。非止古巖苔閉。緊掩柴扉。",
    "X67n1303_002:0282c21": "飛走驚危。俱難覰向。忘情懷之計較。絕凡聖之階梯。",
    "X67n1303_002:0282c22": "知性火真空。了性空真火。徧周法界。普應河沙。欲使",
    "X67n1303_002:0282c23": "一切眾生了了明明頭頭不昧。其奈曲高和寡。以是",
    "X67n1303_002:0282c24": "為非。大抵東行不見西行利。巧兒做處拙兒嫌。莫恠",
    "X67n1303_002:0283a01": "漁家疑情尚在。咦。夜塚髑髏元是水。客杯弓影竟非",
    "X67n1303_002:0283a02": "蛇。性空心月無圓缺。枉被迷雲取次遮。",
    "X67n1303_002:0283a03": "第二十六則鷄棲鳳巢",
    "X67n1303_002:0283a04": "示眾云。鶻兒未出窠。已有摩霄志。虎子未絕乳。已有",
    "X67n1303_002:0283a05": "食牛氣。具此作略。坐觀勝敗。立驗輸贏者是誰。",
    "X67n1303_002:0283a06": "舉洛浦初參夾山(莫教虛費草鞋錢)。山云。鷄栖鳳巢非其",
    "X67n1303_002:0283a07": "同類。出去(大小壓良為賤)。浦云。自遠趨風。乞師一接(禮下於人。",
    "X67n1303_002:0283a08": "必有所告)。山云。目前無闍黎。此間無老僧(當面諱却)。浦便喝",
    "X67n1303_002:0283a09": "(莫亂刑)。山云且莫草草怱怱。須知雲月是同。溪山各",
    "X67n1303_002:0283a10": "異(索另者先穹)。截斷天下人舌頭即不無。爭教無舌人",
    "X67n1303_002:0283a11": "解語(唵啊音噁)。浦無語(塞箇咽喉)。山便打(賞罰分明)。師拈云。到這",
    "X67n1303_002:0283a12": "裏作麼生道得一句。得同身共命一氣連枝(木鷄啼子",
    "X67n1303_002:0283a13": "夜。石狗吠天明)。遂代云。無目繡雙鳳。冲虗透碧霄(語帶玄而無路。",
    "X67n1303_002:0283a14": "舌頭談而不談)。",
    "X67n1303_002:0283a15": "師云。澧州洛浦山元安禪師。鳳翔麟遊人。丱歲出家。",
    "X67n1303_002:0283a16": "二十具戒。廣通經論。問道臨濟後為侍者。濟甞對眾",
    "X67n1303_002:0283a17": "美之曰。臨濟門下一隻箭。誰敢當鋒。師蒙印可。自謂",
    "X67n1303_002:0283a18": "已足。一日陞堂曰。臨濟門下有箇赤梢鯉魚。搖頭擺",
    "X67n1303_002:0283a19": "尾向南方去。不知向誰家虀瓮裏淹殺。師遊歷罷。直",
    "X67n1303_002:0283a20": "往夾山卓庵。經年不訪夾山。山乃修書令僧持往。師",
    "X67n1303_002:0283a21": "接得便坐却。再展手索。僧無對。師便打曰。歸去舉似",
    "X67n1303_002:0283a22": "和尚。僧回舉似。夾山曰。這僧若開書。三日內必來。若",
    "X67n1303_002:0283a23": "不開書。斯人救不得也。師果三日後至。見夾山不禮",
    "X67n1303_002:0283a24": "拜。當面而立。林泉道。只恐不是玉。是玉也大奇。山云。",
    "X67n1303_002:0283b01": "鷄栖鳳巢非其同類。出去。林泉道。點撿將來不可放",
    "X67n1303_002:0283b02": "過。曰自遠趍風請師一接。林泉道。千峰勢到嶽邊止。",
    "X67n1303_002:0283b03": "萬派聲歸海上消。山云。目前無闍黎。此間無老僧。林",
    "X67n1303_002:0283b04": "泉道。平生心膽向人傾。師便喝。林泉道。熟境難忘。任",
    "X67n1303_002:0283b05": "渠呌喚。山云。住住。且莫草草怱怱。雲月是同。溪山各",
    "X67n1303_002:0283b06": "異。截斷天下人舌頭即不無。爭教無舌人解語。林泉",
    "X67n1303_002:0283b07": "道。近來有箇新條欵。不說麻烏與賽因。師佇思。林泉",
    "X67n1303_002:0283b08": "道。何不更下一喝。山便打。林泉道。就裏溪山元來不",
    "X67n1303_002:0283b09": "異。師因茲服膺。林泉道。師資緣會處。針芥自相投。林",
    "X67n1303_002:0283b10": "泉見處唯只至此。更看花嚴如何科判。頌曰。",
    "X67n1303_002:0283b11": "無伴石人衣入山(藏身處沒蹤跡)。雲籠紅頂綠衣寒(沒蹤跡處",
    "X67n1303_002:0283b12": "莫藏身)。喝開劫兆三峰頂(神通廣大)。捧出金襴對日看(莫教",
    "X67n1303_002:0283b13": "標入眼。特地出〔寰〕難)。",
    "X67n1303_002:0283b14": "師云。聲前薦得已落今時。句後承當迷頭認影。雖是",
    "X67n1303_002:0283b15": "石人撫掌木女高歌。自古至今知音者少。所以蓮峰",
    "X67n1303_002:0283b16": "庵主道。楖栗橫擔不頋人。直入千峰萬峰去。當此之",
    "X67n1303_002:0283b17": "際。雲籠嶽頂霧鎻巖阿。密密綿綿了無縫罅。故夾山",
    "X67n1303_002:0283b18": "唯一本分事。左敲右擊正按平鋪。令伊離滲漏絕識",
    "X67n1303_002:0283b19": "情處。參見夾山被他一喝。直得鷄山粉碎迦葉亡魂。",
    "X67n1303_002:0283b20": "所捧金襴七零八落。此之所謂金剛王劒獨露堂堂。",
    "X67n1303_002:0283b21": "擬涉唇吻即犯鋒鋩者也。昔迦葉波持如來所付金",
    "X67n1303_002:0283b22": "襴伽黎於鷄足山中而待彌勒。山有三峰如鷄三足",
    "X67n1303_002:0283b23": "故也。今言喝開捧出者。言語道斷非去來今。還知洛",
    "X67n1303_002:0283b24": "浦夾山父子相投處麼。照盡體無依。通身合大道。",
    "X67n1303_002:0283c01": "第二十七則踈山答佛",
    "X67n1303_002:0283c02": "示眾云。三十二相。塑畵難成。八十種好。粧鑾不就。匹",
    "X67n1303_002:0283c03": "似告他人。不如求自己。還有認得的麼。",
    "X67n1303_002:0283c04": "舉僧問踈山。如何是佛(你不禮拜更待何時)。山云。何不問踈",
    "X67n1303_002:0283c05": "山老漢(見義勇為。當仁不讓)。",
    "X67n1303_002:0283c06": "師云。撫州踈山匡仁禪師。吉州新淦人。投本州元證",
    "X67n1303_002:0283c07": "禪師出家。一日告其師往東都聽習。未經歲月忽曰。",
    "X67n1303_002:0283c08": "尋行數黑。語不如默。捨己求人。假不如真。遂造洞山。",
    "X67n1303_002:0283c09": "值山早參出問。未有之言請師示誨。山曰。不諾無人",
    "X67n1303_002:0283c10": "肯。師曰還可切也無。云你即今還切得麼。曰切不得",
    "X67n1303_002:0283c11": "即無諱處。山他日上堂曰。欲知此事。直須如枯木生",
    "X67n1303_002:0283c12": "花方與他合。一日有僧問。如何是佛。云何不問踈山",
    "X67n1303_002:0283c13": "老漢。古人答話多以徑直截要指示於人。故法燈云。",
    "X67n1303_002:0283c14": "誰信天真佛。興悲幾萬般。蓼花開古岸。白鷺立沙灘。",
    "X67n1303_002:0283c15": "露滴庭莎長。雲收溪月寒。頭頭垂示處。子細好生觀。",
    "X67n1303_002:0283c16": "恁麼會得胡用他求。自肯承當。不勞別覔。頌曰。",
    "X67n1303_002:0283c17": "養子方知在上慈(知恩報恩。風流如雅)。親言無味外人疑(只為",
    "X67n1303_002:0283c18": "分明極。飜令所得遲)。欲窮滄浪深深處(直須親到一迴始得)。聽取漁家",
    "X67n1303_002:0283c19": "輙莫迷(不會做官。看傍州例)。",
    "X67n1303_002:0283c20": "師云。野老負薪歸。催婦連宵織。看他家事忙。且道承",
    "X67n1303_002:0283c21": "誰力。問渠渠不知。特地生疑惑。傷嗟今古人。幾箇知",
    "X67n1303_002:0283c22": "恩德。要汝時時知。有念念無差。故洞山云。向道莫去",
    "X67n1303_002:0283c23": "歸來背父。又示眾云。欲知此事。如人家養得三箇兒",
    "X67n1303_002:0283c24": "子。州裏須得一箇。縣裏須得一箇。村裏須得一箇。一",
    "X67n1303_002:0284a01": "箇能得屋裏錢物用。一箇須得外頭錢物用。一箇不",
    "X67n1303_002:0284a02": "得外頭錢物用亦不得屋裏錢物用。且道那箇合在",
    "X67n1303_002:0284a03": "州裏。那箇合在縣裏。那箇合在村裏。僧乃出眾云。三",
    "X67n1303_002:0284a04": "箇莫明輕重否。師曰是。云如何是此人出身處。曰。知",
    "X67n1303_002:0284a05": "有却不知有。是此人出身處。云未審此人從今日去",
    "X67n1303_002:0284a06": "也無。曰亦從今日去。云恁麼則屬功也。曰是。云喚作",
    "X67n1303_002:0284a07": "甚麼功。曰喚作功就之功。云此人還知有州裏人否。",
    "X67n1303_002:0284a08": "曰知有始解奉重矣。云恁麼則村裏人全明過也。曰",
    "X67n1303_002:0284a09": "是。云如何是此人過處。曰。不知有。喚作閑人。是此人",
    "X67n1303_002:0284a10": "過處。不見先師道。今時學道之人。須知有轉身處始",
    "X67n1303_002:0284a11": "得。又僧問曹山。子歸就父。為甚麼父全不顧。曰理合",
    "X67n1303_002:0284a12": "如斯。云父子之恩何在。曰始成父子之恩。云如何是",
    "X67n1303_002:0284a13": "父子之恩。曰刀斧斫不開。林泉道。一對無孔鐵槌。一",
    "X67n1303_002:0284a14": "任諸人下楔。此皆是養子之緣。外人疑處。若不是明",
    "X67n1303_002:0284a15": "眼宗師。深窮性海杜絕迷源。一曲漁歌焉能得聽。還",
    "X67n1303_002:0284a16": "會麼。萬籟有心聞不得。孤巖無耳却知音。",
    "X67n1303_002:0284a17": "第二十八則歸根得旨",
    "X67n1303_002:0284a18": "示眾云。直截根源。本欲待教疾會。尋枝摘葉。不須漫",
    "X67n1303_002:0284a19": "費神思。莫有不動唇皮道得底麼。",
    "X67n1303_002:0284a20": "舉僧問重雲和尚。如何是歸根得旨(不勞重話會。切忌錯商量)。",
    "X67n1303_002:0284a21": "雲云。早是忘却。不憶塵生(擬思已落二三機。對面忽成千萬里)。",
    "X67n1303_002:0284a22": "師云。京兆府重雲智暉禪師。總角之歲好遊佛宇。誓",
    "X67n1303_002:0284a23": "志出家。父母不能止。禮圭峰溫禪師剃度。後謁白水",
    "X67n1303_002:0284a24": "獨領微言。潛通秘鍵。尋回洛。卜于中灘剏溫室院。常",
    "X67n1303_002:0284b01": "施水給藥為事。有比丘患白癩。眾惡之。唯師與摩洗",
    "X67n1303_002:0284b02": "如常。俄有神光異香。既而訝之。遂失所在。遺瘡痂馨",
    "X67n1303_002:0284b03": "香酷烈。聚而塑觀音像藏之。師後忽歸終南圭峰舊",
    "X67n1303_002:0284b04": "居。一日閑步巖岫間如常寢處。倐覩摩衲數珠銅缾",
    "X67n1303_002:0284b05": "[打-丁+(稯-禾)]笠。觸之即壞。謂侍者曰。此吾前身道具爾。就茲建",
    "X67n1303_002:0284b06": "寺以酬宿因。當薙草間。有祥雲蔽日。屯于峰頂久而",
    "X67n1303_002:0284b07": "不散。因目為重雲。所有猛獸皆引去。及塞龍潭以通",
    "X67n1303_002:0284b08": "徑。龍亦他徒。後唐明宗賜額曰長興。學侶臻萃。上堂。",
    "X67n1303_002:0284b09": "僧問如何是歸根得旨。曰早是忘却不憶塵生。云如",
    "X67n1303_002:0284b10": "何是隨照失宗。曰家貧遭劫。云。不憶塵生。如何是進",
    "X67n1303_002:0284b11": "身一路。曰足下已生草。前程萬丈坑。這僧大似窮曹",
    "X67n1303_002:0284b12": "司翻舊案。將六祖臨終謂眾道。葉落歸根來時無口",
    "X67n1303_002:0284b13": "之語。勘當重雲。雲亦不謀而合。道早是忘却不憶塵",
    "X67n1303_002:0284b14": "生。若這僧向此一塵語下。能於父母未生已前著脚。",
    "X67n1303_002:0284b15": "何坑壍而有落哉。怕伊不信。更看投子從頭解說。頌",
    "X67n1303_002:0284b16": "曰。",
    "X67n1303_002:0284b17": "家破人亡何所依(若能絕妄想。便見一真如)。無心無緒話求歸",
    "X67n1303_002:0284b18": "(惜取草鞋好)。十年忘盡來時路(因禍致福)。暫憶些兒總不知",
    "X67n1303_002:0284b19": "(却最親切)。",
    "X67n1303_002:0284b20": "師舉僧問洛浦。學人擬歸鄉時如何。浦曰家破人亡",
    "X67n1303_002:0284b21": "子歸何處。僧云恁麼則不歸去也。浦曰。庭前殘雪日",
    "X67n1303_002:0284b22": "輪消。室內紅塵遣誰掃。此所心無心無緒話求歸也。",
    "X67n1303_002:0284b23": "尋思到此。似與寒山同參。山有詩云。欲得安身處。寒",
    "X67n1303_002:0284b24": "山可常保。微風吹幽松。近聽聲愈好。下有斑白人。嘮",
    "X67n1303_002:0284c01": "嘮讀黃老。十年歸不得。忘却來時道。若是端的得到",
    "X67n1303_002:0284c02": "不知不會處。非唯參見地藏。許伊親見黃蘗。雖然如",
    "X67n1303_002:0284c03": "是。林泉門下不得點胷擔板。",
    "X67n1303_002:0284c04": "第二十九則問夾山境",
    "X67n1303_002:0284c05": "示眾云。窓前翠竹。嘯月吟風。庭際蒼松。欺霜傲雪。非",
    "X67n1303_002:0284c06": "圖眼見耳聞。欲使心開意解。莫有伶利者麼。",
    "X67n1303_002:0284c07": "舉僧問夾山。如何是夾山境(朝看雲片片。暮聽水潺潺)。山云。猿",
    "X67n1303_002:0284c08": "抱子歸青嶂後。鳥銜花落碧巖前(莫向言中取則。直須句外明宗)。",
    "X67n1303_002:0284c09": "師云。心不識心。見猶在境。情存一念。萬別千差。所以",
    "X67n1303_002:0284c10": "夾山道。聞中生解。意下丹青。目前則美。久薀成病。青",
    "X67n1303_002:0284c11": "山與白雲從來不相到。機絲不挂梭頭事。文彩縱橫",
    "X67n1303_002:0284c12": "意自殊。嘉祥一路智者知踈。瑞草無根賢者不貴。林",
    "X67n1303_002:0284c13": "泉道。但能明正眼。諸見決難謾。這僧雖恁麼問。夾山",
    "X67n1303_002:0284c14": "雖恁麼答。便不可向碧巖青嶂裏商量。抱子銜花處",
    "X67n1303_002:0284c15": "折倒。法眼云。我二十年只作境會。浮山圓鑒云。法眼",
    "X67n1303_002:0284c16": "要且未得勦絕。既不作境會。別作甚麼會。自著語云。",
    "X67n1303_002:0284c17": "犀因翫月紋生角。象被雷驚花入牙。忽有人問林泉。",
    "X67n1303_002:0284c18": "不作境會合作麼生道。但云。猿抱子歸青嶂外。鳥銜",
    "X67n1303_002:0284c19": "花落碧巖前。非唯掣開那僧識鎻。更乃捩轉法眼謾",
    "X67n1303_002:0284c20": "人關捩。還識浮山徹底為人處麼。分付舒州投子替",
    "X67n1303_002:0284c21": "他分雪。頌曰。",
    "X67n1303_002:0284c22": "月皎青松鶴夢長(尚高夢中說〔要〕)。碧雲丹桂挂羚羊(沒蹤跡斷",
    "X67n1303_002:0284c23": "消息)。嚴高碧仞千峰雪(高着眼看)。石笋生條半夜霜(別是一般",
    "X67n1303_002:0284c24": "春色)。",
    "X67n1303_002:0285a01": "師云。月巢鶴作千年夢。雪屋人迷一色功。向心境俱",
    "X67n1303_002:0285a02": "亡。人牛不見。灑灑落落。妥妥帖帖。無一毫差互。沒半",
    "X67n1303_002:0285a03": "點交加。折莫是境不是境。終不惹絆在於識情之內。",
    "X67n1303_002:0285a04": "若挂角羚羊。蹤跡尚無著處。甚做羚羊氣息。莫慮巖",
    "X67n1303_002:0285a05": "高千仞積雪彌深。至理一言不能漏泄。其奈堦前石",
    "X67n1303_002:0285a06": "笋半夜抽條。以此看來。是境不是境。信手拈來無不",
    "X67n1303_002:0285a07": "是。莫教常守繫驢橛。",
    "X67n1303_002:0285a08": "第三十則曹山出世",
    "X67n1303_002:0285a09": "示眾云。爭強競弱總是凡情。退己讓人那存聖解。向",
    "X67n1303_002:0285a10": "此還有不爭人我者麼。",
    "X67n1303_002:0285a11": "舉僧問曹山。佛未出世時如何(雪山修苦行。要識五俱輪)。曰曹",
    "X67n1303_002:0285a12": "山不如(謙謙君子誰不稱揚)。僧云出世後如何(為怜三歲子。用盡老婆心)。",
    "X67n1303_002:0285a13": "曰不如曹山(將為要津全把斷。誰知逐浪與隨波)。",
    "X67n1303_002:0285a14": "師云。撫州曹山慧霞了悟禪師。嗣先曹山本寂禪師。",
    "X67n1303_002:0285a15": "僧問四山相逼時如何。曰曹山在裏許。云還求出也",
    "X67n1303_002:0285a16": "無。曰在裏許即求出。林泉道。放去較危。收來太速。又",
    "X67n1303_002:0285a17": "僧問。佛未出世時如何。曰曹山不如。云出世後如何。",
    "X67n1303_002:0285a18": "曰不如曹山。此語本二世曹山了悟之語。非先曹山",
    "X67n1303_002:0285a19": "本寂禪師之語也。不知者師資不辨前後不分。而中",
    "X67n1303_002:0285a20": "驗討不審之疾。因載於此。學者應知。僧問德山緣密",
    "X67n1303_002:0285a21": "圓明禪師。佛未出世時如何。曰河裏盡是木頭舡。云",
    "X67n1303_002:0285a22": "出世後如何。曰這頭踏著那頭掀。所以道。但參活句",
    "X67n1303_002:0285a23": "莫參死句。於死活句中定取一隻宗眼。這僧既問佛",
    "X67n1303_002:0285a24": "出與未出。必有深意。曹山答以如與不如。豈無理哉。",
    "X67n1303_002:0285b01": "還知麼。這畔那邊無不可。放行把住總由他。怕伊不",
    "X67n1303_002:0285b02": "信。試問投子便知子細。頌曰。",
    "X67n1303_002:0285b03": "月隱青山瑞氣高(斫額望不及)。梧藏丹鳳覰無寥(無你着眼",
    "X67n1303_002:0285b04": "處)。無端石馬潭中過(切忌拖泥帶水)。驚起泥龍之海潮(一任",
    "X67n1303_002:0285b05": "隨波逐浪)。",
    "X67n1303_002:0285b06": "師云。洞山道。正中偏。三更初夜月明前。莫怪相逢不",
    "X67n1303_002:0285b07": "相識。隱隱猶懷舊日嫌。此明空劫以前威音之際。玉",
    "X67n1303_002:0285b08": "兔懷胎。深隱紫微。萬一千巖。俱無影象。皆正位中事",
    "X67n1303_002:0285b09": "也。惟騰騰瑞氣藹藹祥烟。碧梧高聳丹鳳獨棲。瞻之",
    "X67n1303_002:0285b10": "不及窺之莫得。恰如佛未出世時。無法可說。無生可",
    "X67n1303_002:0285b11": "度。實際理地不受一塵。曙色未分人皆仰望。所以曹",
    "X67n1303_002:0285b12": "山道不如他也。無端石馬經歷寒潭。尀耐泥龍奔騰",
    "X67n1303_002:0285b13": "巨海。於無見中強見。無聞中強聞。三十二相歷歷分",
    "X67n1303_002:0285b14": "明。十二分教行行布置。向佛事門中不捨一法。及乎",
    "X67n1303_002:0285b15": "天曉總見尋常。故言不如曹山也。林泉雖恁剖判將",
    "X67n1303_002:0285b16": "來。慎勿便以得失勝負而生計較。若解無中能唱出。",
    "X67n1303_002:0285b17": "方知絲竹可傳心。",
    "X67n1303_002:0285b18": "第三十一則無隱身處",
    "X67n1303_002:0285b19": "示眾云。萬機休罷。皆付痴憨。千聖不携。惟嫌抹搭。莫",
    "X67n1303_002:0285b20": "更有蒸不熟煑不爛的衲僧麼。",
    "X67n1303_002:0285b21": "舉僧問雲居。全無學處如何立身(退步就己。萬不失一)。居云",
    "X67n1303_002:0285b22": "無立身處(巧說不如直道)。僧云佛事何勞(認著即不堪)。居云不",
    "X67n1303_002:0285b23": "同興化(比類難齊)。",
    "X67n1303_002:0285b24": "師云。大智如愚。大巧若拙。本自圓成。不勞彫琢。所以",
    "X67n1303_002:0285c01": "永嘉道。君不見。絕學無為閑道人。不除妄想不求真。",
    "X67n1303_002:0285c02": "是他頂天立地盤礴四維。巍巍堂堂磊磊落落。竪窮",
    "X67n1303_002:0285c03": "三際橫遍十方。只此沒量大人。便是汝本來面目。亘",
    "X67n1303_002:0285c04": "古今而非有。任來去而非無。何必區區安身立命而",
    "X67n1303_002:0285c05": "已。故這僧迷頭認影。剛覓替名。雲居老漢因便截勢。",
    "X67n1303_002:0285c06": "盡情吐露。其僧頑涎不退。展轉生疑。將十二時中著",
    "X67n1303_002:0285c07": "衣喫飯運水般柴日用佛事以當平生。雲居不免頂",
    "X67n1303_002:0285c08": "門著楔道。非同每日朝參暮請接物利生興此悲心。",
    "X67n1303_002:0285c09": "化他眾類應須孜孜切切。一念萬年。不遺時不失候。",
    "X67n1303_002:0285c10": "甚生次第。若能如是。得處但能忘計較。用時全不費",
    "X67n1303_002:0285c11": "工夫。不犯天威。試聽舉似。頌曰。",
    "X67n1303_002:0285c12": "苔殿烟收紫氣旋(寶香鳳燭煙雲合)。拱班宸幄退堯年(寂寂",
    "X67n1303_002:0285c13": "簾垂不露顏)。鳳樓不宿桃源客(非公境界)。豈並金光矚漢天",
    "X67n1303_002:0285c14": "(比類難齊)。",
    "X67n1303_002:0285c15": "師云。尊貴一路智者難躋。至理玄門孰能履踐。由是",
    "X67n1303_002:0285c16": "苔封古殿紫氣盤旋。拱密威嚴仰瞻宸幄。慶堯年之",
    "X67n1303_002:0285c17": "寧謐六國安然。賀舜日之增明四臣樂矣。畢竟龍樓",
    "X67n1303_002:0285c18": "鳳閣。難停玩景遊人。從教杏圃桃源。恣縱賞心樂事。",
    "X67n1303_002:0285c19": "心光晃耀根根塵塵而普及寰瀛。智炬揚輝物物頭",
    "X67n1303_002:0285c20": "頭而遍周沙界。恁麼會得。非止漢天竺土。這畔那邊",
    "X67n1303_002:0285c21": "無不是汝立身之處。何也。把住放行全在我。挨來拶",
    "X67n1303_002:0285c22": "去更由誰。",
    "X67n1303_002:0285c23": "第三十二則風穴古曲",
    "X67n1303_002:0285c24": "示眾云。木人把板。雲中拍韻出青霄。石女含笙。井底",
    "X67n1303_002:0286a01": "吹聲騰碧漢。莫有眼中解聽者麼。",
    "X67n1303_002:0286a02": "舉僧問風穴。古曲無音韻。如何和得齊(囉羅哩哩。哩哩囉囉)。",
    "X67n1303_002:0286a03": "穴云。木鷄啼子夜。蒭狗吠天明(無中唱出處。千古意分明)。",
    "X67n1303_002:0286a04": "師云。汝州風穴延昭禪師。初謁鏡清。次參南院。入門",
    "X67n1303_002:0286a05": "不禮拜。院曰入門須辨主。云端的請師分。院於左膝",
    "X67n1303_002:0286a06": "拍一拍。師便喝。院於右膝拍一拍。師又喝。院曰。左邊",
    "X67n1303_002:0286a07": "一喝且置。右邊一喝作麼生。師曰瞎。院便拈棒。師曰。",
    "X67n1303_002:0286a08": "莫用盲枷瞎棒。奪打和尚。莫言不道。院擲下棒曰今",
    "X67n1303_002:0286a09": "日被黃面浙子鈍置一場。云和尚大似持鉢不得詐",
    "X67n1303_002:0286a10": "道不飢。曰闍黎曾到此間麼。云是何言歟。曰老僧好",
    "X67n1303_002:0286a11": "好相借問。云也不得放過。便下。參眾了却上堂頭禮",
    "X67n1303_002:0286a12": "謝。院曰闍黎曾見甚麼人來。云在襄州華嚴與廓侍",
    "X67n1303_002:0286a13": "者同夏。曰親見作家來。院問。南方一棒作麼商量。云",
    "X67n1303_002:0286a14": "作奇特商量。師却問院。和尚此間一棒作麼商量。院",
    "X67n1303_002:0286a15": "拈拄杖曰。棒下無生忍。臨機不見師。師於言下大徹",
    "X67n1303_002:0286a16": "玄旨。遂依止六年。四眾請住風穴又八年。李史君與",
    "X67n1303_002:0286a17": "闔郡仕庶再請開堂演法。其道大行。這僧既發古曲",
    "X67n1303_002:0286a18": "無音之問。想非干六律不墮五音。設使六么花十八。",
    "X67n1303_002:0286a19": "也應斷和決難齊。是他風穴以無曲之曲非韻之韻。",
    "X67n1303_002:0286a20": "別般響喨逈出青霄。何遶梁之可比哉。雖假木雞蒭",
    "X67n1303_002:0286a21": "狗傍提妙唱。自古至今誰能賞鑑。若非投子發揚。險",
    "X67n1303_002:0286a22": "不幾乎淡了。頌曰。",
    "X67n1303_002:0286a23": "古巖月色鎻重雲(顯而不露)。枯木迎芳曉帶春(隱而彌彰)。昨",
    "X67n1303_002:0286a24": "夜星河轉南斗(急著眼看)。金烏隨鳳過天輪(好客無踈伴)。",
    "X67n1303_002:0286b01": "師云。太陽門下日日三秋。明月堂前時時九夏。此寔",
    "X67n1303_002:0286b02": "吾宗正偏兼帶理事叶通之微旨也。雖則岐分派列",
    "X67n1303_002:0286b03": "施設不同。萬別千差終歸一揆。昔湛然居士序萬松",
    "X67n1303_002:0286b04": "老師萬壽語錄云。臨濟之宗。得者得之於峻拔。失者",
    "X67n1303_002:0286b05": "失之於莽鹵。曹洞之宗。悟者悟之於綿密。迷者迷之",
    "X67n1303_002:0286b06": "於廉纖。雲門之宗。明者明之於緊俏。昧者昧之於識",
    "X67n1303_002:0286b07": "情。誠哉是言也。古巖月色雖鎻重雲。非具眼者莫窺",
    "X67n1303_002:0286b08": "其奧。騰芳枯木不假陽和。唯知心者能帶其春。豈止",
    "X67n1303_002:0286b09": "星河宛轉於南斗。其由烏鳳趍越於天輪。不墮功勳",
    "X67n1303_002:0286b10": "寧拘明暗。當此之時。還辨別得麼。試看磨盤秋結子。",
    "X67n1303_002:0286b11": "非同碓觜夜開花。",
    "X67n1303_002:0286b12": "第三十三則投子劫火",
    "X67n1303_002:0286b13": "示眾云。問既有宗。答亦攸同。但肯教意解心開。便不",
    "X67n1303_002:0286b14": "索口呿目瞪。莫有於熱惱處令清凉者麼。",
    "X67n1303_002:0286b15": "舉僧問投子。劫火洞然時如何(照頋燎却眉毛)。子云寒威",
    "X67n1303_002:0286b16": "威地(心定自清涼)。",
    "X67n1303_002:0286b17": "師云。舒州投子山大同禪師。幼依洛下保唐滿禪師",
    "X67n1303_002:0286b18": "出家。初習安般觀。次閱花嚴教激明性海。復謁翠微",
    "X67n1303_002:0286b19": "頓悟宗旨。由是放意周遊。後旋故土。隱投子。結茅而",
    "X67n1303_002:0286b20": "居。師一日指庵前一片石謂雪峰曰。三世諸佛總在",
    "X67n1303_002:0286b21": "裏許。峰云須知有不在裏許者。曰不快漆桶。師與雪",
    "X67n1303_002:0286b22": "峰遊龍眠。有兩路。峰問那箇是龍眠路。師以杖指之。",
    "X67n1303_002:0286b23": "峰云東去西去。曰不快漆桶。問一槌便就時如何。曰",
    "X67n1303_002:0286b24": "不是性[懆/心]漢。云不假一槌時如何。曰不快漆桶。峰問",
    "X67n1303_002:0286c01": "此間還有人參也無。師將钁拋向峰面前。峰云恁麼",
    "X67n1303_002:0286c02": "則當處掘去也。曰不快漆桶。師居投子山三十餘載。",
    "X67n1303_002:0286c03": "往來激發請益者常盈于室。縱以無畏之辯。隨問遽",
    "X67n1303_002:0286c04": "答。啐啄同時。微言頗多。今唯錄此。叢林多以不快漆",
    "X67n1303_002:0286c05": "桶為雪峰語。而不知大同答雪峰語也。這僧將仁王",
    "X67n1303_002:0286c06": "般若經偈來問。昔斑足王信外道。羅陀語。殺千王頭",
    "X67n1303_002:0286c07": "淫祀塚間摩訶迦羅大黑天神。冀延國祚。普明王請",
    "X67n1303_002:0286c08": "一日假。依七佛法齋百法師。第一法師為王說偈。劫",
    "X67n1303_002:0286c09": "火洞然。大千俱壞。此偈凡三十二句。王赴死。轉為諸",
    "X67n1303_002:0286c10": "王說。斑足疑問。亦聞此偈。心開悟解。以國付弟。出家",
    "X67n1303_002:0286c11": "得忍。師答以寒威威地。為復是滴水滴凍。為復是霜",
    "X67n1303_002:0286c12": "雪難禁。為復是縮項嗟噓。為復是橫身僵臥。若恁麼",
    "X67n1303_002:0286c13": "會。林泉不免奉汝箇三千里外且喜沒交涉。畢竟合",
    "X67n1303_002:0286c14": "作麼生會。曝滾鑊中添乍水。飲時冷暖自心知。頌曰。",
    "X67n1303_002:0286c15": "天地為爐萬物焦(內外赤通紅)。石人駕浪渡雲霄(高高山頂",
    "X67n1303_002:0286c16": "立。深深海底行)。風生半夜霜殘重(法身無被不禁寒)。月落水寒碧",
    "X67n1303_002:0286c17": "鬢凋(多愁早老)。",
    "X67n1303_002:0286c18": "師云。楊無為道。三界炎炎如火聚。道人未是安身處。",
    "X67n1303_002:0286c19": "蓮池勝會待多時。收攝身心好歸去。恁麼看來。石人",
    "X67n1303_002:0286c20": "駕浪索渡雲霄。木女搖篙同歸性海。雖是隨流得妙。",
    "X67n1303_002:0286c21": "應須返本還源。休投寂滅洪波。莫滯沉空湛水。青蘋",
    "X67n1303_002:0286c22": "之末偶於半夜生風。紅蓼其間未至三更見月。霜威",
    "X67n1303_002:0286c23": "既重。冰色須嚴。冷清清處却要溫和。寒威威時休嫌",
    "X67n1303_002:0286c24": "寂寞。自然逼鬂不許凋殘。管取赤心居常。謹切若肯",
    "X67n1303_002:0287a01": "如斯體究。恁麼商量不須還我布單錢。何必償他口",
    "X67n1303_002:0287a02": "業債。咦。逆耳忠言休不信。莫教辜負老林泉。",
    "X67n1303_002:0287a04": "林泉老人評唱投子青和尚頌古空谷集卷二"
}