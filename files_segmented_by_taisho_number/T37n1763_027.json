{
    "T37n1763_027:0477a20": "大般涅槃經集解卷第二十七",
    "T37n1763_027:0477a21": "聖行品第十九",
    "T37n1763_027:0477a23": "　出求戒方便　釋菩薩五支戒",
    "T37n1763_027:0477a24": "　釋世教戒正法戒　釋性重戒息譏嫌戒",
    "T37n1763_027:0477a25": "　釋不析戒等九戒　結持戒果",
    "T37n1763_027:0477a26": "19 聖行品(二七-三五)1聖行品第十九",
    "T37n1763_027:0477a27": "案僧亮曰：次答問我今請如來，為諸菩薩故，",
    "T37n1763_027:0477a28": "須為說甚深微妙諸行等也。前品已說病行，",
    "T37n1763_027:0477a29": "請其餘者，故名等也。五行者，上雖說病行",
    "T37n1763_027:0477b01": "對治煩惱，未說行相及行次第，今說之也。何",
    "T37n1763_027:0477b02": "者？要自無縛，能解人縛，故聖行在初也。若解",
    "T37n1763_027:0477b03": "人縛，功由四等，故次說梵行。四等廣濟，事須",
    "T37n1763_027:0477b04": "神通，神通之道四禪為勝，故次說天行。神道",
    "T37n1763_027:0477b05": "接物，或愚或智，故次說嬰兒行也。如是四行，",
    "T37n1763_027:0477b06": "若在學也，對治煩惱，名為病行；若在無學，名",
    "T37n1763_027:0477b07": "如來行，以如來能說能行故也。法瑤曰：所以",
    "T37n1763_027:0477b08": "次明五行者，前二乘凡夫發無上道心，此心",
    "T37n1763_027:0477b09": "非不遠行五行，即前問中微妙諸行等也。〈師",
    "T37n1763_027:0477b10": "子吼〉廣明佛性，即前問中安樂性也。安樂性",
    "T37n1763_027:0477b11": "為正因、微妙行為緣因，非此二因及前發心，",
    "T37n1763_027:0477b12": "何由而得近無上道？是以此答云何而得近",
    "T37n1763_027:0477b13": "最勝無上道也。行雖無量，五實總也。聖行慧",
    "T37n1763_027:0477b14": "照以談內也、梵行彼物以論外也，以此二",
    "T37n1763_027:0477b15": "行通十地矣。嬰兒行、病行者，是權智方便之",
    "T37n1763_027:0477b16": "所示同也，此行唯八住以上耳。又病行者苦",
    "T37n1763_027:0477b17": "行也，唯菩薩能行，二乘有病而不能行，為",
    "T37n1763_027:0477b18": "病行也。天行經不說，故不說也。僧宗曰：前來",
    "T37n1763_027:0477b19": "所辨論因論果，結經名字顯流通，皆前略後",
    "T37n1763_027:0477b20": "廣。經體所明文理圓備，除惑滅罪功勝餘",
    "T37n1763_027:0477b21": "經，是以從未發心以下十九問廣歎經力，亦",
    "T37n1763_027:0477b22": "備訖前文矣。從此已下明依經造行，終期極",
    "T37n1763_027:0477b23": "果，即答前第三十三問也。寶亮曰：此下竟十",
    "T37n1763_027:0477b24": "功德，通答第三十三問也。五行正明行體十",
    "T37n1763_027:0477b25": "功德，更廣行以理有，此兩明立行之方法也。",
    "T37n1763_027:0477b26": "夫萬行雖眾，而以自行化他兩門收矣。令離",
    "T37n1763_027:0477b27": "之為五，就聖行之中出天行也，梵行中出嬰",
    "T37n1763_027:0477b28": "兒行也。唯病行無體，不的有所屬。智秀曰：猶",
    "T37n1763_027:0477b29": "是廣詶〈現病品〉中迦葉及諸天等所謂因果",
    "T37n1763_027:0477c01": "之義。上已廣果，果由因得，因宜更顯。自此以",
    "T37n1763_027:0477c02": "下訖十功德，重明因義，即是廣因義之中",
    "T37n1763_027:0477c03": "第二意也。由業趣果，亦乘果接化，皆是行之",
    "T37n1763_027:0477c04": "義也。言五行者，蓋一方之數耳。",
    "T37n1763_027:0477c05": "爾時佛告迦葉菩薩至所謂大乘大涅槃經。",
    "T37n1763_027:0477c06": "案法瑤曰：大判辨聖行始終，有三翻：第一從",
    "T37n1763_027:0477c07": "出家已下，明修戒也；第二從不淨觀已下，明",
    "T37n1763_027:0477c08": "修定也；第三四諦已下，明修慧也。僧宗曰：就",
    "T37n1763_027:0477c09": "辨五行之義，前三各有體也，從二就功用立",
    "T37n1763_027:0477c10": "義。若通而為論，三行之名皆可名聖也；若別",
    "T37n1763_027:0477c11": "談功用，取偏顯立稱，餘義則沒而不說也。聖",
    "T37n1763_027:0477c12": "者正也，戒定慧為體，謂正直之路，無邪曲也。",
    "T37n1763_027:0477c13": "夫自行化他乃行之通也，今就戒定智慧自",
    "T37n1763_027:0477c14": "行之體中出化他之德，謂天行、梵行者也。天",
    "T37n1763_027:0477c15": "者言淨，梵亦淨也，云何為異？此二名者，就果",
    "T37n1763_027:0477c16": "立稱。下文言天者，謂第一義天。又經論並云",
    "T37n1763_027:0477c17": "各有旨也。梵以對欲界重麁得名，天者以對",
    "T37n1763_027:0477c18": "人為稱。經云梵名涅槃，是道欲到也。雖從果",
    "T37n1763_027:0477c19": "立稱，而天行以四禪為體，廣前定也；梵行以",
    "T37n1763_027:0477c20": "四等為體，廣前慧也。戒用淺劣，略而不廣。以",
    "T37n1763_027:0477c21": "此三行能治病，故字之病行；示同嬰兒，即稱",
    "T37n1763_027:0477c22": "嬰兒行也。",
    "T37n1763_027:0477c23": "迦葉！云何菩薩摩訶薩至得聞如是大涅槃經。",
    "T37n1763_027:0477c24": "案僧宗曰：大分聖行可為六段。第一明戒、",
    "T37n1763_027:0477c25": "第二明定、第三明慧，此三段明體既竟，第四",
    "T37n1763_027:0477c26": "歎經、第五辨弘通、第六佛引昔日苦行為證",
    "T37n1763_027:0477c27": "也。寶亮曰：大判聖行，有四段：第一明戒、第",
    "T37n1763_027:0477c28": "二明定、第三明慧、第四歎經辨流通也。智秀",
    "T37n1763_027:0477c29": "曰：大分聖行中為兩段，第一至「無垢藏王」，正",
    "T37n1763_027:0478a01": "明聖行體；第二訖品，以行由經立，故歎經也。",
    "T37n1763_027:0478a02": "前已列五行名，此下辨聖行。行由經得，故顯",
    "T37n1763_027:0478a03": "聞經以為根本。",
    "T37n1763_027:0478a04": "聞已生信信已應作至復有方等大乘經典。",
    "T37n1763_027:0478a05": "案僧亮曰：戒定智慧以信為始，故先顯信",
    "T37n1763_027:0478a06": "也。思惟者，金剛長壽以善業為因。善業所",
    "T37n1763_027:0478a07": "說，自歸身中未來三寶也。諸佛世尊者，謂等",
    "T37n1763_027:0478a08": "為眾生作歸依處，說自歸也。無上道者，經",
    "T37n1763_027:0478a09": "云「知法名佛，知離名法，知無為名僧。」僧法自",
    "T37n1763_027:0478a10": "悟者，無上佛大正法，離非法也。眾善普集，體",
    "T37n1763_027:0478a11": "是無為，諸佛同得，故名大眾正行僧也。復有",
    "T37n1763_027:0478a12": "方等者，謂大乘之中廣說此義也。僧宗曰：說",
    "T37n1763_027:0478a13": "明戒中有八科。第一明出家戒，即為戒體。",
    "T37n1763_027:0478a14": "第二明非但具出家戒，亦具五支諸戒，備十",
    "T37n1763_027:0478a15": "善等也。第三明從此漸勝，乃至能得上住無",
    "T37n1763_027:0478a16": "漏道共戒也。第四明非但止得道定共戒而",
    "T37n1763_027:0478a17": "已，亦於微細律儀精持不犯者。既備前四",
    "T37n1763_027:0478a18": "科諸戒，然有行而無願則烝生退沒，故第五",
    "T37n1763_027:0478a19": "廣明諸願下有九重願也。雖有行願，若非善",
    "T37n1763_027:0478a20": "巧方便則留住生死，故第六明迴向，以我之",
    "T37n1763_027:0478a21": "善迴與眾生，共向佛果也。既備上眾德，功行",
    "T37n1763_027:0478a22": "轉深，必登初地。第七有三翻，釋不動名也。第",
    "T37n1763_027:0478a23": "八結釋所以得聖行之名也。寶亮曰：辨戒中",
    "T37n1763_027:0478a24": "有六段，第一辨求戒方便、第二正明戒體、第",
    "T37n1763_027:0478a25": "三論戒之深淺、第四發願以防戒、第五明迴",
    "T37n1763_027:0478a26": "向、第六結果也。",
    "T37n1763_027:0478a27": "我今當為愛樂貪求至牛羊鷄犬猪豕之屬。",
    "T37n1763_027:0478a28": "案僧亮曰：求欲出家之方便也。此下有三思",
    "T37n1763_027:0478a29": "惟，此第一，就聞慧中思惟也。",
    "T37n1763_027:0478b01": "復作是念：居家逼迫至剃除鬚髮出家學道。",
    "T37n1763_027:0478b02": "案僧亮曰：第二，就思慧中思惟，應出家也。",
    "T37n1763_027:0478b03": "復作是念：我今定當至護戒之心猶如金剛。",
    "T37n1763_027:0478b04": "案僧亮曰：第三，修慧中思惟，決定出家也。寶",
    "T37n1763_027:0478b05": "亮曰：第二正明持戒體。",
    "T37n1763_027:0478b06": "善男子！譬如有人帶持浮囊至敬重堅固等無",
    "T37n1763_027:0478b07": "差別。案僧亮曰：海譬生死。浮囊譬戒。羅剎",
    "T37n1763_027:0478b08": "譬煩惱。經文自合也。僧宗曰：第一科。",
    "T37n1763_027:0478b09": "菩薩若能如是竪持至阿耨多羅三藐三菩提",
    "T37n1763_027:0478b10": "戒。案僧亮曰：戒有五分，身業口業五戒、十",
    "T37n1763_027:0478b11": "戒、二百五十戒，是根本三乘通行也；餘四",
    "T37n1763_027:0478b12": "者，是菩薩戒也。覺者，覺三善也。念者，念無",
    "T37n1763_027:0478b13": "相念也。正法戒者，無漏由其內解，不可師授",
    "T37n1763_027:0478b14": "也。僧宗曰：第二科也。寶亮曰：五枝戒者，戒",
    "T37n1763_027:0478b15": "體也。根本業戒者，小乘四重戒也。菩薩雖心",
    "T37n1763_027:0478b16": "為先，亦不遺身口也。前後眷屬者，從第二篇",
    "T37n1763_027:0478b17": "以下也，是四重之餘也。覺清淨者，三毒等悉",
    "T37n1763_027:0478b18": "犯菩薩戒，此明不起也。正念者，謂四十輕戒",
    "T37n1763_027:0478b19": "亦不犯也。迴向者，即上四戒也。",
    "T37n1763_027:0478b20": "迦葉！菩薩摩訶薩復有二種至白四羯磨然後",
    "T37n1763_027:0478b21": "乃得。案僧宗曰：第三科，明前二戒猶是",
    "T37n1763_027:0478b22": "有漏，此發無漏心邊道共戒也。",
    "T37n1763_027:0478b23": "復次善男子！有二種戒至與性重戒等無差別。",
    "T37n1763_027:0478b24": "案僧亮曰：性重戒者，以犯四重，譬如拆石",
    "T37n1763_027:0478b25": "不可還合，退失聖照亦致世譏。但內障重",
    "T37n1763_027:0478b26": "故，從重受名也。譏謙戒亦如是也。僧宗曰：第",
    "T37n1763_027:0478b27": "四科，明乃至微細不犯也。寶亮曰：第三明或",
    "T37n1763_027:0478b28": "淺深也。夫有作罪者，運三毒而起也。豈有一",
    "T37n1763_027:0478b29": "罪而非性？若云俗人違法而無罪者，便是",
    "T37n1763_027:0478c01": "聖人為出家者作罪因緣。理豈然乎？此皆是",
    "T37n1763_027:0478c02": "性也。",
    "T37n1763_027:0478c03": "善男子！菩薩摩訶薩至是名菩薩摩訶薩護持",
    "T37n1763_027:0478c04": "禁戒。案僧亮曰：行願相助，成持戒也。僧宗",
    "T37n1763_027:0478c05": "曰：第五科，行必須願也。寶亮曰：第四發願，",
    "T37n1763_027:0478c06": "以防戒也。",
    "T37n1763_027:0478c07": "菩薩摩訶薩護持如是至具足成就波羅蜜戒。",
    "T37n1763_027:0478c08": "案僧亮曰：第六明若方便故不滯生死也。",
    "T37n1763_027:0478c09": "善戒者，異外道也。不缺者，不犯輕微戒也。不",
    "T37n1763_027:0478c10": "折者，謂不破四禁也。大乘者，離小心也。不退",
    "T37n1763_027:0478c11": "者，若得八住，備三不退也。隨順戒者，菩提戒",
    "T37n1763_027:0478c12": "也。畢竟者，成佛乃得也，又言畢竟不起心相",
    "T37n1763_027:0478c13": "也。波羅蜜者，到無相彼岸也。寶亮曰：第五",
    "T37n1763_027:0478c14": "列諸戒，願物同我，終不獨隮也。",
    "T37n1763_027:0478c15": "善男子！菩薩摩訶薩至是名菩薩摩訶薩脩習",
    "T37n1763_027:0478c16": "聖行。案僧亮曰：初地也。說聖行果，明戒分",
    "T37n1763_027:0478c17": "所得，非直一戒便獲此地。下云「四魔不能動」，",
    "T37n1763_027:0478c18": "明戒始終之能耳。僧宗曰：第七科，結果也。今",
    "T37n1763_027:0478c19": "初地，實云歡喜，而稱不動者，正言不為怖畏",
    "T37n1763_027:0478c20": "所動。不墮者，既登初住，無還凡理也。不退",
    "T37n1763_027:0478c21": "者，不起二乘心也。第二釋不動，云不為貪恚",
    "T37n1763_027:0478c22": "所動也。第三釋不動，云不為四魔所動。理推",
    "T37n1763_027:0478c23": "不應爾，但菩薩捨壽之時，不以死苦移念故",
    "T37n1763_027:0478c24": "耳。寶亮曰：第六結果也。戒定慧悉結在初地。",
    "T37n1763_027:0478c25": "夫不脩則已，脩則俱脩，豈容但戒而無定耶？",
    "T37n1763_027:0478c26": "所以結有前後者，逐義勢耳。爾時戒心堅固，",
    "T37n1763_027:0478c27": "所以結之不動耳。定以靜攝安忍，即結堪忍",
    "T37n1763_027:0478c28": "也。慧以照了離畏，即結無畏也。戒是定因，",
    "T37n1763_027:0478c29": "因定發慧，以次第也。",
    "T37n1763_027:0479a01": "善男子！云何名為聖行至以是義故須名聖行。",
    "T37n1763_027:0479a02": "案僧宗曰：第八科結聖行名也。有聖法，舉",
    "T37n1763_027:0479a03": "無漏法體也。常觀空者，舉法界之境以成聖",
    "T37n1763_027:0479a04": "義也。",
    "T37n1763_027:0479a05": "大般涅槃經集解卷第二十七"
}