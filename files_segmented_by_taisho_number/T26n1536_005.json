{
    "T26n1536_005:0384b02": "3阿毘達磨集異門足論卷第五",
    "T26n1536_005:0384b04": "尊者舍利子說",
    "T26n1536_005:0384b05": "三藏法師玄奘奉　詔譯",
    "T26n1536_005:0384b06": "三法品第四之三",
    "T26n1536_005:0384b07": "三受者，一、樂受；二、苦受；三、不苦不樂受。樂受",
    "T26n1536_005:0384b08": "云何？答：順樂受觸所生身樂心樂平等受受",
    "T26n1536_005:0384b09": "所攝，是謂樂受。復次修初、第二、第三靜慮時，",
    "T26n1536_005:0384b10": "順樂受觸所生身樂心樂平等受受所攝，是",
    "T26n1536_005:0384b11": "謂樂受。苦受云何？答：順苦受觸所生身苦心",
    "T26n1536_005:0384b12": "苦不平等受受所攝，是謂苦受。不苦不樂受",
    "T26n1536_005:0384b13": "云何？答：順不苦不樂受觸所生身捨心捨非",
    "T26n1536_005:0384b14": "平等非不平等受受所攝，是謂不苦不樂受。",
    "T26n1536_005:0384b15": "如世尊說：",
    "T26n1536_005:0384b16": "「具念定正知，　　諸佛真弟子，",
    "T26n1536_005:0384b17": "能正知諸受，　　令貪等不生；",
    "T26n1536_005:0384b18": "於諸受及道，　　俱令漸次滅，",
    "T26n1536_005:0384b19": "苾芻受盡故，　　無影般涅槃。」",
    "T26n1536_005:0384b20": "三苦性者，一、苦苦性；二、壞苦性；三、行苦性。苦",
    "T26n1536_005:0384b21": "苦性云何？答：欲界諸行由苦苦故苦。壞苦性",
    "T26n1536_005:0384b22": "云何？答：色界諸行由壞苦故苦。行苦性云何？",
    "T26n1536_005:0384b23": "答：無色界諸行由行苦故苦。復次不可意諸",
    "T26n1536_005:0384b24": "行由苦苦故苦，可意諸行由壞苦故苦，順捨",
    "T26n1536_005:0384b25": "諸行由行苦故苦。復次若諸苦受、若彼相應",
    "T26n1536_005:0384b26": "法、若彼俱有法，若從彼生，若彼種類不可愛",
    "T26n1536_005:0384b27": "異熟果由苦苦故苦。若諸樂受、若彼相應法、",
    "T26n1536_005:0384b28": "若彼俱有法，若從彼生，若彼種類可愛異熟",
    "T26n1536_005:0384b29": "果由壞苦故苦。若不苦不樂受、若彼相應法、",
    "T26n1536_005:0384c01": "若彼俱有法，若從彼生，若彼種類非可愛非",
    "T26n1536_005:0384c02": "不可愛異熟果由行苦故苦。復次苦苦性云",
    "T26n1536_005:0384c03": "何？答：諸身所有由苦苦故苦。所以者何？依身",
    "T26n1536_005:0384c04": "生起老病死等種種苦故。壞苦性云何？答：如",
    "T26n1536_005:0384c05": "世尊說，可意朋友、可意眷屬、可意境界，若變",
    "T26n1536_005:0384c06": "壞時、若遭毀謗𣣋蔑等時，發生愁歎憂苦悲",
    "T26n1536_005:0384c07": "惱，彼於爾時由壞苦故苦。行苦性云何？答：除",
    "T26n1536_005:0384c08": "苦苦性及壞苦性，諸餘有漏行由行苦故苦。",
    "T26n1536_005:0384c09": "三慢類者，一、我勝慢類；二、我等慢類；三、我劣",
    "T26n1536_005:0384c10": "慢類。我勝慢類云何？答：如有一類作是念言：",
    "T26n1536_005:0384c11": "我之種族形色、作業工巧、財位壽量力等，或",
    "T26n1536_005:0384c12": "總或別皆勝於彼，由此起慢、已慢、當慢，心高",
    "T26n1536_005:0384c13": "舉、心恃蔑，是謂我勝慢類。我等慢類云何？答：",
    "T26n1536_005:0384c14": "如有一類作是念言：我之種族形色、作業工",
    "T26n1536_005:0384c15": "巧、財位壽量力等，或總或別皆等於彼，由別",
    "T26n1536_005:0384c16": "因緣而起於慢、已慢、當慢，心高舉、心恃蔑，是",
    "T26n1536_005:0384c17": "謂我等慢類。我劣慢類云何？答：如有一類作",
    "T26n1536_005:0384c18": "是念言：我之種族形色、作業工巧、財位壽量",
    "T26n1536_005:0384c19": "力等，或總或別皆劣於彼，由別因緣而起於",
    "T26n1536_005:0384c20": "慢、已慢、當慢，心高舉、心恃蔑，是謂我劣慢",
    "T26n1536_005:0384c21": "類。",
    "T26n1536_005:0384c22": "第四嗢柁南曰：",
    "T26n1536_005:0384c23": "四三法有十，　　謂火福欲樂，",
    "T26n1536_005:0384c24": "及慧根眼仗，　　六一火慧二。",
    "T26n1536_005:0384c25": "有三火、三福業事、三欲生、三樂生、三慧、三根、三",
    "T26n1536_005:0384c26": "眼、三仗。火慧各二，餘六各一。初三火者，一、",
    "T26n1536_005:0384c27": "貪火；二、瞋火；三、癡火。貪火云何？答：謂於欲境",
    "T26n1536_005:0384c28": "諸貪等貪，執藏防護堅著愛樂，迷悶耽嗜遍",
    "T26n1536_005:0384c29": "耽嗜內縛欲求耽湎，苦集貪類貪生，總名為",
    "T26n1536_005:0385a01": "貪。由此貪愛所蔽伏者，發生種種身熱心熱",
    "T26n1536_005:0385a02": "身心俱熱、身燒心燒身心俱燒、身惱心惱身",
    "T26n1536_005:0385a03": "心俱惱。又由貪愛纏為緣故，長夜領受不可",
    "T26n1536_005:0385a04": "愛不可樂不可欣不可意異熟果，是謂貪火。",
    "T26n1536_005:0385a05": "瞋火云何？答：謂於有情欲為損害，內懷栽杌",
    "T26n1536_005:0385a06": "欲為擾惱，已瞋當瞋現瞋，樂為過患、極為過",
    "T26n1536_005:0385a07": "患，意極忿恚，於諸有情各相違戾欲為過患，",
    "T26n1536_005:0385a08": "已為過患、當為過患、現為過患，總名為瞋。由",
    "T26n1536_005:0385a09": "此瞋恚所蔽伏者，發生種種身熱心熱身心",
    "T26n1536_005:0385a10": "俱熱、身燒心燒身心俱燒、身惱心惱身心俱",
    "T26n1536_005:0385a11": "惱。又由瞋恚纏為緣故，長夜領受不可愛不",
    "T26n1536_005:0385a12": "可樂不可欣不可意異熟果，是謂瞋火。癡火",
    "T26n1536_005:0385a13": "云何？答謂於前際無知、後際無知、前後際無",
    "T26n1536_005:0385a14": "知，廣說乃至癡類癡生、改類改生，總名為",
    "T26n1536_005:0385a15": "癡。由此愚癡所蔽伏者，發生種種身熱心熱",
    "T26n1536_005:0385a16": "身心俱熱、身燒心燒身心俱燒、身惱心惱身",
    "T26n1536_005:0385a17": "心俱惱。又由愚癡纏為緣故，長夜領受不可",
    "T26n1536_005:0385a18": "愛不可樂不可欣不可意異熟果，是謂癡火。",
    "T26n1536_005:0385a19": "如世尊說：",
    "T26n1536_005:0385a20": "「諸有愚夫類，　　貪瞋癡火燒，",
    "T26n1536_005:0385a21": "如次耽欲境，　　害生憎聖法。",
    "T26n1536_005:0385a22": "於三毒熾火，　　若不如實知，",
    "T26n1536_005:0385a23": "便耽著有身，　　不能趣寂滅。",
    "T26n1536_005:0385a24": "由斯履邪路，　　墮三惡趣中，",
    "T26n1536_005:0385a25": "受劇苦淪迴，　　不解脫魔縛。",
    "T26n1536_005:0385a26": "正等覺弟子，　　晝夜常精進，",
    "T26n1536_005:0385a27": "以穢想慈慧，　　如次滅三火。",
    "T26n1536_005:0385a28": "從斯入聖道，　　降伏諸魔軍，",
    "T26n1536_005:0385a29": "證得二涅槃，　　清涼無取漏。」",
    "T26n1536_005:0385b01": "後三火者，一、應奉事火；二、應給施火；三、應",
    "T26n1536_005:0385b02": "供養火。應奉事火云何？答：父母是子所應奉",
    "T26n1536_005:0385b03": "事。如世尊為高直身形婆羅門說，云何名為",
    "T26n1536_005:0385b04": "應奉事火？謂世父母應受其子種種樂具隨",
    "T26n1536_005:0385b05": "處隨時無倒奉事。云何其子以諸樂具隨處",
    "T26n1536_005:0385b06": "隨時無倒奉事應奉事火？謂族姓子以精進",
    "T26n1536_005:0385b07": "力及手足力若汗血力，如法所得財物樂",
    "T26n1536_005:0385b08": "具，隨處隨時無倒奉事供養父母。何故名為",
    "T26n1536_005:0385b09": "應奉事火？謂族姓子從彼而生、由彼長養乃",
    "T26n1536_005:0385b10": "得成立，是故父母諸佛說為應奉事火。應給",
    "T26n1536_005:0385b11": "施火云何？答：妻子奴婢作使親友，是其家主",
    "T26n1536_005:0385b12": "所應給施。如世尊為高直身形婆羅門說，云",
    "T26n1536_005:0385b13": "何名為應給施火？謂世妻子奴婢作使及諸",
    "T26n1536_005:0385b14": "親友，應受家主種種樂具隨處隨時無倒給",
    "T26n1536_005:0385b15": "施。云何家主以諸樂具隨處隨時無倒給施",
    "T26n1536_005:0385b16": "應給施火？謂族姓子以精進力及手足力若",
    "T26n1536_005:0385b17": "汗血力如法所得財物樂具，隨處隨時無倒",
    "T26n1536_005:0385b18": "給施妻子奴婢作使親友。何故名為應給施",
    "T26n1536_005:0385b19": "火？謂族姓子如法居家，其妻子等無倒承事，",
    "T26n1536_005:0385b20": "如教為作所應作業，令無匱乏速得成辦。",
    "T26n1536_005:0385b21": "是故妻子奴婢作使及諸親友，諸佛說為應",
    "T26n1536_005:0385b22": "給施火。應供養火云何？答：真沙門婆羅門，是",
    "T26n1536_005:0385b23": "諸施主所應供養。如世尊為高直身形婆羅",
    "T26n1536_005:0385b24": "門說，云何名為應供養火？謂沙門婆羅門，若",
    "T26n1536_005:0385b25": "已離貪或復修行調伏貪行、若已離瞋或復",
    "T26n1536_005:0385b26": "修行調伏瞋行、若已離癡或復修行調伏癡",
    "T26n1536_005:0385b27": "行，如是沙門及婆羅門應受施主種種樂具",
    "T26n1536_005:0385b28": "隨處隨時無倒供養。云何施主以諸樂具隨",
    "T26n1536_005:0385b29": "處隨時無倒供養應供養火？謂族姓子以精",
    "T26n1536_005:0385c01": "進力及手足力若汗血力如法所得財物樂",
    "T26n1536_005:0385c02": "具，隨處隨時無倒供養。如前所說諸沙門婆",
    "T26n1536_005:0385c03": "羅門，何故名為應供養火？謂族姓子供養阿",
    "T26n1536_005:0385c04": "羅漢及諸有學者，彼是世間真福田故，能令",
    "T26n1536_005:0385c05": "施主於中樹福，感得最勝此世他世富樂異",
    "T26n1536_005:0385c06": "熟及解脫果，是故真沙門及真婆羅門諸佛",
    "T26n1536_005:0385c07": "說為應供養火。餘世間火非應奉事給施供",
    "T26n1536_005:0385c08": "養，彼不能令諸有情類得勝果故。如世尊",
    "T26n1536_005:0385c09": "說：",
    "T26n1536_005:0385c10": "「智者能如法，　　祭事前三火，",
    "T26n1536_005:0385c11": "生有樂世間，　　證無苦解脫。」",
    "T26n1536_005:0385c12": "三福業事者，一、施類福業事；二、戒類福業事；",
    "T26n1536_005:0385c13": "三、修類福業事。施類福業事者，云何施類、云",
    "T26n1536_005:0385c14": "何福、云何業、云何事而說施類福業事耶？答：",
    "T26n1536_005:0385c15": "施類者，謂施主布施諸沙門婆羅門貧窮苦",
    "T26n1536_005:0385c16": "行道行乞者，飲食湯藥衣服花鬘塗散等香。",
    "T26n1536_005:0385c17": "房舍臥具燈燭等物，是名施類。復次或由身",
    "T26n1536_005:0385c18": "布施，謂或施身、或施身業；或施所捨物或由",
    "T26n1536_005:0385c19": "語布施，謂或施語、或施語業；或施所捨物或",
    "T26n1536_005:0385c20": "由意布施，謂或施意、或施意業、或施捨心，是",
    "T26n1536_005:0385c21": "名施類。福者，謂施俱行身律儀、語律儀、命清",
    "T26n1536_005:0385c22": "淨，是名福。業者，謂施俱行諸思，等思現等思",
    "T26n1536_005:0385c23": "已思思類，作心意業，是名業。事者，謂施主、受",
    "T26n1536_005:0385c24": "者及所施物，是名事。此中施類名施類，亦名",
    "T26n1536_005:0385c25": "福、亦名業、亦名事。此中福名為福，亦名業、亦",
    "T26n1536_005:0385c26": "名事、亦名施類。此中業名為業，亦名事、亦名",
    "T26n1536_005:0385c27": "施類、亦名福。此中事唯名事。戒類福業事者，",
    "T26n1536_005:0385c28": "云何戒類、云何福、云何業、云何事而說戒類",
    "T26n1536_005:0385c29": "福業事耶？答：戒類者，謂離害生命、離不與取、",
    "T26n1536_005:0386a01": "離欲邪行、離虛妄語、離飲窣羅迷麗耶末陀",
    "T26n1536_005:0386a02": "放逸處酒，是名戒類。福者，謂戒俱行身律儀、",
    "T26n1536_005:0386a03": "語律儀、命清淨，是名福。業者，謂戒俱行諸思，",
    "T26n1536_005:0386a04": "等思現等思已思思類，作心意業，是名業。事",
    "T26n1536_005:0386a05": "者，謂若防若止若遮若離害生命事，是離害",
    "T26n1536_005:0386a06": "生命事。若防若止若遮若離不與取事，是離",
    "T26n1536_005:0386a07": "不與取事。若防若止若遮若離欲邪行事，是",
    "T26n1536_005:0386a08": "離欲邪行事。若防若止若遮若離虛妄語事，",
    "T26n1536_005:0386a09": "是離虛妄語事。若防若止若遮若離飲窣羅",
    "T26n1536_005:0386a10": "迷麗耶末陀放逸處酒事，是離飲諸酒事。是",
    "T26n1536_005:0386a11": "名事。此中戒類名為戒類，亦名福亦名業亦",
    "T26n1536_005:0386a12": "名事。此中福名為福，亦名業亦名事亦名戒",
    "T26n1536_005:0386a13": "類。此中業名為業，亦名事亦名戒類亦名福。",
    "T26n1536_005:0386a14": "此中事名為事，亦名戒類亦名福亦名業。修",
    "T26n1536_005:0386a15": "類福業事者，云何修類、云何福、云何業、云何",
    "T26n1536_005:0386a16": "事而說修類福業事耶？答修類者，謂慈悲喜",
    "T26n1536_005:0386a17": "捨四無量，是名修類。福者，謂無量俱行身律",
    "T26n1536_005:0386a18": "儀、語律儀、命清淨，是名福。業者，謂無量俱行",
    "T26n1536_005:0386a19": "諸思，等思現等思已思思類，作心意業，是名",
    "T26n1536_005:0386a20": "業。事者，謂所緣事緣彼而起四無量，是名事。",
    "T26n1536_005:0386a21": "此中修類名為修類，亦名福亦名業亦名事。",
    "T26n1536_005:0386a22": "此中福名為福，亦名業亦名事亦名修類。此",
    "T26n1536_005:0386a23": "中業名為業，亦名事亦名修類亦名福。此中",
    "T26n1536_005:0386a24": "事唯名事。如世尊說：",
    "T26n1536_005:0386a25": "「智者能依法，　　勤學施戒修，",
    "T26n1536_005:0386a26": "生無苦世間，　　受三種樂果。」",
    "T26n1536_005:0386a27": "三欲生者，有諸有情樂受現前諸妙欲境，彼",
    "T26n1536_005:0386a28": "於現前諸妙欲境富貴自在轉，謂人全、天一",
    "T26n1536_005:0386a29": "分，是第一欲生。有諸有情樂受自化諸妙欲",
    "T26n1536_005:0386b01": "境，彼於自化諸妙欲境富貴自在轉，謂樂變",
    "T26n1536_005:0386b02": "化天，是第二欲生。有諸有情樂受他化諸妙",
    "T26n1536_005:0386b03": "欲境，彼於他化諸妙欲境富貴自在轉，謂他",
    "T26n1536_005:0386b04": "化自在天，是第三欲生。此中有諸有情者，謂",
    "T26n1536_005:0386b05": "諸有情諦義勝義不可得不可近得、非有非",
    "T26n1536_005:0386b06": "現有，但於諸蘊界處由想等想假言說轉謂",
    "T26n1536_005:0386b07": "為有情、那羅、意生、儒童、命者、生者、養者、士夫、補",
    "T26n1536_005:0386b08": "特伽羅，由斯故說有諸有情樂受現前。諸妙",
    "T26n1536_005:0386b09": "欲境者，謂彼有情恒樂受用藏護積集委寄",
    "T26n1536_005:0386b10": "安置，隨本所生現前欲境。彼於現前諸妙欲",
    "T26n1536_005:0386b11": "境富貴自在轉者，謂彼有情於所受用藏護",
    "T26n1536_005:0386b12": "積集委寄安置，隨本所生現前欲境有勢力",
    "T26n1536_005:0386b13": "得自在隨意受用。謂人全者，顯一切人。天一",
    "T26n1536_005:0386b14": "分者，顯欲界下四天。是第一者，謂隨算數漸",
    "T26n1536_005:0386b15": "次順次相續次第，此居第一。欲生者，謂此於",
    "T26n1536_005:0386b16": "欲界生。復次有諸有情者，謂諸有情諦義勝",
    "T26n1536_005:0386b17": "義不可得，廣說如前。樂受自化諸妙欲境者，",
    "T26n1536_005:0386b18": "謂樂變化天造化增長如是類業，彼由此業",
    "T26n1536_005:0386b19": "隨所愛樂，化作種種男女等事而自娛樂，謂",
    "T26n1536_005:0386b20": "若天女化作天男而自娛樂、若諸天男化作",
    "T26n1536_005:0386b21": "天女而自娛樂。彼於自化諸妙欲境富貴自",
    "T26n1536_005:0386b22": "在轉者，謂樂變化天造作增上如是類業，彼",
    "T26n1536_005:0386b23": "由此業隨所愛樂化作種種男女等事，彼於",
    "T26n1536_005:0386b24": "此事有勢力得自在隨意受用。謂樂變化天",
    "T26n1536_005:0386b25": "者，顯一切樂變化天。是第二者，謂隨算數漸",
    "T26n1536_005:0386b26": "次順次相續次第，此居第二。欲生者，謂此於",
    "T26n1536_005:0386b27": "欲界生。復次有諸有情者，謂諸有情諦義勝",
    "T26n1536_005:0386b28": "義不可得，廣說如前。樂受他化諸妙欲境者，",
    "T26n1536_005:0386b29": "謂他化自在天造作增長如是類業，彼由此",
    "T26n1536_005:0386c01": "業與諸他化自在天雖同一類身、同一趣、同",
    "T26n1536_005:0386c02": "一生、同一進趣，而有高下勝劣差別。諸下劣",
    "T26n1536_005:0386c03": "天子化作種種色聲香味觸諸妙欲境，令高",
    "T26n1536_005:0386c04": "勝天子於中受用。彼於他化諸妙欲境富貴",
    "T26n1536_005:0386c05": "自在轉者，謂他化自在天造作增長如是類",
    "T26n1536_005:0386c06": "業，彼由此業隨所愛樂，令他下劣天子化作",
    "T26n1536_005:0386c07": "種種色聲香味觸諸妙欲境，彼高勝天子於",
    "T26n1536_005:0386c08": "此欲境有勢力得自在隨意受用。譬如梵天",
    "T26n1536_005:0386c09": "雖同類、同一趣、同一生、同一進趣，而有高下",
    "T26n1536_005:0386c10": "勝劣差別，謂梵眾天下劣、梵輔天高勝，梵輔",
    "T26n1536_005:0386c11": "天下劣、大梵天高勝。他化自在天亦復如是，",
    "T26n1536_005:0386c12": "造作增長如是類業，彼由此業，廣說如前。謂",
    "T26n1536_005:0386c13": "他化自在天者，顯一切他化自在天。是第三",
    "T26n1536_005:0386c14": "者，謂隨算數漸次順次相續次第，此居第三。",
    "T26n1536_005:0386c15": "欲生者，謂此於欲界生。",
    "T26n1536_005:0386c16": "三樂生者，有諸有情，即如是身，離生喜樂之所",
    "T26n1536_005:0386c17": "滋潤遍滋潤、適悅遍適悅、充滿遍充滿，滋",
    "T26n1536_005:0386c18": "潤乃至遍充滿已安樂而住，謂梵眾天，是第",
    "T26n1536_005:0386c19": "一樂生。有諸有情，即如是身，定生喜樂之所",
    "T26n1536_005:0386c20": "滋潤遍滋潤、適悅遍適悅、充滿遍充滿，滋潤",
    "T26n1536_005:0386c21": "乃至遍充滿已安樂而住，謂極光淨天，是第",
    "T26n1536_005:0386c22": "二樂生。有諸有情，即如是身，離喜之樂之所",
    "T26n1536_005:0386c23": "滋潤遍滋潤、適悅遍適悅、充滿遍充滿，滋潤",
    "T26n1536_005:0386c24": "乃至遍充滿已安樂而住，謂遍淨天，是第三樂",
    "T26n1536_005:0386c25": "生。此中有諸有情者，謂諸有情諦義勝義不",
    "T26n1536_005:0386c26": "可得不可近得非有非現有，但於諸蘊界處，",
    "T26n1536_005:0386c27": "由想等想假言說轉，謂為有情、那羅、意生、儒",
    "T26n1536_005:0386c28": "童、命者、生者、養者、士夫、補特伽羅，由斯故說有",
    "T26n1536_005:0386c29": "諸有情。即如是身者，身名為身、身業亦名身、",
    "T26n1536_005:0387a01": "身根亦名身、五有色根亦名身、四大種聚亦",
    "T26n1536_005:0387a02": "名身，今此義中意說四大種聚身，故說即如",
    "T26n1536_005:0387a03": "是身。離生喜樂者，謂初靜慮中所可得樂平",
    "T26n1536_005:0387a04": "等受受所攝，是名離生喜樂。之所滋潤遍滋",
    "T26n1536_005:0387a05": "潤、適悅遍適悅、充滿遍充滿者，謂梵眾天於",
    "T26n1536_005:0387a06": "此離生喜樂隨欲而得無艱無難，即此離生",
    "T26n1536_005:0387a07": "喜樂，起等起、生等生，聚集出現，能令如是四",
    "T26n1536_005:0387a08": "大種聚身，滋潤遍滋潤、適悅遍適悅、充滿遍",
    "T26n1536_005:0387a09": "充滿。滋潤乃至遍充滿已安樂住者，謂彼爾",
    "T26n1536_005:0387a10": "時由離生喜樂，身心無苦惱安樂而住。如世",
    "T26n1536_005:0387a11": "尊於《分別生記經》中說：苾芻當知，如修定者",
    "T26n1536_005:0387a12": "從此處沒生梵眾天，數現受離生喜樂。彼先",
    "T26n1536_005:0387a13": "住此入初靜慮，亦數現受離生喜樂。彼先後",
    "T26n1536_005:0387a14": "所受離生喜樂無異無差別，依定等故。謂先",
    "T26n1536_005:0387a15": "此間於初靜慮若習若修若多所作，後方生",
    "T26n1536_005:0387a16": "彼梵眾天故。二所受離生喜樂品類相似，謂",
    "T26n1536_005:0387a17": "梵眾天者顯初靜慮。梵眾等天是第一者，謂",
    "T26n1536_005:0387a18": "隨算數漸次順次相續次第，此居第一。樂生",
    "T26n1536_005:0387a19": "者，謂此生處長時受安隱樂，離苦樂、樂受樂，",
    "T26n1536_005:0387a20": "故名樂生。復次有諸有情者，謂諸有情諦義",
    "T26n1536_005:0387a21": "勝義不可得，廣說如前。即如是身者，身名為",
    "T26n1536_005:0387a22": "身，乃至廣說。定生喜樂者，謂第二靜慮中所",
    "T26n1536_005:0387a23": "可得樂平等受受所攝，是名定生喜樂。之所",
    "T26n1536_005:0387a24": "滋潤遍滋潤、適悅遍適悅、充滿遍充滿者，謂",
    "T26n1536_005:0387a25": "極光淨天於此定生喜樂隨欲而得無艱無",
    "T26n1536_005:0387a26": "難，即此定生喜樂起等起、生等生，聚集出現，",
    "T26n1536_005:0387a27": "能令如是四大種聚身，滋潤遍滋潤、適悅遍",
    "T26n1536_005:0387a28": "適悅、充滿遍充滿。滋潤乃至遍充滿已安樂",
    "T26n1536_005:0387a29": "住者，謂彼爾時由定生喜樂，身心無苦惱安",
    "T26n1536_005:0387b01": "樂而住。如世尊於《分別生記經》中說：苾芻當",
    "T26n1536_005:0387b02": "知，如修定者從此處沒生極光淨天，數數現",
    "T26n1536_005:0387b03": "受定生喜樂。彼先住此入第二靜慮，亦數現",
    "T26n1536_005:0387b04": "受定生喜樂。彼先後所受定生喜樂，無異無",
    "T26n1536_005:0387b05": "差別，依定等故。謂先此間於第二靜慮若",
    "T26n1536_005:0387b06": "習若修若多所作，後方生彼極光淨天故，二",
    "T26n1536_005:0387b07": "所受定生喜樂品類相似。謂極光淨天者，顯",
    "T26n1536_005:0387b08": "第二靜慮極光淨等天。是第二者，謂隨算數",
    "T26n1536_005:0387b09": "漸次順次相續次第，此居第二。樂生者，謂此",
    "T26n1536_005:0387b10": "生處長時受安隱樂、離苦樂、樂受樂，故名樂",
    "T26n1536_005:0387b11": "生。復次有諸有情者，謂諸有情諦義勝義不",
    "T26n1536_005:0387b12": "可得，廣說如前。即如是身者，身名為身，乃至",
    "T26n1536_005:0387b13": "廣說。離喜之樂者，謂第三靜慮中所可得樂",
    "T26n1536_005:0387b14": "平等受受所攝，是名離喜之樂。之所滋潤遍",
    "T26n1536_005:0387b15": "滋潤、適悅遍適悅、充滿遍充滿者，謂遍淨天",
    "T26n1536_005:0387b16": "於此離喜之樂隨欲而得無艱無難，即此離",
    "T26n1536_005:0387b17": "喜之樂起等起、生等生，聚集出現，能令如是",
    "T26n1536_005:0387b18": "四大種聚身，滋潤遍滋潤、適悅遍適悅、充滿",
    "T26n1536_005:0387b19": "遍充滿。滋潤乃至遍充滿已安樂住者，謂彼",
    "T26n1536_005:0387b20": "爾時由離喜之樂，身心無苦惱安樂而住。如",
    "T26n1536_005:0387b21": "世尊於《分別生記經》中說：苾芻當知，如修定",
    "T26n1536_005:0387b22": "者從此處沒生遍淨天，數數現受離喜之樂。",
    "T26n1536_005:0387b23": "彼先住此入第三靜慮，亦數現受離喜之樂。",
    "T26n1536_005:0387b24": "彼先後所受離喜之樂，無異無差別，依定等",
    "T26n1536_005:0387b25": "故。謂先此間於第三靜慮若習若修若多所",
    "T26n1536_005:0387b26": "作，後方生彼遍淨天故，二所受離喜之樂品",
    "T26n1536_005:0387b27": "類相似。謂遍淨天者，顯第三靜慮遍淨等",
    "T26n1536_005:0387b28": "天。是第二者，謂隨算數漸次順次相續次",
    "T26n1536_005:0387b29": "第，此居第三。樂生者，謂此生處長時受安隱",
    "T26n1536_005:0387c01": "樂、離苦樂、樂受樂，故名樂生。",
    "T26n1536_005:0387c02": "初三慧者，一、聞所成慧；二、思所成慧；三、修所",
    "T26n1536_005:0387c03": "成慧。聞所成慧云何？答：因聞依聞由聞建立，",
    "T26n1536_005:0387c04": "於彼彼處有勢力得自在正遍通達。其事如",
    "T26n1536_005:0387c05": "何？如有苾芻，或受持素呾纜、或受持毘奈",
    "T26n1536_005:0387c06": "耶、或受持阿毘達磨，或聞親教師說、或聞軌",
    "T26n1536_005:0387c07": "範師說、或聞展轉傳授藏說、或聞隨一如理",
    "T26n1536_005:0387c08": "者說，是名為聞。因此聞依此聞由此聞建立",
    "T26n1536_005:0387c09": "故，於彼彼處有勢力得自在正遍通達，是名",
    "T26n1536_005:0387c10": "聞所成慧。思所成慧云何？答：因思依思由思",
    "T26n1536_005:0387c11": "建立，於彼彼處有勢力得自在正遍通達。其",
    "T26n1536_005:0387c12": "事如何？謂如有一如理思惟書數算印，或隨",
    "T26n1536_005:0387c13": "一一所作事業，是名為思。因此思依此思由",
    "T26n1536_005:0387c14": "此思建立故，於彼彼處有勢力得自在正遍",
    "T26n1536_005:0387c15": "通達，是名思所成慧。修所成慧云何？答：因修",
    "T26n1536_005:0387c16": "依修由修建立，於彼彼處有勢力得自在正",
    "T26n1536_005:0387c17": "遍通達。其事如何？謂如有一方便善巧自勤",
    "T26n1536_005:0387c18": "修習諸離染道，由此所修離染道故，離欲惡",
    "T26n1536_005:0387c19": "不善法，有尋有伺離生喜樂入初靜慮具足",
    "T26n1536_005:0387c20": "住，廣說乃至入第四靜慮具足住，是名為修。",
    "T26n1536_005:0387c21": "因此修依此修由此修建立故，於彼彼處有",
    "T26n1536_005:0387c22": "勢力得自在正遍通達，是名修所成慧。有作",
    "T26n1536_005:0387c23": "是說，如此亦是思所成慧。所以者何？唯依佛",
    "T26n1536_005:0387c24": "法不共所修乃可名為修所成慧。今此義中",
    "T26n1536_005:0387c25": "依諸等引所起寂靜慧，皆名修所成慧。",
    "T26n1536_005:0387c26": "後三慧者，一、學慧；二、無學慧；三、非學非無學",
    "T26n1536_005:0387c27": "慧。學慧云何？答：學作意相應，於法棟擇極",
    "T26n1536_005:0387c28": "棟擇最極棟擇、解了等了近了遍了，機黠通",
    "T26n1536_005:0387c29": "達審察聰叡，覺明慧行毘鉢舍那，是名學慧。",
    "T26n1536_005:0388a01": "無學慧云何？答：無學作意相應，於法棟擇，",
    "T26n1536_005:0388a02": "廣說乃至毘鉢舍那，是名無學慧。非學非無",
    "T26n1536_005:0388a03": "學慧云何？答：有漏作意相應，於法棟擇，廣說",
    "T26n1536_005:0388a04": "乃至毘鉢舍那，是名非學非無學慧。",
    "T26n1536_005:0388a05": "三根者，一、未知當知根；二、已知根；三、具知根。",
    "T26n1536_005:0388a06": "如《法蘊論》廣說其相。如世尊說：",
    "T26n1536_005:0388a07": "「學者學諸根，　　恒隨正直道，",
    "T26n1536_005:0388a08": "常委勤精進，　　守護於自心。",
    "T26n1536_005:0388a09": "初慧根無間，　　生第二慧根，",
    "T26n1536_005:0388a10": "若第三慧根，　　解脫位方有。",
    "T26n1536_005:0388a11": "不動解脫位，　　諸有結永盡，",
    "T26n1536_005:0388a12": "無漏根圓滿，　　樂止息諸根。",
    "T26n1536_005:0388a13": "將入永寂滅，　　任持最後身，",
    "T26n1536_005:0388a14": "降伏諸魔軍，　　證畢竟常樂。」",
    "T26n1536_005:0388a15": "三眼者，一、肉眼；二、天眼；三、聖慧眼。肉眼云",
    "T26n1536_005:0388a16": "何？答：雜骨肉血淨四大種所造眼界、眼處、眼",
    "T26n1536_005:0388a17": "根，是名肉眼。天眼云何？答：不雜骨肉血極淨",
    "T26n1536_005:0388a18": "四大種所造眼界、眼處、眼根，是名天眼。聖慧",
    "T26n1536_005:0388a19": "眼云何？答：諸有學慧及無學慧并一切善非",
    "T26n1536_005:0388a20": "學非無學慧，是名聖慧眼。如世尊說：",
    "T26n1536_005:0388a21": "「肉眼最為劣，　　天眼名次上，",
    "T26n1536_005:0388a22": "聖慧眼最勝，　　有三種差別。",
    "T26n1536_005:0388a23": "諸世間善慧，　　能順趣決擇，",
    "T26n1536_005:0388a24": "學無學正知，　　盡生老病死。",
    "T26n1536_005:0388a25": "大覺天人中，　　名稱最高遠，",
    "T26n1536_005:0388a26": "亦由慧速證，　　妙覺莊嚴身。」",
    "T26n1536_005:0388a27": "三仗者，一、聞仗；二、離仗；三、慧仗。聞仗云何？",
    "T26n1536_005:0388a28": "答：多聞、聞持、聞積集者，若所說法初中後善，",
    "T26n1536_005:0388a29": "文義巧妙純一圓滿清白梵行，於如是法具",
    "T26n1536_005:0388b01": "足多聞，憶持所聞言教純熟，專意觀察所聞",
    "T26n1536_005:0388b02": "言教，於諸法義見善通達，是名為聞。因此",
    "T26n1536_005:0388b03": "聞由此聞建立故，能斷不善法、能修諸善法，",
    "T26n1536_005:0388b04": "此名為聞，亦名為仗，亦名聞仗，故名聞仗。離",
    "T26n1536_005:0388b05": "仗云何？答：離欲惡不善法，有尋有伺離生喜",
    "T26n1536_005:0388b06": "樂入初靜慮具足住，廣說乃至入第四靜慮",
    "T26n1536_005:0388b07": "具足住，是名為離。因此離依此離由此離建",
    "T26n1536_005:0388b08": "立故，能斷不善法、能修諸善法，此名為離，亦",
    "T26n1536_005:0388b09": "名為仗，亦名離仗，故名離仗。慧仗云何？答：如",
    "T26n1536_005:0388b10": "實了知此是苦聖諦、此是苦集聖諦、此是苦",
    "T26n1536_005:0388b11": "滅聖諦、此是趣苦滅道聖諦，是名為慧。因此",
    "T26n1536_005:0388b12": "慧依此慧由此慧建立故，能斷不善法、能修",
    "T26n1536_005:0388b13": "諸善法，此名為慧，亦名為仗，亦名慧仗，故名",
    "T26n1536_005:0388b14": "慧仗。如世尊說：",
    "T26n1536_005:0388b15": "「聞仗最為劣，　　離仗名次上，",
    "T26n1536_005:0388b16": "慧仗最為勝，　　精進力具足。",
    "T26n1536_005:0388b17": "具念樂靜定，　　知世間生滅，",
    "T26n1536_005:0388b18": "於一切解勝，　　至世邊彼岸。」",
    "T26n1536_005:0388b19": "第五嗢柁南曰：",
    "T26n1536_005:0388b20": "五三法有十，　　謂學修住定，",
    "T26n1536_005:0388b21": "導淨默增上，　　無上明各三。",
    "T26n1536_005:0388b22": "有三學、三修、三住、三定、三示導、三清淨、三寂",
    "T26n1536_005:0388b23": "默、三增上、三無上、三明。",
    "T26n1536_005:0388b24": "三學者，一、增上戒學；二、增上心學；三、增上慧",
    "T26n1536_005:0388b25": "學。增上戒學云何？答：安住具戒、守護別解脫",
    "T26n1536_005:0388b26": "律儀，軌則所行悉皆具足，於微小罪見大怖",
    "T26n1536_005:0388b27": "畏，受學學處，是名增上戒學。增上心學云",
    "T26n1536_005:0388b28": "何？答：離欲惡不善法，有尋有伺離生喜樂入",
    "T26n1536_005:0388b29": "初靜慮具足住，廣說乃至入第四靜慮具足",
    "T26n1536_005:0388c01": "住，是名增上心學。增上慧學云何？答：如實",
    "T26n1536_005:0388c02": "了知此是苦聖諦、此是苦集聖諦、此是苦滅",
    "T26n1536_005:0388c03": "聖諦、此是趣苦滅道聖諦，是名增上慧學。如",
    "T26n1536_005:0388c04": "世尊說：",
    "T26n1536_005:0388c05": "「苾芻具三學，　　樂修如理行，",
    "T26n1536_005:0388c06": "增上戒心慧，　　恒相續現行。",
    "T26n1536_005:0388c07": "具精進勢力，　　及明盛靜慮，",
    "T26n1536_005:0388c08": "常守護諸根，　　勤行不放逸。",
    "T26n1536_005:0388c09": "如晝夜亦然，　　如夜晝亦爾，",
    "T26n1536_005:0388c10": "如前後亦爾，　　如後前亦然。",
    "T26n1536_005:0388c11": "如下上亦然，　　如上下亦爾，",
    "T26n1536_005:0388c12": "勝伏諸方所，　　由不放逸定。",
    "T26n1536_005:0388c13": "說此為學迹，　　不放逸而住，",
    "T26n1536_005:0388c14": "由能了能捨，　　故得心解脫。",
    "T26n1536_005:0388c15": "世說為等覺，　　雄猛至行邊，",
    "T26n1536_005:0388c16": "明行俱圓滿，　　恒住無忘失。",
    "T26n1536_005:0388c17": "命根不相續，　　愛盡解脫故，",
    "T26n1536_005:0388c18": "如燈火涅槃，　　究竟心解脫。」",
    "T26n1536_005:0388c19": "三修者，一、修戒；二、修定；三、修慧。修戒云何？",
    "T26n1536_005:0388c20": "答：於諸善戒親近數習，殷重無間勤修不捨，",
    "T26n1536_005:0388c21": "是名修戒。修定云何？答：於諸善定親近數習，",
    "T26n1536_005:0388c22": "殷重無間勤修不捨，是名修定。修慧云何？答：",
    "T26n1536_005:0388c23": "於諸善慧親近數習，殷重無間勤修不捨，是",
    "T26n1536_005:0388c24": "名修慧。如世尊說：",
    "T26n1536_005:0388c25": "「善修戒定慧，　　至極究竟者，",
    "T26n1536_005:0388c26": "已永盡諸有，　　無垢亦無憂。",
    "T26n1536_005:0388c27": "於著得解脫，　　具利慧深定，",
    "T26n1536_005:0388c28": "超眾魔境界，　　遍照如日輪。」",
    "T26n1536_005:0388c29": "說一切有部集異門足論卷第五"
}