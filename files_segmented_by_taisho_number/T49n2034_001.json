{
    "T49n2034_001:0022c25": "No. 2034",
    "T49n2034_001:0022c26": "帝年歷代三寶紀卷第一帝年上周秦",
    "T49n2034_001:0022c28": "開皇十七年翻經學士臣費長房上",
    "T49n2034_001:0022c29": "1 帝年上（周秦）帝年上者。述身毒國如來託生。當此真丹姬",
    "T49n2034_001:0023a01": "周時也。年代浸遠人世參差。指而言之亟迷",
    "T49n2034_001:0023a02": "前後。今先上編甲子紘絡古今。下纘帝年綱",
    "T49n2034_001:0023a03": "紀時代。庶禪讓霸主若鏡目前。遷革市朝如",
    "T49n2034_001:0023a04": "鑒掌內。然後考諸君王澤被撫運。適時佛法",
    "T49n2034_001:0023a05": "化流應機濟物。釋經孔教理契冥符。可謂靈",
    "T49n2034_001:0023a06": "降五天瑞通九州者也。姬昌母姒夢大人感",
    "T49n2034_001:0023a07": "因而生昌。龍顏虎眉身長一丈。胸有四乳。國",
    "T49n2034_001:0023a08": "濱西戎。政被東漸。赤雀降祉。改稱周。諡曰文",
    "T49n2034_001:0023a09": "王。都酆收葬枯骸。天下歸服。故夫子曰。文王",
    "T49n2034_001:0023a10": "之德美哉。不動而化。到其子發武王伐紂。",
    "T49n2034_001:0023a11": "徙都鎬京。路逢暍人下車而扇。卑輕萬乘子",
    "T49n2034_001:0023a12": "愛兆民。故孫卿子云。武王生則天下歌。死則",
    "T49n2034_001:0023a13": "四海哭。至第十九主莊王他十年即魯春秋",
    "T49n2034_001:0023a14": "莊公七年夏四月辛卯夜恒星不見。夜中星",
    "T49n2034_001:0023a15": "隕如雨。案此即是如來誕生王宮時也先賢諸德推佛",
    "T49n2034_001:0023a16": "生年互有遐邇。依法顯傳推佛生時則當殷世武乙二十六年甲午。至今開皇十七年丁巳便已一千六百八十一年。",
    "T49n2034_001:0023a17": "依沙門法上答高句麗國問。則當前周第五主昭王瑕二十四年甲寅。至今丁巳則一千四百八十六年。引穆天子",
    "T49n2034_001:0023a18": "別傳為證。稱瑕子滿嗣位。穆王聞佛生迦維。遂西遊而不返。依像正記當前周第十七主平王宜臼四十八",
    "T49n2034_001:0023a19": "年戊午。至今丁巳則一千三百二十三年。依後周沙門釋道安用羅什年紀及石柱銘推。則當前周第十八主桓王林",
    "T49n2034_001:0023a20": "五年乙丑。至今丁巳則一千二百二十五年。依趙伯休梁大同元年於廬山遇弘度律師得佛滅度後眾聖點記推。",
    "T49n2034_001:0023a21": "則當前周第二十九主貞定王亮二年甲戌。至今丁巳殆一千六十一年。唯此最近。准三藏教及善見律云。佛何以",
    "T49n2034_001:0023a22": "不度女人。為敬法故。正法千年。以度女人減五百年制修八敬還滿千年。然後像法亦一千年。末法萬年。五千",
    "T49n2034_001:0023a23": "年來學三達智并得四果。六千年去學不得道。萬年已後經典文字自然滅盡。但現剃頭有袈裟耳。正法之世大乘",
    "T49n2034_001:0023a24": "味淳。至乎像代味少淡泊。若入末法則無大乘。奴婢出家污染淨行。惡王治世課稅僧尼。今則未然。緣此正像交",
    "T49n2034_001:0023a25": "涉未深。三寶載興大乘盛布。寧得已接於末法者哉。",
    "T49n2034_001:0023a26": "今依普曜本行等經校讐魯史。輕舉一隅敬",
    "T49n2034_001:0023a27": "貽來哲。庶宣聖跡應託善權。佛以莊王九",
    "T49n2034_001:0023b01": "年癸巳四月八日。現白象形從兜率降中天",
    "T49n2034_001:0023b02": "竺國迦毘羅城淨飯大王第一夫人摩耶右",
    "T49n2034_001:0023b03": "脇。是時諸天影潛衛從胎藏。祕隱世眼罕知。",
    "T49n2034_001:0023b04": "十年仲春二月八日夜鬼宿合時。於嵐毘園",
    "T49n2034_001:0023b05": "波羅樹下右脇而誕。生相既顯。故普曜云。",
    "T49n2034_001:0023b06": "普放大光照三千界。即左傳說。恒星不現",
    "T49n2034_001:0023b07": "夜明也。瑞應經云。沸星下現侍太子生。故",
    "T49n2034_001:0023b08": "左傳稱星隕如雨。本行經說。虛空無雲自",
    "T49n2034_001:0023b09": "然而雨。杜氏注解蓋時無雲。左傳又稱。與",
    "T49n2034_001:0023b10": "雨偕也。然姬周曆十一月為正。言四月者即",
    "T49n2034_001:0023b11": "今二月辛卯五日。魯史為謬。沙門道安著二",
    "T49n2034_001:0023b12": "教論。用姬曆推還合八日。唯以生時為成道",
    "T49n2034_001:0023b13": "歲。遂令佛世遠三十年耳。佛至僖王元年庚",
    "T49n2034_001:0023b14": "子年七。乘羊車詣學堂四年癸卯年十。與諸",
    "T49n2034_001:0023b15": "同齒釋族試力。惠王三年丁未年十四。啟父",
    "T49n2034_001:0023b16": "王遊。出城東門見病人迴。六年庚戌年十七。",
    "T49n2034_001:0023b17": "納妃求夷。八年壬子年十九。四月八日夜半",
    "T49n2034_001:0023b18": "踰城出家十二遊經云。佛二十出家。增一阿含第二十四卷云。我年二十九。出家欲度人故。又云。",
    "T49n2034_001:0023b19": "年二十在外道中學。長阿含亦云。年二十九出家。推其大例如來在世七十九年。若二十九出家三十五成道。所",
    "T49n2034_001:0023b20": "可化物唯應四十五年。而禪要經云。釋迦一身教化眾生四十九年。諸經多云。十九出家。今以此為正。若以二十",
    "T49n2034_001:0023b21": "九出家三十五成道。經中蓋少。且云。二十年在外道中學。便是五十年方成道。是知為謬也。十九年",
    "T49n2034_001:0023b22": "癸亥年三十。二月八日明星出時。朗然覺悟",
    "T49n2034_001:0023b23": "成無上道般泥洹經下卷。佛語阿難。我成道來年亦自至四十有九。佛難可覩。一億四千萬歲乃有",
    "T49n2034_001:0023b24": "彌勒耳。禪要云。如來成道四十九年。是為一味。長阿含第五卷云。佛語須跋。我成佛已來已五十年四",
    "T49n2034_001:0023b25": "十九年處在天人龍神世間。說法教化各令",
    "T49n2034_001:0023b26": "解脫得證四果。逆有流者數若恒沙。免離三",
    "T49n2034_001:0023b27": "塗生天人者不可稱計。眾生感緣既盡。佛以",
    "T49n2034_001:0023b28": "匡王四年壬子二月十五日後夜。於中天竺",
    "T49n2034_001:0023c01": "拘尸那城入般涅槃。自爾已來至今開皇十",
    "T49n2034_001:0023c02": "七年丁巳。一千二百五年世間眼滅涅槃經及善見律並言二",
    "T49n2034_001:0023c03": "月十五日。菩薩處胎經云。二月八日泥洹。又云。初生得道乃至涅槃皆四月八日。先德舊譯悉言。應是二月。",
    "T49n2034_001:0023c04": "所以然者。王舍城去拘夷國城三千里。佛滅後七日方闍維弟子乃散。迦葉方向王舍城前夏安居集法藏。所將大",
    "T49n2034_001:0023c05": "眾若惠若愚俱至於王舍城始復檢簡。不容即日便至所在。而餘經皆云中夜涅槃。唯善見律獨言平旦。經解滅",
    "T49n2034_001:0023c06": "度。時節有所表明。將示眾生離於佛日。必在夜分若初夜時。時方未曉。即表後佛久乃出世。若在中夜。相",
    "T49n2034_001:0023c07": "去正等。後夜之時。不久佛出。彌勒方有億年。又非異劫。中夜為允。",
    "T49n2034_001:0023c08": "育王傳云。佛泥越後百十六年。閻浮提王名",
    "T49n2034_001:0023c09": "阿輸伽。出東天竺治華氏城。收佛舍利散起",
    "T49n2034_001:0023c10": "八萬四千寶塔。匝閻浮提。頗欲周遍天竺傳",
    "T49n2034_001:0023c11": "載。可得略言。真丹國城江漢左右關隴西東",
    "T49n2034_001:0023c12": "處處皆有。彼時當此周敬王世二十六年丁",
    "T49n2034_001:0023c13": "未歲也。自武王至𧹞三十九王八百八十四",
    "T49n2034_001:0023c14": "年。都酆及鎬洛邑。成周凡歷四處。嬴昭襄王",
    "T49n2034_001:0023c15": "立五十二年滅周稱秦。改鎬京為咸陽。仍即",
    "T49n2034_001:0023c16": "都之。至第四主始皇帝正二十六年。蕩除六",
    "T49n2034_001:0023c17": "國。二十七年廢罷九州。分天下為三十六郡。",
    "T49n2034_001:0023c18": "三十四年所有典籍悉皆焚燒。唯醫方藥術",
    "T49n2034_001:0023c19": "不在爇限。降此悉灰。緣是周代聖教靈跡。",
    "T49n2034_001:0023c20": "及阿育王造舍利塔。傳記湮絕靡知所承。又",
    "T49n2034_001:0023c21": "始皇時。有諸沙門釋利防等十八賢者。齎經",
    "T49n2034_001:0023c22": "來化。始皇弗從。遂禁利防等。夜有金剛丈",
    "T49n2034_001:0023c23": "六人來破獄出之。始皇驚怖稽首謝焉。四主",
    "T49n2034_001:0023c24": "四十九年為漢所滅。起周武王元年己卯訖",
    "T49n2034_001:0023c25": "秦二世敗歲甲午。其間九百三十三年。四十",
    "T49n2034_001:0023c26": "二主。周十六王四百五十三年。佛未出前名",
    "T49n2034_001:0023c27": "而不錄。起自莊王如來誕世到乎漢始方紀",
    "T49n2034_001:0023c28": "歷年。二十六主四百八十一載。總結以為周",
    "T49n2034_001:0023c29": "秦世錄。明佛乘應教被東云。",
    "T49n2034_001:0024a01": "周莊王十五年今止取六年入紀佛生　僖王五年　惠王二十五年　襄王三十三年　傾王六年",
    "T49n2034_001:0024a02": "　匡王六年四年二月佛入涅槃　定王二十一年　簡王一十四年　靈王二十七年　景王二十五年",
    "T49n2034_001:0024a03": "　敬王四十三年二十六年阿育王起八萬四千寶塔　元王八年　貞定王二十八年　孝王一十五年",
    "T49n2034_001:0024a04": "　威烈王二十四年　元安王二十六年　夷烈王七年　顯聖王四十八年　順靜王六年",
    "T49n2034_001:0024a05": "　𧹞王五十九年",
    "T49n2034_001:0024a06": "秦昭襄王五年　孝文王一年　莊襄王三年　始皇帝三十七年　二世皇帝三年",
    "T49n2034_001:0024a07": "　始皇帝子四十六日",
    "T49n2034_001:0024a08": "周甲午莊王他十年二月八日。釋迦如來降神託生中天竺國迦毘羅城淨飯王宮。是時放光普照。三千大千世界。皆悉大明。即魯春秋左傳云。恒星不現夜明時是也　乙未十一　丙申十二",
    "T49n2034_001:0024a09": "　丁酉十三　戊戌十四　己亥十五",
    "T49n2034_001:0024a10": "庚子僖王胡齊元普曜經第三卷云。悉達太子年七歲乘羊車詣學堂就師。師名選友。即此年　辛丑二　壬寅三　癸卯四現在因果經云。悉達太子年十歲時。與諸釋種同年齒者凡五",
    "T49n2034_001:0024a11": "百人共捔氣力。即此年也　甲辰五",
    "T49n2034_001:0024a12": "乙巳惠王閬元佛年十二　丙午二　丁未三瑞應本起經上卷云。太子年至十四。啟父王出遊。到城東門見病人迴。即此歲也　戊申四",
    "T49n2034_001:0024a13": "　己酉五　庚戌六瑞應本起經上卷云。太子年十七。王為納妃。名求夷。即此年也　辛亥七　壬子八踰城出家瑞應本起經上卷云。太子年至十九四月八日夜半。",
    "T49n2034_001:0024a14": "天於窓中叉手白言。時可去矣。即命馬行。與過去現在因果經同。即此年　癸丑九　甲寅十　乙卯十一",
    "T49n2034_001:0024a15": "　丙辰十二　丁巳十三　戊午十四　己未十五　庚申十六",
    "T49n2034_001:0024a16": "　辛酉十七　壬戌十八佛本行集經云。菩薩六年苦行既滿至春二月十六日。內心自惟。須得上食乃證菩提。天化二女令煮十六分乳糜施。至二月二十三日晨朝。乞食而食　癸亥十九佛初成道普曜經第六云。菩薩明星出時霍然大悟。",
    "T49n2034_001:0024a17": "又云。十九出家。三十成道。功成志就莫不大明。即此年。十二遊經云。佛從四月八日至七月十五日坐樹下以為一年　甲子二十第二年。於鹿野苑中為阿若拘隣等說法。彌沙塞律第二十一云佛念欲為欝𮧚藍弗說法。天子白言。昨已命終　乙丑二十一第三年。為優樓頻螺迦葉兄弟三人說法。并度其弟",
    "T49n2034_001:0024a18": "子。合滿千比丘也　丙寅二十二第四年。於伽耶山頂上為諸龍鬼說法即象頭山是也　丁卯二十三第五年中舍利弗作婆羅門。見佛弟子馬師比丘問云。何道。答吾佛弟子廣為其說得初果。還報目連。同至佛所。舍",
    "T49n2034_001:0024a19": "利弗上智經七日便得阿羅漢。目連經十五日乃得　戊辰二十四第六年。須達長者與太子祇陀。共為佛作精舍十二浮圖寺七十二講堂三千六百間房五百樓閣。並須達作祇陀。唯起門樓屋也　己巳二十五第七年在拘耶尼園。為婆陀和菩薩等八人說般舟",
    "T49n2034_001:0024a20": "經也",
    "T49n2034_001:0024a21": "庚午襄王鄭元第八年。佛在柳山中為純真陀羅王弟說法得道也。佛年三十七　辛未二第九年。在穢澤為阿掘魔說法也　壬申三第十年。還摩竭提國為弗沙王說法也　癸酉四第十一年。在恐怖樹下為彌勒說本起經。即修行本起等經是",
    "T49n2034_001:0024a22": "　甲戌五第十二年。還本生國為釋種說法八萬四千人得須陀洹道。十二遊經作如是說。普曜經第八云王遣梵志名優陀令迎佛。還辭稱闊別已來十二年思想見也　乙亥六　丙子七",
    "T49n2034_001:0024a23": "　丁丑八　戊寅九大集經第一云。如來成道始十六年。知諸菩薩堪能任持大乘法藏。即於欲色二界中間大寶坊內說大集經。即此年也　己卯十　庚辰十一",
    "T49n2034_001:0024a24": "　辛巳十二　壬午十三　癸未十四　甲申十五　乙酉十六",
    "T49n2034_001:0025a01": "　丙戌十七　丁亥十八　戊子十九　己丑二十　庚寅二十一",
    "T49n2034_001:0025a02": "　辛卯二十二　壬辰二十三　癸巳二十四　甲午二十五　乙未二十六",
    "T49n2034_001:0025a03": "　丙申二十七　丁酉二十八　戊戌二十九　己亥三十　庚子三十一",
    "T49n2034_001:0025a04": "　辛丑三十二　壬寅三十三",
    "T49n2034_001:0025a05": "癸卯傾王臣元佛年七十　甲辰二　乙巳三　丙午四　丁未五",
    "T49n2034_001:0025a06": "　戊申六",
    "T49n2034_001:0025a07": "己酉匡王斑元佛年七十六　庚戌二　辛亥三　壬子四佛年七十九以匡王四年二月十五日後夜。於中天竺拘尸那城力士生地娑羅樹間入涅槃",
    "T49n2034_001:0025a08": "　癸丑五　甲寅六",
    "T49n2034_001:0025a09": "乙卯定王瑜元佛入涅槃來四年　丙辰二　丁巳三　戊午四　己未五",
    "T49n2034_001:0025a10": "　庚申六　辛酉七　壬戌八　癸亥九　甲子十",
    "T49n2034_001:0025a11": "　乙丑十一　丙寅十二　丁卯十三　戊辰十四　己巳十五",
    "T49n2034_001:0025a12": "　庚午十六　辛未十七　壬申十八如來滅後二十餘年長老迦葉住持法藏付囑阿難。然後入滅出像法正記　癸酉十九",
    "T49n2034_001:0025a13": "　甲戌二十　乙亥二十一",
    "T49n2034_001:0025a14": "丙子簡王夷元佛入涅槃來二十五年　丁丑二　戊寅三　己卯四　庚辰五",
    "T49n2034_001:0025a15": "　辛巳六　壬午七　癸未八　甲申九　乙酉十",
    "T49n2034_001:0025a16": "　丙戌十一　丁亥十二　戊子十三　己丑十四",
    "T49n2034_001:0025a17": "庚寅靈王泄心元佛入涅槃來三十九年　辛卯二　壬辰三迦葉滅後二十年阿難住持法藏。然後付囑末田地。方始入滅。亦出像法正記　癸巳四",
    "T49n2034_001:0025a18": "　甲午五　乙未六　丙申七　丁酉八　戊戌九",
    "T49n2034_001:0025a19": "　己亥十　庚子十一　辛丑十二　壬寅十三　癸卯十四",
    "T49n2034_001:0025a20": "　甲辰十五　乙巳十六　丙午十七　丁未十八　戊申十九",
    "T49n2034_001:0025a21": "　己酉二十　庚戌二十一十一月庚子孔子。生於魯。是襄公二十二年　辛亥二十二　壬子二十三末田地滅後。舍那婆修住持法藏亦二十年。",
    "T49n2034_001:0025a22": "付優波掘多然後入滅　癸丑二十四　甲寅二十五　乙卯二十六　丙辰二十七",
    "T49n2034_001:0025a23": "丁巳景王貴元吳王子季札來朝請觀周樂佛入涅槃來六十六年　戊午二　己未三　庚申四",
    "T49n2034_001:0025a24": "　辛酉五晉韓宣子來躬觀書於太史氏　壬戌六　癸亥七　甲子八　乙丑九",
    "T49n2034_001:0026a01": "　丙寅十孔子問禮於老聃　丁卯十一　戊辰十二　己巳十三　庚午十四",
    "T49n2034_001:0026a02": "　辛未十五　壬申十六舍那婆修滅後。優波掘多住持法藏亦二十年。付提多迦。一名尸羅難陀。然後入滅　癸酉十七　甲戌十八",
    "T49n2034_001:0026a03": "　乙亥十九　丙子二十　丁丑二十一　戊寅二十二　己卯二十三",
    "T49n2034_001:0026a04": "　庚辰二十四　辛巳二十五",
    "T49n2034_001:0026a05": "壬午敬王正元佛入涅槃來九十一年　癸未二　甲申三　乙酉四　丙戌五",
    "T49n2034_001:0026a06": "　丁亥六　戊子七　己丑八　庚寅九　辛卯十",
    "T49n2034_001:0026a07": "　壬辰十一優波掘多滅後。尸羅難陀住持法藏經一百年。此即第二百年初而提多迦聰明智慧三日得阿羅漢道。凡度十二億人得道　癸巳十二　甲午十三",
    "T49n2034_001:0026a08": "　乙未十四　丙申十五　丁酉十六　戊戌十七　己亥十八",
    "T49n2034_001:0026a09": "　庚子十九　辛丑二十　壬寅二十一　癸卯二十二孔子出衛子路為季氏宰　甲辰二十三",
    "T49n2034_001:0026a10": "　乙巳二十四孔子適陳　丙午二十五　丁未二十六阿育王傳云。佛滅度後百十六年。出東天竺治華氏城統閻浮提為鐵輪王。興隆佛法。起立八萬四千寶塔。當此歲也",
    "T49n2034_001:0026a11": "　戊申二十七　己酉二十八　庚戌二十九　辛亥三十　壬子三十一",
    "T49n2034_001:0026a12": "　癸丑三十二　甲寅三十三　乙卯三十四　丙辰三十五孔子自陳之衛　丁巳三十六召孔子還定六經。時年六十八。是魯哀公十一年",
    "T49n2034_001:0026a13": "　戊午三十七　己未三十八　庚申三十九魯哀公十四年二月獲麟。孔子自此絕筆　辛酉四十　壬戌四十一孔子卒。時年七十三歲。魯史春秋經孔子絕筆",
    "T49n2034_001:0026a14": "止於獲麟庚申之歲。凡二百四十二年。弟子又申後二年至卒時　癸亥四十二　甲子四十三",
    "T49n2034_001:0026a15": "乙丑元王仁元佛涅槃來一百三十四年　丙寅二　丁卯三　戊辰四　己巳五",
    "T49n2034_001:0026a16": "　庚午六　辛未七　壬申八",
    "T49n2034_001:0026a17": "癸酉貞定王亮元左丘明春秋傳記。此年佛入涅槃來一百四十二年　甲戌二　乙亥三　丙子四",
    "T49n2034_001:0026a18": "　丁丑五　戊寅六　己卯七　庚辰八　辛巳九",
    "T49n2034_001:0026a19": "　壬午十　癸未十一　甲申十二　乙酉十三　丙戌十四",
    "T49n2034_001:0026a20": "　丁亥十五　戊子十六　己丑十七　庚寅十八　辛卯十九",
    "T49n2034_001:0026a21": "　壬辰二十　癸巳二十一　甲午二十二　乙未二十三　丙申二十四",
    "T49n2034_001:0026a22": "　丁酉二十五　戊戌二十六　己亥二十七　庚子二十八",
    "T49n2034_001:0026a23": "辛丑孝王隗元佛入涅槃來一百七十年　壬寅二　癸卯三　甲辰四　乙巳五",
    "T49n2034_001:0026a24": "　丙午六　丁未七　戊申八　己酉九　庚戌十",
    "T49n2034_001:0027a01": "　辛亥十一　壬子十二　癸丑十三　甲寅十四　乙卯十五",
    "T49n2034_001:0027a02": "丙辰威烈王午元佛入涅槃來一百八十五年　丁巳二　戊午三　己未四　庚申五",
    "T49n2034_001:0027a03": "　辛酉六　壬戌七　癸亥八　甲子九　乙丑十",
    "T49n2034_001:0027a04": "　丙寅十一　丁卯十二　戊辰十三　己巳十四　庚午十五",
    "T49n2034_001:0027a05": "　辛未十六　壬申十七　癸酉十八　甲戌十九　乙亥二十",
    "T49n2034_001:0027a06": "　丙子二十一　丁丑二十二九鼎震　戊寅二十三　己卯二十四一本午有三十一年",
    "T49n2034_001:0027a07": "庚辰元安王驕元佛入涅槃來二百一十年　辛巳二　壬午三　癸未四　甲申五",
    "T49n2034_001:0027a08": "　乙酉六　丙戌七　丁亥八　戊子九　己丑十",
    "T49n2034_001:0027a09": "　庚寅十一　辛卯十二　壬辰十三　癸巳十四　甲午十五",
    "T49n2034_001:0027a10": "　乙未十六　丙申十七　丁酉十八　戊戌十九　己亥二十",
    "T49n2034_001:0027a11": "　庚子二十一　辛丑二十二　壬寅二十三　癸卯二十四　甲辰二十五",
    "T49n2034_001:0027a12": "　乙巳二十六",
    "T49n2034_001:0027a13": "丙午夷烈王喜元佛入涅槃來二百三十六年　丁未二　戊申三　己酉四　庚戌五",
    "T49n2034_001:0027a14": "　辛亥六　壬子七",
    "T49n2034_001:0027a15": "癸丑顯聖王扁元佛入涅槃來二百四十三年　甲寅二　乙卯三　丙辰四　丁巳五",
    "T49n2034_001:0027a16": "　戊午六　己未七　庚申八　辛酉九　壬戌十",
    "T49n2034_001:0027a17": "　癸亥十一　甲子十二　乙丑十三　丙寅十四　丁卯十五",
    "T49n2034_001:0027a18": "　戊辰十六　己巳十七　庚午十八　辛未十九　壬申二十",
    "T49n2034_001:0027a19": "　癸酉二十一　甲戌二十二　乙亥二十三　丙子二十四　丁丑二十五",
    "T49n2034_001:0027a20": "　戊寅二十六　己卯二十七　庚辰二十八　辛巳二十九　壬午三十",
    "T49n2034_001:0027a21": "　癸未三十一　甲申三十二　乙酉三十三　丙戌三十四　丁亥三十五",
    "T49n2034_001:0027a22": "　戊子三十六　己丑三十七　庚寅三十八　辛卯三十九　壬辰四十",
    "T49n2034_001:0027a23": "　癸巳四十一　甲午四十二　乙未四十三　丙申四十四　丁酉四十五",
    "T49n2034_001:0027a24": "　戊戌四十六　己亥四十七　庚子四十八",
    "T49n2034_001:0028a01": "辛丑順靜王定元佛入涅槃來二百九十一年　壬寅二　癸卯三　甲辰四　乙巳五",
    "T49n2034_001:0028a02": "　丙午六",
    "T49n2034_001:0028a03": "丁未𧹞王誕元佛入涅槃來二百九十七年　戊申二　己酉三　庚戌四　辛亥五",
    "T49n2034_001:0028a04": "　壬子六　癸丑七秦昭襄王立　甲寅八　乙卯九　丙辰十",
    "T49n2034_001:0028a05": "　丁巳十一　戊午十二　己未十三　庚申十四　辛酉十五",
    "T49n2034_001:0028a06": "　壬戌十六　癸亥十七　甲子十八　乙丑十九薩婆多記云馬鳴菩薩佛滅後三百餘年生東天竺婆羅門種。出家破諸外道。造大莊嚴論數百偈。盛弘佛教。有別傳載。計當此時",
    "T49n2034_001:0028a07": "　丙寅二十　丁卯二十一　戊辰二十二　己巳二十三　庚午二十四",
    "T49n2034_001:0028a08": "　辛未二十五　壬申二十六　癸酉二十七　甲戌二十八　乙亥二十九",
    "T49n2034_001:0028a09": "　丙子三十　丁丑三十一　戊寅三十二　己卯三十三　庚辰三十四",
    "T49n2034_001:0028a10": "　辛巳三十五　壬午三十六　癸未三十七　甲申三十八　乙酉三十九",
    "T49n2034_001:0028a11": "　丙戌四十　丁亥四十一　戊子四十二　己丑四十三　庚寅四十四",
    "T49n2034_001:0028a12": "　辛卯四十五　壬辰四十六　癸巳四十七　甲午四十八　乙未四十九",
    "T49n2034_001:0028a13": "　丙申五十　丁酉五十一　戊戌五十二　己亥五十三　庚子五十四",
    "T49n2034_001:0028a14": "　辛丑五十五　壬寅五十六　癸卯五十七　甲辰五十八　乙巳五十九",
    "T49n2034_001:0028a15": "秦丙午昭襄王勒元廢周𧹞王為庶人。佛入涅槃來三百五十六年　丁未二　戊申三　己酉四",
    "T49n2034_001:0028a16": "　庚戌五",
    "T49n2034_001:0028a17": "辛亥孝文王柱元佛入涅槃來至此三百六十一年",
    "T49n2034_001:0028a18": "壬子莊襄王子楚元孝文子。治三年。佛入涅槃來三百六十二年　癸丑二　甲寅三",
    "T49n2034_001:0028a19": "乙卯始皇帝政元莊襄子治三十七年。呂不韋為相。佛入涅槃來至　此三百六十五年　丙辰二　丁巳三　戊午四",
    "T49n2034_001:0028a20": "　己未五　庚申六　辛酉七　壬戌八封嫪毒為長信侯　癸亥九辛冠誅嫪毐徙其家於蜀",
    "T49n2034_001:0028a21": "　甲子十呂不韋免相徙太后於南宮后任李斯　乙丑十一徙呂不韋於河南　丙寅十二　丁卯十三　戊辰十四",
    "T49n2034_001:0028a22": "　己巳十五　庚午十六　辛未十七是歲滅韓。以其地為穎川郡　壬申十八　癸酉十九",
    "T49n2034_001:0028a23": "　甲戌二十　乙亥二十一　丙子二十二其歲滅魏以其地置梁郡　丁丑二十三　戊寅二十四是歲滅楚定江東置會稽郡",
    "T49n2034_001:0028a24": "　己卯二十五是歲滅燕。又滅趙　庚辰二十六是歲滅齊。六國并吞為一國。乃自立為皇帝。改正朔以建亥為歲首　辛巳二十七名河為德水。名民曰黔首。分天下為三十六郡同一文軌",
    "T49n2034_001:0029a01": "　壬午二十八東巡登泰山封禪刻石紀功。遭大風雨。遣徐氏入海求三神山。使千人沒泗水求周鼎不得　癸未二十九　甲申三十改臘曰嘉平。甞夜微行至蘭池遇見盜甚窘迫武子擊殺乃獲免",
    "T49n2034_001:0029a02": "　乙酉三十一　丙戌三十二使蒙恬將二十萬人。北擊胡。取河南地築長城　丁亥三十三傍河以來。至陰山。為四十四縣。以河為塞。起臨洮訖遼水",
    "T49n2034_001:0029a03": "　戊子三十四讁治獄吏不直助以築長城李斯奏焚諸典籍坑儒士　己丑三十五　庚寅三十六　辛卯三十七",
    "T49n2034_001:0029a04": "壬辰二世皇帝胡亥元始皇帝子。佛入涅槃來至此四百二年。治三年　癸巳二　甲午三始皇帝孫子嬰立。四十六日為漢滅。佛入涅槃至此四百四年",
    "T49n2034_001:0029a05": "開皇三寶錄卷第一帝紀上周秦"
}