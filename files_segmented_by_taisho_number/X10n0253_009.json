{
    "X10n0253_009:0335b10": "大方廣圓覺脩多羅了義經夾頌集解講義",
    "X10n0253_009:0335b12": "淨諸業障菩薩章",
    "X10n0253_009:0335b13": "四明聰講師曰。觀夫聖賢垂訓以身者。是稟父母",
    "X10n0253_009:0335b14": "之遺體。誠不可毀傷。但凡夫無知。執之為實。生我",
    "X10n0253_009:0335b15": "所相。地持經云。世間受生皆由著我。若離我著。則",
    "X10n0253_009:0335b16": "無世間受生身處。大論云。一切世間中。莫過名與",
    "X10n0253_009:0335b17": "色。若欲如實觀。但當觀名色。名是心。色是質。是故",
    "X10n0253_009:0335b18": "淨業障。雖已自度。亦欲度人。於無迷悶處。起生迷",
    "X10n0253_009:0335b19": "悶。問於如來。釋迦老子。又於鬼門貼掛好肉剜瘡。",
    "X10n0253_009:0335b20": "窮四見源。故有此章來意也。",
    "X10n0253_009:0335b21": "於是淨諸業障菩薩。在大眾中。即從座起。頂禮佛足。",
    "X10n0253_009:0335b22": "右遶三匝。長跪叉手。而白佛言。",
    "X10n0253_009:0335b23": "西蜀復庵暉禪師曰。謂行人入前三觀諸輪。纔有",
    "X10n0253_009:0335b24": "證。便執著四相。四相者。一我相。二人相。三眾生相。",
    "X10n0253_009:0335c01": "四壽命相。謂證心不忘曰我相。悟心不忘曰人相。",
    "X10n0253_009:0335c02": "了證了悟了心不忘曰眾生相。前三相俱盡。唯是",
    "X10n0253_009:0335c03": "一味覺昭現前。覺心不忘曰壽命相。然一切業障。",
    "X10n0253_009:0335c04": "皆由四相而生。今此問答。除去諸業。自然清淨。故",
    "X10n0253_009:0335c05": "當此請問也。",
    "X10n0253_009:0335c06": "大悲世尊。為我等輩。廣說如是不思議事。",
    "X10n0253_009:0335c07": "謂前所說二十五輪。皆是不可思惟。不可擬議事。",
    "X10n0253_009:0335c08": "一切如來因地行相。",
    "X10n0253_009:0335c09": "二十五輪。即諸佛初地觀行之相。",
    "X10n0253_009:0335c10": "令諸大眾。得未曾有。",
    "X10n0253_009:0335c11": "大眾聞所未聞。故云得未曾有。",
    "X10n0253_009:0335c12": "覩見調御歷恒沙劫勤苦境界一切功用。猶如一念。",
    "X10n0253_009:0335c13": "我等菩薩。深自慶慰。",
    "X10n0253_009:0335c14": "大眾自見曠劫脩行功用。如在一念間。",
    "X10n0253_009:0335c15": "西蜀復菴暉禪師。前總明觀行。一向稱理而脩。猶",
    "X10n0253_009:0335c16": "可領解。今於一味之中。廣張諸輪屈曲差別。雖然",
    "X10n0253_009:0335c17": "差別不乖一味之法。尤為難見。故曰不可心思言",
    "X10n0253_009:0335c18": "議也。因地行相者。此指文殊章問本起清淨因地",
    "X10n0253_009:0335c19": "法行也。夫果德稱真。約理可照。因地治染。體解是",
    "X10n0253_009:0335c20": "難。今蒙佛開示觀門有所悟入。其昔所修因地勤",
    "X10n0253_009:0335c21": "苦境界。一念之中。備知炳然齊現。如琉璃瓶盛多",
    "X10n0253_009:0335c22": "芥子。故深慶慰。然楞嚴經說。眾生洞視不過方寸。",
    "X10n0253_009:0335c23": "阿那律見閻浮提如掌中果。菩薩見百千世界。十",
    "X10n0253_009:0335c24": "方如來窮盡微塵清淨國土。今既入觀。以觀智之",
    "X10n0253_009:0336a01": "力。所以徹見如來因地恒沙劫中脩行之事也。問。",
    "X10n0253_009:0336a02": "此之調御。未審十號之中當第幾號耶。答云。當第",
    "X10n0253_009:0336a03": "七號也。然十號者。一如來者。髣同先迹號。二應供。",
    "X10n0253_009:0336a04": "堪為福田號。三正遍知者。達偽通真號。四明行足",
    "X10n0253_009:0336a05": "者。果從因得號。五善逝者。妙往菩提號。六世間解",
    "X10n0253_009:0336a06": "者。窮盡法界號。七無上士調御丈夫者。降生成道",
    "X10n0253_009:0336a07": "號。八天人師者。應機說法號。九佛者。三覺圓明號。",
    "X10n0253_009:0336a08": "十世尊者。出世獨尊號。以此證之。是知調御二字。",
    "X10n0253_009:0336a09": "當十號中第七號也。謂能調伏一切眾生心猿意",
    "X10n0253_009:0336a10": "馬也。",
    "X10n0253_009:0336a11": "四明聰講師曰。不思議事。只是如來因地行相。歷",
    "X10n0253_009:0336a12": "恒沙劫勤苦求索。古云。無自然釋迦也。",
    "X10n0253_009:0336a13": "世尊。若此覺心本性清淨。因何染污。使諸眾生迷悶",
    "X10n0253_009:0336a14": "不入。",
    "X10n0253_009:0336a15": "西蜀復菴暉禪師曰。此中問意。不說本來都迷。意",
    "X10n0253_009:0336a16": "明已知覺性圓明。諸法清淨。何得凡心宛在。所作",
    "X10n0253_009:0336a17": "所為。情猶憎愛。未審有何之法染污。令我用心異",
    "X10n0253_009:0336a18": "於諸佛。迷則不悟。悶則不證入本覺也。",
    "X10n0253_009:0336a19": "四明聰講師曰。此問圭峰慈室兩家都言。不是全",
    "X10n0253_009:0336a20": "不知都迷。意明已知覺性圓明。但疑凡心宛在。不",
    "X10n0253_009:0336a21": "合覺源。令謂正為凡夫迷於圓覺。未有脩入之路。",
    "X10n0253_009:0336a22": "何關聖人已知。若已知何復問佛。果佛已證。因人",
    "X10n0253_009:0336a23": "自迷。經有云使諸眾生迷悶不入。使諸眾生。豈是",
    "X10n0253_009:0336a24": "聖者乎。",
    "X10n0253_009:0336b01": "惟願如來。廣為我等。開悟法性。",
    "X10n0253_009:0336b02": "迷惑之時。總攝本性。開悟之後。方名法性。",
    "X10n0253_009:0336b03": "令此大眾。及末世眾生。作將來眼。",
    "X10n0253_009:0336b04": "現未眾生。聞佛開示。盡未來際。永無迷惑。",
    "X10n0253_009:0336b05": "說是語已。五體投地。如是三請。終而復始。",
    "X10n0253_009:0336b06": "惟是遮盡一切法為義。願以希求樂欲為義。法性",
    "X10n0253_009:0336b07": "者。乃諸法之性。若直談本體。則名覺性。若推窮差",
    "X10n0253_009:0336b08": "別之法。皆同自體。同於一性。即名法性。今此章。推",
    "X10n0253_009:0336b09": "破四相。豁融諸法。皆同覺性。故云開悟法性。從前",
    "X10n0253_009:0336b10": "經文但云覺性。此段云法性。意在茲矣。",
    "X10n0253_009:0336b11": "四明聰講師曰。圭峰云。若直談本體。則名覺性。若",
    "X10n0253_009:0336b12": "推窮差別之法。皆無自體。同於一性。即名法性。今",
    "X10n0253_009:0336b13": "謂覺性法性。一體無二。但說果人所脩所顯名覺",
    "X10n0253_009:0336b14": "性。因人所迷中脩所顯者名法性。法性通一切法",
    "X10n0253_009:0336b15": "也。",
    "X10n0253_009:0336b16": "爾時世尊。告淨諸業障菩薩言。善哉善哉。善男子。汝",
    "X10n0253_009:0336b17": "等乃能為諸大眾。及末世眾生。咨問如來如是方便。",
    "X10n0253_009:0336b18": "汝今諦聽。當為汝說。時淨諸業障菩薩。奉教歡喜。及",
    "X10n0253_009:0336b19": "諸大眾。默然而聽。善男子。一切眾生。從無始來。妄想",
    "X10n0253_009:0336b20": "執有我人眾生及與壽命。",
    "X10n0253_009:0336b21": "眾生從無始劫來。妄想執著。以為有我相人相眾",
    "X10n0253_009:0336b22": "生相壽命相也。",
    "X10n0253_009:0336b23": "認四顛倒。為實我體。",
    "X10n0253_009:0336b24": "妄認四相。為實我體。不知此四顛倒本來自無。",
    "X10n0253_009:0336c01": "西蜀復庵暉禪師曰。此中說四相有二義。一總敘",
    "X10n0253_009:0336c02": "過由。二別釋其相。今且先總敘其執四相之過由。",
    "X10n0253_009:0336c03": "謂四生六道。二乘菩薩。一切眾生。自從無始曠大",
    "X10n0253_009:0336c04": "劫來。用妄想顛倒攀緣分別之心。執認有我相人",
    "X10n0253_009:0336c05": "相眾生相壽命相不過是。真我本有。迷之為無。妄",
    "X10n0253_009:0336c06": "我本空。執之為實。橫計此四是真實我之身體。所",
    "X10n0253_009:0336c07": "以楞嚴經云。一切眾生。無始已來。迷己為物。失於",
    "X10n0253_009:0336c08": "本心。為物所轉。輪轉苦海。喪本受輪。皆由此也。然",
    "X10n0253_009:0336c09": "此四相有二說。一凡夫迷識境四相。二菩薩迷智",
    "X10n0253_009:0336c10": "境四相。且識境四相者。謂執取自體為我相。此妄",
    "X10n0253_009:0336c11": "認四大。云是我也。計我轉趣於餘趣。是為人相。此",
    "X10n0253_009:0336c12": "謂我若作善得生人天。若作惡得生三塗也。計我",
    "X10n0253_009:0336c13": "盛衰苦樂種種變異。為眾生相。此謂我一身生在",
    "X10n0253_009:0336c14": "世上百歲之中。或少壯。或衰敗。苦樂得失。種種相",
    "X10n0253_009:0336c15": "續之事也。計我一報命根不斷而住。為壽者相。謂",
    "X10n0253_009:0336c16": "我捨此一報之身。死後便生張三李四之家。常住",
    "X10n0253_009:0336c17": "不斷滅也。此乃金剛經中說四相也。今此亦可總",
    "X10n0253_009:0336c18": "収在內。下文別釋四相。方是菩薩迷智境四相。至",
    "X10n0253_009:0336c19": "文可見。",
    "X10n0253_009:0336c20": "四明聰講師曰。爾時世尊至默然而聽者。一大藏",
    "X10n0253_009:0336c21": "教。百千三昧。無量行門。皆是佛之方便。開甘露門。",
    "X10n0253_009:0336c22": "若究本源。生佛平等。一切諸法皆是佛法。佛法即",
    "X10n0253_009:0336c23": "實相。實相即諸法。只為眾生在迷。聖人布路。作筏",
    "X10n0253_009:0336c24": "度人。謂之方便也。善男子一切眾生至為實我體",
    "X10n0253_009:0337a01": "者。天台云。神我本不可得。而未見道者。迷於心色",
    "X10n0253_009:0337a02": "四大五陰根塵識等法中。妄計有我我所。計我之",
    "X10n0253_009:0337a03": "心。歷緣甚多。今略辨四見。(出法界次第)今云一切眾生。",
    "X10n0253_009:0337a04": "從無始來。但世間所作之法。皆有創始。如起屋起",
    "X10n0253_009:0337a05": "宅皆有始也。唯此一念識心。無始初時。只云輪轉",
    "X10n0253_009:0337a06": "生死。如今身現在。要知父母未生已前。我在何處。",
    "X10n0253_009:0337a07": "將何為始。故云從無始來。今且從風火。搏我識神。",
    "X10n0253_009:0337a08": "入於母胎。攬二滴為身。即此謂之妄想。此滴本非",
    "X10n0253_009:0337a09": "我有。父母遺棄。妄認之為己有。為妄計色受想行",
    "X10n0253_009:0337a10": "識。此五和合。如草頭露蹔聚少時。又如五指成一",
    "X10n0253_009:0337a11": "拳相。五陰為身。亦復如是。況凡夫不了。執此假名",
    "X10n0253_009:0337a12": "而為我等。經云。我者於五陰四大根塵識中。若即",
    "X10n0253_009:0337a13": "若離。計我我所之實。是名我見。人者亦於五陰等",
    "X10n0253_009:0337a14": "法。妄計我是行人。妄計自身相貌。為人見。荊溪云。",
    "X10n0253_009:0337a15": "我以計內。人以計外。眾生者。亦於五陰色等諸法。",
    "X10n0253_009:0337a16": "共成此身。計有我生。是謂之眾生見。壽者。亦於陰",
    "X10n0253_009:0337a17": "入界中。計一期有壽若長若短。如人願年百二十",
    "X10n0253_009:0337a18": "歲。此皆壽者見。荊溪云。眾生以續前為義。壽者以",
    "X10n0253_009:0337a19": "趣後為能。凡夫既執我。認四顛倒為實我體。佛欲",
    "X10n0253_009:0337a20": "破眾生妄執。與二乘人。說無我法。二乘離我。成阿",
    "X10n0253_009:0337a21": "羅漢。",
    "X10n0253_009:0337a22": "由此便生憎愛二境。",
    "X10n0253_009:0337a23": "由執四相為我體故。所以順我則愛。違我則憎。",
    "X10n0253_009:0337a24": "於虗妄體。重執虗妄。",
    "X10n0253_009:0337b01": "四大幻體已是虗妄。更執四相。妄上增妄也。",
    "X10n0253_009:0337b02": "二妄相依。生妄業道。",
    "X10n0253_009:0337b03": "二妄者。即四大并四相也。二者因作業受報。故曰",
    "X10n0253_009:0337b04": "生妄業道。",
    "X10n0253_009:0337b05": "有妄業故。妄見流轉。",
    "X10n0253_009:0337b06": "既有妄業。即受輪迴。本無輪迴。故曰妄見。",
    "X10n0253_009:0337b07": "厭流轉者。妄見涅槃。",
    "X10n0253_009:0337b08": "厭彼輪迴。欲證涅槃。本無涅槃。故無妄見。",
    "X10n0253_009:0337b09": "西蜀復菴暉禪師曰。謂因執四相為實我體。所以",
    "X10n0253_009:0337b10": "於自憎愛。妄生執箸。順我者即愛之。違我者即憎",
    "X10n0253_009:0337b11": "之。所以道同我者為是。異我者為非。如是憎愛是",
    "X10n0253_009:0337b12": "非不同者。皆因不合執我也。既有憎愛之心。未免",
    "X10n0253_009:0337b13": "於虗妄身上。又生一重妄想。何故如是。為這箇四",
    "X10n0253_009:0337b14": "大五蘊。百骸九竅。乃是於過去本覺之上。一念不",
    "X10n0253_009:0337b15": "覺。背湛迷真之。復錯撞入父母胞胎。被色受想行",
    "X10n0253_009:0337b16": "識眾緣假合。在此喚作托異物以成體。借他家而",
    "X10n0253_009:0337b17": "權住。只此一身已是虗妄了。那堪今生又於此身",
    "X10n0253_009:0337b18": "之上。執著我人四相。即是兩重虗妄。所以楞嚴云。",
    "X10n0253_009:0337b19": "汝等皆是迷中倍人。既不知是兩重虗妄。未免就",
    "X10n0253_009:0337b20": "此二妄之中。不過是憎是愛。於憎愛上。或毀或謗。",
    "X10n0253_009:0337b21": "更相殺害。互為冤讐。於愛上被形體壞男根。為地",
    "X10n0253_009:0337b22": "獄種。作無間業。生起造作種種無邊之業。牽入苦",
    "X10n0253_009:0337b23": "樂之趣。譬如道路能引入至地頭故曰道。既妄業",
    "X10n0253_009:0337b24": "成就。即受生死流轉。此謂之一念受染地獄門開。",
    "X10n0253_009:0337c01": "瞥起瞋心刀鋒聳立。化書云。至婬者化為婦人。至",
    "X10n0253_009:0337c02": "暴者化為猛虎。楞嚴云。多婬之人化為火聚。此上",
    "X10n0253_009:0337c03": "皆是四生六道。因執我故。輪轉生死苦海之中。不",
    "X10n0253_009:0337c04": "能解脫也。其次二乘之人。厭三界無安。猶如火宅。",
    "X10n0253_009:0337c05": "希求出離。如救頭燃。息緣斷惑。如獐獨跳不顧後",
    "X10n0253_009:0337c06": "羣。纔出三界後。一向趣寂躭定。灰身滅智。妄見涅",
    "X10n0253_009:0337c07": "槃寂靜之理可證。殊不知此正是化城。本至寶所。",
    "X10n0253_009:0337c08": "大鈔云。趣寂纏定。化城非寶。寶藏云。譬如困魚止",
    "X10n0253_009:0337c09": "濼。病鳥栖蘆。其二者不識於大海。不識於叢林。二",
    "X10n0253_009:0337c10": "乘之人。趣于小道亦然。以小安而自安。不以大安",
    "X10n0253_009:0337c11": "而安矣。禪家到此謂之。縱饒脫得髑髏前。未免墮",
    "X10n0253_009:0337c12": "在黑山下。一向黑霧罩定。這箇喚作焦穀芽敗種",
    "X10n0253_009:0337c13": "子。永不發生。此一段文。總有十句。初四句由迷起",
    "X10n0253_009:0337c14": "惑。次二句造業。次二句受報。後二句雖出三途。却",
    "X10n0253_009:0337c15": "墮二乘之境。然此十句經文。總當二乘宗中生滅",
    "X10n0253_009:0337c16": "四諦法門。謂初由此便生愛憎二境至二妄相依",
    "X10n0253_009:0337c17": "生妄業道者。此當集諦。有妄業故妄見流轉者。此",
    "X10n0253_009:0337c18": "當苦諦。厭流轉者。此當道諦。妄見涅槃者。此當滅",
    "X10n0253_009:0337c19": "諦。初二諦乃世間之因果。後二諦乃是出世間之",
    "X10n0253_009:0337c20": "因果也。",
    "X10n0253_009:0337c21": "由此不能入清淨覺。非覺遠拒諸能入者。",
    "X10n0253_009:0337c22": "因彼妄見所障。不能悟入淨覺。非是淨覺障拒入",
    "X10n0253_009:0337c23": "者。",
    "X10n0253_009:0337c24": "有諸能入。非覺入故。",
    "X10n0253_009:0338a01": "眾生能悟入於覺爾。非覺來入眾生性中也。孔子",
    "X10n0253_009:0338a02": "謂人能弘道。非道弘人者是也。",
    "X10n0253_009:0338a03": "西蜀復庵暉禪師曰。由此不能入清淨覺者。此正",
    "X10n0253_009:0338a04": "是結答。前問。云若此覺心本性清淨。因何染污使",
    "X10n0253_009:0338a05": "諸眾生迷悶不入。今答云。只應不合執認四相展",
    "X10n0253_009:0338a06": "轉生過。縱離六道復墮二乘皆是執我。故不能證",
    "X10n0253_009:0338a07": "入圓覺也。非覺違拒諸能入者。諸能入即信解行",
    "X10n0253_009:0338a08": "證。前問云因何使諸眾生迷悶不入。今答云。不是",
    "X10n0253_009:0338a09": "本覺違背拒敵使令不得證入。自是一切眾生。因",
    "X10n0253_009:0338a10": "執我之故。所以不入。譬如夜間夢見別有一身。或",
    "X10n0253_009:0338a11": "往或來。或於種種之事。然此夢身既然未忘。畢竟",
    "X10n0253_009:0338a12": "不能合於本身。亦非是本身違背拒敵使之不合。",
    "X10n0253_009:0338a13": "但是夢未醒也。所以僧問龍牙云。佛祖還解瞞人",
    "X10n0253_009:0338a14": "否。牙云。你道江湖還有礙人心否。又云。江湖雖無",
    "X10n0253_009:0338a15": "礙人之心。為時人過不得。佛祖雖無瞞人之意。為",
    "X10n0253_009:0338a16": "時人透不得。所以道自是不歸。歸便得五湖烟浪",
    "X10n0253_009:0338a17": "有誰爭。此則形無妨而人自妨之。物無滯而人自",
    "X10n0253_009:0338a18": "滯之。悲夫。有諸能入非覺入故者。意謂若悟入圓",
    "X10n0253_009:0338a19": "覺之時。自是因信解行證之故。所以得證入。而圓",
    "X10n0253_009:0338a20": "覺本無出入與不出入。初不干本覺之事。只如參",
    "X10n0253_009:0338a21": "禪之人。或十年二十年處眾。不悟明心地者。此不",
    "X10n0253_009:0338a22": "干主人公事。自是你不肯做工夫。一旦忽然悟道",
    "X10n0253_009:0338a23": "之時。此亦不干主人公事。自是你因夜以繼日。坐",
    "X10n0253_009:0338a24": "以待旦。策發進脩加功練行做工夫而悟。若是與",
    "X10n0253_009:0338b01": "麼人。何愁與麼事。不是與麼人。莫怨與麼事。此之",
    "X10n0253_009:0338b02": "謂也。",
    "X10n0253_009:0338b03": "是故動念及與息念。皆歸迷悶。",
    "X10n0253_009:0338b04": "諸念動時。固不能覺。縱使止念。亦無入處。",
    "X10n0253_009:0338b05": "西蜀復庵暉禪師曰。動念即前苦集二諦。息念即",
    "X10n0253_009:0338b06": "前滅道二諦。謂以是上來所說道理因由所以之",
    "X10n0253_009:0338b07": "故。動念是凡夫苦集二諦之法。息念又是二乘滅",
    "X10n0253_009:0338b08": "道二諦之法。縱捨凡夫境界。又墮二乘境界。所以",
    "X10n0253_009:0338b09": "皆歸迷悶。不悟圓覺。不入圓覺也。",
    "X10n0253_009:0338b10": "四明聰講師曰。因上妄執計有我身。是名身見。身",
    "X10n0253_009:0338b11": "見既起。見愛即起。違我者憎。順我者愛。如是愛憎。",
    "X10n0253_009:0338b12": "皆由執我。故曰由此二境即憎與愛。憎屬見。即見",
    "X10n0253_009:0338b13": "惑五利使。邪心觀理情迷顛倒。愛者貪染之心。名",
    "X10n0253_009:0338b14": "之為愛。若於男女色身情迷隨心逐物染者纏綿。",
    "X10n0253_009:0338b15": "通名為愛。愛屬煩惱。即屬思惑。五鈍使也。因虗妄",
    "X10n0253_009:0338b16": "故。錯認遺棄四大五陰根塵為身。已是虗妄。於上",
    "X10n0253_009:0338b17": "復生憎之與愛。謂重執虗妄。二妄相依。如氷與水。",
    "X10n0253_009:0338b18": "生妄業道。輪轉三界。入於火宅。業道即六道也。因",
    "X10n0253_009:0338b19": "茲妄業有輕有重。善惡二業亦分輕重。善業重生",
    "X10n0253_009:0338b20": "人天中。輕則阿脩羅。惡業重則入地獄。次則畜生",
    "X10n0253_009:0338b21": "餓鬼。故曰妄見流轉。或於人道中厭流轉者。修四",
    "X10n0253_009:0338b22": "諦十二因緣法。證聲聞緣覺小乘涅槃有為之法",
    "X10n0253_009:0338b23": "此人少悟空法。達四大五陰本性空寂。不立我人",
    "X10n0253_009:0338b24": "知見。得小乘道滅二諦。猶止宿草庵入於化城。非",
    "X10n0253_009:0338c01": "究竟滅。謂之妄見涅槃。由此不能入清淨覺者。以",
    "X10n0253_009:0338c02": "大斥小。小乘之智有如螢火。豈可比大乘之智杲",
    "X10n0253_009:0338c03": "日麗天。覺是圓覺。不入圓覺者。又覺照也。即清淨",
    "X10n0253_009:0338c04": "覺相。非是覺相違拒。不是圓覺不容汝入。只為汝",
    "X10n0253_009:0338c05": "能入者。是小乘之智。自隔自礙。非覺礙汝。故云有",
    "X10n0253_009:0338c06": "諸能入非覺入故。大圓覺智破一切暗。滅螢光之",
    "X10n0253_009:0338c07": "小智。揭金粟之高明。動念即凡夫也。息念二乘涅",
    "X10n0253_009:0338c08": "槃也。凡夫二乘皆歸迷悶。至此薰蕕同器。不得不",
    "X10n0253_009:0338c09": "辨也。",
    "X10n0253_009:0338c10": "何以故。由有無始本起無明。為己主宰。",
    "X10n0253_009:0338c11": "動靜皆迷悶者。由無始劫來無明妄想。為我之主",
    "X10n0253_009:0338c12": "故也。",
    "X10n0253_009:0338c13": "西蜀復庵暉禪師曰。此徵云。重念皆是背覺。息念",
    "X10n0253_009:0338c14": "即合契真。今以何義故俱稱迷悶。即答云。良由動",
    "X10n0253_009:0338c15": "念是我動。息念是我息。我相既在。動息俱迷。所以",
    "X10n0253_009:0338c16": "不能證入。此皆是無始世來。於最初根本所起獨",
    "X10n0253_009:0338c17": "頭無明。此之無明不待對境。自然於無事平常中",
    "X10n0253_009:0338c18": "而起。如天忽雲。如鏡忽塵。以此無明作自己主宰。",
    "X10n0253_009:0338c19": "躭著我相。主是無明之體。宰是無明之用。有運判",
    "X10n0253_009:0338c20": "宰之義也。",
    "X10n0253_009:0338c21": "一切眾生。生無慧目。",
    "X10n0253_009:0338c22": "有生以來。不見自性。故曰生無慧目。",
    "X10n0253_009:0338c23": "身心等性。皆是無明。",
    "X10n0253_009:0338c24": "既無慧目。則四大五蘊一切幻性。皆是無明執著",
    "X10n0253_009:0339a01": "之心。",
    "X10n0253_009:0339a02": "譬如有人不自斷命。",
    "X10n0253_009:0339a03": "眾生妄執無明。不肯除滅。譬如世人不肯自殺。",
    "X10n0253_009:0339a04": "西蜀復庵暉禪師曰。此一段文。却轉釋前文。良由",
    "X10n0253_009:0339a05": "四生六道一切眾生。有無始本起獨頭無明為己",
    "X10n0253_009:0339a06": "主宰之故。不能悟入圓覺。類如世上有一般人。若",
    "X10n0253_009:0339a07": "十歲二十歲之後。盲却其眼。雖眼不見物。說之則",
    "X10n0253_009:0339a08": "能了知。若在胎中便自無目。生出來便盲之時。則",
    "X10n0253_009:0339a09": "對色之時。種種為說。終無所益。如涅槃云。如盲不",
    "X10n0253_009:0339a10": "識乳色。便問他言乳色何似。答曰色如白貝。盲人",
    "X10n0253_009:0339a11": "復問。是乳色者如貝[革*卬]耶。答曰不也。復問貝色復",
    "X10n0253_009:0339a12": "何似耶。答猶如稻米末。又問乳色柔軟如稻米末",
    "X10n0253_009:0339a13": "耶。稻米末者復何所似。答曰猶如雨雪。復言彼稻",
    "X10n0253_009:0339a14": "米末。冷如雨雪。雨雪復何所似。答曰猶如鵠。是生",
    "X10n0253_009:0339a15": "盲人間。說如是四種譬喻。終不能得識乳真色。所",
    "X10n0253_009:0339a16": "以寒山詩云。因緣都未詳。盲人問乳色。如是則盲",
    "X10n0253_009:0339a17": "人問乳。跛者訪路。與此同意。身心等性皆是無明",
    "X10n0253_009:0339a18": "者。前文殊章。得本起因地。則所修之法皆是佛因。",
    "X10n0253_009:0339a19": "今用本起無明。則所修一切法皆是魔業。又前以",
    "X10n0253_009:0339a20": "覺圓明故根塵普淨。所以經云一切是覺。今以無",
    "X10n0253_009:0339a21": "明為本。故云皆是無明。前如以金為千器。千器皆",
    "X10n0253_009:0339a22": "金。此如以土為器(千器皆瓦)也。譬如有人不自斷命者。",
    "X10n0253_009:0339a23": "此之認我之相。不覺不知。不能自斷。有似世間卑",
    "X10n0253_009:0339a24": "賤之人。假饒卑陋六根不具。衣不盖形。食不充口。",
    "X10n0253_009:0339b01": "曾肯自斷著性命否。終是不肯。此一喻。又可喻於",
    "X10n0253_009:0339b02": "後段愛我之言。及養無明之語。後段血脉連環。故",
    "X10n0253_009:0339b03": "此喻通前後文也。",
    "X10n0253_009:0339b04": "四明聰講師曰。何以故由有無始至皆是無明者。",
    "X10n0253_009:0339b05": "起信云。無明為因生三細。境界為緣生六麤。今言",
    "X10n0253_009:0339b06": "無始者。即是根本不覺熏習真如生三種相。業相",
    "X10n0253_009:0339b07": "轉相現相。故云本起無明。既是根本無明。內惑為",
    "X10n0253_009:0339b08": "因也。四大地水火風。此四圍空。汝之無明妄識。於",
    "X10n0253_009:0339b09": "中假作主宰。若論不能降伏者。亦被他人所惱。不",
    "X10n0253_009:0339b10": "能忍辱者。二義不成。亦不成主宰。今論四大和合",
    "X10n0253_009:0339b11": "心。在五根之初。名之為主。遺教云。此五根者心為",
    "X10n0253_009:0339b12": "其主。成此色身。於中立我。且云為己主宰。若心無",
    "X10n0253_009:0339b13": "慧眼。不能分別色心四大五蘊根塵識等。皆是幻",
    "X10n0253_009:0339b14": "化空華。則身心等性皆是無明生滅之法。不離虗",
    "X10n0253_009:0339b15": "妄。譬如有人不自斷命者。此喻愛欲也。前文愛欲",
    "X10n0253_009:0339b16": "為因。愛命為果。亦是無明為因。無明為果。大論云。",
    "X10n0253_009:0339b17": "老死有果。所謂無明。無明有因。乃指老死。是故生",
    "X10n0253_009:0339b18": "滅皆從無明。今明上說無明。為己主宰。生滅我愛",
    "X10n0253_009:0339b19": "愛己色身。誰肯斷命。既云愛欲為因。愛命為果。因",
    "X10n0253_009:0339b20": "果皆愛性不捨。任運不自斷命。若肯斷命。應是捨",
    "X10n0253_009:0339b21": "愛。既不捨愛。三界不出。",
    "X10n0253_009:0339b22": "是故當知。有愛我者。我與隨順。",
    "X10n0253_009:0339b23": "彼有愛我者。我亦隨順彼境而生愛心。",
    "X10n0253_009:0339b24": "非隨順者。便生憎怨。",
    "X10n0253_009:0339c01": "非隨順彼境而生愛心則往往。怒其違己。起憎怨",
    "X10n0253_009:0339c02": "心。",
    "X10n0253_009:0339c03": "為憎愛心。養無明故。相續求道。皆不成就。",
    "X10n0253_009:0339c04": "種種憎愛。增長我見。念念不斷。成道愈難。",
    "X10n0253_009:0339c05": "西蜀復庵暉禪師曰。此一道總結前經文。從無始",
    "X10n0253_009:0339c06": "來至此。皆是障道之所以。有愛我者我與隨順者。",
    "X10n0253_009:0339c07": "此對順境生愛心。以明有我。非隨順者便生憎怨",
    "X10n0253_009:0339c08": "者。此對違境以起憎心。以明有我也。用上來憎愛",
    "X10n0253_009:0339c09": "二心。長養無明種子。及現行種子。所謂種子熏現",
    "X10n0253_009:0339c10": "行。現行熏種子。不過是見不超色。聽不出聲。境起",
    "X10n0253_009:0339c11": "心隨。攀緣不息。以至念念憎愛。念念取捨。念念相",
    "X10n0253_009:0339c12": "續。以此之心。求悟圓覺。成就佛道者。無有是處。縱",
    "X10n0253_009:0339c13": "令勤苦經劫種種行門。但轉助得無明。所謂鑽氷",
    "X10n0253_009:0339c14": "覔火。握地尋天。緣木求魚。蒸沙作飯。抂用功夫。修",
    "X10n0253_009:0339c15": "不能成。此上經文皆是總敘過由。下文方別釋四",
    "X10n0253_009:0339c16": "相也。",
    "X10n0253_009:0339c17": "四明聰講師曰。愛者即是見愛煩惱。只為眾生迷",
    "X10n0253_009:0339c18": "煩惱故。(煩以喧煩為義。惱以逼亂為義)惱亂身心。致使真明不發。",
    "X10n0253_009:0339c19": "今言愛者。即貪染之心。染著纏縛通名為愛。此愛",
    "X10n0253_009:0339c20": "順我者則愛之。逆我者則憎之。此之憎愛皆我在",
    "X10n0253_009:0339c21": "虗妄浮心內。此虗妄心體。是根本不覺現行無明",
    "X10n0253_009:0339c22": "業識。未起善惡時。本自無事。但於名色陰界入等",
    "X10n0253_009:0339c23": "法中。起憎愛心。妄計我能養育於他。故亦計我從",
    "X10n0253_009:0339c24": "生已來為父母養育。故名為養育。今以憎愛。養育",
    "X10n0253_009:0340a01": "無明於內心中。忽遇逆順境界。便生憎愛。此是十",
    "X10n0253_009:0340a02": "六我人知見中。第六養育見。(出法界次第)若以憎愛存",
    "X10n0253_009:0340a03": "心。憎則怨。愛則喜。怨恨見愛。總是情想。以此求道。",
    "X10n0253_009:0340a04": "去道轉遠。故云皆不成就。",
    "X10n0253_009:0340a05": "善男子。云何我相。謂諸眾生心所證者。",
    "X10n0253_009:0340a06": "眾生之心。無所取證。則不著我相。纔有所取證。即",
    "X10n0253_009:0340a07": "執此心。以為自己。故曰我相也。",
    "X10n0253_009:0340a08": "西蜀復菴暉禪師曰。此下文乃別釋菩薩迷智境",
    "X10n0253_009:0340a09": "四相。今且徵云。如何是菩薩犯著我相耶。答云。謂",
    "X10n0253_009:0340a10": "之一字乃評量之詞。評量菩薩大心眾生。纔入初",
    "X10n0253_009:0340a11": "地。用第七識心。證第八識。然第七末那識是能證。",
    "X10n0253_009:0340a12": "第八阿賴識為所證。假令修道捨妄證真。只此能",
    "X10n0253_009:0340a13": "證之心不忘。便謂之我相。然第七識屬見分。第八",
    "X10n0253_009:0340a14": "識屬相分也。盖梵語末那。此云染污根。四惑者。我",
    "X10n0253_009:0340a15": "癡。我慢。我愛。我見也。",
    "X10n0253_009:0340a16": "四明聰講師曰。圭峰意謂。所證者此指羅漢。證者",
    "X10n0253_009:0340a17": "尚有我相。今謂未然。我是十六見中第一名我見。",
    "X10n0253_009:0340a18": "只為名色陰界不了。妄計有我我所之實。吾佛恐",
    "X10n0253_009:0340a19": "人不識此見。此見潛在內心。難識其相。故云心所",
    "X10n0253_009:0340a20": "證者。雖云心所證。所證何相貌。下有喻曉之。",
    "X10n0253_009:0340a21": "善男子。譬如有人百骸調適。忽忘我身。",
    "X10n0253_009:0340a22": "此喻眾生無所取證時。不知有我相也。",
    "X10n0253_009:0340a23": "四肢絃緩。攝養乖方。微加針艾。則知有我。",
    "X10n0253_009:0340a24": "此喻眾生纔有所取證。方知有我相也。",
    "X10n0253_009:0340b01": "是故證取。方現我體。",
    "X10n0253_009:0340b02": "證是我證。取是我取。故證取時。我體發現。",
    "X10n0253_009:0340b03": "西蜀復庵暉禪師曰。絃即緊急。緩即是慢。此皆係",
    "X10n0253_009:0340b04": "肢體不調。手足失度之狀方法也。針艾譬逆順境",
    "X10n0253_009:0340b05": "界。經云諸有智者以譬喻得解。如世上之人。百骸",
    "X10n0253_009:0340b06": "不調。手足失度。並不知緊慢。何故如是。謂只緣調",
    "X10n0253_009:0340b07": "攝保養乖角。失其方法。好寒却熱。宜熱却寒。所謂",
    "X10n0253_009:0340b08": "煖者假衣於春晹。凍者反冷乎冬風。緣此失度其",
    "X10n0253_009:0340b09": "保養之故。便不覺有其四大。一朝醫師至。或以針",
    "X10n0253_009:0340b10": "針之。或以艾灸之。此時方呌喚燒我痛也。今學道",
    "X10n0253_009:0340b11": "之人亦然。或燕居靜室。或隱處深山。雖物遺人。頹",
    "X10n0253_009:0340b12": "然於吉凶之外。心絕經營。境無違順。習閑成性。蹔",
    "X10n0253_009:0340b13": "得忘情。不覺自他。便謂我得道。已無我相了也。這",
    "X10n0253_009:0340b14": "般人。假使世間高名厚利。榮華富貴。酒色財氣。皆",
    "X10n0253_009:0340b15": "動此人不得。但以讚嘆其所得之法所悟之法。即",
    "X10n0253_009:0340b16": "便歡喜。若毀謗其所得之法。即便嗔恨。只此喜心",
    "X10n0253_009:0340b17": "怒心。便是我相也。以自謂捨妄證真。一時無我了。",
    "X10n0253_009:0340b18": "纔被人以逆順之境來取之。我相依前在也。",
    "X10n0253_009:0340b19": "四明聰講師曰。如人平常無病。痛痒俱無。忽少不",
    "X10n0253_009:0340b20": "安。加之針艾。針艾臨體。方云有疼有痛。既知疼痛。",
    "X10n0253_009:0340b21": "始覺有我。故云心所證者。且就眾生顯我不是羅",
    "X10n0253_009:0340b22": "漢。經云謂諸眾生。若是眾生。用加針艾。故云證取",
    "X10n0253_009:0340b23": "方現也。",
    "X10n0253_009:0340b24": "善男子。其心乃至證於如來畢竟了知清淨涅槃。皆",
    "X10n0253_009:0340c01": "是我相。",
    "X10n0253_009:0340c02": "我心未斷。雖能入佛涅槃。亦皆是我相爾。",
    "X10n0253_009:0340c03": "西蜀復庵暉禪師曰。上文並是麤相。此結指細相",
    "X10n0253_009:0340c04": "也。其心乃至證於者。此屬能也。如來畢竟了知者。",
    "X10n0253_009:0340c05": "此屬所也。所中又如來畢竟了知是能。清淨涅槃",
    "X10n0253_009:0340c06": "是所。意謂非但了知二乘涅槃為我相。設若了知",
    "X10n0253_009:0340c07": "如來涅槃。亦是我相也。然如來涅槃。但是虗無圓",
    "X10n0253_009:0340c08": "照。無為覺體。非別可證。今既證得涅槃。不忘能所。",
    "X10n0253_009:0340c09": "即皆是我相。所以古德云。縱饒窮到底。猶是涉風",
    "X10n0253_009:0340c10": "波。",
    "X10n0253_009:0340c11": "四明聰講師曰。此例我相。不獨凡夫眾生有之。至",
    "X10n0253_009:0340c12": "佛亦有之。故云其心證於如來者。此是分真佛。不",
    "X10n0253_009:0340c13": "是究竟妙覺佛也。佛亦稱我者。無法之我。此具我",
    "X10n0253_009:0340c14": "者。非凡夫情我之我。未證無生忍地。刀割火塗皆",
    "X10n0253_009:0340c15": "是痛苦。聖人遇難。如割水吹光。何難之有。為凡夫",
    "X10n0253_009:0340c16": "未破無明。其病全在。若知佛地了知我證涅槃。所",
    "X10n0253_009:0340c17": "了知心。亦是我也。直至妙覺。四十二品無明破盡。",
    "X10n0253_009:0340c18": "百非洞顯。萬惑咸亡。如十五夜月。到此田地。無爾",
    "X10n0253_009:0340c19": "無我。無此無彼。無凡無聖。無善無惡。天堂地獄。淨",
    "X10n0253_009:0340c20": "邦穢國。打成一片。故云佛身充滿於法界。普現一",
    "X10n0253_009:0340c21": "切羣生中。",
    "X10n0253_009:0340c22": "善男子。云何人相。謂諸眾生心悟證者。",
    "X10n0253_009:0340c23": "人相者。悟我是空能不執著也。心悟證者。悟所證",
    "X10n0253_009:0340c24": "之我相為非故也。",
    "X10n0253_009:0341a01": "善男子。悟有我者。不復認我。所悟非我。悟亦如是。",
    "X10n0253_009:0341a02": "雖悟我相為非。不復執著我相。然所悟者既是非",
    "X10n0253_009:0341a03": "我。則其能悟者亦非我矣。非我之相即人相也。",
    "X10n0253_009:0341a04": "悟已超過一切證者。悉為人相。",
    "X10n0253_009:0341a05": "使此悟心勝彼一切證我相者。亦皆是人相爾。",
    "X10n0253_009:0341a06": "西蜀復菴暉禪師曰。心悟證者。此覺悟前證心不",
    "X10n0253_009:0341a07": "是也。者之一字正名人相。意謂此之入地眾生。到",
    "X10n0253_009:0341a08": "此又。悟知前來證心是我相。既知證心是我相。更",
    "X10n0253_009:0341a09": "不肯再作證底道理解會。故謂之不復認我。今來",
    "X10n0253_009:0341a10": "所悟之心。更無我相了。殊不知只這底心悟所依",
    "X10n0253_009:0341a11": "前。只是人相之我。與前我相一般。前證心是粗底",
    "X10n0253_009:0341a12": "識。此悟心是細底識。假饒謂之此悟心。超出過越",
    "X10n0253_009:0341a13": "前來一切證心。未免皆屬人相。何也。尚有能絕能",
    "X10n0253_009:0341a14": "除之心存焉。",
    "X10n0253_009:0341a15": "四明聰講師曰。智者法界次第云。人相者。於名色",
    "X10n0253_009:0341a16": "陰界入等法中。妄計我是行人。異於非行之人。故",
    "X10n0253_009:0341a17": "名為人。亦計我生人道。異於餘道。故名為人。慈室",
    "X10n0253_009:0341a18": "云。復知後三相皆依我相。從根本而立。荊溪云。人",
    "X10n0253_009:0341a19": "以計外為人相。大論云。但於五眾取相故。計有人",
    "X10n0253_009:0341a20": "相。而生我心。以我心故生我所。我所心生故。有利",
    "X10n0253_009:0341a21": "益我者生貪欲。違逆我者生嗔恚。此結使不從智",
    "X10n0253_009:0341a22": "生。從誑惑生。是名為癡。三毒為一切煩惱之根本。",
    "X10n0253_009:0341a23": "今言眾生心悟證者。恐人誤作悟道之悟。證道之",
    "X10n0253_009:0341a24": "證。故言非也。意云。以我若比異類。我是人者。計是",
    "X10n0253_009:0341b01": "人相貌尊貴利益違逆等相。我人道勝。其實專自",
    "X10n0253_009:0341b02": "己身立人相也。悟是悟彼人。證是證我相貌富貴。",
    "X10n0253_009:0341b03": "故云悟已超過一切證者。意云。我已過一切人。皆",
    "X10n0253_009:0341b04": "不如我。我能他不能。我會他不會。如是皆是超過。",
    "X10n0253_009:0341b05": "即不是證聖人境界名為超過。故云悉為人相。",
    "X10n0253_009:0341b06": "善男子。其心乃至圓悟菩薩俱是我者。心存少悟。備",
    "X10n0253_009:0341b07": "殫證理。皆名人相。",
    "X10n0253_009:0341b08": "雖能圓悟自性涅槃。備極一切取證之理。然尚有",
    "X10n0253_009:0341b09": "一毫悟心。亦是人相爾。",
    "X10n0253_009:0341b10": "西蜀復庵暉禪師曰。不取能所。故曰圓悟。無非不",
    "X10n0253_009:0341b11": "盡。故曰備殫。意謂此之眾生。用第七識心。不取能",
    "X10n0253_009:0341b12": "所之相。而前能所之相俱是有我。直饒圓悟涅槃",
    "X10n0253_009:0341b13": "備盡。得前證心之理。不取能所者。此尚有少能悟",
    "X10n0253_009:0341b14": "之心不忘。故曰人相。何也。為少悟之智。不是差別",
    "X10n0253_009:0341b15": "之心。故曰少也。",
    "X10n0253_009:0341b16": "四明聰講師曰。其心者。此指一切眾生之心。龍女",
    "X10n0253_009:0341b17": "是畜生心。調達是地獄心。妙莊嚴王是邪見心。十",
    "X10n0253_009:0341b18": "法界皆云其心。除究竟佛非心。既存有心。有心生",
    "X10n0253_009:0341b19": "天。(有心為人有心為佛)乃至有心證涅槃。故云俱是我者心",
    "X10n0253_009:0341b20": "存少悟。悟我為人。非悟成佛。殫者盡也。盡其理言",
    "X10n0253_009:0341b21": "之。錯認己身。強立主宰故名人相。",
    "X10n0253_009:0341b22": "善男子。云何眾生相。謂諸眾生。心自證悟。所不及者。",
    "X10n0253_009:0341b23": "眾生別發一心。自謂前所證之我相。所悟之人相。",
    "X10n0253_009:0341b24": "未能及此。不知此心乃眾生相也。",
    "X10n0253_009:0341c01": "西蜀復庵暉禪師曰。此又徵云。如何是眾生相。謂",
    "X10n0253_009:0341c02": "覺前能悟。悟是所覺。悟既成所。覺又名能。展轉無",
    "X10n0253_009:0341c03": "窮。皆成能所。能所及處。皆是相待。了此無定。故離",
    "X10n0253_009:0341c04": "前非。計所不及。謂免諸過。不覺此計又是眾生。眾",
    "X10n0253_009:0341c05": "生者。不定執一之謂也。謂前證心不及此心。前悟",
    "X10n0253_009:0341c06": "心亦不及此心。者之一字。便是了心不忘。",
    "X10n0253_009:0341c07": "善男子。譬如有人。作如是言。我是眾生。則知彼人說",
    "X10n0253_009:0341c08": "眾生者。非我非彼。",
    "X10n0253_009:0341c09": "此假借人言。以諭己為眾生相。則非我相人相也。",
    "X10n0253_009:0341c10": "云何非我。我是眾生。則非是我。云何非彼。我是眾生。",
    "X10n0253_009:0341c11": "非彼我故。",
    "X10n0253_009:0341c12": "曰非我者。蓋乃是眾生。則非是我也。曰非彼者。蓋",
    "X10n0253_009:0341c13": "己是眾生。則非是人也。非彼我者。非彼人之我也。",
    "X10n0253_009:0341c14": "西蜀復菴暉禪師曰。此舉喻釋通。此一段文。但借",
    "X10n0253_009:0341c15": "世人語詞。以為義勢。以顯眾生相。不妨義理至淺",
    "X10n0253_009:0341c16": "近。而文且幽隱。今為子細分柝于茲。世尊召淨業",
    "X10n0253_009:0341c17": "云。善男子。要知眾生相者。譬如世上有一人。口中",
    "X10n0253_009:0341c18": "自作如是之說。問說道如何說道。云我此一身。不",
    "X10n0253_009:0341c19": "是張三。亦非李四。若我是張三。則便有彼之李四",
    "X10n0253_009:0341c20": "為對待。若我是李四。則便有彼之張三為對待。今",
    "X10n0253_009:0341c21": "我自是色受想行識。眾緣和合而生也。則知彼人",
    "X10n0253_009:0341c22": "說眾生者。此卻是佛說也。謂彼人既道我這一身",
    "X10n0253_009:0341c23": "自是眾緣而和合生之時。而世尊便知彼說眾生",
    "X10n0253_009:0341c24": "之人。已無自我了。非唯無自我。亦無彼我也。既不",
    "X10n0253_009:0342a01": "執是我。即無彼我對待之法。上文徵釋已。自可見",
    "X10n0253_009:0342a02": "了。世尊又恐後代眾生不會。再來將非我非彼一",
    "X10n0253_009:0342a03": "句。分開為兩段徵釋。使其易曉。今先徵起非我二",
    "X10n0253_009:0342a04": "字云。上文說非我。如何是非我。答云。彼人適來自",
    "X10n0253_009:0342a05": "道。我這一身。自是眾緣和合而生。既道我是眾生。",
    "X10n0253_009:0342a06": "即使無自我了。又徵起非彼二字云。上文說非彼。",
    "X10n0253_009:0342a07": "如何是非彼。答云。彼人適來自道。我這一身。自是",
    "X10n0253_009:0342a08": "眾緣和合而生。既道我是眾生。即便無彼我了。雖",
    "X10n0253_009:0342a09": "然於自我彼我都無了。尚不合有執眾生之心也。",
    "X10n0253_009:0342a10": "無自我者。即無初證心無我相也。無彼我者。即無",
    "X10n0253_009:0342a11": "第二悟心無人相也。尚有眾生者。即此能了之心",
    "X10n0253_009:0342a12": "不忘也。大凡佛書。有文易意難者。文難意易者。有",
    "X10n0253_009:0342a13": "文意俱難者。文意俱易者。此乃文難意易也。",
    "X10n0253_009:0342a14": "善男子。但諸眾生。了證了悟。皆為我人。",
    "X10n0253_009:0342a15": "了知前所證者為我相。前所悟者為人相也。",
    "X10n0253_009:0342a16": "而我人相。所不及者。",
    "X10n0253_009:0342a17": "了知己之所見。勝彼我人二相。",
    "X10n0253_009:0342a18": "存有所了。名眾生相。",
    "X10n0253_009:0342a19": "了心未忘。故名此相。",
    "X10n0253_009:0342a20": "西蜀復庵暉禪師曰。此合喻對辨也。意謂但是地",
    "X10n0253_009:0342a21": "上眾生。雖然了達得第一證心是我相。又了達得",
    "X10n0253_009:0342a22": "第二悟心是人相。而了心不忘。便是眾生相也。疏",
    "X10n0253_009:0342a23": "云。了證者空。則我不及。了悟者空。則人不及。不及",
    "X10n0253_009:0342a24": "之處存有一箇所了之心。豈非眾生相乎。此謂之",
    "X10n0253_009:0342b01": "靈龜曳尾。拂迹迹生也。",
    "X10n0253_009:0342b02": "四明聰講師曰。善男子云何眾生至名眾生相。天",
    "X10n0253_009:0342b03": "台云。於名色陰入界等法和合中。妄計有我生。故",
    "X10n0253_009:0342b04": "名眾生相。今謂初受胎時。攬父母遺棄。為有五事。",
    "X10n0253_009:0342b05": "一色。二受。三想。四行。五識。此五者。皆攬四大。共成",
    "X10n0253_009:0342b06": "其體。彼時便有四大和合。五陰和合。假名色身。立",
    "X10n0253_009:0342b07": "我所相。眾緣者。眾共而生故。眾生者。五陰和合而",
    "X10n0253_009:0342b08": "生。如五指頭束成一拳。此五成拳。故有拳名。五陰",
    "X10n0253_009:0342b09": "成身。假名眾生。亦云眾生見。亦云人見。於母胎中。",
    "X10n0253_009:0342b10": "便有此名。皆是妄計。非實有體。心自證悟所不及",
    "X10n0253_009:0342b11": "者。此因我人知見。自高自大。我是眾生。彼非眾生。",
    "X10n0253_009:0342b12": "此是我自起高心。慢彼非我故。此有兩不及。一者",
    "X10n0253_009:0342b13": "他不及我。二者我不及他。下者一字。兼於自它故。",
    "X10n0253_009:0342b14": "下立譬云。我是眾生。則知彼人說眾生者非我非",
    "X10n0253_009:0342b15": "彼。下再自釋云。云何非我我是眾生。則非是我。此",
    "X10n0253_009:0342b16": "是我既非他是眾生。他亦非我為眾生。則非我者。",
    "X10n0253_009:0342b17": "他非於我也。云何非彼。我是眾生者。我既非他。他",
    "X10n0253_009:0342b18": "亦非我。我是眾生。總結云非彼我故。並非彼非我。",
    "X10n0253_009:0342b19": "是我而非彼。如彼亦非我。但眾生妄情執有。分彼",
    "X10n0253_009:0342b20": "分此。有悟有證。如此皆是我人。而此我人所不及",
    "X10n0253_009:0342b21": "者。存有所了。立悟立證。皆是我人妄想。不離此五",
    "X10n0253_009:0342b22": "陰聚而為身。名眾生相。",
    "X10n0253_009:0342b23": "善男子。云何壽命相。謂諸眾生。心照清淨。覺所了者。",
    "X10n0253_009:0342b24": "覺所了者。覺前執眾生相時。了心未泯也。此覺心",
    "X10n0253_009:0342c01": "綿綿相續。欲不斷滅。故曰壽命相。",
    "X10n0253_009:0342c02": "一切業智所不自見。猶如命根。",
    "X10n0253_009:0342c03": "一切覺心。皆是清淨業智。然此智幽微。不能自見。",
    "X10n0253_009:0342c04": "所以念念不斷。如命根之不可斷也。",
    "X10n0253_009:0342c05": "西蜀復庵暉禪師曰。纔有證心。證心不忘。便謂之",
    "X10n0253_009:0342c06": "我相。纔有悟心。悟心不忘。便謂之人相。了得證心。",
    "X10n0253_009:0342c07": "了得悟心。了心不忘。謂之眾生相。若前三相俱盡。",
    "X10n0253_009:0342c08": "唯是一味照覺現前。覺心不忘。謂之壽命相。今且",
    "X10n0253_009:0342c09": "先徵起云。如何是壽命相。答。謂等覺位大心眾生。",
    "X10n0253_009:0342c10": "修行到此。用即心之照。此之即心之照。全是自己",
    "X10n0253_009:0342c11": "光明裏許。離煩惱障。離所知障。無一絲毫污染。遂",
    "X10n0253_009:0342c12": "覺前來我相人相眾生相。一切皆盡。照徹真源。一",
    "X10n0253_009:0342c13": "切處一切時。全是此之一覺。更無兩箇。便擬將此",
    "X10n0253_009:0342c14": "作用之智。修習一切無漏之業。業即業用。或自利",
    "X10n0253_009:0342c15": "或利他。種種等行。此之智照正是微細染識。謂之",
    "X10n0253_009:0342c16": "細中之細。一似人之作根。常常相續。不能自斷。又",
    "X10n0253_009:0342c17": "不能自見之。如楞嚴云。阿難此湛非真。如急流水。",
    "X10n0253_009:0342c18": "望如恬靜。流急不見。非是無流禪宗謂之命根不",
    "X10n0253_009:0342c19": "斷。不到牢關。亦謂之智照現前。猶是真常流注。又",
    "X10n0253_009:0342c20": "云。萬里不掛片雲。虗空正好喫棒。何故如是。只為",
    "X10n0253_009:0342c21": "到此境界不合。猶有依倚在。猶涉簾纖在。喚作著",
    "X10n0253_009:0342c22": "體華鬘嚴身纓絡。又喚作百尺竿頭未能放步。萬",
    "X10n0253_009:0342c23": "仞洪崖未能撒手。尚有佛法存於胸中。所以僧問",
    "X10n0253_009:0342c24": "古德云。牛頭未見四祖時。為什麼百鳥銜花。答云。",
    "X10n0253_009:0343a01": "聞時富貴。又云。見後為什麼不銜花。答云。見後貧",
    "X10n0253_009:0343a02": "窮。今此壽命相。正是牛頭未見四祖時底時節。又",
    "X10n0253_009:0343a03": "僧問趙州云。朗月當空時如何。州云。猶是階下漢。",
    "X10n0253_009:0343a04": "僧云。請師一接。州云。待月落了來相見。只如古人",
    "X10n0253_009:0343a05": "有降龍伏虎諸天送供百鳥献花者。皆在此相中",
    "X10n0253_009:0343a06": "収也。",
    "X10n0253_009:0343a07": "善男子。若心照見一切覺者。皆為塵垢。",
    "X10n0253_009:0343a08": "心光發明。見種種覺。在淨性中。悉為塵垢。",
    "X10n0253_009:0343a09": "覺所覺者。不離塵故。",
    "X10n0253_009:0343a10": "照心覺心。皆是塵念故也。",
    "X10n0253_009:0343a11": "西蜀復菴暉禪師曰。若以此法門智照。照見前之",
    "X10n0253_009:0343a12": "三相。一切覺者。皆是塵勞垢污者。只此能覺所覺",
    "X10n0253_009:0343a13": "之智。依前不離塵勞妄想。何也。為更有能覺之智",
    "X10n0253_009:0343a14": "未忘。所以與前病痛一般。孟子所謂以五十步笑",
    "X10n0253_009:0343a15": "百步。雖五十步。未免是走爾。",
    "X10n0253_009:0343a16": "如湯銷氷。無別有氷知氷銷者。存我覺我。亦復如是。",
    "X10n0253_009:0343a17": "存我。則如水之為氷。覺我則如湯之銷氷。氷湯雖",
    "X10n0253_009:0343a18": "異。同歸一水。別無能知氷銷者。所以存我覺我。同",
    "X10n0253_009:0343a19": "歸一性。別無能知我覺者。",
    "X10n0253_009:0343a20": "西蜀復庵暉禪師曰。如湯銷氷無。別有氷知氷銷",
    "X10n0253_009:0343a21": "者。此舉喻。譬如世上之人。用百沸湯潑氷相似。湯",
    "X10n0253_009:0343a22": "至而氷即泮同成一水。雖然氷銷去了。尚有能知",
    "X10n0253_009:0343a23": "氷之人。只如言盡。便是不盡。水喻真性。冰喻四相。",
    "X10n0253_009:0343a24": "湯喻智慧。所以東坡云。首斷更無能斷者。氷銷那",
    "X10n0253_009:0343b01": "復更知氷。存我覺我亦復如是者。今存能覺之我。",
    "X10n0253_009:0343b02": "覺前三相所覺之相。雖然遣除前三相之我。無那",
    "X10n0253_009:0343b03": "有我。不合更存。此能覺我盡者。便是壽命相。喻中",
    "X10n0253_009:0343b04": "知氷不合更存知冰銷者也。若依教家。約地位說",
    "X10n0253_009:0343b05": "此四相者。第一我相。即初地菩薩所犯。第二第三",
    "X10n0253_009:0343b06": "人相與眾生相。即二地至十地菩薩所犯。最後壽",
    "X10n0253_009:0343b07": "命相。即等覺位菩薩所犯。此壽命相。謂之貼肉汙",
    "X10n0253_009:0343b08": "衫。最後方脫得此一相。便入妙覺位即佛矣。",
    "X10n0253_009:0343b09": "四明聰講師曰。壽命者。金剛經只云壽者不言命。",
    "X10n0253_009:0343b10": "今言壽命者。壽者是於色心五陰中。妄計有長有",
    "X10n0253_009:0343b11": "短。曰壽命者。亦於色心陰法界。計我命根成就。連",
    "X10n0253_009:0343b12": "持不斷曰命。其命壽只一也。大論分為二計。我命",
    "X10n0253_009:0343b13": "根連持不斷。以執此故。計有我身。名為身見。心照",
    "X10n0253_009:0343b14": "清淨者。心便是命。命只是出入息氣。氣只是風大。",
    "X10n0253_009:0343b15": "此息風若不清淨。則結滯。皆由此心知一切法。知",
    "X10n0253_009:0343b16": "者智也。智即照也。照一切法。曰覺所了者。一切業",
    "X10n0253_009:0343b17": "智者。此業即智。此智即業。以此無明業力。知於諸",
    "X10n0253_009:0343b18": "佛法。此智非一切種智之智。此是業上生此智慧",
    "X10n0253_009:0343b19": "時。人號靈臺。此智所不見猶如命根。世間知命者",
    "X10n0253_009:0343b20": "少。此之謂也。若心知命有長有短。知是幻化。空品",
    "X10n0253_009:0343b21": "云。心如幻化。故云若心照見。一切覺者。照即知也。",
    "X10n0253_009:0343b22": "即知見了一切法皆是虗妄。故云覺者。下一者字",
    "X10n0253_009:0343b23": "兼能覺智。能覺皆是塵垢。垢是四大五陰根塵識。",
    "X10n0253_009:0343b24": "皆為過患。能覺所覺能知所知並皆塵垢。能覺如",
    "X10n0253_009:0343c01": "湯。所覺如氷。故云如湯消氷。知氷消者是誰。能知",
    "X10n0253_009:0343c02": "所知並皆無體。故云者字。若存我能知之知。覺我",
    "X10n0253_009:0343c03": "所覺境也。亦如湯氷。能銷所銷並皆無相。故云亦",
    "X10n0253_009:0343c04": "復如是也。",
    "X10n0253_009:0343c05": "善男子。末世眾生。不了四相。雖經多劫勤苦脩道。但",
    "X10n0253_009:0343c06": "名有為。終不能成一切聖果。",
    "X10n0253_009:0343c07": "不能了達我人眾生壽命之相。雖經累劫勤脩。亦",
    "X10n0253_009:0343c08": "不能證無為聖果。",
    "X10n0253_009:0343c09": "是故名為正法末世。",
    "X10n0253_009:0343c10": "圓覺疏曰。正法之時。修則皆證。末世之時。人多取",
    "X10n0253_009:0343c11": "相。今既取相。雖是正法。亦同末世也。",
    "X10n0253_009:0343c12": "西蜀復庵暉禪師曰。此下皆是明存我失道。謂既",
    "X10n0253_009:0343c13": "將此四相之心脩行。則行行皆帶能所。此皆是有",
    "X10n0253_009:0343c14": "為生滅之法。故不成聖果。正同華嚴云。多劫六度。",
    "X10n0253_009:0343c15": "不名菩薩。非唯不成聖果。亦謂正宗佛法中末世。",
    "X10n0253_009:0343c16": "何以故。夫正法一千年。像法一千年。末法一萬年。",
    "X10n0253_009:0343c17": "且正法之時。人不取相。修則皆證。末世之時。人多",
    "X10n0253_009:0343c18": "取相。今既取著其證相之時。雖是正法。亦同末世。",
    "X10n0253_009:0343c19": "若遇此頓教。了達病源。則雖末世。還同正法。莊子",
    "X10n0253_009:0343c20": "曰。世喪道矣。道喪世矣。",
    "X10n0253_009:0343c21": "四明聰講師曰。神我本是藏性。性不自守。隨薰和",
    "X10n0253_009:0343c22": "合。於名色中。妄計有我。不了四相。縱經塵劫修行。",
    "X10n0253_009:0343c23": "終不成聖。為未除我。火性未斷故。除我是入道要",
    "X10n0253_009:0343c24": "門。大小乘若不除我。終非聖人。佛在世時。亦有如",
    "X10n0253_009:0344a01": "是。故云正法末世。今後五百歲中。法是正法。奈弘",
    "X10n0253_009:0344a02": "持者多以邪法誤人。呵佛罵祖。皆正法末世。其法",
    "X10n0253_009:0344a03": "雖正。弘者曰邪。謂之末世也。",
    "X10n0253_009:0344a04": "何以故。",
    "X10n0253_009:0344a05": "此一句徵起云。前來修行之者。劫數既多。行又勤",
    "X10n0253_009:0344a06": "苦。以何義故。不證聖果耶。",
    "X10n0253_009:0344a07": "認一切我。為涅槃故。有證有悟。名成就故。",
    "X10n0253_009:0344a08": "何故名為正法末世。蓋由執著諸相為寂滅之道。",
    "X10n0253_009:0344a09": "有所證悟。及有成就之名故也。",
    "X10n0253_009:0344a10": "西蜀復庵暉禪師曰。此明認我為真。答云。謂只因",
    "X10n0253_009:0344a11": "不合。認我以為涅槃。有證有悟。有了有覺故。所以",
    "X10n0253_009:0344a12": "雖多劫勤苦。終無所益。譬如認夢身。以為自己。勤",
    "X10n0253_009:0344a13": "於家業。種種疲勞。終無一事益於資產。",
    "X10n0253_009:0344a14": "四明聰講師曰。今世間有一種學無生之術。欲不",
    "X10n0253_009:0344a15": "生滅。起此之心。已落生滅。反求之者。去道逾遠。我",
    "X10n0253_009:0344a16": "是羅漢。我是無心。我已到家。以盲引盲。盲盲無窮。",
    "X10n0253_009:0344a17": "涅槃者。何法謂之涅槃。爾不識真理。二乘三界。小",
    "X10n0253_009:0344a18": "乘涅槃出分段生死。有餘涅槃。大乘破無明。登圓",
    "X10n0253_009:0344a19": "初住。證一分三德。大乘涅槃。佛是究竟涅槃。豈有",
    "X10n0253_009:0344a20": "純是凡夫三毒不斷纖毫婬怒癡性。全在何等涅",
    "X10n0253_009:0344a21": "槃可證。若將得神通。亦是涅槃。魔魅亦有業報五",
    "X10n0253_009:0344a22": "通。豈得為證涅槃。又大教斥小乘聲聞緣覺。亦謂",
    "X10n0253_009:0344a23": "之邪人。迦葉自云。未聞大涅槃前。尚皆邪見。何況",
    "X10n0253_009:0344a24": "錯認我人知見者。此如認魚目如珠。以為到家名",
    "X10n0253_009:0344b01": "悟名證。亦云我已成就。古有云。是揀擇是明白。若",
    "X10n0253_009:0344b02": "不擇良朋勝友。別其見之邪正。不獨自誤。亦乃誤",
    "X10n0253_009:0344b03": "他。其過可勝言哉。",
    "X10n0253_009:0344b04": "譬如有人。認賊為子。其家財寶。終不成就。",
    "X10n0253_009:0344b05": "蓋諭取相修行終不成佛。",
    "X10n0253_009:0344b06": "西蜀復菴暉禪師曰。此舉喻以顯前文。疏云賊若",
    "X10n0253_009:0344b07": "在外。猶可隄防。養之為兒。如何撿獲。又知賊是賊。",
    "X10n0253_009:0344b08": "賊無能為。認之為兒。寧免破敗。以喻六根取境猶",
    "X10n0253_009:0344b09": "可制禦。藏識妄我。難以辨明。所以楞嚴云。阿難。汝",
    "X10n0253_009:0344b10": "今現前眼耳鼻舌。及與身心六為賊媒。自劫家寶。",
    "X10n0253_009:0344b11": "由此無始眾生世界生纏縛故。於器世間。不能超",
    "X10n0253_009:0344b12": "越。壽禪師云。認妄賊而為真子。劫盡家珍。収魚目",
    "X10n0253_009:0344b13": "以作驪珠。空迷智眼。又永嘉云。損法財滅功德。莫",
    "X10n0253_009:0344b14": "不由斯心意識。學人不了用修行。深成認賊將為",
    "X10n0253_009:0344b15": "子。莊子云。賊莫大於德有心。而心有眼故聖人去",
    "X10n0253_009:0344b16": "之。",
    "X10n0253_009:0344b17": "四明聰講師曰。賊者即六塵之六賊也。於色聲香",
    "X10n0253_009:0344b18": "味觸法之中。自相劫奪家寶。豈復就聚哉。此正言",
    "X10n0253_009:0344b19": "賊者。是無明業識。此賊無始以來。害我甚多。只不",
    "X10n0253_009:0344b20": "自省此無明業識。亦謂之父子天性。本覺佛性。流",
    "X10n0253_009:0344b21": "浪之後。父子相失。今日修圓覺。會天性。定父子。無",
    "X10n0253_009:0344b22": "明法性一體。父即子。子即父。賊即將。將即賊。若也",
    "X10n0253_009:0344b23": "錯認。未免為他所害。",
    "X10n0253_009:0344b24": "何以故。",
    "X10n0253_009:0344c01": "西蜀復菴暉禪師曰。前徵何以多劫不證。答云。由",
    "X10n0253_009:0344c02": "認我取證故。此又徵云。涅槃是萬法之真性。即我",
    "X10n0253_009:0344c03": "體性亦是涅槃。縱使認我取證。以何因由所以之",
    "X10n0253_009:0344c04": "故。便妨於道耶。",
    "X10n0253_009:0344c05": "有我愛者。亦愛涅槃。伏我愛根。為涅槃相。",
    "X10n0253_009:0344c06": "愛我即愛涅槃。究竟未離於愛。但能降伏我之愛",
    "X10n0253_009:0344c07": "心。使之不起。爾不起之相。似涅槃相。其實非真涅",
    "X10n0253_009:0344c08": "槃也。",
    "X10n0253_009:0344c09": "有憎我者。亦憎生死。",
    "X10n0253_009:0344c10": "既憎我相。必憎生死。憎心未忘。終不解脫。",
    "X10n0253_009:0344c11": "不知愛者真生死故。",
    "X10n0253_009:0344c12": "本愛涅槃。擬除生死。不知愛心真生死根本也。",
    "X10n0253_009:0344c13": "別憎生死。名不解脫。",
    "X10n0253_009:0344c14": "既起愛涅槃之心。已為生死所縛。別更起憎惡生",
    "X10n0253_009:0344c15": "死之念。是名真不解脫。",
    "X10n0253_009:0344c16": "西蜀復菴暉禪師曰。疏云。夫生死輪迴。本由憎愛。",
    "X10n0253_009:0344c17": "欲求解脫。須盡二源。今憎生死。亦是本憎。棄苦欣",
    "X10n0253_009:0344c18": "樂雖殊。憎愛元是本習。帶之修道。佛果豈成。伏我",
    "X10n0253_009:0344c19": "愛根為涅槃相者。由調伏之故。愛根不起之處。相",
    "X10n0253_009:0344c20": "似涅槃之相。以似為真。本愛涅槃。擬除生死。愛心",
    "X10n0253_009:0344c21": "既在。即生死根。愛根憎苗。豈名解脫。謂只此愛涅",
    "X10n0253_009:0344c22": "槃心。便是生死之心。又卻安用別生一箇憎生死",
    "X10n0253_009:0344c23": "之心。只此一心在兩處用。既用此心憎生死。又用",
    "X10n0253_009:0344c24": "此心愛涅槃也。",
    "X10n0253_009:0345a01": "云何當知法不解脫。",
    "X10n0253_009:0345a02": "此等憎愛心。在圓覺法中。非解脫之見故也。",
    "X10n0253_009:0345a03": "西蜀復庵暉禪師曰。法之一字即涅槃因。前云愛",
    "X10n0253_009:0345a04": "涅槃者名不解脫。故此又徵起云。若愛生死。即是",
    "X10n0253_009:0345a05": "繫縛。今悟涅槃。是寂滅一心之法。以何相狀。得知",
    "X10n0253_009:0345a06": "云不解脫耶。",
    "X10n0253_009:0345a07": "四明聰講師曰。佛法不可以有心求。不可以無心",
    "X10n0253_009:0345a08": "得。須以有心作無心用。今文云有我愛者。愛心不",
    "X10n0253_009:0345a09": "斷求涅槃者。愛心是無明。無明不破。若以愛心求",
    "X10n0253_009:0345a10": "無為。去道遠矣。伏我愛根者。如木只去枝柯還復",
    "X10n0253_009:0345a11": "再生。若斷木根。則求無生理。斷根證真涅槃。蹔伏",
    "X10n0253_009:0345a12": "愛根。如石壓草遇緣再生。即非究竟。外道凡夫以",
    "X10n0253_009:0345a13": "伏為斷。認為涅槃相。雖用藥治病。執藥為病。病根",
    "X10n0253_009:0345a14": "愈深。故云真生死。故名不解脫。不是法不妙。不解",
    "X10n0253_009:0345a15": "脫生死。自是汝用不得法故。經云。盲者不見。非日",
    "X10n0253_009:0345a16": "月咎。此法如人入陣中用武器。善用者游刃不傷。",
    "X10n0253_009:0345a17": "不善用者。揮戈刺吻非止傷手。命亦難存。",
    "X10n0253_009:0345a18": "善男子。彼末世眾生。習菩提者。以己微證。為自清淨。",
    "X10n0253_009:0345a19": "由未能盡我相根本。",
    "X10n0253_009:0345a20": "在己小有所證。便為自心清淨。蓋由未能忘我也。",
    "X10n0253_009:0345a21": "西蜀復庵暉禪師曰。以己微證為自清淨者。佛法",
    "X10n0253_009:0345a22": "大海。無量無窮。其能入之者。漸入漸深。今彼眾生。",
    "X10n0253_009:0345a23": "方且外知根塵假合。內覺性體寂然。殊未有大徹",
    "X10n0253_009:0345a24": "大悟之門。而我相根本必不能盡除。何以知之。下",
    "X10n0253_009:0345b01": "文用境驗之即知也。",
    "X10n0253_009:0345b02": "若復有人。讚歎彼法。即生歡喜。便欲濟度。若復誹謗",
    "X10n0253_009:0345b03": "彼所得者。便生瞋恨。則知我相堅固執持。",
    "X10n0253_009:0345b04": "聞毀譽。而生瞋喜者。蓋由堅執我相。",
    "X10n0253_009:0345b05": "潛伏藏識。游戲諸根。曾不間斷。",
    "X10n0253_009:0345b06": "執我之心。潛伏於藏識。而游戲於六根。念念不斷",
    "X10n0253_009:0345b07": "故也。宗鏡曰。識即是心。不守自性。隨染淨緣。不合",
    "X10n0253_009:0345b08": "而合。能含藏一切真俗境界。故名藏識。",
    "X10n0253_009:0345b09": "西蜀復庵暉禪師曰。只如莊子云宋榮之為道也。",
    "X10n0253_009:0345b10": "舉世而譽之。而不加勸。舉世而非之。而不加阻。今",
    "X10n0253_009:0345b11": "彼眾生。未能臻乎此境。遇贊則喜。遇毀則嗔。以此",
    "X10n0253_009:0345b12": "驗知。我相猶在。何也。然世境違順。麤重易明。唯就",
    "X10n0253_009:0345b13": "法門最難覺察。但言為法嗔彼愛此。不知此心元",
    "X10n0253_009:0345b14": "是我相。此之我相蹔時潛伏。藏在第八阿賴耶識",
    "X10n0253_009:0345b15": "中。若觸著逆順境界。依然於六根門頭熾然發現。",
    "X10n0253_009:0345b16": "常常永不曾有間斷休歇。古德云。聊將柱杖輕輕",
    "X10n0253_009:0345b17": "撥。燒卻三千與大千。然藏識者。屬第八識種子。諸",
    "X10n0253_009:0345b18": "根者。即屬眼識耳識鼻識舌識第六意識。第七末",
    "X10n0253_009:0345b19": "那識現行。種子熏現行。現行熏種子。常無間斷。若",
    "X10n0253_009:0345b20": "約此中贊毀者。乃屬八風。稱利衰毀譽譏苦樂也。",
    "X10n0253_009:0345b21": "四明聰講師曰。末世中即後五百歲。鬪諍堅固。學",
    "X10n0253_009:0345b22": "菩提者道也。今時學道者。我見不除。縱少知見。便",
    "X10n0253_009:0345b23": "謂了證。如此之人。只緣不識真菩提路。妄入異路",
    "X10n0253_009:0345b24": "邪鄉。以為真道。未證謂證。未得謂得。故云以己微",
    "X10n0253_009:0345c01": "證為自清淨。佛在世時。九十六種外道。皆是邪見",
    "X10n0253_009:0345c02": "數。中亦有通力者。尚屬邪見。何況今時。唯以口業",
    "X10n0253_009:0345c03": "誑惑眾生。世無青白眼。隨順入邪鄉。以盲引盲。同",
    "X10n0253_009:0345c04": "入火坑。佛憫此輩。以苦切之辭。拔濟邪見。使歸正",
    "X10n0253_009:0345c05": "見。故讚歎彼法。即生歡喜。便欲以邪化濟度。其人",
    "X10n0253_009:0345c06": "受者。自謂已得彼之真道。可出生死。豈知生死重",
    "X10n0253_009:0345c07": "積。實乃迷中倍迷之人。弟子與師俱從淪墜。若明",
    "X10n0253_009:0345c08": "眼人。善別淑慝。出其惡指其妄。此人便生瞋恨。盡",
    "X10n0253_009:0345c09": "世之中便為怨結。如是之人。只為我相不除。堅執",
    "X10n0253_009:0345c10": "我故。體是無明。第八識亦名梨耶識。此我識至究",
    "X10n0253_009:0345c11": "竟佛方盡。等覺菩薩尚未盡我。此識微細。故云執",
    "X10n0253_009:0345c12": "持潛伏內心八識田中。既伏在內。遊戲諸根。即六",
    "X10n0253_009:0345c13": "根在眼曰見。在耳曰聞。六根門頭貪色聲等塵。順",
    "X10n0253_009:0345c14": "則喜。逆則怒。總我執不斷。所以我見居首者。謂若",
    "X10n0253_009:0345c15": "是也。",
    "X10n0253_009:0345c16": "善男子。彼修道者。不除我相。是故不能入清淨覺。",
    "X10n0253_009:0345c17": "不能斷除我相。安能悟入淨覺。",
    "X10n0253_009:0345c18": "西蜀復庵暉禪師曰。此結前所說。至是存我失道。",
    "X10n0253_009:0345c19": "所以不能得悟入清淨圓覺也。",
    "X10n0253_009:0345c20": "四明聰講師曰。覺是圓覺。此性淨之理。如白圭不",
    "X10n0253_009:0345c21": "容少瑕。或少瑕玼則不清淨。瑕即我執也。若留我",
    "X10n0253_009:0345c22": "執。性不清淨。如孤鶴不入鷄羣也。",
    "X10n0253_009:0345c23": "善男子。若知我空。無毀我者。",
    "X10n0253_009:0345c24": "若知我體本空。則知彼之毀我者亦無立處。",
    "X10n0253_009:0346a01": "有我說法。我未斷故。",
    "X10n0253_009:0346a02": "纔作我見。演說諸法。皆是我相。未斷滅故。",
    "X10n0253_009:0346a03": "眾生壽命。亦復如是。",
    "X10n0253_009:0346a04": "我相未除。有此過患。若執人相眾生相壽命相。其",
    "X10n0253_009:0346a05": "患一同。",
    "X10n0253_009:0346a06": "西蜀復庵暉禪師曰。此下乃是說病為法。此恐聞",
    "X10n0253_009:0346a07": "前佛說。贊之則喜。毀之則嗔。嗔喜未忘。便是我相。",
    "X10n0253_009:0346a08": "今此便擬忍受不嗔。用為無我。以謂我今一身。自",
    "X10n0253_009:0346a09": "是眾緣和合而成。畢竟無我。我已空了。汝毀何人。",
    "X10n0253_009:0346a10": "念汝無知之故。今為汝種種說我空之法。只此見",
    "X10n0253_009:0346a11": "有無毀之人。便是未得我空。只此為彼說法。便是",
    "X10n0253_009:0346a12": "未斷我相。然我人眾生壽者。亦復如是。疏云。毀者",
    "X10n0253_009:0346a13": "是彼。說者是我。經文於毀者言無。此是反明過也。",
    "X10n0253_009:0346a14": "於說者言有。此是順明過也。",
    "X10n0253_009:0346a15": "四明聰講師曰。若知我空。此空是本來空。非作為",
    "X10n0253_009:0346a16": "空。亦謂性德之空。此空空一切相。具一切相。非空",
    "X10n0253_009:0346a17": "之空。非有之有。此空有本來性中自具。見喜不喜。",
    "X10n0253_009:0346a18": "見瞋不瞋。乃本有何瞋喜哉。今我說者。不到此田",
    "X10n0253_009:0346a19": "地。因說故。人雖毀我。吾不生瞋。雖不瞋他。內念不",
    "X10n0253_009:0346a20": "息。蹔時捺伏。唯不形於顏色。念中仍存。故云若知",
    "X10n0253_009:0346a21": "我空無毀我者。永嘉有云。身與空相應。則刀割香",
    "X10n0253_009:0346a22": "塗。何苦何樂。心與空相應。則譏毀讚譽。何憂何喜。",
    "X10n0253_009:0346a23": "然立我能說。是以不瞋。若起此念。能所未亡。有彼",
    "X10n0253_009:0346a24": "有我。皆為我相未斷之故也。如佛世中有二人竊",
    "X10n0253_009:0346b01": "人蓮華。謀計云。他人忽覺。喚云誰盜我花。應當傚",
    "X10n0253_009:0346b02": "鴛鴦鳴。令他不疑。一人果入池中盜花。主人云。誰",
    "X10n0253_009:0346b03": "盜我花。不傚其鳴。卻乃應云。我是鴛鴦。為主所獲。",
    "X10n0253_009:0346b04": "元本我之一字畢竟未除。誰人不為此我病之所",
    "X10n0253_009:0346b05": "害。是以眾生壽命之見不斷。故云亦復如是。",
    "X10n0253_009:0346b06": "善男子。末世眾生。說病為法。是故名為可憐愍者。",
    "X10n0253_009:0346b07": "我相人相眾生相壽命相。乃是四病。眾生愚癡。說",
    "X10n0253_009:0346b08": "此四病以為正法。是誠可愍也。",
    "X10n0253_009:0346b09": "雖勤精進。增益諸病。是故不能入清淨覺。",
    "X10n0253_009:0346b10": "執相修行。愈勤愈病。何由悟入淨覺。",
    "X10n0253_009:0346b11": "西蜀復菴暉禪師曰。善男子至增益諸病者。此結",
    "X10n0253_009:0346b12": "成。存我失道。所以不能悟入圓覺。病者即四相也。",
    "X10n0253_009:0346b13": "四相若存。總名為病。今彼眾生皆是以四相之病。",
    "X10n0253_009:0346b14": "作十方諸佛一心圓覺之法門。所謂認鷄作鳳。拾",
    "X10n0253_009:0346b15": "礫為玉。誠可哀怜。然雖勤苦精進。轉增其病。譬如",
    "X10n0253_009:0346b16": "將薪投火。以水助氷。是故不能入清淨覺者。此結",
    "X10n0253_009:0346b17": "障道。謂彼修道之人不合。以上來所說之病為法",
    "X10n0253_009:0346b18": "故。遂不能證入清淨圓覺也。",
    "X10n0253_009:0346b19": "四明聰講師曰。如人有病必服諸藥。藥到病除。藥",
    "X10n0253_009:0346b20": "亦應捨。或有人以藥能治病故。執而不捨。藥反成",
    "X10n0253_009:0346b21": "病。豈知疾病易醫。藥病難愈。精進修行能說之人。",
    "X10n0253_009:0346b22": "悉名為病根本。只為不識真性本空。致以說藥為",
    "X10n0253_009:0346b23": "病。雖勤求道精進。不達我人性空。還生虗妄。學佛",
    "X10n0253_009:0346b24": "本為治病。久之反藥為病。徒勞苦行。如佛世有一",
    "X10n0253_009:0346c01": "女子。厭身燒身。臨將入火時。忽遇知識。汝燒身厭",
    "X10n0253_009:0346c02": "身。仍不脫苦。其苦復苦。不達性空。縱燒千身。亦不",
    "X10n0253_009:0346c03": "離苦。譬如壞驢之車。驢厭車壞了舊車。舊車雖壞。",
    "X10n0253_009:0346c04": "新車復來。不達無我無人無眾生無壽者。如鳥投",
    "X10n0253_009:0346c05": "網。無可出處。心雖念念欲出。奈何無可出路。要求",
    "X10n0253_009:0346c06": "出路。古云。游心法界諸心寂。如日依空不住空。",
    "X10n0253_009:0346c07": "善男子。末世眾生。不了四相。以如來解及所行處。為",
    "X10n0253_009:0346c08": "自修行。終不成就。",
    "X10n0253_009:0346c09": "不能了達我相人相眾生相壽命相。雖以佛之見",
    "X10n0253_009:0346c10": "解。及佛所行之道。為自己脩行之法。終亦不能成",
    "X10n0253_009:0346c11": "佛也。",
    "X10n0253_009:0346c12": "西蜀復庵暉禪師曰。此下文說將凡夫以濫聖人。",
    "X10n0253_009:0346c13": "先抑聖同己。疏云。佛說了義稱理法門。皆言心境",
    "X10n0253_009:0346c14": "本空。惑業本淨。凡聖不異。因果皆圓。就佛見之。理",
    "X10n0253_009:0346c15": "實如此。且眾生。迷倒已久。種習根深。縱令信解法",
    "X10n0253_009:0346c16": "門。現用元來隨念。但以分別心識。解他無礙言教。",
    "X10n0253_009:0346c17": "謂佛意亦祇如此。便乃歎天問地。撥無因果。不信",
    "X10n0253_009:0346c18": "有修有證。若作如此見解者。永嘉所謂。豁達空撥",
    "X10n0253_009:0346c19": "因果。莽莽蕩蕩招殃禍。又譬如貧人數他財寶。自",
    "X10n0253_009:0346c20": "無半錢分。不能成就圓覺。",
    "X10n0253_009:0346c21": "或有眾生。未得謂得。未證謂證。",
    "X10n0253_009:0346c22": "未有所得。自謂已得。未有所證。自謂已證。如此妄",
    "X10n0253_009:0346c23": "語之人。蓋由未斷我見。",
    "X10n0253_009:0346c24": "西蜀復庵暉禪師曰。上文抑聖同自己。此乃是騁",
    "X10n0253_009:0347a01": "自己齊聖人。或者不定之辭。謂有一般騁己齊聖",
    "X10n0253_009:0347a02": "之人。未曾得聖人所證之理。己謂得了。未曾證聖",
    "X10n0253_009:0347a03": "人所證之智。己謂證了。若未證而言證者。根本戒",
    "X10n0253_009:0347a04": "中犯大妄語罪。所以佛於楞嚴會上告阿難言。我",
    "X10n0253_009:0347a05": "教比丘直心道場。於四威儀一切行中。尚無虗假。",
    "X10n0253_009:0347a06": "云何自稱得上人法。譬如貧人妄號帝王。自取誅",
    "X10n0253_009:0347a07": "滅。況復法王。如何妄竊。因地不直。果招迂曲。莊子",
    "X10n0253_009:0347a08": "云。是今日適越而昔至也。",
    "X10n0253_009:0347a09": "見勝進者。心生嫉妬。由彼眾生。未斷我愛。是故不能",
    "X10n0253_009:0347a10": "入清淨覺。",
    "X10n0253_009:0347a11": "見勝己而進道者。便生忌心。蓋由愛我之心。念念",
    "X10n0253_009:0347a12": "不斷故也。如此之人。安能悟入淨覺。",
    "X10n0253_009:0347a13": "西蜀復庵暉禪師曰。見勝進者心生嫉妬者。疏云。",
    "X10n0253_009:0347a14": "夫聖人用心。他己無二。見他勝進。或教法流行。以",
    "X10n0253_009:0347a15": "念念歡喜。必能隨順。自驗內心如此。或即證悟不",
    "X10n0253_009:0347a16": "虗。何以故。十方諸佛日夜常放毫光。伺侯一切眾",
    "X10n0253_009:0347a17": "生。斷惡修善。若有一人發菩提心學佛法者。十方",
    "X10n0253_009:0347a18": "諸佛則生無量歡喜。若自覺己衰他盛。則生嫉妬。",
    "X10n0253_009:0347a19": "己盛他衰則生歡喜者。縱令深解妙境。但是心之",
    "X10n0253_009:0347a20": "所緣。勿錯認之謂得證者也。由彼眾生未斷我愛",
    "X10n0253_009:0347a21": "是故不能入清淨覺者。此結成障道。謂皆因前抑",
    "X10n0253_009:0347a22": "聖同己。及騁己齊聖。兩類眾生。皆是未曾斷去我",
    "X10n0253_009:0347a23": "愛。由我愛故。所以不能悟入清淨圓覺。此淨業菩",
    "X10n0253_009:0347a24": "薩前問。若此覺心本性清淨。因何染污。使諸眾生",
    "X10n0253_009:0347b01": "迷悶不入。今答云。有三過咎。一不合認我為真。不",
    "X10n0253_009:0347b02": "能入清淨覺。二不合說病為法。不能入清淨覺。三",
    "X10n0253_009:0347b03": "不合將凡監聖。不能入清淨覺。觀此之意。是誰之",
    "X10n0253_009:0347b04": "過歟。",
    "X10n0253_009:0347b05": "四明聰講師曰。善男子末世眾生不了四相至入",
    "X10n0253_009:0347b06": "清淨覺者。此四見本是真如佛性起妄計故。為此",
    "X10n0253_009:0347b07": "色身已為實有。又計我能解如來藏性。即是我心。",
    "X10n0253_009:0347b08": "及四三昧是入道門。我是所行人。(妄計)我所解者是",
    "X10n0253_009:0347b09": "上人法。我所行者是如來行。如此解行。並是妄計。",
    "X10n0253_009:0347b10": "無非我人。於圓覺性終不成就。為有我見作主宰",
    "X10n0253_009:0347b11": "故。又有一種增上慢人。未得為得。未證為證。詐稱",
    "X10n0253_009:0347b12": "善知識。規圖利養。如經云。昔有貧窮人。逃於它國。",
    "X10n0253_009:0347b13": "詐號王子。彼國不識。以公主妻之。此人遇飲食間。",
    "X10n0253_009:0347b14": "常起嗔責。後有本國人。偶然見其公主。說如上事。",
    "X10n0253_009:0347b15": "此客曰教汝一偈。佗若起嗔時。便念此偈。其嗔自",
    "X10n0253_009:0347b16": "伏。偈曰。欠債逃它國。詐稱為貴人。麤食是常食。何",
    "X10n0253_009:0347b17": "勞復作嗔。此人嗔心果伏。今增慢人。詐云了證。邀",
    "X10n0253_009:0347b18": "求名利。嫉妬賢能。造地獄因。自不知覺。故云由未",
    "X10n0253_009:0347b19": "斷我愛不能入清淨覺。豈非詐也。",
    "X10n0253_009:0347b20": "善男子。末世眾生。希望成道。無令求悟。惟益多聞。增",
    "X10n0253_009:0347b21": "長我見。",
    "X10n0253_009:0347b22": "望成佛果者。不使求悟自性。惟令廣學多聞。則彼",
    "X10n0253_009:0347b23": "之我見。轉加轉長矣。",
    "X10n0253_009:0347b24": "西蜀復庵暉禪師曰。此明趣果迷因也。希望成道",
    "X10n0253_009:0347c01": "者。此即趣果。唯益多聞者。此即迷因。大凡頓教宗",
    "X10n0253_009:0347c02": "旨。先須了悟覺性。然後方可多聞。廣其智慧。不妨",
    "X10n0253_009:0347c03": "如龍得水。似虎靠山。序云。醫方萬品。宜選對治。海",
    "X10n0253_009:0347c04": "寶千般。先求如意。然末世之人。多迷此意。唯宗名",
    "X10n0253_009:0347c05": "句。一向徇文尋枝摘葉。不務了心。心既不了。假饒",
    "X10n0253_009:0347c06": "記得河沙會盡塵墨。於己何益。楞嚴云。欲漏不先",
    "X10n0253_009:0347c07": "除。畜聞成過惧則所見所聞盡是增長一切諸惡。",
    "X10n0253_009:0347c08": "論云。多聞無智慧。是不知實相。譬如暗中有寶而",
    "X10n0253_009:0347c09": "無目。諸教說。聲聞人唯觀於果。不觀於因。如狗逐",
    "X10n0253_009:0347c10": "塊不逐於人。又如列子說。大道以多岐亡羊。學者",
    "X10n0253_009:0347c11": "以多方喪生。莊子亦云。夫道不欲多。多則雜。雜則",
    "X10n0253_009:0347c12": "擾。擾則憂。憂則不救。此皆責不先了心然後多聞。",
    "X10n0253_009:0347c13": "列子說符篇云。楊子之隣人亡羊。既率其黨。又請",
    "X10n0253_009:0347c14": "楊子之豎追之。楊子曰。嘻亡一羊何追者之眾。隣",
    "X10n0253_009:0347c15": "人曰多岐路。既返。問獲羊乎。曰亡之矣。曰奚亡之。",
    "X10n0253_009:0347c16": "曰岐路之中又有岐焉。吾不知其所之。所以返也。",
    "X10n0253_009:0347c17": "楊子戚然變容。不言者移時。不笑者竟日。門人恠",
    "X10n0253_009:0347c18": "之。請曰。羊賤畜。又非夫子之有。而損言笑者何也。",
    "X10n0253_009:0347c19": "楊子不答。門人不獲所命。弟子孟孫陽。出以告心",
    "X10n0253_009:0347c20": "都子。心都子佗日與孟孫偕入。而問曰。昔有昆弟",
    "X10n0253_009:0347c21": "三人。游齊魯之間。同師而學。進仁義之道而歸。其",
    "X10n0253_009:0347c22": "父曰。仁義之道若何。伯曰。仁義使我愛身而後名。",
    "X10n0253_009:0347c23": "仲曰仁義使我殺身以成名。叔曰仁義使我身名",
    "X10n0253_009:0347c24": "並合。彼三術相反。而同於儒。孰是孰非耶。楊子曰。",
    "X10n0253_009:0348a01": "人有濵河而居者。習於水。勇於泅。操舟鬻渡。利供",
    "X10n0253_009:0348a02": "百口。褁粮就學者成徒。而溺死者幾半。不學泅。不",
    "X10n0253_009:0348a03": "學溺。而利害如此。若以為孰非。心都子默然而出。",
    "X10n0253_009:0348a04": "孟孫陽讓之曰。何吾子問之迂。夫子答之僻。吾惑",
    "X10n0253_009:0348a05": "愈甚。心都子曰。大道以多歧亡羊。學者以多方喪",
    "X10n0253_009:0348a06": "志。學非本不同。非本不一而末異。若是唯歸同反",
    "X10n0253_009:0348a07": "一。為亡得喪。子長先生門。習先生之道。而不達先",
    "X10n0253_009:0348a08": "生之說也。哀哉。芙蓉頌曰。休將聞見學玄宗。學得",
    "X10n0253_009:0348a09": "徒勞枉用工。爭似無為閑放曠。廓然豁爾自圜通。",
    "X10n0253_009:0348a10": "但當精勤。降伏煩惱。",
    "X10n0253_009:0348a11": "望成佛果者。不必廣學多聞。但須精勤。禁制妄念。",
    "X10n0253_009:0348a12": "起大勇猛。未得令得。未斷令斷。",
    "X10n0253_009:0348a13": "當發廣大勇決之心。佛果未得。當令必得。妄念未",
    "X10n0253_009:0348a14": "斷。當令必斷。",
    "X10n0253_009:0348a15": "貪瞋愛慢。諂曲嫉妬。對境不生。彼我恩愛。一切寂滅。",
    "X10n0253_009:0348a16": "佛說是人漸次成就。",
    "X10n0253_009:0348a17": "若無此等妄心。必可漸成佛果。",
    "X10n0253_009:0348a18": "求善知識。不墮邪見。",
    "X10n0253_009:0348a19": "更須親近善人。方得絕諸邪見。",
    "X10n0253_009:0348a20": "西蜀復庵暉禪師曰。此勸斷惑方成正因。意謂世",
    "X10n0253_009:0348a21": "尊勸戒一切眾生。欲成就十方諸佛廣大圓覺者。",
    "X10n0253_009:0348a22": "但當如我所說降伏煩惱。起大勇猛增勝之心。若",
    "X10n0253_009:0348a23": "未得圓覺真實境中。大智慧光明義。徧照法界義。",
    "X10n0253_009:0348a24": "真實識知義。清淨不變義。常樂我淨義。一切妙用",
    "X10n0253_009:0348b01": "者。當使令克獲成就得之。若未斷去凡夫顛倒境",
    "X10n0253_009:0348b02": "中。貪嗔愛慢。諂曲嫉妬。一切障礙虗妄之法者。當",
    "X10n0253_009:0348b03": "使令斷除。一切恩愛。悉皆空寂。則無上佛果自然",
    "X10n0253_009:0348b04": "成就。更須求善知識以為證明導師。不墮落邪見。",
    "X10n0253_009:0348b05": "何也。疏云。商人入海。須假導師。學者修行。必資善",
    "X10n0253_009:0348b06": "友。所以禪宗云。威音王已前。無師自悟。威音已後。",
    "X10n0253_009:0348b07": "無師自悟者。盡是天魔外道。貪瞋愛慢者。此即根",
    "X10n0253_009:0348b08": "本煩惱中生也。愛無別性。貪數所攝。諂曲嫉妬。即",
    "X10n0253_009:0348b09": "小隨煩惱也。",
    "X10n0253_009:0348b10": "若於所求。別生憎愛。則不能入清淨覺海。",
    "X10n0253_009:0348b11": "若於所求善知識處。不能信受其法。別生憎愛。則",
    "X10n0253_009:0348b12": "不能成就圓覺廣大之果。",
    "X10n0253_009:0348b13": "西蜀復庵暉禪師曰。上文乃順釋。此文乃反釋。反",
    "X10n0253_009:0348b14": "明不生憎愛。則得證入圓覺。憎愛者。於自生愛。於",
    "X10n0253_009:0348b15": "他生憎。所以道。但莫憎愛。洞然明白。",
    "X10n0253_009:0348b16": "四明聰講師曰。善男子末世眾生至清淨圓覺者。",
    "X10n0253_009:0348b17": "求道者用心希望。亦是我慢不滅若用心求悟。亦",
    "X10n0253_009:0348b18": "是我人。縱得一知半見。復入我鄉。真道不在多聞。",
    "X10n0253_009:0348b19": "不在強記。佛頂云。阿難汝雖憶持諸佛如來十二",
    "X10n0253_009:0348b20": "部經。清淨妙理。如恒河沙。不如一念修無漏業。又",
    "X10n0253_009:0348b21": "云。阿難縱強記。不免落邪思。欲漏不先除。畜聞成",
    "X10n0253_009:0348b22": "過誤。故經云。惟益多聞。增長我見。若要修真道者。",
    "X10n0253_009:0348b23": "須用圓覺寂照。散時止之。昏時朗之。勇猛精進。強",
    "X10n0253_009:0348b24": "軟降伏滅除煩惱。發四弘誓願。誓度生。誓斷惑。誓",
    "X10n0253_009:0348c01": "學法門。誓成佛道。觀心愈進。則嗔愛諂曲對境不",
    "X10n0253_009:0348c02": "生。復將所見之境。一一皆是圓覺。以覺照之。所對",
    "X10n0253_009:0348c03": "之境如湯消氷。忽有障重境界不退。求善知識決",
    "X10n0253_009:0348c04": "擇明白。庶不迷邪見。所求之師別起愛憎。則不能",
    "X10n0253_009:0348c05": "入清淨覺海。",
    "X10n0253_009:0348c06": "爾時世尊。欲重宣此義。而說偈言。",
    "X10n0253_009:0348c07": "　淨業汝當知　　一切諸眾生　　皆由執我愛",
    "X10n0253_009:0348c08": "　無始妄流轉　　未除四種相　　不得成菩提",
    "X10n0253_009:0348c09": "　愛憎生於心　　謟曲存諸念　　是故多迷悶",
    "X10n0253_009:0348c10": "　不能入覺城　　若能歸悟剎　　先去貪瞋癡",
    "X10n0253_009:0348c11": "　法愛不存心　　漸次可成就　　我身本不有",
    "X10n0253_009:0348c12": "　憎愛何由生　　此人求善友　　終不墮邪見",
    "X10n0253_009:0348c13": "　所求別生心　　究竟非成就",
    "X10n0253_009:0348c14": "西蜀復庵暉禪師曰。覺城者以城喻覺。即法喻雙",
    "X10n0253_009:0348c15": "舉也。城有三義。一防外敵。二養人眾。三開門引攝。",
    "X10n0253_009:0348c16": "謂一了心性眾惑不入。如防外敵。二見恒沙功德",
    "X10n0253_009:0348c17": "萬行圓增。如養人眾。三道無不通自他引攝。如開",
    "X10n0253_009:0348c18": "門引攝也。若能歸悟剎者。剎即梵語。剎那。此云世",
    "X10n0253_009:0348c19": "界。此如率土之土。無非王土。行人既悟法法屬悟。",
    "X10n0253_009:0348c20": "如云邪人說正法。正法亦成邪。正人見邪法邪法",
    "X10n0253_009:0348c21": "亦成正。法愛者即涅槃也。我身本不有者。我身即",
    "X10n0253_009:0348c22": "憎愛之本。欲除憎愛。莫執妄身。所依既空能依何",
    "X10n0253_009:0348c23": "立其由。皮既不存。毛將安附。",
    "X10n0253_009:0348c24": "唐圭峰定慧禪師宗密頌淨諸業障菩薩章曰。",
    "X10n0253_009:0349a01": "　淨業斷除人我執　　俱緣四相妄迷習",
    "X10n0253_009:0349a02": "　無明主宰為我根　　心存證者乃人立",
    "X10n0253_009:0349a03": "　壽命業智潛續存　　眾生我人所不及",
    "X10n0253_009:0349a04": "　由茲憎愛煩惱生　　覺城味此何能入",
    "X10n0253_009:0349a06": "淨諸業障菩薩章終九"
}