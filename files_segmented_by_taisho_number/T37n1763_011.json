{
    "T37n1763_011:0426b04": "大般涅槃經集解卷第十一(四相品第七)",
    "T37n1763_011:0426b06": "　釋自正等四義　立斷食肉制",
    "T37n1763_011:0426b07": "　釋波羅提木叉義　釋漸漸制戒義",
    "T37n1763_011:0426b08": "四相品第七",
    "T37n1763_011:0426b09": "案。舊本云如來性品。僧亮曰。如來性者。答",
    "T37n1763_011:0426b10": "第五廣上因果及文字也。不可重名。此皆是",
    "T37n1763_011:0426b11": "如來因果之性。以性為名焉。四相者。通答第",
    "T37n1763_011:0426b12": "四第五問。何者。已說長壽金剛因果。及經名",
    "T37n1763_011:0426b13": "字。流通經法。經事究竟。是故答第四也。以名",
    "T37n1763_011:0426b14": "字局故。不合流通。佛性名通。故收入佛性品",
    "T37n1763_011:0426b15": "也。法瑤曰。上品迦葉。業問當何名斯經。云",
    "T37n1763_011:0426b16": "何奉持。今日以自正等四。明奉持之義。是故",
    "T37n1763_011:0426b17": "說此自正義。說云應如是持。即結也。又一",
    "T37n1763_011:0426b18": "義。上品略以八義。釋大涅槃。今從此下。竟解",
    "T37n1763_011:0426b19": "脫文。廣辨大涅槃義也。自正等四事。廣般",
    "T37n1763_011:0426b20": "若義。成大涅槃也。從云何當知是無常耶。竟",
    "T37n1763_011:0426b21": "有密藏。開身口密義。顯法身無方之能。此就",
    "T37n1763_011:0426b22": "法身。明大涅槃義也。廣明解脫義。成大涅槃。",
    "T37n1763_011:0426b23": "要以此三義。顯其體者也。前品所問。云何奉",
    "T37n1763_011:0426b24": "持。已出所持之法。今備此四相。能流通經。即",
    "T37n1763_011:0426b25": "是奉持之義。又一義。經旨既竟。便可流通。然",
    "T37n1763_011:0426b26": "流通之人。非德不傳。若教圓理備。經之究竟。",
    "T37n1763_011:0426b27": "人能於經教之中。生圓足之解。自行兼人。",
    "T37n1763_011:0426b28": "終成正覺。即人究竟。是故此品。通答二問也。",
    "T37n1763_011:0426b29": "智秀曰。六卷泥洹云。菩薩化眾生。說法有幾",
    "T37n1763_011:0426c01": "種。此經云。願佛開教密。問旨雖殊。而所顯",
    "T37n1763_011:0426c02": "之理一也。故六卷云。釋解脫竟云。是名菩薩",
    "T37n1763_011:0426c03": "成就四法也。曇纖曰。六卷有菩薩化眾生。無",
    "T37n1763_011:0426c04": "願佛開微密。而此有開微密。而無化眾生。互",
    "T37n1763_011:0426c05": "有闕也。若具有為勝也。從此訖善解因緣竟。",
    "T37n1763_011:0426c06": "即答說法。有幾種。從壞衣等喻。訖廣說解脫",
    "T37n1763_011:0426c07": "答闕微密之問也。",
    "T37n1763_011:0426c08": "佛復告迦葉善男子(至)四者善解因緣義。案。",
    "T37n1763_011:0426c09": "僧亮曰。正他者。使人受結。同我所解也。能",
    "T37n1763_011:0426c10": "隨問答者。能令人悟。故難答能答也。備上三",
    "T37n1763_011:0426c11": "事之本。由善解因緣也。真此四德。乃能流",
    "T37n1763_011:0426c12": "通經也。案僧宗曰。將欲授人勝理。先須自正。",
    "T37n1763_011:0426c13": "自既已正。便能道被有緣。故第二明正他。",
    "T37n1763_011:0426c14": "就正他門中。逐其勝用。開為四也。言自正者。",
    "T37n1763_011:0426c15": "一謂行正。如律而行。二謂解正。審解佛常。金",
    "T37n1763_011:0426c16": "剛以還。是無常也。先備此德。必能化他也。寶",
    "T37n1763_011:0426c17": "亮曰。名雖有四。理不過二。謂自正正他也。就",
    "T37n1763_011:0426c18": "正他中。離出後二。所以然者。若使不能隨問",
    "T37n1763_011:0426c19": "答者。則外化不行。復不明識根性。則說不應",
    "T37n1763_011:0426c20": "機也。如此則於正他不足。故就正他義中。分",
    "T37n1763_011:0426c21": "出二相也。智秀曰。此品有三段。第一明因中",
    "T37n1763_011:0426c22": "四德。正答所問也。第二明果止四相。第三舉",
    "T37n1763_011:0426c23": "昔諸不了教。求佛釋會。顯成四義。即開諸密。",
    "T37n1763_011:0426c24": "迦葉云何自正若佛如來(至)猶如火聚是名自",
    "T37n1763_011:0426c25": "正。案。僧亮曰。因現事為誓也。僧宗曰。別有",
    "T37n1763_011:0426c26": "因緣。出枯樹經。佛將比丘。空曠處行。見有洞",
    "T37n1763_011:0426c27": "然格樹。即問比丘。此樹可抱不。答言不可。",
    "T37n1763_011:0426c28": "又問。設有逼汝。令說佛是無常。若不說者。抱",
    "T37n1763_011:0426c29": "此枯樹。汝寧何耶。世尊寧抱火死。即此語中。",
    "T37n1763_011:0427a01": "具二種義。自正正他也。智秀曰。自觀己身者。",
    "T37n1763_011:0427a02": "邪見之生。必由身起。故使觀身。猶如火聚也。",
    "T37n1763_011:0427a03": "迦葉云何正他佛說法時(至)如來實說故我歡",
    "T37n1763_011:0427a04": "喜。案。僧亮曰。顯正他相也。能令受者。得解",
    "T37n1763_011:0427a05": "悟故。是時女人。即其事也。若不先除念子之",
    "T37n1763_011:0427a06": "亂。則不悟常說。所謂善正人也。僧宗曰。此中",
    "T37n1763_011:0427a07": "明菩薩四相。今乃就佛顯者。將明窮四之妙。",
    "T37n1763_011:0427a08": "其唯至人也。如來致教。消息根機。說必有益。",
    "T37n1763_011:0427a09": "即是正他。使弘法大士務遵其術也。又一義。",
    "T37n1763_011:0427a10": "欲論益化。其塗自多。自有法說而得益者。有",
    "T37n1763_011:0427a11": "宜但以神通而益者。此中所明。但取說法也。",
    "T37n1763_011:0427a12": "寶亮曰。就此文中。即亦具有能隨問答。善解",
    "T37n1763_011:0427a13": "因緣也。何者。對彼有說。即是正他。往復辨",
    "T37n1763_011:0427a14": "理。即是隨問答也。知彼機緣。投得其宜。即是",
    "T37n1763_011:0427a15": "解因緣也。未知此女為當是說涅槃之時始",
    "T37n1763_011:0427a16": "來已。不然既來在坐。先懷一疑。後與一念",
    "T37n1763_011:0427a17": "也。疑者。疑佛是一切智不。次念所含兒蘇消",
    "T37n1763_011:0427a18": "不消不。懷此二故。聽法不入。佛應其心。借以",
    "T37n1763_011:0427a19": "為喻也。智秀曰。亦是引昔誠教。以顯今事也。",
    "T37n1763_011:0427a20": "世尊如是為欲調伏(至)同彼外道即便捨去。",
    "T37n1763_011:0427a21": "案。僧亮曰。為女人說法。以證正他之旨也。僧",
    "T37n1763_011:0427a22": "宗曰。世尊如是者。此佛語也。寶亮曰。亦可是",
    "T37n1763_011:0427a23": "女人語也。何必不宿植根深。一聞便悟耶。智",
    "T37n1763_011:0427a24": "秀曰。審是女人語也。世尊後即引。以為例云。",
    "T37n1763_011:0427a25": "我之弟子。亦如是也。",
    "T37n1763_011:0427a26": "復告女人若兒長大(至)令諸弟子悉皆甘嗜。",
    "T37n1763_011:0427a27": "案。僧亮曰。為不消故。說三行也。若能消者。",
    "T37n1763_011:0427a28": "說六行也。僧宗曰。六味者。有為有三。無為有",
    "T37n1763_011:0427a29": "三也。苦以變樂為用。如醋能變甜也。諸法所",
    "T37n1763_011:0427b01": "以流遷。以無常切故也。猶如鹹味。能使非鹹",
    "T37n1763_011:0427b02": "作鹹也。無我之言。不自在故違情。如苦味之",
    "T37n1763_011:0427b03": "不悅人也。樂以悅已為義。猶如甜味人所嗜",
    "T37n1763_011:0427b04": "也。我者。制御自由。物無能礙。如辛味之通發",
    "T37n1763_011:0427b05": "也。常理湛然。一相無別。如淡味之無分別也。",
    "T37n1763_011:0427b06": "以常解之慧火。然八倒之惑薪。以資慧命。喻",
    "T37n1763_011:0427b07": "之為飯也。",
    "T37n1763_011:0427b08": "復告女人汝若有緣(至)以無上祕密之藏付諸",
    "T37n1763_011:0427b09": "菩薩。案。僧亮曰。上說佛在世正他。此說滅",
    "T37n1763_011:0427b10": "後正他也。",
    "T37n1763_011:0427b11": "善男子若有眾生謂佛常住(至)則為有佛是名",
    "T37n1763_011:0427b12": "正他。案。智秀曰。夫善依信立。以信為家。以",
    "T37n1763_011:0427b13": "此善心。念念所緣。唯在常住。是則常住法身。",
    "T37n1763_011:0427b14": "亦常在其信家也。",
    "T37n1763_011:0427b15": "迦葉云何能隨問答(至)是則名為能隨問答。",
    "T37n1763_011:0427b16": "案。僧亮曰。福勝為大者。不損財之福。勝損財",
    "T37n1763_011:0427b17": "之福也。誠為大施。而此問難答。夫滋味者。庸",
    "T37n1763_011:0427b18": "人之所貪。至於對其事者。必生厚薄之念。而",
    "T37n1763_011:0427b19": "能自抑不受。斷貪脩戒。長養法身。以財用淨",
    "T37n1763_011:0427b20": "故。施主不損己財。功德大也。若不抑而受。生",
    "T37n1763_011:0427b21": "貪破戒。增長生死。財用不淨。施主損財。而功",
    "T37n1763_011:0427b22": "德少也。此實難答。而能答也。法瑤曰。夫不見",
    "T37n1763_011:0427b23": "可欲。心不亂者。則易見則難也。今施以可欲。",
    "T37n1763_011:0427b24": "而心無深者。是則因施欲故。無欲之懷日",
    "T37n1763_011:0427b25": "新。知足之心更遠。豈非難施所欲。乃所以施",
    "T37n1763_011:0427b26": "法也。是為一毫之費。而法施之益弘矣。施名",
    "T37n1763_011:0427b27": "流布。義在於茲也。僧宗曰。前明自正正他。理",
    "T37n1763_011:0427b28": "無不盡。正以外化事中。乖於常慮。人所不達。",
    "T37n1763_011:0427b29": "應須知耳。夫施財為易。施人名聞為難。今就",
    "T37n1763_011:0427c01": "施名聞為釋也。何者。諸人持戒。少欲知足。而",
    "T37n1763_011:0427c02": "此施主本意。為顯此人令德。不在捨財。是以",
    "T37n1763_011:0427c03": "於綢人廣眾之中。施所不受。彼既不受。以眾",
    "T37n1763_011:0427c04": "人而望之。是則不受者。少欲知足之譽顯也。",
    "T37n1763_011:0427c05": "施者。能捨大施之名彰也。智秀曰。此下明義",
    "T37n1763_011:0427c06": "有五翻。第一正解隨問答相。第二因事請佛",
    "T37n1763_011:0427c07": "立斷肉之制。第三引昔誠教為難。第四舉未",
    "T37n1763_011:0427c08": "來之非。成今斷肉之制。第五諮請淨法也。",
    "T37n1763_011:0427c09": "爾時迦葉菩薩白佛言世尊食肉之人不應施",
    "T37n1763_011:0427c10": "肉。案。道生曰。施尚不可。況親食乎。苟縱不",
    "T37n1763_011:0427c11": "禁。於長壽何因耶。僧亮曰。不食肉者。有大慈",
    "T37n1763_011:0427c12": "之德也。僧宗曰。因向所論。義勢至此。貴明義",
    "T37n1763_011:0427c13": "耳。寶亮曰。所以於今日。頓明斷肉制者。昔時",
    "T37n1763_011:0427c14": "眾生。習腥穢來久。不得頓制。至今經教。人心",
    "T37n1763_011:0427c15": "純熟。識理分明。覺此腥穢。自然薄賤。是以今",
    "T37n1763_011:0427c16": "時斷肉。其事必行也。因上所言。故云。食肉者",
    "T37n1763_011:0427c17": "尚不應施。況不食者。而當施耶。已不食肉者。",
    "T37n1763_011:0427c18": "有大功德故也。智秀曰。意欲請制。是故因",
    "T37n1763_011:0427c19": "循引前答旨。輒言所見。謂以肉施人非所宜",
    "T37n1763_011:0427c20": "也。智秀曰。釋所以不應施也。若不食者。有大",
    "T37n1763_011:0427c21": "功德。豈可不制不應施耶。",
    "T37n1763_011:0427c22": "何以故我見不食肉者(至)護法菩薩應當如是。",
    "T37n1763_011:0427c23": "案。僧亮曰。今說長壽。慈是壽因。害慈宜",
    "T37n1763_011:0427c24": "斷。以說得其時故。善知我意也。",
    "T37n1763_011:0427c25": "善男子從今日始不聽聲聞弟子食肉。明駿",
    "T37n1763_011:0427c26": "案。上說常住之因。謂以大悲。受不殺戒。而",
    "T37n1763_011:0427c27": "今猶復肉食。便是自有傷慈之行。而欲戒人",
    "T37n1763_011:0427c28": "以不殺。無乃愧心乎。戒為眾德之本。慈為萬",
    "T37n1763_011:0427c29": "行之根。苟伐本害根。枝條安在耶。智秀曰。斷",
    "T37n1763_011:0428a01": "肉之制。始此旨也。不聽之義。何獨聲聞。以此",
    "T37n1763_011:0428a02": "而推。菩薩本來。不食肉也。",
    "T37n1763_011:0428a03": "若受檀越信施之時應觀是食如子肉想。",
    "T37n1763_011:0428a04": "案。智秀曰。餘食尚爾。況復肉乎。子肉想者。",
    "T37n1763_011:0428a05": "別有因緣。在餘經也。",
    "T37n1763_011:0428a06": "迦葉菩薩白佛言世尊云何如來不聽食肉。",
    "T37n1763_011:0428a07": "案。智秀曰。請聞食肉之為患也。",
    "T37n1763_011:0428a08": "善男子夫食肉者斷大慈種。案。道生曰。慈",
    "T37n1763_011:0428a09": "味之濃。莫深肉食。肉食苟濃。必忘慈惻。慈惻",
    "T37n1763_011:0428a10": "之大。謂之種也。種既斷。長壽理絕也。僧宗",
    "T37n1763_011:0428a11": "曰。夫殺傷大慈。而噉傷小慈。因小得大。故小",
    "T37n1763_011:0428a12": "慈是大慈種也。又釋云。果為大慈。因為小慈。",
    "T37n1763_011:0428a13": "是則因慈。為果慈種也。今既噉肉。違因地之",
    "T37n1763_011:0428a14": "慈。故言斷慈種也。惠誕曰。食肉障生厚集善",
    "T37n1763_011:0428a15": "根之小慈也。何有能生種性以上之大慈耶。",
    "T37n1763_011:0428a16": "迦葉又言如來何故(至)當知即是現斷肉義。",
    "T37n1763_011:0428a17": "案。僧亮曰。若慈是壽本。食肉害慈者。先聽食",
    "T37n1763_011:0428a18": "也。三種淨者。謂除見聞疑也。十種不淨者。後",
    "T37n1763_011:0428a19": "有成數也。九種者。不見有三。謂未食時喜。食",
    "T37n1763_011:0428a20": "時食已亦喜也。不聞不疑各有三如是也。僧",
    "T37n1763_011:0428a21": "宗曰。三種十種九種。並牽昔制也。三種謂見",
    "T37n1763_011:0428a22": "聞疑也。十種者。下有成文。九種受者。昔日一",
    "T37n1763_011:0428a23": "往唱言。離見聞疑聽食。當時雖制。而損命猶",
    "T37n1763_011:0428a24": "多。故第二種制除十之外。離見聞疑。聽食",
    "T37n1763_011:0428a25": "也。雖爾而傷損尚多。故第三稍令精盡。向者",
    "T37n1763_011:0428a26": "三事。各有前後方便。一事有三。合成九也。見",
    "T37n1763_011:0428a27": "中三者。謂見斷命時。見牽去時。見殺後屠割",
    "T37n1763_011:0428a28": "時。聞中三者。聞殺時。聞牽去時。聞屠割時。",
    "T37n1763_011:0428a29": "疑三者。亦不離見聞也。疑此為是為我殺耶。",
    "T37n1763_011:0428b01": "為他殺耶。乃至前後方便亦疑也。又釋疑者。",
    "T37n1763_011:0428b02": "如向在彼家。今於此家得內。情中生疑。為",
    "T37n1763_011:0428b03": "是向肉。為非向肉。亦不得噉。如前後方便生",
    "T37n1763_011:0428b04": "疑。悉不得噉。聞中生疑。類如前也。但見聞事",
    "T37n1763_011:0428b05": "異。各分為三。則成六也。二家之疑。不復分",
    "T37n1763_011:0428b06": "別。同是一疑耳。今常教既興。一切悉斷。此則",
    "T37n1763_011:0428b07": "去滯有漸。不可頓也。又一義。常果要行。事在",
    "T37n1763_011:0428b08": "施命。宜頓斷明矣。",
    "T37n1763_011:0428b09": "迦葉菩薩復白佛言(至)何況貪著是魚肉味。",
    "T37n1763_011:0428b10": "案。僧亮曰。人情而言。滋味甚重。飾好甚輕。",
    "T37n1763_011:0428b11": "輕者尚制。況其重乎。",
    "T37n1763_011:0428b12": "迦葉復言如來若制(至)如是等物亦不應受。",
    "T37n1763_011:0428b13": "案。僧亮曰。若為染著上諸物等。亦不應受。法",
    "T37n1763_011:0428b14": "瑤曰。若為大慈福故。不食肉者。乳酪等味。及",
    "T37n1763_011:0428b15": "以皮革。亦不應受。若以所服之衣。必是壞色。",
    "T37n1763_011:0428b16": "表無貪者。金銀等寶。不應受也。",
    "T37n1763_011:0428b17": "善男子不應同彼尼揵所見(至)一切禁戒各有",
    "T37n1763_011:0428b18": "異意。案。法瑤曰。無欲者。貴在損情。豈得同",
    "T37n1763_011:0428b19": "彼異見。以裸形為行道。以絕事為斷慾乎。",
    "T37n1763_011:0428b20": "異意故聽食三種淨肉(至)一切悉斷及自死者。",
    "T37n1763_011:0428b21": "案。道生曰。病有二種。謂從意從想。愜情而",
    "T37n1763_011:0428b22": "之。謂之從意。所貪無崖。謂之從想。是以小",
    "T37n1763_011:0428b23": "制損其意也。都制損其想也。僧亮曰。除其貪",
    "T37n1763_011:0428b24": "意。長其慈也。法瑤曰。夫易得者。遇見而生",
    "T37n1763_011:0428b25": "意。難得者。恒想而欲之。是以聽食三種淨肉。",
    "T37n1763_011:0428b26": "三不淨意。自亦消矣。而三種淨者。以難得故。",
    "T37n1763_011:0428b27": "想而欲之。次斷十種之中。三種淨者。復不得",
    "T37n1763_011:0428b28": "食。於十想斷矣。唯想十種之外。三種淨者。逾",
    "T37n1763_011:0428b29": "難得故。而想之逾染也。今悉斷故。一切眾",
    "T37n1763_011:0428c01": "想。無復生處。故一切想斷矣。寶亮曰。若使於",
    "T37n1763_011:0428c02": "資身之具。損害處甚者。佛便斷之。若於事用",
    "T37n1763_011:0428c03": "小復疎者。佛便且開也。眾生有虛偽果報。要",
    "T37n1763_011:0428c04": "須所資。若一向頓斷。則為形不立也。智秀",
    "T37n1763_011:0428c05": "曰。異想異意。互辭耳。言異彼惡意也。",
    "T37n1763_011:0428c06": "迦葉我從今日制諸弟子不得復食一切肉也。",
    "T37n1763_011:0428c07": "案。智秀曰。結制之也。",
    "T37n1763_011:0428c08": "迦葉其食肉者若行若住(至)聞其肉氣悉生恐",
    "T37n1763_011:0428c09": "怖。案。智秀曰。以事見理也。",
    "T37n1763_011:0428c10": "譬如有人近師子已(至)猶不欲視況當近之。",
    "T37n1763_011:0428c11": "案。智秀曰。為食者作譬也。",
    "T37n1763_011:0428c12": "諸食肉者亦復如是(至)悉皆恐怖生畏死想。",
    "T37n1763_011:0428c13": "案。智秀曰。人無害獸之心。獸亦不害於人。是",
    "T37n1763_011:0428c14": "以探鯁虎於山中。狎翔鷗於海上。若既食其",
    "T37n1763_011:0428c15": "肉矣。豈害心而永滅哉。所聞其殺氣。生畏死",
    "T37n1763_011:0428c16": "想也。",
    "T37n1763_011:0428c17": "水陸空行有命之類悉捨之走咸言此人是我",
    "T37n1763_011:0428c18": "等怨。案。智秀曰。苟仁惻之未全。良可避矣。",
    "T37n1763_011:0428c19": "是故菩薩不習食肉(至)猶尚不食況當食肉。",
    "T37n1763_011:0428c20": "案。智秀曰。引大士之行。歎不食肉。實可貴也。",
    "T37n1763_011:0428c21": "善男子我涅槃後無量百歲(至)當說是人真我",
    "T37n1763_011:0428c22": "弟子。案。智秀舉末法惡事。若有出家。能",
    "T37n1763_011:0428c23": "離此者。是真我弟子也。",
    "T37n1763_011:0428c24": "爾時迦葉復白佛言(至)悉不應食食者得罪。",
    "T37n1763_011:0428c25": "案。智秀曰。為請得食之法也。",
    "T37n1763_011:0428c26": "我今唱是斷肉之制(至)是則名為能隨問答。",
    "T37n1763_011:0428c27": "案。智秀曰。結上也。",
    "T37n1763_011:0428c28": "迦葉云何善解因緣義(至)云何名波羅提木叉",
    "T37n1763_011:0428c29": "義。案。僧亮曰。戒者時至則制。不至不制。謂",
    "T37n1763_011:0429a01": "善解因緣也。云何名墮。乃至波羅提木叉者。",
    "T37n1763_011:0429a02": "墮是犯罪之稱。律是輕重之目。木叉是戒之",
    "T37n1763_011:0429a03": "義名。亦名知足。亦名解脫也。何不說是法門",
    "T37n1763_011:0429a04": "者。若持則得解脫眾苦。犯則墮於惡趣。應早",
    "T37n1763_011:0429a05": "制戒。令知輕重也。僧宗曰。夫欲正他。應須善",
    "T37n1763_011:0429a06": "解。若不達根性。反生其累。非謂利物。上於正",
    "T37n1763_011:0429a07": "他文中。亦云消息物情。堪聞便說。與此無異",
    "T37n1763_011:0429a08": "也。總而為語。真非正他。就正他中。前略舉一",
    "T37n1763_011:0429a09": "事。因對女人。寄明正他相也。何不先為波斯",
    "T37n1763_011:0429a10": "匿王。說是法門者。國主本知王法。而黑白雖",
    "T37n1763_011:0429a11": "異。除患是同。是以佛聽略知戒相。彼國盜至",
    "T37n1763_011:0429a12": "五錢。罪則入死。出家之人。犯者罪應滅擯。",
    "T37n1763_011:0429a13": "至於論罪。每與國主參懷。今問何不頓說經",
    "T37n1763_011:0429a14": "律甚深理耶。此中雖有五句。大意不過二也。",
    "T37n1763_011:0429a15": "初問何不頓制。第二問戒律之相。或時說深",
    "T37n1763_011:0429a16": "者。昔教亦有深淺。如十善五戒是淺。四諦十",
    "T37n1763_011:0429a17": "二緣是深也。若以今教望昔。通為深也。佛初",
    "T37n1763_011:0429a18": "出世。不頓說者。應有因緣也。或名犯不犯者。",
    "T37n1763_011:0429a19": "昔總制云諸惡莫作。既無結罪之文。不說為",
    "T37n1763_011:0429a20": "犯也。及因事別制。則說為犯。云何名墮者。此",
    "T37n1763_011:0429a21": "三通問違不違相。違則名墮。不違為律。云何",
    "T37n1763_011:0429a22": "名木叉者。偏問戒體。此中再明木叉者。前直",
    "T37n1763_011:0429a23": "明戒體也。以其與律相涉。恐人致惑。故復簡",
    "T37n1763_011:0429a24": "之。取離身口意之不善。即為戒體。律以取防",
    "T37n1763_011:0429a25": "外之威儀及制篇目。欲簡兩異。故再出耳。寶",
    "T37n1763_011:0429a26": "亮曰。五問者。第一難。云何不頓說經教。而有",
    "T37n1763_011:0429a27": "深淺說耶。第二難。何不先頓制戒。須犯後方",
    "T37n1763_011:0429a28": "制耶。第三問墮。所言異昔第三篇也。乃總說",
    "T37n1763_011:0429a29": "五篇七聚。皆是墮家果報也。第四問律。律本",
    "T37n1763_011:0429b01": "詮量輕重。即是向辨墮家事也。第五問波羅",
    "T37n1763_011:0429b02": "提木叉者。問無作戒也。智秀曰。有四問。第一",
    "T37n1763_011:0429b03": "問何不頓說經律。後三問不異前釋。慧朗曰。",
    "T37n1763_011:0429b04": "律者言類也。",
    "T37n1763_011:0429b05": "佛言波羅提木叉者(至)無所受畜亦名淨命。",
    "T37n1763_011:0429b06": "案。僧宗曰。若談戒體。即是無作。若論其義。",
    "T37n1763_011:0429b07": "則稱事究竟也。云知足者。非正釋木叉名義。",
    "T37n1763_011:0429b08": "乃就功用心中。以明戒耳。聲聞之法。以少欲",
    "T37n1763_011:0429b09": "為業。若尊少欲。則所受無作。日夕增長。舉",
    "T37n1763_011:0429b10": "少欲以明戒也。寶亮曰。無作本是頑法。非是",
    "T37n1763_011:0429b11": "解性。豈能止惡。而今得止名者。有三義。一者",
    "T37n1763_011:0429b12": "從因立稱。二者緣中得名。三者因中說果也。",
    "T37n1763_011:0429b13": "從因得名者。因止惡之心發也。此法既從止",
    "T37n1763_011:0429b14": "惡生故。故說無作。為止惡也。從緣中受名者。",
    "T37n1763_011:0429b15": "即既受得此戒。防之在心。不為眾惡。故言緣",
    "T37n1763_011:0429b16": "中得名者也。因中說果者。因持此戒。心便得",
    "T37n1763_011:0429b17": "靜。靜故見理。得成無漏。能斷相累。名為解脫",
    "T37n1763_011:0429b18": "聖人。故曰無作止惡。",
    "T37n1763_011:0429b19": "墮者名四惡趣(至)以是諸義故名曰墮。案。僧",
    "T37n1763_011:0429b20": "宗曰。三處說墮。前二是受罪之處。後一說其",
    "T37n1763_011:0429b21": "必墮也。僧宗曰。此中三重明墮。初通輕重。次",
    "T37n1763_011:0429b22": "偏明重。後就因明墮也。",
    "T37n1763_011:0429b23": "波羅提木叉者離身口意不善邪業。案。僧",
    "T37n1763_011:0429b24": "亮曰。再說戒者。前說人說。後就戒以辨體",
    "T37n1763_011:0429b25": "也。",
    "T37n1763_011:0429b26": "律者入戒威儀深經善義(至)及不淨因緣。案。",
    "T37n1763_011:0429b27": "僧亮曰。入者從也。科罪輕重。障道深淺也。深",
    "T37n1763_011:0429b28": "經善義。及不淨因緣者。體既非淨。能作不淨。",
    "T37n1763_011:0429b29": "如非時食等。皆應遮也。僧宗曰。此釋律字也。",
    "T37n1763_011:0429c01": "五部律文。為戒經所明。隱細為深。不乘制旨。",
    "T37n1763_011:0429c02": "身口如法。故言入也。與惡相違。故言善義。遮",
    "T37n1763_011:0429c03": "受不淨。百不淨物也。",
    "T37n1763_011:0429c04": "亦遮四重十三僧殘(至)眾多學法七滅諍等。",
    "T37n1763_011:0429c05": "案。僧宗曰。明悉稟承律之旨也。",
    "T37n1763_011:0429c06": "或復有人破一切戒(至)乃至七滅諍法。案。僧",
    "T37n1763_011:0429c07": "亮曰。戒有二種。一者受戒。二者制戒。佛初成",
    "T37n1763_011:0429c08": "道。善來比丘。便受得戒。未有制戒。不知犯",
    "T37n1763_011:0429c09": "故。輕重科目。一切盡破也。僧宗曰。此答前犯",
    "T37n1763_011:0429c10": "不犯句也。言總制之前。冥起諸惡。若使頓制。",
    "T37n1763_011:0429c11": "物情不堪。是以如來。初制諸惡莫作。折其重",
    "T37n1763_011:0429c12": "惡。然後因事制戒也。智秀曰。此下答初問。明",
    "T37n1763_011:0429c13": "所以不頓制者。由聞者不信。必毀謗故也。爾",
    "T37n1763_011:0429c14": "時有善男子以下。因釋不得頓制之意。乃更",
    "T37n1763_011:0429c15": "興一難也。",
    "T37n1763_011:0429c16": "或復有人誹謗正法(至)漸次而制不得一時。",
    "T37n1763_011:0429c17": "案。僧亮曰。盡一切相者。一切惡相也。覆藏者。",
    "T37n1763_011:0429c18": "不向智者自發也。即情而言。既不知犯。豈知",
    "T37n1763_011:0429c19": "發露。就事而言。為覆藏耳。不悔亦爾。漸次而",
    "T37n1763_011:0429c20": "制者。說七篇輕重相也。僧宗曰。此答初問也。",
    "T37n1763_011:0429c21": "言人根淺狹。未堪深教。若頓說者。踰增其病。",
    "T37n1763_011:0429c22": "乃至闡提也。盡一切相者。斷善根之相也。無",
    "T37n1763_011:0429c23": "有因緣者。無可救因緣也。亦可即是計一切",
    "T37n1763_011:0429c24": "無有因緣也。遂復茲漫者。深謗冥障故也。",
    "T37n1763_011:0429c25": "爾時有善男子善女人(至)是故啟請應先制戒。",
    "T37n1763_011:0429c26": "案。僧亮曰。至他方者。於生死而求出。為他",
    "T37n1763_011:0429c27": "也。非法破戒。為迷失也。不見有人可問是非",
    "T37n1763_011:0429c28": "者。不知犯不犯也。十善增上功德者。有五品",
    "T37n1763_011:0429c29": "也。下十善是天人也。中者是聲聞。上是緣覺。",
    "T37n1763_011:0430a01": "上中者是菩薩。上上是者佛。證佛知道也。",
    "T37n1763_011:0430a02": "寶亮曰。不得頓制之旨。尚未可明。今更作一",
    "T37n1763_011:0430a03": "問也。答如來亦知是事。如須提那明日應犯。",
    "T37n1763_011:0430a04": "何不今日逆制。有制之法。其自不犯。既必不",
    "T37n1763_011:0430a05": "犯。則不墮惡道也。故言應先制也。",
    "T37n1763_011:0430a06": "佛言善男子若言如來(至)欲令眾生入於地獄。",
    "T37n1763_011:0430a07": "案。智秀曰。先舉其上難。且一往遮云。不得",
    "T37n1763_011:0430a08": "作此難也。",
    "T37n1763_011:0430a09": "我見一人有墮阿鼻地獄(至)如子想者令入地",
    "T37n1763_011:0430a10": "獄。案。智秀曰。次顯佛大悲。有矜救之德。",
    "T37n1763_011:0430a11": "善男子如王國內有納衣者(至)即以戒善而為",
    "T37n1763_011:0430a12": "補之。案。僧亮曰。衣以障漏。如戒之覆惡也。",
    "T37n1763_011:0430a13": "五重之納。四重雖穿。漏未出故。不得逆補。漏",
    "T37n1763_011:0430a14": "出則補也。是以舍利弗。請佛制戒。佛言漏未",
    "T37n1763_011:0430a15": "出。故不得制也。後有比丘。逼夜乞食。人謂是",
    "T37n1763_011:0430a16": "鬼。驚怖墮胎。致世譏嫌。以漏法出。故佛乃制",
    "T37n1763_011:0430a17": "戒也。智秀曰。次設兩譬。正答難也。前譬直明",
    "T37n1763_011:0430a18": "須惡興故。然後善補也。",
    "T37n1763_011:0430a19": "善男子譬如轉輪聖王(至)然後自行聖王之法。",
    "T37n1763_011:0430a20": "案。智秀曰。此第二譬。顯佛所以總制後別",
    "T37n1763_011:0430a21": "制之意也。",
    "T37n1763_011:0430a22": "善男子我亦如是(至)大涅槃中因緣義也。案。",
    "T37n1763_011:0430a23": "智秀曰。雙合二譬。",
    "T37n1763_011:0430a24": "復次自正者所謂得是(至)即大涅槃等無有異。",
    "T37n1763_011:0430a25": "案。僧宗曰。此偏據果。將明因時行化。備於",
    "T37n1763_011:0430a26": "四德。終到彼岸。是人究竟既得到果。復以化",
    "T37n1763_011:0430a27": "人。故知四德既備。流通之言。在乎不謬。是故",
    "T37n1763_011:0430a28": "舉果信而有徵。將便仰慕前規。企而習之。",
    "T37n1763_011:0430a29": "卷第十一"
}