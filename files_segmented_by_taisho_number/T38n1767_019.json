{
    "T38n1767_019:0147c15": "3大般涅槃經疏卷第十九",
    "T38n1767_019:0147c17": "隋章安頂法師撰",
    "T38n1767_019:0147c18": "唐天台沙門湛然再治",
    "T38n1767_019:0147c19": "梵行品之四",
    "T38n1767_019:0147c20": "起卷是第二歎經滅惡之能。惡即闡提四重",
    "T38n1767_019:0147c21": "五逆，皆能滅之。舊解：闍王是實逆，經力能滅。",
    "T38n1767_019:0147c22": "非無此義，而《密迹經》云「闍王是方便示現滅",
    "T38n1767_019:0147c23": "逆之方。」例知調達破僧定非實破，亦如善星",
    "T38n1767_019:0147c24": "示為闡提實非闡提，那提犯重亦非實犯。此",
    "T38n1767_019:0147c25": "經威力能除重惡，令實犯者決定歸依，即顯",
    "T38n1767_019:0147c26": "梵行令不淨淨。梁武不見，謂此段文非經次",
    "T38n1767_019:0147c27": "第，名為客品。若得不淨淨意，正是梵行，不名",
    "T38n1767_019:0147c28": "客品。就文為二：前明起惡、次明滅惡。初起惡",
    "T38n1767_019:0147c29": "文為三：一惡因，即喜行殺戮具口四惡，其心",
    "T38n1767_019:0148a01": "熾盛具十惡因。二惡緣，純以惡人而為眷屬。",
    "T38n1767_019:0148a02": "「貪著現世」去，是三正明造惡因。「害父已」去，是",
    "T38n1767_019:0148a03": "第二明滅惡，又三：一滅惡因、二滅惡緣、三正",
    "T38n1767_019:0148a04": "滅惡。初滅惡因又四：一深生悔熱、二深信因",
    "T38n1767_019:0148a05": "果、三母以藥塗、四深自鄙悼。「時有大臣」下，是",
    "T38n1767_019:0148a06": "第二滅惡緣，又二：先明惡人為緣、後明善人",
    "T38n1767_019:0148a07": "為緣。問：為惡可以惡人為緣，今論滅惡何用",
    "T38n1767_019:0148a08": "惡人？答：惡人勸惡，不從惡教，亦滅罪緣。若爾，",
    "T38n1767_019:0148a09": "善人勸善不從善勸而作惡者，善人亦是作",
    "T38n1767_019:0148a10": "惡緣耶？一往亦例，如大涅槃亦名甘露亦名",
    "T38n1767_019:0148a11": "毒藥。二往不例，原佛本心不為眾生作煩惱",
    "T38n1767_019:0148a12": "緣，汝不受勸自是惡緣，惡勸不受於汝成善，",
    "T38n1767_019:0148a13": "亦由於汝，當知一切皆由自心。惡人緣，約六",
    "T38n1767_019:0148a14": "臣為六章，各為四別：一臣來朝白、二王報答、",
    "T38n1767_019:0148a15": "三奏王明滅罪處、四倡歸依。舊或云：世王是",
    "T38n1767_019:0148a16": "實，此即不可或言是應，或法界用。然此皆是",
    "T38n1767_019:0148a17": "聖人權謀，世王開逆，方便顯經威力能滅諸",
    "T38n1767_019:0148a18": "惡。刪闍耶者，《淨名》云夜，輕重音耳。此是刪詩",
    "T38n1767_019:0148a19": "定禮之字，借音。胝者，丁尼切。阿耆多是名，翅",
    "T38n1767_019:0148a20": "舍是敝壞衣，欽婆羅是古貝衣。穽有二音，一靜、",
    "T38n1767_019:0148a21": "二淨，多用淨音。字有二體，一阜邊、二穴下，多用",
    "T38n1767_019:0148a22": "穴下。「爾時大醫」下，第二明善人緣，又二：一兄、二",
    "T38n1767_019:0148a23": "父。初為四：一耆婆問、二王答、三勸往佛所、四",
    "T38n1767_019:0148a24": "羞恥未從。初文者，耆婆此翻固活，童子生時",
    "T38n1767_019:0148a25": "一手把藥囊、一手把針筒，昔誓為醫，善能治他，",
    "T38n1767_019:0148a26": "從德立號翻為固活，菴羅女之子。第二王以",
    "T38n1767_019:0148a27": "偈答，偈有十七行半并少長行，分為三：初十",
    "T38n1767_019:0148a28": "一行半偈汎明安眠者、次六行汎明不安眠",
    "T38n1767_019:0148a29": "者、第三少長行正明王不得安眠。初文又四：",
    "T38n1767_019:0148b01": "初四行明佛得安眠、次五行半明菩薩得安",
    "T38n1767_019:0148b02": "眠、三一偈結佛、四一偈結菩薩。初就佛中二：",
    "T38n1767_019:0148b03": "初兩偈明離生死得涅槃、次兩偈明離惡過",
    "T38n1767_019:0148b04": "得常住。但佛實無眠，以無煩惱住安樂性，義",
    "T38n1767_019:0148b05": "說安眠。「心無有取著」下五行半，明菩薩得安",
    "T38n1767_019:0148b06": "眠。三四如文。「眾生無明冥」下，第二辨不得安",
    "T38n1767_019:0148b07": "眠，又二：初三行法說、次三行譬說。太子未紹",
    "T38n1767_019:0148b08": "位者，即是先帝已崩、嗣主未立，四方未寧不",
    "T38n1767_019:0148b09": "得安眠，非謂東宮不得安眠。「耆婆我今」下，第",
    "T38n1767_019:0148b10": "三少長行，正自明不得眠，又二：初標、次釋。初",
    "T38n1767_019:0148b11": "標又二：初標病重、次言無醫。「何以故」下，釋此",
    "T38n1767_019:0148b12": "兩事，又二：先釋病重、次釋無醫。「耆婆答言」下，",
    "T38n1767_019:0148b13": "第三耆婆慰喻，勸往佛所。文為二：初酬前兩",
    "T38n1767_019:0148b14": "意、次勸往佛所。初酬王意者，又二：初明王罪",
    "T38n1767_019:0148b15": "輕、次示王醫藥。初文又四：一王有五德故輕、",
    "T38n1767_019:0148b16": "二他無五德故重、三結無五德是一闡提、四",
    "T38n1767_019:0148b17": "結王有五德非一闡提。初有五德中但四，略",
    "T38n1767_019:0148b18": "無近善友一事者，以下望上，上理應有。然耆",
    "T38n1767_019:0148b19": "婆正當善友之事，故讓不言。言四德者，一王",
    "T38n1767_019:0148b20": "有慚愧、二王能懺悔、三王能發露。發露與懺",
    "T38n1767_019:0148b21": "悔大勢相似不無小異，懺是懺謝、悔是悔愆。",
    "T38n1767_019:0148b22": "言發露者，向人說過。四明王有信心。然四事",
    "T38n1767_019:0148b23": "已定，而未信耆婆之言，若定信者即是善友，",
    "T38n1767_019:0148b24": "為未定故但言其四。「若有眾生」下，第二明他無",
    "T38n1767_019:0148b25": "五德故罪重。造罪即無發露德，覆藏不悔無",
    "T38n1767_019:0148b26": "懺悔德，魯扈抵突無慚愧德，不見因果無信",
    "T38n1767_019:0148b27": "心德，不能諮啟無知識德。「云何罪人」下，第三",
    "T38n1767_019:0148b28": "就無五德結一闡提。「大王今者」下，第四就王",
    "T38n1767_019:0148b29": "有五德結非一闡提。「如王所言」下，第二示王",
    "T38n1767_019:0148c01": "醫藥，文為二：初示良醫、次示妙藥。初示良醫",
    "T38n1767_019:0148c02": "中言字悉達多者，此翻成利。「善知眾生諸根」",
    "T38n1767_019:0148c03": "下，第二示於妙藥，藥即勝法妙藥。良醫灼然",
    "T38n1767_019:0148c04": "在近，云何言無藥？文為二：一明知根；次從「去",
    "T38n1767_019:0148c05": "此十二由旬」是明說法。又二：初總、次別。初文",
    "T38n1767_019:0148c06": "是總說法，次若有若無是別說法。別說又二：",
    "T38n1767_019:0148c07": "初約二法、次約三法。初二法者，無有即二諦",
    "T38n1767_019:0148c08": "有為無為，是煩惱、涅槃。有漏無漏即四諦，煩",
    "T38n1767_019:0148c09": "惱果亦是若集、善法果亦是道滅。「若色法非",
    "T38n1767_019:0148c10": "色法」下，次說三種法，色、非色、非色非非色。數",
    "T38n1767_019:0148c11": "人云：色是十一種色，非色即是心心數法，非",
    "T38n1767_019:0148c12": "色非非色即是十四不相應行。論人云：色是",
    "T38n1767_019:0148c13": "十四種色，非色只是心法，非色非非色即是",
    "T38n1767_019:0148c14": "無作。觀師云：色是色法，非色是心，非色非非",
    "T38n1767_019:0148c15": "色即是兩捨第一義諦中道之法。此之兩捨",
    "T38n1767_019:0148c16": "只是俗諦，豈成中道？今明不爾。前明二諦，次",
    "T38n1767_019:0148c17": "明三諦。色即俗諦，非色即真諦，非色非非色",
    "T38n1767_019:0148c18": "即是中道第一義諦。自作自受，可解。自作他受，",
    "T38n1767_019:0148c19": "下文云「無有我作、他人受果。」兩文相害，各各",
    "T38n1767_019:0148c20": "有據。今且明自作他受。他云：如因諸人發心，",
    "T38n1767_019:0148c21": "令王罪除。又諸菩薩所作功德悉施眾生，眾",
    "T38n1767_019:0148c22": "生得樂，亦是他受。今明不爾。自作自受，自從",
    "T38n1767_019:0148c23": "假入空。自作他受，從空出假。無作無受，即是",
    "T38n1767_019:0148c24": "中道。諸文例然。下文云「若於佛所聞無作無受",
    "T38n1767_019:0148c25": "罪即除滅」，故是中道。「王今且聽」下，第二勸往佛",
    "T38n1767_019:0148c26": "所。又三：一廣引昔十三事勸、二明佛心平等",
    "T38n1767_019:0148c27": "勸、三格量福德勸。次第者，昔為惡者，眾皆見",
    "T38n1767_019:0148c28": "佛得除。佛心平等，不厚昔薄今。初列十三事，",
    "T38n1767_019:0148c29": "又二：先正列事、次「大王若能」下總結證意。次",
    "T38n1767_019:0149a01": "「大王諸佛世尊」下，第二明佛心平等不隔也。",
    "T38n1767_019:0149a02": "三「大王假使」下，第三格量福勝。「爾時大王答」",
    "T38n1767_019:0149a03": "下，是第四鄙恥未肯信從。「爾時空中」下，第二",
    "T38n1767_019:0149a04": "父王為緣，文為四：一空中出聲、二王反問、三",
    "T38n1767_019:0149a05": "父王說實、四世王悲毀。初文為三：一佛法將",
    "T38n1767_019:0149a06": "滅故勸。「大王汝今」下，二明罪重必招地獄故",
    "T38n1767_019:0149a07": "勸。「大王我定知」下，三雙結兩事勸令急往。二",
    "T38n1767_019:0149a08": "王反問、三父王實答、四世王悲毀，皆如文。問：",
    "T38n1767_019:0149a09": "父王已死，何由出聲？答：為二。一云父王得道，",
    "T38n1767_019:0149a10": "雖殺不死，是故能勸；二云非是本父，乃是諸",
    "T38n1767_019:0149a11": "聖託為父言。",
    "T38n1767_019:0149a12": "梵行品之五",
    "T38n1767_019:0149a13": "起卷是第三正明滅罪。又二：前為住世、後",
    "T38n1767_019:0149a14": "為滅罪。前文又二：一為住世、二論義。論義中",
    "T38n1767_019:0149a15": "二：先問、次答。答為二：一正答、二密語。初答",
    "T38n1767_019:0149a16": "意者，同在雙林之眾咸知不滅，唯世王謂滅，",
    "T38n1767_019:0149a17": "故須云為。「善男子如我」下，第二明如來密語，",
    "T38n1767_019:0149a18": "又三：一倡密語、二解釋、三結歎。唱密語，如文。",
    "T38n1767_019:0149a19": "解有六番：初明此語多含，即是通為一切。二",
    "T38n1767_019:0149a20": "云不為無為。無為三解：一云八地已上是無",
    "T38n1767_019:0149a21": "為眾生；二云登地已上真證乃是無為；三云",
    "T38n1767_019:0149a22": "此文自說無為者非眾生也，當知佛果方乃",
    "T38n1767_019:0149a23": "稱為無為眾生，又說理內眾生皆是無為。然",
    "T38n1767_019:0149a24": "非但眾師不同，經亦不定。文云為者為一",
    "T38n1767_019:0149a25": "切，又云為五逆，五逆與一切不同。又云為未",
    "T38n1767_019:0149a26": "發心者，下文又云汝於毘婆尸佛已曾發心，",
    "T38n1767_019:0149a27": "發心與未發心不同。又云闍王者不見佛性",
    "T38n1767_019:0149a28": "具煩惱人，又云闍王者名不生，不生者名涅",
    "T38n1767_019:0149a29": "槃，涅槃者寧不見性？他云夫密語者所解不",
    "T38n1767_019:0149b01": "同，今謂如來密語豈可定作深淺遠近？「如來",
    "T38n1767_019:0149b02": "密語」下，第三結歎不可思議。「爾時世尊」下，第",
    "T38n1767_019:0149b03": "二正為滅罪。文為二：先身、次心。故云先治王",
    "T38n1767_019:0149b04": "身然後及心。以其前言無有良醫治身心者，",
    "T38n1767_019:0149b05": "是故放光治身、說法治心。初治身，文為二：先",
    "T38n1767_019:0149b06": "放光、次論光。初放光，如文。次「王覺創愈」下，是",
    "T38n1767_019:0149b07": "第二問答。論光有五文，於中又二：初四番論",
    "T38n1767_019:0149b08": "光、後一番解月愛。初四番中各有問答，前三如",
    "T38n1767_019:0149b09": "文，最後番亦先問次答。答中七子中一子遇",
    "T38n1767_019:0149b10": "病者，三解：一云通譬六道眾生，以有罪者譬",
    "T38n1767_019:0149b11": "於一子；二云六住菩薩并外凡為七，外凡是",
    "T38n1767_019:0149b12": "病者；三云四果支佛菩薩為六，合取外凡為",
    "T38n1767_019:0149b13": "七。一子遇病，即譬外凡起惡者是。今明不爾。",
    "T38n1767_019:0149b14": "文云七子之中一子遇病，何曾的云是外凡",
    "T38n1767_019:0149b15": "病？又一切眾生皆是吾子，如前諸解，或進或",
    "T38n1767_019:0149b16": "退收義不盡。今取圓家七方便根性為七子，",
    "T38n1767_019:0149b17": "子之中起逆過者心則偏重云云。六住，二解：一",
    "T38n1767_019:0149b18": "云即真解六地；二云似解六心。後番解月愛，",
    "T38n1767_019:0149b19": "先指如來所入三昧、次問、次釋出，於中皆先",
    "T38n1767_019:0149b20": "舉月為喻。凡六番，如文。「王語耆婆」，第二滅其",
    "T38n1767_019:0149b21": "心罪，又二：先明滅罪緣、次正滅罪。初文為四：",
    "T38n1767_019:0149b22": "一自未發、二受勸而往、三如來稱歎、四至佛",
    "T38n1767_019:0149b23": "所。初明未發，有二番問答：一王不能發，耆婆",
    "T38n1767_019:0149b24": "勸往。第二番論一闡提，先問、次答。答中先譬、",
    "T38n1767_019:0149b25": "次答。初譬中為四：一闡提斷善、二根緣感佛、",
    "T38n1767_019:0149b26": "三善不可生、四而為說法。就初文又二：先明",
    "T38n1767_019:0149b27": "起五鈍、後明起五利。初又二：初起惡、次失",
    "T38n1767_019:0149b28": "善。初又二：初總起惡、後別明五鈍。初總中兩",
    "T38n1767_019:0149b29": "句：初是病，譬闡提有重惡。次句云夜夢者，譬",
    "T38n1767_019:0149c01": "無明心。升一柱殿，譬闡提斷現未善盡，唯有",
    "T38n1767_019:0149c02": "過去少善所感報身，譬如大殿唯有一柱將",
    "T38n1767_019:0149c03": "頹不久。次「服酥油脂」下，別起五鈍。夫愛使黏",
    "T38n1767_019:0149c04": "膩譬若酥油，貪欲浸潤譬之於脂，在口為服、",
    "T38n1767_019:0149c05": "在身為途，意通身口。臥灰食灰譬起瞋使，瞋",
    "T38n1767_019:0149c06": "體碎裂躁急譬之如灰。發瞋運身如臥灰，縱",
    "T38n1767_019:0149c07": "毒在口如食灰，意通身口。攀上枯樹譬於起",
    "T38n1767_019:0149c08": "慢，自舉陵人如上樹。何不攀上茂華之樹？若",
    "T38n1767_019:0149c09": "賢聖自高可譬茂華，以惡自高故言枯樹。「或",
    "T38n1767_019:0149c10": "與獼猴」下，譬起疑疑使不定，如獼猴騰擲。從",
    "T38n1767_019:0149c11": "枝至枝捨一取一，譬疑心求理，計有計無、或",
    "T38n1767_019:0149c12": "我無我。又獼猴似人而實非人，譬疑謂得理",
    "T38n1767_019:0149c13": "實不得理。「沈水沒泥」下，譬於無明，輕者如沈",
    "T38n1767_019:0149c14": "水，重者如沒泥。「墮墜樓殿」下，第二明失善。又",
    "T38n1767_019:0149c15": "二：先失三品、次失三乘。初文者、墜樓譬失慧。",
    "T38n1767_019:0149c16": "樓是高觀，譬於智慧升出照達，而今墜者是",
    "T38n1767_019:0149c17": "失慧品。高山譬失戒品，樹木譬失定品。次象",
    "T38n1767_019:0149c18": "馬牛羊譬失三乘。案此之意，應有四乘相承，",
    "T38n1767_019:0149c19": "但云失三乘耳。四乘皆有墜落之言，但是文",
    "T38n1767_019:0149c20": "略。「身著青黃」下，第二起利使，又二：初起利",
    "T38n1767_019:0149c21": "使、二雜起惡緣。初身著衣譬起我見，如人計",
    "T38n1767_019:0149c22": "我四種不同，婆羅門計黃、剎利計赤、毘舍計",
    "T38n1767_019:0149c23": "青、首陀計黑。喜笑歌舞譬起見取。於無樂中",
    "T38n1767_019:0149c24": "而生樂心、於無勝中而生勝想，譬之喜笑。烏",
    "T38n1767_019:0149c25": "鷲狐狸譬起邪見。此之四類皆悉食肉故譬",
    "T38n1767_019:0149c26": "邪見。吞啖善根齒髮墮落譬邊見，即斷常兩",
    "T38n1767_019:0149c27": "邊，今偏言斷見。裸形枕狗譬戒取，即持狗戒。",
    "T38n1767_019:0149c28": "狗為信首，故言枕狗。私謂：全計五陰，故云臥",
    "T38n1767_019:0149c29": "糞穢中。「復與亡者」下，第二雜起惡緣值惡知",
    "T38n1767_019:0150a01": "識。亡即死人譬斷善盡。私謂：四儀動運無生",
    "T38n1767_019:0150a02": "善處，故云行住坐起。善纔欲生，邪念尋起，故",
    "T38n1767_019:0150a03": "云携手。以邪自資，故云食啖。蛇譬多瞋。私謂：",
    "T38n1767_019:0150a04": "心所行處常與瞋俱，故云滿路而從中過。被",
    "T38n1767_019:0150a05": "髮女人，譬多愛人。樹葉為衣，譬無慚愧人。乘",
    "T38n1767_019:0150a06": "壞驢車，譬惡法自運。正南者，三解：一云南是",
    "T38n1767_019:0150a07": "離地、北是坎地，去坎就離，譬失善起惡；二云",
    "T38n1767_019:0150a08": "就諸方為語，北是上方，譬斷善人從上墜下；",
    "T38n1767_019:0150a09": "三云天子南面殺活自在，此人邪見判無因",
    "T38n1767_019:0150a10": "果。此心自在身病轉增，譬諸惡向重。「以病增",
    "T38n1767_019:0150a11": "故」下，第二明根緣感佛。病增譬斷善心重。諸",
    "T38n1767_019:0150a12": "家親屬者，三解：一云過去戒善感此人身，唯",
    "T38n1767_019:0150a13": "此善在，譬之親屬；二云闡提斷過現善盡，而",
    "T38n1767_019:0150a14": "當善方生，皆應作佛，名未生善以為親屬；三",
    "T38n1767_019:0150a15": "云不然，自有善感佛、自有惡感佛，闡提無善",
    "T38n1767_019:0150a16": "但以惡感，惡為親屬。即是遣使請醫形體缺",
    "T38n1767_019:0150a17": "短者，若以善為使，此善為惡所瘵，故云缺短。",
    "T38n1767_019:0150a18": "將若惡為使，此惡道理自是痤陋，善根微弱",
    "T38n1767_019:0150a19": "故言缺，信不具故故言短。私云：信等不具故",
    "T38n1767_019:0150a20": "云根不具足。頭蒙塵土者，五住所覆。著敝壞",
    "T38n1767_019:0150a21": "衣者，被無慚愧。載故壞車者，藉先世善感此",
    "T38n1767_019:0150a22": "人身殘缺善根。私云：冥機冥叩，故云語醫速",
    "T38n1767_019:0150a23": "疾。上車者，立望感應。「爾時良醫」下，第三觀善",
    "T38n1767_019:0150a24": "不可生。又二：初觀察、二許應。初又二：一一",
    "T38n1767_019:0150a25": "往觀機、二重觀察。初觀機不得善根，佛未欲",
    "T38n1767_019:0150a26": "捨，故重更觀。二「復作是念」下，即是重觀，又二：",
    "T38n1767_019:0150a27": "先觀現世、二觀過去。現在為三：一觀日譬上",
    "T38n1767_019:0150a28": "根、次觀星譬中根、三觀時譬下根。時言夜者，",
    "T38n1767_019:0150a29": "最下闡提；星劣於日，中品闡提。雖復三品，俱",
    "T38n1767_019:0150b01": "斷善根。初觀日中，四日譬四倒、六日六蔽、八",
    "T38n1767_019:0150b02": "日八邪、十二日撥無十二因緣亦十二我見、",
    "T38n1767_019:0150b03": "十四日撥無十四諦。十四諦出《華嚴》十四相",
    "T38n1767_019:0150b04": "差別示成事生起盡無生，說入道如來智等。",
    "T38n1767_019:0150b05": "二觀星之中，凡占六星，譬受六師教。三觀時",
    "T38n1767_019:0150b06": "中凡占五時，或云斷於五乘善根。「復作是念」",
    "T38n1767_019:0150b07": "下，第二觀過去善根，觀二世善皆無善根。從",
    "T38n1767_019:0150b08": "「思惟是已」下，第二許應，又二：一許應、二正應。",
    "T38n1767_019:0150b09": "初許應又二：初正許應、二更觀察。初文云與",
    "T38n1767_019:0150b10": "使俱者，一往許應感應道交，故言與俱在路。",
    "T38n1767_019:0150b11": "「復念」下，第二更觀察，又二：初觀現在、次觀未",
    "T38n1767_019:0150b12": "來。初現在中云二小兒者，即是斷常有無等。",
    "T38n1767_019:0150b13": "見持火滅者，火無光用，譬失慧品。斫樹木，譬",
    "T38n1767_019:0150b14": "定盡。曳皮革，譬失戒品。闡提雖受，既不遵承，",
    "T38n1767_019:0150b15": "猶如枯皮。遺落物者，出世善盡，唯有憐愛妻",
    "T38n1767_019:0150b16": "子之善，聖人所棄。空器者，雖有身器，無道可",
    "T38n1767_019:0150b17": "受。沙門獨行，譬出世法獨一無侶。復見虎狼",
    "T38n1767_019:0150b18": "是啖肉獸，譬現在惡食善都盡。「復於前路」下，",
    "T38n1767_019:0150b19": "第二觀未來，又二：一觀未來因、次觀未來果。",
    "T38n1767_019:0150b20": "前路者，次此身後亦未生善。「復聞南方」下，觀",
    "T38n1767_019:0150b21": "未來果，即三塗報。鳥獸聲，譬聞受苦之聲。「爾",
    "T38n1767_019:0150b22": "時即入」下，第二正應，又二：先正應譬、次更觀",
    "T38n1767_019:0150b23": "察。初譬即入宅，捨本地入生死，故言入病人",
    "T38n1767_019:0150b24": "舍。「見彼病人」下，第二更觀察，又二：先觀現",
    "T38n1767_019:0150b25": "在、後觀過去。現在為四：一三毒、二五根、三",
    "T38n1767_019:0150b26": "十使、四三業。初三毒者，寒凝結譬癡，熱躁變",
    "T38n1767_019:0150b27": "譬貪，略無瞋。次骨節疼痛譬五根，骨節是身",
    "T38n1767_019:0150b28": "根、目赤是眼根、耳聲是耳根、咽喉是舌根，略",
    "T38n1767_019:0150b29": "無鼻根。三「其色正黑」下，是十使。黑色，譬無明",
    "T38n1767_019:0150c01": "使。頭不自勝，譬慢使。欲將慢，自舉而不得高。",
    "T38n1767_019:0150c02": "體枯無汗，譬瞋使。無有潤澤便利不通，譬斷",
    "T38n1767_019:0150c03": "常二見。身卒肥大，譬我見。四「語聲不調」下，譬",
    "T38n1767_019:0150c04": "三業，語聲是口業、舉體斑駁即身業、其腹脹",
    "T38n1767_019:0150c05": "滿即意業。「醫見是已」，第二更觀過去，又二：先",
    "T38n1767_019:0150c06": "檢根緣，既云昨來，豈非過去？次根緣對，凡五",
    "T38n1767_019:0150c07": "句：初一失出世善，後四失世間善。一失信三",
    "T38n1767_019:0150c08": "寶之善、二失惠施之善、三失少食無廉讓之",
    "T38n1767_019:0150c09": "善、四失弊惡之善、五失慈孝之善。既云三寶，",
    "T38n1767_019:0150c10": "知是出世；餘是世間，四善如文。本性弊惡今",
    "T38n1767_019:0150c11": "和善者，但有憐妻愛子和純之善。弊惡是剛",
    "T38n1767_019:0150c12": "烈，失護法之善。「醫聞是已」下，第四為說法，又",
    "T38n1767_019:0150c13": "三：第一說法、第二息化、第三絕應。說法為",
    "T38n1767_019:0150c14": "二：初一往為說、二窮源重說。初文者，嗅之譬",
    "T38n1767_019:0150c15": "一往為說。知七香五臭，七香譬七漏、五臭譬",
    "T38n1767_019:0150c16": "五欲。「觸身」下，第二譬窮源之說。轉復相近，如",
    "T38n1767_019:0150c17": "觸身唯見三毒。「語瞻病者」下，第二息化。遽務",
    "T38n1767_019:0150c18": "者，更餘方化。明當更來者，現在無善，化緣已",
    "T38n1767_019:0150c19": "息，且遙指將來。恣意勿禁，非佛教所制。「明日",
    "T38n1767_019:0150c20": "使到」下，第三絕應。使到，譬復更感佛。善既不",
    "T38n1767_019:0150c21": "生，故言我事未訖。「大王世尊」下，第二合譬，文",
    "T38n1767_019:0150c22": "為三：一正合、二簡闡提、三住三塗救拔。此初",
    "T38n1767_019:0150c23": "正合，略合大意。若望前譬，唯合後兩不合前",
    "T38n1767_019:0150c24": "二。初合第四而為說法、次合第三觀善不可",
    "T38n1767_019:0150c25": "生。「闡提輩」下，第二料簡闡提。而此中言現在",
    "T38n1767_019:0150c26": "生或後世生，若即事為言，三世皆無；若方將",
    "T38n1767_019:0150c27": "遠望，有生善義。又二：初因時教化、次果時濟",
    "T38n1767_019:0150c28": "拔。「譬如淨人」下，第三往三塗拔救也。「王語耆",
    "T38n1767_019:0150c29": "婆」下，第二受勸而往，如文。「爾時佛告」下，第三",
    "T38n1767_019:0151a01": "如來稱歎，又為四：一王歎疑、二佛為決定、三",
    "T38n1767_019:0151a02": "持一切問、四佛答。初言疑者，疑於佛智能除",
    "T38n1767_019:0151a03": "不能除，疑已罪可除不可除。次「我今」下，佛作",
    "T38n1767_019:0151a04": "決定，以能除智除可除罪。三「爾時」下，持一切",
    "T38n1767_019:0151a05": "問。佛說一切無定，云何為王而作定說？四「佛",
    "T38n1767_019:0151a06": "言」下答。王自謂可除不可除？我為其除，除其",
    "T38n1767_019:0151a07": "不定為定。「爾時大王」下，第四到佛所，又四：一王",
    "T38n1767_019:0151a08": "來至；二佛慰問，總喚猶惑，別喚欣喜；三迦葉",
    "T38n1767_019:0151a09": "騰述；四王獻供，如文。「爾時彼告」下，第二正是",
    "T38n1767_019:0151a10": "滅罪，為二：前略說法、次廣說法。初略，文又二：",
    "T38n1767_019:0151a11": "初略說、次領解。略說又三：初許誡、次正說、三",
    "T38n1767_019:0151a12": "結。正說中，先標二十事、次釋。釋中為十雙：初",
    "T38n1767_019:0151a13": "明無無漏真法、次明無有漏似解，此真似為",
    "T38n1767_019:0151a14": "一雙。次初通明有生死惡因、後明墮三塗惡",
    "T38n1767_019:0151a15": "果為一雙。三初明無道前智慧方便、次明無",
    "T38n1767_019:0151a16": "道前修定之力為一雙。四初明四倒生死唯",
    "T38n1767_019:0151a17": "苦無常、後明不脫八難倒難為一雙。五冤讎",
    "T38n1767_019:0151a18": "為一雙。六初不免三塗苦果、後不免苦因子",
    "T38n1767_019:0151a19": "果兩縛為一雙。七無始無終為一雙。八空有",
    "T38n1767_019:0151a20": "為一雙。九因果為一雙。十癡逸為一雙。今約",
    "T38n1767_019:0151a21": "三諦釋二十觀。一無無漏無善根者，此無",
    "T38n1767_019:0151a22": "真諦中真似之法生死未調。深坑怖畏者，此",
    "T38n1767_019:0151a23": "俗諦中因果有畏。兩句佛性者，此無中道道",
    "T38n1767_019:0151a24": "前慧定方便。四倒是煩惱道，八難是苦道，冤",
    "T38n1767_019:0151a25": "家諸有是業道云云。「凡夫之人」下，第三結得失。",
    "T38n1767_019:0151a26": "作二十種觀者為得、不觀為失，如文。「阿闍世",
    "T38n1767_019:0151a27": "言」下，第二領解。「世尊自我招殃」下，第二廣說，",
    "T38n1767_019:0151a28": "又三：一世王起執、次佛廣破、三王奉教行。初",
    "T38n1767_019:0151a29": "起執有四：一執重罪、二執父王、三執無辜、四",
    "T38n1767_019:0151b01": "執定墮堅執，此四妨於入道，故須破之。「佛告」",
    "T38n1767_019:0151b02": "下，第二佛破，又三：初別破、次總破、三結勸。初",
    "T38n1767_019:0151b03": "別破，即破上四執，但不次第。初破第四定墮，",
    "T38n1767_019:0151b04": "又三：初正破者，殺無定相，如《普賢觀》云「一切",
    "T38n1767_019:0151b05": "諸罪業，皆從妄想生。端坐念實相，眾罪如霜",
    "T38n1767_019:0151b06": "露，慧日能消除。」若達妄想則罪業釋然，無業",
    "T38n1767_019:0151b07": "故無墮。次世王領。三如來述成。「大王如汝所",
    "T38n1767_019:0151b08": "言」下，第二破第二父王之執。雖雙牒父王無",
    "T38n1767_019:0151b09": "辜，而先破父王，先明因緣假有故無父、次明",
    "T38n1767_019:0151b10": "念念生滅故無父。初中以於諸法推求撿覓",
    "T38n1767_019:0151b11": "父不可得。若就世諦天性尊重，父子炳然；若",
    "T38n1767_019:0151b12": "就真空諸法平等，無有差別。既無父子之殊，",
    "T38n1767_019:0151b13": "寧有能殺所殺之色？色有十種者，即五根五",
    "T38n1767_019:0151b14": "塵，乃至應有四大，文略。亦是相攝五塵成四",
    "T38n1767_019:0151b15": "大，四大成五根。四大成五根即是四大攝十",
    "T38n1767_019:0151b16": "色，五塵成四大即十色攝四大，故不廣說。「雖",
    "T38n1767_019:0151b17": "可見縛」下，第二明念念生滅故無罪。「大王一",
    "T38n1767_019:0151b18": "切眾生」下，第三破其第一定重之執，混高下",
    "T38n1767_019:0151b19": "之心、泯分別之見。「大王頻婆」下，第四破其第",
    "T38n1767_019:0151b20": "三無辜之執，又二：先引昔事、次牒執破之。「大",
    "T38n1767_019:0151b21": "王眾生狂惑」下，第二總破，又三：初舉四狂等，",
    "T38n1767_019:0151b22": "袪其定執實有。次「如王宮中」下，破其無慈不",
    "T38n1767_019:0151b23": "等。三「譬如涅槃」下，破其滯邊失理。初四狂中",
    "T38n1767_019:0151b24": "二：先法、次譬。法中，貪狂猛盛倒亂尤甚，藥狂",
    "T38n1767_019:0151b25": "迷悶衝突水火，呪狂被詛縱橫非法，業狂業",
    "T38n1767_019:0151b26": "持令其失心。王無三狂，但有貪狂，貪狂所作，",
    "T38n1767_019:0151b27": "貪之過耳。次譬中二：先醉、次幻。初醉又二：先",
    "T38n1767_019:0151b28": "譬、次合。初舉醉人譬。若本時相瞋，寄酒後罵",
    "T38n1767_019:0151b29": "者，不名為醉。若從此義，作罪得罪；若其醉後",
    "T38n1767_019:0151c01": "全無所知都無避就，如此作罪，是則無罪。「王",
    "T38n1767_019:0151c02": "今」下合，王亦如是，猶如醉人。次「大王譬如幻",
    "T38n1767_019:0151c03": "師」下，次舉幻化等九譬破其實有，皆先譬、次",
    "T38n1767_019:0151c04": "合。初譬正舉幻化以破實有。「如王宮中」下，第",
    "T38n1767_019:0151c05": "二破其無慈不等。重死者，何人重死而輕生？",
    "T38n1767_019:0151c06": "今不言故重於死。莫問人獸，皆以死苦為重，",
    "T38n1767_019:0151c07": "故言保命重死人獸無異。若就結戒者，人犯",
    "T38n1767_019:0151c08": "重、獸犯輕，此就往業善惡別論，不可相類。若",
    "T38n1767_019:0151c09": "就施食，此就施心同緣實相故等，此復別論。「大",
    "T38n1767_019:0151c10": "王譬如涅槃」下，第三破其滯邊失理。又二：先",
    "T38n1767_019:0151c11": "舉涅槃為譬、次將殺來合譬。凡三番合，如文。",
    "T38n1767_019:0151c12": "三番破竟，結勸其觀云云。「大王色是無常」下，第",
    "T38n1767_019:0151c13": "三結勸觀行，又二：先勸作無常等觀、次「若殺",
    "T38n1767_019:0151c14": "無常」下勸作常樂等觀。「爾時阿闍世」下，第三",
    "T38n1767_019:0151c15": "奉行，又二：前明觀行、次辨發心。初觀行，為三：",
    "T38n1767_019:0151c16": "一正作觀、二諮佛、三自慶。初文中明作無常",
    "T38n1767_019:0151c17": "又作常。何者？若不作常，不解無常，觀常無常",
    "T38n1767_019:0151c18": "達非常非無常。二「作是觀已」，即是諮佛。三「世",
    "T38n1767_019:0151c19": "尊我昔曾聞」下，歡喜自慶，又三：初明蒙佛覆",
    "T38n1767_019:0151c20": "廕、次「須彌山王」下明仰同佛解、三「我見世間」",
    "T38n1767_019:0151c21": "下正是自慶。無根信者，本時五根未立，今遂",
    "T38n1767_019:0151c22": "得信，故曰無根。「世尊我若不遇」下，第二辨其",
    "T38n1767_019:0151c23": "發心，又三：一偏明王發心、二夫人眷屬發心、",
    "T38n1767_019:0151c24": "三辭退。王發心，又三：一王發心、二如來印、三",
    "T38n1767_019:0151c25": "王重發心。二「爾時摩伽陀國」下，通明王及眷",
    "T38n1767_019:0151c26": "屬發心，又三：一發心、二供養讚歎、三如來述",
    "T38n1767_019:0151c27": "成。正發心，又三：一國人、二王夫人、三王慶喜。",
    "T38n1767_019:0151c28": "國人發心令王罪輕者，以是滅罪之疏緣故。",
    "T38n1767_019:0151c29": "何以故？由眾生病故菩薩病，眾生病愈菩薩",
    "T38n1767_019:0152a01": "亦愈。若依此文，從毘婆尸佛所發心不墮。若",
    "T38n1767_019:0152a02": "依《世王經》，已於七十二億佛所發菩提心。「說",
    "T38n1767_019:0152a03": "是語已」下，第二供養讚歎，又二：初少長，行身",
    "T38n1767_019:0152a04": "業供養；次偈，口業供養。偈有十五行半，為二：",
    "T38n1767_019:0152a05": "初九行半稱歎、次六行發願。就九行半又三：",
    "T38n1767_019:0152a06": "前七行半歎口密、次一行歎意密、三一行歎",
    "T38n1767_019:0152a07": "身密。初口密又三：初三行歎實語、次一行半",
    "T38n1767_019:0152a08": "歎軟語、三三行歎義語。實語對虛語、軟語對",
    "T38n1767_019:0152a09": "麁語、義語對綺語，應有和合語對兩舌語，無",
    "T38n1767_019:0152a10": "者文略。又實語兼和合語。二「如來為一切」下",
    "T38n1767_019:0152a11": "一行，歎意業大慈之德。「世尊大慈悲」下一行，",
    "T38n1767_019:0152a12": "歎身為物示現。「我今得見佛」下，第二六偈發",
    "T38n1767_019:0152a13": "願懺悔，即五悔意：初一行明迴向、次一行明",
    "T38n1767_019:0152a14": "勸請、次一行隨喜、次一行明懺悔、後兩行發",
    "T38n1767_019:0152a15": "願。初行願悉發始心、次行終見佛性。「爾時世",
    "T38n1767_019:0152a16": "尊」下，第三述成，又三：一述其現世；二「汝昔已",
    "T38n1767_019:0152a17": "於」下，述其過去；三「從今已往」，述其未來，亦是",
    "T38n1767_019:0152a18": "勸修。《世王經》中明佛為說、文殊為說，王之重",
    "T38n1767_019:0152a19": "罪如須彌山一切皆滅，所不滅者如芥子許，",
    "T38n1767_019:0152a20": "猶入賓吒地獄，雖復在中而無苦痛。又為授",
    "T38n1767_019:0152a21": "記成佛，名惟首陀惟沙耶，此言淨其所朗。三",
    "T38n1767_019:0152a22": "辭退，如文。天行，縣指《雜華》。",
    "T38n1767_019:0152a23": "21 嬰兒行品(一九)嬰兒行品",
    "T38n1767_019:0152a24": "此是第三明嬰兒行。有師言：借譬得名，權智",
    "T38n1767_019:0152a25": "為體、化物為用。今明涅槃非大小亦得論大",
    "T38n1767_019:0152a26": "小，小即嬰兒行、大即如來行，權智為體可施",
    "T38n1767_019:0152a27": "黃葉，此不得在如來之行。文為三：初明嬰兒、",
    "T38n1767_019:0152a28": "次釋嬰兒意、三結嬰兒果，上聖梵兩行皆爾，",
    "T38n1767_019:0152a29": "此不應無。就初為二：一明圓行嬰兒、二明偏",
    "T38n1767_019:0152b01": "行嬰兒。他解：不起不語是本地嬰兒。此義不",
    "T38n1767_019:0152b02": "然。汝云嬰兒是化他行，本地化誰？今明本地",
    "T38n1767_019:0152b03": "非大非小，能起大小兩化，作大小嬰兒。就圓",
    "T38n1767_019:0152b04": "嬰兒為二：一譬、二合。譬為四：一不能起、二不",
    "T38n1767_019:0152b05": "能住、三不能來、四不能語。不起譬常，不起邊",
    "T38n1767_019:0152b06": "中諸法之相。不住者譬淨，不著生死涅槃。不",
    "T38n1767_019:0152b07": "來譬我，不從淺至深動搖彼此。不語譬樂，寂",
    "T38n1767_019:0152b08": "滅涅槃不可言說。此圓嬰兒，從初發心常觀",
    "T38n1767_019:0152b09": "涅槃四德行道，故言不能起住來去語言，呼",
    "T38n1767_019:0152b10": "此嬰兒為如來行。佛作此行引上根者，能化",
    "T38n1767_019:0152b11": "所化皆行四德，悉如來行，故名如來嬰兒行。",
    "T38n1767_019:0152b12": "上聖梵兩行，皆先釋次第行、後釋圓行。今品",
    "T38n1767_019:0152b13": "先明圓行、後明次第，當是前後赴緣自在。從",
    "T38n1767_019:0152b14": "「如來亦爾」去，是合。向四譬合前三為三，如文。",
    "T38n1767_019:0152b15": "次合不語中為四：一究竟故不能語，已至大",
    "T38n1767_019:0152b16": "涅槃故。二明說即無說，故不能語。三祕密之",
    "T38n1767_019:0152b17": "言眾生不解，故不能語。四明隨類不同，隨他",
    "T38n1767_019:0152b18": "言音於我非語，非語故不能語。是究竟樂，說",
    "T38n1767_019:0152b19": "即無說是常，祕密不解是淨，隨類是我。不能",
    "T38n1767_019:0152b20": "語中還具四德，餘三譬亦應如是。從「又嬰兒",
    "T38n1767_019:0152b21": "者能說大字」去，是第二明偏行嬰兒，文為五：",
    "T38n1767_019:0152b22": "一大字嬰兒、二無知嬰兒、三不作嬰兒、四黃",
    "T38n1767_019:0152b23": "葉嬰兒、五欣厭嬰兒。初大字中二：有譬、有合。",
    "T38n1767_019:0152b24": "初譬中言大字者，婆和是也，正取和字而為",
    "T38n1767_019:0152b25": "大字，即是六度菩薩嬰兒。此菩薩三僧祇劫",
    "T38n1767_019:0152b26": "百劫種相志求作佛，此佛是有為半字無常",
    "T38n1767_019:0152b27": "之佛，故知是和字嬰兒。合文自釋，文甚分明。",
    "T38n1767_019:0152b28": "二從「又嬰兒者不知苦樂」下，是無知嬰兒，有",
    "T38n1767_019:0152b29": "譬、有合。譬中舉六字，無苦樂是不取捨、無晝",
    "T38n1767_019:0152c01": "夜是無憎愛。尋譬文似自行，合文中合菩薩",
    "T38n1767_019:0152c02": "化他，當是互現。前後皆以如來合譬，中間兩",
    "T38n1767_019:0152c03": "種以菩薩合譬，亦是互出。佛與菩薩皆能具",
    "T38n1767_019:0152c04": "行諸嬰兒行，下文云「迦葉及九十三萬人悉皆",
    "T38n1767_019:0152c05": "得此五行云云。」無知是通教菩薩嬰兒，達幻化",
    "T38n1767_019:0152c06": "相，苦樂平等、冤親不二，合文分明。三從「又嬰兒",
    "T38n1767_019:0152c07": "者不能造作」去，是不作嬰兒，有譬、有合。初譬",
    "T38n1767_019:0152c08": "中云不作大逆不作小乘，此是別教菩薩嬰",
    "T38n1767_019:0152c09": "兒。次合文云「無五逆二乘等心」，即是非生死",
    "T38n1767_019:0152c10": "非涅槃，行於中道菩薩之行。四從「又嬰兒者",
    "T38n1767_019:0152c11": "啼哭之時」下，是黃葉嬰兒，有譬、有合。初譬中",
    "T38n1767_019:0152c12": "云楊樹譬妄常，黃葉譬妄淨，木牛馬譬妄樂，",
    "T38n1767_019:0152c13": "木男女譬妄我。次合文中合於天上常樂我",
    "T38n1767_019:0152c14": "淨。此中義推應有人中四倒常樂我淨，文略",
    "T38n1767_019:0152c15": "不出。五「又嬰兒者」下，欣厭嬰兒，直法說無譬。",
    "T38n1767_019:0152c16": "文為二：初略標、二釋。厭生死時說於二乘，即",
    "T38n1767_019:0152c17": "是標。然實無有者，是釋，又二：初略釋、二廣釋。",
    "T38n1767_019:0152c18": "初略者，知生死過是識苦集，見涅槃樂是識",
    "T38n1767_019:0152c19": "道滅。次廣者，有斷不斷，此約集諦。正使有斷，",
    "T38n1767_019:0152c20": "習氣不斷，有真不真，此約苦諦。生死中無涅",
    "T38n1767_019:0152c21": "槃則不真，離生死有涅槃此則有真。有修不",
    "T38n1767_019:0152c22": "修，此約道諦。四倒惑等是不修，四念處等是",
    "T38n1767_019:0152c23": "修。有得不得，此約滅諦。利使鈍使名不得，見",
    "T38n1767_019:0152c24": "道修道名為得。然此中先明道次明滅者，若",
    "T38n1767_019:0152c25": "鈍根小乘望果修因滅前道後，中乘利根道",
    "T38n1767_019:0152c26": "前滅後，此亦無在。問：此中偏明五種嬰兒，上",
    "T38n1767_019:0152c27": "何不明五梵行、五聖行？答：彼之兩行，依文則",
    "T38n1767_019:0152c28": "無，義推則有。所言義者，以大涅槃心修於三",
    "T38n1767_019:0152c29": "品，即別菩薩聖行，諸佛說已，聲聞緣覺則能",
    "T38n1767_019:0153a01": "奉行。則是二乘聖行，二乘既能奉行，例知六",
    "T38n1767_019:0153a02": "度通別人天等亦能隨分隨說奉行，故則有",
    "T38n1767_019:0153a03": "也。梵行中九品增修，即是別菩薩梵行。慈為",
    "T38n1767_019:0153a04": "一切善法根本，自然攝得聲聞六度通教人",
    "T38n1767_019:0153a05": "天等四無量心一切梵行。何以知然？此嬰兒",
    "T38n1767_019:0153a06": "行同他小善，小善不一，故具列五偏嬰兒行。",
    "T38n1767_019:0153a07": "聖行正是自行，但明次第不次第，故不列餘行。",
    "T38n1767_019:0153a08": "梵行是淨行化他，但列佛菩薩次第不次第。梵",
    "T38n1767_019:0153a09": "行六度，通教雖有化他，一是具惑、二是半惑，",
    "T38n1767_019:0153a10": "非淨梵行故不列。二乘及以人天，皆無化他，",
    "T38n1767_019:0153a11": "故不列之。有無之意大旨如此。從「善男子如",
    "T38n1767_019:0153a12": "彼嬰兒」下，第二釋嬰兒譬意，文為三：一牒譬、",
    "T38n1767_019:0153a13": "二合、三釋。初牒。金譬妄淨，木牛馬譬妄樂，非",
    "T38n1767_019:0153a14": "道譬妄常，木男女譬妄我。二「如來亦爾」，但合",
    "T38n1767_019:0153a15": "木男女一意，餘三可解。三「若佛如來」下釋既",
    "T38n1767_019:0153a16": "知是妄，何以誑彼眾生。若不以妄引，墮邪因",
    "T38n1767_019:0153a17": "果無由得出。今以妄引破彼邪因，則因縛眾",
    "T38n1767_019:0153a18": "生想破；破彼邪果，則果縛眾生想破，是名破",
    "T38n1767_019:0153a19": "眾生相。眾生相破，由此妄引。人天嬰兒其意",
    "T38n1767_019:0153a20": "既爾，顯餘可解。「若於眾生中」下，第三明嬰兒",
    "T38n1767_019:0153a21": "行果。若於眾生作眾生想者，但是嬰兒，非嬰",
    "T38n1767_019:0153a22": "兒行。以於眾生不作眾生想故，能破眾生相，",
    "T38n1767_019:0153a23": "即嬰兒行成。以行成故止不啼哭，以果成故",
    "T38n1767_019:0153a24": "得大涅槃。得果之文，分明若此。古來不見如",
    "T38n1767_019:0153a25": "何如何。前聖行梵行立果近在初地，今嬰兒",
    "T38n1767_019:0153a26": "行立果遠到涅槃，近遠互現，勿起偏執。又初",
    "T38n1767_019:0153a27": "地亦具常樂我淨，亦呼為大涅槃云云。「善男子」",
    "T38n1767_019:0153a28": "下，是大段第三單結次第五行。文為三：一總",
    "T38n1767_019:0153a29": "結、二迦葉領、三佛述，如文。",
    "T38n1767_019:0153b01": "大般涅槃經疏卷第十九"
}