{
    "T46n1912_08c:0400c20": "folio_8c 止觀輔行傳弘決卷第八之三",
    "T46n1912_08c:0400c22": "唐毘陵沙門湛然述",
    "T46n1912_08c:0400c23": "次明十法中有列釋結。釋中云如癩人",
    "T46n1912_08c:0400c24": "信血為乳者。乃至信駱駝骨為舍利者。亦",
    "T46n1912_08c:0400c25": "如荊根得戒羊骨放光等。軫者枕也。若修",
    "T46n1912_08c:0400c26": "四三昧至而不調差者。此有四意故無病",
    "T46n1912_08c:0400c27": "不差。一者道力。二者冥加。三者治法。四",
    "T46n1912_08c:0400c28": "者不惜身命。陳鍼大師兄也。開善寺藏法",
    "T46n1912_08c:0400c29": "師。此舉罪滅障轉之人。陳鍼年在知命。初",
    "T46n1912_08c:0401a01": "得相師張果占之。死在晦朔。後時大師",
    "T46n1912_08c:0401a02": "令行方等懺見天堂上有牌云。陳鍼之堂。",
    "T46n1912_08c:0401a03": "至年六十五。此乃一行方等增十五年壽。",
    "T46n1912_08c:0401a04": "後再遇張果。張果問云。作何福力。此非一",
    "T46n1912_08c:0401a05": "兩百萬錢福。計君必無如此等錢。為何方",
    "T46n1912_08c:0401a06": "便。答云。有小行法不向君說。故知應死",
    "T46n1912_08c:0401a07": "之業。行能轉之。如帝釋下舉例也。勇進之",
    "T46n1912_08c:0401a08": "心如帝釋。別行道場如釋堂。道場神護如",
    "T46n1912_08c:0401a09": "輔將。小橫諸非如小鬼。故知道場神護諸病",
    "T46n1912_08c:0401a10": "不侵。城主等者。恇怯也。憂惶也。忙遽也。城",
    "T46n1912_08c:0401a11": "如身。主如心。守者如身神。與身同名與身",
    "T46n1912_08c:0401a12": "同生。名為天神。自然有故名之為天。雖",
    "T46n1912_08c:0401a13": "常護人必假心固神守則彊。身神尚爾下",
    "T46n1912_08c:0401a14": "以後況前。身兩肩神尚常護人。況道場神。",
    "T46n1912_08c:0401a15": "大論精進鬼等者。第十六云。釋迦先世曾為",
    "T46n1912_08c:0401a16": "商主。將諸賈客入險難處。中有羅剎以手",
    "T46n1912_08c:0401a17": "遮之言。汝住莫動。商主以右手擊之。拳",
    "T46n1912_08c:0401a18": "即著鬼挽不可離。又以左拳右脚左脚。",
    "T46n1912_08c:0401a19": "如是次第皆被粘著。復以頭衝其頭復著。",
    "T46n1912_08c:0401a20": "鬼問。汝欲作何等心休息未。答。雖擊五",
    "T46n1912_08c:0401a21": "處心終不休。以精進力與汝相擊。要不",
    "T46n1912_08c:0401a22": "懈退。鬼聞之生歡喜心。念是人膽力極大。",
    "T46n1912_08c:0401a23": "語言。汝精進必不休息。我今放汝。行者於",
    "T46n1912_08c:0401a24": "善法中初中後夜身心不懈。亦復如是。次",
    "T46n1912_08c:0401a25": "明修止觀者。思議境中亦應有上中下罪。",
    "T46n1912_08c:0401a26": "文中已有地獄罪竟。若因病故諂誑求活",
    "T46n1912_08c:0401a27": "即鬼界也。或求眷屬將養病身。即畜生界",
    "T46n1912_08c:0401a28": "也。造三善界者。文中乃是通總之言。雖知",
    "T46n1912_08c:0401a29": "因果而常猜忌不病之人。謂我善心勝於",
    "T46n1912_08c:0401b01": "健者。是修羅界。善心無改是為人界。誓持",
    "T46n1912_08c:0401b02": "十善是為天界。怖畏生死是聲聞界者。亦",
    "T46n1912_08c:0401b03": "如毘曇婆沙云。差摩比丘病極重。諸比丘令",
    "T46n1912_08c:0401b04": "陀摩比丘往問訊。差摩言。我病不差猶如",
    "T46n1912_08c:0401b05": "壯士取於劣者。繩繫其頭兩手急絞。我之",
    "T46n1912_08c:0401b06": "頭痛亦復如是。又如屠者以刀割牛腹。我",
    "T46n1912_08c:0401b07": "之腹痛亦復如是。亦如壯者取一劣者。懸",
    "T46n1912_08c:0401b08": "著火上火炙其足。我之足痛亦復如是。陀",
    "T46n1912_08c:0401b09": "摩還具白諸比丘如上諸事。諸比丘復令重",
    "T46n1912_08c:0401b10": "往語言。佛說五受陰。汝能少分觀察非我",
    "T46n1912_08c:0401b11": "非我所不。答言。能觀。後復更令陀摩問之。",
    "T46n1912_08c:0401b12": "能觀五陰得阿羅漢果不。亦如教。如是",
    "T46n1912_08c:0401b13": "觀故得漏盡平復痛差。又增一中均頭比丘",
    "T46n1912_08c:0401b14": "病怨如來不看。佛及諸比丘往看。問言。何",
    "T46n1912_08c:0401b15": "如所苦損無。佛又問。汝修七覺意不。比丘",
    "T46n1912_08c:0401b16": "言。病。佛言。藥中之要不過七覺。令比丘受",
    "T46n1912_08c:0401b17": "持。次從又觀此病去。緣覺界。此文難見須",
    "T46n1912_08c:0401b18": "分為五。初推現果知往因。次推現因知",
    "T46n1912_08c:0401b19": "現果。三從狂渴人下。觀現果息現因。四",
    "T46n1912_08c:0401b20": "從若不隨下。現因息故十二支息。五從既",
    "T46n1912_08c:0401b21": "不得下。結成支佛界。初如文。次文又二。初",
    "T46n1912_08c:0401b22": "觀有支以至名色。次從觀此根大下。推現",
    "T46n1912_08c:0401b23": "名色以至於識。初如文。次文又二。先推現",
    "T46n1912_08c:0401b24": "色。次推於識。初文又二。初推色從緣生故",
    "T46n1912_08c:0401b25": "無自性。次推色從心生故無自性。初文又",
    "T46n1912_08c:0401b26": "二。初推五行。次推五藏。初文又二。先橫次",
    "T46n1912_08c:0401b27": "竪。次推五藏亦二。先橫次竪。從如是下次",
    "T46n1912_08c:0401b28": "推色從心生故無自性。於中先橫次竪。初",
    "T46n1912_08c:0401b29": "橫者。明由心持四大故四大不壞。識生諸",
    "T46n1912_08c:0401c01": "心故識如地。想取像貌如風動轉。受性領",
    "T46n1912_08c:0401c02": "納如火堅物。行心為作如水去來。次此之",
    "T46n1912_08c:0401c03": "下竪推四心展轉相生皆無自性。次識從下",
    "T46n1912_08c:0401c04": "次推現識從往業生。如狂渴下次推現果",
    "T46n1912_08c:0401c05": "息現因中。先譬推。次亦復不得四字譬息。",
    "T46n1912_08c:0401c06": "南走下合推。如是下合息。次若不隨下因",
    "T46n1912_08c:0401c07": "息。既不得下總結十二支滅。故云不得也。",
    "T46n1912_08c:0401c08": "異於漸破名為不得。為成十界義故。是故",
    "T46n1912_08c:0401c09": "三藏但出聲聞。通教但出緣覺。又觀下三藏",
    "T46n1912_08c:0401c10": "菩薩。先列六蔽。次今以下明願行。初六蔽中",
    "T46n1912_08c:0401c11": "初是慳。亦是持戒下破戒。亦是心志下瞋恚",
    "T46n1912_08c:0401c12": "也。亦是精進下懈怠。言補禳者。有精進者",
    "T46n1912_08c:0401c13": "內則補助正道外則禳於災難。亦是無禪下",
    "T46n1912_08c:0401c14": "亂意。既有病已唯專愛身。忘於正念故云",
    "T46n1912_08c:0401c15": "所動。亦是少智慧下愚癡。不達苦空。次願",
    "T46n1912_08c:0401c16": "行中先願次行。願即四弘。行即六度。初之四",
    "T46n1912_08c:0401c17": "字是檀。順理兩字是尸。安忍兩字是忍。勤加",
    "T46n1912_08c:0401c18": "兩字是進。正意兩字是禪。覺悟無常四字是",
    "T46n1912_08c:0401c19": "智。次通別菩薩。如文可見。菩薩界中既為",
    "T46n1912_08c:0401c20": "三別。由發心所期。智願各異。同懷利物並",
    "T46n1912_08c:0401c21": "名菩薩。兩教二乘有離有合。智異界一。思",
    "T46n1912_08c:0401c22": "應可知。又初標十界皆名思議。今此釋中",
    "T46n1912_08c:0401c23": "但至別教。佛界亦可指別初地。以別初地",
    "T46n1912_08c:0401c24": "證道同圓。亦可一教總名菩薩。以別教道",
    "T46n1912_08c:0401c25": "通始終故。具如第二卷中已料簡竟。次明",
    "T46n1912_08c:0401c26": "不思議中。云直聞等者。彼經第三治病品",
    "T46n1912_08c:0401c27": "云。佛告菩提樹神。過去有佛名曰寶勝。滅",
    "T46n1912_08c:0401c28": "後有長者名曰持水。善知醫方救諸病苦。",
    "T46n1912_08c:0401c29": "持水有子名流水。是時國內天降災變。流",
    "T46n1912_08c:0402a01": "水見已自思惟言。我父年邁不能至彼城邑",
    "T46n1912_08c:0402a02": "聚落。便至父所問醫方已。因得了知一",
    "T46n1912_08c:0402a03": "切方術。遍至城邑作如是言。我是醫師。",
    "T46n1912_08c:0402a04": "我是醫師。善知方藥療治一切。一切眾生",
    "T46n1912_08c:0402a05": "聞許治病。直聞是言所患即除。譬聞",
    "T46n1912_08c:0402a06": "妙境得入初住。言初觀者。即是初觀不",
    "T46n1912_08c:0402a07": "思議境。復有下次譬下九。經云。復有無量",
    "T46n1912_08c:0402a08": "百千眾生。病苦深重難除差者。至長者所",
    "T46n1912_08c:0402a09": "授以妙藥。亦得平復。今文從義即譬觀境",
    "T46n1912_08c:0402a10": "無明未除。如是發心乃至離愛。故云眾藥。",
    "T46n1912_08c:0402a11": "如是用觀亦得入於初住位也。縱未入位",
    "T46n1912_08c:0402a12": "得入五品。名小除差。一切下次明發心。初",
    "T46n1912_08c:0402a13": "文明總發心之相。亦先寄次第三觀。一一",
    "T46n1912_08c:0402a14": "觀中皆有四文。初以誓自調。次慈悲現生。",
    "T46n1912_08c:0402a15": "三現生得益。四結教觀名。如是下結成一",
    "T46n1912_08c:0402a16": "心。唯彼下引人為證證今依病起於弘誓。",
    "T46n1912_08c:0402a17": "即同淨名住常寂光。而三土現化。故知法",
    "T46n1912_08c:0402a18": "身菩薩一切皆然。唯彼文殊等者。淨名既依",
    "T46n1912_08c:0402a19": "不思議化。若非文殊道力相亞。焉能扣機",
    "T46n1912_08c:0402a20": "承旨問疾。先傳如來無量之旨。次自設於",
    "T46n1912_08c:0402a21": "起等三問。答云下居士答。初答病因起。眾",
    "T46n1912_08c:0402a22": "生病故下答病久如。眾生病愈下答當云",
    "T46n1912_08c:0402a23": "何滅。菩薩初發菩提心時。即名大悲。當知",
    "T46n1912_08c:0402a24": "此疾與發心同有。眾生無始有因果病。菩",
    "T46n1912_08c:0402a25": "薩亦念無始之病。是故菩薩自念念他。故知",
    "T46n1912_08c:0402a26": "此病與發心同起。菩薩遍緣一切眾生。於",
    "T46n1912_08c:0402a27": "諸眾生悉皆有病。故一切眾生病菩薩亦病。",
    "T46n1912_08c:0402a28": "眾生病愈菩薩亦愈。從夫眾生下。即以所",
    "T46n1912_08c:0402a29": "化顯於能化。方丈等者。皆是承昔依病起",
    "T46n1912_08c:0402b01": "誓。故成道已有斯勝能。言茅城背痛者。茅",
    "T46n1912_08c:0402b02": "城俱尸城也。翻名具如第一卷釋。言背痛",
    "T46n1912_08c:0402b03": "者。如前因病說力中引也。準興起行經。佛",
    "T46n1912_08c:0402b04": "告舍利弗。昔久遠時羅閱大城。國節會日。國",
    "T46n1912_08c:0402b05": "王有病力士。一剎利姓。一婆羅門姓。俱來",
    "T46n1912_08c:0402b06": "在會自共相撲。婆羅門語剎利言。卿莫撲",
    "T46n1912_08c:0402b07": "我當與錢寶。剎利便不盡力令其屈伏。二",
    "T46n1912_08c:0402b08": "人俱獲王賞。婆羅門竟不報所許。至後節",
    "T46n1912_08c:0402b09": "日復來相撲。婆羅門復如前求許。剎利復",
    "T46n1912_08c:0402b10": "饒亦不相報。如是至三。剎利念彼數欺於",
    "T46n1912_08c:0402b11": "我。便語之言。卿三誑我我不用物。便以右",
    "T46n1912_08c:0402b12": "手捺頭左手捉腰。蹙折其脊如折甘蔗。",
    "T46n1912_08c:0402b13": "擎之三旋令眾人見。然後撲地。墮地即死。",
    "T46n1912_08c:0402b14": "王大歡喜賜錢十萬佛告舍利弗。剎利力士",
    "T46n1912_08c:0402b15": "我身是也。婆羅門者調達是也。我以瞋故撲",
    "T46n1912_08c:0402b16": "殺力士。由是墮地獄中燒煮榜治經數千",
    "T46n1912_08c:0402b17": "歲。今雖成佛以殘緣故患於背痛。此約迹",
    "T46n1912_08c:0402b18": "說用病法門。以利於他。大經云。吾今此身",
    "T46n1912_08c:0402b19": "即是法身。為度眾生示同毒樹。以疾利物",
    "T46n1912_08c:0402b20": "即此意也。誓願去明初心誓廣。後心方稱即",
    "T46n1912_08c:0402b21": "誓體也。慈悲下明誓功能。云法喜等者。此",
    "T46n1912_08c:0402b22": "是章安私語。第一本云。如喜禪師天台大師。",
    "T46n1912_08c:0402b23": "發心真實隨念即除。若望差心即不真實。",
    "T46n1912_08c:0402b24": "此再修補移真誠文。為後得失。喜禪師者。",
    "T46n1912_08c:0402b25": "初從光州與法喜等二十七人同至建業。",
    "T46n1912_08c:0402b26": "即其人也。喜師年逾耳順。大師時年二十有",
    "T46n1912_08c:0402b27": "七。毛喜戲曰。尊師何少弟子何老。喜曰。所",
    "T46n1912_08c:0402b28": "敬在德不在年也。問曰。何者是德。喜曰。善",
    "T46n1912_08c:0402b29": "巧說法即後代之富樓那。降魔除障即後代",
    "T46n1912_08c:0402c01": "之優波毱多。毛喜善其識人。譚之朝野以",
    "T46n1912_08c:0402c02": "為口實。嘗行方等雉來索命。神王遮曰。法",
    "T46n1912_08c:0402c03": "喜當往西方次生得道。豈償汝命耶建業",
    "T46n1912_08c:0402c04": "咸覩天下共知。若發心下判得失。言不真",
    "T46n1912_08c:0402c05": "實要三寶等是也。要謂要勒。亦遮亦約也",
    "T46n1912_08c:0402c06": "自無專志要佛加持云。佛若不加大慈何",
    "T46n1912_08c:0402c07": "在。故俗云。要君者無上。言規者或求近果。",
    "T46n1912_08c:0402c08": "或求速差。具斯二失名誑眾生。若能真誠",
    "T46n1912_08c:0402c09": "翻前二過。尚有至於初住之力。乃至極果",
    "T46n1912_08c:0402c10": "何但除病而已。次安心中云體解等者。夫",
    "T46n1912_08c:0402c11": "欲安心。必先了境次起弘誓。故合安心先",
    "T46n1912_08c:0402c12": "牒二法。體解者。識境也。發心者起誓也。唯",
    "T46n1912_08c:0402c13": "止唯觀者。唯寂唯照更不餘求。次善巧下用",
    "T46n1912_08c:0402c14": "五百一十二番。言大藥者。第一義治。兼無",
    "T46n1912_08c:0402c15": "緣慈悲。是名大藥不須紛擾對轉兼具。次",
    "T46n1912_08c:0402c16": "破法遍中。從初至此病推病由心。從今",
    "T46n1912_08c:0402c17": "觀去正明用觀。於中從初至如幻故。破",
    "T46n1912_08c:0402c18": "因成也。不得病心生滅者。破相續也。餘之",
    "T46n1912_08c:0402c19": "相待及假中等其文並略。初因成中云非地",
    "T46n1912_08c:0402c20": "大不離地大等者。病由心造故非地大。病",
    "T46n1912_08c:0402c21": "實病身故不離地大。舉地為首餘亦復然。",
    "T46n1912_08c:0402c22": "四大無病故非身合。心既如幻幻本無病。",
    "T46n1912_08c:0402c23": "通塞如文。次道品中云非四大等意亦同",
    "T46n1912_08c:0402c24": "前。言非淨等者。約破倒說。有真等者。約",
    "T46n1912_08c:0402c25": "諦境說。即前文云。我病眾生病並非真非",
    "T46n1912_08c:0402c26": "有。亦是觀病以為中道。共在此中說之。",
    "T46n1912_08c:0402c27": "空假等者。約觀智說。枯榮等者約所表說。",
    "T46n1912_08c:0402c28": "具如前文義兼大小。枯榮雙立等。秖是一",
    "T46n1912_08c:0402c29": "念圓四念處。助道中云若修正觀者。即是正",
    "T46n1912_08c:0403a01": "行。正行即是道品等六。但觀前六障若不",
    "T46n1912_08c:0403a02": "除。當借前來止觀氣息想術六治。以之為",
    "T46n1912_08c:0403a03": "助。正助合行具如第七。尚入初住得無生",
    "T46n1912_08c:0403a04": "忍。況四大病而不銷差。釋次位中云如",
    "T46n1912_08c:0403a05": "彼瑠璃等者。水清故見深故未得。雖觀即",
    "T46n1912_08c:0403a06": "是而未入位。應約六即以辯始終。不免",
    "T46n1912_08c:0403a07": "眾災者。即三小災。謂刀疾饑。若三大災謂",
    "T46n1912_08c:0403a08": "火水風。六根雖淨實果縛身。在欲色界或",
    "T46n1912_08c:0403a09": "遇三小。縱逢劫末法爾離災。若入無生",
    "T46n1912_08c:0403a10": "如曇無竭尚有果身名為果疾。我今不證",
    "T46n1912_08c:0403a11": "如上諸位。豈得自謂齊彼上人。次大車譬",
    "T46n1912_08c:0403a12": "如文。○次明業境者。先明來意中云今修",
    "T46n1912_08c:0403a13": "止觀等者。止觀如日光。業相如萬像。疑者",
    "T46n1912_08c:0403a14": "云下料簡也。初引二經以證大小悉皆有",
    "T46n1912_08c:0403a15": "相。次引法華。由深達故見十界相。次引",
    "T46n1912_08c:0403a16": "淨名。由第一義善分別業。四經明文大小",
    "T46n1912_08c:0403a17": "有相。如何疑云大乘無相。次開章別解者。",
    "T46n1912_08c:0403a18": "初因緣中先示內外因緣。內因緣中云心漸",
    "T46n1912_08c:0403a19": "明淨者。亦可云明靜。明淨語通通於止觀。",
    "T46n1912_08c:0403a20": "若云明靜即以兩字別對止觀。以止觀故",
    "T46n1912_08c:0403a21": "善惡有生滅者。由二世善惡。惡有輕重善",
    "T46n1912_08c:0403a22": "有邪正。及修止觀動過去業。又因止觀善",
    "T46n1912_08c:0403a23": "惡生滅者。但是因於止觀見生滅相。非謂",
    "T46n1912_08c:0403a24": "止觀令善惡生滅。故舉譬云。如鏡被磨等。",
    "T46n1912_08c:0403a25": "理性如鏡暗散如塵。止觀如磨業如像現。",
    "T46n1912_08c:0403a26": "次明外緣者。諸佛菩薩望己為外。文中示",
    "T46n1912_08c:0403a27": "相雖即內外二緣各說。據理必須內外和",
    "T46n1912_08c:0403a28": "合。文別說者。從彊受名。如第一卷釋感應",
    "T46n1912_08c:0403a29": "中。亦因緣各說。此亦如是。修觀是顯機。諸",
    "T46n1912_08c:0403b01": "佛是顯應。亦得是亦冥亦顯機。亦冥亦顯應。",
    "T46n1912_08c:0403b02": "亦有不修而感。修而不感。不修不感以判",
    "T46n1912_08c:0403b03": "機應冥顯四句眾生等者。有四悉機能令",
    "T46n1912_08c:0403b04": "諸佛不起滅定。示善惡相。禪力能示名善",
    "T46n1912_08c:0403b05": "惡禪。示相顯了如華示人。若得等者。明識",
    "T46n1912_08c:0403b06": "相已自益益他。今但等者明立境所以。次",
    "T46n1912_08c:0403b07": "正明業相發中言六意者。第一第二單發",
    "T46n1912_08c:0403b08": "習因報果。第三第四因果互發。第五俱發。第",
    "T46n1912_08c:0403b09": "六間雜。總而言之。秖是習因報果發相。此六",
    "T46n1912_08c:0403b10": "種發通冠於下善惡二相。至下釋文但明",
    "T46n1912_08c:0403b11": "二相。餘但略指此文云前後俱雜可以意",
    "T46n1912_08c:0403b12": "知。初文先釋習因習果。次釋報因報果。習",
    "T46n1912_08c:0403b13": "果報因文雖不立。有二義故亦須釋之。一",
    "T46n1912_08c:0403b14": "者相對故釋。二者或互受名。是故文中引論",
    "T46n1912_08c:0403b15": "通釋。言習因是自分因等者。新經論中名",
    "T46n1912_08c:0403b16": "同類因。故俱舍云。能作及俱有。同類與相",
    "T46n1912_08c:0403b17": "應遍行并異熟。許因唯六種。今且依大論",
    "T46n1912_08c:0403b18": "略出六因相。次銷今文。論三十二云。言六",
    "T46n1912_08c:0403b19": "因者。所作因共因。自種因遍因。相應因報",
    "T46n1912_08c:0403b20": "因。言四緣者。謂因緣次第緣。緣緣增上緣。",
    "T46n1912_08c:0403b21": "新譯次第緣名等無間緣。緣緣名所緣緣。餘",
    "T46n1912_08c:0403b22": "二名同。然龍樹立名什公翻譯。雖小不同",
    "T46n1912_08c:0403b23": "應非全失。以大論是一家承用。名字稍同。",
    "T46n1912_08c:0403b24": "故且依之。大品云。欲知四緣當學般若。",
    "T46n1912_08c:0403b25": "大論釋云。般若中四緣皆不可得。云何說言",
    "T46n1912_08c:0403b26": "欲知四緣當學般若。答。汝不知般若相",
    "T46n1912_08c:0403b27": "故。是故云般若無四緣。般若於一切法無",
    "T46n1912_08c:0403b28": "捨。畢竟清淨無諸戲論。如佛所說言四緣",
    "T46n1912_08c:0403b29": "者。但說少分。無智之人著於四緣而生戲",
    "T46n1912_08c:0403c01": "論。為破著故說諸法實相空無所有。破此",
    "T46n1912_08c:0403c02": "諸心如夢如幻。故知四緣非為深極。復是",
    "T46n1912_08c:0403c03": "般若諸法少分。是故雖說應知離著。何等",
    "T46n1912_08c:0403c04": "為著。謂為究竟是則名著今為明於事度",
    "T46n1912_08c:0403c05": "事蔽善惡相發。是六因中四因所攝。四緣之",
    "T46n1912_08c:0403c06": "中多少不同。是故略明四因及以六因。若下",
    "T46n1912_08c:0403c07": "修觀應觀因緣即是法界。欲知四緣先明",
    "T46n1912_08c:0403c08": "六因。所作因者不礙於他。相應因者心心數",
    "T46n1912_08c:0403c09": "法。同相同緣。以心心法共相應故。名相應",
    "T46n1912_08c:0403c10": "因。心心數法以心相應為因。名相應因。如",
    "T46n1912_08c:0403c11": "親友知識和合成事。共因者。一切有為法各",
    "T46n1912_08c:0403c12": "共生因。以共生故更相佐助。如兄弟同生",
    "T46n1912_08c:0403c13": "互相成濟。自種因者。過去善法與現在善法",
    "T46n1912_08c:0403c14": "為因。現在善法與未來善法為因。惡無記",
    "T46n1912_08c:0403c15": "法亦復如是。一切各各有自種因。遍因者。",
    "T46n1912_08c:0403c16": "苦集諦下十一遍使名為遍因。報因者。行善",
    "T46n1912_08c:0403c17": "惡因得善惡報。名為報因。言四緣者。如",
    "T46n1912_08c:0403c18": "上五因名為因緣。心心數法次第無間相續",
    "T46n1912_08c:0403c19": "而起。名次第緣。心心數法託緣生故。名為",
    "T46n1912_08c:0403c20": "緣緣。諸法生時不生障礙。名增上緣。復次",
    "T46n1912_08c:0403c21": "心心數法從四緣生。無想滅定從三緣生。",
    "T46n1912_08c:0403c22": "除於緣緣。諸餘心數不相應行及色從二緣",
    "T46n1912_08c:0403c23": "生。除次第緣及緣緣。餘有為法劣故。無有",
    "T46n1912_08c:0403c24": "從於一緣生者。報生心心數法從五因生。",
    "T46n1912_08c:0403c25": "除於遍因。無漏心心數法從三因生。謂相",
    "T46n1912_08c:0403c26": "應共及無障礙。成論但應三因四緣。具如玄",
    "T46n1912_08c:0403c27": "釋籤第十記。今業相發屬習報兩因。習因者",
    "T46n1912_08c:0403c28": "自種因。文兼釋於習果報因。因於前世前念",
    "T46n1912_08c:0403c29": "善惡。故後世後念善惡得起。並名習因。既",
    "T46n1912_08c:0404a01": "心心數法共相因依。亦得名為相應因也。",
    "T46n1912_08c:0404a02": "不障礙故亦得名為所作因也。俱有助作",
    "T46n1912_08c:0404a03": "故亦名共因。若蔽相起亦名遍因。以此習",
    "T46n1912_08c:0404a04": "因未能招報。不名報因。言報果者。亦但",
    "T46n1912_08c:0404a05": "四因。所作。自種。共因。報因。當果相現故云",
    "T46n1912_08c:0404a06": "報果。據理實是報因而已。不與五部染法",
    "T46n1912_08c:0404a07": "為通因故。非遍行因。非心心所無相應",
    "T46n1912_08c:0404a08": "因。若以習因對四緣中。得是因緣等三。不",
    "T46n1912_08c:0404a09": "託緣而起無所緣緣。習因起時亦有增上",
    "T46n1912_08c:0404a10": "及有無間相續之義。亦名次第。報果但在",
    "T46n1912_08c:0404a11": "增上因緣。夫因緣之義佛法根本背邪向正",
    "T46n1912_08c:0404a12": "之始。入道修觀之源。故習佛法者。不可全",
    "T46n1912_08c:0404a13": "迷。今為判業相未及廣辯。亦於修觀廣",
    "T46n1912_08c:0404a14": "辯非急。故依大論略出名相。文從云何",
    "T46n1912_08c:0404a15": "下先釋。次明發相。初先明習因習果。於中",
    "T46n1912_08c:0404a16": "先正釋。次判三性。言習果是依果者。依於",
    "T46n1912_08c:0404a17": "習因而有習果。即等流果。以約剎那釋習",
    "T46n1912_08c:0404a18": "果故。故約前念後念明之。次從此義下",
    "T46n1912_08c:0404a19": "判三性者。從剎那說耳。若始終說者。即無",
    "T46n1912_08c:0404a20": "漏果不通三性。次從論家下釋習因習果",
    "T46n1912_08c:0404a21": "不通三性。次明報因報果者。既合習因",
    "T46n1912_08c:0404a22": "習果。以為報因。當知名雖有四但成三義。",
    "T46n1912_08c:0404a23": "但以二習望於來報。復受因名。次就今下",
    "T46n1912_08c:0404a24": "論家復釋習因習果。隔世所起同類習果。",
    "T46n1912_08c:0404a25": "以此二習望後名因望前名果。是則因果",
    "T46n1912_08c:0404a26": "之上復立因果。望前因之與果俱名為果。",
    "T46n1912_08c:0404a27": "望後則因之與果。俱名為因。此亦有漏故",
    "T46n1912_08c:0404a28": "約三世。此與毘曇二釋不同。彼論二釋俱",
    "T46n1912_08c:0404a29": "不望於三世故也。次數家下更明數家與",
    "T46n1912_08c:0404b01": "論。判報果習果小異。雖判多婬所屬不",
    "T46n1912_08c:0404b02": "同。釋義亦與論家不別。數依毘曇論依前",
    "T46n1912_08c:0404b03": "釋。又今生下論家重釋稍異前解。二因二果",
    "T46n1912_08c:0404b04": "悉皆隔世。約於成業未成業等。以判習因",
    "T46n1912_08c:0404b05": "報因。約於隔世重起以為習果。酬前世報",
    "T46n1912_08c:0404b06": "名為報果。此之四名則有四義。不同前釋",
    "T46n1912_08c:0404b07": "但成三義。從若坐禪下次明相現。初明報",
    "T46n1912_08c:0404b08": "果相現中。云互受名者。此相起時即名果",
    "T46n1912_08c:0404b09": "相。由昔報因應招來果。故名報果。亦得",
    "T46n1912_08c:0404b10": "名報因者。此之報果亦得名因。未酬因",
    "T46n1912_08c:0404b11": "故。故又能下明此報果相現之時。即是能起",
    "T46n1912_08c:0404b12": "之因故也。此因必定招於當果。是故此相亦",
    "T46n1912_08c:0404b13": "得名為報因。今但下判相也。後報果相預",
    "T46n1912_08c:0404b14": "於今現。是故名為報果相現耳。所以名為",
    "T46n1912_08c:0404b15": "互受其名。次若於坐下明習因發相。於中",
    "T46n1912_08c:0404b16": "亦云互受名者。此有漏因心習起時。名為",
    "T46n1912_08c:0404b17": "習因。能牽下能作後時成就習果也。亦得",
    "T46n1912_08c:0404b18": "名習果者。明此習因心起之時。由昔曾起",
    "T46n1912_08c:0404b19": "故云酬昔。則名此相亦得名果。名為互",
    "T46n1912_08c:0404b20": "受名也。應知此中習因報果並約相現。名",
    "T46n1912_08c:0404b21": "互受名。若如毘曇。當世習果望報為因。及",
    "T46n1912_08c:0404b22": "隔世習果望後為因。雖亦名為互受其名。",
    "T46n1912_08c:0404b23": "與今相現義意則別。若將此意以判蔽度。",
    "T46n1912_08c:0404b24": "善惡雖殊其相可見。從善相眾多下別明",
    "T46n1912_08c:0404b25": "發相。初六度中先明施相。諸相不同隨見",
    "T46n1912_08c:0404b26": "一種。即表報相。其中雖有見人而不見",
    "T46n1912_08c:0404b27": "物。或有見物而不見人等。但使見相與",
    "T46n1912_08c:0404b28": "習因別即名報相。下之五度準此可知。次",
    "T46n1912_08c:0404b29": "都不見下明習因發中。直爾起心名之為",
    "T46n1912_08c:0404c01": "習。表過表現其相不殊。下之五度亦準知",
    "T46n1912_08c:0404c02": "之。言法門者。過現二世或單分別布施法",
    "T46n1912_08c:0404c03": "門。或欲施時先簡邪正偏圓等心。故此心現",
    "T46n1912_08c:0404c04": "總名習因。此度既然諸文例爾。次戒相中言",
    "T46n1912_08c:0404c05": "十師者。且寄中國一法而言。言衣裳者。上",
    "T46n1912_08c:0404c06": "曰衣下曰裳。故古人服飾如道士無帔者",
    "T46n1912_08c:0404c07": "是。至魏朝時。道士方始加於橫帔。今出家",
    "T46n1912_08c:0404c08": "人亦以袈裟涅槃僧等。以例衣裳。第一本",
    "T46n1912_08c:0404c09": "云。陳留一人坐禪發習忽然講律。忍進禪",
    "T46n1912_08c:0404c10": "等相略可知。智相中云菩薩境者。通論通",
    "T46n1912_08c:0404c11": "取三教菩薩。若論現相多在於事。三藏菩",
    "T46n1912_08c:0404c12": "薩亦有無常伏惑之智。乃至別教住前望理。",
    "T46n1912_08c:0404c13": "亦得名事。若二乘智通取亦應寄在般若",
    "T46n1912_08c:0404c14": "文中。別論六度唯在大乘。雖此分別通別",
    "T46n1912_08c:0404c15": "去取。其相定屬二乘菩薩境中。是故但指在",
    "T46n1912_08c:0404c16": "於後境。六度習報下勸誡。前第五卷已勸誡",
    "T46n1912_08c:0404c17": "云。慎之勤之重之。但細尋六意無事不",
    "T46n1912_08c:0404c18": "了。諸方等師下次明判須償不同中。貸字",
    "T46n1912_08c:0404c19": "應作貣。求物也。曾於三寶借物未還。即",
    "T46n1912_08c:0404c20": "他得切若作貸字。先曾借與他。即他代切非此",
    "T46n1912_08c:0404c21": "中意。小乘取果尚許不償。況今大乘本為",
    "T46n1912_08c:0404c22": "利他。近期無生遠趣極果。廣能益彼供養",
    "T46n1912_08c:0404c23": "三寶。故知大小兩乘正為入道並未償責。",
    "T46n1912_08c:0404c24": "舊責雖然終無新造。觝字亦可作抵。抵者",
    "T46n1912_08c:0404c25": "拒也。次明六蔽相現者。慳中云惙者疲也。",
    "T46n1912_08c:0404c26": "詬者許遘乎遘居候三切恥辱也。次明破戒中唯舉七",
    "T46n1912_08c:0404c27": "支性戒之相。遮戒非一略出一酒。通例諸",
    "T46n1912_08c:0404c28": "遮。瞋故即殺貪故是淫。此二并盜及口四過。",
    "T46n1912_08c:0404c29": "即七支也。若口過同一妄者。即五戒也。復",
    "T46n1912_08c:0405a01": "次內心下略舉四分習因之相。餘略不論。次",
    "T46n1912_08c:0405a02": "料簡者。初約障不障料簡中。先列四句。次",
    "T46n1912_08c:0405a03": "釋。次判。初約事生滅判。次約三諦中言初",
    "T46n1912_08c:0405a04": "善者。總約有漏及以三諦。故以有漏名為",
    "T46n1912_08c:0405a05": "初善。次約作無作中言性與無作者。習因",
    "T46n1912_08c:0405a06": "既以內心驗之。但依心判善惡易知。報果",
    "T46n1912_08c:0405a07": "相現於禪心中。忽見外境不由於心。是故",
    "T46n1912_08c:0405a08": "難判若善報相下正判也。今以性之善惡。因",
    "T46n1912_08c:0405a09": "時必假相扶而起。故後相現亦須相扶。若",
    "T46n1912_08c:0405a10": "無作善惡一發已後未捨失來。任運恒有。故",
    "T46n1912_08c:0405a11": "今相現不假內心。此且據發得形俱無作。",
    "T46n1912_08c:0405a12": "若作俱無作亦假內心。以作事時必須於",
    "T46n1912_08c:0405a13": "心。是故若有外相復有內心。或是因時作",
    "T46n1912_08c:0405a14": "俱無作。既成無作。後時違教及違本要。名",
    "T46n1912_08c:0405a15": "違無作。故無作後復以十法三相往驗。復次",
    "T46n1912_08c:0405a16": "諸惡下更約三時。以判善生惡滅之相。文云",
    "T46n1912_08c:0405a17": "初瞋後喜則惡滅相。以此例知初喜後瞋即",
    "T46n1912_08c:0405a18": "善滅相。初後俱瞋即惡生相。初後俱喜即",
    "T46n1912_08c:0405a19": "善生相。諫者。字書云。以道訓人名之為諫。",
    "T46n1912_08c:0405a20": "又云。諫有五。謂諷順闚指陷。此中即諷諫",
    "T46n1912_08c:0405a21": "也。天發心下約解行簡。若自正正他下約",
    "T46n1912_08c:0405a22": "師證簡。謂他判相實不容易。故須自證",
    "T46n1912_08c:0405a23": "方可彰言。所言證者。非謂入位。但是曾",
    "T46n1912_08c:0405a24": "感以自證他。若全未感卒無師氏。應以",
    "T46n1912_08c:0405a25": "此文及禪門中驗善惡相。并大師口決此",
    "T46n1912_08c:0405a26": "附略知。若不爾者。但以不思議觀觀之。令",
    "T46n1912_08c:0405a27": "成不思議境。一切諸障無如之何。即如向",
    "T46n1912_08c:0405a28": "文觀解者是。文中所以誡者。恐後學輩自",
    "T46n1912_08c:0405a29": "無微行倚傍少解。徒占師氏之位。輒𬾫",
    "T46n1912_08c:0405b01": "判斷之能。翻為自沈益他無幾。若近師氏",
    "T46n1912_08c:0405b02": "理須諮疑。仍須善用觀力抵拒。氏者族姓",
    "T46n1912_08c:0405b03": "也。古人從師為姓。是故自古名為師氏。自",
    "T46n1912_08c:0405b04": "安公來同稱釋種。問下簡現相疑。問中本",
    "T46n1912_08c:0405b05": "問諸惡業相現。答中不非相現之問。故初",
    "T46n1912_08c:0405b06": "文但云實爾者。凡道場神非護怨責。如軍",
    "T46n1912_08c:0405b07": "虞候。但業是實責非神所防。所言防者。防",
    "T46n1912_08c:0405b08": "於橫擾耳。言虞候者。軍中遊邏伺候之官。",
    "T46n1912_08c:0405b09": "虞者助也。專也。備也。候者伺也。亦云掌山",
    "T46n1912_08c:0405b10": "澤之官。候於山澤非常之過。覘亦候也。亦",
    "T46n1912_08c:0405b11": "闚見也。復次諸業下釋闕略疑。云彼二家互",
    "T46n1912_08c:0405b12": "有所闕者。毘曇闕觀法。中論闕業相。今略",
    "T46n1912_08c:0405b13": "明業相足辯邪正。竪明觀法入門深詣。",
    "T46n1912_08c:0405b14": "自行入道誠為有餘。若望二家雖曰未",
    "T46n1912_08c:0405b15": "足。二論但橫明法相而已。約法成觀彼論",
    "T46n1912_08c:0405b16": "疎遺。次正明修觀中。初思議六界之文。略",
    "T46n1912_08c:0405b17": "列而已。次總結。云如是等業招於色心者。",
    "T46n1912_08c:0405b18": "善惡等業不出界內分段生死。故曰色心。",
    "T46n1912_08c:0405b19": "色心尚攝十界善惡。何但六界。今且列六。",
    "T46n1912_08c:0405b20": "具如陰入境初所引經論。次聲聞觀業是",
    "T46n1912_08c:0405b21": "集。緣覺觀業是行。並不云無常與幻化者。",
    "T46n1912_08c:0405b22": "意通兩教聲聞等故。通教不云菩薩者。通",
    "T46n1912_08c:0405b23": "三乘故。又此文中不列三藏菩薩者。前所",
    "T46n1912_08c:0405b24": "發度義當三藏菩薩次明不思議境。初重比",
    "T46n1912_08c:0405b25": "決。引於法華遍照十方等者。下文既云依",
    "T46n1912_08c:0405b26": "正二報。此之十方即具二意。若作正報即",
    "T46n1912_08c:0405b27": "以十方表於十界。雖曰百界千法等不",
    "T46n1912_08c:0405b28": "出十界。若作依報。三千世間亦不出十方。",
    "T46n1912_08c:0405b29": "能照即是不思議觀。所照即是不思議境。十",
    "T46n1912_08c:0405c01": "界依正二意具足。其致甚深。次正明中先出",
    "T46n1912_08c:0405c02": "境。次引證。問。證中所引華嚴者。與前別教",
    "T46n1912_08c:0405c03": "引經既同。今成圓教如何辯異。答。前明",
    "T46n1912_08c:0405c04": "別教但云地是能生。能所不同故成別義。",
    "T46n1912_08c:0405c05": "今明圓教地體生性一切具足。況復牙堅全",
    "T46n1912_08c:0405c06": "是地堅。能生所生無非法界。既深達業下發",
    "T46n1912_08c:0405c07": "心也。為對業故。下一一文皆約善惡。亦先",
    "T46n1912_08c:0405c08": "寄於別相三諦。次方總約一心三諦。一一皆",
    "T46n1912_08c:0405c09": "云非違非順。當知並寄次辯不次。次安心",
    "T46n1912_08c:0405c10": "中從業空去。亦奇次第以明不次。一一諦",
    "T46n1912_08c:0405c11": "中皆云善順惡息者。善順即觀惡息即止。次",
    "T46n1912_08c:0405c12": "破法遍中先引二論。雖復各計共成三世。",
    "T46n1912_08c:0405c13": "三世即是所觀之境。次從今觀下即能觀觀。",
    "T46n1912_08c:0405c14": "亦且約次第故先觀空後結成三諦。三世",
    "T46n1912_08c:0405c15": "相望名之為竪。次若言下於過現中。以時",
    "T46n1912_08c:0405c16": "與者相對為橫。者謂宰主。主者我也。一一",
    "T46n1912_08c:0405c17": "世中皆推四句。復名為橫。三世下結成空",
    "T46n1912_08c:0405c18": "觀。而言下假觀。所以下中觀。次通塞中四句",
    "T46n1912_08c:0405c19": "者。業即有漏非業即無漏。亦業非業即出假",
    "T46n1912_08c:0405c20": "也。先已入空得名非業。又復出假名為亦",
    "T46n1912_08c:0405c21": "業。雙非即是中道非漏非無漏業。於一一句",
    "T46n1912_08c:0405c22": "撿挍能所具如陰境。次道品中從成論至",
    "T46n1912_08c:0405c23": "身念處者。是念處也。意業單起是心念處。意",
    "T46n1912_08c:0405c24": "得實法者。領納名得是受念處。想得假名",
    "T46n1912_08c:0405c25": "是想陰。行則同緣是行陰。想行兩陰共成法",
    "T46n1912_08c:0405c26": "念。并身口業名身念處。總成四念處。依經",
    "T46n1912_08c:0405c27": "部宗次第而起。得作此說。毘曇如文。此且",
    "T46n1912_08c:0405c28": "略述三藏念處。從今觀去。正辯無作四念",
    "T46n1912_08c:0405c29": "處也。言同類者。雖十界別。同名五陰故",
    "T46n1912_08c:0406a01": "名同類。餘如陰境中說。次明助道中。念佛",
    "T46n1912_08c:0406a02": "治障障即是業。故用念佛以為對治。念三",
    "T46n1912_08c:0406a03": "十二相及報佛功德。共破習因惡業者。是惡",
    "T46n1912_08c:0406a04": "習因也。惡業麁重須加色相。是故須念應",
    "T46n1912_08c:0406a05": "佛三十二相。復念報佛所有功德。方可為",
    "T46n1912_08c:0406a06": "治。若單善習因心起。則但念法門佛。以為",
    "T46n1912_08c:0406a07": "對治。若善報果相現。報是色法。故但念應佛",
    "T46n1912_08c:0406a08": "色相為治。若惡報果相現令念法門佛者。",
    "T46n1912_08c:0406a09": "準例習因惡業。既念三十二相及以報佛無",
    "T46n1912_08c:0406a10": "量功德。今但令念法門佛者。文從勝說。若",
    "T46n1912_08c:0406a11": "本緣理不能治惡。言惡業障轉者通論善",
    "T46n1912_08c:0406a12": "惡俱皆是障。六蔽業重最能障故。故從惡說。",
    "T46n1912_08c:0406a13": "○次明魔境者。言魔事者。天魔正以順生",
    "T46n1912_08c:0406a14": "死貪五欲退菩提。嫉眷屬為事。行者宿",
    "T46n1912_08c:0406a15": "行魔業。今違宿因宿事來遮。故云魔事。大",
    "T46n1912_08c:0406a16": "論魔以破人善法為事。具如魔事品中說。",
    "T46n1912_08c:0406a17": "初來意中具破四悉。言修四三昧者。重牒",
    "T46n1912_08c:0406a18": "前來通修陰入。從惡將欲謝去。牒前業境。",
    "T46n1912_08c:0406a19": "前觀業境為不思議。事惡將謝理善將生。",
    "T46n1912_08c:0406a20": "魔恐出境作損壞事。是故須觀魔事境也。",
    "T46n1912_08c:0406a21": "故有此境次業境來。言出境者破世界意。",
    "T46n1912_08c:0406a22": "從又當去。恐生理善破為人意。從又慮",
    "T46n1912_08c:0406a23": "其去破對治意。得大神通止也。得大智慧觀",
    "T46n1912_08c:0406a24": "也。彼止觀或必能壞我。是故我今應預破",
    "T46n1912_08c:0406a25": "之。遽及也。言壞善根者。夫魔唯忌菩提之",
    "T46n1912_08c:0406a26": "善不忌有漏。有漏同魔故魔不忌。言當",
    "T46n1912_08c:0406a27": "界者。近以欲天為界。遠以非想為界。若",
    "T46n1912_08c:0406a28": "知眾生不出生死不慕佛乘。魔於是人",
    "T46n1912_08c:0406a29": "猶生親想。戍者。爾雅云。遏也。守以止賊故",
    "T46n1912_08c:0406b01": "字從人執戈。故佛於魔如怨賊也。經云去。",
    "T46n1912_08c:0406b02": "大品魔事品文。所言罪者。因魔有事因事",
    "T46n1912_08c:0406b03": "生罪。故名魔罪。又但順生死皆名魔罪。",
    "T46n1912_08c:0406b04": "大品云。教菩薩離六波羅蜜皆名魔事。又",
    "T46n1912_08c:0406b05": "有惡知識亦名魔事。又魔罪者。菩薩摩訶",
    "T46n1912_08c:0406b06": "薩不語眾生作是言。魔作佛菩薩像僧像",
    "T46n1912_08c:0406b07": "來教言。用是六波羅蜜為。或云。汝無真菩",
    "T46n1912_08c:0406b08": "提非不退行。亦不得菩提。或云。空中無一",
    "T46n1912_08c:0406b09": "切法用是菩提為。或云。空中亦無三乘用",
    "T46n1912_08c:0406b10": "是菩提為。不名菩薩皆名魔事魔罪故也。",
    "T46n1912_08c:0406b11": "大論八十云。有微細魔事者。未得跋致誑",
    "T46n1912_08c:0406b12": "言已得。準今文中即是魔羅能作如上等",
    "T46n1912_08c:0406b13": "事。故須略知如是等事。若不為他善分別",
    "T46n1912_08c:0406b14": "者。名惡知識皆名魔罪。若達下略示觀境",
    "T46n1912_08c:0406b15": "破惡之相。惡若已破懷抱憺然。知魔界如下",
    "T46n1912_08c:0406b16": "即第一義意。魔佛理一故名為如。首楞嚴云。",
    "T46n1912_08c:0406b17": "說此經時佛記眾中二百魔女。已曾五百佛",
    "T46n1912_08c:0406b18": "所深種善根。過七百阿僧祇劫。當得作佛",
    "T46n1912_08c:0406b19": "同號淨王。魔聞諸女得記作佛。來白佛言。",
    "T46n1912_08c:0406b20": "我今於自眷屬不得自在。是時天女示怯",
    "T46n1912_08c:0406b21": "弱相而宣妙理。便語魔言。汝莫愁惱我等",
    "T46n1912_08c:0406b22": "今者。不出汝界所以者何。魔界如佛界如",
    "T46n1912_08c:0406b23": "不二不異。我等不離如是魔界。魔界即佛",
    "T46n1912_08c:0406b24": "界故。魔界無有定法可示。佛界亦無定法",
    "T46n1912_08c:0406b25": "可示。一切諸法皆無定性。無定性故無有",
    "T46n1912_08c:0406b26": "眷屬及非眷屬。次別釋中初辯異同者。與",
    "T46n1912_08c:0406b27": "前四境對辯異相。業境文中略無對辯。",
    "T46n1912_08c:0406b28": "從然四倒去。與四倒辯異。文云四倒秖",
    "T46n1912_08c:0406b29": "是煩惱魔者。如前煩惱境中所引十軍。此",
    "T46n1912_08c:0406c01": "十軍中具足四倒。若望四魔雖但煩惱。由",
    "T46n1912_08c:0406c02": "煩惱故生後三魔。若前十軍是魔所置。復",
    "T46n1912_08c:0406c03": "屬今境。若界外下約界辯異。依涅槃第二",
    "T46n1912_08c:0406c04": "十文既以無常等四。為界外四魔。此乃通",
    "T46n1912_08c:0406c05": "途立魔名耳。非今魔境。若且以涅槃。而例",
    "T46n1912_08c:0406c06": "此文。界內煩惱亦為四倒。對餘陰死天子等",
    "T46n1912_08c:0406c07": "三。合成七魔。準例界外亦成七也。內外合",
    "T46n1912_08c:0406c08": "成一十四魔。故須料簡內外陰死天子三",
    "T46n1912_08c:0406c09": "魔。今言異者。但不得以無常四名以對陰",
    "T46n1912_08c:0406c10": "等。若各論者。界內名為常等四。界外名為",
    "T46n1912_08c:0406c11": "無常等四。此之四魔名體俱異。內外陰死天",
    "T46n1912_08c:0406c12": "子等三。體異名同。是故應須辯同異也。大",
    "T46n1912_08c:0406c13": "論第六問。何處說陰為魔。答。佛在莫拘羅",
    "T46n1912_08c:0406c14": "山教羅陀云。色是魔乃至識是魔。此即且",
    "T46n1912_08c:0406c15": "據界內說也。言乃至等覺三魔已過等者。",
    "T46n1912_08c:0406c16": "此瓔珞經教道說也。若從實說過則俱過。言",
    "T46n1912_08c:0406c17": "無第六天魔等者。既至等覺三魔已過。唯",
    "T46n1912_08c:0406c18": "有一分死魔在耳。此仍從教。故等覺已前",
    "T46n1912_08c:0406c19": "四魔具足。問。爾前秖應有煩惱陰及變易",
    "T46n1912_08c:0406c20": "死。如何得有天子魔耶。故文釋云。實無第",
    "T46n1912_08c:0406c21": "六天天子魔也。但是赤色三昧未窮。於中",
    "T46n1912_08c:0406c22": "義立天子魔耳。是故名為具足四魔。故知",
    "T46n1912_08c:0406c23": "凡界內名通至界外。並是義立體不得同。",
    "T46n1912_08c:0406c24": "故赤色三昧觀於他化自在天有。破彼天有",
    "T46n1912_08c:0406c25": "三惑未盡。是故通名天子魔也。大經十三",
    "T46n1912_08c:0406c26": "具列二十五三昧名。玄文第四委釋。次引經",
    "T46n1912_08c:0406c27": "文以辯同異者。新經五十八離世間品云。",
    "T46n1912_08c:0406c28": "菩薩摩訶薩有十種魔。一者陰魔。生諸取",
    "T46n1912_08c:0406c29": "故。二者煩惱魔。生雜染故。三者業魔。能障",
    "T46n1912_08c:0407a01": "礙故。四者心魔。起高慢故。五者死魔。捨生",
    "T46n1912_08c:0407a02": "處故。六者天魔。自憍縱故。七者善根魔。恒執",
    "T46n1912_08c:0407a03": "取故。八者三昧魔。久耽味故。九者善知識魔。",
    "T46n1912_08c:0407a04": "起著心故。十者菩提法智魔。常不捨故。若",
    "T46n1912_08c:0407a05": "將彼十以望今文。有通別二意。所言通者。",
    "T46n1912_08c:0407a06": "十魔一一通界內外。謂界內陰及界外陰。乃",
    "T46n1912_08c:0407a07": "至二乘菩提法智。別教菩薩菩提法智。若別",
    "T46n1912_08c:0407a08": "論者。六唯界內。餘通內外。界內六中初一",
    "T46n1912_08c:0407a09": "五六。界內三魔。第二三四。合為界內煩惱",
    "T46n1912_08c:0407a10": "魔也。餘四通者如前通釋。故與界內四",
    "T46n1912_08c:0407a11": "明。同者。則從別釋。若名異者。即從通釋別",
    "T46n1912_08c:0407a12": "義復通。故如前釋雖有通別仍不出四。",
    "T46n1912_08c:0407a13": "餘四攝在煩惱魔中。是則內外俱十各四。亦",
    "T46n1912_08c:0407a14": "如前文俱七各四。彼經復有十種魔業十離",
    "T46n1912_08c:0407a15": "魔法。具如彼經不能委引。又大品十三魔",
    "T46n1912_08c:0407a16": "事品文。並是第六天子魔攝。大論六十七六",
    "T46n1912_08c:0407a17": "十八魔相甚廣。何但於三昧中現。乃至一",
    "T46n1912_08c:0407a18": "切事業中惱亂行者。經云。若魔若魔民惡因",
    "T46n1912_08c:0407a19": "緣故。入人身中嬈亂人心。或令書者疲極。",
    "T46n1912_08c:0407a20": "國土事起。或書者不得供養。若讀誦時師",
    "T46n1912_08c:0407a21": "徒不和。若大眾中說。有人來說法師過失。",
    "T46n1912_08c:0407a22": "言法師不能如說而行。何足聽受。或言",
    "T46n1912_08c:0407a23": "雖能持戒。而復鈍根不解深義。聽之何益。",
    "T46n1912_08c:0407a24": "或言大乘是空滅之法無可行處。或時作",
    "T46n1912_08c:0407a25": "好敬信沙門。云般若波羅蜜空無罪福名。",
    "T46n1912_08c:0407a26": "無有道理等。如下發相中云令墮惡者。",
    "T46n1912_08c:0407a27": "即其意也。或云可取涅槃。即發相中令墮",
    "T46n1912_08c:0407a28": "二乘者是也。又云。或法師不受弟子信施。",
    "T46n1912_08c:0407a29": "或師好施弟子不受。論釋云。弟子法應供",
    "T46n1912_08c:0407b01": "養於師。何以言師施於弟子。然弟子作是",
    "T46n1912_08c:0407b02": "念。師少物尚不捨何能捨身。雖讚布施乃",
    "T46n1912_08c:0407b03": "是欺誑。名不和合。是故師須布施弟子。弟",
    "T46n1912_08c:0407b04": "子復以四事供師。師少欲故而不肯受。便",
    "T46n1912_08c:0407b05": "羞愧言。如賣買法是故不受。或師多知識",
    "T46n1912_08c:0407b06": "無乏。能養弟子。弟子自念。人當謂貪師之",
    "T46n1912_08c:0407b07": "衣食。是故受法。或云德薄不勝師施。如是",
    "T46n1912_08c:0407b08": "等心雖好。不成般若波羅蜜。亦是魔事。此",
    "T46n1912_08c:0407b09": "等即前發相中令墮善者是也。雖非因觀",
    "T46n1912_08c:0407b10": "而發。或當亦是宿緣相關。或行三昧師與",
    "T46n1912_08c:0407b11": "弟子有上諸事。妨三昧故不可不覺。此",
    "T46n1912_08c:0407b12": "等既爾諸行例然。故略記之以示後學。次",
    "T46n1912_08c:0407b13": "明發相中初辯民主。可知。次開釋中初文",
    "T46n1912_08c:0407b14": "可見。啾𧫕者。楚詞云。啾𧫕蟲鳴。又云啾啾鸞",
    "T46n1912_08c:0407b15": "聲。𧫕者小語也。魔似彼聲故云也。次時媚",
    "T46n1912_08c:0407b16": "中初辯權實。大集十二時獸者。若五行中",
    "T46n1912_08c:0407b17": "名十二肖。肖者似也。此十二神似彼故也。",
    "T46n1912_08c:0407b18": "大集二十四云。東方海中有瑠璃山。高二十",
    "T46n1912_08c:0407b19": "由旬中有虎兔龍。南方海中有玻瓈山。高",
    "T46n1912_08c:0407b20": "二十由旬中有蛇馬羊。西方海中有白銀山。",
    "T46n1912_08c:0407b21": "高二十由旬中有猴鷄犬。北方海中有黃金",
    "T46n1912_08c:0407b22": "山。高六由旬中有猪鼠牛所住之窟經各有窟名",
    "T46n1912_08c:0407b23": "東方樹神南方火神。西方風神北方水神。一",
    "T46n1912_08c:0407b24": "一方各有二羅剎女及五百眷屬。隨其方",
    "T46n1912_08c:0407b25": "命。各自供養其方三神。其窟皆云是菩薩",
    "T46n1912_08c:0407b26": "住處。一一獸皆云修聲聞慈。晝夜常行閻",
    "T46n1912_08c:0407b27": "浮提內人皆恭敬。已曾於過去佛所發願。",
    "T46n1912_08c:0407b28": "一獸每一日一夜遍閻浮提。餘十一獸安住",
    "T46n1912_08c:0407b29": "修慈。從七月一日鼠為其首。二日牛乃至",
    "T46n1912_08c:0407c01": "十三日還從鼠起。是故此土多有畜獸能",
    "T46n1912_08c:0407c02": "行教化。故他方恭敬。經云。若此佛四部弟子",
    "T46n1912_08c:0407c03": "欲得大智大定大神通。欲受一切所有典",
    "T46n1912_08c:0407c04": "籍。增進善法。應作白土山。方廣七尺高一",
    "T46n1912_08c:0407c05": "丈二尺。種種香泥以金薄薄之。四面二丈。",
    "T46n1912_08c:0407c06": "散薝蔔華以銅器盛種種非時漿。安置四",
    "T46n1912_08c:0407c07": "面。清淨持戒日三洗浴敬信三寶。去山三",
    "T46n1912_08c:0407c08": "丈正東立誦如是呪云云。經十五日當於",
    "T46n1912_08c:0407c09": "山上見初月像。即知已見十二時獸。見已",
    "T46n1912_08c:0407c10": "所有願求隨意即得。此十二獸或時作鬼",
    "T46n1912_08c:0407c11": "鳥等像。行閻浮提教化同類。菩薩秖作人",
    "T46n1912_08c:0407c12": "天等像是未為難為獸則難。此獸既云一",
    "T46n1912_08c:0407c13": "日一夜行閻浮提。故知即是權化者耳。今下",
    "T46n1912_08c:0407c14": "文言隨其時來惱行人者。乃是支流實行",
    "T46n1912_08c:0407c15": "之輩。若邪想下正明發相。今欲下以時驗",
    "T46n1912_08c:0407c16": "之。此九屬東方木等者。如東方九獸但三",
    "T46n1912_08c:0407c17": "為正。故以三正而對孟仲季。言前後者。",
    "T46n1912_08c:0407c18": "孟者首也。正獸則在三中之後。仲者中也。正",
    "T46n1912_08c:0407c19": "獸則在三獸之中。季者末也。正獸則居三中",
    "T46n1912_08c:0407c20": "之初。餘之三方亦復如是。居初之後居末",
    "T46n1912_08c:0407c21": "之初。故云傳作前後。欲使九座均調。孟仲",
    "T46n1912_08c:0407c22": "季等。是故傳作前後分之。餘五行法並但十",
    "T46n1912_08c:0407c23": "二。唯六壬式中列三十六。準彼文者。已有",
    "T46n1912_08c:0407c24": "三。謂蟬鱓蛇。今文云鯉。多恐字誤。又列子",
    "T46n1912_08c:0407c25": "云燕鼠伏翼。今文云猫。仍恐彼誤。餘諸獸",
    "T46n1912_08c:0407c26": "名並與式同。豺者犬足。貉者應作貈胡各切爾",
    "T46n1912_08c:0407c27": "雅云。雌者曰𧴎乃老切今江東呼為㹟㹬。羭字",
    "T46n1912_08c:0407c28": "從豸。猰㺄類貙虎爪食人迅走。貙勅俱切若",
    "T46n1912_08c:0407c29": "更開為一百八獸。但為時分猶寬。恐在時",
    "T46n1912_08c:0408a01": "間不識。故更開為一百八也。隨其時分還",
    "T46n1912_08c:0408a02": "以十二收之。隨其時來但稱十二獸名。或",
    "T46n1912_08c:0408a03": "稱三十六名。其媚則去。故知鬼法懼人識",
    "T46n1912_08c:0408a04": "名。識名尚不敢來。況復識形。故識其形",
    "T46n1912_08c:0408a05": "名。不敢為非。次魔羅發者。初明破意及破",
    "T46n1912_08c:0408a06": "方法。前塠愓時媚並波旬遠屬。今魔羅者。",
    "T46n1912_08c:0408a07": "皆波旬近屬。或天主自來最為難伏。二善二",
    "T46n1912_08c:0408a08": "惡者。四弘為已善諸行為未善。見思為已",
    "T46n1912_08c:0408a09": "惡無明為未惡。大論云下引證。言華箭等",
    "T46n1912_08c:0408a10": "者。大論問曰。何名為魔。答。魔者破慧命壞",
    "T46n1912_08c:0408a11": "道法。是故名魔。諸外道輩云是欲主引人",
    "T46n1912_08c:0408a12": "生著。復名為華。從五根入破壞五根。復",
    "T46n1912_08c:0408a13": "名五箭。破佛法善法故名魔羅。復次作世",
    "T46n1912_08c:0408a14": "間結使因緣。亦魔王之力。為諸佛怨讐破",
    "T46n1912_08c:0408a15": "一切聖人。逆流人事。不喜涅槃法。又云。是",
    "T46n1912_08c:0408a16": "魔有三種事。能破行人。謂戲笑語言歌舞邪",
    "T46n1912_08c:0408a17": "視等。是從愛生。縛打鞭拷斫刺。破截等。是",
    "T46n1912_08c:0408a18": "從瞋生。五熱灸身自餓投巖等。是從癡生。",
    "T46n1912_08c:0408a19": "此等即是三賊之流也。乃至貪染世間皆是",
    "T46n1912_08c:0408a20": "魔事。又云。或作種種形恐怖菩薩。或作上",
    "T46n1912_08c:0408a21": "妙五欲惱亂菩薩。或轉世間人心作大供",
    "T46n1912_08c:0408a22": "養。貪供養故則失道法。或轉人心令惱",
    "T46n1912_08c:0408a23": "行者。隨前人趣向因而惱之。論文甚廣隨",
    "T46n1912_08c:0408a24": "要而記。五根各一剎那者。五根取塵必為",
    "T46n1912_08c:0408a25": "魔羅之所得便。魔羅得便良由失念。失",
    "T46n1912_08c:0408a26": "從於根故曰五根各一剎那。故婆沙第九",
    "T46n1912_08c:0408a27": "云。佛著衣持鉢入城乞食。波旬作是念。當",
    "T46n1912_08c:0408a28": "壞其道。便作御車人類把鞭覓牛。著弊",
    "T46n1912_08c:0408a29": "壞衣頭髮蓬亂。往至佛所問佛見我牛不。",
    "T46n1912_08c:0408b01": "佛念是魔亂我。即語魔言。惡魔何處有牛",
    "T46n1912_08c:0408b02": "用是牛為。天魔作是念。沙門知我是魔。即",
    "T46n1912_08c:0408b03": "白佛言。眼觸入處是我乘。乃至意觸入處是",
    "T46n1912_08c:0408b04": "我乘。沙門何所之。佛言。我到彼無六觸處。",
    "T46n1912_08c:0408b05": "汝所不到處我當往彼。波旬意以我如御",
    "T46n1912_08c:0408b06": "者。六觸如乘。能御此乘運諸眾生。至於三",
    "T46n1912_08c:0408b07": "界。所以涅槃非其到處。故佛語言。我到無",
    "T46n1912_08c:0408b08": "六觸。及汝所不到處。即涅槃也。故大品諸",
    "T46n1912_08c:0408b09": "文魔羅作惱。不出六觸。故今文中外扇內",
    "T46n1912_08c:0408b10": "惱。不出六觸。天魔波旬尚以色等惱亂於",
    "T46n1912_08c:0408b11": "況佛。悠悠行人者耶。令云五觸意即兼",
    "T46n1912_08c:0408b12": "六。以從五根轉入意故。即有法觸。故云",
    "T46n1912_08c:0408b13": "共壞。根塵相對即有十八。復次下廣釋",
    "T46n1912_08c:0408b14": "外來。初令墮惡次令墮善。若本是出世高",
    "T46n1912_08c:0408b15": "士得作此說。若本是散善之人元是魔屬。何",
    "T46n1912_08c:0408b16": "所論墮。如此之人若廢善法却成魔事。次",
    "T46n1912_08c:0408b17": "令墮二乘中。言行當者指示也。次令墮無",
    "T46n1912_08c:0408b18": "方便空等者。惡空假也。不先觀於緣生四",
    "T46n1912_08c:0408b19": "句。不了諸法皆無自性。不解諸法性空相",
    "T46n1912_08c:0408b20": "空。雖生空解不損煩惱。名無方便空。若",
    "T46n1912_08c:0408b21": "不為菩提無大悲心。雖云化物但增生",
    "T46n1912_08c:0408b22": "死。如是名為偏事邪假。尚不及三藏菩薩",
    "T46n1912_08c:0408b23": "之假。況餘教耶。乃至亦能令人入於三藏之",
    "T46n1912_08c:0408b24": "假。如為阿難亦似別教。但非從空故云",
    "T46n1912_08c:0408b25": "偏耳。阿難下舉深況淺。阿難如來臨涅槃",
    "T46n1912_08c:0408b26": "時在娑羅林外。為六萬四千億魔之所惱",
    "T46n1912_08c:0408b27": "亂。佛問諸大眾。阿難今者為在何許。答曰。",
    "T46n1912_08c:0408b28": "今在娑羅林外十二由旬為六萬四千億魔",
    "T46n1912_08c:0408b29": "之所惱亂。諸魔皆自變形為如來像。或說",
    "T46n1912_08c:0408c01": "諸法從因緣生。或說不從因緣而生。或",
    "T46n1912_08c:0408c02": "說從緣生者皆是無常。或說是常。或說陰",
    "T46n1912_08c:0408c03": "入是實。或說是虛假。或說十二因緣有四",
    "T46n1912_08c:0408c04": "種。或說如幻化。或說因聞因思因修。或",
    "T46n1912_08c:0408c05": "說不淨觀出入息。四念處四善根。三空門無",
    "T46n1912_08c:0408c06": "學。初地乃至十住。十二部經三十七品。現十",
    "T46n1912_08c:0408c07": "八變八相成道。阿難念言。如是等相昔所",
    "T46n1912_08c:0408c08": "未見。誰之所作將非如來作耶。欲起欲",
    "T46n1912_08c:0408c09": "語都不從意。魔入骨故。復自念言。佛於今",
    "T46n1912_08c:0408c10": "者所說不同。我於今者為受誰語。阿難今",
    "T46n1912_08c:0408c11": "者極大苦惱。佛令文殊以呪術力破壞諸",
    "T46n1912_08c:0408c12": "魔。然諸魔所說。唯不能說圓頓法門。以圓",
    "T46n1912_08c:0408c13": "頓法非其境界故也。言笈多者於魔突羅",
    "T46n1912_08c:0408c14": "國半月說法。所謂施論戒論生天之論。欲",
    "T46n1912_08c:0408c15": "為不淨出要第一。魔王波旬便生愁惱。而",
    "T46n1912_08c:0408c16": "作是念。憂波毱多作大集會。必當教令出",
    "T46n1912_08c:0408c17": "我境界。我今當往壞其眾意。於說法處。雨",
    "T46n1912_08c:0408c18": "真金華瓔珞華等。化作白象七寶莊嚴。化",
    "T46n1912_08c:0408c19": "為七人端正殊特。舉會觀察無聽法者。",
    "T46n1912_08c:0408c20": "於三日中演說深法。無有一人得道果",
    "T46n1912_08c:0408c21": "者。魔王歡喜深自慶幸。毱多即入三昧觀",
    "T46n1912_08c:0408c22": "之。誰之所作。即知波旬魔王所作。復以瓔",
    "T46n1912_08c:0408c23": "珞著尊者頂上。知已便作是念。惡妬弊魔",
    "T46n1912_08c:0408c24": "壞亂正法。如來何故而不調伏。即觀佛心",
    "T46n1912_08c:0408c25": "知佛令已而調伏之。即以三屍蛇人狗等。",
    "T46n1912_08c:0408c26": "化為瓔珞。感魔令至而謂之曰。汝與我鬘",
    "T46n1912_08c:0408c27": "深感厚施。令還以此用酬贈汝。魔大歡喜",
    "T46n1912_08c:0408c28": "舒頸受之。至其頸上還見死屍蟲蛆欲",
    "T46n1912_08c:0408c29": "出。魔見是已深生厭惡。語毱多言。汝今",
    "T46n1912_08c:0409a01": "云何以此死屍而繫我頸。答曰。比丘不應",
    "T46n1912_08c:0409a02": "以華鬘莊嚴。汝先何以為我著之。今為汝",
    "T46n1912_08c:0409a03": "著正得其宜。魔以神力欲去。不得。此屍",
    "T46n1912_08c:0409a04": "在頸如須彌山不可動轉。踊身虛空請",
    "T46n1912_08c:0409a05": "求諸天為脫此屍。諸天皆言。此是大聖之",
    "T46n1912_08c:0409a06": "所為作。非我庸下之所能脫。詣梵王所求",
    "T46n1912_08c:0409a07": "為脫之。梵王言。十力弟子所作我不能脫。",
    "T46n1912_08c:0409a08": "假使劫風旋嵐所吹。亦不能動。如因地倒",
    "T46n1912_08c:0409a09": "還從地起。若能歸依優波毱多。容有得脫。",
    "T46n1912_08c:0409a10": "魔受梵王教至毱多所。深生敬重五體投",
    "T46n1912_08c:0409a11": "地白言。大德。佛初成道我率官屬而逼惱",
    "T46n1912_08c:0409a12": "之。未曾一言而見輕辱。汝阿羅漢少慈悲",
    "T46n1912_08c:0409a13": "力。於人天前見陵毀我。毱多言。汝大愚癡",
    "T46n1912_08c:0409a14": "無有智慧。以聲聞人用比如來。欲以芥",
    "T46n1912_08c:0409a15": "子比須彌山。螢燭之光齊輝日月。我今陜",
    "T46n1912_08c:0409a16": "劣故相毀辱。又如來使我調伏於汝。汝因",
    "T46n1912_08c:0409a17": "斯故。有善心生不墮惡道。魔聞歡喜生希",
    "T46n1912_08c:0409a18": "有心。今可為我除此三屍。尊者答言。汝於",
    "T46n1912_08c:0409a19": "正法莫作惱害。然後乃當為汝脫之。魔",
    "T46n1912_08c:0409a20": "言受教。乃至令為現如來相等云云。寧免自",
    "T46n1912_08c:0409a21": "他三十六箭者。一根有三三五十五。轉入意",
    "T46n1912_08c:0409a22": "地又有三箭。故成十八。魔自作惱名之為",
    "T46n1912_08c:0409a23": "自。扇動檀越名之為他。自他各有一十八",
    "T46n1912_08c:0409a24": "箭。故三十六。若知下正約理調。違實際故",
    "T46n1912_08c:0409a25": "見魔異佛。若入實際魔佛不二。魔不為違",
    "T46n1912_08c:0409a26": "佛亦無順。大經下引證。小乘斷惑故說調",
    "T46n1912_08c:0409a27": "魔如毱多等。大乘體法魔為法界。如楞嚴",
    "T46n1912_08c:0409a28": "中說三昧時。魔欲為惱自見被縛。無人",
    "T46n1912_08c:0409a29": "調之。又小乘人既未能破。但名為伏。大乘",
    "T46n1912_08c:0409b01": "之人無魔可調。乃名為斷。次明妨亂中。",
    "T46n1912_08c:0409b02": "對空等十法簡二十邪法。文望正法皆名",
    "T46n1912_08c:0409b03": "太過。其實若過不及各各有十。至禪境中",
    "T46n1912_08c:0409b04": "當辯。次結數中云三百邪法者。且約邪",
    "T46n1912_08c:0409b05": "從外來。故云三百。若兼度入意地則三百",
    "T46n1912_08c:0409b06": "六十。故文中云。而其初入必因五根。故且",
    "T46n1912_08c:0409b07": "從因以明三百。治堆惕中云偷臘等者。盜",
    "T46n1912_08c:0409b08": "增法歲意避僧役。希利貪食故得此名。臘",
    "T46n1912_08c:0409b09": "者獵也。於此月中獵取禽獸以祭其祖。從",
    "T46n1912_08c:0409b10": "事而立故名為臘。或曰臘者接也。史記云。",
    "T46n1912_08c:0409b11": "始皇名臘夏曰嘉平。殷曰清祀。周曰大蜡",
    "T46n1912_08c:0409b12": "鉏架切自漢後為臘以至於今。吉支者鬼名也。",
    "T46n1912_08c:0409b13": "此鬼本由破戒所致。故聞戒序猶生愧心。",
    "T46n1912_08c:0409b14": "況戒神為護今破戒鬼去。亦如前所引五",
    "T46n1912_08c:0409b15": "戒緣起則一切鬼神皆懼戒法。俗有相傳",
    "T46n1912_08c:0409b16": "云。請僧禳災。僧誦戒序屍被戒神移之曠",
    "T46n1912_08c:0409b17": "野。即其事也。治魔羅中。云一切物莫受者。",
    "T46n1912_08c:0409b18": "空無所得也。具如玄文第四卷初引。增一",
    "T46n1912_08c:0409b19": "二十七云。魔有五力所謂五塵。佛聖弟子一",
    "T46n1912_08c:0409b20": "力能拒。謂不放逸。大論問。新學菩薩道力尚",
    "T46n1912_08c:0409b21": "弱。云何能使魔不得便。答。諸菩薩護故。又",
    "T46n1912_08c:0409b22": "云。是人善修空故魔無如之何。如身無瘡",
    "T46n1912_08c:0409b23": "毒不得入。是故修空魔不得便。次明修",
    "T46n1912_08c:0409b24": "觀者初三惡者云云。大經云。有四善事墮三",
    "T46n1912_08c:0409b25": "惡道。一者為勝他故讀誦經典。二者為利",
    "T46n1912_08c:0409b26": "養故受持禁戒。三者為他屬故而行布施。",
    "T46n1912_08c:0409b27": "四者為非想故繫念思惟。言他屬者施物",
    "T46n1912_08c:0409b28": "本為攝他從己。今以他屬為三善者。且",
    "T46n1912_08c:0409b29": "據施邊從事而說。若從心說則屬三惡。雖",
    "T46n1912_08c:0409c01": "生善道世世相染等者。意令他屬而反屬",
    "T46n1912_08c:0409c02": "魔。是故世世為魔所嬈。經云下大品文也。",
    "T46n1912_08c:0409c03": "大論八十一云。阿難問佛。魔為都嬈一切",
    "T46n1912_08c:0409c04": "菩薩。亦有不嬈者耶。佛言。有嬈不嬈。阿難",
    "T46n1912_08c:0409c05": "白佛。何者被嬈。佛言。或有菩薩先世聞般",
    "T46n1912_08c:0409c06": "若不能信解。遠善知識親近惡友。離般",
    "T46n1912_08c:0409c07": "若行惡法。聞深般若語他人言。我尚不",
    "T46n1912_08c:0409c08": "得其底汝何用學。又輕餘菩薩言。我行般",
    "T46n1912_08c:0409c09": "若汝無是行。又有菩薩恃姓輕他。天魔歡",
    "T46n1912_08c:0409c10": "喜云。我宮殿不空益三惡道。又有菩薩與",
    "T46n1912_08c:0409c11": "求聲聞者諍。魔言。穢薩婆若。或與求薩",
    "T46n1912_08c:0409c12": "婆若者諍。魔言。兩失薩婆若若無是事甚",
    "T46n1912_08c:0409c13": "深清淨者則無魔惱。雖在善道與魔相關。",
    "T46n1912_08c:0409c14": "如是菩薩為魔所惱言拙度者通至別教。",
    "T46n1912_08c:0409c15": "如魔為阿難說法等云云。次不思議境中言",
    "T46n1912_08c:0409c16": "一魔一切佛等者。魔既即理故一魔即一切",
    "T46n1912_08c:0409c17": "佛。如此下明妙觀功能。言治魔顯理者。降",
    "T46n1912_08c:0409c18": "魔是道場。即是治於魔糠顯於理米。魔為",
    "T46n1912_08c:0409c19": "侍者者。夫為侍者隨順人意。故觀魔界",
    "T46n1912_08c:0409c20": "隨順實相。緣修不能寂照等者。即淨名中持",
    "T46n1912_08c:0409c21": "世菩薩住於靜室。天魔波旬從萬二千天女",
    "T46n1912_08c:0409c22": "狀如帝釋。鼓樂絃歌至持世所。持世謂是",
    "T46n1912_08c:0409c23": "釋提桓因。而慰之言。善來憍尸迦。次復責",
    "T46n1912_08c:0409c24": "言。雖福應有不當自恣。當觀五欲無常",
    "T46n1912_08c:0409c25": "以求善本。魔言。受是萬二千天女可備掃",
    "T46n1912_08c:0409c26": "灑。意以聞法用申供養。因茲作惱壞菩薩",
    "T46n1912_08c:0409c27": "心。持世未曉故但答言。無以此非法之物。",
    "T46n1912_08c:0409c28": "邀我沙門釋子等。時維摩詰為調魔屬。訶",
    "T46n1912_08c:0409c29": "持世言。是為魔來非帝釋也。時維摩詰即",
    "T46n1912_08c:0410a01": "語魔言。可以此女與我。如我應受。大士",
    "T46n1912_08c:0410a02": "意言。我是俗流正應受之。彼出家之人非",
    "T46n1912_08c:0410a03": "所應也。今文便釋經意云。持世但是別教",
    "T46n1912_08c:0410a04": "菩薩。緣修出觀不覺魔嬈。淨名是圓教菩",
    "T46n1912_08c:0410a05": "薩真修寂照。觀無出入。故斥持世不能寂",
    "T46n1912_08c:0410a06": "照為魔所謀。從魔界即佛界去發心也。慈",
    "T46n1912_08c:0410a07": "與眾生魔界即佛界之樂。故云慈無量佛。悲",
    "T46n1912_08c:0410a08": "拔眾生佛界即魔界之苦。故云悲無量魔。",
    "T46n1912_08c:0410a09": "從欲滿此願去安心。文中寄事故約悉達",
    "T46n1912_08c:0410a10": "降魔。以明止觀。從但以下結成行人用安",
    "T46n1912_08c:0410a11": "心相。次隨魔下破遍。初總。次歷教。歷教中",
    "T46n1912_08c:0410a12": "三藏伏四在三祇百劫。坐道場時三十四",
    "T46n1912_08c:0410a13": "心破煩惱魔。爾時乃名為菩提道。入無餘",
    "T46n1912_08c:0410a14": "後名法性身。由菩提滿故成佛果。由成佛",
    "T46n1912_08c:0410a15": "故。故入無餘。入無餘故破於陰魔。由破",
    "T46n1912_08c:0410a16": "煩惱及得法性身故。永無分段故也。是故",
    "T46n1912_08c:0410a17": "此兩共破死魔。故三藏佛雖降天魔斷煩",
    "T46n1912_08c:0410a18": "惱魔。有餘身在仍未免陰。八十入滅仍未",
    "T46n1912_08c:0410a19": "免死。故得菩提。及入滅已至法性身。方",
    "T46n1912_08c:0410a20": "免陰死二魔。文中存略但言死耳。得不動",
    "T46n1912_08c:0410a21": "三昧等者。具如大集云。天主初令諸軍。次",
    "T46n1912_08c:0410a22": "遣太子。次遣三妃。皆不能壞。後自領軍為",
    "T46n1912_08c:0410a23": "佛所降。大軍退敗王顛倒墮冠蓋劍三各",
    "T46n1912_08c:0410a24": "在一處。此並大論第六文也。今文義通至後",
    "T46n1912_08c:0410a25": "三教。通教見位同三藏伏。至六地時得菩",
    "T46n1912_08c:0410a26": "提道。同三藏斷。兩教聲聞不破天子魔故",
    "T46n1912_08c:0410a27": "初為所惱。修得神通。雖復調伏亦不名",
    "T46n1912_08c:0410a28": "斷。據教全未識於赤色三昧。別依教道故",
    "T46n1912_08c:0410a29": "前後斷。是則前之三教並屬教道。若不爾",
    "T46n1912_08c:0410b01": "者。豈有斷通惑伏利惑而能破魔。圓教",
    "T46n1912_08c:0410b02": "俱破無復前後。應約六即以辯淺深。初",
    "T46n1912_08c:0410b03": "住俱破八魔者。大論二十云。若欲修習首楞",
    "T46n1912_08c:0410b04": "嚴定。須破八魔。應當親近大般涅槃。謂陰",
    "T46n1912_08c:0410b05": "等四及無常等四。義通內外如前所說。從",
    "T46n1912_08c:0410b06": "於上一一下通塞。道品如文。從門若未開",
    "T46n1912_08c:0410b07": "下助道。此之六種於魔成度。於行人成蔽。",
    "T46n1912_08c:0410b08": "為生死故即成魔度。違菩提道所以成蔽。",
    "T46n1912_08c:0410b09": "今以依理而斥事度。以此事六治於魔六。",
    "T46n1912_08c:0410b10": "此六蔽者雖似六度不為菩提。皆屬魔攝。",
    "T46n1912_08c:0410b11": "前之四度灼然生死。所得禪定與鬼交通。所",
    "T46n1912_08c:0410b12": "得船若不離見著。言正度者。四教六度",
    "T46n1912_08c:0410b13": "皆名為正。具如助道攝法中說。兼治者。以",
    "T46n1912_08c:0410b14": "魔中兼二故須借用。若雜煩惱及業如前",
    "T46n1912_08c:0410b15": "兩境中用治。雜業借念二佛者。謂色身法門",
    "T46n1912_08c:0410b16": "身。雜中有惡當用念色。雜中有善當念",
    "T46n1912_08c:0410b17": "法門。聞慧者。四教並在外凡。故今圓教在",
    "T46n1912_08c:0410b18": "於五品。黜者退也。貶去也。此十法後亦應",
    "T46n1912_08c:0410b19": "以大車為譬。文無者略。但云直至道場。復",
    "T46n1912_08c:0410b20": "次通用一意為觀下。結觀通別。十乘觀法有",
    "T46n1912_08c:0410b21": "通別二意。一以陰境十法冠下九境。名之",
    "T46n1912_08c:0410b22": "為通。秖是一法不思議觀。人根鈍故開對十",
    "T46n1912_08c:0410b23": "法。先了通意節節入別。境境皆然觀法易",
    "T46n1912_08c:0410b24": "了。故引中論通別為例。次料簡中問如文。",
    "T46n1912_08c:0410b25": "答中先違問答。故云緣別。次引論文證者。",
    "T46n1912_08c:0410b26": "即順問答。雖順問答此成不定。故不同",
    "T46n1912_08c:0410b27": "於寒去春來。魔若去已好法來者。不必全爾。",
    "T46n1912_08c:0410b28": "是故不同。大論云。樂法梵志於十二年。遍",
    "T46n1912_08c:0410b29": "閻浮提求知聖法。而不能得。時世無佛佛",
    "T46n1912_08c:0410c01": "法亦盡。有婆羅門言。我有聖法一偈。若實",
    "T46n1912_08c:0410c02": "樂法當以與汝。答言。實樂。婆羅門言。若實",
    "T46n1912_08c:0410c03": "樂法。當以皮為紙。以骨為筆。以髓為水。",
    "T46n1912_08c:0410c04": "以血為墨即如其言書得佛偈。偈言。如法",
    "T46n1912_08c:0410c05": "應修行非法不應行。今世若後世行法者",
    "T46n1912_08c:0410c06": "安隱。又有說云。魔來誑樂法令剝皮等者。",
    "T46n1912_08c:0410c07": "意欲退樂法心。樂法心堅即便剝皮等。魔",
    "T46n1912_08c:0410c08": "便隱去。感下方佛為其說偈。後釋與文合。",
    "T46n1912_08c:0410c09": "與論稍別。",
    "T46n1912_08c:0410c10": "止觀輔行傳弘決卷第八之三"
}