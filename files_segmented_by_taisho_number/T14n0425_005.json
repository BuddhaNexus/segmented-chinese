{
    "T14n0425_005:0034c20": "賢劫經卷第五",
    "T14n0425_005:0034c22": "西晉月氏三藏竺法護譯",
    "T14n0425_005:0034c23": "14 寂然度無極品寂然度無極品第十四",
    "T14n0425_005:0034c24": "「何謂寂然度無極有六事？假使能斷諍訟",
    "T14n0425_005:0034c25": "之法性常和調，是曰布施；若身口心篤信悅",
    "T14n0425_005:0034c26": "豫，不犯諸法與道合同，是曰持戒；以無陰",
    "T14n0425_005:0034c27": "蓋五陰六衰受正無礙，是曰忍辱；其三昧",
    "T14n0425_005:0034c28": "定無能動移，婬怒癡心不能染之，是曰精",
    "T14n0425_005:0034c29": "進；聖慧所行無能分別，應時隨便度脫一",
    "T14n0425_005:0035a01": "切，是曰一心；所願普至周遍一切，去來今",
    "T14n0425_005:0035a02": "法三世無礙，是曰智慧；是為六。「何謂所觀",
    "T14n0425_005:0035a03": "度無極有六事？所未聞法而得聞之，以用開",
    "T14n0425_005:0035a04": "化一切眾生，是曰布施；不得諸見本無邪",
    "T14n0425_005:0035a05": "疑，以度一切瑕穢眾罪，是曰持戒；能得開",
    "T14n0425_005:0035a06": "化無數眾生，使發道心愍念危厄，是曰忍",
    "T14n0425_005:0035a07": "辱；口所宣布佛正真行，常得成辦并化他人，",
    "T14n0425_005:0035a08": "是曰精進；若能次第暢達諸法三十七品、十",
    "T14n0425_005:0035a09": "二緣起，是曰一心；其在智慧了一切空，不",
    "T14n0425_005:0035a10": "有想願解無所有，是曰智慧；是為六。「何謂",
    "T14n0425_005:0035a11": "樂明度無極有六事？若能應時離老病死眾",
    "T14n0425_005:0035a12": "患之難，宣示道法無上正真，是曰布施；以",
    "T14n0425_005:0035a13": "明消滅愛欲之惱，無上大道自然為伏，是曰",
    "T14n0425_005:0035a14": "持戒；若以聖慧一切普定，等無邪業悉行菩",
    "T14n0425_005:0035a15": "薩，是曰忍辱；一切普安以晃昱明，志存道",
    "T14n0425_005:0035a16": "地靡不周遍，是曰精進；若以明曜普受一切，",
    "T14n0425_005:0035a17": "諸法根元了無處所，是曰一心；其用聖慧",
    "T14n0425_005:0035a18": "皆知一切諸法經典十二部藏，是曰智慧；是",
    "T14n0425_005:0035a19": "為六。「何謂來解脫度無極有六事？志所解脫",
    "T14n0425_005:0035a20": "柔軟安隱，常好救厄眾生苦患，是曰布施；",
    "T14n0425_005:0035a21": "除於一切所止罣礙，使無闇蔽，是曰持戒；",
    "T14n0425_005:0035a22": "若有所受，棄捐眾穢常修梵行，因其行業恒",
    "T14n0425_005:0035a23": "奉行德，是曰忍辱；一切普愍十方世界，歡",
    "T14n0425_005:0035a24": "悅惔怕心無所生，是曰精進；常能隨時堪任",
    "T14n0425_005:0035a25": "忍辱；一切苦樂不以增減，是曰一心；常以",
    "T14n0425_005:0035a26": "法教不違道法，所在一切至真不虛，是曰",
    "T14n0425_005:0035a27": "智慧；是為六。「何謂入比丘聖眾度無極有六",
    "T14n0425_005:0035a28": "事？若能化立一切諸願志存道願，是曰布施；",
    "T14n0425_005:0035a29": "隨其所樂建立一切化之以道，是曰持戒；",
    "T14n0425_005:0035b01": "其以寂然所願惔怕，心不憒閙化之節限，是",
    "T14n0425_005:0035b02": "曰忍辱；所行殊特與眾超異不與俗同，是曰",
    "T14n0425_005:0035b03": "精進；心所受法常使真正，總持諸法而無",
    "T14n0425_005:0035b04": "放逸，是曰一心；寂然專行至于脫門，空無",
    "T14n0425_005:0035b05": "想願不中取證，是曰智慧；是為六。「有八部",
    "T14n0425_005:0035b06": "眾會，亦復如是等無有異。何謂八部義度無",
    "T14n0425_005:0035b07": "極有六事？若宣布義為解非義，不可用心了",
    "T14n0425_005:0035b08": "正真義，是曰布施；可一切眾三界天人心之",
    "T14n0425_005:0035b09": "所好法誨宣布，是曰持戒；若敷演義無有瑕",
    "T14n0425_005:0035b10": "穢，常修清淨慈心仁和，是曰忍辱；所講",
    "T14n0425_005:0035b11": "至誠具足廣布，為他人頒宣道教，至于阿",
    "T14n0425_005:0035b12": "迦膩吒天宮悉荷道宜，是曰精進；以義",
    "T14n0425_005:0035b13": "等意可悅一切，是曰一心；所住立處無瞋恚",
    "T14n0425_005:0035b14": "法，以法勸化，是曰智慧；是為六。「何謂歸解",
    "T14n0425_005:0035b15": "法度無極有六事？若逮諸法而無所失，順從",
    "T14n0425_005:0035b16": "道慧不違正法，是曰布施；除彼我想不計有",
    "T14n0425_005:0035b17": "身，三界自然心無所著，是曰持戒；言行相",
    "T14n0425_005:0035b18": "應不相違越，身口心行常定相應，是曰忍辱；",
    "T14n0425_005:0035b19": "夙夜勤修而不斷絕，戒定智慧度知見法，",
    "T14n0425_005:0035b20": "是曰精進；常住道法不順非義，化以四恩加",
    "T14n0425_005:0035b21": "於眾生，是曰一心；常行至德等不為小節",
    "T14n0425_005:0035b22": "無益一切無有異念，是曰智慧；是為六。「何",
    "T14n0425_005:0035b23": "謂分別順理度無極有六事？若宣化說十二",
    "T14n0425_005:0035b24": "隨順，壞惡眾穢消於五濁，是曰布施；若以",
    "T14n0425_005:0035b25": "寂然化諸迷惑，至于滅度及度一切，是曰持",
    "T14n0425_005:0035b26": "戒；其隨世俗言談說事，因而教之普至一切，",
    "T14n0425_005:0035b27": "是曰忍辱；若以能捨婬怒癡行，是一切非眾",
    "T14n0425_005:0035b28": "想邪心，是曰精進；靜思禪定三昧正受，",
    "T14n0425_005:0035b29": "不發眾念無益之思，是曰一心；所以奉行",
    "T14n0425_005:0035c01": "聖道至慧，以歸解脫無著無縛，是曰智慧；",
    "T14n0425_005:0035c02": "是為六。「何謂辯才順理度無極有六事？若為",
    "T14n0425_005:0035c03": "眾人宣若干品辯才之慧，是曰布施；言辭",
    "T14n0425_005:0035c04": "至妙和柔潤澤遠近無不歸之，是曰持戒；能",
    "T14n0425_005:0035c05": "可一切來聽者意以用著心，是曰忍辱；教",
    "T14n0425_005:0035c06": "言普遍無有邊際聞於十方，是曰精進；名",
    "T14n0425_005:0035c07": "德遠著天上天下，功德悉足未曾斷絕，是曰",
    "T14n0425_005:0035c08": "一心；其至法藏無所從生，入於三界乃達滅",
    "T14n0425_005:0035c09": "度，是曰智慧；是為六。「何謂無厭度無極有",
    "T14n0425_005:0035c10": "六事？為諸貪者說經行道未曾懈惓，念",
    "T14n0425_005:0035c11": "度一切眾貪嫉者，是曰布施；愍傷眾生而開",
    "T14n0425_005:0035c12": "導之，示以三寶佛法聖眾初亦不厭，是曰持",
    "T14n0425_005:0035c13": "戒；自以精進不行瞋恨，寧破身骨建立周",
    "T14n0425_005:0035c14": "遍普平等之心使法流布，是曰忍辱；若以",
    "T14n0425_005:0035c15": "神足飛行遍至，用心慇懃時化愚冥諸應度",
    "T14n0425_005:0035c16": "者，是曰精進；隨其所欲三昧正受，而訓誨之",
    "T14n0425_005:0035c17": "令存道行，是曰一心；諸欲聞經從其人數，",
    "T14n0425_005:0035c18": "願樂時聽尋為說法，是曰智慧；是為六。「何",
    "T14n0425_005:0035c19": "謂施度無極有六事？若有法教所可施與以",
    "T14n0425_005:0035c20": "用勸助，普於一切各使得所，是曰布施；所",
    "T14n0425_005:0035c21": "可施與其口身心柔軟和悅以法化人，是曰",
    "T14n0425_005:0035c22": "持戒；好樂惠與不逆求者和顏悅色，是曰忍",
    "T14n0425_005:0035c23": "辱；所施調意念行方便，去諸不善淨修功",
    "T14n0425_005:0035c24": "德，是曰精進；其心清徹不懷穢濁，清志定",
    "T14n0425_005:0035c25": "意愍於一切，是曰一心；所可施人以是功德",
    "T14n0425_005:0035c26": "勸助佛道，亦化眾生使發大意，是曰智慧；",
    "T14n0425_005:0035c27": "是為六。「何謂戒度無極有六事？所奉禁戒慈",
    "T14n0425_005:0035c28": "心為本，常以無畏加於一切，是曰布施；無",
    "T14n0425_005:0035c29": "畏不懷瞋恨護身口意三事無犯，是曰持戒；",
    "T14n0425_005:0036a01": "常抱愍傷心哀一切無傷害意，猶如慈母育",
    "T14n0425_005:0036a02": "其赤子，是曰忍辱；以設方便擁護禁戒，寤",
    "T14n0425_005:0036a03": "因慚恥無益一切，是曰精進；慈加眾生心學",
    "T14n0425_005:0036a04": "謹慎，以為無常專其心志不為放逸，是曰",
    "T14n0425_005:0036a05": "一心；以是慈愍所奉禁戒常行精進，發起一",
    "T14n0425_005:0036a06": "切諸不達者勸助佛道，是曰智慧；是為六。",
    "T14n0425_005:0036a07": "「何謂忍辱度無極有六事？若以柔和志存",
    "T14n0425_005:0036a08": "悅豫普安一切，是曰布施；若為眾生忍眾患",
    "T14n0425_005:0036a09": "難，無數劫中不以為勞，是曰持戒；求於生",
    "T14n0425_005:0036a10": "死長遠之難，本末所在不見所奉，是曰忍",
    "T14n0425_005:0036a11": "辱；常抱和悅而求方便不以懈廢，是曰精進；",
    "T14n0425_005:0036a12": "愍傷眾生諸危厄者而降伏之，是曰一心；以",
    "T14n0425_005:0036a13": "是忍辱常行仁和，心不懷害勸助佛道，是曰",
    "T14n0425_005:0036a14": "智慧；是為六。「何謂進度無極有六事？愍傷",
    "T14n0425_005:0036a15": "於俗應病與藥各令得所，是曰布施；志在方",
    "T14n0425_005:0036a16": "便無所加害常行慈心，是曰持戒；得諸限礙",
    "T14n0425_005:0036a17": "而致解脫而應惠施，是曰忍辱；在於異處",
    "T14n0425_005:0036a18": "不失應節一切如法，是曰精進；若以勤修晝",
    "T14n0425_005:0036a19": "夜不廢無所毀損，是曰一心；以是精進勸佛",
    "T14n0425_005:0036a20": "境界，使發道心奉遵正業，是曰智慧；是為",
    "T14n0425_005:0036a21": "六。「何謂寂度無極有六事？若以慈心向於諸",
    "T14n0425_005:0036a22": "人愍傷眾生，是曰布施；憐念一切三界眾",
    "T14n0425_005:0036a23": "生而降化之入於深法，是曰持戒；傷於世",
    "T14n0425_005:0036a24": "俗愚冥之眾，示以道宜心導御之，是曰忍",
    "T14n0425_005:0036a25": "辱；若出家學無上正真，志存寂然不為放逸，",
    "T14n0425_005:0036a26": "是曰精進；諦思法施以開化眾，諸不達者而",
    "T14n0425_005:0036a27": "頒宣法，是曰一心；志性清淨而無垢濁，順",
    "T14n0425_005:0036a28": "從滅度不中寂滅，是曰智慧；是為六。「何謂",
    "T14n0425_005:0036a29": "智慧度無極有六事？若以經典法施於人使",
    "T14n0425_005:0036b01": "發道心，是曰布施；若有所說離於衣食不貪",
    "T14n0425_005:0036b02": "利養，是曰持戒；若以法施不猗俗業不用懈",
    "T14n0425_005:0036b03": "惓，是曰忍辱；入於一切總持諸法，無所不",
    "T14n0425_005:0036b04": "攝各令亘然，是曰精進；以諦思惟三世大",
    "T14n0425_005:0036b05": "難敷演法施，是曰一心；若以本淨本無之",
    "T14n0425_005:0036b06": "義宣布道教，有所導示不失其原，是曰智慧；",
    "T14n0425_005:0036b07": "是為六。「何謂眼報度無極有六事？若以好",
    "T14n0425_005:0036b08": "眼愛敬眾人不以加害，是曰布施；若以其眼",
    "T14n0425_005:0036b09": "有所觀察，悉了無益唯法可恃，是曰持戒；",
    "T14n0425_005:0036b10": "所見廣遠而無限量，不得邊際無不可盡，",
    "T14n0425_005:0036b11": "是曰忍辱；其眼寂靜而無所著，一切眾色悉",
    "T14n0425_005:0036b12": "空本無，是曰精進；所覩悅豫見者歡喜以法",
    "T14n0425_005:0036b13": "為樂，是曰一心；諸來見者心身歸伏，普",
    "T14n0425_005:0036b14": "共踊躍能至究竟，是曰智慧；是為六。「何謂",
    "T14n0425_005:0036b15": "耳報度無極有六事？耳有所聽無所違失，常",
    "T14n0425_005:0036b16": "存在法不為俗想，是曰布施；其耳清淨無有",
    "T14n0425_005:0036b17": "穢濁，解一切音本悉寂然，是曰持戒；若有",
    "T14n0425_005:0036b18": "所聽其音清徹而無邪想，是曰忍辱；耳有",
    "T14n0425_005:0036b19": "所存覩其微細不可限量，是曰精進；察其懸",
    "T14n0425_005:0036b20": "遠耳悉逮聞，知之皆空無益於人，是曰一心；",
    "T14n0425_005:0036b21": "聞無所有聽無堅固猶如呼響，是曰智慧；",
    "T14n0425_005:0036b22": "是為六。「何謂鼻報度無極有六事？若鼻清徹",
    "T14n0425_005:0036b23": "了一切空不有所嗅，是曰布施；而其鼻根",
    "T14n0425_005:0036b24": "息無所念，惟志道心無所損失，是曰持戒；",
    "T14n0425_005:0036b25": "寂然惔怕而知止足，是曰忍辱；所嗅順宜",
    "T14n0425_005:0036b26": "無所犯負不在情欲，是曰精進；鼻無所受不",
    "T14n0425_005:0036b27": "貪眾香而無放逸，是曰一心；鼻有所嗅知",
    "T14n0425_005:0036b28": "其瑕穢，無益一切損耗學心，是曰智慧；是為",
    "T14n0425_005:0036b29": "六。「何謂舌報度無極有六事？舌雖得味不以",
    "T14n0425_005:0036c01": "貪樂，離於喜悅甘于戒宜，是曰布施；語",
    "T14n0425_005:0036c02": "言了了惟宣法教，是曰持戒；若無數眾正",
    "T14n0425_005:0036c03": "及其所言辭宣示同學，是曰忍辱；設使識",
    "T14n0425_005:0036c04": "念無限之慧為人解說，是曰精進；滅其醎",
    "T14n0425_005:0036c05": "酢舌之所習五味所利，是曰一心；舌有所說",
    "T14n0425_005:0036c06": "常傳道教廣有所耀，是曰智慧；是為六。「何",
    "T14n0425_005:0036c07": "謂身報度無極有六事？身有所豐財業經典",
    "T14n0425_005:0036c08": "以惠世間，是曰布施；無數眾人咸瞻仰之以",
    "T14n0425_005:0036c09": "奉受言，是曰持戒；其身所以作人尊貴，用",
    "T14n0425_005:0036c10": "供順佛而有威德，是曰忍辱；體強有勢靡不",
    "T14n0425_005:0036c11": "依之，一切眾生悉共蒙荷，是曰精進；形柔",
    "T14n0425_005:0036c12": "軟好常以和悅顏貌光澤，是曰一心；清白",
    "T14n0425_005:0036c13": "潔白多所堪任開化眾生，是曰智慧；是為",
    "T14n0425_005:0036c14": "六。「何謂心報度無極有六事？其心平等普順",
    "T14n0425_005:0036c15": "遍入一切眾生，是曰布施；若意所念多所悅",
    "T14n0425_005:0036c16": "豫莫不法行，是曰持戒；所可度脫樂現在義",
    "T14n0425_005:0036c17": "不為非義，是曰忍辱；其意覺疾僉然通達心",
    "T14n0425_005:0036c18": "無所礙，是曰精進；所遵奉行常遵道法順從",
    "T14n0425_005:0036c19": "和雅，是曰一心；其稱音響遍入諸法，一切",
    "T14n0425_005:0036c20": "眾行校之定法，是曰智慧；是為六。「何謂",
    "T14n0425_005:0036c21": "愍他人勸助度無極有六事？訓化他人有所",
    "T14n0425_005:0036c22": "施與，猶如過去有人其人名曰號是生子，",
    "T14n0425_005:0036c23": "救護天下閻浮利地，一切眾生皆勸化之，入",
    "T14n0425_005:0036c24": "佛大道而開導之，是曰布施；以戒勤修咸安",
    "T14n0425_005:0036c25": "他人，以斯功勳致其報應，猶如飛鳥眾輩集",
    "T14n0425_005:0036c26": "會吐水滅熾火，是曰持戒；以和哀人用加",
    "T14n0425_005:0036c27": "生死立如梵天，愍念黎庶忍於眾勞，是曰忍",
    "T14n0425_005:0036c28": "辱；精勤教人，若如病者遭值兩命，其壽未盡",
    "T14n0425_005:0036c29": "懷愍傷心，有醫親近念之靡已，即越二萬八",
    "T14n0425_005:0037a01": "千里往詣其所，致於醫藥療治其病，菩薩",
    "T14n0425_005:0037a02": "療治一切如是，是曰精進；若以禪思而愍他",
    "T14n0425_005:0037a03": "人，猶如加賓黃色仙人興立城郭，哀眾生故，",
    "T14n0425_005:0037a04": "是曰一心；若以智慧普安天下，使諸念典壽",
    "T14n0425_005:0037a05": "在天上，若在十方受其天身，皆消怨賊隨河",
    "T14n0425_005:0037a06": "流逝乃至龍所，是曰智惠；是為六。「何謂愍",
    "T14n0425_005:0037a07": "己度無極有六事？為己所興有益之業，并安",
    "T14n0425_005:0037a08": "眾人能使成辦，是曰布施；身自隨應積眾德",
    "T14n0425_005:0037a09": "本不為禍害，是曰持戒；其體嚴莊若上妙華",
    "T14n0425_005:0037a10": "其色猶然，是曰忍辱；其為己身夙興夜寐，",
    "T14n0425_005:0037a11": "不以懈廢救眾危厄，是曰精進；身常精進",
    "T14n0425_005:0037a12": "念己之故，願生天上十方佛前，是曰一心；",
    "T14n0425_005:0037a13": "七反劫燒成已復敗終已復始，往反此世不",
    "T14n0425_005:0037a14": "以迷惑如加賓王，是曰智慧；是為六。「何謂",
    "T14n0425_005:0037a15": "法度無極有六事？以若干色莊嚴瓔珞，本",
    "T14n0425_005:0037a16": "施所致得是功德報，是曰布施；法不住",
    "T14n0425_005:0037a17": "顛倒，無所猗著唯志經典，是曰持戒；設能消",
    "T14n0425_005:0037a18": "除婬怒癡垢眾生之想，是曰忍辱；以佛經道",
    "T14n0425_005:0037a19": "行度無極，無有二行因其方便，是曰精進；",
    "T14n0425_005:0037a20": "得平等心永除所著心無所求，是曰一心；光",
    "T14n0425_005:0037a21": "曜振明照于十方，一切諸法為暢分別，上中",
    "T14n0425_005:0037a22": "下法真不有二，是曰智慧；是為六。「何謂宜",
    "T14n0425_005:0037a23": "度無極有六事？所施之報果致大富因興經",
    "T14n0425_005:0037a24": "道，是曰布施；其所奉禁果致生天，常思法",
    "T14n0425_005:0037a25": "行不慕天安，是曰持戒；其忍辱果無恐章句",
    "T14n0425_005:0037a26": "斯則其誼，常專精思欲度一切，是曰精進；",
    "T14n0425_005:0037a27": "所可禪思勸助所生，斯則其誼，名曰一心；",
    "T14n0425_005:0037a28": "若合集智增益聖慧，常不損耗斯則其誼，是",
    "T14n0425_005:0037a29": "曰智慧；是為六。「何謂𮟵畔解度無極有六",
    "T14n0425_005:0037b01": "事？所行精勤不壞其身，是曰布施；以斷眾",
    "T14n0425_005:0037b02": "想悕望之業解脫而喜，是曰持戒；逮得法",
    "T14n0425_005:0037b03": "忍而無廢失，是曰忍辱；所行吉祥一切普備，",
    "T14n0425_005:0037b04": "是曰精進；所可禪思致滅度果，是曰一心；",
    "T14n0425_005:0037b05": "所修聖明勤獲諮受，逮得金剛三昧，是曰",
    "T14n0425_005:0037b06": "智慧；是為六。「何謂樂勸助度無極有六事？",
    "T14n0425_005:0037b07": "假使布施不志睡眠不起我想，如大名稱有",
    "T14n0425_005:0037b08": "九十六諸大叢林，在於一切諸大藏處，王",
    "T14n0425_005:0037b09": "以惠與開化眾人受分衛福，猶如無罪國",
    "T14n0425_005:0037b10": "王之子，離於所居終不妄語，如身本時救眾",
    "T14n0425_005:0037b11": "危厄不作惡罪，是曰布施；以供養父母師",
    "T14n0425_005:0037b12": "友，尊敬其身究竟不懈，及其經典及知至佛",
    "T14n0425_005:0037b13": "無諸疑網，是曰持戒；若以柔和護於他人，",
    "T14n0425_005:0037b14": "如自棄身不利血脈龍王所護，猶曾法師精",
    "T14n0425_005:0037b15": "進慇懃三萬二千歲，習所作行不以愁慼，",
    "T14n0425_005:0037b16": "初未懈厭以化一切，是曰精進；所以禪思",
    "T14n0425_005:0037b17": "愍傷眾生棄捐眾惡，在閻浮利天下哀念",
    "T14n0425_005:0037b18": "眾生人民受五細滑，慈念可意故引古喻以",
    "T14n0425_005:0037b19": "明解之，是曰一心；其至聖明如大六通，",
    "T14n0425_005:0037b20": "是曰智慧；是為六。「何謂空度無極有六事？若",
    "T14n0425_005:0037b21": "能逮得空行三昧不起想願，是曰布施；其意",
    "T14n0425_005:0037b22": "曠然猶如虛空不可限量，是曰持戒；以能",
    "T14n0425_005:0037b23": "獲致不退轉地，得受佛決見十方佛，是曰忍",
    "T14n0425_005:0037b24": "辱；夙夜勤修而不懈廢力勢日進，是曰精進；",
    "T14n0425_005:0037b25": "其心常專定意不亂正一不忘，是曰一心；堅",
    "T14n0425_005:0037b26": "固無難一切所作永無眾患，是曰智慧；是為",
    "T14n0425_005:0037b27": "六。「何謂無想度無極有六事？若常以時救",
    "T14n0425_005:0037b28": "濟危厄諸窮乏者，一切無想，是曰布施；謹",
    "T14n0425_005:0037b29": "慎諸行護身口意三無所犯，是曰持戒；常修",
    "T14n0425_005:0037c01": "謙恪不懷輕慢，是曰忍辱；所作功德不以懈",
    "T14n0425_005:0037c02": "廢，而用勸助諸不逮者，是曰精進；出家志",
    "T14n0425_005:0037c03": "法諸學追慕，道意日進未曾斷絕，是曰一心；",
    "T14n0425_005:0037c04": "己無三毒，復斷他人婬怒癡垢使歸命三尊，",
    "T14n0425_005:0037c05": "是曰智慧；是為六。「何謂無願度無極有六事？",
    "T14n0425_005:0037c06": "若能疾逮無所願本，惟垂愍念三界之患，是",
    "T14n0425_005:0037c07": "曰布施；其離於觀無所輕慢，得無所得乃應",
    "T14n0425_005:0037c08": "道化，是曰持戒；在於三界而無所著，誘化",
    "T14n0425_005:0037c09": "眾生生老病死，是曰忍辱；其內有行常護",
    "T14n0425_005:0037c10": "身口心無所犯負無所違失，是曰精進；所修",
    "T14n0425_005:0037c11": "方便去眾瑕穢無益之行至於解脫，是曰一",
    "T14n0425_005:0037c12": "心；若被德鎧所志弘廣，濟於一切周旋之難，",
    "T14n0425_005:0037c13": "是曰智慧；是為六。「何謂行別異度無極有六",
    "T14n0425_005:0037c14": "事？坐佛道場日日常服一麻一米，尋求窮乏",
    "T14n0425_005:0037c15": "以欲惠濟不以為勞，是曰布施；若在其身精",
    "T14n0425_005:0037c16": "進靜定不為放逸，是曰持戒；逮得見佛以",
    "T14n0425_005:0037c17": "學諸法眾行備悉，是曰忍辱；所可懷來暢",
    "T14n0425_005:0037c18": "達諸法，一切本無解無分別，是曰精進；與",
    "T14n0425_005:0037c19": "解脫俱并濟一切生死眾厄使存道意，是曰",
    "T14n0425_005:0037c20": "一心；其心靜然入於憺怕，心無所生了其",
    "T14n0425_005:0037c21": "自然，是曰智慧；是為六。「何謂解他度無極",
    "T14n0425_005:0037c22": "有六事？昔有賈客離於彼利，割身所食心",
    "T14n0425_005:0037c23": "清行淨上佛供養，是曰布施；文隣龍王出現",
    "T14n0425_005:0037c24": "繞身，心無所犯住立而侍，是曰持戒；釋梵",
    "T14n0425_005:0037c25": "來下見佛寂然不演道法勸助說法，是曰忍",
    "T14n0425_005:0037c26": "辱；時以佛眼普觀十方，進退隨時導利群黎，",
    "T14n0425_005:0037c27": "是曰精進；一心七日觀樹思樹，欲使一切",
    "T14n0425_005:0037c28": "有反復心，是曰一心；以見勸助便轉法輪，",
    "T14n0425_005:0037c29": "八音暢達周遍十方，是曰智慧；是為六。「何",
    "T14n0425_005:0038a01": "謂勤用意禪度無極有六事？曉見佛得道念",
    "T14n0425_005:0038a02": "勤勞者，是曰布施；往到教化度於五人，",
    "T14n0425_005:0038a03": "覩現變化聞其所說尋輒啟受，是曰持戒；棄",
    "T14n0425_005:0038a04": "離自大順從法律以化不逮，是曰忍辱；而以",
    "T14n0425_005:0038a05": "甘露不死之藥而開化之，是曰精進；五人應",
    "T14n0425_005:0038a06": "時除異想念，是曰一心；以道甘露灌飲貧",
    "T14n0425_005:0038a07": "道，消婬怒癡度五億天人，是曰智慧；是為",
    "T14n0425_005:0038a08": "六。」",
    "T14n0425_005:0038a09": "15 十種力品十種力品第十五",
    "T14n0425_005:0038a10": "佛告喜王菩薩：「何謂有處無處深淺遠近度",
    "T14n0425_005:0038a11": "無極有六事？從其處所逮得審諦了其本末，",
    "T14n0425_005:0038a12": "是曰布施；所可識知解三界空等無有異，是",
    "T14n0425_005:0038a13": "曰持戒；諸所曉了悉以分別，而得普入仁和",
    "T14n0425_005:0038a14": "之地，是曰忍辱；其弘誓行至德之業強而有",
    "T14n0425_005:0038a15": "勢，是曰精進；毀壞眾穢十二緣起令無有異，",
    "T14n0425_005:0038a16": "是曰一心；所可遵奉而以知時不失聖教，是",
    "T14n0425_005:0038a17": "曰智慧；是為六。「何謂知去來今度無極有六",
    "T14n0425_005:0038a18": "事？若能除盡所作眾業，眼耳鼻口身心所犯，",
    "T14n0425_005:0038a19": "是曰布施；若能消滅諸緣報應生死禍福，是",
    "T14n0425_005:0038a20": "曰持戒；斯棄所因五陰六衰因緣之對無有",
    "T14n0425_005:0038a21": "事業，是曰忍辱；若離罪福自然消除三界生",
    "T14n0425_005:0038a22": "死，是曰精進；惔怕㸌然斷色痛想行識",
    "T14n0425_005:0038a23": "了無所有，是曰一心；所遵奉行使無所生，",
    "T14n0425_005:0038a24": "其志坦然以道為元，是曰智慧；是為六。「何",
    "T14n0425_005:0038a25": "謂知世若干種類度無極有六事？假使眾生",
    "T14n0425_005:0038a26": "斷若干種眾雜之行不以恣意，是曰布施；斷",
    "T14n0425_005:0038a27": "若干種陰蓋諸入，奉行遵修六度無極，是",
    "T14n0425_005:0038a28": "曰持戒；雖在諸種不計有人了諸虛無，是曰",
    "T14n0425_005:0038a29": "忍辱；遊在諸品應病與藥，令三界眾生三",
    "T14n0425_005:0038b01": "毒消除，是曰精進；處於四大除貪不計，導",
    "T14n0425_005:0038b02": "御眾迷消諸所有，是曰一心；在於諸種思惟",
    "T14n0425_005:0038b03": "識念解一切空，是曰智慧；是為六。「何謂知",
    "T14n0425_005:0038b04": "世諸根增減言各不同度無極有六事？解知",
    "T14n0425_005:0038b05": "四大合成散壞不自計身，是曰布施；覺空其",
    "T14n0425_005:0038b06": "眼耳鼻口身心所行而無所犯，是曰持戒；解",
    "T14n0425_005:0038b07": "心自然一切本無無所不通，是曰忍辱；若能",
    "T14n0425_005:0038b08": "解了男女壽命苦樂善惡，觀此六根了無有",
    "T14n0425_005:0038b09": "本，是曰精進；其能分別信戒定慧，此五根",
    "T14n0425_005:0038b10": "者習道之元，是曰一心；若能通暢在所分別，",
    "T14n0425_005:0038b11": "是他人根諸殊異念，一切解了眾生此根，是",
    "T14n0425_005:0038b12": "曰智慧；是為六。「何謂解世好不好若干行",
    "T14n0425_005:0038b13": "度無極有六事？隨所好喜尋為開化應病",
    "T14n0425_005:0038b14": "與藥，是曰布施；所集勸誨慈心一切無所傷",
    "T14n0425_005:0038b15": "害，是曰持戒；從其所樂隨時消除一切眾罪",
    "T14n0425_005:0038b16": "所犯諸惡，是曰忍辱；決其疑網盡眾懈廢，",
    "T14n0425_005:0038b17": "是曰精進；消諸所生及無所生都使永盡，",
    "T14n0425_005:0038b18": "是曰一心；順其所好而令寂然，以權方便",
    "T14n0425_005:0038b19": "而消化之，是曰智慧；是為六。「何謂智普入",
    "T14n0425_005:0038b20": "諸行欲縛解縛眾欲方便度無極有六事？若",
    "T14n0425_005:0038b21": "能解了眾苦根原而燒盡之，熾然道教，是",
    "T14n0425_005:0038b22": "曰布施；知諸惱原速棄眾患婬怒癡垢，是",
    "T14n0425_005:0038b23": "曰持戒；體解道宜施以安隱消除眾患，是",
    "T14n0425_005:0038b24": "曰忍辱；孚疾暢達至無上道長樂法樂，是",
    "T14n0425_005:0038b25": "曰精進；分別諸行罪福所歸五趣本末，是曰",
    "T14n0425_005:0038b26": "一心；以知行趣有無之處生死泥洹，是曰智",
    "T14n0425_005:0038b27": "慧；是為六。「何謂根力覺意一切脫門定意正",
    "T14n0425_005:0038b28": "受度無極有六事？若以此法惠斯安隱，不造",
    "T14n0425_005:0038b29": "眾惡以恩加人，是曰布施；若平等施貧貴",
    "T14n0425_005:0038c01": "無二而無偏黨，是曰持戒；愍傷他人以法勸",
    "T14n0425_005:0038c02": "助入於道宜，是曰忍辱；自愍傷己神寄其",
    "T14n0425_005:0038c03": "中，本非我身不計有身，是曰精進；解一切",
    "T14n0425_005:0038c04": "空消除名稱愛不自大，是曰一心；以解無",
    "T14n0425_005:0038c05": "常苦空非身，無吾我人以此化眾，是曰智慧；",
    "T14n0425_005:0038c06": "是為六。「何謂識念過世度無極有六事？若識",
    "T14n0425_005:0038c07": "往古宿世所更無數劫事以用誨人，是曰布",
    "T14n0425_005:0038c08": "施；知在天上人間地獄餓鬼畜生五趣所歷，",
    "T14n0425_005:0038c09": "是曰持戒；分別罪福善惡所趣悉伏其心，是",
    "T14n0425_005:0038c10": "曰忍辱；曉了塵勞愛欲眾穢而無所著，是曰",
    "T14n0425_005:0038c11": "精進；其心體解一切皆空寂無有想，是曰一",
    "T14n0425_005:0038c12": "心；消滅一切諸所有業，覩見一切眾生根",
    "T14n0425_005:0038c13": "原，是曰智慧；是為六。「何謂天眼度無極有",
    "T14n0425_005:0038c14": "六事？天眼所覩見於禍福善惡所趣，是曰布",
    "T14n0425_005:0038c15": "施；所應奉行不犯殃釁常志道行，是曰持戒；",
    "T14n0425_005:0038c16": "所覩廣遠無有邊際見眾生根，是曰忍辱；若",
    "T14n0425_005:0038c17": "見一切不以德厭開化盲冥，是曰精進；察",
    "T14n0425_005:0038c18": "眾闇蔽有路無路是非所趣，是曰一心；顯示",
    "T14n0425_005:0038c19": "光曜令得自歸緣是得度，是曰智慧；是為六。",
    "T14n0425_005:0038c20": "「何謂諸漏盡度無極有六事？覩諸穿漏瑕疵",
    "T14n0425_005:0038c21": "無益棄之習道，是曰布施；不樂諸漏婬怒癡",
    "T14n0425_005:0038c22": "念志存道法，是曰持戒；不習諸垢常修清淨，",
    "T14n0425_005:0038c23": "是曰忍辱；開化眾心曉了諸想，陰蓋諸入",
    "T14n0425_005:0038c24": "不為放逸，是曰精進；體解諸漏習從道教多",
    "T14n0425_005:0038c25": "所通達，是曰一心；入於生死勤在諸漏，開",
    "T14n0425_005:0038c26": "化眾生令發道意，是曰智慧；是為六。」",
    "T14n0425_005:0038c27": "16 四無所畏品四無所畏品第十六",
    "T14n0425_005:0038c28": "佛告喜王菩薩：「何謂以成正覺解了斯法第",
    "T14n0425_005:0038c29": "一無畏度無極有六事？逮得佛道清淨盡患",
    "T14n0425_005:0039a01": "生老病死，是曰布施；心存無為志弘誓願無",
    "T14n0425_005:0039a02": "上正真，是曰持戒；以真諦觀一切皆空無有",
    "T14n0425_005:0039a03": "邪見，是曰忍辱；一切悉解三界所生，悉以",
    "T14n0425_005:0039a04": "無根靡不通達，是曰精進；為一切智暢化三",
    "T14n0425_005:0039a05": "界諸天人民及三惡路，是曰一心；遊八部眾",
    "T14n0425_005:0039a06": "宣布道化，各令得所而無所畏，所願以成，是",
    "T14n0425_005:0039a07": "曰智慧；是為六，第一無畏。「何謂平等了諸漏",
    "T14n0425_005:0039a08": "盡度無極有六事？佛者無漏，諸漏已盡一",
    "T14n0425_005:0039a09": "切無難，是曰布施；無有處所止處已斷，無",
    "T14n0425_005:0039a10": "有欲界色界無色界，是曰持戒；所生無生",
    "T14n0425_005:0039a11": "俱無所起，是曰忍辱；所經名稱玄虛無際",
    "T14n0425_005:0039a12": "不可得元，是曰精進；志懷誓願以越度世諸",
    "T14n0425_005:0039a13": "有八法，是曰一心；存于解脫輒獲無失逮無",
    "T14n0425_005:0039a14": "上真，是曰智慧；是為六，第二無畏。「何謂佛",
    "T14n0425_005:0039a15": "所說法真要無比咸受奉行第三無畏度無",
    "T14n0425_005:0039a16": "極有六事？所可遵修了一切空，知起則滅合",
    "T14n0425_005:0039a17": "會別散，是曰布施；以盡三毒諸行放逸而",
    "T14n0425_005:0039a18": "不馳騁，是曰持戒；所云滅者盡所生處永無",
    "T14n0425_005:0039a19": "所生，是曰忍辱；以消眾失眼耳鼻口身心",
    "T14n0425_005:0039a20": "所犯無能得便，是曰精進；以建立道欲度眾",
    "T14n0425_005:0039a21": "生，除眾俗業無益之元，是曰一心；若至脫",
    "T14n0425_005:0039a22": "門生死已盡慧不可盡，是曰智慧；是為六，",
    "T14n0425_005:0039a23": "第三無畏。「何謂內應等法無能廢意第四無",
    "T14n0425_005:0039a24": "畏度無極有六事？其內正法得三昧定無能",
    "T14n0425_005:0039a25": "起心，令不安者自然垢盡，是曰布施；其無",
    "T14n0425_005:0039a26": "所生亦莫能盡持智慧法，是曰持戒；消于無",
    "T14n0425_005:0039a27": "常一切法空解道為常，是曰忍辱；所謂內事",
    "T14n0425_005:0039a28": "無能蔽者，以盡有罪之元，是曰精進；無能罣",
    "T14n0425_005:0039a29": "礙盡不成就皆使成辦，是曰一心；所以聖明",
    "T14n0425_005:0039b01": "一切自然無能蔽礙，佛道至深能一切決軟",
    "T14n0425_005:0039b02": "劣中容，決了明達眾生根元，是曰智慧；是",
    "T14n0425_005:0039b03": "為六，第四無畏。「何謂大哀度無極有六事？以",
    "T14n0425_005:0039b04": "懷大悲愍傷一切眾生之類心不有恨，是曰",
    "T14n0425_005:0039b05": "布施；其心平等欲度眾生，生老病死未曾偏",
    "T14n0425_005:0039b06": "黨，是曰持戒；若於眾生常行守法，以仁報",
    "T14n0425_005:0039b07": "之可悅得安，是曰忍辱；往來周旋每濟眾生",
    "T14n0425_005:0039b08": "勤苦之患，是曰精進；隨其所好上中下行而",
    "T14n0425_005:0039b09": "開化之，是曰一心；遊於三界終始無量度生",
    "T14n0425_005:0039b10": "死厄，是曰智慧；是為六。「何謂眼清淨度無",
    "T14n0425_005:0039b11": "極有六事？若能清澄地種水種，心如地種而",
    "T14n0425_005:0039b12": "不可動，洗除心垢猶如水也，是曰布施；",
    "T14n0425_005:0039b13": "其能建立火種風種燒盡眾惡，是曰持戒；設",
    "T14n0425_005:0039b14": "燒生死令無所餘，瑕穢悉消不抱瞋恨，是",
    "T14n0425_005:0039b15": "曰忍辱；目之所覩無所不見光明遠照，是曰",
    "T14n0425_005:0039b16": "精進；所行慇懃見一切無心念是非，是曰",
    "T14n0425_005:0039b17": "一心；所觀十方亘然無邊所濟無厭，是曰",
    "T14n0425_005:0039b18": "智慧；是為六。「何謂天眼清淨度無極有六事？",
    "T14n0425_005:0039b19": "其以天眼見諸色身，端政好醜長短廣狹",
    "T14n0425_005:0039b20": "白黑肥瘦而往化之，是曰布施；知其身",
    "T14n0425_005:0039b21": "行名字心性身所生土，見身往來周旋之處，",
    "T14n0425_005:0039b22": "是曰持戒；覩其身行分別是非合散成敗，是",
    "T14n0425_005:0039b23": "曰忍辱；察天地壞復還合成生天人物，是曰",
    "T14n0425_005:0039b24": "精進；若見報應罪福善惡道俗明冥，是曰一",
    "T14n0425_005:0039b25": "心；見諸次第遠近深淺，空無相願度三脫門，",
    "T14n0425_005:0039b26": "是曰智慧；是為六。「何謂慧眼度無極有六",
    "T14n0425_005:0039b27": "事？以成慧眼普見一切其諸眾生根本始原",
    "T14n0425_005:0039b28": "所從生矣，是曰布施；以能成就逮得解脫",
    "T14n0425_005:0039b29": "無有眾結，是曰持戒；既有所獲建立其心",
    "T14n0425_005:0039c01": "存於道義，是曰忍辱；所致堅強建立普遍，",
    "T14n0425_005:0039c02": "觀於十方悉亦了了，是曰精進；其所覩者猶",
    "T14n0425_005:0039c03": "如真諦審不虛妄，是曰一心；志懷悅豫亦無",
    "T14n0425_005:0039c04": "所生，不墮罪患道意無窮，是曰智慧；是為",
    "T14n0425_005:0039c05": "六。「何謂法眼清淨度無極有六事？若能逮得",
    "T14n0425_005:0039c06": "諸佛之法十八不共，是曰布施；自身致斯佛",
    "T14n0425_005:0039c07": "十八法，往濟惡趣十八苦毒，是曰持戒；所",
    "T14n0425_005:0039c08": "覩因緣品第高下深淺微細，是曰忍辱；以觀",
    "T14n0425_005:0039c09": "一切三界所有本悉自然，是曰精進；憶識本",
    "T14n0425_005:0039c10": "末應病與藥以治三病，是曰一心；所見不虛",
    "T14n0425_005:0039c11": "不為愚觀，亘然開化一切眾人，是曰智慧；",
    "T14n0425_005:0039c12": "是為六。「何謂佛眼清淨度無極有六事？以佛",
    "T14n0425_005:0039c13": "眼見無所罣礙寤不覺者，是曰布施；所察",
    "T14n0425_005:0039c14": "愍傷一切眾生三苦之惱，是曰持戒；度脫眾",
    "T14n0425_005:0039c15": "生不遭諸難永得久安，是曰忍辱；所視無量",
    "T14n0425_005:0039c16": "玄遠無底不可為喻，是曰精進；觀其根本若",
    "T14n0425_005:0039c17": "枝葉果，已熟欲落而就挽之，是曰一心；",
    "T14n0425_005:0039c18": "見本末然從緣而起，以了本無則無所生，",
    "T14n0425_005:0039c19": "是曰智慧；是為六。「何謂自在度無極有六事？",
    "T14n0425_005:0039c20": "若得由己得作究竟而不中止，是曰布施；",
    "T14n0425_005:0039c21": "所行到處輒得所願不違要誓，是曰持戒；",
    "T14n0425_005:0039c22": "自在立行逮得無想放諸所著，是曰忍辱；",
    "T14n0425_005:0039c23": "仁和柔順分別以解於一切慧，是曰精進；一",
    "T14n0425_005:0039c24": "切皆盡慧不可盡，是曰一心；解一切法明慧",
    "T14n0425_005:0039c25": "聖要化諸不逮，是曰智慧；是為六。「何謂娛",
    "T14n0425_005:0039c26": "樂度無極有六事？所施與者離于悕望，猶",
    "T14n0425_005:0039c27": "如虛空化五百蓋覆比丘眾，若梵志聚名曰",
    "T14n0425_005:0039c28": "頭那，井中水泉自然甘美，是曰布施；若入",
    "T14n0425_005:0039c29": "城里人民普安，箜篌樂器不鼓自鳴，是曰",
    "T14n0425_005:0040a01": "持戒；諸根不具盲聾瘖瘂跛蹇疾病，蒙其",
    "T14n0425_005:0040a02": "光明悉除眾患，是曰忍辱；演其光燿照於十",
    "T14n0425_005:0040a03": "方無量佛土皆荷眾人，是曰精進；在維耶離",
    "T14n0425_005:0040a04": "城城中內外，各各變化八萬四千諸佛身形，",
    "T14n0425_005:0040a05": "是曰一心；彼時因隨為八部眾頒宣經道各",
    "T14n0425_005:0040a06": "使得解，是曰智慧；是為六。「何謂難得自歸",
    "T14n0425_005:0040a07": "度無極有六事？威儀禮節安然庠序，功德甚",
    "T14n0425_005:0040a08": "廣能攝受空，是曰布施；以能曉了諸佛世尊，",
    "T14n0425_005:0040a09": "至德玄遠難不可當，是曰持戒；所行堅強方",
    "T14n0425_005:0040a10": "便隨時不失其節，志願無違應病與藥，而開",
    "T14n0425_005:0040a11": "化之將護眾業，能化毒蚖捉在手中，以至",
    "T14n0425_005:0040a12": "誠故永無所畏，用神足呪故不以為難，是曰",
    "T14n0425_005:0040a13": "忍辱；如目揵連疾解化魔，佛與其俱度彼",
    "T14n0425_005:0040a14": "土眾，不自覺反還在祇樹，棄鉢中水旦污佛",
    "T14n0425_005:0040a15": "地，是曰精進；如佛弟子舍利弗言：『一時須臾",
    "T14n0425_005:0040a16": "有四十九心起為生死業，佛言不可計。』是曰",
    "T14n0425_005:0040a17": "一心；如佛言曰：『時有一城，其中眾人而有重",
    "T14n0425_005:0040a18": "罪，不計道法誹謗高德，如來、至真於一夜半，",
    "T14n0425_005:0040a19": "為說經典棄其重罪，精進暢達得六神通。』是",
    "T14n0425_005:0040a20": "曰智慧；是為六。」",
    "T14n0425_005:0040a21": "17 十八不共品十八不共品第十七",
    "T14n0425_005:0040a22": "佛告喜王菩薩：「何謂十八不共？諸佛之法事",
    "T14n0425_005:0040a23": "有十八。「何謂無毀滅度無極有六事？應時開",
    "T14n0425_005:0040a24": "導具足德行令無缺失，是曰布施；若除伴黨",
    "T14n0425_005:0040a25": "不偏所為為無有失，是曰持戒；所說至要言",
    "T14n0425_005:0040a26": "無有失身口心寂，是曰忍辱；應其果報不違",
    "T14n0425_005:0040a27": "本旨，從始發意至道無二，是曰精進；從其",
    "T14n0425_005:0040a28": "誓願各使得所不違本要，是曰一心；至心脫",
    "T14n0425_005:0040a29": "門長獲入安隱無有眾難，是曰智慧；是為",
    "T14n0425_005:0040b01": "六。「何謂無著無虛言度無極有六事？所說",
    "T14n0425_005:0040b02": "開化皆宣純熟不為雜碎，是曰布施；以得",
    "T14n0425_005:0040b03": "三達知見去來，念常清淨所行無穢，是曰持",
    "T14n0425_005:0040b04": "戒；不懷害心向於他人恒抱仁慈，是曰忍辱；",
    "T14n0425_005:0040b05": "隨其人心欲有所好，而為解說便令喜悅，是",
    "T14n0425_005:0040b06": "曰精進；為無等倫宣布微妙，猶蜜甘露加",
    "T14n0425_005:0040b07": "之於人心使悅豫，是曰一心；若為頒宣消除",
    "T14n0425_005:0040b08": "眾結狐疑，羅網以自纏縛，是曰智慧；是為六。",
    "T14n0425_005:0040b09": "「何謂無脫志度無極有六事？其心放捨功",
    "T14n0425_005:0040b10": "德無斷自然定矣，是曰布施；以一切德勸助",
    "T14n0425_005:0040b11": "其意使發道心，是曰持戒；所行無邊遵修至",
    "T14n0425_005:0040b12": "義永無罪殃，是曰忍辱；逮得一切眾德之",
    "T14n0425_005:0040b13": "行真正之法，是曰精進；常識三世去來今",
    "T14n0425_005:0040b14": "事未曾忽忘，是曰一心；因其樹生寂然長大，",
    "T14n0425_005:0040b15": "諦念道法不以失本，是曰智慧；是為六。「何",
    "T14n0425_005:0040b16": "謂心定度無極有六事？所云平等心無所生",
    "T14n0425_005:0040b17": "興隆道法，是曰布施；所可宣揚依因遊居不",
    "T14n0425_005:0040b18": "失道法，是曰持戒；其所依倚以法開化多所",
    "T14n0425_005:0040b19": "喜悅，是曰忍辱；其所奉六度無極正真之",
    "T14n0425_005:0040b20": "道皆為他人，是曰精進；自攝其心以恩濟人",
    "T14n0425_005:0040b21": "而開導之，是曰一心；一切隨時而其所願",
    "T14n0425_005:0040b22": "其行無底各令悅豫，是曰智慧；是為六。「何",
    "T14n0425_005:0040b23": "謂觀寂無為度無極有六事？所願已成吉如",
    "T14n0425_005:0040b24": "恬怕，是曰布施；依仰於人而寂然安，是曰",
    "T14n0425_005:0040b25": "持戒；行其愍哀察護諸業猶如道場，是曰忍",
    "T14n0425_005:0040b26": "辱；一切普護三界眾生，示以道心所行無邊，",
    "T14n0425_005:0040b27": "是曰精進；所可將養而為一切愚惑之眾宣",
    "T14n0425_005:0040b28": "暢正法，是曰一心；雖為說法化身口意，令",
    "T14n0425_005:0040b29": "無所犯不著三界，是曰智慧；是為六。「何謂",
    "T14n0425_005:0040c01": "無有若干度無極有六事？若以不生若干品",
    "T14n0425_005:0040c02": "想存心在道，是曰布施；其如是想興顯道德",
    "T14n0425_005:0040c03": "不離正真，是曰持戒；若以無意不為思想常",
    "T14n0425_005:0040c04": "一定意，是曰忍辱；未曾毀犯彼己性行護身",
    "T14n0425_005:0040c05": "一切，是曰精進；勤修應行解知其時不失聖",
    "T14n0425_005:0040c06": "節，是曰一心；皆能達暢五趣生死，往來周",
    "T14n0425_005:0040c07": "旋一切根源，是曰智慧；是為六。「何謂所樂",
    "T14n0425_005:0040c08": "度無極有六事？若心念樂自護其心愍傷他",
    "T14n0425_005:0040c09": "人，是曰布施；設使心思往古今世，愍念",
    "T14n0425_005:0040c10": "己身以哀一切，是曰持戒；若復喜樂講說",
    "T14n0425_005:0040c11": "經典不為俗業，是曰忍辱；常用隨時一切至",
    "T14n0425_005:0040c12": "樂無上正真，是曰精進；假使好喜佛法聖眾，",
    "T14n0425_005:0040c13": "斷眾愛欲不善之行，是曰一心；若除諸邪九",
    "T14n0425_005:0040c14": "十六種志甘道法，是曰智慧；是為六。「何謂",
    "T14n0425_005:0040c15": "不失精進度無極有六事？所造勤修奉行道",
    "T14n0425_005:0040c16": "法，德不損耗一切備悉，是曰布施；若以心",
    "T14n0425_005:0040c17": "悅哀念一切，不以害心向於他人布施精進，",
    "T14n0425_005:0040c18": "是曰持戒；若訓誨時示以道法悉能堪受，是",
    "T14n0425_005:0040c19": "曰忍辱；若以法明所觀一切無所傷害，是曰",
    "T14n0425_005:0040c20": "精進；一切所講乃說其本，識其宿命乃了無",
    "T14n0425_005:0040c21": "際，是曰一心；所解義理不可限量，是曰智",
    "T14n0425_005:0040c22": "慧；是為六。「何謂無有失意度無極有六事？",
    "T14n0425_005:0040c23": "意所識念乃知前世無數億劫而無邊底，是",
    "T14n0425_005:0040c24": "曰布施；所憶逈遠無央數劫積功累德，是",
    "T14n0425_005:0040c25": "曰持戒；若以察知如審清淨永無垢濁，是曰",
    "T14n0425_005:0040c26": "忍辱；識了所好從初發意古今所行，是曰精",
    "T14n0425_005:0040c27": "進；心入所念念一切法進退本末，是曰一心；",
    "T14n0425_005:0040c28": "斷一切想各各不同，憶念宿世分別曾所更",
    "T14n0425_005:0040c29": "歷，是曰智慧；是為六。「何謂不失定意度無",
    "T14n0425_005:0041a01": "極眾行有六事？受四等心慈悲喜護定意正",
    "T14n0425_005:0041a02": "受，是曰布施；設能咸受立四意止無身痛",
    "T14n0425_005:0041a03": "想法，是曰持戒；奉行至德修四意斷斷無所",
    "T14n0425_005:0041a04": "斷，是曰忍辱；以逮神足飛到十方教化一",
    "T14n0425_005:0041a05": "切，是曰精進；若行禪思受得威三昧定，是",
    "T14n0425_005:0041a06": "曰一心；若以聖明諮受道慧而不虛妄，是曰",
    "T14n0425_005:0041a07": "智慧；是為六。「何謂不失慧度無極有六事？",
    "T14n0425_005:0041a08": "若受慧根智不可量知眾生元，是曰布施；",
    "T14n0425_005:0041a09": "力勢堅強獲致慧力乃至佛十力，是曰持戒；",
    "T14n0425_005:0041a10": "逮得覺意悟化導示，諸不覺者令得達明，",
    "T14n0425_005:0041a11": "是曰忍辱；以曉了心啟受道義行不可計，是",
    "T14n0425_005:0041a12": "曰精進；逮分別解十二緣起，知因牽連由不",
    "T14n0425_005:0041a13": "覺故，是曰一心；以斯聖明致十種力、四無所",
    "T14n0425_005:0041a14": "畏、十八不共諸佛之法，是曰智慧；是為六。",
    "T14n0425_005:0041a15": "「何謂不失解脫度無極有六事？身力堅固心",
    "T14n0425_005:0041a16": "若金剛不失至要，是曰布施；處在大眾若",
    "T14n0425_005:0041a17": "在獨處，心常如一無所忘失，是曰持戒；遊",
    "T14n0425_005:0041a18": "于擾憒眾閙之中而不迷誤，是曰忍辱；解知",
    "T14n0425_005:0041a19": "他人眾生性行所念善惡，是曰精進；安諦",
    "T14n0425_005:0041a20": "建立無上大道不滅盡慧，是曰一心；以無生",
    "T14n0425_005:0041a21": "慧消去處所，使無所存唯志經典，是曰智慧；",
    "T14n0425_005:0041a22": "是為六。「何謂解度知見度無極有六事？所",
    "T14n0425_005:0041a23": "行至實不為虛偽輒得如願，是曰布施；其",
    "T14n0425_005:0041a24": "所觀覩唯見無為，度眾有為生死之難，是",
    "T14n0425_005:0041a25": "曰持戒；察欲之穢覩其本末從因緣起，是曰",
    "T14n0425_005:0041a26": "忍辱；從地至地備具諸住，建立果處十住之",
    "T14n0425_005:0041a27": "業，是曰精進；禪思行道心之所生以逮住處，",
    "T14n0425_005:0041a28": "是曰一心；若著衣被加之在臂，方便副除一",
    "T14n0425_005:0041a29": "切眾惡，無所忘失不違解脫，是曰智慧；是",
    "T14n0425_005:0041b01": "為六。「何謂知身行慧明所轉度無極有六事？",
    "T14n0425_005:0041b02": "身行勤修一心正行，守身口意不以為厭，是",
    "T14n0425_005:0041b03": "曰布施；導化其體不殺盜婬而無所犯，是曰",
    "T14n0425_005:0041b04": "持戒；奉修十住不使所住有罣礙業，是曰",
    "T14n0425_005:0041b05": "忍辱；專精一心立眾德本以施一切，是曰精",
    "T14n0425_005:0041b06": "進；令無數人得其報應十方福報，是曰一心；",
    "T14n0425_005:0041b07": "以身造教而顯神足，飛到一切見諸佛說，",
    "T14n0425_005:0041b08": "是曰智慧；是為六。「何謂口行轉進聖慧度無",
    "T14n0425_005:0041b09": "極有六事？口所班宣說無上法，曾所更歷解",
    "T14n0425_005:0041b10": "決諸法未曾厭惓，是曰布施；其音普至入一",
    "T14n0425_005:0041b11": "切心令行清徹，是曰持戒；開化眾會悉令",
    "T14n0425_005:0041b12": "通暢無上正真，是曰忍辱；所演法訓其聲周",
    "T14n0425_005:0041b13": "遍徹于十方，是曰精進；常憶至行不為虛損，",
    "T14n0425_005:0041b14": "至真專精篤信思惟，是曰一心；所可班宣未",
    "T14n0425_005:0041b15": "曾虛妄，多所安隱一切眾生，是曰智慧；是",
    "T14n0425_005:0041b16": "為六。「何謂意行轉進度無極有六事？若意心",
    "T14n0425_005:0041b17": "正思不在邪，心存行念常本清淨，是曰布",
    "T14n0425_005:0041b18": "施；其以聞法御導愚冥化諸所著，是曰持戒；",
    "T14n0425_005:0041b19": "其能導利有無之業立平等行，是曰忍辱；",
    "T14n0425_005:0041b20": "假使學法棄捐吾我不以自大，是曰精進；釋",
    "T14n0425_005:0041b21": "離愚癡志存大明無有闇蔽，是曰一心；其行",
    "T14n0425_005:0041b22": "深妙卓然有異而無限量，是曰智慧；是為六。",
    "T14n0425_005:0041b23": "「何謂知過去世所見無礙度無極有六事？觀",
    "T14n0425_005:0041b24": "其諸果眾種四大了之本無，是曰布施；察諸",
    "T14n0425_005:0041b25": "陰入色痛想行識本無處所，是曰持戒；視諸",
    "T14n0425_005:0041b26": "六衰根元甚微緣對而生，是曰忍辱；觀其善",
    "T14n0425_005:0041b27": "惡禍福所由皆因貪身，是曰精進；斷眾塵",
    "T14n0425_005:0041b28": "勞常行清淨無有諸垢，是曰一心；察眾生盡",
    "T14n0425_005:0041b29": "十二牽連本無所生，是曰智慧；是為六。「何",
    "T14n0425_005:0041c01": "謂見於當來本末所有無罣礙慧度無極有六",
    "T14n0425_005:0041c02": "事？其見過去五趣合散，猶如春秋熾衰成敗，",
    "T14n0425_005:0041c03": "是曰布施；若能分別諸所邪見六十二事不",
    "T14n0425_005:0041c04": "墮顛倒，是曰持戒；觀于人元分別合散本",
    "T14n0425_005:0041c05": "無有本，是曰忍辱；察於眾生當以何藥而療",
    "T14n0425_005:0041c06": "治之，是曰精進；覩其所生邦畔進退各有",
    "T14n0425_005:0041c07": "緣行，是曰一心；曉了報應目覩可化，而往",
    "T14n0425_005:0041c08": "開度使發道意，是曰智慧；是為六。「何謂知",
    "T14n0425_005:0041c09": "現在不可限礙度無極有六事？覩其所造因",
    "T14n0425_005:0041c10": "緣之對，訓化群生興立功德，是曰布施；見",
    "T14n0425_005:0041c11": "其所由因解三脫，奉六度無極而致成就，是",
    "T14n0425_005:0041c12": "曰持戒；所奉行訓悉離貪欲，志慕道法以法",
    "T14n0425_005:0041c13": "為樂，是曰忍辱；觀一切形微妙麁細悉滅",
    "T14n0425_005:0041c14": "盡無常存者，是曰精進；見於證明三界如幻",
    "T14n0425_005:0041c15": "一切本無無所違失，是曰一心；若覩生死",
    "T14n0425_005:0041c16": "無為之元，有數無數心不處二，是曰智慧；",
    "T14n0425_005:0041c17": "是為六丹本注云：十八不共中，舊多一種文。」",
    "T14n0425_005:0041c18": "18 方便品方便品第十八",
    "T14n0425_005:0041c19": "佛告喜王菩薩：「何謂曉了方便度無極有六",
    "T14n0425_005:0041c20": "事？若能專精善權方便隨時而入，是曰布施；",
    "T14n0425_005:0041c21": "其於瑕穢因而開化使悉清淨，是曰持戒；",
    "T14n0425_005:0041c22": "所作功德則用勸助一切眾生，是曰忍辱；",
    "T14n0425_005:0041c23": "在所遊至無所傷害亦無有失，是曰精進；",
    "T14n0425_005:0041c24": "志以好喜教誨眾生用四恩濟，是曰一心；入",
    "T14n0425_005:0041c25": "無量門宣總持要而導利之，化于三界使入",
    "T14n0425_005:0041c26": "大道，是曰智慧；是為六。「何謂純熟度無極",
    "T14n0425_005:0041c27": "有六事？若能方便平等誘進一切諸法，是曰",
    "T14n0425_005:0041c28": "布施；懷來法誨正心無緣，玄微妙慧空無相",
    "T14n0425_005:0041c29": "願，若覩八品除去八難，志存八正覺了諸法",
    "T14n0425_005:0042a01": "本無，是曰持戒；觀于諸見分別迷惑不墮",
    "T14n0425_005:0042a02": "邪見，是曰忍辱；察于五趣應可開化因往",
    "T14n0425_005:0042a03": "救之，是曰精進；若見可御尋往方便而度脫",
    "T14n0425_005:0042a04": "之，是曰一心；若見有為而入其中，消諸所",
    "T14n0425_005:0042a05": "著令得滅度，是曰智慧；是為六。「何謂見自",
    "T14n0425_005:0042a06": "然度無極有六事？所逮功德虛無所猗亘",
    "T14n0425_005:0042a07": "然弘燿，猶如一心歸定光佛，是曰布施；身",
    "T14n0425_005:0042a08": "不懈惓無所貪惜，若如月光盛滿盛明照星",
    "T14n0425_005:0042a09": "宿時，明眼之人真審視了，是曰持戒；若",
    "T14n0425_005:0042a10": "能覩見一切諸法皆悉如空，是曰忍辱；所可",
    "T14n0425_005:0042a11": "禪思皆見諸法，這生尋滅悉了別此，是曰",
    "T14n0425_005:0042a12": "精進；不見施者而有救濟自覩不及，是曰一",
    "T14n0425_005:0042a13": "心；觀身心行口宣法教，有益一切而無有二，",
    "T14n0425_005:0042a14": "是曰智慧；是為六。「何謂欲行界業因緣罪福",
    "T14n0425_005:0042a15": "度無極有六事？見所習欲為瑕穢業，本悉清",
    "T14n0425_005:0042a16": "淨已立罣礙，是曰布施；覩一切法皆自然",
    "T14n0425_005:0042a17": "寂寞，用不達故自作殃福，是曰持戒；所觀",
    "T14n0425_005:0042a18": "玄遠極底無際，是曰忍辱；自視其緣罪福悉",
    "T14n0425_005:0042a19": "盡無久存者，是曰精進；緣對雖滅見所當行，",
    "T14n0425_005:0042a20": "方便之宜輒居正真，是曰一心；罪福既盡不",
    "T14n0425_005:0042a21": "復更造，三界之難見無所生，是曰智慧；是",
    "T14n0425_005:0042a22": "為六。「何謂色行緣業度無極有六事？見諸",
    "T14n0425_005:0042a23": "色緣皆由身作，用心不了而橫起是報應之",
    "T14n0425_005:0042a24": "元，是曰布施；覩眾色者皆有因緣，未必橫",
    "T14n0425_005:0042a25": "來身心迷故，是曰持戒；察所生處天上人間，",
    "T14n0425_005:0042a26": "若三惡趣罪福之應，是曰忍辱；若觀所生",
    "T14n0425_005:0042a27": "而念想處，是曰精進；常視報應歡喜悅豫，",
    "T14n0425_005:0042a28": "是曰一心；護高寂然下者憺怕悉無所著，",
    "T14n0425_005:0042a29": "是曰智慧；是為六。「何謂無色行業度無極有",
    "T14n0425_005:0042b01": "六事？若等於色墮在欲地，清淨之處不行妄",
    "T14n0425_005:0042b02": "想，是曰布施；見其所行五事之業，戒定慧",
    "T14n0425_005:0042b03": "解度知見品，是曰持戒；假使能盡因緣之對",
    "T14n0425_005:0042b04": "不生禍福，是曰忍辱；勤修至行悉令平等而",
    "T14n0425_005:0042b05": "無偏斜，是曰精進；若以篤信其行精修而",
    "T14n0425_005:0042b06": "無垢濁，是曰一心；所見常明如晝日行不見",
    "T14n0425_005:0042b07": "闇冥，無所破壞無所不濟，是曰智慧；是為",
    "T14n0425_005:0042b08": "六。「何謂觀清白住度無極有六事？若以覩",
    "T14n0425_005:0042b09": "見住立處所，清白慈地欲逮斯住，是曰布",
    "T14n0425_005:0042b10": "施；其能獲致瑞應之業，不起三事身口意行，",
    "T14n0425_005:0042b11": "是曰持戒；精進奉行四恩之法而無斷絕，是",
    "T14n0425_005:0042b12": "曰忍辱；所觀亘然道意巍巍而無邊際，是曰",
    "T14n0425_005:0042b13": "精進；積功累德日日增長聖明之行，是曰一",
    "T14n0425_005:0042b14": "心；察于清白，消除眾生生死諸善惡想及諸",
    "T14n0425_005:0042b15": "法想，是曰智慧；是為六。「何謂法種度無極",
    "T14n0425_005:0042b16": "有六事？覩諸法苦用不達故而造禍福，是",
    "T14n0425_005:0042b17": "曰布施；其見中間心無所處不在有無，是",
    "T14n0425_005:0042b18": "曰持戒；若見愛欲疾而消之不令生長，是",
    "T14n0425_005:0042b19": "曰忍辱；其存正性未曾違失無上正真，是曰",
    "T14n0425_005:0042b20": "精進；具足種性三十七品不斷佛種，是曰一",
    "T14n0425_005:0042b21": "心；心成八等逮致諸法而不取證，是曰智慧；",
    "T14n0425_005:0042b22": "是為六。」",
    "T14n0425_005:0042b23": "賢劫經卷第五"
}