{
    "T34n1723_010:0845b01": "妙法蓮華經玄贊卷第十末",
    "T34n1723_010:0845b03": "大慈恩寺沙門基撰",
    "T34n1723_010:0845b04": "妙音菩薩品妙音菩薩品",
    "T34n1723_010:0845b05": "三門分別：一來意，二釋名，三解妨。來意者，",
    "T34n1723_010:0845b06": "論云「教化眾生行苦行力者，妙音品示現。妙",
    "T34n1723_010:0845b07": "音現居東土、密在此方，本傳法華教行苦",
    "T34n1723_010:0845b08": "行，今放光召集以示眾人，勸發勝心弘通",
    "T34n1723_010:0845b09": "經法，故此品來。」釋名者，「音」謂音聲，「妙」謂殊",
    "T34n1723_010:0845b10": "妙。昔住因中好設樂以供佛，今居果位",
    "T34n1723_010:0845b11": "善說法以利生，雙彰業、德以標其名，故",
    "T34n1723_010:0845b12": "稱妙音菩薩。此品明彼事，故名妙音菩薩",
    "T34n1723_010:0845b13": "品。解妨者，何故須召妙音以為此品？",
    "T34n1723_010:0845b14": "答：藥王此方苦行自勸眾生，未有他土上人",
    "T34n1723_010:0845b15": "他方勸說，故召妙音遠方行法勸他苦行，",
    "T34n1723_010:0845b16": "故須召之。",
    "T34n1723_010:0845b17": "經「爾時釋迦至白豪相光」。贊曰：品文分四，",
    "T34n1723_010:0845b18": "一神光往召、二妙音來至、三事訖還國、四時",
    "T34n1723_010:0845b19": "眾得道。初文有二：初放光，後所至。此初也。",
    "T34n1723_010:0845b20": "放肉髻之光，彰召大人之相；放眉間之光，",
    "T34n1723_010:0845b21": "表為此經故命。",
    "T34n1723_010:0845b22": "經「遍照東方至遍照其國」。贊曰：此所至。有",
    "T34n1723_010:0845b23": "三：一方處，二佛國，三結照。佛國有三：一",
    "T34n1723_010:0845b24": "國名，二佛號，三化利。",
    "T34n1723_010:0845b25": "經「爾時一切至甚深智慧」。贊曰：下品第二大",
    "T34n1723_010:0845b26": "段妙音來至。有三：一彼來；二「於是妙音不起",
    "T34n1723_010:0845b27": "于座」下，至此；三「爾時華德菩薩白佛」下，化行。",
    "T34n1723_010:0845b28": "初文復四：一敘德，二請來，三佛誡，四承勅。",
    "T34n1723_010:0845b29": "敘德復四：一勝因早植，二善友夙逢，三般若",
    "T34n1723_010:0845c01": "先圓，四等持已滿。此即初三。",
    "T34n1723_010:0845c02": "經「得妙幢相至諸大三昧」。贊曰：四等持已",
    "T34n1723_010:0845c03": "滿。有二：初列十六等持，後結無量。一「妙幢",
    "T34n1723_010:0845c04": "相」者，如幢高顯眾德莊嚴。二「法華」者，達一乘",
    "T34n1723_010:0845c05": "理。三「淨德」者，斷障染得勝德。四「宿王戲」者，",
    "T34n1723_010:0845c06": "宿謂星像，王謂自在，戲謂遊樂。謂得自在",
    "T34n1723_010:0845c07": "能現眾像，猶如星宿常入遊戲以利眾生。",
    "T34n1723_010:0845c08": "五「無緣」者，謂滅盡定或無所緣定，離攀緣故。",
    "T34n1723_010:0845c09": "六「智印」者，謂真如空理為智印故，或以智",
    "T34n1723_010:0845c10": "為印刊定是非真妄等故。七「解眾生語言」",
    "T34n1723_010:0845c11": "者，發詞無礙解定。八「集一切功德」者，謂集福",
    "T34n1723_010:0845c12": "王定。九「清淨」者，能生七淨、九淨、四淨等故。",
    "T34n1723_010:0845c13": "四淨者，所依淨、所緣淨、心淨、智淨。十「神通遊",
    "T34n1723_010:0845c14": "戲」者，能起大神通故。十一「慧炬」者，照明真俗",
    "T34n1723_010:0845c15": "諸境界故。十二「莊嚴王」者，能具內、外二莊嚴",
    "T34n1723_010:0845c16": "故。十三「淨光明」者，放神光故。十四「淨藏」者，",
    "T34n1723_010:0845c17": "含眾德故。十五「不共三昧」者，不共二乘得",
    "T34n1723_010:0845c18": "故。十六「日旋」者，如日明朗巡照四生故。此",
    "T34n1723_010:0845c19": "皆第十地菩薩之所遊履，多第四定，以殊",
    "T34n1723_010:0845c20": "勝故。",
    "T34n1723_010:0845c21": "經「釋迦牟尼佛至藥上菩薩」。贊曰：二請來也。",
    "T34n1723_010:0845c22": "經「爾時淨華至生下劣想」。贊曰：三佛誡。有",
    "T34n1723_010:0845c23": "四：一總誡，二敘他劣，三彰自勝，四結誡。此",
    "T34n1723_010:0845c24": "中但論自勝、他劣以為誡之。如《思益經》中",
    "T34n1723_010:0845c25": "思惟梵天菩薩欲來娑婆世界，日月光佛",
    "T34n1723_010:0845c26": "告思益言：汝應以十法遊於彼土。一於",
    "T34n1723_010:0845c27": "毀於譽心無增減，二聞善聞惡心無分別，",
    "T34n1723_010:0845c28": "三於愚於智等以悲心，四於上下眾生意",
    "T34n1723_010:0845c29": "常平等，五於供養、輕毀心無有二，六於他",
    "T34n1723_010:0845c30": "闕失不見其過，七見種種乘皆是一乘，八",
    "T34n1723_010:0845c31": "聞三惡道亦勿驚懼，九於諸菩薩生世",
    "T34n1723_010:0846a01": "尊想，十佛出五濁生希有想。《無垢稱經》香",
    "T34n1723_010:0846a02": "臺佛誡大勢類同。",
    "T34n1723_010:0846a03": "經「妙音菩薩至智慧莊嚴」。贊曰：四承勅。有",
    "T34n1723_010:0846a04": "三：如來之力，總也；後二別也。",
    "T34n1723_010:0846a05": "經「於是妙音至以為其臺」。贊曰：下第二至",
    "T34n1723_010:0846a06": "此。文有十一，此初，豫來華現。",
    "T34n1723_010:0846a07": "經「爾時文殊至以為其臺」。贊曰：第二文殊問",
    "T34n1723_010:0846a08": "由。",
    "T34n1723_010:0846a09": "經「爾時釋迦至聽法華經」。贊曰：第三佛說所",
    "T34n1723_010:0846a10": "以。",
    "T34n1723_010:0846a11": "經「文殊師利至令我得見」。贊曰：第四文殊問",
    "T34n1723_010:0846a12": "行。有三：一問福慧，二問入何定，三依定",
    "T34n1723_010:0846a13": "方能見。請通力加被，來令我得見；示相不",
    "T34n1723_010:0846a14": "知，實久已識。",
    "T34n1723_010:0846a15": "經「爾時釋迦至而現其相」。贊曰：第五釋迦垂",
    "T34n1723_010:0846a16": "答。",
    "T34n1723_010:0846a17": "經「爾時多寶佛至欲見汝身」。贊曰：第六多寶",
    "T34n1723_010:0846a18": "召命。",
    "T34n1723_010:0846a19": "經「于時妙音至不鼓自鳴」。贊曰：下第七妙音",
    "T34n1723_010:0846a20": "至此。有四：一來數，二所經，三身相，四至此。",
    "T34n1723_010:0846a21": "即初二文。",
    "T34n1723_010:0846a22": "經「是菩薩目至堅固之身」。贊曰：第三身相。有",
    "T34n1723_010:0846a23": "八德：一目淨，《無垢稱經》云「目淨修廣妙端嚴，",
    "T34n1723_010:0846a24": "皎如青紺蓮華葉」；二面圓晈；三身色；四莊",
    "T34n1723_010:0846a25": "嚴；五威德；六光明；七相具；八堅固。",
    "T34n1723_010:0846a26": "經「入七寶至耆闍崛山」。贊曰：第四至此。",
    "T34n1723_010:0846a27": "經「到已下華至堪忍久住不」。贊曰：第八下臺",
    "T34n1723_010:0846a28": "禮問。有二：初禮獻，後請問。請問有四：一問",
    "T34n1723_010:0846a29": "佛身有五句；二問眾生有七句；三問魔隨",
    "T34n1723_010:0846a30": "化有一句；四問多寶有二句：一問來，二",
    "T34n1723_010:0846b01": "起居。",
    "T34n1723_010:0846b02": "經「世尊我今至示我令見」。贊曰：第九請見",
    "T34n1723_010:0846b03": "多寶。多寶、釋迦雖同塔坐，神力映蔽令其",
    "T34n1723_010:0846b04": "不見，故請見之。",
    "T34n1723_010:0846b05": "經「爾時釋迦至故來至此」。贊曰：第十釋迦",
    "T34n1723_010:0846b06": "為請，十一多寶讚揚。",
    "T34n1723_010:0846b07": "經「爾時華德至有是神力」。贊曰：下大段第三",
    "T34n1723_010:0846b08": "明化行。有五：初華德問因，二如來具告，三",
    "T34n1723_010:0846b09": "讚問修定，四佛後答之，五時眾獲益。此初",
    "T34n1723_010:0846b10": "也。",
    "T34n1723_010:0846b11": "經「佛告華德至有是神力」。贊曰：下第二如來",
    "T34n1723_010:0846b12": "具告。有五：一示往因，二會今果，三久遇",
    "T34n1723_010:0846b13": "諸佛，四廣行利行，五結答所由。此初。有三：",
    "T34n1723_010:0846b14": "一佛，二行，三結。",
    "T34n1723_010:0846b15": "經「華德於汝至摩訶薩是」。贊曰：二會今果。",
    "T34n1723_010:0846b16": "經「華德是妙音至那由他佛」。贊曰：三久遇諸",
    "T34n1723_010:0846b17": "佛。",
    "T34n1723_010:0846b18": "經「華德汝但至無所損減」。贊曰：下第四廣行",
    "T34n1723_010:0846b19": "利行。有二：初在此方，後在十方。此初。有",
    "T34n1723_010:0846b20": "四：一標現身說法，二別顯現身說法，三",
    "T34n1723_010:0846b21": "結成化者，四智慧無損。別顯現身說法中",
    "T34n1723_010:0846b22": "有二：一隨宜現十八類身說法，二為拔",
    "T34n1723_010:0846b23": "苦難現身說法。",
    "T34n1723_010:0846b24": "經「是菩薩以若干至示現滅度」。贊曰：此在十",
    "T34n1723_010:0846b25": "方現身說法。有三：初標例在十方利益，",
    "T34n1723_010:0846b26": "二隨根所宜現身說法，三結成身說。",
    "T34n1723_010:0846b27": "經「華德妙音至其事如是」。贊曰：第五結答所",
    "T34n1723_010:0846b28": "由。",
    "T34n1723_010:0846b29": "經「爾時華德至無量眾生」。贊曰：第三讚問修",
    "T34n1723_010:0846b30": "定，第四佛復答之。",
    "T34n1723_010:0846b31": "經「說是妙音至及陀羅尼」。贊曰：明化行中",
    "T34n1723_010:0846c01": "第五時眾獲益。由聞化行，曲獲勝利。",
    "T34n1723_010:0846c02": "經「爾時妙音至色身三昧」。贊曰：品第三段事",
    "T34n1723_010:0846c03": "訖還國。有三：一標還國，二所經相，三至已",
    "T34n1723_010:0846c04": "白益。",
    "T34n1723_010:0846c05": "經「說是妙音至法華三昧」。贊曰：品第四段時",
    "T34n1723_010:0846c06": "眾得道。都聞一品，遂獲勝益。",
    "T34n1723_010:0846c07": "觀世音普門品觀世音普門品",
    "T34n1723_010:0846c08": "三門分別：一來意，二釋名，三解妨。來意者，",
    "T34n1723_010:0846c09": "論云「救眾生諸難力者謂觀世音，〈陀羅尼品〉",
    "T34n1723_010:0846c10": "示現。觀音救未發心眾生難，令離眾苦發",
    "T34n1723_010:0846c11": "心持經。陀羅尼救已發心持經者難，令離",
    "T34n1723_010:0846c12": "苦持經。又觀音以天眼、天耳、他心三通護",
    "T34n1723_010:0846c13": "持經者難，陀羅尼二聖二天十神以明呪",
    "T34n1723_010:0846c14": "護持經者難。又觀音念人救難，陀羅尼誦",
    "T34n1723_010:0846c15": "法救難。持經之力已離眾難，若不加以易",
    "T34n1723_010:0846c16": "救之方，恐難修持經之業，故以易功助",
    "T34n1723_010:0846c17": "成難業以勸持經，故此品來。」釋名者，「觀」",
    "T34n1723_010:0846c18": "音古寬反，又古段反，今從初。「觀」者察義，俯",
    "T34n1723_010:0846c19": "救悲慧。「世」者可破壞義，體即生死有情世",
    "T34n1723_010:0846c20": "間。「音」謂音聲有情語業，世間有情起音",
    "T34n1723_010:0846c21": "聲以歸念，菩薩以大悲慧俯觀隨救，名觀",
    "T34n1723_010:0846c22": "世音。正義應云觀自在。諸三業歸依，必六通",
    "T34n1723_010:0846c23": "垂化，無暇危苦飛輪摧拔，作不請友為",
    "T34n1723_010:0846c24": "應病醫，攝利難思，名觀自在。「菩薩」如前。「普」",
    "T34n1723_010:0846c25": "者平等遍滿義。「門」者入出之由處。諸三業歸",
    "T34n1723_010:0846c26": "依，必六通垂救平等，示此出苦入樂所由",
    "T34n1723_010:0846c27": "處所，故名普門。神通、記說、教誡三輪，為離",
    "T34n1723_010:0846c28": "苦之處所作入寂之因由，是普門體。然有",
    "T34n1723_010:0846c29": "苦者多發聲以歸念，大悲者必應念以臨拯，",
    "T34n1723_010:0846c30": "故名觀音。此品廣明，故名觀世音普門品。",
    "T34n1723_010:0846c31": "解妨者，問：菩薩大悲觀苦即救，何故待念",
    "T34n1723_010:0847a01": "後方垂愍？答：生無心而佛救，大聖之所不",
    "T34n1723_010:0847a02": "通；自發意而悕緣，群聖之所同範。先因",
    "T34n1723_010:0847a03": "自業後方藉緣，自既不修緣何所作？故待",
    "T34n1723_010:0847a04": "歸念方始救之。設雖自脩未解方便，要",
    "T34n1723_010:0847a05": "假良友示苦方滅。問：一切菩薩皆有此能，",
    "T34n1723_010:0847a06": "何故觀音獨包彼號？答：本願不同，利事別",
    "T34n1723_010:0847a07": "故。紹繼無量壽佛，當作寶光功德山王佛，",
    "T34n1723_010:0847a08": "故偏舉之。",
    "T34n1723_010:0847a09": "經「爾時無盡意至名觀世音」。贊曰：品文分",
    "T34n1723_010:0847a10": "四，一問答名因、二問答化行、三持地讚歎、",
    "T34n1723_010:0847a11": "四結成時益。初二文有頌。初文有三：一問",
    "T34n1723_010:0847a12": "名因，二答字義，三挍量持名功德勝劣。此",
    "T34n1723_010:0847a13": "初也。「無盡意」者，《阿差末經》說「行六度四攝等",
    "T34n1723_010:0847a14": "種種行，誓度眾生。眾生界盡，菩薩之意乃",
    "T34n1723_010:0847a15": "盡；眾生未盡，菩薩之意無盡，故名無盡意。」",
    "T34n1723_010:0847a16": "《十地經》中以十盡句成諸大願：一一切眾",
    "T34n1723_010:0847a17": "生界盡，二世界盡，三虛空盡，四法界盡，五",
    "T34n1723_010:0847a18": "涅槃界盡，六佛出世界盡，七如來智界盡，",
    "T34n1723_010:0847a19": "八心所緣界盡，九佛境界智入界盡，十世",
    "T34n1723_010:0847a20": "界轉法輪智轉界盡。且如眾生界盡我願乃",
    "T34n1723_010:0847a21": "盡，如是眾生界不盡我願亦不盡。乃至第",
    "T34n1723_010:0847a22": "九佛智證入一切境界都盡、第十轉法輪智",
    "T34n1723_010:0847a23": "轉諸法盡，我願亦不盡。《無垢稱經》云：「雖",
    "T34n1723_010:0847a24": "得佛道轉於法輪，而不捨於菩薩之道，是",
    "T34n1723_010:0847a25": "名菩薩行。」故此菩薩名無盡意。雖諸菩",
    "T34n1723_010:0847a26": "薩願行皆同，諸號有殊，願各別故。欲明此",
    "T34n1723_010:0847a27": "經能令行願皆亦無盡。問名者欲令憑念",
    "T34n1723_010:0847a28": "以息苦，問行者欲令修行以希樂。",
    "T34n1723_010:0847a29": "經「佛告無盡意至皆得解脫」。贊曰：下答字",
    "T34n1723_010:0847a30": "義。有三：初語業歸依，以天耳通尋聲拔濟；",
    "T34n1723_010:0847b01": "次「若有眾生多於婬欲」下，意業歸依，以他",
    "T34n1723_010:0847b02": "心通觀心拔濟；後「若有女人設欲求男」下，",
    "T34n1723_010:0847b03": "身業歸依，天眼通觀色拔濟。初文有三：初",
    "T34n1723_010:0847b04": "總標有苦稱名即脫，次別顯有厄稱名皆",
    "T34n1723_010:0847b05": "脫，後結告威神巍巍若是。此初。即是三途",
    "T34n1723_010:0847b06": "八難一切苦難，只如法琳歸命免七日之刑、",
    "T34n1723_010:0847b07": "濟𭟃歸依脫三刀之害。《瑜伽》第九說業有",
    "T34n1723_010:0847b08": "二：一定異熟業，謂故思業若作若增長業；二",
    "T34n1723_010:0847b09": "不定異熟業，謂故思已作而不增長業。八十",
    "T34n1723_010:0847b10": "九說諸作不增長業，若無追悔不修對治，",
    "T34n1723_010:0847b11": "尚可受果名增長業；若追悔等名不增長",
    "T34n1723_010:0847b12": "業。或先增長業由追悔等名不增長業，如",
    "T34n1723_010:0847b13": "未生怨未追悔前名增長業，追悔已後名不",
    "T34n1723_010:0847b14": "增長業。第六十說依未解脫者建立定受業",
    "T34n1723_010:0847b15": "故。言解脫者，謂世道伏斷，乃至得聖成無",
    "T34n1723_010:0847b16": "學等。即同《涅槃經》未入佛法名決定業，若",
    "T34n1723_010:0847b17": "入佛法名不定業。《對法》第七說有五故思造：",
    "T34n1723_010:0847b18": "一他所教勅；二他所勸請；三無所了知；四",
    "T34n1723_010:0847b19": "根本執著，謂三毒蔽心猛利執著所起諸業；",
    "T34n1723_010:0847b20": "五顛倒分別，謂勝無罪所行惡業。於此五",
    "T34n1723_010:0847b21": "中後之二種若作若增長，非不受異熟，以",
    "T34n1723_010:0847b22": "思重故；前三雖作而不增長，不必受異熟，",
    "T34n1723_010:0847b23": "以思輕故。此言作者，謂起作諸業令其",
    "T34n1723_010:0847b24": "現行。增長者，謂令習氣展轉增長。由此但",
    "T34n1723_010:0847b25": "說故思業唯有五。《瑜伽》第九說除十種，餘",
    "T34n1723_010:0847b26": "名故思：一夢，二無知，三無故思，四不利不",
    "T34n1723_010:0847b27": "數，五狂亂，六失念，七非樂欲，八自性無記，",
    "T34n1723_010:0847b28": "九悔所損，十對治所損。除此十外，餘皆增",
    "T34n1723_010:0847b29": "長。即《瑜伽》第九說增長業有六者是。其十不",
    "T34n1723_010:0847c01": "增及六增長，不越《對法》三不增、二增，離合依",
    "T34n1723_010:0847c02": "位分多少故。《對法》又說決定有三：一作業",
    "T34n1723_010:0847c03": "決定，由宿業力感決定身，於此生中必造",
    "T34n1723_010:0847c04": "此業，朝限決定終不違越，佛等神力亦不能",
    "T34n1723_010:0847c05": "救。二受異熟定即順定受業，果定當受時",
    "T34n1723_010:0847c06": "未定故，不爾佛出應無造惡惡趣眾生。三",
    "T34n1723_010:0847c07": "分位定，謂順三時分位定業，若業道攝者名",
    "T34n1723_010:0847c08": "順定業，加行、後起通定不定。又未悔未對",
    "T34n1723_010:0847c09": "治等名決定業，已悔已對治等名不定業。",
    "T34n1723_010:0847c10": "《瑜伽》第十說三業：順現、順生、順後受業。第六",
    "T34n1723_010:0847c11": "十說四業：一異熟定，二時分定，三二俱定，",
    "T34n1723_010:0847c12": "四二俱不定。《唯識》亦說四，謂三時及不定。《顯",
    "T34n1723_010:0847c13": "揚》第九說五種，謂順三時及受報定、作業",
    "T34n1723_010:0847c14": "決定。皆如《瑜伽》第九略纂說，恐繁且止。故",
    "T34n1723_010:0847c15": "念觀音良緣滋潤，自心悔愧苦惱皆脫。亦有",
    "T34n1723_010:0847c16": "釋言，其不增長及不定業可得轉滅；其三",
    "T34n1723_010:0847c17": "時決定業及報定時不定者，但能令輕非全",
    "T34n1723_010:0847c18": "令滅盡。《金剛般若》云：「先世罪業應墮惡道，",
    "T34n1723_010:0847c19": "由持經故為人輕賤，先世罪業即為消滅，",
    "T34n1723_010:0847c20": "當得菩提。」不云全滅。又《賢愚經》鴦掘摩羅",
    "T34n1723_010:0847c21": "雖得阿羅漢，為現業有果故為火所燒。又",
    "T34n1723_010:0847c22": "說迦毘羅城除一童子，自餘男女盡是初果",
    "T34n1723_010:0847c23": "聖人，不應為彼瑠璃所殺。其決定造業，佛",
    "T34n1723_010:0847c24": "尚不排，況受果耶。在解脫人名不定者，",
    "T34n1723_010:0847c25": "依不定業說。此亦不然。若得阿羅漢一",
    "T34n1723_010:0847c26": "切不善盡，何業受果耶？在初二果不善未",
    "T34n1723_010:0847c27": "盡，不障彼果，何妨亦受。《般若經》中不說",
    "T34n1723_010:0847c28": "滅盡舉心微者，至誠懇切受持彼經一切",
    "T34n1723_010:0847c29": "不受。若不爾者，五無間罪皆決定業，未生",
    "T34n1723_010:0847c30": "怨王如何悔已一切不受？《十地論》云「一感",
    "T34n1723_010:0848a01": "報定、二作業定，諸佛威神所不能轉」者，說",
    "T34n1723_010:0848a02": "自不發悔愧之心、不入聖道者，業果決定，",
    "T34n1723_010:0848a03": "非悔愧已可名定業。《法句經》言：「非空非海",
    "T34n1723_010:0848a04": "中，非入巖穴間，無有地方所，脫之不受難。」",
    "T34n1723_010:0848a05": "亦據不逢佛菩薩等起悔愧心而入道",
    "T34n1723_010:0848a06": "者決定業報。由此《業報差別經》說：「若業增上",
    "T34n1723_010:0848a07": "心作無慚無愧，作已更作無心改悔，是業",
    "T34n1723_010:0848a08": "決定。若業非增上心作，雖作惡業常懷慚",
    "T34n1723_010:0848a09": "愧，是業不定。」但知諸業非悔非道之所損",
    "T34n1723_010:0848a10": "伏，可有受果；被損便無受果之義。然經說",
    "T34n1723_010:0848a11": "指鬘及阿羅漢猶受業果者，時猶住凡或",
    "T34n1723_010:0848a12": "初二果，今身必定得阿羅漢從當為名，非",
    "T34n1723_010:0848a13": "受果時名阿羅漢。又遇良緣，要自發心、悔",
    "T34n1723_010:0848a14": "愧入聖道，罪業方排。雖遇良緣，無心悔愧",
    "T34n1723_010:0848a15": "亦不入聖，乃至諸佛亦不能轉。迦毘羅城",
    "T34n1723_010:0848a16": "釋種被殺，雖得初果，別報業在初果不排。",
    "T34n1723_010:0848a17": "又非聽聞大乘悔愧懇切深心，故受先業；",
    "T34n1723_010:0848a18": "脫聞大乘勵懇深悔亦不被殺。得阿羅漢",
    "T34n1723_010:0848a19": "一切不受，設有被殺非業果故，不爾指鬘",
    "T34n1723_010:0848a20": "殺人滿千唯少於一，云何得聖？又無悔愧",
    "T34n1723_010:0848a21": "及伏斷滅諸罪業者，有情便無得受聖期。",
    "T34n1723_010:0848a22": "由此故知初說為善，應同《涅槃》、《瑜伽》為正。",
    "T34n1723_010:0848a23": "經「若有持是至名觀世音」。贊曰：下第二別顯",
    "T34n1723_010:0848a24": "有厄稱名皆脫。有七段，分二：初三，火、水、",
    "T34n1723_010:0848a25": "風三災；後四雜災。此初也。火大小俱傷，念",
    "T34n1723_010:0848a26": "名一切不燒。水深方可損，故得於淺處。輕",
    "T34n1723_010:0848a27": "風不損、重者方傷、黑風必損於人，所以偏",
    "T34n1723_010:0848a28": "說逢遇，設風非黑何妨亦損。風中有四：一",
    "T34n1723_010:0848a29": "求寶遇風，二善人教念，三免災難，四結名",
    "T34n1723_010:0848a30": "因。「船」舟也。「舫」音有二，府妄反、補浪反，《玉篇》",
    "T34n1723_010:0848a31": "「亦舟也」。併兩舟為舫。",
    "T34n1723_010:0848b01": "經「若復有人至即得解脫」。贊曰：此四雜災。",
    "T34n1723_010:0848b02": "一刑罰不傷，二非人不害，三撿繫解脫，四",
    "T34n1723_010:0848b03": "怨賊不損。在手曰杻，在脚曰械，即桎梏也。",
    "T34n1723_010:0848b04": "木在項名枷，鐵在項、腰名鎖。「撿」者攝錄。「挍」",
    "T34n1723_010:0848b05": "也察也。「繫」者牢，「閉」拘也縛也。《智度論》云：「如",
    "T34n1723_010:0848b06": "風不入實，如水不上行，虛空不受害，無",
    "T34n1723_010:0848b07": "業亦如是。」如何無罪橫被囚殃？此據現在",
    "T34n1723_010:0848b08": "不作名為無罪，非先不作。火宅頌言「謗",
    "T34n1723_010:0848b09": "經之人，若他返逆、抄劫竊盜，如是等罪橫羅",
    "T34n1723_010:0848b10": "其殃。」由先謗經故知有罪。怨賊不損中有",
    "T34n1723_010:0848b11": "四：一經難處，二勸念名，三依命，四解脫。",
    "T34n1723_010:0848b12": "《首楞嚴經》「佛告堅意：有一藥樹名曰滅除。",
    "T34n1723_010:0848b13": "大軍鬪時有無量人為毒箭中，是時良醫",
    "T34n1723_010:0848b14": "持藥王樹用塗鼓面，於眾人中擊之出",
    "T34n1723_010:0848b15": "聲，無量毒箭一時自拔。」諸佛菩薩住首楞嚴",
    "T34n1723_010:0848b16": "三昧力故，有人稱名憶念之者，無量罪垢",
    "T34n1723_010:0848b17": "自然除滅，如一醍醐能愈眾患。",
    "T34n1723_010:0848b18": "經「無盡意至巍巍如是」。贊曰：結告威神。「巍",
    "T34n1723_010:0848b19": "巍」大貌。",
    "T34n1723_010:0848b20": "經「若有眾生至常應心念」。贊曰：此意業歸",
    "T34n1723_010:0848b21": "依，以他心通觀心拔濟。有二：初觀三意，後",
    "T34n1723_010:0848b22": "結威神。且舉三毒，非唯爾所，一切煩惱念",
    "T34n1723_010:0848b23": "皆滅故。",
    "T34n1723_010:0848b24": "經「若有女人至菩薩名號」。贊曰：此身業歸",
    "T34n1723_010:0848b25": "依，以天眼通觀色拔濟。拔濟有二：初觀",
    "T34n1723_010:0848b26": "二身業，後結福勸持。非唯爾業，且逐情舉。",
    "T34n1723_010:0848b27": "經「無盡意至福德之利」。贊曰：第三挍量持名",
    "T34n1723_010:0848b28": "功德勝劣。有四：一問，二答，三成，四結。本論",
    "T34n1723_010:0848b29": "挍量六十二恒河沙佛，此經復云「六十二恒",
    "T34n1723_010:0848b30": "河沙菩薩」。此有二解：一云，經是論錯。菩薩、菩",
    "T34n1723_010:0848b31": "薩而為比挍，何得以佛比量菩薩？只如《十",
    "T34n1723_010:0848c01": "輪經》中但以地藏比量彌勒、文殊、觀音，亦",
    "T34n1723_010:0848c02": "不比量諸佛。若不爾者，應佛功德少於菩",
    "T34n1723_010:0848c03": "薩。二云，依論亦無爽。觀音久已成佛，不捨",
    "T34n1723_010:0848c04": "菩薩行故示為菩薩，何得不比如來？只",
    "T34n1723_010:0848c05": "如觀音成佛，功德國土勝無量壽，一切佛",
    "T34n1723_010:0848c06": "身豈勝劣耶？故知但是勸信之語。雖經比",
    "T34n1723_010:0848c07": "挍菩薩，論解設比諸佛，亦無過咎。二俱無",
    "T34n1723_010:0848c08": "失。論解成中有二釋：一信力，二畢竟知。信",
    "T34n1723_010:0848c09": "力有二：一求我身如觀音，畢竟信故。謂求",
    "T34n1723_010:0848c10": "我六十二億恒河沙佛身與觀音，信心無異，",
    "T34n1723_010:0848c11": "所求聖數多少雖殊，功德無別，因心等故。",
    "T34n1723_010:0848c12": "二者生恭敬心。如彼功德，我亦畢竟得故。",
    "T34n1723_010:0848c13": "謂如彼觀音身久已成佛，故智慧功德。我六",
    "T34n1723_010:0848c14": "十二億恒河沙佛亦畢竟得此諸佛功德，信",
    "T34n1723_010:0848c15": "佛菩薩功德不異故。此二是信力。初不觀",
    "T34n1723_010:0848c16": "境多少勝劣但信心等，後觀境多少雖殊、",
    "T34n1723_010:0848c17": "功德無別，恭敬信心亦無有二，故福無別。",
    "T34n1723_010:0848c18": "第二畢竟知者，決定知法界故。此由觀音已",
    "T34n1723_010:0848c19": "得畢竟知法界，故與佛無異。能證法界",
    "T34n1723_010:0848c20": "平等無二，故成福等。法界即法性，入初",
    "T34n1723_010:0848c21": "地菩薩能證一切佛菩薩等平等身故，平",
    "T34n1723_010:0848c22": "等身者謂真如法身。況十地滿，是故受持",
    "T34n1723_010:0848c23": "觀世音名，與六十二億恒河沙佛功德無",
    "T34n1723_010:0848c24": "別。不爾，菩薩豈勝佛耶？且將爾許讚勸發",
    "T34n1723_010:0848c25": "心。《十輪經》第一卷說：「假使於彌勒、妙吉",
    "T34n1723_010:0848c26": "祥、觀自在、普賢之類而為上首，殑伽沙等",
    "T34n1723_010:0848c27": "諸大菩薩，於百劫中至心歸依稱名，念",
    "T34n1723_010:0848c28": "誦禮拜供養求諸所願，不如有人於一念",
    "T34n1723_010:0848c29": "頃至心歸依、稱名念誦、禮拜供養地藏",
    "T34n1723_010:0848c30": "菩薩，求諸所願速得滿足。」又復如是末代",
    "T34n1723_010:0849a01": "眾生於諸有緣所宜聞故，所以偏讚。不爾",
    "T34n1723_010:0849a02": "菩薩亦應勝佛、等位菩薩應有勝劣。",
    "T34n1723_010:0849a03": "經「無盡意至其事云何」。贊曰：下第二大段問",
    "T34n1723_010:0849a04": "答化行。有四：一問，二答，三奉獻，四結告。此",
    "T34n1723_010:0849a05": "初也。「遊」者自利，即是神通。「為說法」者，教化",
    "T34n1723_010:0849a06": "他利。「方便之力」者，謂上二種是。智慧巧用，應",
    "T34n1723_010:0849a07": "物心以濟拔。",
    "T34n1723_010:0849a08": "經「佛告至而為說法」。贊曰。下第二答。有三：",
    "T34n1723_010:0849a09": "初身化說法，次結前勸示，後能濟急難。此",
    "T34n1723_010:0849a10": "初也。合十九種分為八類：應聖身有三，應",
    "T34n1723_010:0849a11": "天身有六，應君臣有五，心平性直、語實行",
    "T34n1723_010:0849a12": "敦、齒邁財盈，名為長者。守道自恬、寡欲蘊",
    "T34n1723_010:0849a13": "德，名為居士。處位莅人，名曰宰官。應四",
    "T34n1723_010:0849a14": "眾有一，應婦女有一，應童男女有一，應",
    "T34n1723_010:0849a15": "八部有一，應執金剛神有一。手執金剛，",
    "T34n1723_010:0849a16": "觀音異像。",
    "T34n1723_010:0849a17": "經「無盡意至施無畏者」。贊曰：此中有二，一",
    "T34n1723_010:0849a18": "結前勸示、二能濟急難。檀度有三：一財，",
    "T34n1723_010:0849a19": "二無畏，三說法。說法，法施也；濟難，無畏施",
    "T34n1723_010:0849a20": "也；令得珍寶等，財施也。",
    "T34n1723_010:0849a21": "經「無盡意至多寶佛塔」。贊曰：第三奉獻。有",
    "T34n1723_010:0849a22": "七：一白佛，二奉獻，三觀音不受，四申白請",
    "T34n1723_010:0849a23": "受，五佛勅令受，六觀音受之，七轉施供養。",
    "T34n1723_010:0849a24": "福田難遇故、施順道理故、真正行故、求菩",
    "T34n1723_010:0849a25": "提故，名為法施。不受有三：一少欲，二法爾，",
    "T34n1723_010:0849a26": "三轉施。恐乖彼心，所以不受。《大莊嚴論》偈",
    "T34n1723_010:0849a27": "曰：「若能展手施，　此手名嚴勝，　受者能",
    "T34n1723_010:0849a28": "縮手，　嚴勝復過彼。　若言我施與，　是語",
    "T34n1723_010:0849a29": "價難量，　受者言我足，　難量更過彼。」",
    "T34n1723_010:0849b01": "《天請問經》佛亦說言：「施者名得利，受者名",
    "T34n1723_010:0849b02": "失利。」是故菩薩不為受之。愍四眾故為受",
    "T34n1723_010:0849b03": "之者：一令隨喜，二令學行拔苦惱故，名",
    "T34n1723_010:0849b04": "為愍之。",
    "T34n1723_010:0849b05": "經「無盡意至娑婆世界」。贊曰：第四結告也。",
    "T34n1723_010:0849b06": "經「爾時至名為觀世音」。贊曰：下重頌前名、",
    "T34n1723_010:0849b07": "行二義。分二：初一頌問，後二十五頌答。此",
    "T34n1723_010:0849b08": "初也。但問名因，兼答化行。",
    "T34n1723_010:0849b09": "經「具足妙相尊至能滅諸有苦」。贊曰：下佛",
    "T34n1723_010:0849b10": "告。中分四：初三頌總標許說，次十二頌正",
    "T34n1723_010:0849b11": "答名因，次三頌答化行，後七頌歎德勸歸。",
    "T34n1723_010:0849b12": "此初。分三：初一頌敘答總標應諸方所名、",
    "T34n1723_010:0849b13": "行雙說；次一頌談往因行、發願，逢緣長劫",
    "T34n1723_010:0849b14": "修行不思議行也；後一頌許陳名、行。耳目",
    "T34n1723_010:0849b15": "曾經，心念無謬，定能滅苦。",
    "T34n1723_010:0849b16": "經「假使興害意至應時得消散」。贊曰：此十二",
    "T34n1723_010:0849b17": "頌正答名因。分九：一除火難。一除水難。二",
    "T34n1723_010:0849b18": "除山難。二除刀難。一除拘摯難。一除詛詈",
    "T34n1723_010:0849b19": "難，「呪」囑也，以善惡之辭相囑曰呪；「詛」阻也，",
    "T34n1723_010:0849b20": "使人行事阻限於言，有作「咀」，咀嚼也，非此",
    "T34n1723_010:0849b21": "義。如巧醫師初動其病後令痊癒，故初著",
    "T34n1723_010:0849b22": "本人後令發勝意。一除非人難。二除惡",
    "T34n1723_010:0849b23": "獸難。一除天災難。「雲雷鼓」，雷鼓西域呼為雲",
    "T34n1723_010:0849b24": "聲。「掣電」此方解云陰陽激耀。《釋名》云「掣，引也。",
    "T34n1723_010:0849b25": "電，殄也。」謂乍見即殄滅。關中名覢電，吳人謂",
    "T34n1723_010:0849b26": "䃱磾。上息念反，下大念反。「雹」者，鄭玄注《禮記》",
    "T34n1723_010:0849b27": "「陽為雨，陰氣脅之，凝而為雹。」",
    "T34n1723_010:0849b28": "經「眾生被困厄至以漸悉令滅」。贊曰：此答化",
    "T34n1723_010:0849b29": "行。一頌總標除苦，一頌能現諸身，一頌別",
    "T34n1723_010:0849b30": "示除苦。",
    "T34n1723_010:0849c01": "經「真觀清淨觀至是故應頂禮」。贊曰：此後七",
    "T34n1723_010:0849c02": "頌歎德勸歸。分六：一標五觀勸願常瞻。",
    "T34n1723_010:0849c03": "有本作「當」非也，現常願之，非當始願。一明",
    "T34n1723_010:0849c04": "大智能滅災難。一明法施能除煩惱。大悲",
    "T34n1723_010:0849c05": "制戒如似雷震，言警勸也。《方言》戒備也。古",
    "T34n1723_010:0849c06": "文作「誡」。慈意普覆如妙大雲。有本作「慈音」",
    "T34n1723_010:0849c07": "者，此寫錯也，梵云梅呾利末那故。一無畏施，",
    "T34n1723_010:0849c08": "能除怖畏。一明財施能除貧苦，猶如海潮",
    "T34n1723_010:0849c09": "必定應時，能滅諸苦。因經起念此有五音：",
    "T34n1723_010:0849c10": "妙音與樂，觀音拔苦，梵音深淨，潮音應時，",
    "T34n1723_010:0849c11": "勝音出世。後二勸念禮能滅苦厄也。",
    "T34n1723_010:0849c12": "經「爾時持地至功德不少」。贊曰：品第三段持",
    "T34n1723_010:0849c13": "地讚歎。《寶雲經》「菩薩有十法名為持地三",
    "T34n1723_010:0849c14": "昧：一如地廣大無量無邊；菩薩亦爾，功德、",
    "T34n1723_010:0849c15": "智慧、莊嚴、願行無量無邊。二如地眾生依",
    "T34n1723_010:0849c16": "止，各隨所欲稱意拯給周濟無礙；菩薩亦",
    "T34n1723_010:0849c17": "爾，六度眾具皆悉與之心無限礙。三如地",
    "T34n1723_010:0849c18": "無好惡加報不忻無恨；菩薩亦爾，育養眾",
    "T34n1723_010:0849c19": "生如不望報。四如地天注雲雨普皆容受",
    "T34n1723_010:0849c20": "無不堪持；菩薩亦爾，一切諸佛興大悲雲",
    "T34n1723_010:0849c21": "普澍法雨，如其所說悉能容持。五如地一",
    "T34n1723_010:0849c22": "切草木叢林及與眾生行住坐臥皆悉依之；",
    "T34n1723_010:0849c23": "菩薩亦爾，一切眾生修行善趣、二乘學法、涅",
    "T34n1723_010:0849c24": "槃，皆因菩薩而有。六如地一切種子依生；",
    "T34n1723_010:0849c25": "菩薩亦爾，一切善業天人種子皆依菩薩而",
    "T34n1723_010:0849c26": "得生長。七如地能出一切眾寶；菩薩亦爾，",
    "T34n1723_010:0849c27": "功德善寶一切樂具皆出菩薩。八如地出眾",
    "T34n1723_010:0849c28": "妙藥能療眾病；菩薩亦爾，能出一切法藥，",
    "T34n1723_010:0849c29": "能除一切諸煩惱病。九如地風不能動，繩",
    "T34n1723_010:0849c30": "蚋蜂蝎不能虧損；菩薩亦爾，一切內外諸緣",
    "T34n1723_010:0850a01": "逼惱不能擾動。十如地師子哮吼龍象雷電",
    "T34n1723_010:0850a02": "不能驚怖；菩薩亦爾，一切外道九十五種所",
    "T34n1723_010:0850a03": "不能動。具此十事，菩薩名為持地三昧，得",
    "T34n1723_010:0850a04": "持地三昧故名為持地。」或修持十地名為",
    "T34n1723_010:0850a05": "持地。言「自在」者，《攝論》、《華嚴》皆說十種。《華嚴》",
    "T34n1723_010:0850a06": "云：一壽自在無，邊劫住故。二心自在，出無數",
    "T34n1723_010:0850a07": "定入深智故。三莊嚴自在，能嚴一切剎土",
    "T34n1723_010:0850a08": "故；《攝論》名眾具自在。四業自在，隨時受報",
    "T34n1723_010:0850a09": "故。五生自在，於一切剎示現生故。六解脫",
    "T34n1723_010:0850a10": "自在，見一切界諸佛滿故；《攝論》名勝解自在。",
    "T34n1723_010:0850a11": "七欲自在，隨時剎土成菩提故。八神力自在，",
    "T34n1723_010:0850a12": "示現一切神變故。九法自在，示現無量無邊",
    "T34n1723_010:0850a13": "法門故。十智自在，於念念中示現覺悟如",
    "T34n1723_010:0850a14": "來十力無所畏故。然與《攝論》解釋小殊。行",
    "T34n1723_010:0850a15": "六度得，廣如《攝論》。今此即神力自在，普示",
    "T34n1723_010:0850a16": "諸門故。",
    "T34n1723_010:0850a17": "經「佛說是至三菩提心」。贊曰：第四段結成",
    "T34n1723_010:0850a18": "時益。",
    "T34n1723_010:0850a19": "陀羅尼品陀羅尼品",
    "T34n1723_010:0850a20": "三門分別：一來意，二釋名，三解妨。來意者，",
    "T34n1723_010:0850a21": "論云「為護眾生諸難」，如前已釋。釋名者，",
    "T34n1723_010:0850a22": "梵云陀羅尼，此云總持，念、慧為體，以少略",
    "T34n1723_010:0850a23": "密無義文字，神力加持威靈莫匹，摧邪殄",
    "T34n1723_010:0850a24": "惡、樹正揚善，故名陀羅尼。此品明之，故名",
    "T34n1723_010:0850a25": "陀羅尼品。解妨者，問：總持有四，為得法、",
    "T34n1723_010:0850a26": "義、辨才、詞無礙解。如次說四，此說何者？",
    "T34n1723_010:0850a27": "答：上來長行法、義持，今此呪持，為護前二",
    "T34n1723_010:0850a28": "所以明之。無得無生忍，總持也。",
    "T34n1723_010:0850a29": "經「爾時藥王至功德甚多」。贊曰：品文分三：",
    "T34n1723_010:0850a30": "初明持經之福，次明神呪之方，後明時眾",
    "T34n1723_010:0850b01": "獲益。此初。有二：初問、後答。答中有三：一返",
    "T34n1723_010:0850b02": "問，二直答，三佛說。",
    "T34n1723_010:0850b03": "經「爾時藥王至多所饒益」。贊曰：下明神呪之",
    "T34n1723_010:0850b04": "方。有五，合為三類：初二聖，次二天，後十神。",
    "T34n1723_010:0850b05": "此初聖。有四：一標，二說，三結勝，四佛讚。",
    "T34n1723_010:0850b06": "經「爾時勇施至是諸佛已」。贊曰：第二聖。有",
    "T34n1723_010:0850b07": "四：初標，二功能，三正說，四結勝。",
    "T34n1723_010:0850b08": "經「爾時毘沙門至無諸衰患」。贊曰：下二天。",
    "T34n1723_010:0850b09": "中初文有三：初標，次說，後結勝。「毘沙門」者",
    "T34n1723_010:0850b10": "此云多聞，四天王中北方之天也，常讚佛",
    "T34n1723_010:0850b11": "法。",
    "T34n1723_010:0850b12": "經「爾時持國至是諸佛已」。贊曰：第二天王。",
    "T34n1723_010:0850b13": "有三：初標，次說，後結勝。此即東面天王。",
    "T34n1723_010:0850b14": "經「爾時有羅剎女至如是法師」。贊曰：此十",
    "T34n1723_010:0850b15": "神。有七：一標名，二請說，三正說，四勸勿",
    "T34n1723_010:0850b16": "惱法師，五更說偈喻罪，六請身護，七佛讚",
    "T34n1723_010:0850b17": "揚。有三：初總讚，次別讚，後勸讚。",
    "T34n1723_010:0850b18": "經「說是陀羅尼至無生法忍」。贊曰：品第三段",
    "T34n1723_010:0850b19": "時眾獲益。",
    "T34n1723_010:0850b20": "妙莊嚴王本事品妙莊嚴王本事品",
    "T34n1723_010:0850b21": "三門分別：一來意，二釋名，三解妨。來意有",
    "T34n1723_010:0850b22": "二：一者論云「功德勝力者，〈妙莊嚴王品〉示現。",
    "T34n1723_010:0850b23": "此明淨藏、淨眼持《法華經》，因圓道著，功德勝",
    "T34n1723_010:0850b24": "力迴邪見之父王，得當來之佛記，皆由《法",
    "T34n1723_010:0850b25": "華》功德之力。說彼本緣利益時會，故此品來。」",
    "T34n1723_010:0850b26": "二者前〈妙音品〉明華德菩薩請問妙音所得",
    "T34n1723_010:0850b27": "三昧，因此自得法華三昧。今妙莊嚴王即是",
    "T34n1723_010:0850b28": "華德，未得三昧已前為妙莊嚴，本著邪見。",
    "T34n1723_010:0850b29": "今明二子勸說父王，為善知識不簡怨親，",
    "T34n1723_010:0850b30": "以示眾人令弘此經，故此品來。釋名者，",
    "T34n1723_010:0850c01": "在俗皇貴，妙珍綺以飾容；迴邪入正，勝法寶",
    "T34n1723_010:0850c02": "而瑩體，故名妙莊嚴王。宿世因緣，故名本",
    "T34n1723_010:0850c03": "事。解妨者，問：此品正明淨藏、淨眼為善知",
    "T34n1723_010:0850c04": "識，何故不以為品名耶？答：由功德勝、迴邪",
    "T34n1723_010:0850c05": "入正，妙莊嚴王身非二子故，雖為善友，父",
    "T34n1723_010:0850c06": "藉功德身入正故。又前華德即妙莊嚴，欲",
    "T34n1723_010:0850c07": "會彼身，故以為品。又淨藏、淨眼即藥王、藥",
    "T34n1723_010:0850c08": "上，前已明藥王，恐題名濫故不說之。",
    "T34n1723_010:0850c09": "經「爾時佛告至劫名喜見」。贊曰：品文分四，",
    "T34n1723_010:0850c10": "一敘本緣、二會今古、三勸人歸禮、四結成",
    "T34n1723_010:0850c11": "眾益。初文復四：一敘時，二標佛，三明菩薩",
    "T34n1723_010:0850c12": "父子，四廣顯由緒。此初二也。",
    "T34n1723_010:0850c13": "經「彼佛法中至二名淨眼」。贊曰：三明菩薩父",
    "T34n1723_010:0850c14": "子。",
    "T34n1723_010:0850c15": "經「是二子至亦悉通達」。贊曰：下第四廣明",
    "T34n1723_010:0850c16": "由緒。分四：一讚二子之德，二明時佛說法，",
    "T34n1723_010:0850c17": "三「時淨藏淨眼」下二子化父。四「其王即時以",
    "T34n1723_010:0850c18": "國付弟」下出家獲益。此初。分三：初標成福",
    "T34n1723_010:0850c19": "智，次別列四德，後列七定。四德者：一六度。",
    "T34n1723_010:0850c20": "二方便善巧，有十二：悲心顧戀、了知諸行、",
    "T34n1723_010:0850c21": "欣佛妙智、常處生死輪迴不染、熾然精進，",
    "T34n1723_010:0850c22": "此六為內。令以少善感無量果、令以小",
    "T34n1723_010:0850c23": "力攝大善根、憎聖教者除其恚惱、處中住",
    "T34n1723_010:0850c24": "者令其趣入、已趣入者令其成熟、已成熟者",
    "T34n1723_010:0850c25": "令得解脫，此六為外。三四無量。四三十七",
    "T34n1723_010:0850c26": "道品。「諸三昧中淨」者，斷障證真故。「日星宿」者，",
    "T34n1723_010:0850c27": "如日大破、如星種種破諸暗故。「淨光」者，放",
    "T34n1723_010:0850c28": "大光故。「淨色」者，現諸妙色故。「淨照明」者，照",
    "T34n1723_010:0850c29": "佛法故。「長莊嚴」者，證得功德無萎歇故。「大",
    "T34n1723_010:0850c30": "威德」者，起神通故。",
    "T34n1723_010:0851a01": "經「爾時彼佛至是法華經」。贊曰：第二明時佛",
    "T34n1723_010:0851a02": "說法。",
    "T34n1723_010:0851a03": "經「時淨藏淨眼至宜應聽受」。贊曰：第三二子",
    "T34n1723_010:0851a04": "化父。有五：一啟母請詣佛，二母令子化",
    "T34n1723_010:0851a05": "父，三稟教行化，四「彼時妙莊嚴王後宮八",
    "T34n1723_010:0851a06": "萬四千人」下信心歸佛。五「爾時彼佛為王說",
    "T34n1723_010:0851a07": "法」下佛應導利。此初。有二：初標、後釋。「爪」音",
    "T34n1723_010:0851a08": "側挍反，正應作「爪」。又作「抓」者，《玉篇》「掐也刮",
    "T34n1723_010:0851a09": "也。」爪之搔物曰抓，雖聲同，非指爪。",
    "T34n1723_010:0851a10": "經「母告子言至與共俱去」。贊曰：二母令子",
    "T34n1723_010:0851a11": "化父。",
    "T34n1723_010:0851a12": "經「淨藏淨眼至此邪見家」。贊曰：第三稟教行",
    "T34n1723_010:0851a13": "化。有九：一二子恨生，二母令念父，三順",
    "T34n1723_010:0851a14": "言即化，四父見喜問，五二子具答，六父陳欲",
    "T34n1723_010:0851a15": "往，七報母請出，八母遂許之，九白親詣",
    "T34n1723_010:0851a16": "佛。此初也。",
    "T34n1723_010:0851a17": "經「母告子言至往至佛所」。贊曰：二母令念",
    "T34n1723_010:0851a18": "父。",
    "T34n1723_010:0851a19": "經「於是二子至心淨信解」。贊曰：第三順言行",
    "T34n1723_010:0851a20": "化。初標，次釋，後結。",
    "T34n1723_010:0851a21": "經「時父見子至我是弟子」。贊曰：第四父見喜",
    "T34n1723_010:0851a22": "問，第五二子具答。",
    "T34n1723_010:0851a23": "經「父語子言至願聽我出家」。贊曰：第六父陳",
    "T34n1723_010:0851a24": "欲往，第七報母請出。報母請出有二：初",
    "T34n1723_010:0851a25": "報父信心，後請出家。出家寬曠，喻虛空也。",
    "T34n1723_010:0851a26": "如契經說「孔雀雖有色嚴身，不如鴻鶴",
    "T34n1723_010:0851a27": "能遠飛，白衣雖有富貴力，不如出家功德",
    "T34n1723_010:0851a28": "勝。」《十輪經》說「瞻博迦華雖萎悴，猶勝諸華鮮",
    "T34n1723_010:0851a29": "潔時，破戒惡行諸苾芻，猶勝精進諸外道。」",
    "T34n1723_010:0851a30": "由此二子請母出家。",
    "T34n1723_010:0851b01": "經「母即告言至時亦難遇」。贊曰：第八母遂許",
    "T34n1723_010:0851b02": "之，第九白親詣佛。有三：初標請，次釋請，",
    "T34n1723_010:0851b03": "後結請。",
    "T34n1723_010:0851b04": "經「彼時妙莊嚴王至好樂佛法」。贊曰：子化父",
    "T34n1723_010:0851b05": "中第四信心歸佛。有三：初明道器堪成，次",
    "T34n1723_010:0851b06": "二子善化，後諸人詣佛。此初二也。道器成中",
    "T34n1723_010:0851b07": "有四，一後宮，二淨眼，三淨藏，四夫人。",
    "T34n1723_010:0851b08": "經「於是妙莊嚴王至却住一面」。贊曰：此諸人",
    "T34n1723_010:0851b09": "詣佛。",
    "T34n1723_010:0851b10": "經「爾時彼佛至放大光明」。贊曰：二子化父",
    "T34n1723_010:0851b11": "中，下第五佛應導利。有四：一佛善說法，二",
    "T34n1723_010:0851b12": "王解珠施，三王念佛色，四佛問記成。此初",
    "T34n1723_010:0851b13": "二也。",
    "T34n1723_010:0851b14": "經「爾時妙莊嚴王至功德如是」。贊曰：第三王",
    "T34n1723_010:0851b15": "念佛色，第四佛問記成。佛問記成中，初問、後",
    "T34n1723_010:0851b16": "記。記中有六：初因，二體，三國，四劫，五眾，六",
    "T34n1723_010:0851b17": "土。",
    "T34n1723_010:0851b18": "經「其王即時至莊嚴三昧」。贊曰：廣明由緒",
    "T34n1723_010:0851b19": "中下第四出家獲益。有六：一出家，二修行得",
    "T34n1723_010:0851b20": "定，三昇空白佛，四歎印廣陳，五下空讚",
    "T34n1723_010:0851b21": "願，六說已而出。此初二也。",
    "T34n1723_010:0851b22": "經「即昇虛空至來生我家」。贊曰：第三昇空白",
    "T34n1723_010:0851b23": "佛。有三：初昇空，次正白，後結歎。",
    "T34n1723_010:0851b24": "經「爾時雲雷至得善知識」。贊曰。第四歎印廣",
    "T34n1723_010:0851b25": "陳。有三：初明宿因方遇善友，次釋善友利",
    "T34n1723_010:0851b26": "益之義，後彰善友二子之因。此初也。",
    "T34n1723_010:0851b27": "經「其善知識至三菩提心」。贊曰：此釋善友利",
    "T34n1723_010:0851b28": "益之義。有二：初彰示教利喜令證大菩提",
    "T34n1723_010:0851b29": "果，後顯令得見佛發菩提心因。《善戒經》及",
    "T34n1723_010:0851b30": "〈菩薩地〉云：「親近善友者戒無穿缺。多聞、修",
    "T34n1723_010:0851c01": "證、哀愍、無畏、堪忍、無倦、言詞辨了，名善友",
    "T34n1723_010:0851c02": "相，求施利樂於此正知。有力、善權、饒益",
    "T34n1723_010:0851c03": "不捨、大悲無儻，名為善友。所作不虛、威儀",
    "T34n1723_010:0851c04": "圓滿、言行敦肅、無倦無嫉、儉畜隨捨、諫舉",
    "T34n1723_010:0851c05": "令憶、教授教誡、能為說法，是名善友，可",
    "T34n1723_010:0851c06": "為依信。有病無病愛敬供侍，翹問迎禮修",
    "T34n1723_010:0851c07": "和敬業，四事什物不闕應時，謹敬承事問",
    "T34n1723_010:0851c08": "聽無動，名為親近。」《涅槃經》言：「善知識者，",
    "T34n1723_010:0851c09": "謂佛、菩薩、辟支佛、聲聞人中住方等者。何故",
    "T34n1723_010:0851c10": "名善知識耶？善知識者能教眾生遠離十",
    "T34n1723_010:0851c11": "惡、修行十善，以是義故名善知識。復次",
    "T34n1723_010:0851c12": "善知識者，如法而說如說而行。云何名為如",
    "T34n1723_010:0851c13": "法而說如說而行？自不殺生教人不殺生，",
    "T34n1723_010:0851c14": "乃至自行正見教人行正見。若能如是則",
    "T34n1723_010:0851c15": "得名為真善知識。善男子！如空中月，從初",
    "T34n1723_010:0851c16": "一日至十五日漸漸增長；善知識者亦復如",
    "T34n1723_010:0851c17": "是，令諸學人漸遠惡法、增長善法。」依《華嚴",
    "T34n1723_010:0851c18": "經》「菩薩有十種善知識。何等為十？一能令",
    "T34n1723_010:0851c19": "安住菩提心，二能令修習善根，三能令究",
    "T34n1723_010:0851c20": "竟諸波羅蜜，四能令分別解說一切法，五",
    "T34n1723_010:0851c21": "能令安住成熟一切眾生，六能令具足辨才",
    "T34n1723_010:0851c22": "隨問能答，七能令不著一切生死，八能令",
    "T34n1723_010:0851c23": "於一切劫行菩薩行心無厭倦，九能令安",
    "T34n1723_010:0851c24": "住普賢行，十能令深入一切佛智。」又善知識",
    "T34n1723_010:0851c25": "是我父母，生長一切諸善根故。又為良藥，療",
    "T34n1723_010:0851c26": "眾病故。又為眼目，作導明故。又為日月",
    "T34n1723_010:0851c27": "開照出世正覺路故。乃至廣說是全梵行化",
    "T34n1723_010:0851c28": "令見佛，名是大緣。令發無上大菩提心，",
    "T34n1723_010:0851c29": "名是大因。由此因緣令證佛果，名作佛",
    "T34n1723_010:0851c30": "事。",
    "T34n1723_010:0852a01": "經「大王汝見至令住正見」。贊曰：此彰善友二",
    "T34n1723_010:0852a02": "子之因。",
    "T34n1723_010:0852a03": "經「妙莊嚴王至如頻婆菓」。贊曰：第五下空讚",
    "T34n1723_010:0852a04": "願。有二：初讚五德，後發六願。此初也。「紺」",
    "T34n1723_010:0852a05": "音古暗反，青赤色也。晈如青紺，蓮華葉故，",
    "T34n1723_010:0852a06": "紅環絞飾故言青赤。「頻婆菓」者，色丹且潤，故",
    "T34n1723_010:0852a07": "以為喻。",
    "T34n1723_010:0852a08": "經「爾時妙莊嚴王至諸惡之心」。贊曰：下發",
    "T34n1723_010:0852a09": "六願中，初總讚佛法、後別發六願。若教若",
    "T34n1723_010:0852a10": "誡二種所行處所皆悉安隱，眾生離惡而攝",
    "T34n1723_010:0852a11": "善故。",
    "T34n1723_010:0852a12": "經「說是語已禮佛而出」。贊曰：第六說已而",
    "T34n1723_010:0852a13": "出。",
    "T34n1723_010:0852a14": "經「佛告大眾至菩薩是」。贊曰：下第二段會",
    "T34n1723_010:0852a15": "今古。",
    "T34n1723_010:0852a16": "經「是藥王藥上至亦應禮拜」。贊曰：下第三段",
    "T34n1723_010:0852a17": "勸人歸禮，初歎、後勸。",
    "T34n1723_010:0852a18": "經「佛說是至得法眼淨」。贊曰：品第四段結成",
    "T34n1723_010:0852a19": "勝益。《對法》第九等云：「無間道能遠塵，解脫道",
    "T34n1723_010:0852a20": "能離垢，由二滿故，得法眼淨，證初果也。」",
    "T34n1723_010:0852a21": "普賢菩薩勸發品普賢菩薩勸發品",
    "T34n1723_010:0852a22": "三門分別：一來意，二釋名，三解妨。來意者，",
    "T34n1723_010:0852a23": "論云「護法力者，〈普賢品〉及後品示現。〈囑累品〉",
    "T34n1723_010:0852a24": "佛自三周付囑護法，此品菩薩勸發眾人護",
    "T34n1723_010:0852a25": "法，故此品來。」釋名者，仁慈慧悟曰「賢」，德利",
    "T34n1723_010:0852a26": "周備名「普」，此由內證一真、外成萬德，所以",
    "T34n1723_010:0852a27": "德利周備、仁慈慧悟，故名普賢。《般若理趣》云：",
    "T34n1723_010:0852a28": "「一切有情皆如來藏，普賢菩薩遍自體故。」由",
    "T34n1723_010:0852a29": "證普遍賢善之理，能證之道名為普賢。故《華",
    "T34n1723_010:0852a30": "嚴》云：「普賢身相依於如如，不依佛國。」或由",
    "T34n1723_010:0852b01": "內證此普遍賢理，外彰三業無所不賢，故",
    "T34n1723_010:0852b02": "名普賢，此乃自利德為名也。誘獎名勸、導",
    "T34n1723_010:0852b03": "生為發。訓誘獎導令信導生，名為勸發，此",
    "T34n1723_010:0852b04": "乃利他德也。此品之中明普賢菩薩勸發信",
    "T34n1723_010:0852b05": "心持經入道，故名普賢菩薩勸發品。解妨",
    "T34n1723_010:0852b06": "者，何故普賢來勸，非餘來耶？答：欲明信順",
    "T34n1723_010:0852b07": "道證一乘，三業舉措無不賢故。",
    "T34n1723_010:0852b08": "經「爾時普賢至右遶七匝」。贊曰：品文分六：",
    "T34n1723_010:0852b09": "初普賢來軌，二啟白聞經，三佛告四法，四",
    "T34n1723_010:0852b10": "普賢勸發，五釋迦讚勸，六時眾獲益。此初。",
    "T34n1723_010:0852b11": "有四：一從東而來，二所經之相，三從來徒",
    "T34n1723_010:0852b12": "屬，四到已歸禮。《華嚴經》云「普賢身相依於如",
    "T34n1723_010:0852b13": "如，不依佛國」，《智度論》云「普賢菩薩一一毛",
    "T34n1723_010:0852b14": "孔，常出諸佛世界及諸菩薩，遍滿十方以",
    "T34n1723_010:0852b15": "化眾生」。無的住處，今云從東方來者，就一",
    "T34n1723_010:0852b16": "化身所應見聞眾生為論。《寶雲經》說：「菩薩",
    "T34n1723_010:0852b17": "摩訶薩有十種法名善能作化：一於一佛",
    "T34n1723_010:0852b18": "國身不動，而能遍諸佛剎諮請說法。二於",
    "T34n1723_010:0852b19": "一佛國不動，能遍一切佛國聽受深理。三",
    "T34n1723_010:0852b20": "於一佛國不動，能遍供養十方諸佛。四於",
    "T34n1723_010:0852b21": "一佛國不動，能遍諸佛國莊嚴菩提悉皆",
    "T34n1723_010:0852b22": "具足。五於一佛國不動，而一切佛國初成",
    "T34n1723_010:0852b23": "佛時坐於道場菩提樹下，恭敬供養尊重讚",
    "T34n1723_010:0852b24": "歎。六於一佛國不動，能以自身現一切佛",
    "T34n1723_010:0852b25": "土，坐於道場現成佛道。七於一佛國不",
    "T34n1723_010:0852b26": "動，能現一切佛土轉於法輪。八於一佛國",
    "T34n1723_010:0852b27": "不動，能現一切佛土入於涅槃。九於一佛",
    "T34n1723_010:0852b28": "國不動，能為一切佛土應受化者悉現其",
    "T34n1723_010:0852b29": "身。十菩薩得無作神通，於一切十方佛土",
    "T34n1723_010:0852b30": "不作變化想、不作神通想，隨諸眾生所應",
    "T34n1723_010:0852c01": "現者悉皆現之。」驗此普賢久已成佛，示現",
    "T34n1723_010:0852c02": "為菩薩勸修妙行。《無垢稱》云：「雖得佛道",
    "T34n1723_010:0852c03": "轉於法輪，而不捨於菩薩之道，是名菩薩",
    "T34n1723_010:0852c04": "行故。」",
    "T34n1723_010:0852c05": "經「白佛言至是法華經」。贊曰：第二啟白聞",
    "T34n1723_010:0852c06": "經。有二：初來意，後請疑。謂佛在日法尚難",
    "T34n1723_010:0852c07": "得，滅後無主如何得經？得聞、思、修生信",
    "T34n1723_010:0852c08": "順故。又佛在，眾生惑輕業薄，可得是經；滅",
    "T34n1723_010:0852c09": "後，眾生業厚惑重，如何得經？由難信難聞、",
    "T34n1723_010:0852c10": "難思難修故。",
    "T34n1723_010:0852c11": "經「佛告普賢至必得是經」。贊曰：第三佛告四",
    "T34n1723_010:0852c12": "法。有三：初標，次顯，後結。一「為諸佛護念」者，",
    "T34n1723_010:0852c13": "謂要根熟。《般若論》云「善護念諸菩薩，為根熟",
    "T34n1723_010:0852c14": "菩薩說，根未熟者聞名未得，根熟便能得",
    "T34n1723_010:0852c15": "教及理。」二「殖眾德本」者，要先雙修福、慧二",
    "T34n1723_010:0852c16": "因，起信等根方得聞等。三「入正定聚」者，正",
    "T34n1723_010:0852c17": "見決定。四發大悲心救濟眾生。初是資糧",
    "T34n1723_010:0852c18": "道，能聞能思；次是加行道，能修定觀；次是見",
    "T34n1723_010:0852c19": "道，能證深理；後是修道，能習能證。依此四位",
    "T34n1723_010:0852c20": "各增上故。又外遇佛護、內修善本，決定不",
    "T34n1723_010:0852c21": "謗、慈悲廣大，並在地前，方能於經教、理雙",
    "T34n1723_010:0852c22": "得。然依《瑜伽》，正定聚者要入初地。此說不",
    "T34n1723_010:0852c23": "爾。",
    "T34n1723_010:0852c24": "經「爾時普賢至濁惡世中」。贊曰：下第四普賢",
    "T34n1723_010:0852c25": "勸發。有四：一明護持，二與現益，三「若但書",
    "T34n1723_010:0852c26": "寫是人命終當生忉利天上」下與後益，四「有",
    "T34n1723_010:0852c27": "如是等功德利益」下結勸發心。此初也。《大集",
    "T34n1723_010:0852c28": "經．月藏分》說「佛滅度後初五百年解脫堅固，",
    "T34n1723_010:0852c29": "第二五百年禪定堅固，第三五百年多聞堅固，",
    "T34n1723_010:0852c30": "第四五百年造塔寺等福德堅固，第五五百",
    "T34n1723_010:0853a01": "年鬪諍堅固。」此有三釋：一云，今當第三五百",
    "T34n1723_010:0853a02": "年多聞堅固，依於大乘正法一千年，正法之",
    "T34n1723_010:0853a03": "後故言後五百年。二云，今當第五五百年，此",
    "T34n1723_010:0853a04": "中所言後五百歲，當最後故。依上二解，此",
    "T34n1723_010:0853a05": "前此後有受持經，雖非不護，此後時中人",
    "T34n1723_010:0853a06": "多弊惡，信者為難，故須擁護。三云，世尊記",
    "T34n1723_010:0853a07": "別時分，一一種類各五百歲，皆名滅後後五",
    "T34n1723_010:0853a08": "百歲。於此諸時菩薩皆護，由擁護中《十地",
    "T34n1723_010:0853a09": "論》說有三護法：一護教法，書寫讀誦為他",
    "T34n1723_010:0853a10": "演說故；二護行法，思惟修習於修行時，有",
    "T34n1723_010:0853a11": "諸障難攝受救濟故；三護證法，三佛菩提",
    "T34n1723_010:0853a12": "攝此證法，教化轉授故。即顯菩薩正法之時",
    "T34n1723_010:0853a13": "護此三法，猶有證故。像法之中護教、行法，",
    "T34n1723_010:0853a14": "更無證故。末法之後但護教法，又無行故。",
    "T34n1723_010:0853a15": "《禪法祕要》非大乘宗，不須和會。《悲華經》及",
    "T34n1723_010:0853a16": "真諦所云「如來滅後後五十年」，理恐文錯。",
    "T34n1723_010:0853a17": "有云，滅後人年五十歲時，故不相違。",
    "T34n1723_010:0853a18": "經「其有受持至皆不得便」。贊曰：下第二與現",
    "T34n1723_010:0853a19": "益。有三：初明三品修與益異；二「若法華經",
    "T34n1723_010:0853a20": "行閻浮提」下，明經行於世是普賢力；三「若",
    "T34n1723_010:0853a21": "有受持讀誦等」下，能行之者與普賢行合。初",
    "T34n1723_010:0853a22": "文之中，初下品受持為護；次「是人若行」下，中",
    "T34n1723_010:0853a23": "品受持為護；後「世尊若後世」下，上品受持為",
    "T34n1723_010:0853a24": "護。此初。有二：初標一切惡法惡人不得其",
    "T34n1723_010:0853a25": "便，後別明十二非人亦不得便。「伺」音相吏",
    "T34n1723_010:0853a26": "反，《玉篇》「󱇋釐反，奄也候也」。「𨶳」覘，「伺」視也。",
    "T34n1723_010:0853a27": "經「是人若行至陀羅尼」。贊曰：此中品受持為",
    "T34n1723_010:0853a28": "護。有四：一讀時為護，二思時為護，三忘者",
    "T34n1723_010:0853a29": "令憶，四見者增進。增進有三：一見而喜進，",
    "T34n1723_010:0853a30": "二得定，三得總持。「法音方便」者，說法之加行",
    "T34n1723_010:0853a31": "智定。",
    "T34n1723_010:0853a32": "經「世尊至神通之力」。贊曰：此上品受持為",
    "T34n1723_010:0853b01": "護。有五：一教其軌則三七日精通，二令見",
    "T34n1723_010:0853b02": "授道聞法得總持，三惡者不損，四正說神",
    "T34n1723_010:0853b03": "呪，五結己之力。「求索」者，須《法華》人，或凡所",
    "T34n1723_010:0853b04": "善願有規求者，於三七日一心精進者。《普",
    "T34n1723_010:0853b05": "賢觀經》明行法有五：一三七日即見，二七",
    "T34n1723_010:0853b06": "七日得見，三一生得見，四二生得見，五三",
    "T34n1723_010:0853b07": "生得見。此中古說上品精進一七日見，乃",
    "T34n1723_010:0853b08": "至第五品修三生方得見。又此不定，初見劣",
    "T34n1723_010:0853b09": "身可一七日，乃至三生得見勝身，修異長",
    "T34n1723_010:0853b10": "時方見勝故。「精進」者，彼說六法：一莊嚴道",
    "T34n1723_010:0853b11": "場，二洗身淨潔，三六時禮拜，四啟請六師，",
    "T34n1723_010:0853b12": "五晝夜讀誦大乘經典，六思惟甚深空法道",
    "T34n1723_010:0853b13": "理。作是觀時即見普賢，能滅百萬億阿僧",
    "T34n1723_010:0853b14": "祇生死重罪。未見六師文，今且釋者，釋迦",
    "T34n1723_010:0853b15": "佛為和上、文殊師利為阿闍梨、彌勒菩薩",
    "T34n1723_010:0853b16": "為教授師、十方佛為證者、十方菩薩摩訶",
    "T34n1723_010:0853b17": "薩為同法侶、普賢菩薩為懺悔戒主，方可",
    "T34n1723_010:0853b18": "懺悔受三聚戒等，如此啟請方見普賢。",
    "T34n1723_010:0853b19": "經「若法華經至威神之力」。贊曰：第二經行於",
    "T34n1723_010:0853b20": "世是普賢力。",
    "T34n1723_010:0853b21": "經「若有受持至手摩其頭」。贊曰：第三能行之",
    "T34n1723_010:0853b22": "者與普賢行合，故佛摩頂。",
    "T34n1723_010:0853b23": "經「若但書寫至娛樂快樂」。贊曰：下第三與後",
    "T34n1723_010:0853b24": "益。為三：下品修生忉利等天，中品修受持",
    "T34n1723_010:0853b25": "等生夜摩等天，上品修千佛授手等。此初。",
    "T34n1723_010:0853b26": "有三：一但書生處，二迎相，三身狀。生下四",
    "T34n1723_010:0853b27": "天亦下品生，略而不舉。",
    "T34n1723_010:0853b28": "經「何況受持至如說修行」。贊曰：此中品。修",
    "T34n1723_010:0853b29": "受持等，生夜摩天及上二天，不見佛故。文",
    "T34n1723_010:0853b30": "略無果。",
    "T34n1723_010:0853b31": "經「若有人至而於中生」。贊曰：此上品修。「千佛",
    "T34n1723_010:0853b32": "授手」等，有四：一千佛授手，二令無怖畏，",
    "T34n1723_010:0853c01": "三往生處，四見菩薩。前來所說三品修生，且",
    "T34n1723_010:0853c02": "舉一相非盡實理，實理十法行一一之中",
    "T34n1723_010:0853c03": "皆有三品，只如中品已有受持乃至解義，",
    "T34n1723_010:0853c04": "上品亦有隨自修習有上下故，如說而行",
    "T34n1723_010:0853c05": "各有下上，今但於中品說有、上品便無，據",
    "T34n1723_010:0853c06": "一相說。上十法行，《辨中邊》說前八是聞慧為",
    "T34n1723_010:0853c07": "下品，第九是思慧為中品，第十是修慧為上",
    "T34n1723_010:0853c08": "品。於聞慧中書寫供養施他為下，易故；聽聞",
    "T34n1723_010:0853c09": "披讀諷誦為中、受持開演為上，難故。又修",
    "T34n1723_010:0853c10": "一二三行為下，二四五六行為中，三七八",
    "T34n1723_010:0853c11": "九十行為上，類望異故。",
    "T34n1723_010:0853c12": "經「有如是等至使不斷絕」。贊曰：普賢勸發",
    "T34n1723_010:0853c13": "中第四結勸發心。有二：初顯勝勸行，後護",
    "T34n1723_010:0853c14": "法令行。",
    "T34n1723_010:0853c15": "經「爾時釋迦至菩薩名者」。贊曰：下品第五段",
    "T34n1723_010:0853c16": "釋迦讚勸。有三：初讚美普賢，次讚持經者，",
    "T34n1723_010:0853c17": "後於行者違順之相。此初。有三：一讚護助",
    "T34n1723_010:0853c18": "經，二歎其願行，三護持名者。歎願行有三",
    "T34n1723_010:0853c19": "因：一自利，二利他，三歎修人。",
    "T34n1723_010:0853c20": "經「普賢若有至衣之所覆」。贊曰：下讚持經",
    "T34n1723_010:0853c21": "者。有四：一順佛行，二離眾惡，三當得出",
    "T34n1723_010:0853c22": "世，四定厭生死。此初。有六：一為見佛，識",
    "T34n1723_010:0853c23": "理、智、化三種身故；二為親聞法，解教意",
    "T34n1723_010:0853c24": "故；三為供養佛，法供養故；四為佛讚，契佛",
    "T34n1723_010:0853c25": "本心佛隨喜故；五為佛手摩，佛教被心為",
    "T34n1723_010:0853c26": "授記故；六為佛衣覆，則為具足慚愧柔和",
    "T34n1723_010:0853c27": "忍辱等故。",
    "T34n1723_010:0853c28": "經「如是之人至普賢之行」。贊曰：離眾惡。有",
    "T34n1723_010:0853c29": "五：一厭世榮樂，二不好惡緣，三心善調淨，",
    "T34n1723_010:0853c30": "四滅除煩惱，五少欲修行。不好惡緣中有",
    "T34n1723_010:0853c31": "三：一邪行，二惡業，三外道手筆伎藝也。心",
    "T34n1723_010:0853c32": "善調淨有三：一質直，二正念，三福德。滅除",
    "T34n1723_010:0854a01": "煩惱中有三：一除三毒，二滅嫉妬，三去三",
    "T34n1723_010:0854a02": "慢。少欲修行中亦三：一少欲，二知足，三修",
    "T34n1723_010:0854a03": "普賢行。",
    "T34n1723_010:0854a04": "經「普賢若如來至法座上」。贊曰：第三當得",
    "T34n1723_010:0854a05": "出世。有五：一向道場，二破魔眾，三登正覺，",
    "T34n1723_010:0854a06": "四轉法輪，五昇法座。",
    "T34n1723_010:0854a07": "經「普賢若於至得其福報」。贊曰：第四定厭生",
    "T34n1723_010:0854a08": "死。有二：一不貪資什，二得現果報。",
    "T34n1723_010:0854a09": "經「若有人至得現果報」。贊曰：品第五段釋迦",
    "T34n1723_010:0854a10": "勸讚中，下第三段於行者違順之相。有五，",
    "T34n1723_010:0854a11": "此中有二：一毀者無眼，毀淨法眼故；二歎",
    "T34n1723_010:0854a12": "者現報，心、田俱勝故。",
    "T34n1723_010:0854a13": "經「若復見受持至當如敬佛」。贊曰：此中有",
    "T34n1723_010:0854a14": "二：一說過者癩病，二輕咲者得罪。三勸",
    "T34n1723_010:0854a15": "生恭敬心。輕咲得罪有十病，如文可知。",
    "T34n1723_010:0854a16": "「繚戾」者，「繚」音力小反，繞也，《說文》唯有了達、蓼",
    "T34n1723_010:0854a17": "菜、目精、朗瞭，更無了音字。有二「燎」字，一燎",
    "T34n1723_010:0854a18": "炙、二繚繞。今從力小反。「角睞」者，「睞」音洛代",
    "T34n1723_010:0854a19": "反，《玉篇》「童子不正也，視也、內𭾤也。」",
    "T34n1723_010:0854a20": "經「說是普賢至作禮而去」。贊曰：品第六段",
    "T34n1723_010:0854a21": "時眾獲益。有二：初獲益，後奉行。",
    "T34n1723_010:0854a22": "基以談遊之際，徒次博陵，道俗課虛，命講",
    "T34n1723_010:0854a23": "斯典，不能脩諸故義，遂乃自纂新文。夕",
    "T34n1723_010:0854a24": "制朝談，講終疏畢，所嗟學寡識淺、理編詞",
    "T34n1723_010:0854a25": "殫，經義深賾拙成光讚，兢兢依於聖教、慓慓",
    "T34n1723_010:0854a26": "採於玄宗，猶恐旨謬言疎，寧輒枉為援據。",
    "T34n1723_010:0854a27": "此經當途最要，人誰不贊幽文？既不能默",
    "T34n1723_010:0854a28": "爾無為，聊且用申狂簡。識達君子幸為余",
    "T34n1723_010:0854a29": "詳略焉。仍為頌曰：",
    "T34n1723_010:0854a30": "「已採眾經要行、理，　　略贊一乘真法義，",
    "T34n1723_010:0854a31": "片言契實施群生，　　願共速成無上果。」",
    "T34n1723_010:0854b01": "妙法蓮華經玄贊卷第十",
    "T34n1723_010:0854b02": "調露貳年九月，在西京大慈恩寺翻經院",
    "T34n1723_010:0854b03": "智論師房寫落後之書，弘繹師之雅迹、勢",
    "T34n1723_010:0854b04": "大王之高操、美小王之媚好，在書數定，仍",
    "T34n1723_010:0854b05": "不在心。別未期間忽焉遷化，神雖逝矣餘",
    "T34n1723_010:0854b06": "風尚存，每講疏給屢傷追念。唯願乘斯福",
    "T34n1723_010:0854b07": "善三會初登，藉此熏修方上品汎真如海、",
    "T34n1723_010:0854b08": "遊波若船，悲苦有情智涅槃樂，窮無窮界、",
    "T34n1723_010:0854b09": "盡無盡生，咸滅苦因俱登樂果。",
    "T34n1723_010:0854b10": "保安三年壬寅七月十一日丁卯申剋書寫了，法",
    "T34n1723_010:0854b11": "隆寺住僧覺印之。",
    "T34n1723_010:0854b12": "願以書寫妙法華，　　所釋大乘慈恩記，",
    "T34n1723_010:0854b13": "大師父母并七世，　　乃至法界速成佛。",
    "T34n1723_010:0854b15": "天承元年辛亥六月二十一日丙戌攝見。",
    "T34n1723_010:0854b16": "始自去年正月下旬之比，藥師寺善明房得",
    "T34n1723_010:0854b17": "業□□□□了為往生極樂利益□□□。",
    "T34n1723_010:0854b18": "保安三年臘月十三日以興福寺圓如房之",
    "T34n1723_010:0854b19": "本移點已了，為令法久住、利益人天為之。",
    "T34n1723_010:0854b20": "此點本ハ高名本也，又本ト者皆點本也，",
    "T34n1723_010:0854b21": "以朱付之，墨皆書也，可悉之，末學迷歟。",
    "T34n1723_010:0854b22": "大正十五年七月二十日對照覺印五師之",
    "T34n1723_010:0854b23": "點本加一交了，此日講壽量品了。　夏安居",
    "T34n1723_010:0854b24": "講三經，末學法隆貫主定胤。"
}