{
    "T46n1926_001:0697c16": "法華經安樂行義",
    "T46n1926_001:0697c18": "陳南嶽思大禪師說",
    "T46n1926_001:0697c19": "法華經者大乘頓覺。無師自悟疾成佛道。一",
    "T46n1926_001:0697c20": "切世間難信法門。凡是一切新學菩薩。欲求",
    "T46n1926_001:0697c21": "大乘超過一切諸菩薩疾成佛道。須持戒忍",
    "T46n1926_001:0697c22": "辱精進勤修禪定。專心勤學法華三昧。觀一",
    "T46n1926_001:0697c23": "切眾生皆如佛想。合掌禮拜如敬世尊。亦觀",
    "T46n1926_001:0697c24": "一切眾生皆如大菩薩善知識想。勇猛精進求",
    "T46n1926_001:0697c25": "佛道者。如藥王菩薩難行苦行。於過去日月",
    "T46n1926_001:0697c26": "淨明德佛法中。名為一切眾生喜見菩薩。聞",
    "T46n1926_001:0697c27": "法華經精進求佛。於一生中得佛神通。亦如",
    "T46n1926_001:0697c28": "過去妙莊嚴王。捨國王位以付其弟。王及群",
    "T46n1926_001:0697c29": "臣夫人太子內外眷屬。於雲雷音王佛法中",
    "T46n1926_001:0698a01": "出家。誦法華經專求佛道。過八萬四千歲",
    "T46n1926_001:0698a02": "一生具足諸佛神通受記作佛。爾時人民壽",
    "T46n1926_001:0698a03": "命大長八萬九千歲。與今閻浮提八十年四",
    "T46n1926_001:0698a04": "百日等。於三天下八十四年等。今時人壽命",
    "T46n1926_001:0698a05": "短促。惡世劫濁苦逼惱多。是故於此求道易",
    "T46n1926_001:0698a06": "得。觀一切眾生皆如佛想者。如常不輕菩薩",
    "T46n1926_001:0698a07": "品中說。勤修禪定者。如安樂行品初說。何以",
    "T46n1926_001:0698a08": "故。一切眾生具足法身藏與佛一無異。如佛",
    "T46n1926_001:0698a09": "藏經中說。三十二相。八十種好。湛然清淨。眾",
    "T46n1926_001:0698a10": "生但以亂心惑障。六情暗濁法身不現。如鏡",
    "T46n1926_001:0698a11": "塵垢面像不現。是故行人勤修禪定。淨惑障",
    "T46n1926_001:0698a12": "垢法身顯現。是故經言。法師父母所生清淨",
    "T46n1926_001:0698a13": "常眼耳鼻舌身意亦復如是。若坐禪時不見",
    "T46n1926_001:0698a14": "諸法常與無常。如安樂行中說。菩薩觀一切",
    "T46n1926_001:0698a15": "法。無有常住亦無起滅。是名智者所親近處。",
    "T46n1926_001:0698a16": "　欲求無上道　　修學法華經",
    "T46n1926_001:0698a17": "　身心證甘露　　清淨妙法門",
    "T46n1926_001:0698a18": "　持戒行忍辱　　修習諸禪定",
    "T46n1926_001:0698a19": "　得諸佛三昧　　六根性清淨",
    "T46n1926_001:0698a20": "　菩薩學法華　　具足二種行",
    "T46n1926_001:0698a21": "　一者無相行　　二者有相行",
    "T46n1926_001:0698a22": "　無相四安樂　　甚深妙禪定",
    "T46n1926_001:0698a23": "　觀察六情根　　諸法本來淨",
    "T46n1926_001:0698a24": "　眾生性無垢　　無本亦無淨",
    "T46n1926_001:0698a25": "　不修對治行　　自然超眾聖",
    "T46n1926_001:0698a26": "　無師自然覺　　不由次第行",
    "T46n1926_001:0698a27": "　解與諸佛同　　妙覺湛然性",
    "T46n1926_001:0698a28": "　上妙六神通　　清淨安樂行",
    "T46n1926_001:0698a29": "　不游二乘路　　行大乘八正",
    "T46n1926_001:0698b01": "　菩薩大慈悲　　具足一乘行",
    "T46n1926_001:0698b02": "　湛深如來藏　　畢竟無衰老",
    "T46n1926_001:0698b03": "　是名摩訶衍　　如來八正道",
    "T46n1926_001:0698b04": "　眾生無五欲　　亦非斷煩惱",
    "T46n1926_001:0698b05": "　妙法蓮華經　　是大摩訶衍",
    "T46n1926_001:0698b06": "　眾生如教行　　自然成佛道",
    "T46n1926_001:0698b07": "　云何名一乘　　謂一切眾生",
    "T46n1926_001:0698b08": "　皆以如來藏　　畢竟恒安樂",
    "T46n1926_001:0698b09": "　亦如師子吼　　涅槃中間佛",
    "T46n1926_001:0698b10": "　世尊實性義　　為一為非一",
    "T46n1926_001:0698b11": "　佛答師子吼　　亦一亦非一",
    "T46n1926_001:0698b12": "　非一非非一　　云何名為一",
    "T46n1926_001:0698b13": "　謂一切眾生　　皆是一乘故",
    "T46n1926_001:0698b14": "　云何名非一　　非是數法故",
    "T46n1926_001:0698b15": "　云何非非一　　數與及非數",
    "T46n1926_001:0698b16": "　皆不可得故　　是名眾生義",
    "T46n1926_001:0698b17": "問曰。云何名為妙法蓮華經。云何復名一乘",
    "T46n1926_001:0698b18": "義。云何復名如來藏。云何名為摩訶衍。云何",
    "T46n1926_001:0698b19": "復名大摩訶衍。如大品經說摩訶言大。衍者",
    "T46n1926_001:0698b20": "名乘。亦名到彼岸。云何更有大摩訶衍。云何",
    "T46n1926_001:0698b21": "復名眾生義。答曰。妙者眾生妙故。法者即是",
    "T46n1926_001:0698b22": "眾生法。蓮華者是借喻語。譬如世間水陸之",
    "T46n1926_001:0698b23": "華。各有狂華虛誑不實。實者甚少。若是蓮華",
    "T46n1926_001:0698b24": "即不如此。一切蓮華皆無狂華。有華即有實。",
    "T46n1926_001:0698b25": "餘華結實顯露易知。蓮華結實隱顯難見。狂",
    "T46n1926_001:0698b26": "華者喻諸外道。餘華結果顯露易知者。即是",
    "T46n1926_001:0698b27": "二乘。亦是鈍根菩薩次第道行優劣差別。斷",
    "T46n1926_001:0698b28": "煩惱集亦名顯露易知。法華菩薩即不如此。",
    "T46n1926_001:0698b29": "不作次第行。亦不斷煩惱。若證法華經畢竟",
    "T46n1926_001:0698c01": "成佛道。若修法華行不行二乘路。問曰。餘華",
    "T46n1926_001:0698c02": "一華成一果。蓮華一華成眾果。一華一果者",
    "T46n1926_001:0698c03": "豈非一乘。一華成眾果者豈非次第。答曰。諸",
    "T46n1926_001:0698c04": "水陸華。一華成一果者甚少。墮落不成者甚",
    "T46n1926_001:0698c05": "多。狂華無果可說。一華成一果者。發聲聞心",
    "T46n1926_001:0698c06": "即有聲聞果。發緣覺心有緣覺果。不得名菩",
    "T46n1926_001:0698c07": "薩佛果。復次鈍根菩薩修對治行。次第入道",
    "T46n1926_001:0698c08": "登初一地。是時不得名為法雲地。地地別修",
    "T46n1926_001:0698c09": "證非一時。是故不名一華成眾果。法華菩薩",
    "T46n1926_001:0698c10": "即不如此。一心一學眾果普備。一時具足非",
    "T46n1926_001:0698c11": "次第入。亦如蓮華一華成眾果。一時具足。是",
    "T46n1926_001:0698c12": "名一乘眾生之義。是故涅槃經言。或有菩薩",
    "T46n1926_001:0698c13": "善知從一地至一地。思益經言。或有菩薩不",
    "T46n1926_001:0698c14": "從一地至一地。從一地至一地者。是二乘聲",
    "T46n1926_001:0698c15": "聞及鈍根菩薩。方便道中次第修學。不從一",
    "T46n1926_001:0698c16": "地至一地者。是利根菩薩。正直捨方便不修",
    "T46n1926_001:0698c17": "次第行。若證法華三昧眾果悉具足。問曰。云",
    "T46n1926_001:0698c18": "何名眾生妙。云何復名眾生法耶。答曰。眾生",
    "T46n1926_001:0698c19": "妙者。一切人身六種相妙。六自在王性清淨",
    "T46n1926_001:0698c20": "故。六種相者。即是六根。有人求道受持法華",
    "T46n1926_001:0698c21": "讀誦修行。觀法性空知十八界無所有性。得",
    "T46n1926_001:0698c22": "深禪定具足四種妙安樂行。得六神通父母",
    "T46n1926_001:0698c23": "所生清淨常眼。得此眼時善知一切諸佛境",
    "T46n1926_001:0698c24": "界。亦知一切眾生業緣色心果報。生死出沒",
    "T46n1926_001:0698c25": "上下好醜一念悉知。於眼通中具足十力十",
    "T46n1926_001:0698c26": "八不共三明八解一切神通悉在眼通一時",
    "T46n1926_001:0698c27": "具足。此豈非是眾生眼妙。眾生眼妙即佛眼",
    "T46n1926_001:0698c28": "也。云何名種種。有二。一名凡種。二名聖種。",
    "T46n1926_001:0698c29": "凡種者。不能覺了。因眼見色生貪愛心。愛者",
    "T46n1926_001:0699a01": "即是無明為愛。造業名之為行。隨業受報。天",
    "T46n1926_001:0699a02": "人諸趣遍行六道。故稱行也。相續不絕名之",
    "T46n1926_001:0699a03": "為種。是名凡種。聖種者。因善知識善能覺了。",
    "T46n1926_001:0699a04": "眼見色時。作是思惟。今見色者誰能見耶。眼",
    "T46n1926_001:0699a05": "根見耶。眼識見耶。空明見耶。為色自見意識",
    "T46n1926_001:0699a06": "對耶。若意識對盲應見色。若色自見亦復如",
    "T46n1926_001:0699a07": "是。若空明見。空明無心。亦無覺觸不能見色。",
    "T46n1926_001:0699a08": "若眼識能見。識無自體假托眾緣。眾緣性空",
    "T46n1926_001:0699a09": "無有合散。一一諦觀。求眼不得。亦無眼名字。",
    "T46n1926_001:0699a10": "若眼能見。青盲之人亦應見色。何以故。根不",
    "T46n1926_001:0699a11": "壞故。如是觀時。無眼無色亦無見者。復無不",
    "T46n1926_001:0699a12": "見。男女等身本從一念無明不了妄念心。生",
    "T46n1926_001:0699a13": "此妄念之心。猶如虛空身如夢如影如焰如化。",
    "T46n1926_001:0699a14": "亦如空華求不可得。無斷無常眼對色時則無",
    "T46n1926_001:0699a15": "貪愛。何以故。虛空不能貪愛。虛空不斷無明",
    "T46n1926_001:0699a16": "不生於明。是時煩惱即是菩提。無明緣行即",
    "T46n1926_001:0699a17": "是涅槃。乃至老死亦復如是。法若無生即無",
    "T46n1926_001:0699a18": "老死。不著諸法故稱聖種。凡種聖種無一無",
    "T46n1926_001:0699a19": "二。明與無明亦復如是。故名為眼種相妙。耳",
    "T46n1926_001:0699a20": "鼻舌身意亦復如是。六自在王性清淨者。一",
    "T46n1926_001:0699a21": "者眼王。因眼見色生貪愛心。愛者。即是無明。",
    "T46n1926_001:0699a22": "一切煩惱皆屬貪愛。是愛無明無能制者。自",
    "T46n1926_001:0699a23": "在如王。性清淨者。如上觀眼義中說。用金剛",
    "T46n1926_001:0699a24": "慧覺了愛心。即是無無明無老死。是金剛慧",
    "T46n1926_001:0699a25": "其力最大。名為首楞嚴定。譬如健將能伏怨",
    "T46n1926_001:0699a26": "敵。能令四方世界清淨。是金剛智慧亦復如",
    "T46n1926_001:0699a27": "是。能觀貪愛無明諸行即是菩提涅槃聖行。",
    "T46n1926_001:0699a28": "無明貪愛即是菩提金剛智慧。眼自在王性",
    "T46n1926_001:0699a29": "本常淨無能污者。是故佛言。父母所生清淨。",
    "T46n1926_001:0699b01": "常眼。耳鼻舌身意亦復如是。是故般若經說六",
    "T46n1926_001:0699b02": "自在王性清淨。故龍樹菩薩言。當知人身六種",
    "T46n1926_001:0699b03": "相妙。人身者即是眾生身。眾生身即是如來身。",
    "T46n1926_001:0699b04": "眾生之身同一法身不變易故。是故華嚴經歡",
    "T46n1926_001:0699b05": "喜地中言。其性從本來寂然無生滅。從本已",
    "T46n1926_001:0699b06": "來空永無諸煩惱。覺了諸法爾。超勝成佛道。",
    "T46n1926_001:0699b07": "凡夫之人若能覺此諸陰實法。如涅槃中。迦",
    "T46n1926_001:0699b08": "葉問佛。所言字者其義云何。佛告迦葉有十",
    "T46n1926_001:0699b09": "四音名為字義。所言字者名為菩提。常故不",
    "T46n1926_001:0699b10": "流。若不流者即是無盡。夫無盡者即是如來",
    "T46n1926_001:0699b11": "金剛之身。問曰。云何名常故不流。答曰。眼常",
    "T46n1926_001:0699b12": "故名為不流。云何名常。無生故常。問曰。云何",
    "T46n1926_001:0699b13": "無生。答曰。眼不生故。何以故。眼見色時及觀",
    "T46n1926_001:0699b14": "眼原求眼不得。即無情識亦無有色。眼界空",
    "T46n1926_001:0699b15": "故即無斷常。亦非中道眼界。即是諸佛法界。",
    "T46n1926_001:0699b16": "覺知此眼無始無來處亦無無始。猶若虛空",
    "T46n1926_001:0699b17": "非三世攝。如般若經中。曇無竭菩薩語薩陀",
    "T46n1926_001:0699b18": "波崙言。善男子空法不來不去。空法即是佛。",
    "T46n1926_001:0699b19": "無生法無來無去。無生法即是佛。無滅法無",
    "T46n1926_001:0699b20": "來無去。無滅法即是佛。是故當知眼界空故。",
    "T46n1926_001:0699b21": "空者即是常。眼空常故。眼即是佛眼無貪愛。",
    "T46n1926_001:0699b22": "愛者即是流。流者即是生眼。無貪愛即無流",
    "T46n1926_001:0699b23": "動。若無流動即無有生眼。不生故無來無去。",
    "T46n1926_001:0699b24": "無生即是佛眼。既無生即無有滅。滅者名為",
    "T46n1926_001:0699b25": "盡。眼既無滅。當知無盡眼既非盡。無來無去",
    "T46n1926_001:0699b26": "亦無住處。眼無盡即是佛。菩薩以是金剛智",
    "T46n1926_001:0699b27": "慧知諸法如。無生無盡眼等諸法如即是佛",
    "T46n1926_001:0699b28": "故名如來。金剛之身覺諸法如故名為如來。",
    "T46n1926_001:0699b29": "非獨金色身如來也。得如實智故稱如來。得",
    "T46n1926_001:0699c01": "眼色如實智。耳聲鼻香舌味身觸意法如實",
    "T46n1926_001:0699c02": "智故名如來。金剛之身如法相解。如法相說。",
    "T46n1926_001:0699c03": "如言無生。來言無滅。佛如是來。更不復去。乘",
    "T46n1926_001:0699c04": "如實道故名如來。問曰。佛何經中說眼等諸",
    "T46n1926_001:0699c05": "法如名為如來。答曰。大強精進經中。佛問鴦",
    "T46n1926_001:0699c06": "崛摩羅。云何名一學。鴦崛答佛。一學者名一",
    "T46n1926_001:0699c07": "乘。乘者名為能度之義。亦名運載。鴦崛摩羅",
    "T46n1926_001:0699c08": "十種答佛一答有二種足。二十答。今且略說",
    "T46n1926_001:0699c09": "以鴦崛摩羅第五答中乃至第六答。以此二",
    "T46n1926_001:0699c10": "處四種答中總說眼等如來義。云何名為五。",
    "T46n1926_001:0699c11": "所謂彼五根此則聲聞乘。非是如來義。云何",
    "T46n1926_001:0699c12": "如來義。所謂彼眼根。於諸如來常決定。分明",
    "T46n1926_001:0699c13": "見具足無減修。所謂彼耳根。於諸如來常決",
    "T46n1926_001:0699c14": "定。分明聞具足無減修。所謂彼鼻根。於諸如",
    "T46n1926_001:0699c15": "來常決定。分明嗅具足無減修。所謂彼舌根。",
    "T46n1926_001:0699c16": "於諸如來常決定。分明甞具足無減修。所謂",
    "T46n1926_001:0699c17": "彼身根。於諸如來常決定。分明觸具足無減",
    "T46n1926_001:0699c18": "修。所謂彼意根。於諸如來常決定。分明識具",
    "T46n1926_001:0699c19": "足無減修。云何名為六。所謂六入處是則聲",
    "T46n1926_001:0699c20": "聞乘。非是如來義。所謂眼入處。於諸如來常",
    "T46n1926_001:0699c21": "明見。來入門具足無減修。所謂耳入處。於諸",
    "T46n1926_001:0699c22": "如來常明聞。來入門具足無減修。所謂鼻入",
    "T46n1926_001:0699c23": "處。於諸如來常明嗅。來入門具足無減修。所",
    "T46n1926_001:0699c24": "謂舌入處。於諸如來常明甞。來入門具足無",
    "T46n1926_001:0699c25": "減修。所謂身入處。於諸如來常明觸。來入門",
    "T46n1926_001:0699c26": "具足無減修。所謂意入處。於諸如來常決定。",
    "T46n1926_001:0699c27": "分明識淨信。來入門具足無減修。是故初發",
    "T46n1926_001:0699c28": "心。新學諸菩薩。應善觀眼原。畢竟無生滅。耳",
    "T46n1926_001:0699c29": "鼻舌身意。其性從本來。不斷亦非常。寂然無",
    "T46n1926_001:0700a01": "生滅。色性無空假。不沒亦不出。性淨等真。如",
    "T46n1926_001:0700a02": "畢竟無生滅。聲香味觸法。從本已來空。非明",
    "T46n1926_001:0700a03": "亦非暗。寂然無生滅。根塵既空寂。六識即無",
    "T46n1926_001:0700a04": "生。三六如如性。十八界無名。眾生與如來。同",
    "T46n1926_001:0700a05": "共一法身。清淨妙無比。稱妙法華經。是故大",
    "T46n1926_001:0700a06": "集中。佛告淨聲王。汝名曰淨聲。當淨汝自界。",
    "T46n1926_001:0700a07": "自界眼界空。即持戒清淨。眼界空寂故。即佛",
    "T46n1926_001:0700a08": "土清淨。耳鼻舌身意。性畢竟空寂。是名諸如",
    "T46n1926_001:0700a09": "來。修習淨土義。問曰。云何名為安樂行。云何",
    "T46n1926_001:0700a10": "復名四安樂。云何復名二種行。一者無相行。",
    "T46n1926_001:0700a11": "二者有相行。答曰。一切法中心不動故曰安。",
    "T46n1926_001:0700a12": "於一切法中無受陰故曰樂。自利利他故曰行。",
    "T46n1926_001:0700a13": "復次四種安樂行。第一名為正慧離著安樂",
    "T46n1926_001:0700a14": "行。第二名為無輕讚毀安樂行。亦名轉諸聲",
    "T46n1926_001:0700a15": "聞令得佛智安樂行。第三名為無惱平等安",
    "T46n1926_001:0700a16": "樂行。亦名敬善知識安樂行。第四名為慈悲",
    "T46n1926_001:0700a17": "接引安樂行。亦名夢中具足成就神通智慧",
    "T46n1926_001:0700a18": "佛道涅槃安樂行。復次二種行者。何故名為",
    "T46n1926_001:0700a19": "無相行。無相行者。即是安樂行。一切諸法中。",
    "T46n1926_001:0700a20": "心相寂滅畢竟不生。故名為無相行也。常在",
    "T46n1926_001:0700a21": "一切深妙禪定。行住坐臥飲食語言。一切威",
    "T46n1926_001:0700a22": "儀心常定故。諸餘禪定三界次第。從欲界地。",
    "T46n1926_001:0700a23": "未到地。初禪地。二禪地。三禪地。四禪地。空",
    "T46n1926_001:0700a24": "處地。識處。無所有處地。非有想非無想處地。",
    "T46n1926_001:0700a25": "如是次第有十一種地差別不同。有法無法",
    "T46n1926_001:0700a26": "二道為別。是阿毘曇雜心聖行。安樂行中深",
    "T46n1926_001:0700a27": "妙禪定即不如此。何以故。不依止欲界。不住",
    "T46n1926_001:0700a28": "色無色。行如是禪定。是菩薩遍行。畢竟無心",
    "T46n1926_001:0700a29": "想。故名無想行。復次有相行。此是普賢勸",
    "T46n1926_001:0700b01": "發品中。誦法華經散心精進。知是等人不",
    "T46n1926_001:0700b02": "修禪定不入三昧。若坐若立若行。一心專念",
    "T46n1926_001:0700b03": "法華文字。精進不臥如救頭然。是名文字有",
    "T46n1926_001:0700b04": "相行。此行者不顧身命。若行成就即見普賢",
    "T46n1926_001:0700b05": "金剛色身乘六牙象王住其人前。以金剛杵",
    "T46n1926_001:0700b06": "擬行者眼。障道罪滅。眼根清淨得見釋迦。及",
    "T46n1926_001:0700b07": "見七佛。復見十方三世諸佛。至心懺悔。在諸",
    "T46n1926_001:0700b08": "佛前五體投地。起合掌立得三種陀羅尼門。",
    "T46n1926_001:0700b09": "一者總持陀羅尼。肉眼天眼菩薩道慧。二者",
    "T46n1926_001:0700b10": "百千萬億旋陀羅尼。具足菩薩道種慧法眼",
    "T46n1926_001:0700b11": "清淨。三者法音方便陀羅尼。具足菩薩一切",
    "T46n1926_001:0700b12": "種慧佛眼清淨。是時即得具足一切三世佛",
    "T46n1926_001:0700b13": "法。或一生修行得具足。或二生得。極大遲者",
    "T46n1926_001:0700b14": "三生即得。若顧身命貪四事供養不能勤修。",
    "T46n1926_001:0700b15": "經劫不得。是故名為有相也。問曰。云何名為",
    "T46n1926_001:0700b16": "一切法中心不動故曰安。一切法中無受陰",
    "T46n1926_001:0700b17": "故曰樂。自利利他曰行。答曰。一切法者。所",
    "T46n1926_001:0700b18": "謂三毒四大五陰十二入十八界十二因緣。",
    "T46n1926_001:0700b19": "是名一切法也。菩薩於是一切法中用三忍",
    "T46n1926_001:0700b20": "慧。一者名為眾生忍。二者名法性忍。三者名",
    "T46n1926_001:0700b21": "法界海神通忍。眾生忍者。名為生忍。法性忍",
    "T46n1926_001:0700b22": "者名為法忍。法界海神通忍者名為大忍。前",
    "T46n1926_001:0700b23": "二種忍名破無明煩惱忍。亦名聖行忍。聖人",
    "T46n1926_001:0700b24": "行處故名聖行。凡夫能行即入聖位。是為聖",
    "T46n1926_001:0700b25": "行。大忍者。具足五通及第六通。具足四如意",
    "T46n1926_001:0700b26": "足。而對十方諸佛及諸天王。面對共語一念",
    "T46n1926_001:0700b27": "能覺一切凡聖故名大忍。於諸神通心不動。",
    "T46n1926_001:0700b28": "聖道具足名為聖忍。三忍者。即是正慧離著",
    "T46n1926_001:0700b29": "安樂行。問曰。云何名為生忍。復名眾生忍云。",
    "T46n1926_001:0700c01": "何名不動忍復名之為安。答曰。生忍名為因。",
    "T46n1926_001:0700c02": "眾生忍者名之為果。因者眾生因。果者眾生",
    "T46n1926_001:0700c03": "果。因者是無明。果者是身行。正慧觀於因破",
    "T46n1926_001:0700c04": "無明斷一切煩惱。一切法畢竟無和合。亦無",
    "T46n1926_001:0700c05": "聚集相亦不見離散。是菩薩知集聖諦微妙",
    "T46n1926_001:0700c06": "慧是名生忍。若無和合不動不流即無有生。",
    "T46n1926_001:0700c07": "眾生忍者名為身行諸受。受為苦。受有三。苦",
    "T46n1926_001:0700c08": "受。樂受。不苦不樂受。何以故。破打罵時觀",
    "T46n1926_001:0700c09": "苦受。打為身苦。罵為心苦。飲食衣服細滑供",
    "T46n1926_001:0700c10": "養名為身樂。及諸摩觸亦名身樂。稱揚讚歎",
    "T46n1926_001:0700c11": "名為心樂。卒得好布施。眼見未受。及其受已",
    "T46n1926_001:0700c12": "亦名心樂。觀此無明受及與苦樂。受苦時。起",
    "T46n1926_001:0700c13": "忍辱慈悲不生嗔心。受樂時。觀離受心不貪",
    "T46n1926_001:0700c14": "著。受不苦不樂時。遠離捨心不生無明。一切",
    "T46n1926_001:0700c15": "諸受畢竟空寂無生滅。故此三受皆從一念",
    "T46n1926_001:0700c16": "妄心生。菩薩觀此供養打罵讚歎毀呰。與者",
    "T46n1926_001:0700c17": "受者如夢如化。誰打誰罵誰受誰喜誰恚。與",
    "T46n1926_001:0700c18": "者受者皆是妄念。觀此妄念。畢竟無心無我",
    "T46n1926_001:0700c19": "無人。男女色像怨親中人頭等六分如虛空",
    "T46n1926_001:0700c20": "影無所得故。是名不動。如隨自意三昧中說。",
    "T46n1926_001:0700c21": "菩薩自於十八界中心無生滅。亦教眾生無",
    "T46n1926_001:0700c22": "生滅。始從生死終至菩提。一切法性畢竟不",
    "T46n1926_001:0700c23": "動。所謂眼性色性識性。耳鼻舌身意性。乃至",
    "T46n1926_001:0700c24": "聲香味觸法性。耳識因緣生諸受性。鼻舌身",
    "T46n1926_001:0700c25": "意識因緣生諸受性。無自無他畢竟空故。是",
    "T46n1926_001:0700c26": "名不動。自覺覺他故名曰安。自斷三受不生。",
    "T46n1926_001:0700c27": "畢竟空寂無三受故。諸受畢竟不生。是名為",
    "T46n1926_001:0700c28": "樂。一切法中心無行處。亦教眾生一切法中。",
    "T46n1926_001:0700c29": "心無所行修禪不息并持法華。故名為行。如",
    "T46n1926_001:0701a01": "鴦崛摩羅眼根入義中說。亦如涅槃中佛性",
    "T46n1926_001:0701a02": "如來藏中說。安樂行義者眾多非一。今更略",
    "T46n1926_001:0701a03": "說。一切凡夫陰界入中。無明貪愛起受念著。",
    "T46n1926_001:0701a04": "純罪苦行不能自安。生死不絕。是故無樂。名",
    "T46n1926_001:0701a05": "為苦行。一切二乘諸聲聞人陰界入中能對",
    "T46n1926_001:0701a06": "治觀。不淨觀法能斷貪婬。慈心觀法能斷瞋",
    "T46n1926_001:0701a07": "恚。因緣觀法能斷愚癡。別名字說名為四念",
    "T46n1926_001:0701a08": "處。是四念有三十七種差別名字名為道品。",
    "T46n1926_001:0701a09": "觀身不淨及能了知。此不淨身是無明根本",
    "T46n1926_001:0701a10": "空無生處。不淨觀法能破身見男女憎愛。及",
    "T46n1926_001:0701a11": "中間人皆歸空寂。是名破煩惱魔。觀十八界",
    "T46n1926_001:0701a12": "三受法外苦受陰內苦受陰。知是苦受陰身",
    "T46n1926_001:0701a13": "心所行受念著處一切皆苦。捨之不著內樂",
    "T46n1926_001:0701a14": "受外樂受內外。樂受。觀此樂受。心貪著故能",
    "T46n1926_001:0701a15": "作苦因。捨之不受知樂受一切皆空。苦樂二",
    "T46n1926_001:0701a16": "觀能破世諦。心住真諦初捨苦樂。便得不苦",
    "T46n1926_001:0701a17": "不樂。以貪著故。復是無明。復更觀此不苦不",
    "T46n1926_001:0701a18": "樂受。無所依止無常變壞。何以故。因捨苦樂",
    "T46n1926_001:0701a19": "得不苦樂。苦樂二觀既無生處亦無滅處。畢",
    "T46n1926_001:0701a20": "竟空寂不苦不樂從何處生。如是觀時。空無",
    "T46n1926_001:0701a21": "所得亦無可捨。既無可捨亦復不得無可捨",
    "T46n1926_001:0701a22": "法。若無世諦則無真諦。真假俱寂。是時即破",
    "T46n1926_001:0701a23": "陰入界魔。觀心無常生滅不住。觀察是心本",
    "T46n1926_001:0701a24": "從何生。如此觀時。都不見心亦無生滅。非斷",
    "T46n1926_001:0701a25": "非常不住中道。如此觀已即無死魔。法念處",
    "T46n1926_001:0701a26": "中觀一切法。若善法。若不善法。若無記法。皆",
    "T46n1926_001:0701a27": "如虛空不可選擇。於諸法中畢竟心不動。亦",
    "T46n1926_001:0701a28": "無住相得不動三昧。即無天子魔因捨三受",
    "T46n1926_001:0701a29": "得此解脫。名為苦樂行。因果俱名為聲聞非",
    "T46n1926_001:0701b01": "菩薩道。鈍根菩薩亦因此觀無取捨為異。何",
    "T46n1926_001:0701b02": "以故。色心三受畢竟不生。無十八界故。無有",
    "T46n1926_001:0701b03": "內外受取。既無受即無可捨。觀行雖同無三",
    "T46n1926_001:0701b04": "受間故巧慧方便能具足。故是名安樂行。安",
    "T46n1926_001:0701b05": "樂行中觀則不如此。正直捨方便但說無上",
    "T46n1926_001:0701b06": "道。文殊師利菩薩白佛言。世尊。是諸菩薩於",
    "T46n1926_001:0701b07": "後惡世。云何能說是經。佛告文殊師利。若菩",
    "T46n1926_001:0701b08": "薩摩訶薩。於後惡世欲說是經。當安住四法。",
    "T46n1926_001:0701b09": "一者安住菩薩行處及親近處。能為眾生演",
    "T46n1926_001:0701b10": "說是經。云何名為菩薩行處。若菩薩摩訶薩",
    "T46n1926_001:0701b11": "住忍辱地。柔和善順而不卒暴。心亦不驚。又",
    "T46n1926_001:0701b12": "復於法無所行而觀諸法如實相。亦不行不",
    "T46n1926_001:0701b13": "分別。是名菩薩摩訶薩行處。云何名為住忍",
    "T46n1926_001:0701b14": "辱地。略說有三種忍。一者眾生忍。二者法忍。",
    "T46n1926_001:0701b15": "三者大忍。亦名神通忍。眾生忍者有三種意。",
    "T46n1926_001:0701b16": "第一意者。菩薩受他打罵輕辱毀呰。是時應",
    "T46n1926_001:0701b17": "忍而不還報。應作是觀。由我有身令來打罵。",
    "T46n1926_001:0701b18": "譬如因的然後箭中。我若無身誰來打者。我",
    "T46n1926_001:0701b19": "今當勤修習空觀。空觀若成無有人能打殺",
    "T46n1926_001:0701b20": "我者。若被罵時。正念思惟。而此罵聲隨開隨",
    "T46n1926_001:0701b21": "滅。前後不俱。審諦觀察亦無生滅如空中響。",
    "T46n1926_001:0701b22": "誰罵誰受。音聲不來入耳。耳不往取聲。如此",
    "T46n1926_001:0701b23": "觀已都無瞋喜。二種意者。菩薩於一切眾生",
    "T46n1926_001:0701b24": "都無打罵。恒與軟語將護彼意。欲引導之。於",
    "T46n1926_001:0701b25": "打罵事心定不亂。是名眾生忍。眾生若見菩",
    "T46n1926_001:0701b26": "薩忍即發菩提心。為眾生故。故名眾生忍。第",
    "T46n1926_001:0701b27": "三意者。於剛強惡眾生處為調伏。令改心。故",
    "T46n1926_001:0701b28": "或與麁言毀呰罵辱。令彼慚愧得發善心。名",
    "T46n1926_001:0701b29": "眾生忍。云何名辱。不能忍者即名為辱。更無",
    "T46n1926_001:0701c01": "別法。問曰。打罵不瞋慈悲軟語可名為忍。剛",
    "T46n1926_001:0701c02": "惡眾生處菩薩是時不能忍耐。狀似嗔想打",
    "T46n1926_001:0701c03": "拍罵辱。摧伏惡人。令彼受苦。云何復得名為",
    "T46n1926_001:0701c04": "忍辱。答曰。打罵不報。此是世俗戒中外威儀",
    "T46n1926_001:0701c05": "忍。及觀內空音聲等空身心空寂不起怨憎。",
    "T46n1926_001:0701c06": "此是新學菩薩息世譏嫌。修戒定智方便忍",
    "T46n1926_001:0701c07": "辱。非大菩薩也。何以故。諸菩薩但觀眾生有",
    "T46n1926_001:0701c08": "利益處。即便調伏為護大乘護正法故。不必",
    "T46n1926_001:0701c09": "一切慈悲軟語。涅槃中說。譬如往昔仙豫國",
    "T46n1926_001:0701c10": "王護方等經。殺五百婆羅門。令其命終入阿",
    "T46n1926_001:0701c11": "鼻地獄發菩提心。此豈非是大慈大悲。即是",
    "T46n1926_001:0701c12": "大忍。涅槃復說有德國王護覺德法師。并護",
    "T46n1926_001:0701c13": "正法故。殺一國中破戒惡人。令覺德法師得",
    "T46n1926_001:0701c14": "行正法。王命終後即生東方阿閦佛前。作第",
    "T46n1926_001:0701c15": "一大弟子。臣兵眾亦生阿閦佛前。作第二第",
    "T46n1926_001:0701c16": "三弟子。諸破戒黑白惡人。命終皆墮阿鼻地",
    "T46n1926_001:0701c17": "獄。於地獄中自識本罪。作是念言。我為惱害",
    "T46n1926_001:0701c18": "覺德法師。國王殺我。即各生念發菩提心。從",
    "T46n1926_001:0701c19": "地獄出。還生覺德及有德國王所。為作弟子",
    "T46n1926_001:0701c20": "求無上道。此菩薩大方便忍。非小菩薩之所",
    "T46n1926_001:0701c21": "能為。云何而言非是忍辱。覺德法師者迦葉",
    "T46n1926_001:0701c22": "佛是。有德國王釋迦佛是。護法菩薩亦應如",
    "T46n1926_001:0701c23": "此。云何不名大忍辱也。若有菩薩行世俗忍。",
    "T46n1926_001:0701c24": "不治惡人。令其長惡敗壞正法。此菩薩即是",
    "T46n1926_001:0701c25": "惡魔非菩薩也。亦復不得名聲聞也。何以故。",
    "T46n1926_001:0701c26": "求世俗忍不能護法。外雖似忍純行魔業。菩",
    "T46n1926_001:0701c27": "薩若修大慈大悲。具足忍辱建立大乘及護",
    "T46n1926_001:0701c28": "眾生。不得專執世俗忍也。何以故。若有菩薩",
    "T46n1926_001:0701c29": "將護惡人。不能治罰。令其長惡惱亂善人。敗",
    "T46n1926_001:0702a01": "壞正法。此人實非外現詐似。常作是言。我行",
    "T46n1926_001:0702a02": "忍辱。其人命終與諸惡人俱墮地獄。是故不",
    "T46n1926_001:0702a03": "得名為忍辱。云何復名住忍辱地。菩薩忍辱",
    "T46n1926_001:0702a04": "能生一切佛道功德。譬如大地生長一切世",
    "T46n1926_001:0702a05": "間萬物。忍辱亦復如是。菩薩修行大忍辱法。",
    "T46n1926_001:0702a06": "或時修行慈悲軟語。打罵不報。或復行惡口",
    "T46n1926_001:0702a07": "麁言。打拍眾生。乃至盡命。此二種忍皆為護",
    "T46n1926_001:0702a08": "正法調眾生故。非是初學之所能為。名具足",
    "T46n1926_001:0702a09": "忍法忍者。有三種意。第一意者。自修聖行。觀",
    "T46n1926_001:0702a10": "一切法皆悉空寂。無生無滅亦無斷常。所謂",
    "T46n1926_001:0702a11": "一切法觀眼根空。耳鼻舌身意根空。眼色空。",
    "T46n1926_001:0702a12": "聲香味觸法皆空。觀眼識空耳鼻舌身意識",
    "T46n1926_001:0702a13": "空。無我無人無眾生無造無作無受者。善惡",
    "T46n1926_001:0702a14": "之報如空華。諸大陰界入皆空。三六十八無",
    "T46n1926_001:0702a15": "名號。無初無後無中間。其性本來常寂然。於",
    "T46n1926_001:0702a16": "一切法心不動。是名菩薩修法忍。第二意者。",
    "T46n1926_001:0702a17": "菩薩法忍悉具足。亦以此法教眾生。觀上中",
    "T46n1926_001:0702a18": "下根差別方便。轉令住大乘。聲聞緣覺至菩",
    "T46n1926_001:0702a19": "薩三種觀行合同一。色心聖行無差別。二乘",
    "T46n1926_001:0702a20": "凡聖從本來同一法身即是佛。第三意者。菩",
    "T46n1926_001:0702a21": "薩摩訶薩以自在智觀眾生。方便同事調伏",
    "T46n1926_001:0702a22": "之。或現持戒行細行。或現破戒無威儀。為本",
    "T46n1926_001:0702a23": "誓願滿足故。現六道身調眾生。是名菩薩行",
    "T46n1926_001:0702a24": "法忍方便具足化眾生。大忍者名神通忍。云",
    "T46n1926_001:0702a25": "何名為神通忍。菩薩本初發心時。誓度十方",
    "T46n1926_001:0702a26": "一切眾生。勤修六度法。施戒忍辱精進禪定。",
    "T46n1926_001:0702a27": "三乘道品。一切智慧。得證涅槃。深入實際。上",
    "T46n1926_001:0702a28": "不見諸佛下不見眾生。即作是念。我本誓度",
    "T46n1926_001:0702a29": "一切眾生。今都不見一切眾生。將不違我往",
    "T46n1926_001:0702b01": "昔誓願。作是念時。十方一切現在諸佛。即現",
    "T46n1926_001:0702b02": "色身。同聲讚歎此菩薩言。善哉善哉。大善男",
    "T46n1926_001:0702b03": "子。念本誓願莫捨眾生。我等諸佛初學道時。",
    "T46n1926_001:0702b04": "發大誓願廣度眾生。勤心學道既證涅槃。深",
    "T46n1926_001:0702b05": "入實際不見眾生。憶本誓願即生悔心顧念",
    "T46n1926_001:0702b06": "眾生。是時即見十方諸佛同聲讚歎。我亦如",
    "T46n1926_001:0702b07": "汝念本誓願。莫捨眾生。十方諸佛說是語時。",
    "T46n1926_001:0702b08": "菩薩是時聞諸佛語。心大歡喜即得大神通。",
    "T46n1926_001:0702b09": "虛空中坐盡見十方一切諸佛。具足一切諸",
    "T46n1926_001:0702b10": "佛智慧。一念盡知十方佛心。亦知一切眾生",
    "T46n1926_001:0702b11": "心數。一念悉能遍觀察之。一時欲度一切眾",
    "T46n1926_001:0702b12": "生。心廣大故名為大忍。具足諸佛大人法",
    "T46n1926_001:0702b13": "故。名曰大忍。為度眾生。色身智慧對機差",
    "T46n1926_001:0702b14": "別。一念心中現一切身。一時說法一音能作",
    "T46n1926_001:0702b15": "無音音聲。無量眾生一時成道。是名神通忍。",
    "T46n1926_001:0702b16": "柔和善順者。一者自柔伏其心。二者柔伏眾",
    "T46n1926_001:0702b17": "生。和者。修六和敬持戒修禪智及證解脫法。",
    "T46n1926_001:0702b18": "乃至調眾生瞋恚及忍辱持戒及毀禁皆同涅",
    "T46n1926_001:0702b19": "槃相。所謂六和者。意和身和口和戒和利和",
    "T46n1926_001:0702b20": "及見和。善順者。善知眾生根性。隨順調伏是",
    "T46n1926_001:0702b21": "名同事六神通攝。柔和者名為法忍。善順者",
    "T46n1926_001:0702b22": "名為大忍。而不卒暴者。學佛法時。不怱怱卒",
    "T46n1926_001:0702b23": "暴。取證外行威儀。及化眾生亦復如是。心不",
    "T46n1926_001:0702b24": "驚者。驚之曰動。卒暴怱怱即是驚動。善聲惡",
    "T46n1926_001:0702b25": "聲乃至霹靂。諸惡境界及善色像。耳聞眼見",
    "T46n1926_001:0702b26": "心皆不動。解空法故。畢竟無心。故言不驚。又",
    "T46n1926_001:0702b27": "復於法無所行者。於五陰十八界十二因緣",
    "T46n1926_001:0702b28": "中諸煩惱法。畢竟空故無心無處。復於禪定",
    "T46n1926_001:0702b29": "解脫法中無智無心亦無所行。而觀諸法如",
    "T46n1926_001:0702c01": "實相者。五陰十八界十二因緣。皆是真如實",
    "T46n1926_001:0702c02": "性。無本末無生滅。無煩惱無解脫。亦不行不",
    "T46n1926_001:0702c03": "分別者。生死涅槃無一無異。凡夫及佛無二",
    "T46n1926_001:0702c04": "法界。故不可分別。亦不見不二故言不行不",
    "T46n1926_001:0702c05": "分別。不分別相不可得。故菩薩住此無名三",
    "T46n1926_001:0702c06": "昧。雖無所住而能發一切神通不假方便。是",
    "T46n1926_001:0702c07": "名菩薩摩訶薩行處。初入聖位即與等。此是",
    "T46n1926_001:0702c08": "不動真常法身非是方便緣合法身。亦得名",
    "T46n1926_001:0702c09": "為證如來藏乃至意藏。",
    "T46n1926_001:0702c10": "法華經安樂行義"
}