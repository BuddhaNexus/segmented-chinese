{
    "T20n1097_003:0427b16": "不空羂索陀羅尼自在王呪經卷",
    "T20n1097_003:0427b17": "下",
    "T20n1097_003:0427b19": "唐天竺三藏寶思惟奉　詔譯",
    "T20n1097_003:0427b20": "成就入壇法分第十三",
    "T20n1097_003:0427b21": "爾時聖觀自在菩薩。說不空羂索神呪壇法。",
    "T20n1097_003:0427b22": "此壇是大乘法。為諸菩薩之所攝受。其應入",
    "T20n1097_003:0427b23": "壇若王若臣若諸凡夫。想持願者與佛平等。",
    "T20n1097_003:0427b24": "以持呪故能益自他。不生惡趣常生善道。故",
    "T20n1097_003:0427b25": "入壇者勤修供養。其持呪者被精進甲踊躍",
    "T20n1097_003:0427b26": "歡喜。發起饒益一切眾生。不生慳悋專注其",
    "T20n1097_003:0427b27": "心。依壇法用如法作之。遠離嫉妬不懷矯詐",
    "T20n1097_003:0427b28": "無諸諂曲。所了知法念之不忘。無所希求於",
    "T20n1097_003:0427b29": "諸眾生。善巧方便心行平等。所作勇決能速",
    "T20n1097_003:0427c01": "成就。不起我慢離諸諍論。守持禁戒洗浴護",
    "T20n1097_003:0427c02": "淨。如是之人方堪持呪入此壇場。其所作壇",
    "T20n1097_003:0427c03": "法有三種。一者地壇二者國壇三者民壇。若",
    "T20n1097_003:0427c04": "為王作名為地壇。為大臣作名為國壇。為凡",
    "T20n1097_003:0427c05": "人作名為民壇。地壇大作。國壇中作。民壇小",
    "T20n1097_003:0427c06": "作。若不依此大中小法便惡事起。或王或臣",
    "T20n1097_003:0427c07": "及誦呪者有諸惡事。以是應知當依法作。若",
    "T20n1097_003:0427c08": "欲作壇先擇星日。若路逢善相選吉祥地。或",
    "T20n1097_003:0427c09": "於河邊或山林處或園苑中。應離荊棘骨石",
    "T20n1097_003:0427c10": "瓦礫高下不平。穢草稠林險惡之地。於其好",
    "T20n1097_003:0427c11": "處除去惡土好土填之。泥塗摩拭平坦如掌。",
    "T20n1097_003:0427c12": "周遍細滑猶如鏡面。若造王壇縱廣各有三",
    "T20n1097_003:0427c13": "十二肘。應用金銀真珠等末。以和赤白黃綠",
    "T20n1097_003:0427c14": "黑色而界其道。於壇四面各開一門。去門不",
    "T20n1097_003:0427c15": "遠皆竪雙柱。種種莊飾作吉祥門。於此門外",
    "T20n1097_003:0427c16": "布諸妙華周遍圍遶。壇東門外畫二天王守",
    "T20n1097_003:0427c17": "護其門。左邊應作持國天王。右邊應作增長",
    "T20n1097_003:0427c18": "天王。俱被衣甲器仗嚴淨。作瞋怒面眼光赤",
    "T20n1097_003:0427c19": "色。持國天王以手執劍。增長天王以手執棓。",
    "T20n1097_003:0427c20": "壇南門外應畫二王守護其門。左邊應作醜",
    "T20n1097_003:0427c21": "目天王。右邊應作赤目神王。此之二王面皆",
    "T20n1097_003:0427c22": "黑色。赤金嚴身皆被衣甲。其手執持弓箭刀",
    "T20n1097_003:0427c23": "劍。壇西門外畫二藥叉王守護其門。左邊應",
    "T20n1097_003:0427c24": "作末尼跋達羅藥叉王。右邊應作布栗拏跋",
    "T20n1097_003:0427c25": "達羅藥叉王。作此二王應如本色。種種莊嚴",
    "T20n1097_003:0427c26": "身被衣甲。手持斧索。壇北門外畫二天王守",
    "T20n1097_003:0427c27": "護其門。左邊應作多聞天王。右邊應作金剛",
    "T20n1097_003:0427c28": "手天王。畫此二王各依本色。眾寶莊嚴執持",
    "T20n1097_003:0427c29": "器仗。正於壇中畫聖觀自在菩薩形像。其像",
    "T20n1097_003:0428a01": "立在蓮華座中。頂上螺髻紺髮垂下。首上寶",
    "T20n1097_003:0428a02": "冠畫無量壽佛。其尊者身一切莊具而嚴飾",
    "T20n1097_003:0428a03": "之。形狀白色如頗胝迦。應作四臂。右邊二手",
    "T20n1097_003:0428a04": "一持蓮華。一持澡罐。左邊二手一持數珠一",
    "T20n1097_003:0428a05": "施無畏。面貌端嚴熙怡寂靜。圓光之上畫作",
    "T20n1097_003:0428a06": "天華而嚴飾之。於其胸前作萬字印。俯身低",
    "T20n1097_003:0428a07": "視尊者。左邊畫大勢至菩薩形像。其形色相",
    "T20n1097_003:0428a08": "如白金色。身著天衣眾寶嚴飾。偏袒右肩面",
    "T20n1097_003:0428a09": "向聖觀自在菩薩前合掌恭敬。復於右邊畫",
    "T20n1097_003:0428a10": "作普賢菩薩形像。其形如彼白蓮華色。頂作",
    "T20n1097_003:0428a11": "螺髻紺髮垂下。面貌端嚴熙怡微笑。偏袒右",
    "T20n1097_003:0428a12": "肩面向尊者合掌恭敬。於普賢菩薩像下。應",
    "T20n1097_003:0428a13": "畫摩麼雞(周言我所)天女。金剛使天女。於大勢至",
    "T20n1097_003:0428a14": "菩薩像下。應畫多羅(周言童子)天女毘俱胝(周言瞋目)",
    "T20n1097_003:0428a15": "天女。其多羅天女著白色衣。餘三天女衣皆",
    "T20n1097_003:0428a16": "雜色。此四天女並著天衣。眾寶嚴飾顏貌和",
    "T20n1097_003:0428a17": "悅熙怡微笑。悉皆[跍*月]跪偏袒右肩。向尊者前",
    "T20n1097_003:0428a18": "合掌恭敬。復於觀自在菩薩像前。應畫不空",
    "T20n1097_003:0428a19": "羂索呪王。其形色相非赤非白。衣服赤色頭",
    "T20n1097_003:0428a20": "髮動搖。面有三目赤色赤光。耳璫垂下口出",
    "T20n1097_003:0428a21": "四牙二上二下。兩眉或嚬下脣時動。身有四",
    "T20n1097_003:0428a22": "臂長短瓔珞交垂胸臆。於尊者前雙膝著地。",
    "T20n1097_003:0428a23": "曲躬瞻仰側耳而聽。",
    "T20n1097_003:0428a24": "復於尊者兩邊近處。應畫梵王帝釋及那羅",
    "T20n1097_003:0428a25": "延自在大自在等諸天之眾。各依本形衣服",
    "T20n1097_003:0428a26": "莊嚴。俱向尊者合掌而立。於壇四面。各應畫",
    "T20n1097_003:0428a27": "作一大龍王。所謂娑竭羅龍王阿那婆踏多",
    "T20n1097_003:0428a28": "龍王。難陀龍王鄔波難陀龍王。於壇四角應",
    "T20n1097_003:0428a29": "各畫一阿素洛王。所謂光明阿素洛王羅帖",
    "T20n1097_003:0428b01": "羅阿素洛王。毘摩質怛羅阿素洛王吼聲阿",
    "T20n1097_003:0428b02": "素洛王。結是壇已復作諸印及諸器仗莊嚴",
    "T20n1097_003:0428b03": "壇場。謂應畫作螺形之印輪形之印。蓮華形",
    "T20n1097_003:0428b04": "印難地迦印。莎底(丁履反)迦印萬字印文。又",
    "T20n1097_003:0428b05": "應畫作棓鑹戈戟。及弓箭等諸器仗形復作",
    "T20n1097_003:0428b06": "白蓋若華若幢。欲畫之時應令畫師。先淨洗",
    "T20n1097_003:0428b07": "浴著新淨衣受持八戒。應取欝金牛黃雄黃",
    "T20n1097_003:0428b08": "金精朱砂。勝妙彩色勿以膠和。當用健陀洛",
    "T20n1097_003:0428b09": "娑香汁及酥和之。以此而畫。於壇周遍應懸",
    "T20n1097_003:0428b10": "青黃赤白四種色幡。壇上應以白蓋覆之。復",
    "T20n1097_003:0428b11": "以金銀赤銅作八大瓶。其瓶皆用栴檀沈水",
    "T20n1097_003:0428b12": "龍腦欝金。和此諸香畫彼瓶上。即以貫華繫",
    "T20n1097_003:0428b13": "其瓶項。各滿盛水置於壇中。復取好香酥蜜",
    "T20n1097_003:0428b14": "乳酪。如是五物各盛四器安著壇中。以酥煮",
    "T20n1097_003:0428b15": "餅用沙糖石蜜而塗餅上。取粳米飯及以乳",
    "T20n1097_003:0428b16": "糜。若胡麻粥若大麥粥種種好食。唯除血肉。",
    "T20n1097_003:0428b17": "皆以盤盛壇中供養。壇外四面築牆掘塹。或",
    "T20n1097_003:0428b18": "竪籬柵隨作一種。又於壇等四面各開一門。",
    "T20n1097_003:0428b19": "於其門外令人守護。其守護者令身被甲手",
    "T20n1097_003:0428b20": "執器仗。復去壇外一俱盧舍。周匝四面陳列",
    "T20n1097_003:0428b21": "四兵象兵馬兵車兵步兵。而為守護禦敵非",
    "T20n1097_003:0428b22": "人。其持呪人香湯沐浴著新淨衣。作吉祥法",
    "T20n1097_003:0428b23": "誦呪自護。不令非人而得其便。復於壇外立",
    "T20n1097_003:0428b24": "一小壇。即令其王及王眷屬應入壇者。於小",
    "T20n1097_003:0428b25": "壇內香湯洗浴。著純白衣持八戒齋。經一日",
    "T20n1097_003:0428b26": "一夜皆令斷食。口嚼楊枝呪白芥子。令王自",
    "T20n1097_003:0428b27": "身及諸眷屬皆手執之。以吉祥瓶水灌王頂",
    "T20n1097_003:0428b28": "上。令王正念方便安慰至心改悔。其誦呪人",
    "T20n1097_003:0428b29": "即先入壇諸呪神眾。以香華飲食及以燈明。",
    "T20n1097_003:0428c01": "種種供養頂禮聖觀自在菩薩。應誦此呪呪",
    "T20n1097_003:0428c02": "白芥子散於十方。呪曰。",
    "T20n1097_003:0428c03": "第十八(丹本此呪却在中卷)",
    "T20n1097_003:0428c04": "唵　阿慕伽　赦[角*思]耶　赦[角*思]耶　[合*牛]泮吒",
    "T20n1097_003:0428c05": "此是結界呪。欲結界時先以此呪呪白芥子。",
    "T20n1097_003:0428c06": "散十方面而為防護呪曰。",
    "T20n1097_003:0428c07": "第十九(丹本此呪却在第十八段)",
    "T20n1097_003:0428c08": "唵　阿慕伽　鉢囉(二合)底訶多　漫陀漫陀",
    "T20n1097_003:0428c09": "囉叉囉叉(自稱名)囉攘　薩婆薩埵[合*牛]　俱[口*藍]唵",
    "T20n1097_003:0428c10": "泮吒(半音)娑婆訶",
    "T20n1097_003:0428c11": "此是結壇神呪。欲結壇時。先以此呪呪水。呪",
    "T20n1097_003:0428c12": "灰或白芥子。散灑四方隨其遠近。即成界畔",
    "T20n1097_003:0428c13": "而為防護。呪曰。",
    "T20n1097_003:0428c14": "第二十(丹本此呪却在第十九段)",
    "T20n1097_003:0428c15": "唵　帝曬嚕枳耶　微闍耶　慕伽播賒娑",
    "T20n1097_003:0428c16": "蟒囉　三摩耶　地瑟咤南　摩訶娑蟒耶鉢",
    "T20n1097_003:0428c17": "囉(二合)答波[合*牛]若",
    "T20n1097_003:0428c18": "此是禁自身呪。若入道場。先以此呪呪禁自",
    "T20n1097_003:0428c19": "身。不令非人而得其便。呪曰。",
    "T20n1097_003:0428c20": "第二十一(丹本此呪却在第二十段)",
    "T20n1097_003:0428c21": "唵　阿慕伽　囉叉囉叉(自稱名)[合*牛]泮吒(半音)",
    "T20n1097_003:0428c22": "此是呪香呪。若入壇場欲燒香時。先以此呪",
    "T20n1097_003:0428c23": "呪香然後燒之供養。",
    "T20n1097_003:0428c24": "第二十二(丹本此呪却在第二十一段)",
    "T20n1097_003:0428c25": "唵　阿慕伽　淡磨淡磨　鉢囉　底　掣度",
    "T20n1097_003:0428c26": "　謗忙　微[口*藍]麼　娑婆訶",
    "T20n1097_003:0428c27": "此是呪華呪。若入壇場欲以華鬘供養時。先",
    "T20n1097_003:0428c28": "以此呪呪華鬘用散壇場。",
    "T20n1097_003:0428c29": "第二十三(丹本此呪却在第二十二段)",
    "T20n1097_003:0429a01": "唵　阿慕伽　阿訶囉　阿訶囉　布澁波達",
    "T20n1097_003:0429a02": "嚩闇微麼　阿遮唎尼　[合*牛]泮吒(半音)",
    "T20n1097_003:0429a03": "此是獻供神呪。欲獻供時。先以此呪呪水粳",
    "T20n1097_003:0429a04": "米及諸雜華。然後散灑於壇之內奉獻供養。",
    "T20n1097_003:0429a05": "第二十四(丹本此呪却在第二十三段)",
    "T20n1097_003:0429a06": "唵阿慕伽　阿囉闍　鉢囉(二合)底車傑囉伽",
    "T20n1097_003:0429a07": "　跛店孽里(二合)醯拏　孽哩(二合)醯拏沫林",
    "T20n1097_003:0429a08": "　娑婆訶",
    "T20n1097_003:0429a09": "此是呪座神呪。若欲坐時。先以此呪呪壇內",
    "T20n1097_003:0429a10": "座。然後於上結加趺坐。以其兩手作蓮華印。",
    "T20n1097_003:0429a11": "誦不空羂索心呪。如是誦呪威神力故。於虛",
    "T20n1097_003:0429a12": "空由有異相現。或時聞有說法之聲。或聞彈",
    "T20n1097_003:0429a13": "指或唱善哉聲。或見雨華。誦呪之人見聞如",
    "T20n1097_003:0429a14": "是不可思議吉祥事已。即知所作壇法成就。",
    "T20n1097_003:0429a15": "王及眷屬應即入壇。是誦呪人即從座起。頂",
    "T20n1097_003:0429a16": "禮聖觀自在菩薩及諸聖眾。從壇內出執王",
    "T20n1097_003:0429a17": "右手。引至壇門令王合掌。即取白繒掩王兩",
    "T20n1097_003:0429a18": "目。令王敬禮諸佛菩薩及神呪王。并多羅天",
    "T20n1097_003:0429a19": "女毘俱胝天女。摩麼雞天女金剛使天女。及",
    "T20n1097_003:0429a20": "大勢至菩薩普賢菩薩已。令王發心至誠懺",
    "T20n1097_003:0429a21": "悔。作大誓願手捧妙華。呪人引王從西門入",
    "T20n1097_003:0429a22": "至於壇中。以所捧華於諸像前隨意而置。所",
    "T20n1097_003:0429a23": "置華處即以為師。[跍*月]跪合掌受菩薩戒。永斷",
    "T20n1097_003:0429a24": "酒肉不食葷辛。不復歸餘邪魔外道。知恩報",
    "T20n1097_003:0429a25": "恩。唯願三寶菩薩聲聞慈念加護。從今已後",
    "T20n1097_003:0429a26": "於眾生類。常施無畏誓不斷命。發菩提心出",
    "T20n1097_003:0429a27": "真實言。不為邪行常行正見。不起我見及眾",
    "T20n1097_003:0429a28": "生命者補特伽羅一切邪見。勤求出離證空",
    "T20n1097_003:0429a29": "法性。終不執著一切諸相。第二第三亦復如",
    "T20n1097_003:0429b01": "是。即作誓言。願以如是所生功德速出世間。",
    "T20n1097_003:0429b02": "當作導師兩足中尊。令一切眾生斷煩惱病",
    "T20n1097_003:0429b03": "受諸律儀。於是呪人授王不空羂索心呪印",
    "T20n1097_003:0429b04": "法。引出壇外。復應次第引王眷屬。一一入壇",
    "T20n1097_003:0429b05": "如王受法。其事畢已王及眷屬。應以財寶什",
    "T20n1097_003:0429b06": "物。施呪人等方自還宮。",
    "T20n1097_003:0429b07": "若造臣壇縱廣一十六肘。於其壇內所有界",
    "T20n1097_003:0429b08": "道勿用金銀。隨其力分用諸綵色。畫呪王等",
    "T20n1097_003:0429b09": "諸形像時。如王壇法應置飲食壇內供養。於",
    "T20n1097_003:0429b10": "壇四面各立幢幡。四吉祥瓶各滿盛水用置",
    "T20n1097_003:0429b11": "四方。應入壇者先淨洗浴著新淨衣。燒眾名",
    "T20n1097_003:0429b12": "香散華供養。所有法用皆如王壇。",
    "T20n1097_003:0429b13": "若造民壇縱廣八肘。於其壇內應畫尊者聖",
    "T20n1097_003:0429b14": "觀自在菩薩呪王像及以印文。其餘形像不",
    "T20n1097_003:0429b15": "應如彼王臣壇法。若畫壇時用赤白黃色三",
    "T20n1097_003:0429b16": "道界之。其吉祥瓶或用白銅或用赤銅。或以",
    "T20n1097_003:0429b17": "銀作隨自力分。嚴辦香華幡蓋種種飲食。及",
    "T20n1097_003:0429b18": "諸果子而為供養。應入壇者洗浴受戒。入出",
    "T20n1097_003:0429b19": "壇場一切軌則皆如王法。如是壇場所有利",
    "T20n1097_003:0429b20": "益。皆是世尊善巧方便。調伏眾生令於長夜",
    "T20n1097_003:0429b21": "而得解脫。若求聲聞者即以聲聞乘而調伏",
    "T20n1097_003:0429b22": "之。若求辟支佛者即以辟支佛乘而調伏之。",
    "T20n1097_003:0429b23": "若求菩薩者即以大乘而調伏之。若以如是",
    "T20n1097_003:0429b24": "祕密神呪而調伏者。即以神呪善巧方便。令",
    "T20n1097_003:0429b25": "趣善道乃至菩提。是故於此神呪應斷疑惑。",
    "T20n1097_003:0429b26": "若有成就佛及菩薩所說神呪。如此之人即",
    "T20n1097_003:0429b27": "得預流一來不還阿羅漢果辟支佛果。乃至",
    "T20n1097_003:0429b28": "證得阿耨多羅三藐三菩提。是故入此壇者",
    "T20n1097_003:0429b29": "成大福業。具足智慧神通宿命。乃至十地所",
    "T20n1097_003:0429c01": "有功德皆悉成就。超越眾魔一切境界。摧伏",
    "T20n1097_003:0429c02": "怨敵斷諸障惱。乃至五無間業悉皆銷滅。無",
    "T20n1097_003:0429c03": "量功德皆悉成就。",
    "T20n1097_003:0429c04": "成就調伏諸龍得自在分第十四",
    "T20n1097_003:0429c05": "爾時聖觀自在菩薩。復說調伏龍法。若有欲",
    "T20n1097_003:0429c06": "得調伏諸龍得自在者。持呪之人應往至彼",
    "T20n1097_003:0429c07": "龍所居處。取淨黃土用和牛糞。塗作壇場。燒",
    "T20n1097_003:0429c08": "栴檀香及沈水香散華供養。應誦尊者聖觀",
    "T20n1097_003:0429c09": "自在不空羂索心呪王一百八遍。龍所居池",
    "T20n1097_003:0429c10": "水皆枯竭。龍及男女自然而現。皆悉歡喜頂",
    "T20n1097_003:0429c11": "禮呪人。讚呪者言善來善來何為至此。呪者",
    "T20n1097_003:0429c12": "報言我有所欲希能相為。龍即問言何所須",
    "T20n1097_003:0429c13": "耶。呪者報言我所思念。汝宜隨順速應我心。",
    "T20n1097_003:0429c14": "其龍聞已頂禮呪人忽然不現。須臾之間龍",
    "T20n1097_003:0429c15": "所居處池水還滿。龍及眷屬歸於本宮無復",
    "T20n1097_003:0429c16": "暴惡。其性調柔住不放逸。常懼呪人重加其",
    "T20n1097_003:0429c17": "罰失於自在。及其眷屬恐墮惡道不貪五欲。",
    "T20n1097_003:0429c18": "呪人於後欲求財物。廣行惠施饒益眾生。念",
    "T20n1097_003:0429c19": "彼龍時其龍即變作童子形。應念而至。身服",
    "T20n1097_003:0429c20": "珍寶種種莊嚴。於呪者前胡跪而問。欲作何",
    "T20n1097_003:0429c21": "事。呪人報言我須財物以施貧乏。龍復報言",
    "T20n1097_003:0429c22": "今隨意樂當令滿足。作是語已即入海中。取",
    "T20n1097_003:0429c23": "如意寶珠奉施呪人。而發大願以如意珠。施",
    "T20n1097_003:0429c24": "贍部洲一切眾生。捨離貧窮得大富貴。所求",
    "T20n1097_003:0429c25": "滿足自在無礙。呪人得珠而語龍言。汝可還",
    "T20n1097_003:0429c26": "宮我若須汝。應念可來無得遺忘。呪人得此",
    "T20n1097_003:0429c27": "如意寶珠。所須皆遂。利益無量諸眾生類。皆",
    "T20n1097_003:0429c28": "令快樂富貴自在。呪人復以種種香華供養",
    "T20n1097_003:0429c29": "寶珠。惟應自見勿示他人。若示他珠即失神",
    "T20n1097_003:0430a01": "變復不自在。後若賣時於百俱胝價中但得",
    "T20n1097_003:0430a02": "其半。復更賣時又減半價。如是後後復更賣",
    "T20n1097_003:0430a03": "時常減其半。乃至如石一無所直。棄之於地",
    "T20n1097_003:0430a04": "無有光明。若於後時有佛出世。此如意珠還",
    "T20n1097_003:0430a05": "有神變入於海中。如是福力皆由神呪。若不",
    "T20n1097_003:0430a06": "如是如意寶珠甚難可得。若彼呪人見時氣",
    "T20n1097_003:0430a07": "旱稼穡燋黃。心念彼龍其龍爾時。化作人形",
    "T20n1097_003:0430a08": "應念而至。頂禮呪人而作是言。仁者復何所",
    "T20n1097_003:0430a09": "須。呪人報言今者氣旱苗稼不登。可降甘",
    "T20n1097_003:0430a10": "雨普令潤澤。於是時間即復龍形。昇於空中",
    "T20n1097_003:0430a11": "興大雲雨。普洽一切無不豐足。作是事已白",
    "T20n1097_003:0430a12": "呪人言。其所應作我今已辦。呪人告言可還",
    "T20n1097_003:0430a13": "本所。我若憶念汝當赴我。其龍於是禮呪人",
    "T20n1097_003:0430a14": "足。即沒不現還於本宮。若彼呪人欲於龍宮",
    "T20n1097_003:0430a15": "有所遊觀。憶念彼龍其龍即能應念而至。而",
    "T20n1097_003:0430a16": "作是言仁者復何所須。呪人報言欲往龍宮",
    "T20n1097_003:0430a17": "有所遊觀。即將呪人欻然而去。至彼龍宮龍",
    "T20n1097_003:0430a18": "變呪人以為龍子。雖共遊處。終不為彼龍毒",
    "T20n1097_003:0430a19": "所傷。呪人遊戲淹時還憶人間。即採龍宮所",
    "T20n1097_003:0430a20": "有珍寶。衣服飲食香華繒綵。及諸樂器畫繢",
    "T20n1097_003:0430a21": "等事。悉皆殊勝人中所無。龍與呪人齎持彼",
    "T20n1097_003:0430a22": "物。於須臾頃還至本處。復語呪人作如是言。",
    "T20n1097_003:0430a23": "更欲何求呪人報言。眾事已辦隨意而去。其",
    "T20n1097_003:0430a24": "龍爾時昇空而逝。若彼呪人意欲移龍置於",
    "T20n1097_003:0430a25": "他國。即往龍池而誦此呪結界自護。呪曰。",
    "T20n1097_003:0430a26": "第二十五(丹本此呪却在第二十四段)",
    "T20n1097_003:0430a27": "唵　阿慕伽　烏波味賒　[合*牛]泮吒(半音)",
    "T20n1097_003:0430a28": "丹本有呪云(此呪宋鄉二本無丹本有此呪為第二十五段呪)。",
    "T20n1097_003:0430a29": "唵　阿慕伽　毘社耶　摩訶那(去)漫陀漫陀",
    "T20n1097_003:0430b01": "　娑婆訶",
    "T20n1097_003:0430b02": "此是護自身呪。欲結界時先誦此呪。以呪十",
    "T20n1097_003:0430b03": "方隨心遠近作其界畔。一切非人無能得便。",
    "T20n1097_003:0430b04": "以淨黃土於其界內。選擇淨地作四方壇。於",
    "T20n1097_003:0430b05": "其壇內燒香散華。應畫羂索猶如蛇形名龍",
    "T20n1097_003:0430b06": "羂索。爾時呪人以右足拇指。躡畫索頭。誦",
    "T20n1097_003:0430b07": "不空羂索心呪王一百八遍。其龍爾時身如",
    "T20n1097_003:0430b08": "焚灼。至呪人前以呪力故。雖有瞋怒不能為",
    "T20n1097_003:0430b09": "害。即變其形以為水蛇。呪人取之以置瓶內。",
    "T20n1097_003:0430b10": "或篋笥中無所逃避。所去之處恒將隨逐。飲",
    "T20n1097_003:0430b11": "以乳汁存其軀命。設有餘國旱澇不調。能貨",
    "T20n1097_003:0430b12": "易之以取財物。為護國故不將貨賣。若有國",
    "T20n1097_003:0430b13": "土旱澇不調。令其降雨無有過失。龍至他國",
    "T20n1097_003:0430b14": "降注甘雨。一切苗稼甘蔗稻穀悉皆成熟。又",
    "T20n1097_003:0430b15": "能令彼多諸水牛。彼國眾生因之耕植。由此",
    "T20n1097_003:0430b16": "遠離饑饉疫病鬪戰諍論。復無賊盜及以惡",
    "T20n1097_003:0430b17": "獸。衣食豐足安隱快樂。一切人民皆行善事。",
    "T20n1097_003:0430b18": "惠施貧乏堅持禁戒。廣修福業恒念無常。說",
    "T20n1097_003:0430b19": "如是言我等眾生生於邊國。無量時來饑饉",
    "T20n1097_003:0430b20": "逼迫。應知皆是大龍威德力故。令我等輩捨",
    "T20n1097_003:0430b21": "離如是無量苦惱。大龍由是得無量福。復為",
    "T20n1097_003:0430b22": "彼國承事供養。龍王歡喜守護人民。時持呪",
    "T20n1097_003:0430b23": "人攝取彼龍勸立誓願。常令利益一切眾生。",
    "T20n1097_003:0430b24": "復與受戒。彼龍因此善根力故。捨畜生身得",
    "T20n1097_003:0430b25": "不退地。乃至證獲無上菩提。其持呪人為利",
    "T20n1097_003:0430b26": "眾生施其命故。檀波羅蜜乃得圓滿。不得生",
    "T20n1097_003:0430b27": "於地獄餓鬼畜生趣中。常生人天速得佛地。",
    "T20n1097_003:0430b28": "成就見不空羂索王法分第十五",
    "T20n1097_003:0430b29": "若有欲得見不空羂索神呪王者。其持呪人",
    "T20n1097_003:0430c01": "應先洗浴。著新淨衣堅持禁戒。然後擇空閑",
    "T20n1097_003:0430c02": "處。或於樹下或於塔邊或園林中。以白月八",
    "T20n1097_003:0430c03": "日或十四日。治地作壇用水灑之。敷吉祥草",
    "T20n1097_003:0430c04": "應誦此呪。自結頂髮而護其身。呪曰。",
    "T20n1097_003:0430c05": "唵(一)旖慕伽(上二)跛囉視多(三)[口*洛]叉[口*洛]叉(四)我",
    "T20n1097_003:0430c06": "某甲(五)[貝*甘](呼奄反六)撥(七)娑嚩訶(八)",
    "T20n1097_003:0430c07": "誦此呪已。應誦不空羂索王呪。呪白芥子三",
    "T20n1097_003:0430c08": "遍散於四方。即得一切障礙鬼神。退散馳走",
    "T20n1097_003:0430c09": "無能惱亂。然後於草上結加趺坐。以衣蒙頭",
    "T20n1097_003:0430c10": "作定手印。應誦不空羂索神呪王滿一千八",
    "T20n1097_003:0430c11": "遍。爾時即有大聲及大光明或空中華下。持",
    "T20n1097_003:0430c12": "呪之人見聞如是不應驚怖。當知即是成就",
    "T20n1097_003:0430c13": "見尊者不空羂索王法。然後從座而起燒香散",
    "T20n1097_003:0430c14": "華。一心憶念尊者聖觀自在遍觀十方。即見",
    "T20n1097_003:0430c15": "聖不空羂索神呪王。從南方來乘空而行。威",
    "T20n1097_003:0430c16": "光晃曜如百千電。一切珍寶莊嚴其身。面有",
    "T20n1097_003:0430c17": "三目現瞋怒相。口牙上出髮如火焰。其色靉",
    "T20n1097_003:0430c18": "靆猶如夏雲。身有四臂。一手執劍。一手執索。",
    "T20n1097_003:0430c19": "所執劍索有火焰光。被赤衣服鼻中氣出如",
    "T20n1097_003:0430c20": "盛火焰。遍滿虛空明耀。一切手足皆以真金",
    "T20n1097_003:0430c21": "金剛末尼及吠琉璃而莊嚴之。以大龍王而",
    "T20n1097_003:0430c22": "為瓔珞。於是大笑聲如天鼓其形可怖。山河",
    "T20n1097_003:0430c23": "振涌樹木摧折。持呪之人雖見如是種種異",
    "T20n1097_003:0430c24": "相。不應驚怖。但誦不空羂索心呪王。及專心",
    "T20n1097_003:0430c25": "憶念聖觀自在菩薩燒香散華。復以淨水和",
    "T20n1097_003:0430c26": "白粳米散之供養。爾時呪王從空而下容貌",
    "T20n1097_003:0430c27": "寂靜。猶如天身熙怡微笑。讚呪人言善哉善",
    "T20n1097_003:0430c28": "哉。我今歡喜汝求何事。若求自在安樂若曷",
    "T20n1097_003:0430c29": "囉闍。作斫羯羅伐底曷囉闍位。若隱形若",
    "T20n1097_003:0431a01": "騰空若呪仙若呪仙斫羯囉伐底曷囉闍。若",
    "T20n1097_003:0431a02": "帝釋若梵王若護世。若宿住隨念智若五通。",
    "T20n1097_003:0431a03": "若預流果一來果不還果阿羅漢果辟支佛",
    "T20n1097_003:0431a04": "果。乃至阿耨多羅三藐三菩提道。隨汝所樂。",
    "T20n1097_003:0431a05": "其所樂者禮拜求索。如上所說應作是言。汝",
    "T20n1097_003:0431a06": "可與我而作使者。爾時呪神為作使者。隨有",
    "T20n1097_003:0431a07": "處分皆悉能作。所行之處常隨逐之。所見所",
    "T20n1097_003:0431a08": "聞向呪人說。若持呪人不用呪王親近住時。",
    "T20n1097_003:0431a09": "即自遠去。呪人憶念應時即至。或將伏藏與",
    "T20n1097_003:0431a10": "持呪人。或示伏藏。若持呪人見鬼病者意欲",
    "T20n1097_003:0431a11": "療治。使者即為除遣并治罰之。若患寒熱等",
    "T20n1097_003:0431a12": "病能令除滅。亦能禁止一切水火刀劍毒藥",
    "T20n1097_003:0431a13": "雲龍盜賊。復能摧破他軍怨敵。隨持呪者所",
    "T20n1097_003:0431a14": "作無違。呪人瞋時亦不敢瞋亦不逃避。呪人",
    "T20n1097_003:0431a15": "若不如法及以怯弱即不成就。由是呪人常",
    "T20n1097_003:0431a16": "應如法勤修福業。不假多功而得成就。",
    "T20n1097_003:0431a17": "成就見如來法分第十六",
    "T20n1097_003:0431a18": "若有欲得見如來者。其持呪人行十善業。起",
    "T20n1097_003:0431a19": "慈悲心發增上意樂。精進堅固自誓要期。為",
    "T20n1097_003:0431a20": "欲利益一切眾生。供養三寶。於聖觀自在菩",
    "T20n1097_003:0431a21": "薩像前。塗地造壇。隨力所辦種種資具。燈",
    "T20n1097_003:0431a22": "燭華香而用供養。清淨其身著鮮白衣。日別",
    "T20n1097_003:0431a23": "三時洗浴并換衣服。於其壇內或三日或七",
    "T20n1097_003:0431a24": "日斷食。結加趺坐作如來印。應誦不空羂索",
    "T20n1097_003:0431a25": "心呪王。爾時聖觀自在菩薩。像身震動或現",
    "T20n1097_003:0431a26": "神變。或行或坐或低或昂。或現一身多身或",
    "T20n1097_003:0431a27": "麁或細。或起騰空放大光明。若見如此種種",
    "T20n1097_003:0431a28": "異相。當知即是呪法成就。其持呪人應令普",
    "T20n1097_003:0431a29": "賢得見如來。復由此相聖觀自在菩薩。令普",
    "T20n1097_003:0431b01": "賢菩薩。奉請世尊使呪人見。復由此相當知",
    "T20n1097_003:0431b02": "如來。允許聖觀自在菩薩之所啟請。為欲利",
    "T20n1097_003:0431b03": "益哀愍一切眾生故。時持呪者見如是相歡",
    "T20n1097_003:0431b04": "喜踊躍。復以種種供養之具。供養聖觀自在",
    "T20n1097_003:0431b05": "菩薩。應誦不空羂索心呪王乃至聖觀自在",
    "T20n1097_003:0431b06": "菩薩像。於其座上示現隱沒。如來出現申金",
    "T20n1097_003:0431b07": "色臂。安慰呪人唱如是言。汝者如來大悲者",
    "T20n1097_003:0431b08": "哀愍汝故。汝所希求我當滿足汝願。于時呪",
    "T20n1097_003:0431b09": "人瞻仰世尊。踊躍歡喜右繞七匝。香花供養",
    "T20n1097_003:0431b10": "修敬已畢。白言世尊。我今肉眼得見如來。我",
    "T20n1097_003:0431b11": "所希求願令滿足。爾時世尊告呪人言。隨汝",
    "T20n1097_003:0431b12": "意樂悉當與汝。汝今何求。若求多聞。若求財",
    "T20n1097_003:0431b13": "寶富貴自在。若求呪仙。若於如來法中。求聲",
    "T20n1097_003:0431b14": "聞緣覺菩提。若求灌頂菩薩之位。若求人中",
    "T20n1097_003:0431b15": "無病長壽。或求生婆羅門家居士大種姓家。",
    "T20n1097_003:0431b16": "轉輪王家殊勝生處。若求生四大王眾天三",
    "T20n1097_003:0431b17": "十三天。焰摩天覩史多天化樂天他化自在",
    "T20n1097_003:0431b18": "天。梵身天淨居天及求聖果。如是等處所求",
    "T20n1097_003:0431b19": "皆得。以如來神力故福德加持故。如來祕密",
    "T20n1097_003:0431b20": "神呪故。聖觀自在菩薩願力故。不空羂索心",
    "T20n1097_003:0431b21": "呪王威力故。持呪之人意樂清淨故。如來語",
    "T20n1097_003:0431b22": "言無虛謬故。諸所希求必當成就。若持呪者",
    "T20n1097_003:0431b23": "於如來前欲得授記。如來亦為授記。愚夫少",
    "T20n1097_003:0431b24": "智不應分別。生如是疑佛智難成。要經無量",
    "T20n1097_003:0431b25": "百千俱胝那庾多阿僧企耶劫。修行淨業百",
    "T20n1097_003:0431b26": "千業行。善巧方便方得成滿。云何以少呪法",
    "T20n1097_003:0431b27": "一生修集便得授記。勿起此疑。何以故以持",
    "T20n1097_003:0431b28": "呪人。修行般若善巧方便。信力精進力念力",
    "T20n1097_003:0431b29": "三摩地力。由是因緣一切成就。乃至成佛故。",
    "T20n1097_003:0431c01": "我今者安慰呪人。勸發精進為之授記。當成",
    "T20n1097_003:0431c02": "阿耨多羅三藐三菩提。欲令呪人得授記已。",
    "T20n1097_003:0431c03": "依菩薩行次第修習。一切自在得靜慮三摩",
    "T20n1097_003:0431c04": "地。如是自在菩薩。得近阿耨多羅三藐三菩",
    "T20n1097_003:0431c05": "提。由是呪人先求自在。若有未甞菩提樂者。",
    "T20n1097_003:0431c06": "應生淨信乘信力故。一切事成速達彼岸。若",
    "T20n1097_003:0431c07": "不信者假使經於百千俱胝。多劫精進唐捐",
    "T20n1097_003:0431c08": "其功。終無獲證。遠離阿耨多羅三藐三菩提。",
    "T20n1097_003:0431c09": "世尊由是了知眾生意樂。故為之授記。呪人",
    "T20n1097_003:0431c10": "由是於世尊前。求授記故佛為之記。爾時呪",
    "T20n1097_003:0431c11": "人得授記已。應知決定我當成佛。為天人師",
    "T20n1097_003:0431c12": "無上福田。而發是心我下劣身。不淨所生無",
    "T20n1097_003:0431c13": "常敗壞。壽命短促生滅逼迫。復何所用。為求",
    "T20n1097_003:0431c14": "如來不壞身故持養此身。發願不作身語及",
    "T20n1097_003:0431c15": "意不善之業。常行身語及意善業。必當捨離",
    "T20n1097_003:0431c16": "五趣之身。修行佛因精勤苦行。以持呪人神",
    "T20n1097_003:0431c17": "呪力故。定證菩提。為能積集不可思議功德",
    "T20n1097_003:0431c18": "力故。誦持如來陀羅尼故。修習殊勝三摩地",
    "T20n1097_003:0431c19": "力故。由是如來呪藏中。說如此神呪。有大印",
    "T20n1097_003:0431c20": "法及結壇法并入壇法。攘災法增益法。治罰",
    "T20n1097_003:0431c21": "一切障礙鬼法。若有信者以呪方便而調伏",
    "T20n1097_003:0431c22": "之。能現菩薩種種神變。所作吉祥善巧方便。",
    "T20n1097_003:0431c23": "無病長壽滅諸煩惱離五無間業。復能銷滅",
    "T20n1097_003:0431c24": "厄難災障。能除疫病。及能除呪起死屍鬼魘",
    "T20n1097_003:0431c25": "魅。并起屍鬼及惡徵祥。復能令毒藥蠱毒器",
    "T20n1097_003:0431c26": "仗。赤瘡黑瘡痔瘻。塞建陀鬼癎鬼影鬼小兒",
    "T20n1097_003:0431c27": "鬼。由呪力故不能為害。復得色力富貴自在",
    "T20n1097_003:0431c28": "安樂身心。悅豫智慧聰明憶念。有大威德眾",
    "T20n1097_003:0431c29": "人敬愛。復能成就福智資糧增長善根。面貌",
    "T20n1097_003:0432a01": "端正光輝可愛。若有成就尊者聖觀自在菩",
    "T20n1097_003:0432a02": "薩不空羂索心呪王法。即得如是無量功德。",
    "T20n1097_003:0432a03": "如如意寶及劫臘波樹所求皆得。此神呪法",
    "T20n1097_003:0432a04": "假使經於百千俱胝劫生求。尚難可得。何況",
    "T20n1097_003:0432a05": "少福眾生而得此法。法尚難得何況成就。當",
    "T20n1097_003:0432a06": "知此呪難得見聞。以一切如來之所護持。一",
    "T20n1097_003:0432a07": "切菩薩之所同入。一切如來所共成就。一切",
    "T20n1097_003:0432a08": "諸天之所擁衛。常為呪人之所供養。是大福",
    "T20n1097_003:0432a09": "聚。能應眾生皆得滿足。示現無上正等菩提。",
    "T20n1097_003:0432a10": "若有人受持此呪。以諸花香幢幡寶蓋。供養",
    "T20n1097_003:0432a11": "恭敬尊重讚歎。終不墮於地獄餓鬼畜生諸",
    "T20n1097_003:0432a12": "惡趣中。常生極樂世界阿彌陀佛前。壽命無",
    "T20n1097_003:0432a13": "量。一切皆如聖觀自在菩薩威德神力。",
    "T20n1097_003:0432a14": "第二十六呪",
    "T20n1097_003:0432a15": "南謨囉哆那　怛囉夜耶　南謨阿弭哆婆耶",
    "T20n1097_003:0432a16": "　怛他孽多耶　南謨阿唎耶　跋嚧吉帝",
    "T20n1097_003:0432a17": "　失筏囉耶　菩提薩埵耶　摩訶薩埵耶　摩",
    "T20n1097_003:0432a18": "訶迦嚧尼迦耶　怛跌他　唵　阿慕伽鉢囉",
    "T20n1097_003:0432a19": "底喝多　僧訶囉　僧訶囉[合*牛]泮吒",
    "T20n1097_003:0432a20": "此是收除呪。凡結壇事畢欲收除時。先誦此",
    "T20n1097_003:0432a21": "呪然後除之。",
    "T20n1097_003:0432a22": "不空羂索陀羅尼自在王呪經卷下"
}