{
    "T30n1582_006:0991a18": "菩薩善戒經卷第六",
    "T30n1582_006:0991a20": "宋罽賓三藏求那跋摩譯",
    "T30n1582_006:0991a21": "17 供養三寶品菩薩地供養三寶品第十七",
    "T30n1582_006:0991a22": "「云何名為菩薩摩訶薩供養如來？供養如來",
    "T30n1582_006:0991a23": "凡有十種：一者供養色身；二者供養塔；三者",
    "T30n1582_006:0991a24": "現見供養；四者不現見供養；五者自供養；六",
    "T30n1582_006:0991a25": "者他供養；七者利益供養；八者最勝供養；九",
    "T30n1582_006:0991a26": "者清淨供養；十者受持供養。供養色身者，菩",
    "T30n1582_006:0991a27": "薩摩訶薩若見佛色身而供養之，是名供養",
    "T30n1582_006:0991a28": "色身。供養塔者，若菩薩摩訶薩為如來故造",
    "T30n1582_006:0991a29": "作塔廟形像龕窟，修治已壞朽故之塔，若見",
    "T30n1582_006:0991b01": "新塔花香供養，是名供養塔。現見供養者，",
    "T30n1582_006:0991b02": "菩薩摩訶薩若現見如來形像時如見此佛，",
    "T30n1582_006:0991b03": "見十方佛亦復如是，是名現見供養。不現見",
    "T30n1582_006:0991b04": "供養者，菩薩摩訶薩若供養現在諸佛及佛",
    "T30n1582_006:0991b05": "塔廟得信解心：『我今現見作是供養，亦得供",
    "T30n1582_006:0991b06": "養過去未來佛。何以故？一切如來同一法性",
    "T30n1582_006:0991b07": "故，以是故則得供養去來諸佛。若我供養",
    "T30n1582_006:0991b08": "現在佛塔，亦得供養去來佛塔。何以故？如是",
    "T30n1582_006:0991b09": "諸塔同一法性故，若供養一佛則已供養十",
    "T30n1582_006:0991b10": "方諸佛，若供養一塔則已供養十方佛塔。』造",
    "T30n1582_006:0991b11": "作龕窟、補治故塔、供養塔時亦復如是，是名",
    "T30n1582_006:0991b12": "不現見供養。又復不現見供養者，若不見佛、",
    "T30n1582_006:0991b13": "不見佛塔，心想念言：『此是如來、此是佛塔。』一",
    "T30n1582_006:0991b14": "切佛、一切塔、一切窟、一切像亦復如是，是名",
    "T30n1582_006:0991b15": "不現見供養。復有不現見供養者，若菩薩佛",
    "T30n1582_006:0991b16": "涅槃後，為如來故建立塔廟造作龕窟，若一",
    "T30n1582_006:0991b17": "若二乃至無量隨力能作，是名不現見供養。",
    "T30n1582_006:0991b18": "如是無量福德果報，攝取無量梵福德果。菩",
    "T30n1582_006:0991b19": "薩摩訶薩以是因緣，於無量劫不墮惡趣，亦",
    "T30n1582_006:0991b20": "能莊嚴菩提之道。菩薩摩訶薩不現見三寶",
    "T30n1582_006:0991b21": "而設供養，勝於現見供養之者，不可稱量不",
    "T30n1582_006:0991b22": "可為比，所得果報不可宣說。愚癡之人現見",
    "T30n1582_006:0991b23": "之後而設供養，智慧之人雖不現見而能供",
    "T30n1582_006:0991b24": "養，是名不現見供養。自作供養者，菩薩摩訶",
    "T30n1582_006:0991b25": "薩若供養佛及供養塔，手自經理不令他作，",
    "T30n1582_006:0991b26": "是名自供養。他供養者，若佛若塔欲供養時，",
    "T30n1582_006:0991b27": "聚集多人和合共作非獨自作。多人者，所謂",
    "T30n1582_006:0991b28": "父母妻子宗親眷屬僮僕，若王大臣婆羅門",
    "T30n1582_006:0991b29": "長者，隣比知識內人外人男女貧富受苦受",
    "T30n1582_006:0991b30": "樂，若師和上若同師同和上，若同住同法",
    "T30n1582_006:0991c01": "同學同國同名同姓，乃至邪見及栴陀羅，是",
    "T30n1582_006:0991c02": "名他供養。復有他供養者，菩薩摩訶薩若",
    "T30n1582_006:0991c03": "財富自在，以慈悲心惠施眾生，臨施之時作",
    "T30n1582_006:0991c04": "是願言：『眾生貧苦尠於福德，今受施已，我當",
    "T30n1582_006:0991c05": "勸令供養三寶，以是供養三寶因緣破壞貧",
    "T30n1582_006:0991c06": "窮多獲福德。』作是願已惠施眾生，施眾",
    "T30n1582_006:0991c07": "生已教令供養佛法僧寶，是名他供養。利",
    "T30n1582_006:0991c08": "益供養者，菩薩若於佛及佛塔，奉施衣服",
    "T30n1582_006:0991c09": "飲食臥具醫藥房舍恭敬禮拜，復以種種雜",
    "T30n1582_006:0991c10": "華塗香末香散香伎樂幡蓋燈明供養，又歎",
    "T30n1582_006:0991c11": "如來無量功德，五體投地，右遶三匝至無量",
    "T30n1582_006:0991c12": "匝，兼復奉獻金銀琉璃、頗梨珂貝、車𤦲馬瑙",
    "T30n1582_006:0991c13": "及身瓔珞鍾鈴之屬，乃至一錢一線一米，",
    "T30n1582_006:0991c14": "是名菩薩利益供養。最勝供養者，菩薩若於",
    "T30n1582_006:0991c15": "佛及佛塔，所設供養、利益供養、常恒供養、",
    "T30n1582_006:0991c16": "好物供養、現見供養、不現見供養、自供養、",
    "T30n1582_006:0991c17": "他供養、至心供養、喜心供養、至心忍樂供",
    "T30n1582_006:0991c18": "養三寶，以如是等供養迴向阿耨多羅三藐",
    "T30n1582_006:0991c19": "三菩提，是名最勝供養。清淨供養者，菩",
    "T30n1582_006:0991c20": "薩若於佛及佛塔，手自供養，非以憍慢輕賤心",
    "T30n1582_006:0991c21": "故令他執作，無有放逸，懃心精進至心淨",
    "T30n1582_006:0991c22": "心，非為國主生信敬故，非以當得國王大",
    "T30n1582_006:0991c23": "臣長者居士所供養故，非以自顯己之功德",
    "T30n1582_006:0991c24": "而供養也，所作形像不以雌黃雞子羅差膠",
    "T30n1582_006:0991c25": "油酥等塗地，不燒膠香熏香供養，頗迦",
    "T30n1582_006:0991c26": "花等亦不供養，一切臭華雖有好色亦不供",
    "T30n1582_006:0991c27": "養，乃至種種臭穢之物不以供養。離如是",
    "T30n1582_006:0991c28": "等諸供養者，是名清淨供養。受持供養者，",
    "T30n1582_006:0991c29": "菩薩若於佛及佛塔，若自出財若從他求，",
    "T30n1582_006:0992a01": "若作像若作塔，若一若二若乃至百千無量",
    "T30n1582_006:0992a02": "萬億一一塔中一一像前恭敬禮拜，以好華",
    "T30n1582_006:0992a03": "香伎樂燈明瓔珞幡蓋而供養之，亦不以此",
    "T30n1582_006:0992a04": "供養因緣故求阿耨多羅三藐三菩提求於佛",
    "T30n1582_006:0992a05": "道。何以故？菩薩摩訶薩住不退地故。菩薩住",
    "T30n1582_006:0992a06": "是不退地已，於諸佛土受身無礙。菩薩摩",
    "T30n1582_006:0992a07": "訶薩不自出財不求他財，作是願言：『若閻浮",
    "T30n1582_006:0992a08": "提所有眾生，有能供養佛法僧寶，從四天下",
    "T30n1582_006:0992a09": "乃至三千大千世界十方無量無邊世界所有",
    "T30n1582_006:0992a10": "眾生，以上中下供養三寶，我當至心隨其歡",
    "T30n1582_006:0992a11": "喜。』復作是願：『以是因緣，令諸眾生悉得成就",
    "T30n1582_006:0992a12": "阿耨多羅三藐三菩提。』是名菩薩莊嚴無上",
    "T30n1582_006:0992a13": "菩提之道、是名如法作供養。菩薩摩訶薩修",
    "T30n1582_006:0992a14": "集慈心如𤛗牛頃，悲喜捨心亦復如是，一",
    "T30n1582_006:0992a15": "切有為無常無我無樂無淨，深觀涅槃功德",
    "T30n1582_006:0992a16": "微妙，念佛法僧施戒天等，乃至不見法界之",
    "T30n1582_006:0992a17": "中有微分相可得宣說，至心趣行六波羅蜜，",
    "T30n1582_006:0992a18": "以四攝法攝取眾生，是名如法作供養。若有",
    "T30n1582_006:0992a19": "比丘常樂喜見恭敬供養金塔金像、銀塔銀像、",
    "T30n1582_006:0992a20": "頗梨真珠車𤦲馬瑙璧玉塔像，不喜樂見供",
    "T30n1582_006:0992a21": "養恭敬泥木塔像，當知是人不名如法作供",
    "T30n1582_006:0992a22": "養。是如法作供養，名無上供養、無勝供養、最",
    "T30n1582_006:0992a23": "上供養。如是供養勝諸供養，能得無量無勝",
    "T30n1582_006:0992a24": "之果。菩薩摩訶薩供養三寶為六事故，一",
    "T30n1582_006:0992a25": "者福田無勝故；二者知恩報恩故；三者勝於",
    "T30n1582_006:0992a26": "一切一足二足多足無足故；四者難遇如優",
    "T30n1582_006:0992a27": "曇鉢花故；五者無師和上自然得成阿耨多",
    "T30n1582_006:0992a28": "羅三藐三菩提故；六者能令眾生獲得世樂",
    "T30n1582_006:0992a29": "出世樂因故。法僧亦爾。菩薩欲受菩薩戒時",
    "T30n1582_006:0992b01": "當觀和上，若具八法乃從受戒。一者具足優",
    "T30n1582_006:0992b02": "婆塞戒沙彌戒大比丘戒；二者能致供養；",
    "T30n1582_006:0992b03": "三者善能觀察持戒毀戒相貌；四者得舍",
    "T30n1582_006:0992b04": "摩他、毘婆舍那；五者慈心憐愍一切；六者",
    "T30n1582_006:0992b05": "能捨己樂以施眾生；七者無畏；八者不說",
    "T30n1582_006:0992b06": "非法不聽非法。說非法者呵責諫喻，能忍一",
    "T30n1582_006:0992b07": "切呰毀打罵惱害等苦，貪瞋癡等毀禁之人及",
    "T30n1582_006:0992b08": "懈怠者，處眾說法不辭疲勞，不謬解義亦不",
    "T30n1582_006:0992b09": "誤說。發言柔軟初不麁獷，常念眾生欲令安",
    "T30n1582_006:0992b10": "樂。有疑輒請不懷恥辱。善知方便教化眾生。",
    "T30n1582_006:0992b11": "知諸眾生煩惱對治，於諸眾生其心平等，無",
    "T30n1582_006:0992b12": "有貴賤尊卑之異。六根具足威儀庠序。不信",
    "T30n1582_006:0992b13": "讒言細行淨行，不自矜高輕蔑於人，不為利",
    "T30n1582_006:0992b14": "養外現諂曲。捨除貪妬慳悋之心，若自得利",
    "T30n1582_006:0992b15": "先推他人。其心常一無有放逸，見他得利歡",
    "T30n1582_006:0992b16": "喜如己。知足少欲唯畜六物，六物之外隨得",
    "T30n1582_006:0992b17": "隨施。恒勸前人隨犯發露，為示憶念善知悔",
    "T30n1582_006:0992b18": "法。善能瞻養病苦之人。終不宣說聲聞法藏",
    "T30n1582_006:0992b19": "菩薩藏過。若有具足如是法者任為和上。菩",
    "T30n1582_006:0992b20": "薩摩訶薩既受戒已，和上若病應為給使，若",
    "T30n1582_006:0992b21": "不病者應隨教作。應生虔重恭敬之心，迎",
    "T30n1582_006:0992b22": "逆禮拜立侍左右，奉施衣食臥具醫藥隨順",
    "T30n1582_006:0992b23": "法語，隨法而作無有動轉，隨所犯罪誠實而",
    "T30n1582_006:0992b24": "說。若聽法時作佛想法想比丘僧想、難想眼",
    "T30n1582_006:0992b25": "想、大智因想、大光明想、得大果報想、是大涅",
    "T30n1582_006:0992b26": "槃無上道因想、得常樂想、得舍摩他毘婆舍",
    "T30n1582_006:0992b27": "那想，如是想者即是真實法想，是名具足聽",
    "T30n1582_006:0992b28": "法功德。又聽法時應至心聽信心聽，不應念",
    "T30n1582_006:0992b29": "言我：『今不應從破戒者、斯下種姓根不具足",
    "T30n1582_006:0992c01": "不正語者弊性之人而問法也。』離如是念至",
    "T30n1582_006:0992c02": "心聽法。菩薩摩訶薩受菩薩戒有二種：一",
    "T30n1582_006:0992c03": "者智；二者愚。若作如上思惟觀者，是名愚癡，",
    "T30n1582_006:0992c04": "不增善法不得大智。菩薩修集四無量心慈",
    "T30n1582_006:0992c05": "悲喜捨。四無量心有三種：一者眾生緣；二者",
    "T30n1582_006:0992c06": "法緣；三者無緣。眾生緣者，菩薩摩訶薩修",
    "T30n1582_006:0992c07": "集慈心，諦觀一切三聚眾生，一者受樂、二者",
    "T30n1582_006:0992c08": "受苦、三者受不苦不樂。菩薩摩訶薩修集慈",
    "T30n1582_006:0992c09": "心，觀受樂者令其增長，觀苦眾生滅苦生樂，",
    "T30n1582_006:0992c10": "觀不苦不樂者斷除苦樂令得涅槃，是名眾",
    "T30n1582_006:0992c11": "生緣。法緣者，菩薩摩訶薩唯觀法相不作眾",
    "T30n1582_006:0992c12": "生相。若我修慈無眾生者，誰得離苦？誰得受",
    "T30n1582_006:0992c13": "樂？是名法緣。無緣者，捨眾生相及以法相增",
    "T30n1582_006:0992c14": "長慈心，是名無緣。如慈，餘三無量亦復如是。",
    "T30n1582_006:0992c15": "菩薩摩訶薩若因眾生修無量心，當知是心",
    "T30n1582_006:0992c16": "不異外道，亦與聲聞辟支佛共。菩薩摩訶薩",
    "T30n1582_006:0992c17": "四無量心合則為悲，是故菩薩名為大悲。菩",
    "T30n1582_006:0992c18": "薩觀察受苦眾生有百一十，為除是苦修集",
    "T30n1582_006:0992c19": "大悲。何等百一十？一種生苦。復有二種：一者",
    "T30n1582_006:0992c20": "求不得苦；二者得已失苦。復有三種：一者苦",
    "T30n1582_006:0992c21": "苦；二者行苦；三者壞苦。復有四種：一者愛別",
    "T30n1582_006:0992c22": "離苦；二者怨憎會苦；三者死苦；四者五陰",
    "T30n1582_006:0992c23": "不滅苦。復有五種：一者欲因緣苦；二者瞋",
    "T30n1582_006:0992c24": "因緣苦；三者睡眠因緣苦；四者掉悔因緣苦；",
    "T30n1582_006:0992c25": "五者疑因緣苦。復有六種：一者惡道因苦；",
    "T30n1582_006:0992c26": "二者惡道果苦；三者多求苦；四者守護苦；五",
    "T30n1582_006:0992c27": "者得無厭苦；六者失苦。復有七種：一者生苦；",
    "T30n1582_006:0992c28": "二者老苦；三者病苦；四者死苦；五者愛別離",
    "T30n1582_006:0992c29": "苦；六者怨憎會苦；七者求不得苦。復有八種：",
    "T30n1582_006:0993a01": "一者寒苦；二者熱苦；三者飢苦；四者渴苦；五",
    "T30n1582_006:0993a02": "者不得自在苦；六者自作苦，如尼揵子；七者",
    "T30n1582_006:0993a03": "他作苦，如王事等；八者久威儀苦。復有九種：",
    "T30n1582_006:0993a04": "一者身貧窮苦；二者他貧窮苦；三者親愛壞",
    "T30n1582_006:0993a05": "苦；四者失財物苦；五者病苦；六者破戒苦；七",
    "T30n1582_006:0993a06": "者邪見苦；八者現在苦；九者他世苦。復有十",
    "T30n1582_006:0993a07": "種：一者有食無器苦；二者步涉無乘苦；三者",
    "T30n1582_006:0993a08": "求諸瓔珞華香不得苦；四者求覓伎樂遨戲",
    "T30n1582_006:0993a09": "不得苦；五者求於光明不得苦；六者求給使",
    "T30n1582_006:0993a10": "人不得苦；七者求漿不得苦；八者求衣不得",
    "T30n1582_006:0993a11": "苦；九者得不用苦；十者見來求苦。復有九",
    "T30n1582_006:0993a12": "種：一者一切苦；二者大苦；三者一切自苦；四",
    "T30n1582_006:0993a13": "者不如法住苦；五者轉苦；六者不得自在苦；",
    "T30n1582_006:0993a14": "七者害苦；八者隨逐苦；九者一切行苦。一切",
    "T30n1582_006:0993a15": "苦者，由往昔因得現在苦。大苦者，如諸眾生",
    "T30n1582_006:0993a16": "無量世中受地獄苦。一切自苦者，如地獄畜",
    "T30n1582_006:0993a17": "生餓鬼人天中苦。不如法住苦者，如作謀議",
    "T30n1582_006:0993a18": "欲害於他，事不成就反受其禍，如貪飲食後受",
    "T30n1582_006:0993a19": "大苦，如念貪欲瞋恚癡苦，如因身口意惡業",
    "T30n1582_006:0993a20": "受苦，如因毀戒受於憂苦。轉苦者，如現在王",
    "T30n1582_006:0993a21": "身轉至他世為奴僕苦，如現父母兄弟妻子",
    "T30n1582_006:0993a22": "轉至他世為怨憎苦，如現在巨富轉至他世",
    "T30n1582_006:0993a23": "受貧窮苦。不得自在苦者，如欲得長命、欲得",
    "T30n1582_006:0993a24": "端正、欲得上族、欲得富貴、欲得身力、欲得",
    "T30n1582_006:0993a25": "智慧、欲除怨敵，不得如意苦。害苦者，如世中",
    "T30n1582_006:0993a26": "人求破貧窮不能破苦、出家之人求壞煩惱",
    "T30n1582_006:0993a27": "不能壞苦，如事難苦、兵革起苦、行曠路苦、截",
    "T30n1582_006:0993a28": "手脚苦、閉繫打縛苦、驅擯出外苦。一切行苦",
    "T30n1582_006:0993a29": "者，因苦受苦、離樂受苦，一切諸受未斷故苦、",
    "T30n1582_006:0993b01": "不能出家苦、不能寂靜苦、不得菩提苦、多生",
    "T30n1582_006:0993b02": "思覺苦、凡夫苦、四大苦、三界苦、煩惱苦。是",
    "T30n1582_006:0993b03": "名百一十苦。菩薩觀察如是等苦，增長大悲。",
    "T30n1582_006:0993b04": "如是大苦，因十八種而得增長。何等十八？一",
    "T30n1582_006:0993b05": "者愚癡苦；二者受果報苦；三者行苦；四者常",
    "T30n1582_006:0993b06": "苦；五者生苦；六者自作苦；七者他作苦；八者",
    "T30n1582_006:0993b07": "破戒苦；九者邪見苦；十者過世苦；十一者",
    "T30n1582_006:0993b08": "大苦；十二者地獄苦；十三者人天苦；十四者",
    "T30n1582_006:0993b09": "轉苦；十五者受苦；十六者不知苦；十七者",
    "T30n1582_006:0993b10": "增長苦；十八者懈怠苦。菩薩常以四事因緣",
    "T30n1582_006:0993b11": "名為大悲：一者諦觀眾生受苦因緣甚深難",
    "T30n1582_006:0993b12": "解；二者無量世中修集；三者至心修集；",
    "T30n1582_006:0993b13": "四者以至心故為於眾生不惜身命。以是四",
    "T30n1582_006:0993b14": "事因緣故，能為眾生勞謙忍苦受於苦身，是",
    "T30n1582_006:0993b15": "故菩薩名淨大悲，淨大悲者名如來地。菩",
    "T30n1582_006:0993b16": "薩摩訶薩觀是百一十事，一切菩薩皆悉修",
    "T30n1582_006:0993b17": "集，為眾生故增長大悲。如是菩薩能觀眾生",
    "T30n1582_006:0993b18": "及以法相生於大悲，不能觀察無緣之相生",
    "T30n1582_006:0993b19": "於大悲，是故不得名為大悲；如來能具如是",
    "T30n1582_006:0993b20": "三種故名大悲。菩薩修集大悲故，得身寂靜、",
    "T30n1582_006:0993b21": "得心寂靜，以是身心寂靜因緣故，能破眾生",
    "T30n1582_006:0993b22": "所有煩惱，住於淨地、一子之地，於諸眾生",
    "T30n1582_006:0993b23": "愛之如子。以大悲因緣故，為諸眾生懃行苦",
    "T30n1582_006:0993b24": "行心無悔退，如聲聞道悟四諦時受無漏樂，",
    "T30n1582_006:0993b25": "菩薩修悲亦復如是。菩薩修悲但為眾生，不",
    "T30n1582_006:0993b26": "為自身修悲因緣。菩薩乃至不惜身命及外",
    "T30n1582_006:0993b27": "財物，修悲因緣捨身受身，終不毀失如來禁",
    "T30n1582_006:0993b28": "戒，難得三昧即能得之，難得智慧即能得之。",
    "T30n1582_006:0993b29": "是故如來於經中說：『菩薩阿耨多羅三藐三",
    "T30n1582_006:0993c01": "菩提住在何處？當言住於大悲。』無量無邊不",
    "T30n1582_006:0993c02": "可稱計，故名大悲。菩薩修集是無量心得現",
    "T30n1582_006:0993c03": "在樂，能令眾生遠離苦惱，得無量無上功德",
    "T30n1582_006:0993c04": "之聚，莊嚴阿耨多羅三藐三菩提。",
    "T30n1582_006:0993c05": "18 三十七助道品菩薩地三十七助道品第十八",
    "T30n1582_006:0993c06": "「云何名為菩薩摩訶薩慚愧？慚愧有二種：一",
    "T30n1582_006:0993c07": "者性；二者因緣。性者，菩薩摩訶薩自知所作",
    "T30n1582_006:0993c08": "非法，怖畏惡報而生慚愧。因緣者，菩薩若於",
    "T30n1582_006:0993c09": "自所作惡，恐人知故而生慚愧。性慚愧者，非",
    "T30n1582_006:0993c10": "因緣得，如菩薩性。菩薩修慚愧者從因緣得，",
    "T30n1582_006:0993c11": "如八正道因緣。慚愧有四種：一者不應作而",
    "T30n1582_006:0993c12": "作生於慚愧；二者應作不作生於慚愧；三者",
    "T30n1582_006:0993c13": "心自生疑而生慚愧；四者於覆藏罪恐他知",
    "T30n1582_006:0993c14": "故而生慚愧。云何名為菩提薩埵？薩埵者，名",
    "T30n1582_006:0993c15": "為勇健無所畏懼。菩薩之性性有健力，以性",
    "T30n1582_006:0993c16": "健故能調煩惱不隨其心，能忍眾苦種種恐",
    "T30n1582_006:0993c17": "怖，雖有恐怖不能傾動菩薩所有善法莊嚴，",
    "T30n1582_006:0993c18": "是名性勇健力，是故名為菩提薩埵。菩薩性",
    "T30n1582_006:0993c19": "勇健力有五因緣：一者種種生死苦；二者眾",
    "T30n1582_006:0993c20": "生種種行諸惡業；三者於無量世利益眾生",
    "T30n1582_006:0993c21": "受無量苦；四者至心堅持菩薩禁戒；五者至",
    "T30n1582_006:0993c22": "心聽受深法。菩薩摩訶薩有五因緣，為諸眾",
    "T30n1582_006:0993c23": "生受大苦切心無愁惱。一者有大勇健力故；",
    "T30n1582_006:0993c24": "二者修集無愁故；三者懃善方便健精進故；",
    "T30n1582_006:0993c25": "四者智慧力健故；五者專念修悲心故。云何",
    "T30n1582_006:0993c26": "菩薩解世書籍？菩薩善知世間方術，知字知",
    "T30n1582_006:0993c27": "句知辭知義，心口和合專念受持，是名菩",
    "T30n1582_006:0993c28": "薩知法知義；知法知義故能為他說，以說因",
    "T30n1582_006:0993c29": "緣故法智義智而得增長，是名聞慧思慧；以",
    "T30n1582_006:0994a01": "是聞思慧因緣故，助菩提法而得增長。云何",
    "T30n1582_006:0994a02": "名為菩薩知世？世有二種：一者眾生世；二者",
    "T30n1582_006:0994a03": "器世。菩薩摩訶薩觀眾生世，是故經說：『世間",
    "T30n1582_006:0994a04": "苦行受於生死，不知生死不得解脫。』如來善",
    "T30n1582_006:0994a05": "知眾生世間，是故經說：『眾生有五濁：一者命",
    "T30n1582_006:0994a06": "濁；二者眾生濁；三者煩惱濁；四者見濁；五者",
    "T30n1582_006:0994a07": "劫濁。』如今人壽不滿百年，是名命濁。如今眾",
    "T30n1582_006:0994a08": "生不能孝養父母師長和上沙門婆羅門等，",
    "T30n1582_006:0994a09": "不隨義行，不畏現在及未來世，不樂惠施，不",
    "T30n1582_006:0994a10": "喜福德，不樂受齋持戒精進，是名眾生濁。如",
    "T30n1582_006:0994a11": "今眾生因煩惱故殺害父母，於母姊妹及餘",
    "T30n1582_006:0994a12": "親屬強作非法，為與眾生作惡因緣，受畜弓",
    "T30n1582_006:0994a13": "箭刀杖牟槊，多有眾生妄語兩舌惡口無",
    "T30n1582_006:0994a14": "義語，有如是等無量諸惡不善煩惱起時，是",
    "T30n1582_006:0994a15": "名煩惱濁。如今眾生非法見法法見非法、非",
    "T30n1582_006:0994a16": "法說法法說非法，以見說故破壞正法增",
    "T30n1582_006:0994a17": "長邪法，無量眾生修集邪見，是名見濁。如",
    "T30n1582_006:0994a18": "惡時惡眾生有三種內惡劫起：一者飢饉內",
    "T30n1582_006:0994a19": "劫；二者疫病內劫；三者刀兵內劫，是名劫濁。",
    "T30n1582_006:0994a20": "是名菩薩知眾生世間。復次菩薩知器世間，",
    "T30n1582_006:0994a21": "菩薩善知器世成壞因緣，是故經說：『迦栴延！",
    "T30n1582_006:0994a22": "如來善知世間，知世間因、知世間滅、知世間",
    "T30n1582_006:0994a23": "道、知世間味、知世間苦、知世間解脫。迦栴",
    "T30n1582_006:0994a24": "延！六入、五陰及四大等，名為人身。以人身故，",
    "T30n1582_006:0994a25": "隨世作相，名之為我、名為眾生、名為壽命、",
    "T30n1582_006:0994a26": "名為士夫、名為某甲。如是名字性無真實，因",
    "T30n1582_006:0994a27": "煩惱故眾生說言我見我聞我知，見聞知者",
    "T30n1582_006:0994a28": "亦無真實。流布如是名姓飲食受苦受樂長",
    "T30n1582_006:0994a29": "壽短壽，是名流布。流布者名為相，不名真",
    "T30n1582_006:0994b01": "實。如來善知眾生世間器世間故，名如來",
    "T30n1582_006:0994b02": "善知世間。』菩薩若見於已年長福德勝者，應",
    "T30n1582_006:0994b03": "起奉迎禮拜問訊安施床座；若見年德與己",
    "T30n1582_006:0994b04": "等者，先意問訊謙下軟語執手共坐，不生憍",
    "T30n1582_006:0994b05": "慢我勝於彼；若見年德於己少者，先意軟語",
    "T30n1582_006:0994b06": "勸以福德，教行善法心不輕慢，設其有罪終",
    "T30n1582_006:0994b07": "不譏刺，隨所須物任以給施。菩薩悉於上中",
    "T30n1582_006:0994b08": "下眾生，先意軟語善法教化，以食以法而攝",
    "T30n1582_006:0994b09": "取之，身口意業善思惟等悉向眾生。常作是",
    "T30n1582_006:0994b10": "念：『願我莫與一切眾生作惡因緣。』於諸眾生",
    "T30n1582_006:0994b11": "不作怨想，常生親想無瞋恚心。設有瞋者不",
    "T30n1582_006:0994b12": "以在意，若他瞋打當觀法界。身口意業常自",
    "T30n1582_006:0994b13": "凝重，具足十四事，所謂六方便、四惡知識、",
    "T30n1582_006:0994b14": "四善知識，如《善生經》說。常能利益今世後世，",
    "T30n1582_006:0994b15": "能求財物，得已能護，營生富足，能作福德不",
    "T30n1582_006:0994b16": "貪不慳，不作幻術誑惑世人，持戒慚愧，有",
    "T30n1582_006:0994b17": "人寄附不令生疑，眾生見者如見真實。常近",
    "T30n1582_006:0994b18": "善友，治國理民勸以十善，見則言見、聞則言",
    "T30n1582_006:0994b19": "聞、覺則言覺、知則言知。是故菩薩名知世",
    "T30n1582_006:0994b20": "間。云何名為菩薩學四依？菩薩依義不依於",
    "T30n1582_006:0994b21": "字，菩薩聽法不為依字唯為依義。菩薩摩訶",
    "T30n1582_006:0994b22": "薩依法不依人，知法非法，知如是法是佛所",
    "T30n1582_006:0994b23": "說、是長老說、是眾僧說。若是非法，雖聞佛說",
    "T30n1582_006:0994b24": "心不生信。復有是法非佛所說、非長老說、非",
    "T30n1582_006:0994b25": "眾僧說，雖非佛說長老僧說，是法相者聞則",
    "T30n1582_006:0994b26": "信受。菩薩摩訶薩依了義經不依不了義經。",
    "T30n1582_006:0994b27": "依了義者，不可動不可移，了義經者不生疑",
    "T30n1582_006:0994b28": "心。菩薩若於了義經中生疑心者則可移動。",
    "T30n1582_006:0994b29": "菩薩依智不依識。何以故？修智慧者名淨智",
    "T30n1582_006:0994c01": "故。是故菩薩解甚深義，雖於深義未得解了",
    "T30n1582_006:0994c02": "終不生謗。是名菩薩成就四依。菩薩成就如",
    "T30n1582_006:0994c03": "是四依，了了能知世道出世道。菩薩復有四",
    "T30n1582_006:0994c04": "道，以四道故知一切法界得無礙智。四道者",
    "T30n1582_006:0994c05": "即是四無礙智。知一切法界，名法無礙智。若",
    "T30n1582_006:0994c06": "知一切法性無礙智、無顛倒智，名義無礙智。",
    "T30n1582_006:0994c07": "菩薩若知一切諸法種種名字，名辭無礙智。",
    "T30n1582_006:0994c08": "菩薩若知一切法界、一切法名、一切法義，說不",
    "T30n1582_006:0994c09": "可盡，名樂說無礙智。菩薩具足四無礙智，知",
    "T30n1582_006:0994c10": "陰入界方便、十二因緣方便、是處非處方便。",
    "T30n1582_006:0994c11": "菩薩具足四無礙智，了了自知菩提之道，復",
    "T30n1582_006:0994c12": "能為人分別廣說。云何名為莊嚴菩提？莊嚴",
    "T30n1582_006:0994c13": "菩提有二種：一者功德莊嚴；二者智慧莊嚴，",
    "T30n1582_006:0994c14": "如〈自利利他品〉中說。菩薩若在初阿僧祇劫，",
    "T30n1582_006:0994c15": "修集如是二莊嚴者，名下莊嚴；在第二阿僧",
    "T30n1582_006:0994c16": "祇劫修，名中莊嚴；在第三阿僧祇劫修，名上",
    "T30n1582_006:0994c17": "莊嚴。云何菩薩修集三十七品，菩薩具足四",
    "T30n1582_006:0994c18": "無礙智得方便智，以方便智故修集三十七",
    "T30n1582_006:0994c19": "品，亦未得證阿耨多羅三藐三菩提，亦知二",
    "T30n1582_006:0994c20": "乘所修道品。知二乘者如初品說。云何名〈知",
    "T30n1582_006:0994c21": "菩薩所修三十七品〉？菩薩觀身循身觀，作",
    "T30n1582_006:0994c22": "是觀時不著身相、不作空相，亦知是身不可",
    "T30n1582_006:0994c23": "宣說，是名觀身第一義。為流布故說名為",
    "T30n1582_006:0994c24": "身；如身，餘三十六品亦如是。菩薩摩訶薩",
    "T30n1582_006:0994c25": "觀是身時，不作苦、不作集、不作滅、不作滅因緣",
    "T30n1582_006:0994c26": "道。何以故？法界不可說故。菩薩若能如是知",
    "T30n1582_006:0994c27": "苦集滅道，是名第一義修集三十七品，為流",
    "T30n1582_006:0994c28": "布故說苦集滅道。菩薩若知不以覺觀觀三",
    "T30n1582_006:0995a01": "十七品，是名舍摩他。菩薩若知法界真實不",
    "T30n1582_006:0995a02": "可宣說，是名毘婆舍那。菩薩舍摩他有四種：",
    "T30n1582_006:0995a03": "一者第一義舍摩他；二者期舍摩他；三者真",
    "T30n1582_006:0995a04": "實舍摩他；四者離煩惱怨舍摩他。菩薩具足",
    "T30n1582_006:0995a05": "四舍摩他，知一切法界，為阿耨多羅三藐三",
    "T30n1582_006:0995a06": "菩提故。菩薩毘婆舍那有四種：一者共四種",
    "T30n1582_006:0995a07": "舍摩他行；二者遠離顛倒；三者分別無量法",
    "T30n1582_006:0995a08": "界；四者知法界無礙。菩薩修集是四種毘婆",
    "T30n1582_006:0995a09": "舍那，為阿耨多羅三藐三菩提故。云何名為",
    "T30n1582_006:0995a10": "菩薩摩訶薩善方便？善方便者有十二種，內",
    "T30n1582_006:0995a11": "六種、外六種。內六種者，菩薩常於一切眾生",
    "T30n1582_006:0995a12": "起大悲心，真實了知一切諸行，常樂繫念阿",
    "T30n1582_006:0995a13": "耨多羅三藐三菩提，樂為眾生轉於生死，真",
    "T30n1582_006:0995a14": "知煩惱不壞煩惱，為阿耨多羅三藐三菩提",
    "T30n1582_006:0995a15": "懃修精進，是名內方便。外六種者，能令少施",
    "T30n1582_006:0995a16": "得無量福，有功德者能令增長，壞佛法者能",
    "T30n1582_006:0995a17": "令生信，已有信者能令增長，未淳熟者能令",
    "T30n1582_006:0995a18": "淳熟，已淳熟者能令解脫，是名外方便。云",
    "T30n1582_006:0995a19": "何少施得無量福？若有眾生於菩薩所聞說",
    "T30n1582_006:0995a20": "法已，以一把食施於餓狗，施物既少福田又",
    "T30n1582_006:0995a21": "薄，以能迴向菩提道故，所得福報不可稱量。",
    "T30n1582_006:0995a22": "有德增長者，若有眾生先受八齋，菩薩復為",
    "T30n1582_006:0995a23": "分別解說，教令迴向無上菩提。若有眾生深",
    "T30n1582_006:0995a24": "著邪見，一月不食晝斷夜食，菩薩即為講宣",
    "T30n1582_006:0995a25": "正法破其邪心，教令受持八戒齋法。菩薩為",
    "T30n1582_006:0995a26": "破苦不善齋，教令受持善法齋戒。若有眾生",
    "T30n1582_006:0995a27": "欲求解脫不知方便，菩薩為說中道實義離",
    "T30n1582_006:0995a28": "於二邊。若有眾生欲得天身投淵赴火，菩薩",
    "T30n1582_006:0995a29": "為破如是現苦，為說持戒現世受樂、後受天",
    "T30n1582_006:0995b01": "身。若有眾生為寂靜故，讀誦解說四毘陀典，",
    "T30n1582_006:0995b02": "菩薩即以十二部經教令分別思惟其義。復",
    "T30n1582_006:0995b03": "次菩薩以世所有上妙香華供養三寶，亦教",
    "T30n1582_006:0995b04": "眾生復令供養。自向十方無量諸佛發願供",
    "T30n1582_006:0995b05": "養，亦教眾生向十方佛發願供養。復次菩薩",
    "T30n1582_006:0995b06": "常修念佛乃至念天，亦教眾生令修六念。復",
    "T30n1582_006:0995b07": "次菩薩身口善業，若多若少悉施眾生，亦以",
    "T30n1582_006:0995b08": "是法教化眾生。復次菩薩常作是願：『一切眾",
    "T30n1582_006:0995b09": "生所有苦事，悉集我身，莫令他受。』亦以此法",
    "T30n1582_006:0995b10": "轉教眾生。復次菩薩若有過去現在世罪，悉",
    "T30n1582_006:0995b11": "向十方諸佛懺悔，亦以此法教眾生行。復次",
    "T30n1582_006:0995b12": "菩薩自能修集四無量心，亦教眾生行四無",
    "T30n1582_006:0995b13": "量。有功德者能令增長，壞佛法人能令生",
    "T30n1582_006:0995b14": "信，已生信者能令增長，未淳熟者能令淳熟，",
    "T30n1582_006:0995b15": "已淳熟者令得解脫。菩薩摩訶薩為是四法",
    "T30n1582_006:0995b16": "修集六事：一者隨他；二者無障；三者不動；",
    "T30n1582_006:0995b17": "四者心相似；五者報恩；六者清淨。隨他者，",
    "T30n1582_006:0995b18": "菩薩若為眾生說法，先以軟語隨彼心語，隨",
    "T30n1582_006:0995b19": "身口意任力惠施，令彼恭敬生歡喜之心、樂",
    "T30n1582_006:0995b20": "法之心然後為說，隨諸眾生上中下根說易",
    "T30n1582_006:0995b21": "解法，時節說、次第說、不顛倒說、利益說、憐",
    "T30n1582_006:0995b22": "愍說。若須神通應感化度，為示神足。略能",
    "T30n1582_006:0995b23": "說廣、廣能說略，能破疑網，施其憶念，能廣",
    "T30n1582_006:0995b24": "分別出入定處。若有眾生不解如來甚深空",
    "T30n1582_006:0995b25": "義，即為開示分別演說。若有眾生誹謗方",
    "T30n1582_006:0995b26": "等大乘經典，即為說法令其調伏。若有眾生",
    "T30n1582_006:0995b27": "作如是言：『如來所說無一切法無一切物，一",
    "T30n1582_006:0995b28": "切諸法無生無滅，猶如虛空、如幻如夢、如熱",
    "T30n1582_006:0995b29": "時焰、乾闥婆城、如水中月、如呼聲響。』以是",
    "T30n1582_006:0995c01": "不解法性因緣故生於怖畏，生怖畏故而生",
    "T30n1582_006:0995c02": "誹謗，言非佛經是邪見說。菩薩摩訶薩善巧",
    "T30n1582_006:0995c03": "方便，漸漸為開修多羅義，隨意而言非一切",
    "T30n1582_006:0995c04": "法無，以一切法不可說故名為無法，以不可",
    "T30n1582_006:0995c05": "說性無所有故名為無物。若初無不可說無",
    "T30n1582_006:0995c06": "不可說性，云何可說有生有滅？是故說名無",
    "T30n1582_006:0995c07": "生無滅。若無生滅即名虛空。如虛空中有無",
    "T30n1582_006:0995c08": "量色有無量業，諸色諸業無有障礙，所謂行",
    "T30n1582_006:0995c09": "住屈申俯仰。若無如是諸色諸業名虛空者，",
    "T30n1582_006:0995c10": "是則虛空不可宣說。若因虛空有諸色諸業",
    "T30n1582_006:0995c11": "可宣說者，不得說言虛空之性不可宣說。若",
    "T30n1582_006:0995c12": "彼虛空不可說者，諸色諸業云何可說？菩薩",
    "T30n1582_006:0995c13": "摩訶薩得聖智已，乃知法界不可宣說。爾時",
    "T30n1582_006:0995c14": "菩薩破壞邪相，言一切法有、一切法可說。菩",
    "T30n1582_006:0995c15": "薩初以如是聖智教於眾生，眾生得已自見",
    "T30n1582_006:0995c16": "法性不可宣說猶如虛空，是故如來說一切",
    "T30n1582_006:0995c17": "法同於虛空，如幻性相非有非無，聖人亦說",
    "T30n1582_006:0995c18": "非有非無。幻若定有，以何因緣有時可見有",
    "T30n1582_006:0995c19": "時不可見？若定無者，云何令人見種種相？實",
    "T30n1582_006:0995c20": "無之法不應生相，一切法界亦復如是。於諸",
    "T30n1582_006:0995c21": "凡夫說有名相，有名相故不得言無，第一義",
    "T30n1582_006:0995c22": "性不可說故不得言有，是故法界如幻有二。",
    "T30n1582_006:0995c23": "是故菩薩於諸法界，不取不捨不增不減，實",
    "T30n1582_006:0995c24": "則知實亦說是實，是名菩薩善隨方便。無障",
    "T30n1582_006:0995c25": "者，菩薩摩訶薩見來求者，作如是言：『善男子！",
    "T30n1582_006:0995c26": "汝今若能供養三寶父母師長沙門婆羅門",
    "T30n1582_006:0995c27": "者，所須之物，若衣若食床臥病藥、花香瓔珞",
    "T30n1582_006:0995c28": "幡蓋伎樂、田宅屋舍僕使乘用資生之物，悉",
    "T30n1582_006:0995c29": "當與汝。』若有眾生恐畏憂懼，菩薩語言：『汝",
    "T30n1582_006:0996a01": "今若能供養三寶乃至婆羅門者，我當給汝",
    "T30n1582_006:0996a02": "衣食所須乃至一切資生之具，亦當救汝憂",
    "T30n1582_006:0996a03": "懼之事。』若有病者，亦復語言：『汝今若能供養",
    "T30n1582_006:0996a04": "三寶乃至婆羅門者，我當為汝求覓良醫瞻",
    "T30n1582_006:0996a05": "病好藥衣食乃至資生之具，令汝病愈。』如是",
    "T30n1582_006:0996a06": "眾生若能信受菩薩語者，菩薩當作種種方",
    "T30n1582_006:0996a07": "便必令如意。若不受者，菩薩爾時則修捨心。",
    "T30n1582_006:0996a08": "若有信受，菩薩不為稱意作者得罪。菩薩先",
    "T30n1582_006:0996a09": "教供養三寶父母師長持戒精進，為調令得",
    "T30n1582_006:0996a10": "阿耨多羅三藐三菩提。若先受語後不受者，",
    "T30n1582_006:0996a11": "以憐愍故則現瞋呵非實惡心，若不施物、不",
    "T30n1582_006:0996a12": "為作使，非實嫌恨，為調伏故。是名無障不動。",
    "T30n1582_006:0996a13": "心相似者，菩薩若得自在之身，若王大臣多",
    "T30n1582_006:0996a14": "有眷屬先唱是言：『若我境內及家中人，其有",
    "T30n1582_006:0996a15": "不能供養三寶父母師長沙門婆羅門毀戒懈",
    "T30n1582_006:0996a16": "怠，我當斷其衣服飲食，打罵繫縛閉之牢獄、",
    "T30n1582_006:0996a17": "若殺若擯。囑付大臣使令鑒察，知誰持戒、",
    "T30n1582_006:0996a18": "知誰毀戒，誰能供養父母三寶、誰不供養父",
    "T30n1582_006:0996a19": "母三寶。』爾時眾生以怖畏故，遠離諸惡修",
    "T30n1582_006:0996a20": "集善法似菩薩心，是名相似方便。報恩者，",
    "T30n1582_006:0996a21": "菩薩若受檀越衣服飲食臥具病藥房舍，若",
    "T30n1582_006:0996a22": "多若少，或遭恐怖有人救解，或遭病苦有療",
    "T30n1582_006:0996a23": "治者，或聞說法破壞疑心，菩薩摩訶薩以念",
    "T30n1582_006:0996a24": "恩故，悉教是等行於善法，是名報恩。菩薩說",
    "T30n1582_006:0996a25": "法眾生聞已，即能供養三寶父母師長沙門",
    "T30n1582_006:0996a26": "婆羅門等，持戒精進，是名報恩。寂靜者，菩薩",
    "T30n1582_006:0996a27": "摩訶薩安住畢竟菩提地中，修集寂靜菩提",
    "T30n1582_006:0996a28": "之道生兜術天，當知不久下閻浮提得阿耨",
    "T30n1582_006:0996a29": "多羅三藐三菩提。眾生聞已悉發願言：『如是",
    "T30n1582_006:0996b01": "菩薩成佛之時，我等當於是佛法中出家學",
    "T30n1582_006:0996b02": "道。』爾時菩薩下閻浮提，託生剎利婆羅門家，",
    "T30n1582_006:0996b03": "為眾生故捨五欲樂。出家學道修行苦行，為",
    "T30n1582_006:0996b04": "苦行者生於恭敬，破苦心故。修苦行已，得阿",
    "T30n1582_006:0996b05": "耨多羅三藐三菩提，壞聲聞緣覺菩提心故。",
    "T30n1582_006:0996b06": "既成道已默然而住，釋梵天王來勸請故。梵",
    "T30n1582_006:0996b07": "天啟請，為令眾生於正法中生尊重故。爾時",
    "T30n1582_006:0996b08": "世尊即以佛眼觀諸眾生然後說法。佛眼觀",
    "T30n1582_006:0996b09": "者，為破惡名故。所謂眾生說言：『如來但為梵",
    "T30n1582_006:0996b10": "王勸請，非為憐愍。』若以佛眼觀於眾生轉法",
    "T30n1582_006:0996b11": "輪者，為破眾生邪惡輪故。轉法輪已集眾",
    "T30n1582_006:0996b12": "制戒，為令眾生得解脫故。是名菩薩寂靜",
    "T30n1582_006:0996b13": "方便。為令眾生得信心故，未入佛法者令",
    "T30n1582_006:0996b14": "得入故，未熟眾生令得熟故，已熟眾生得解",
    "T30n1582_006:0996b15": "脫故。」",
    "T30n1582_006:0996b16": "菩薩善戒經卷第六"
}