{
    "T40n1804_01b:0014a19": "folio_1b 四分律刪繁補闕行事鈔卷上之二",
    "T40n1804_01b:0014a21": "6 結界方法篇(上二)結界方法篇第六",
    "T40n1804_01b:0014a22": "結界元始，本欲秉法。由羯磨僧宗綱要，匡救",
    "T40n1804_01b:0014a23": "佛法，像運任持，功歸於此；理宜十方同遵，許",
    "T40n1804_01b:0014a24": "無乖隔。但為剡浮洲境，彌亘既寬；每一集僧，",
    "T40n1804_01b:0014a25": "期要難剋；加以損功廢道，恒事奔馳。大聖愍",
    "T40n1804_01b:0014a26": "其頓極，故開隨處局結；作法分隔，同界崇遵；",
    "T40n1804_01b:0014a27": "功成事遂，總意如此。就中分四：一列數定量，",
    "T40n1804_01b:0014a28": "二依位作法，三法起有無，四非法失相。初中，",
    "T40n1804_01b:0014a29": "大論界法，總列三種：一攝衣界，如衣法中。二",
    "T40n1804_01b:0014b01": "攝食界，如藥法中。三攝僧界，是此所明，就中",
    "T40n1804_01b:0014b02": "分二。一自然界者。未制作法已前，統通自然；",
    "T40n1804_01b:0014b03": "或空有不同，水陸差別；後因難集，便開隨境",
    "T40n1804_01b:0014b04": "攝，各有分限；人所至處，任運界起，故曰自然",
    "T40n1804_01b:0014b05": "也。約處有四種不同，定量分六相差別，如〈集",
    "T40n1804_01b:0014b06": "僧〉中。二作法界者。由自然限約，未可遂心；設",
    "T40n1804_01b:0014b07": "有大小，教文已定；用則不可，捨則非制；或作",
    "T40n1804_01b:0014b08": "大法，地弱不勝。故如來曲順物情，聽隨處結；",
    "T40n1804_01b:0014b09": "令楷式軌定，任情改轉；使成羯磨，弘濟大功；",
    "T40n1804_01b:0014b10": "非此作法，餘不能辨。就中分三。初言大界者。",
    "T40n1804_01b:0014b11": "謂僧所常行，法食二同之界也。明量者，文中",
    "T40n1804_01b:0014b12": "同一說戒，為界遙遠，聽十四日說者，十三日",
    "T40n1804_01b:0014b13": "先往，不得受欲。準強百里。《毘尼母》中，同布薩",
    "T40n1804_01b:0014b14": "界，極遠聽一日往還。雖有二文，未明里數。故",
    "T40n1804_01b:0014b15": "《僧祇》、《五分》、《善見》並云：三由旬為量。《明了論》云：",
    "T40n1804_01b:0014b16": "三由旬者，合角量取。亦不知由旬大小。《智論》：",
    "T40n1804_01b:0014b17": "由旬三別：大者八十里，中者六十里，下者四",
    "T40n1804_01b:0014b18": "十里。此謂中邊山川不同，致行李不等。《四分》",
    "T40n1804_01b:0014b19": "衣法中，由旬準有八十里者，此據上品為言。",
    "T40n1804_01b:0014b20": "通用所歸，準律文意，應百二十里，以下品為",
    "T40n1804_01b:0014b21": "定。《薩婆多》云：尼結界者，唯得方一拘盧舍也。",
    "T40n1804_01b:0014b22": "必有難緣，可用《僧祇》：二由旬內隨意結取。二",
    "T40n1804_01b:0014b23": "明戒場者。律云：以僧中數有四人眾起，乃至",
    "T40n1804_01b:0014b24": "二十人眾起，令僧疲極。佛聽結之。不言大小。",
    "T40n1804_01b:0014b25": "《善見》云：戒場極小容二十一人，減則不聽。餘",
    "T40n1804_01b:0014b26": "如後結。三明小界者。此並因難事，恐廢法事，",
    "T40n1804_01b:0014b27": "佛隨前緣，故開結之。並無正量，隨人坐處，即",
    "T40n1804_01b:0014b28": "為界相。一為受戒開結小界，舊準戒場，身外",
    "T40n1804_01b:0014b29": "有界；今依文取義，全無外相，如正加中。二為",
    "T40n1804_01b:0014c01": "說戒事，下至四人直坐。三為自恣事，下至五",
    "T40n1804_01b:0014c02": "人圓坐。此三無外量者，由是難開，隨人多少；",
    "T40n1804_01b:0014c03": "若限約外量，終非遮難。故文云：今有爾許比",
    "T40n1804_01b:0014c04": "丘集者，止取現集之僧；坐處有地，依地結之。",
    "T40n1804_01b:0014c05": "若事作已，即制令解；不同前二，以久固作法，",
    "T40n1804_01b:0014c06": "人所依止。二明依位別解。位則有三，如上所",
    "T40n1804_01b:0014c07": "列。若有戒場，先須結之，今且論無者。結大界",
    "T40n1804_01b:0014c08": "法，就中分二，先出緣成，後明結解。初中有",
    "T40n1804_01b:0014c09": "三：一料簡是非，二竪標唱相，三集僧欲法。初",
    "T40n1804_01b:0014c10": "中。問：大界有村，得合結不？答：《五分》：諸白衣新",
    "T40n1804_01b:0014c11": "作堂舍，為得吉利，或為非人所惱，請僧於中",
    "T40n1804_01b:0014c12": "布薩。《薩婆多》云：凡結大界，所以通聚落者，以",
    "T40n1804_01b:0014c13": "界威力故，惡鬼不得便，善神所護，為檀越故，",
    "T40n1804_01b:0014c14": "通結聚落。《四分》文中，亦結村取。問：界中有水，",
    "T40n1804_01b:0014c15": "得合結不？答：律中河者，除常有橋、船、梁，得結；",
    "T40n1804_01b:0014c16": "若駛流者，不得。必有橋梁及淺水無難，準理",
    "T40n1804_01b:0014c17": "應得。故《尼律》中云水者獨不能渡，此通界內",
    "T40n1804_01b:0014c18": "外也。問：一標作兩相，得不？答：一肘已上作者",
    "T40n1804_01b:0014c19": "準得。《明了論疏》中：如一大山，東西各結別住。",
    "T40n1804_01b:0014c20": "又云：二繩別住等。準此，大牆等類，可分別者，",
    "T40n1804_01b:0014c21": "皆得為之。問：今將石木為相，為取內外耶？答：",
    "T40n1804_01b:0014c22": "若圓者，取中央，令界相正與標分相當；或取",
    "T40n1804_01b:0014c23": "外畔。若尖斜之物，隨以一分為限。餘他物準",
    "T40n1804_01b:0014c24": "此。應先須示知尺寸分齊，預向僧述；不得通",
    "T40n1804_01b:0014c25": "指一山妄充外相，致令尋求分齊不可得知。",
    "T40n1804_01b:0014c26": "問：界標與相及體，若為分之？答：標謂山石之",
    "T40n1804_01b:0014c27": "物，用為指的；相即標畔，界體之外表也；體謂",
    "T40n1804_01b:0014c28": "相內作法之所。或標即體，或標異體；相必體",
    "T40n1804_01b:0014c29": "外。臨時處分，三所不同，並預委也。問：界得重",
    "T40n1804_01b:0015a01": "結不？答：律云，不得二界相接，應留中間。若疑",
    "T40n1804_01b:0015a02": "有者，解已更結。故不開重。二竪標唱相。初標",
    "T40n1804_01b:0015a03": "相者。《四分》：界相不定是非。文中，若東方有山",
    "T40n1804_01b:0015a04": "稱山，有塹稱塹，草𧂐汪水，糞聚釘杙，空處露",
    "T40n1804_01b:0015a05": "地；準此立法，誠所不可。何者？凡論立相，為知",
    "T40n1804_01b:0015a06": "界限久固，作法集眾，破夏離衣護食等緣。若",
    "T40n1804_01b:0015a07": "將空地為處，空則無相可指。必有其事，隨時",
    "T40n1804_01b:0015a08": "準行。或是一席之法，聊知空礙兩分；必作久",
    "T40n1804_01b:0015a09": "固處所，準用他部；并案本宗，彼此通用。《善見》",
    "T40n1804_01b:0015a10": "云：相有八種：一山相者，下至如象大。二石",
    "T40n1804_01b:0015a11": "相者，下至三十秤；若曼石不得，應別安石。三",
    "T40n1804_01b:0015a12": "林相者，草竹不得，體空不實，下至四樹相連。",
    "T40n1804_01b:0015a13": "四樹相者，不得以枯樹為相；下至高八寸形，",
    "T40n1804_01b:0015a14": "如針大；若無自生，種之亦得。五路相者，下至",
    "T40n1804_01b:0015a15": "經三四村。六江相者，若四月不雨，常流不絕。",
    "T40n1804_01b:0015a16": "七蟻封相者，下至高八寸。八水相者，自然池",
    "T40n1804_01b:0015a17": "水者得。準論徵律，城塹等緣，成相可知。既知",
    "T40n1804_01b:0015a18": "相為結，本界家所依，結已即須牓示顯處，令",
    "T40n1804_01b:0015a19": "後來者，主客俱委，無有濫疑。次明界形。《善見》、",
    "T40n1804_01b:0015a20": "《明了》二論：隨方曲直，任處辨形，不論定指。廣",
    "T40n1804_01b:0015a21": "如《大疏》，略說如《義鈔》中。二明唱相者。今時結",
    "T40n1804_01b:0015a22": "法，不過有二：或在蘭若，依山附水，旁道緣樹；",
    "T40n1804_01b:0015a23": "或在城邑，便隨牆院，籬柵塹渠。多是四方，時",
    "T40n1804_01b:0015a24": "有屈曲。先須識過，後避過唱之。謂先學未達，",
    "T40n1804_01b:0015a25": "及後進諸師，若唱方相，便容濫述。如從院外",
    "T40n1804_01b:0015a26": "唱云：從東南角直至西南角，乃至一周；正南",
    "T40n1804_01b:0015a27": "寺門，則有別眾之過。以界限從牆外直過，門",
    "T40n1804_01b:0015a28": "限外則成界內；若寺內作諸羯磨之時，牆限",
    "T40n1804_01b:0015a29": "外有僧不集，豈非別眾？故知唱相必須屈曲",
    "T40n1804_01b:0015b01": "唱出，不令後悔。亦不可籠通，云隨屈曲。屈曲",
    "T40n1804_01b:0015b02": "亦通深淺遠近，終成不識分齊。若從院內唱",
    "T40n1804_01b:0015b03": "相，從門直過，則限內是界外也，便有別眾破",
    "T40n1804_01b:0015b04": "夏離衣等過。如寺中作法，有人說欲訖，至門",
    "T40n1804_01b:0015b05": "限內，還復到來，豈非出界入界，是別眾也。若",
    "T40n1804_01b:0015b06": "破夏者，有人依界安居，明相未出至門，明了",
    "T40n1804_01b:0015b07": "乃反，豈非破夏。言失衣者，依界結攝衣界，明",
    "T40n1804_01b:0015b08": "相未出，不持衣往，明相出界外，豈非失衣。故",
    "T40n1804_01b:0015b09": "委示過，然後唱之。蘭若之中，亦有斯過。妄指",
    "T40n1804_01b:0015b10": "山谷，濫委樹林；及至分齊，曾何得知？結並不",
    "T40n1804_01b:0015b11": "成，一何自負。故《明了論》中：結水波別住，一丈",
    "T40n1804_01b:0015b12": "五尺，以石次之，周匝安已，便隨石唱。《善見》亦",
    "T40n1804_01b:0015b13": "云：曼石不得。並是明文，不容濫述，自陷陷人。",
    "T40n1804_01b:0015b14": "脫作受法不成，令他一生虛過；自身未來，還",
    "T40n1804_01b:0015b15": "逢此界。故《大集》言：我滅度後，無戒比丘蒲閻",
    "T40n1804_01b:0015b16": "浮提。斯言驗矣。次明唱法。律中使舊住人唱。",
    "T40n1804_01b:0015b17": "未唱已前，親自案行，識知處所，屏處闇誦，勿",
    "T40n1804_01b:0015b18": "使對眾致有謇澁。先須東南角為始，周匝直指",
    "T40n1804_01b:0015b19": "相當。律云：東方有山等。若依東方而唱，至角",
    "T40n1804_01b:0015b20": "曲迴，則不分限齊。今行事者，據易為之。若在",
    "T40n1804_01b:0015b21": "空野中結者，先指四標在四維，然後僧中差",
    "T40n1804_01b:0015b22": "一人唱之。被差者即起，禮僧已，立唱云：「大德",
    "T40n1804_01b:0015b23": "僧聽！我比丘為僧唱四方大界相。從東南角",
    "T40n1804_01b:0015b24": "棗樹直西至西南角桑樹，從此北行至西北",
    "T40n1804_01b:0015b25": "角柳樹，從此東出至東北角榆樹，從此南來",
    "T40n1804_01b:0015b26": "還至東南角棗樹。此是大界外相。一周訖。」三",
    "T40n1804_01b:0015b27": "說皆爾。若臨事別相，準改唱之，不容紕謬。若",
    "T40n1804_01b:0015b28": "城邑中寺，多有牆院，並從內唱。前緣如上；後",
    "T40n1804_01b:0015b29": "云：「從寺外院牆東南角內角，旁牆西下至南",
    "T40n1804_01b:0015c01": "門東頰北土棱，隨屈曲南出至門閾裏棱，旁",
    "T40n1804_01b:0015c02": "閾西下至西頰裏棱，隨屈曲北入至門西頰",
    "T40n1804_01b:0015c03": "土楞，從此西下至外院西南角內角，從此北",
    "T40n1804_01b:0015c04": "下至外院西北角內角，從此東下至外院東",
    "T40n1804_01b:0015c05": "北角內角，從此南下還至東南角內角。是為",
    "T40n1804_01b:0015c06": "大界外相。一周訖。」三說已。若有五門三門，及",
    "T40n1804_01b:0015c07": "籬柵牆塹，斜角方屈，隨處稱之，準上式也。若",
    "T40n1804_01b:0015c08": "有障隔，欲穿牆直過，當唱院名，依院牆唱相。",
    "T40n1804_01b:0015c09": "三明集僧與欲法者。初言集僧。必先盡自然",
    "T40n1804_01b:0015c10": "界內。若標寬界狹者，盡標集之。《僧祇》云：避難",
    "T40n1804_01b:0015c11": "界中，三由旬內有比丘者，並呼來，若出界已，",
    "T40n1804_01b:0015c12": "作法結之。有師云：但盡自然而集。以標內地",
    "T40n1804_01b:0015c13": "非自然界故，又未加法。若羯磨已，方有別眾。",
    "T40n1804_01b:0015c14": "《僧祇》所明，彼為難緣，恐成障礙，故須集之。準",
    "T40n1804_01b:0015c15": "理不然，並集為要，無正教可準。若標內有村，",
    "T40n1804_01b:0015c16": "縱自然內不欲取村者，當繞村唱內相，後唱",
    "T40n1804_01b:0015c17": "外相，作法結成。村內比丘，不須外集。若相內",
    "T40n1804_01b:0015c18": "外有尼界及尼，不妨結法，兩不相攝。若有作",
    "T40n1804_01b:0015c19": "法僧界，但令比丘不出本界；唱內相已，通結",
    "T40n1804_01b:0015c20": "取之。如《明了論》別住之例。二不得受欲者，具",
    "T40n1804_01b:0015c21": "有三義：一結界是眾同之本，理宜急制。二自",
    "T40n1804_01b:0015c22": "然界弱，不勝羯磨，此《僧祇》正文。三令知界畔，",
    "T40n1804_01b:0015c23": "護夏別眾護食護衣等。《十誦》云：作羯磨比丘",
    "T40n1804_01b:0015c24": "死，餘人不知界處，佛令捨已更結。故須盡集。",
    "T40n1804_01b:0015c25": "二正加聖法。上座云：「僧今和合，何所作為？」答",
    "T40n1804_01b:0015c26": "云：「結大界羯磨！」當白二結之。文云：「大德僧聽！",
    "T40n1804_01b:0015c27": "此住處比丘唱四方大界相。若僧時到僧忍",
    "T40n1804_01b:0015c28": "聽：僧今於此四方相內結作大界，同一住處，",
    "T40n1804_01b:0015c29": "同一說戒。白如是。」「大德僧聽！此住處比丘唱",
    "T40n1804_01b:0016a01": "四方大界相，僧今於此四方相內結作大界，",
    "T40n1804_01b:0016a02": "同一住處同一說戒。誰諸長老忍僧今於此",
    "T40n1804_01b:0016a03": "四方相內結作大界，同一住處同一說戒者，默",
    "T40n1804_01b:0016a04": "然；誰不忍者，說。僧已忍，於此四方相內，同一",
    "T40n1804_01b:0016a05": "住處同一說戒結大界竟。僧忍，默然故。是事",
    "T40n1804_01b:0016a06": "如是持。」二明戒場大界之法者。先竪三重標",
    "T40n1804_01b:0016a07": "相。最內一重，戒場外相，自然界內標；中間一",
    "T40n1804_01b:0016a08": "重自然界外，大界內相標；最外一重大界外",
    "T40n1804_01b:0016a09": "相標。即須周匝先唱內標一重已，作法結之。",
    "T40n1804_01b:0016a10": "但為三相難明，恐法不練，略引圖示；後依圖",
    "T40n1804_01b:0016a11": "唱相，使新學曉迷。今行事漠落，誦文而已，曾",
    "T40n1804_01b:0016a12": "不委練，令依文讀，便即悶亂，定知附事作法",
    "T40n1804_01b:0016a13": "不成；必須細心，方應遂事。",
    "T40n1804_01b:0016a25": "此外朱圓者，自然界相。若先在戒壇內集僧者。亦四",
    "T40n1804_01b:0016a26": "面集之。圖中所列。據結大界時，自然集僧也。其北",
    "T40n1804_01b:0016a27": "朱圓，院外僧去中央結界僧，相去六十三步。中僧去南",
    "T40n1804_01b:0016a28": "圓界外僧亦爾。南北二僧相去百二十六步。各得成",
    "T40n1804_01b:0016a29": "法。在內不成。乃至餘方並準此。若結作法已，隨相",
    "T40n1804_01b:0016b01": "標遠近。且據聚落不可分別者為言。若可分別聚落，乃",
    "T40n1804_01b:0016b02": "至道行水界，五相遠近，義類相別，並如前〈集僧〉中所迷。",
    "T40n1804_01b:0016b03": "此之界圖，謂自然界寬於作法，標外周圓取",
    "T40n1804_01b:0016b04": "界。必有別界，亦隨斜曲也。其內朱方，是戒場",
    "T40n1804_01b:0016b05": "也。中間周匝，號曰自然。東北二邊，即用小牆",
    "T40n1804_01b:0016b06": "下上為自然界體。南西二邊，大界牆內，則無",
    "T40n1804_01b:0016b07": "別相者，應釘杙豎標，繩連相著。當於戒場東",
    "T40n1804_01b:0016b08": "南角，去大界牆尺八地旁小牆施一杙。又於",
    "T40n1804_01b:0016b09": "西南角斜去大牆二尺許下一杙。又於西北",
    "T40n1804_01b:0016b10": "角至小牆南旁小牆下一杙，正西令去大牆",
    "T40n1804_01b:0016b11": "尺八許。釘三杙已，仍以繩連三標，則為自然",
    "T40n1804_01b:0016b12": "界。南西二邊，若作二法竟，若二界各有法事，",
    "T40n1804_01b:0016b13": "此中有人，不妨二處。其戒場外相，東北二邊",
    "T40n1804_01b:0016b14": "之相，即以小牆內院為相。西南二畔，即用繩",
    "T40n1804_01b:0016b15": "標內邊為相。其大界內相，東北二面，以小牆",
    "T40n1804_01b:0016b16": "外院為相。南西二面，以大院牆內為相。若明",
    "T40n1804_01b:0016b17": "外相，必在院外唱之。若在牆內唱者，至西南",
    "T40n1804_01b:0016b18": "角戒場外自然界邊，則與內相俱合，則不分",
    "T40n1804_01b:0016b19": "彼此之異。又不得入大院牆唱之，由不見其",
    "T40n1804_01b:0016b20": "相故。上且略寄一緣，以為相貌。作法之時，未",
    "T40n1804_01b:0016b21": "必如圖。若不依此解生，餘處亦準不得。今明",
    "T40n1804_01b:0016b22": "結法，分三；初緣前後者。《五分》云：應先結戒場，",
    "T40n1804_01b:0016b23": "後結大界。若先結大界者，當捨已，更前結之，",
    "T40n1804_01b:0016b24": "然後唱相結大界。《毘尼母》、《善見》亦同此說。今",
    "T40n1804_01b:0016b25": "猶有人先結大界者，此不讀聖教，唯信意言。",
    "T40n1804_01b:0016b26": "問：先結大界者，戒場成不？答：《五分》所明，應捨",
    "T40n1804_01b:0016b27": "已更結，故知成也。但不成後法，故須解之。《五",
    "T40n1804_01b:0016b28": "百問》云：後結戒場者，於中受戒，恐無所獲。又",
    "T40n1804_01b:0016b29": "云：不知同於未制。賴有此路，則通僥倖。今時",
    "T40n1804_01b:0016b30": "結者，多有非法。或將五六人徑往戒場中，界",
    "T40n1804_01b:0016c01": "內不集，總唱三相已，具加二種羯磨者。或有",
    "T40n1804_01b:0016c02": "界內通唱三相已，隨界加法者。或於大界內",
    "T40n1804_01b:0016c03": "遙結者。或先結戒場已，但唱大界外相，不唱",
    "T40n1804_01b:0016c04": "內相，而加法者。此等諸濫，結並不成。故須當",
    "T40n1804_01b:0016c05": "界各唱各結，方得成就。二明唱相。先於自然",
    "T40n1804_01b:0016c06": "界內集僧已，一比丘具修威儀唱云：「大德僧",
    "T40n1804_01b:0016c07": "聽！我比丘為僧唱四方小界場相。從此處東",
    "T40n1804_01b:0016c08": "南角標內旁繩西下，至西南角標；從此旁繩",
    "T40n1804_01b:0016c09": "內北下，至西北角標；即旁小牆內東下，至小",
    "T40n1804_01b:0016c10": "牆東北內角；從此旁牆內南下，至東南角標。",
    "T40n1804_01b:0016c11": "此是戒場外相一周訖。」三說已。羯磨者言：「何",
    "T40n1804_01b:0016c12": "所作為？」答云：「結戒場羯磨。」「大德僧聽！此住處",
    "T40n1804_01b:0016c13": "比丘稱四方小界相。若僧時到僧忍聽：僧今",
    "T40n1804_01b:0016c14": "於此四方小界相內，結作戒場，白如是。」「大德",
    "T40n1804_01b:0016c15": "僧聽！此住處比丘稱四方小界相，僧今於此",
    "T40n1804_01b:0016c16": "四方小界相內結戒場。誰諸長老忍僧今於",
    "T40n1804_01b:0016c17": "此四方小界相內結戒場者，默然；誰不忍者，",
    "T40n1804_01b:0016c18": "說僧已忍，於此四方相內結戒場竟。僧忍，默",
    "T40n1804_01b:0016c19": "故。是事如是持。」結已，餘僧且坐。應將四五人",
    "T40n1804_01b:0016c20": "知法相者，入大界內，安坐定已。集界無人，方",
    "T40n1804_01b:0016c21": "乃作法。次結大界法。先明唱相，有二不同：言",
    "T40n1804_01b:0016c22": "別唱者，先唱內相三周已，次唱外相；三周後，",
    "T40n1804_01b:0016c23": "總結合。二者總牒內外一遍相已，隨遍合之。",
    "T40n1804_01b:0016c24": "文明總法。應令一人具儀唱云：「大德僧聽！我",
    "T40n1804_01b:0016c25": "比丘為僧唱大界四方內外相。前唱內相。從",
    "T40n1804_01b:0016c26": "小牆東南角外角，穿小牆西出，旁大牆內至",
    "T40n1804_01b:0016c27": "西南角內角；從此旁牆北下，穿小牆西頭，過",
    "T40n1804_01b:0016c28": "至小牆西北角外角；從此旁小牆東下，至小",
    "T40n1804_01b:0016c29": "牆東北角外角；從此南出，還至小牆東南角",
    "T40n1804_01b:0016c30": "外角。此是大界內相一周訖。次唱外相。從寺",
    "T40n1804_01b:0017a01": "院外牆東南角外角，直西至南門東頰外土",
    "T40n1804_01b:0017a02": "棱；隨屈曲北入至門限裏棱；西下至門西頰",
    "T40n1804_01b:0017a03": "限頭；隨限屈曲南出，至門西頰外土棱；從此",
    "T40n1804_01b:0017a04": "西下，至西南角外角；從此北下，至西北角外",
    "T40n1804_01b:0017a05": "角；從此東下，至東北角外角；從此南下，還至",
    "T40n1804_01b:0017a06": "東南角外角。此是大界外相一周已。彼為內",
    "T40n1804_01b:0017a07": "相，此為外相。此是大界內外相一周。」如是三",
    "T40n1804_01b:0017a08": "遍已，告僧云：「已唱大界內外相訖。」眾僧作羯",
    "T40n1804_01b:0017a09": "磨。唱者復座已，上座如常依前作之。羯磨大",
    "T40n1804_01b:0017a10": "同前無戒場結者，唯足內之一字，云僧今於",
    "T40n1804_01b:0017a11": "此四方內外相內結作大界。若據律文，亦不",
    "T40n1804_01b:0017a12": "加字；但云於此四方相內結大界，於理亦得。",
    "T40n1804_01b:0017a13": "隨意所存，大途無妨。結此界已，如上牓示顯",
    "T40n1804_01b:0017a14": "處。結三小界法，三門分之：初明集僧遠近者。",
    "T40n1804_01b:0017a15": "此由留難故起，不同大界集僧。所以佛隨方",
    "T40n1804_01b:0017a16": "便，曲開此教。如《善見》中：七盤陀量，集僧應得。",
    "T40n1804_01b:0017a17": "故彼文中不同意者，對此《四分》無異也。並謂",
    "T40n1804_01b:0017a18": "蘭若之中。必在聚落，文中不開。由蘭若逈露，",
    "T40n1804_01b:0017a19": "來難易見。二不竪方相者。大界戒場，義通久",
    "T40n1804_01b:0017a20": "固，僧常居止，理須曉明。此三小界，並由事起，",
    "T40n1804_01b:0017a21": "有難遮作；佛開暫結，更無有相。隨人多少，即",
    "T40n1804_01b:0017a22": "為界體。比人行事，若結小界受戒，多立院限。",
    "T40n1804_01b:0017a23": "說戒直坐，自恣圓坐，此二無有外相。此未通",
    "T40n1804_01b:0017a24": "知。準如律文，為遮惡比丘故。今猶坐外有界，",
    "T40n1804_01b:0017a25": "終不免遮。此三小界，相同一法，並指僧集坐",
    "T40n1804_01b:0017a26": "處為界內相。故初云僧一處集；中云爾許比",
    "T40n1804_01b:0017a27": "丘集；後云諸比丘坐處已滿，齊如是比丘坐",
    "T40n1804_01b:0017a28": "處結小界。文止在此，更不言外相。若準《僧祇》，",
    "T40n1804_01b:0017a29": "彼文云：欲捨衣者至界外，無戒場者結小界。",
    "T40n1804_01b:0017b01": "文云：齊僧坐處外一尋已內，於中作羯磨。此",
    "T40n1804_01b:0017b02": "則明文有開。但同戒場之法，非關小界。《四分》：",
    "T40n1804_01b:0017b03": "戒場法中，亦云小界，可即是小界立相也。若",
    "T40n1804_01b:0017b04": "作受戒之法，準律界外問難。若至乞受之時，",
    "T40n1804_01b:0017b05": "十人叢坐，前結足開一人之分。必半身外界，",
    "T40n1804_01b:0017b06": "亦準《十誦》、《善見》之文，足成僧數。此是定義。必",
    "T40n1804_01b:0017b07": "依昔用，結界不成，作法非務，一生虛受，疑恒",
    "T40n1804_01b:0017b08": "鎮心。所謂無戒滿世，此言驗矣。廣有廢立，如",
    "T40n1804_01b:0017b09": "《義鈔》中。若論說戒，隨同師善友，下道並坐；令",
    "T40n1804_01b:0017b10": "使相近，依法結之。若論自恣，五人已上，圓坐",
    "T40n1804_01b:0017b11": "四面，五德在中，四面自恣。此人加用，未必如",
    "T40n1804_01b:0017b12": "此，亦隨緣改張。次明結法。以事希寡，文存略",
    "T40n1804_01b:0017b13": "也。餘有三種界別：一別說戒、別利養，欲同說",
    "T40n1804_01b:0017b14": "戒、同利養。二別說戒、別利養，欲同說戒、別利",
    "T40n1804_01b:0017b15": "養。三別說戒、別利養，欲同利養、別說戒。為守",
    "T40n1804_01b:0017b16": "護住處故。此四方僧物唱和法也，佛並開結，",
    "T40n1804_01b:0017b17": "末代之中，此法殆盡。必若合寺有緣濟乏，並",
    "T40n1804_01b:0017b18": "須白二和僧送之；不得直爾與他，以僧物不",
    "T40n1804_01b:0017b19": "得出界。次明解界法。先解無戒場者。僧集已，",
    "T40n1804_01b:0017b20": "問欲取和已，解言：「大德僧聽！此住處比丘，同",
    "T40n1804_01b:0017b21": "一住處同一說戒，若僧時到僧忍聽，解界。白",
    "T40n1804_01b:0017b22": "如是。」「大德僧聽！此住處比丘同一住處，同一",
    "T40n1804_01b:0017b23": "說戒，令解界。誰諸長老忍僧同一住處同一",
    "T40n1804_01b:0017b24": "說戒解界者，默然；誰不忍者，說。僧已忍，聽同",
    "T40n1804_01b:0017b25": "一住處同一說戒解界竟。僧忍，默然故。是事",
    "T40n1804_01b:0017b26": "如是持。」若有戒場者，先解大界，却解戒場，",
    "T40n1804_01b:0017b27": "此是常準。上座問答，一一隨有單牒；不同受",
    "T40n1804_01b:0017b28": "戒，一答得作多法。彼由同界故得，此中不開。",
    "T40n1804_01b:0017b29": "為中隔自然，兩界各別，作法不通。若作法，同",
    "T40n1804_01b:0017c01": "前而解。次解戒場，應在相內，不得在大界遙",
    "T40n1804_01b:0017c02": "解。律無正法。舊羯磨中，用大界法解之，唯稱",
    "T40n1804_01b:0017c03": "大小為別。今不同之。戒場不許說戒，何得牒",
    "T40n1804_01b:0017c04": "解？今準難事界，但翻結為解，理通文順。文",
    "T40n1804_01b:0017c05": "云：「大德僧聽！僧今在此處解戒場。若僧時到",
    "T40n1804_01b:0017c06": "僧忍聽，解戒場。白如是。」「大德僧聽！僧於此處",
    "T40n1804_01b:0017c07": "解戒場。誰諸長老忍僧集此處解戒場者，默",
    "T40n1804_01b:0017c08": "然；誰不忍者，說。僧已忍，解戒場竟。僧忍，默然",
    "T40n1804_01b:0017c09": "故。是事如是持。」《善見》云：戒場上，不得立房。縱",
    "T40n1804_01b:0017c10": "使王立，有慚愧比丘剔壞；餘材草送住寺比",
    "T40n1804_01b:0017c11": "丘。唯置佛殿及樹木也。外國戒場多在露地，",
    "T40n1804_01b:0017c12": "如世祭壇郊祀之所，故律中或名戒壇。《五百",
    "T40n1804_01b:0017c13": "問》中：受戒值天雨，若移戒場屋下者，先解大",
    "T40n1804_01b:0017c14": "界，更結戒場及結大界方得。解三小界，同前",
    "T40n1804_01b:0017c15": "結法。三明法起有無。有言，法起由作善法，即",
    "T40n1804_01b:0017c16": "發善無作，屬善行陰攝。此善法與處相應，遍",
    "T40n1804_01b:0017c17": "標相內，皆有法起。非謂善法與無記地連，非",
    "T40n1804_01b:0017c18": "不相及。《善見》云：依相結已，後失界相，若人掘",
    "T40n1804_01b:0017c19": "地至水際，亦不失界；乃至於上起三重屋，皆",
    "T40n1804_01b:0017c20": "同一界。若有石山，上廣下狹，於上結界；山巖",
    "T40n1804_01b:0017c21": "下僧，不妨上法。以界是色法，隨處廣狹，下入",
    "T40n1804_01b:0017c22": "地也。故文云：若結已，水蕩成坑，雖有水流，於",
    "T40n1804_01b:0017c23": "中竪閣，在上作法者，皆得。準此多文，法起何",
    "T40n1804_01b:0017c24": "疑。昔云：無有法起。文云：云何界現前？作羯磨",
    "T40n1804_01b:0017c25": "唱制限者。是此謂加法之所，不論法起有無。",
    "T40n1804_01b:0017c26": "《薩婆多》云：以界威力故，善神所護。如前《五分》",
    "T40n1804_01b:0017c27": "所明。《小法滅盡經》云：劫火起時，曾作伽藍所，",
    "T40n1804_01b:0017c28": "不為火焚，乃至金剛，界為土臺也。四明結處",
    "T40n1804_01b:0017c29": "非法失不之相。初中所明，前已具述，恐有迷",
    "T40n1804_01b:0018a01": "忘。謂兩界相接，中無自然，共相錯涉。隔水無",
    "T40n1804_01b:0018a02": "橋，或不捨本界而重結之。及界不盡集，羯磨",
    "T40n1804_01b:0018a03": "不成，方相不練。並非結法。《五分》云：不唱方",
    "T40n1804_01b:0018a04": "相，不成結界。言失不者。一謂決意棄捨。《十",
    "T40n1804_01b:0018a05": "誦》云：諸比丘捨僧坊去，作念不還，是名捨界。",
    "T40n1804_01b:0018a06": "《智論》云：一宿棄捨，則無有界。問：前《善見》中並",
    "T40n1804_01b:0018a07": "言不失者？答：彼不作永捨心，故不失也；此云",
    "T40n1804_01b:0018a08": "失者，作不還意，有捨界心，故失。文中皆言棄",
    "T40n1804_01b:0018a09": "捨故也。《四分》中：治故伽藍，不失淨地。又云：",
    "T40n1804_01b:0018a10": "若疑，應解已更結，故知界在。若作法捨衣、食、",
    "T40n1804_01b:0018a11": "人界，三種俱捨。二明不失略述五種。一非法",
    "T40n1804_01b:0018a12": "惡心，解者不失。律云：惡心解淨地不成，例準。",
    "T40n1804_01b:0018a13": "二僧尼互結，《善見》云：比丘於尼界上結界不",
    "T40n1804_01b:0018a14": "失，尼同得成。三中邊不相解語，亦互重結。四",
    "T40n1804_01b:0018a15": "失界相，如《善見》中。五空本處。《五百問》云：大僧",
    "T40n1804_01b:0018a16": "與尼通結得，不得相叉。",
    "T40n1804_01b:0018a17": "7 僧網大綱篇(上二)僧網大綱篇第七",
    "T40n1804_01b:0018a18": "一方行化，立法須通；處眾斷量，必憑律教。令",
    "T40n1804_01b:0018a19": "遠域異邦，翹心有所；界中行者，安神進業。若",
    "T40n1804_01b:0018a20": "斯御眾，何事不行；既行正法，何人不奉？豈止",
    "T40n1804_01b:0018a21": "僧徒清肅，息俗歸真；方能扶疏道樹，光揚慧",
    "T40n1804_01b:0018a22": "日。若法出恒情，言無所據；科罰同於鄙俗，教",
    "T40n1804_01b:0018a23": "網唯事重麁。能施已是於非，所被固多諠亂。",
    "T40n1804_01b:0018a24": "故律云：非制而制，是制便斷，如是能令正法",
    "T40n1804_01b:0018a25": "速滅；不值佛世，生地獄如箭射。《三千威儀》",
    "T40n1804_01b:0018a26": "云：眾中無知法人者，百人千人不得同住；故",
    "T40n1804_01b:0018a27": "知同住必遵聖法。今欲刪其繁惡，補其遺漏，",
    "T40n1804_01b:0018a28": "使制與教而相應，義共時而並合。故律云：非",
    "T40n1804_01b:0018a29": "制不制，是制便行，如是漸漸令法久住。若出",
    "T40n1804_01b:0018b01": "其病患，明其損減，如下廣明。就中分五：一約",
    "T40n1804_01b:0018b02": "化制二教，明相不同；二約僧制眾食，以論通",
    "T40n1804_01b:0018b03": "塞；三約法就時，對人以明；四約處就用以明；",
    "T40n1804_01b:0018b04": "五眾主教授之相。初中分二。且明化教。教通",
    "T40n1804_01b:0018b05": "道俗。《大集》云：若末世中有我弟子多財多力，",
    "T40n1804_01b:0018b06": "王等不治，則為斷三寶種，奪眾生眼；雖無量",
    "T40n1804_01b:0018b07": "世修戒施惠，則為滅失。廣如第二十九卷〈護",
    "T40n1804_01b:0018b08": "法品〉說。又云：若犯過比丘應須治者，一月兩",
    "T40n1804_01b:0018b09": "月苦使，或不與語，不與共坐，不與共住，或擯",
    "T40n1804_01b:0018b10": "令出；或出一國，乃至四國有佛法處。治如是",
    "T40n1804_01b:0018b11": "等惡比丘已，諸善比丘安樂受法，故使佛法",
    "T40n1804_01b:0018b12": "久住不滅。《十輪經》云：若有鈍根眾生，為欲發",
    "T40n1804_01b:0018b13": "起善根因緣，懈怠少智忘失正念，貪著住處",
    "T40n1804_01b:0018b14": "衣服飲食四事供養，遠離一切諸善知識；如",
    "T40n1804_01b:0018b15": "此眾生教令勸化，料理僧事及以佛法和尚闍",
    "T40n1804_01b:0018b16": "梨，是為安置營事福處。若聲聞弟子心不恭",
    "T40n1804_01b:0018b17": "敬、不堅持戒；為法久住而調伏之，若起心念",
    "T40n1804_01b:0018b18": "教令心悔。又須言語而謫罰者，驅令下意，終",
    "T40n1804_01b:0018b19": "不與語；亦於僧中謫令禮拜，訶詰嫌責，不同",
    "T40n1804_01b:0018b20": "僧利；或在僧前四體布地，自歸伏罪；或時驅",
    "T40n1804_01b:0018b21": "出，不得共住。我知眾生心所趣向，為利彼故",
    "T40n1804_01b:0018b22": "廣說諸經地獄等苦，為欲調伏破戒眾生。若",
    "T40n1804_01b:0018b23": "諸比丘護持戒者，天人供養，不應謫罰。除其",
    "T40n1804_01b:0018b24": "多聞及持戒者。若有破戒而出家者，能示天",
    "T40n1804_01b:0018b25": "龍八部珍寶伏藏，應作十種勝想、佛想、施心。",
    "T40n1804_01b:0018b26": "若有破戒，作惡威儀，當共耎語，乃至禮足；後",
    "T40n1804_01b:0018b27": "生豪貴，得入涅槃。是以依我出家，持戒、破戒，",
    "T40n1804_01b:0018b28": "不聽輪王宰相謫罰，況餘輕犯。破戒比丘，雖",
    "T40n1804_01b:0018b29": "是死人；是戒餘力，猶如牛黃麝香眼藥燒香",
    "T40n1804_01b:0018c01": "等喻。破戒比丘，為不信所燒，自墮惡道；能令",
    "T40n1804_01b:0018c02": "眾生，增長善根。以是因緣，一切白衣皆應守",
    "T40n1804_01b:0018c03": "護，不聽謫罰。四方僧眾布薩自恣，三世僧物",
    "T40n1804_01b:0018c04": "飲食敷具，皆不預分。優波離白佛：若非法器，",
    "T40n1804_01b:0018c05": "云何驅遣？佛言：我不聽俗人譏訶，比丘得作。",
    "T40n1804_01b:0018c06": "復有十種非法，即得大罪：若僧不和，於國王",
    "T40n1804_01b:0018c07": "前、王眷屬前、大臣前訶，白衣、婦女小兒中、僧",
    "T40n1804_01b:0018c08": "淨人前、比丘尼中、本怨嫌人前。如是等，假使",
    "T40n1804_01b:0018c09": "舉得少罪，亦不應受。下具出舉法，如律法中。",
    "T40n1804_01b:0018c10": "《涅槃》中，種種示相已，云：於毀法者，與七羯磨；",
    "T40n1804_01b:0018c11": "為欲示諸行惡行者有果報故。當知如來，即",
    "T40n1804_01b:0018c12": "是施惡眾生無恐畏者。以現在治罰，息將來",
    "T40n1804_01b:0018c13": "大怖故。若善比丘置不訶責，當知是人佛法",
    "T40n1804_01b:0018c14": "中怨；若能驅遣舉處治罰，是我弟子真聲聞",
    "T40n1804_01b:0018c15": "也。二就制教以明者。僧令懺悔，改迹便止。上",
    "T40n1804_01b:0018c16": "品之徒，見影依道；下流之類，拒逆僧命，不肯",
    "T40n1804_01b:0018c17": "從順，無慚無愧，破戒犯失，續作不止。自非治",
    "T40n1804_01b:0018c18": "罰，何由可息？如似遲驢，必加楚罰；則有七種",
    "T40n1804_01b:0018c19": "調伏，及惡馬治、默擯、不與語等。比佛法東流，",
    "T40n1804_01b:0018c20": "多不行此；若聞正說，反生輕笑；薄濫佛法，自",
    "T40n1804_01b:0018c21": "穢淨心。有過之徒，實當此罰；反用俗法，非理",
    "T40n1804_01b:0018c22": "折伏；相雖調順，心未悛革。致使聖網，日就衰",
    "T40n1804_01b:0018c23": "弱。文云：非制而制，速滅正法。斯言允矣。今舉",
    "T40n1804_01b:0018c24": "彼微言，重光像運；有力住持眾主，準而行之。",
    "T40n1804_01b:0018c25": "《四分》中：凡欲治罰舉人者，自具兩種五德，如",
    "T40n1804_01b:0018c26": "〈自恣〉法。又須三根具了，徒眾上下同心共秉，",
    "T40n1804_01b:0018c27": "犯者聽可，然後舉之。具如律本遮法中說。若",
    "T40n1804_01b:0018c28": "違上法，舉不知時，反生鬪諍。故文云：汝等莫",
    "T40n1804_01b:0018c29": "數數舉他罪，以恐壞正法故。必具上法，縱而",
    "T40n1804_01b:0019a01": "不治，亦滅正法。今明治法七種九種。言七法",
    "T40n1804_01b:0019a02": "者：一謂訶責，二謂擯出，三者依止，四者遮不",
    "T40n1804_01b:0019a03": "至白衣家，五者不見罪，六者不懺罪，七者說",
    "T40n1804_01b:0019a04": "欲不障道。加惡馬、默擯二法，則為九也。一言",
    "T40n1804_01b:0019a05": "訶責者。先出其過，後明正治。言過多種，《四分》",
    "T40n1804_01b:0019a06": "等律總處明之。若對僧比丘前倒說四事：謂",
    "T40n1804_01b:0019a07": "破戒者，破前三聚；破見者，謂六十二見；破威",
    "T40n1804_01b:0019a08": "儀者，下四聚等；破正命者，謂非法乞求，邪意",
    "T40n1804_01b:0019a09": "活命，則有五種四種。言五邪者：一謂為求利",
    "T40n1804_01b:0019a10": "養，改常威儀，詐現異相；二謂說己功德；三者",
    "T40n1804_01b:0019a11": "高聲現威；四者說己所得利養，激動令施；五",
    "T40n1804_01b:0019a12": "者為求利故，強占他吉凶。言四邪者：一方邪",
    "T40n1804_01b:0019a13": "者，通使四方為求衣食；二仰邪者，謂上觀星",
    "T40n1804_01b:0019a14": "象盈虛之相；三者下邪，即耕田種殖種種下",
    "T40n1804_01b:0019a15": "業；四者四維口食，習小小呪術以邀利活命。",
    "T40n1804_01b:0019a16": "此《智論》解也。律中非法說法、法說非法。雖有",
    "T40n1804_01b:0019a17": "前過，三根明委，問答有差，不得舉他。文云：若",
    "T40n1804_01b:0019a18": "無根，破戒見、威儀、正命，與作訶責，是名非法羯",
    "T40n1804_01b:0019a19": "磨；反上如法。然此治法，不必大罪；但令聖所",
    "T40n1804_01b:0019a20": "制學，愚闇自纏，皆得加罰。文云：若不知不見",
    "T40n1804_01b:0019a21": "五犯聚，謂波羅夷乃至吉羅，與作訶責。《五分》",
    "T40n1804_01b:0019a22": "有九種：一自鬪諍，二鬪亂他，三前後非一鬪",
    "T40n1804_01b:0019a23": "諍，四親近惡友，五與惡人為伴，六樂自為惡，",
    "T40n1804_01b:0019a24": "七破戒，八破見，九親近白衣。《僧祇》五種：一身",
    "T40n1804_01b:0019a25": "口習近住。身習住者，與黃門男子、童子、弟子",
    "T40n1804_01b:0019a26": "共床坐、同眠、共器食、迭互著衣、共出共入。口",
    "T40n1804_01b:0019a27": "習近者，迭互染心共語。身口俱者，兩業並為。",
    "T40n1804_01b:0019a28": "又與尼女伸手內坐、以香華果蓏相授、為其",
    "T40n1804_01b:0019a29": "走使；餘如前說。二者數犯五眾戒。三者太早",
    "T40n1804_01b:0019b01": "入聚落，太瞑出；與惡人為友，偷人、劫賊、摴蒲",
    "T40n1804_01b:0019b02": "等人；行在寡婦、大童女、淫女、黃門、惡名比丘",
    "T40n1804_01b:0019b03": "尼、沙彌尼處。四好諍訟相言，有五：一自高，二",
    "T40n1804_01b:0019b04": "麁弊此性，三無義語，四非時語，五不親附善",
    "T40n1804_01b:0019b05": "人。五恭敬少年諸比丘，度少年弟子，供給如",
    "T40n1804_01b:0019b06": "弟子供給師法。如上五種，一一諸比丘屏處",
    "T40n1804_01b:0019b07": "三諫不止，僧作白四訶責折伏。《明了論》：比丘",
    "T40n1804_01b:0019b08": "心高不敬計他，輕慢大眾，為作怖畏羯磨。猶",
    "T40n1804_01b:0019b09": "是訶責異名。上來明過。對僧比丘前者，皆入",
    "T40n1804_01b:0019b10": "訶責治之。二加法有四：一明立治，二明奪行，",
    "T40n1804_01b:0019b11": "三明順從，四僧為解。初中立治。此法與餘羯",
    "T40n1804_01b:0019b12": "磨有異，故先明之。緣起十種，如上具七法已。",
    "T40n1804_01b:0019b13": "八陳意中，此心違故，須僧證正其罪，得伏，方",
    "T40n1804_01b:0019b14": "與。應召來入眾，當前為舉謂僧中德人舉告僧言，比丘某甲犯罪。舉",
    "T40n1804_01b:0019b15": "已，為作憶念謂在某處、某時、其某人、作某罪，令其伏首，自言陳已。應與罪謂汝犯某",
    "T40n1804_01b:0019b16": "事，應作訶責治。上座應準遮法，具問能舉徒眾上下，及",
    "T40n1804_01b:0019b17": "所舉人已，聽許舉之。如上作已，索欲問和，便",
    "T40n1804_01b:0019b18": "作羯磨。律文舉鬪諍事，及論當時，未必如文；",
    "T40n1804_01b:0019b19": "隨其有犯，準改牒用。應言：「大德僧聽！此某甲、",
    "T40n1804_01b:0019b20": "某甲比丘，喜相鬪諍，互求長短；令僧未有諍",
    "T40n1804_01b:0019b21": "事而有諍事，已有諍事而不除滅。若僧時到",
    "T40n1804_01b:0019b22": "僧忍聽：僧為某甲、某甲比丘作訶責羯磨；若",
    "T40n1804_01b:0019b23": "後更鬪諍共相罵詈者，眾僧當更增罪治謂作",
    "T40n1804_01b:0019b24": "惡馬治，驅出眾。白如是。」「大德僧聽！此某甲、某甲二比丘，",
    "T40n1804_01b:0019b25": "喜相鬪諍互求長短；令僧未有諍事而有諍",
    "T40n1804_01b:0019b26": "事，已有諍事而不除滅。僧今為某甲某甲二",
    "T40n1804_01b:0019b27": "比丘作訶責羯磨。誰諸長老忍僧為某甲、某",
    "T40n1804_01b:0019b28": "甲二比丘作訶責羯磨，若後更鬪諍者，僧更",
    "T40n1804_01b:0019b29": "增罪治者，默然；誰不忍者，說。此是初羯磨。」",
    "T40n1804_01b:0019c01": "三說已。「僧已忍！為某甲、某甲二比丘作訶責羯磨",
    "T40n1804_01b:0019c02": "竟。僧忍，默然故。是事如是持。」若明不成者，律",
    "T40n1804_01b:0019c03": "云：若不舉、不作憶念、不伏首罪，或無犯、犯不",
    "T40n1804_01b:0019c04": "應懺罪、若犯罪已懺竟、而不現前，及人法二",
    "T40n1804_01b:0019c05": "非。並作法不成，得罪。二明奪行。與作法已，告",
    "T40n1804_01b:0019c06": "言：已為汝作訶責已，今奪三十五事，盡形不",
    "T40n1804_01b:0019c07": "得作；必能隨順，無有違逆者，僧當量處。何者",
    "T40n1804_01b:0019c08": "三十五？有七種不同。初五奪其眷屬：一不應",
    "T40n1804_01b:0019c09": "授人大戒；二不應受人依止；三不應畜沙彌；",
    "T40n1804_01b:0019c10": "四不應受僧差教授比丘尼；五若僧差不應",
    "T40n1804_01b:0019c11": "往。二五奪其智能：一不應說戒；二若僧中問",
    "T40n1804_01b:0019c12": "答毘尼義，不應答；三若僧差作羯磨，不應作。",
    "T40n1804_01b:0019c13": "四若僧中簡集智慧者，共評論眾事，不在其",
    "T40n1804_01b:0019c14": "例；五若僧差作信命，不應作。三五奪其順從：",
    "T40n1804_01b:0019c15": "一不得早入聚落；二不得偪暮還；三親近比",
    "T40n1804_01b:0019c16": "丘；四不應近白衣外道；五應順從諸比丘教，",
    "T40n1804_01b:0019c17": "不應作異語。四五奪其相續後犯：一不應更",
    "T40n1804_01b:0019c18": "犯此罪，餘亦不應犯謂為殘作訶責，指下篇為餘也；二若相似、若",
    "T40n1804_01b:0019c19": "從此生相似謂同一篇罪也；從此生者，謂為摩觸訶責，而與女屏坐。三若復重於",
    "T40n1804_01b:0019c20": "此謂犯提，被治後更犯殘等；四不應嫌羯磨；五不應訶羯磨",
    "T40n1804_01b:0019c21": "人。五五奪其供給：一若善比丘為敷坐具供",
    "T40n1804_01b:0019c22": "養，不應受；二不應受他洗足；三不應受他安",
    "T40n1804_01b:0019c23": "洗足物；四不應受他拭革屣；五不應受他揩",
    "T40n1804_01b:0019c24": "摩身。六五制其恭敬：一不應受善比丘禮拜、",
    "T40n1804_01b:0019c25": "合掌、問訊、迎逆、持衣鉢等。七五奪其證正他",
    "T40n1804_01b:0019c26": "事：一不應舉善比丘為作憶念、作自言；二不",
    "T40n1804_01b:0019c27": "應證他事；三不應遮布薩；四不應遮自恣；五",
    "T40n1804_01b:0019c28": "不應共善比丘諍。三明順從者。應於上七五",
    "T40n1804_01b:0019c29": "事中，一一順從，無有違者。於僧小食上、後食",
    "T40n1804_01b:0020a01": "上、若說法、若布薩時，應正衣服，脫革屣，在一",
    "T40n1804_01b:0020a02": "面立，互跪合掌白言：「大德僧受我懺悔；自今",
    "T40n1804_01b:0020a03": "已去，自責心，止不復作。」僧當量審，然後受之。",
    "T40n1804_01b:0020a04": "四明解法。律云：應來僧中，偏露右肩，脫革屣，",
    "T40n1804_01b:0020a05": "禮僧足，右膝著地，合掌乞言：「大德僧聽！我比",
    "T40n1804_01b:0020a06": "丘某甲，僧為作訶責羯磨；我今隨順眾僧，無",
    "T40n1804_01b:0020a07": "有違逆，從僧乞解訶責羯磨。願僧為我解訶",
    "T40n1804_01b:0020a08": "責羯磨，慈愍故！」三乞已彼二比丘亦爾。上座如上欲",
    "T40n1804_01b:0020a09": "和，解言：「大德僧聽！比丘某甲、某甲，僧為作訶",
    "T40n1804_01b:0020a10": "責羯磨；彼比丘隨順眾僧，無所違逆，今從僧",
    "T40n1804_01b:0020a11": "乞解訶責羯磨。若僧時到僧忍聽：解某甲、某",
    "T40n1804_01b:0020a12": "甲二比丘訶責羯磨。白如是。」「大德僧聽！此某",
    "T40n1804_01b:0020a13": "甲、某甲比丘，僧為作訶責羯磨；彼二比丘，隨",
    "T40n1804_01b:0020a14": "順眾僧，無所違逆，今從僧乞解訶責羯磨。誰",
    "T40n1804_01b:0020a15": "諸長老忍僧為某甲、某甲解訶責羯磨者，默",
    "T40n1804_01b:0020a16": "然；誰不忍者，說」三說已。「僧已忍，與某甲、某甲解訶",
    "T40n1804_01b:0020a17": "責羯磨竟。僧忍，默然故。是事如是持。」其行法",
    "T40n1804_01b:0020a18": "中，威儀坐處，未明所在；準僧殘中，下行坐也。",
    "T40n1804_01b:0020a19": "若有一人三人，隨名牒用；不得至四，如上已",
    "T40n1804_01b:0020a20": "明，至時量之。二擯出者。謂對俗人倒說四事，",
    "T40n1804_01b:0020a21": "廣如律文；又如〈隨戒〉中污家惡行。倒亂佛法，",
    "T40n1804_01b:0020a22": "污他俗人淨善之心，以非為是。故須遣出本",
    "T40n1804_01b:0020a23": "處，折伏治之。使世俗識非達正，無復疑惑。此",
    "T40n1804_01b:0020a24": "之過罪，人多有之，特須禁斷。若論治法，隨順",
    "T40n1804_01b:0020a25": "及以解辭，略同上法。然初擯中，牒其過已，離",
    "T40n1804_01b:0020a26": "此住處為異。律本委具。若隨順乞解，不得輒",
    "T40n1804_01b:0020a27": "來；當在界外遣信來請。《僧祇》云：不得共諸比",
    "T40n1804_01b:0020a28": "丘語論。若有咨請，推屬本師。三言依止者。若",
    "T40n1804_01b:0020a29": "與比丘及以白衣共相雜住，倒說四事，惑亂",
    "T40n1804_01b:0020b01": "正法。或在道雖久，癡無所知；隨緣壞行，不能",
    "T40n1804_01b:0020b02": "自立；數懺數犯。須僧治罰，依彼明德咨問法",
    "T40n1804_01b:0020b03": "訓，使行成益己故也。治法略同於上。與依止",
    "T40n1804_01b:0020b04": "已，親近知法律人，學知毘尼；明達持犯者，當",
    "T40n1804_01b:0020b05": "為解之。《涅槃》云：置羯磨者，安置有德之所。餘",
    "T40n1804_01b:0020b06": "如〈師資〉法中。四遮不至白衣家者。謂於信心",
    "T40n1804_01b:0020b07": "俗人前，倒說四事，非法惱亂，損壞俗心；罵謗",
    "T40n1804_01b:0020b08": "白衣，輒便捨去。須僧作法遮斷不許使離，遣",
    "T40n1804_01b:0020b09": "謝白衣故也。《僧祇》云：比丘明日受他必定請，",
    "T40n1804_01b:0020b10": "至時不去，惱信施主，須加此法。若得法附已，",
    "T40n1804_01b:0020b11": "當白二，差一比丘具八法者：一多聞，二能善",
    "T40n1804_01b:0020b12": "說，三說已自解，四能解人意，五受人語，六能",
    "T40n1804_01b:0020b13": "憶持，七無有闕失，八解善惡言議者。將被治",
    "T40n1804_01b:0020b14": "人至信俗家語言：「檀越！懺悔！僧已為某甲比",
    "T40n1804_01b:0020b15": "丘作謫罰竟。」若即共懺者善；不肯者，具有進",
    "T40n1804_01b:0020b16": "不。廣如律說。若俗人歡喜，即為解之。更總明",
    "T40n1804_01b:0020b17": "四三羯磨同異。前四法人，但壞其行，心猶有",
    "T40n1804_01b:0020b18": "信；律足僧數，應羯磨法；而是被治，不可訶",
    "T40n1804_01b:0020b19": "舉。後三羯磨，名為三舉，信行俱壞；棄在眾外，",
    "T40n1804_01b:0020b20": "不足僧數；過狀深重，不可攝濟，故制極法。律",
    "T40n1804_01b:0020b21": "簡此色，同於犯重；乃至死時，所有資產入同舉",
    "T40n1804_01b:0020b22": "僧，賞功能故。《涅槃》云：為謗法者作是降伏羯",
    "T40n1804_01b:0020b23": "磨。又示諸惡行有果報故。今學大乘語，人心",
    "T40n1804_01b:0020b24": "未涉道，行違大小二乘；口說無罪、無懺，淫欲",
    "T40n1804_01b:0020b25": "是道；身亦行惡，隨己即是，違己為非。並合此",
    "T40n1804_01b:0020b26": "治。次五明不見舉者。倒說四事，法說非法，犯",
    "T40n1804_01b:0020b27": "言不犯。或不信善惡二因，感苦樂二果；邪見",
    "T40n1804_01b:0020b28": "在懷，障於學路。或由不達教，或知而故犯。僧",
    "T40n1804_01b:0020b29": "問何不見犯，答云不見，僧即遮舉，與作不見",
    "T40n1804_01b:0020c01": "舉治之。為欲折伏從道，且棄眾外，不同僧事，",
    "T40n1804_01b:0020c02": "目之為舉。作此正法，治不見罪人，故曰不見",
    "T40n1804_01b:0020c03": "舉也。《四分》云：此三舉人，令在有比丘處行之；",
    "T40n1804_01b:0020c04": "若在無比丘處，不得為解。六不懺舉者。然罪",
    "T40n1804_01b:0020c05": "無定性，從緣而生；理應悔除，應本清淨。而今",
    "T40n1804_01b:0020c06": "破戒見四法，犯不肯懺，妄陳濫說，言不懺悔；",
    "T40n1804_01b:0020c07": "垢障尤深，進道無日。故須舉棄，得伏方解。經",
    "T40n1804_01b:0020c08": "名滅羯磨者，治罰前人，使作滅罪。《僧祇》云：被",
    "T40n1804_01b:0020c09": "三舉人，心意調柔，白僧言：「我心調柔，願僧為",
    "T40n1804_01b:0020c10": "我捨法。」白已，却行而退。眾主比丘量議可不，",
    "T40n1804_01b:0020c11": "然後乞解。七惡見不捨舉者。欲實障道，說言",
    "T40n1804_01b:0020c12": "不障。邪心決徹，名之為見；見心違理，目之",
    "T40n1804_01b:0020c13": "為惡。亦於戒見四法，倒說不信。須僧舉棄，永",
    "T40n1804_01b:0020c14": "不任用；隨順無違，方乃解之。此七治法，寔為",
    "T40n1804_01b:0020c15": "妙藥。持於正法，謫罰惡人。佛法再興，福流長",
    "T40n1804_01b:0020c16": "世。故律云：如來出世，為一義故，制訶責羯磨，",
    "T40n1804_01b:0020c17": "乃至惡心不捨舉；所謂攝取於僧，令僧歡喜，",
    "T40n1804_01b:0020c18": "乃至正法久住。《涅槃》盛論七羯磨後，廣明護",
    "T40n1804_01b:0020c19": "法之相云：有持戒比丘，見壞法者，驅遣訶責，",
    "T40n1804_01b:0020c20": "依法懲治，當知是人得福無量。又云：今以無",
    "T40n1804_01b:0020c21": "上正法，付囑諸王大臣宰相及於四眾；應當",
    "T40n1804_01b:0020c22": "勸勵諸學人等，令學正法。若懈怠破戒毀正",
    "T40n1804_01b:0020c23": "法者，大臣四部應當苦治。《大集》云：若未來",
    "T40n1804_01b:0020c24": "世有信諸王若四姓等，為護法故，能捨身命，",
    "T40n1804_01b:0020c25": "寧護一如法比丘，不護無量諸惡比丘，是王",
    "T40n1804_01b:0020c26": "捨身生淨土中。若隨惡比丘語者，是王過無",
    "T40n1804_01b:0020c27": "量劫，不復人身。問：前《十輪經》不許俗治，《涅槃》、",
    "T40n1804_01b:0020c28": "《大集》令治惡者？答：《十輪》不許治者，比丘內惡，",
    "T40n1804_01b:0020c29": "外有善相，識聞廣博，生信處多，故不令治。必",
    "T40n1804_01b:0021a01": "愚闇自纏，是非不曉，開於道俗三惡門者，理",
    "T40n1804_01b:0021a02": "合治之，如後二經。又《涅槃》是窮累教本，決了",
    "T40n1804_01b:0021a03": "正義；縱前不許，依後為定。兩存亦得，廢前又",
    "T40n1804_01b:0021a04": "是。言惡馬治者。律云：若比丘犯罪，不問輕重，",
    "T40n1804_01b:0021a05": "拒云不見，僧應棄捨莫問。語云：「汝所住處，亦",
    "T40n1804_01b:0021a06": "當舉汝，為作自言，不聽汝布薩、自恣。如調馬",
    "T40n1804_01b:0021a07": "師，惡馬難調，即合所繫杙棄之。汝比丘不自",
    "T40n1804_01b:0021a08": "見罪，亦復如是，一切捨棄。」如是人不應從求",
    "T40n1804_01b:0021a09": "聽；此即是聽，如法驅出。言默擯者。《五分》云：",
    "T40n1804_01b:0021a10": "梵壇法者，一切七眾不來往交言。《智論》云：若",
    "T40n1804_01b:0021a11": "心強獷，如梵天法治之。以欲界語地，亦通色",
    "T40n1804_01b:0021a12": "有，不語為惱，故違情故，不語治之。此法最",
    "T40n1804_01b:0021a13": "要。亦有經中加羯磨者。尋本未得。《雜含》云：",
    "T40n1804_01b:0021a14": "三種調伏法謂，柔耎、剛彊也，猶不調者殺之。",
    "T40n1804_01b:0021a15": "謂不與語、教授、教誡也。言滅擯者，謂犯重比",
    "T40n1804_01b:0021a16": "丘，心無慚愧，不肯學悔，妄入清眾，濫居僧限。",
    "T40n1804_01b:0021a17": "當三根五德舉來，詣僧憶念示罪，令自言已，與",
    "T40n1804_01b:0021a18": "白四法。《五分》文云：「大德僧聽！此比丘某甲，犯",
    "T40n1804_01b:0021a19": "某波羅夷罪。若僧時到僧忍聽：僧今與比丘",
    "T40n1804_01b:0021a20": "某甲某波羅夷滅擯羯磨，不得共住，不得共",
    "T40n1804_01b:0021a21": "事。白如是。」「大德僧聽！比丘某甲犯某波羅夷",
    "T40n1804_01b:0021a22": "罪，僧今與比丘某甲波羅夷罪滅擯羯磨，不",
    "T40n1804_01b:0021a23": "得共住，不得共事。誰諸長老忍，僧與比丘某",
    "T40n1804_01b:0021a24": "甲波羅夷罪滅擯羯磨，不得共住共事者，默",
    "T40n1804_01b:0021a25": "然；誰不忍者，說。是初羯磨。」三說「僧已忍，與比",
    "T40n1804_01b:0021a26": "丘某甲波羅夷罪滅擯羯磨，不得共住共事",
    "T40n1804_01b:0021a27": "竟。僧忍，默然故。是事如是持。」《薩婆多》云：但實",
    "T40n1804_01b:0021a28": "犯重，大眾有知，不須自言及現前，直爾滅擯",
    "T40n1804_01b:0021a29": "驅出。若準律文，必須自言，如目連被訶中說。",
    "T40n1804_01b:0021b01": "即世多有，大眾容之，自他同穢。二約僧制眾",
    "T40n1804_01b:0021b02": "食以論。先明世立非法，後引正制證成。初中，",
    "T40n1804_01b:0021b03": "寺別立制，多不依教。飲酒醉亂，輕欺上下者。",
    "T40n1804_01b:0021b04": "罰錢及米，或餘貨賕；當時同和，後便違拒，不",
    "T40n1804_01b:0021b05": "肯輸送；因茲犯重。或行杖罰枷禁鉗鎖。或奪",
    "T40n1804_01b:0021b06": "財帛以用供眾。或苦役治地、斬伐草木、鉏禾、",
    "T40n1804_01b:0021b07": "收刈；或周年苦役。或因遇失奪，便令倍償。或",
    "T40n1804_01b:0021b08": "作破戒之制，季別依次鉏禾刈穀，若分僧食",
    "T40n1804_01b:0021b09": "及以僧物，科索酒肉，媒嫁淨人，賣買奴婢及",
    "T40n1804_01b:0021b10": "餘畜產。或造順俗之制，犯重囚禁，遭赦得免；",
    "T40n1804_01b:0021b11": "或自貨賕，方便得脫；或奪賊物，因利求利。或",
    "T40n1804_01b:0021b12": "非法之制，有過罪者，露立僧中，伏地吹灰，對",
    "T40n1804_01b:0021b13": "僧杖罰。如是眾例，皆非聖旨。良由綱維不休",
    "T40n1804_01b:0021b14": "法網，同和而作；惡業深纏，永無改悔。眾主有",
    "T40n1804_01b:0021b15": "力，非法伴多；如法比丘，像末又少；縱有三五，",
    "T40n1804_01b:0021b16": "伴勢無施。故佛預知有，不令同法，如後引之。",
    "T40n1804_01b:0021b17": "《僧祇》云：若作非法制者，應訶令止；不者，當說",
    "T40n1804_01b:0021b18": "如法欲已，起去。若眾中有力者不聽，當語旁",
    "T40n1804_01b:0021b19": "人言：此非法制。止得三人，不得趣爾而作，應",
    "T40n1804_01b:0021b20": "知識邊作。若不得者。說見不欲，與護心相，應",
    "T40n1804_01b:0021b21": "云：彼自有業行，何關我事；如失火燒舍，脫身",
    "T40n1804_01b:0021b22": "便罷。《毘尼母》云：見眾非法事，獨不須諫，應作",
    "T40n1804_01b:0021b23": "默然，如上說。問：非法制中，罰取財物，犯重罪",
    "T40n1804_01b:0021b24": "不？答：不犯重罪。由當時僧眾，同和共作，後依",
    "T40n1804_01b:0021b25": "制罰，得不犯。非不犯作非法制罪。次明如法",
    "T40n1804_01b:0021b26": "僧制。《四分》云：如法僧要隨順。又云：應制而制，",
    "T40n1804_01b:0021b27": "是制便行。《五分》中：雖我所制，餘方不行者，不",
    "T40n1804_01b:0021b28": "得行之謂俗主為僧立制，不依經本也；非我所制，餘方為清",
    "T40n1804_01b:0021b29": "淨者，不得不行即依王法而用，不得不依。《薩婆多》云：違王制",
    "T40n1804_01b:0021c01": "故吉羅。《明了論》云：若僧和合立制，比丘不得",
    "T40n1804_01b:0021c02": "入城市。為作此事，必定應作。或時須立此制",
    "T40n1804_01b:0021c03": "一月一季，或復永斷。若依《大集》，苦使不得過",
    "T40n1804_01b:0021c04": "兩月。《十輪》中：如前明制，或令料理僧事佛法",
    "T40n1804_01b:0021c05": "師僧，或不與語，謫令禮拜，或復驅出，如前廣",
    "T40n1804_01b:0021c06": "列。《僧祇》中，罰舍利弗日中立之。諸律中制，多",
    "T40n1804_01b:0021c07": "用七法，如上所明。或復斷食奪衣令立。治沙",
    "T40n1804_01b:0021c08": "彌中，罰令除草，料理僧事等。並非破戒之緣",
    "T40n1804_01b:0021c09": "故也。《十誦》云：若僧寺中有制限者。若知有惱",
    "T40n1804_01b:0021c10": "自他，力能滅者，白僧滅之；不者，餘處去。若",
    "T40n1804_01b:0021c11": "如法制，應受。《四分》：客比丘初至，主人比丘先",
    "T40n1804_01b:0021c12": "語僧制法式等。二約食以論者。先明通塞之",
    "T40n1804_01b:0021c13": "意，後引聖言。然食為太患，人誰不須？世尊一",
    "T40n1804_01b:0021c14": "化，多先陳此，故慰問云：乞食可得不等。今諸",
    "T40n1804_01b:0021c15": "別住，局見者多；自壅僧食，障礙大法；現是餓",
    "T40n1804_01b:0021c16": "因，來受劇苦。故古師匡眾之法云：寺是攝十",
    "T40n1804_01b:0021c17": "方一切眾僧修道境界法，為待一切僧經遊",
    "T40n1804_01b:0021c18": "來往受供處所；無彼無此，無主無客；僧理平",
    "T40n1804_01b:0021c19": "等，同護佛法。故其中飲食眾具，悉是供十方",
    "T40n1804_01b:0021c20": "凡聖同有；鳴鐘作法，普集僧眾，同時共受，與",
    "T40n1804_01b:0021c21": "檀越作生福之田；如法及時者，皆無遮礙。然",
    "T40n1804_01b:0021c22": "法有通塞十方眾僧，自有食分，依時而來，不須召喚；白衣及中，能齋者亦得，出《五分律》也，此謂通",
    "T40n1804_01b:0021c23": "也。不能受齋，非時來者不與，法宜塞也。唯有任道行之同護法者，不",
    "T40n1804_01b:0021c24": "損檀越事也。本非人情，理無向背不得人情口召來食，及慳惜",
    "T40n1804_01b:0021c25": "積聚，計留後月；乃至懷親疎之心，應與而閉，不應與而開也。若此以明，是非自顯。",
    "T40n1804_01b:0021c26": "真誠出家者，怖四怨之多苦，厭三界之無常；辭",
    "T40n1804_01b:0021c27": "六親之至愛，捨五欲之深著；良由虛妄之俗",
    "T40n1804_01b:0021c28": "可棄，真實之道應歸。是宜開廓遠意，除蕩鄙",
    "T40n1804_01b:0021c29": "懷；不吝身財，護持正法。況僧食十方普同，彼",
    "T40n1804_01b:0022a01": "取自分，理應隨喜。而人情忌狹，用心不等；或",
    "T40n1804_01b:0022a02": "有閉門限礙客僧者，不亦蚩乎！鳴鐘本意，豈其",
    "T40n1804_01b:0022a03": "然哉？出家捨著，尤不應爾！但以危脆之身，不",
    "T40n1804_01b:0022a04": "能堅護正法；浮假之命，不肯遠通僧食。違諸",
    "T40n1804_01b:0022a05": "佛之教，損檀越之福；傷一時眾情，塞十方僧",
    "T40n1804_01b:0022a06": "路。傳謬後生，所敗遠矣。改前迷而復道，不亦",
    "T40n1804_01b:0022a07": "善哉慳食獨啖，餓鬼之業，是謂大迷。或問：僧事有限，外客無窮；",
    "T40n1804_01b:0022a08": "以有限之食，供無窮之僧，事必不立。答曰：此",
    "T40n1804_01b:0022a09": "乃鄙俗之淺度，瑣人之短懷；豈謂清智之深",
    "T40n1804_01b:0022a10": "識，達士之高見。夫四輩之供養，三寶之福田，",
    "T40n1804_01b:0022a11": "猶天地之生長，山海之受用，何有盡哉！故《佛",
    "T40n1804_01b:0022a12": "藏經》言：當一心行道，隨順法行，勿念衣食所",
    "T40n1804_01b:0022a13": "須者；如來白毫相中，一分供諸一切出家弟",
    "T40n1804_01b:0022a14": "子，亦不能盡。由此言之，勤修戒行，至誠護",
    "T40n1804_01b:0022a15": "法，由道得利，以道通用；寺寺開門，處處同食，",
    "T40n1804_01b:0022a16": "必當供足，判無乏少。又承不斷客寺倉庫盈",
    "T40n1804_01b:0022a17": "溢者，主人心遠而廣施；或寺貧而為客者，由",
    "T40n1804_01b:0022a18": "志狹而見微也。若此兩言，人謂僧用不供有，",
    "T40n1804_01b:0022a19": "豈是人之智力所辨事乎？若人力有分，不能供",
    "T40n1804_01b:0022a20": "無限者；所懷既局，斯言允矣。此乃檀越為道",
    "T40n1804_01b:0022a21": "奉給，不由人力所致；若辨非智力，則功由於",
    "T40n1804_01b:0022a22": "道。然則事由道感，還供道眾；猶函蓋相稱，豈",
    "T40n1804_01b:0022a23": "有匱竭耶今俗中有義食坊，猶足供一切；自旦至夕，行人往反，飲食充飽，未聞告乏；此亦非人力。",
    "T40n1804_01b:0022a24": "由彼行施義普，亦以義然後取；取與理通，所以不竭。此優婆塞等，以知因果，求將來福，猶知如此義行，不匱驗於",
    "T40n1804_01b:0022a25": "目前；況出家道眾，如法通食，而當不濟乎？且世俗禮教，憂道不憂貧；況出家之士，高超俗表，不憂護法而憂飲食，其",
    "T40n1804_01b:0022a26": "失大甚也！所患人情鄙吝，腐爛僧粟耳腐爛餘而不施，世俗恥之；費僧",
    "T40n1804_01b:0022a27": "粟而不通，非佛弟子也。余唯見積事而不存道，未見道通",
    "T40n1804_01b:0022a28": "而事塞也。佛法中無貴賤親疎，唯以有法平",
    "T40n1804_01b:0022a29": "等，應同護之。人來乞索，一無與法；若隨情輒",
    "T40n1804_01b:0022b01": "與，即壞法也。俗人本非應齋食者，然須借問，",
    "T40n1804_01b:0022b02": "能齋，與食；不能齋者，示語因果，使信罪福，知",
    "T40n1804_01b:0022b03": "非為吝，懷歡而退此中非生人好處，非生人惡處；不得一向瞋人，一向任人不齊",
    "T40n1804_01b:0022b04": "者而食；必須去情存道，善知處量也。是以謹守佛教，慎護僧法，是",
    "T40n1804_01b:0022b05": "第一慈悲人，現在未來一切眾生離苦得樂",
    "T40n1804_01b:0022b06": "故。若不守佛教，隨情壞法謂聽俗人不齋而食，有來乞請，隨情輒與，令",
    "T40n1804_01b:0022b07": "諸眾生不知道俗之分，而破壞僧法，毀損三",
    "T40n1804_01b:0022b08": "歸。既無三歸，遠離三寶，令諸眾生沈沒罪河，",
    "T40n1804_01b:0022b09": "流入苦海。失於利樂，皆由壞法。是以不守佛",
    "T40n1804_01b:0022b10": "教，不閑律藏，缺示群生，自昏時網，名第一無",
    "T40n1804_01b:0022b11": "慈悲人也！若接待惡賊，非理愚夫，說導不能",
    "T40n1804_01b:0022b12": "受悟；義須準教當擬，具如〈隨相〉中。二引聖言",
    "T40n1804_01b:0022b13": "量者。《薩婆多》云：僧祇食時，應作四相謂打犍椎等相，",
    "T40n1804_01b:0022b14": "令界內聞知。然此四相，必有常限，不得雜亂；",
    "T40n1804_01b:0022b15": "若無有定，不成僧法。若無四相食僧食者，名",
    "T40n1804_01b:0022b16": "盜僧祇，不清淨也。又不問界內比丘有無，若",
    "T40n1804_01b:0022b17": "多若少，作四相訖，但使不遮比丘，若來不來",
    "T40n1804_01b:0022b18": "無過；雖作相而遮，亦犯故知若換鐘磬，應鳴鐘集僧，普告知已，然後換之；後",
    "T40n1804_01b:0022b19": "更換亦爾。若大界內有二三處，各有始終。《僧祇》：同",
    "T40n1804_01b:0022b20": "一布薩，若食時，但各打楗椎，一切莫遮，清淨",
    "T40n1804_01b:0022b21": "無過。《善見》云：若至空寺，見樹有果，應打楗椎；",
    "T40n1804_01b:0022b22": "無者下至三拍手，然後取食；不者犯盜。飲食",
    "T40n1804_01b:0022b23": "亦爾。若客比丘來，舊比丘不肯打磬，客僧自",
    "T40n1804_01b:0022b24": "打，食者，無犯。《薩婆多》云：僧祇食法，隨處有人，",
    "T40n1804_01b:0022b25": "多少應有常限。計僧料食，一日幾許，得周一",
    "T40n1804_01b:0022b26": "季。若一日一斛，得周季者，應以一斛為限；若",
    "T40n1804_01b:0022b27": "減一斛，名盜僧祇，應得者失此食故；增出一",
    "T40n1804_01b:0022b28": "斛，亦盜僧祇，即令僧祇斷絕不續。既有常限，",
    "T40n1804_01b:0022b29": "隨其多少，一切無遮；隨僧多少，皆共食之；若",
    "T40n1804_01b:0022c01": "人少，有餘長者，留至明日，次第先行。如是法",
    "T40n1804_01b:0022c02": "者，一切無過應是儉時，故法令一定。若行僧餅，錯得一番，",
    "T40n1804_01b:0022c03": "不還僧者，即犯盜罪。《僧祇》云：若行食時，滿杓",
    "T40n1804_01b:0022c04": "與上座者，上座應斟量，得遍當取。不得偏饒",
    "T40n1804_01b:0022c05": "上座。若沙彌淨人偏與本師大德者，知事人",
    "T40n1804_01b:0022c06": "語言，平等與僧，食無高下也。《五百問》云：上座",
    "T40n1804_01b:0022c07": "貪心，偏食僧食，犯隨。不病稱病索好食，得者，",
    "T40n1804_01b:0022c08": "犯重。餘僧食難消，如《僧護》等經說之。義者。言",
    "T40n1804_01b:0022c09": "別客得罪者，要是持戒人，不與，犯罪；破戒者，",
    "T40n1804_01b:0022c10": "不犯，律云：惡比丘來不應與。《十誦》、《薩婆多》：若",
    "T40n1804_01b:0022c11": "外道來，眾僧與食，不犯；止不得自手與。以外",
    "T40n1804_01b:0022c12": "道常伺比丘短，故開之。今僧寺中有差僧次",
    "T40n1804_01b:0022c13": "請而簡客者，此僧次翻名越次也。即令客僧",
    "T40n1804_01b:0022c14": "應得不得，主人犯重；隨同情者多少，通是一",
    "T40n1804_01b:0022c15": "盜。又此住處不名僧所，以簡絕客主，非同和",
    "T40n1804_01b:0022c16": "僧義。《大集》云：若一寺、一村、一林，五法師住，鳴",
    "T40n1804_01b:0022c17": "椎集四方僧。客僧集已，次第賦絡，無有吝",
    "T40n1804_01b:0022c18": "惜。初夜後夜讀誦講論，厭患生死，不訟彼短，",
    "T40n1804_01b:0022c19": "少欲寂靜，修於念定，憐愍眾生，護戒慚愧，是",
    "T40n1804_01b:0022c20": "名眾僧如法住大功德海。若無量僧破戒，但",
    "T40n1804_01b:0022c21": "令五人清淨，如法護持佛法，愍諸眾生，福不",
    "T40n1804_01b:0022c22": "可計，如第三十一卷中。餘有瞻待、國王、大臣、",
    "T40n1804_01b:0022c23": "作人、惡賊、俗人、淨人，事既多濫，容兼犯盜，廣",
    "T40n1804_01b:0022c24": "亦如〈隨相〉。三約法者。《五分》云：欲別作羯磨，僧",
    "T40n1804_01b:0022c25": "不可和者，當於說戒前作之；以是制眾法，僧",
    "T40n1804_01b:0022c26": "不敢散故。《四分》云：若有人舉罪者，不得輒信",
    "T40n1804_01b:0022c27": "舉罪人語；便喚所告之人，對僧詶答。先問見",
    "T40n1804_01b:0022c28": "聞疑三根。若云見者，為自見？從他見？見在何",
    "T40n1804_01b:0022c29": "處犯？犯何等罪？為犯戒耶，犯何等戒？破見",
    "T40n1804_01b:0023a01": "耶，破何等見？破威儀耶，破何等威儀？如是舉",
    "T40n1804_01b:0023a02": "罪人一一能答，有智人者，方可隨其所告，問",
    "T40n1804_01b:0023a03": "眾上中下及所犯人，取其自言，證正舉治。若",
    "T40n1804_01b:0023a04": "不能答，有智人隨有違者，便隨所誣謗罪，依",
    "T40n1804_01b:0023a05": "法治之。故文云：若舉無根無餘罪者，不成遮，",
    "T40n1804_01b:0023a06": "治其謗罪。文亦不顯情之虛實，即結其犯，義",
    "T40n1804_01b:0023a07": "須斟酌。言就時者。凡作法事，所為處重；多有",
    "T40n1804_01b:0023a08": "非法，理須照鍊。闇夜屏覆，過起必多：或有昏",
    "T40n1804_01b:0023a09": "睡，或復鬧語；威儀改節，便成別眾，或不足",
    "T40n1804_01b:0023a10": "數；廢闕大事，不成僧法；良由倚旁屏闇，不祇",
    "T40n1804_01b:0023a11": "奉法。事不獲已，夜乃為之。幸知不易，及明早",
    "T40n1804_01b:0023a12": "作；則是非自顯，目對不敢相輕。言對人者。凡",
    "T40n1804_01b:0023a13": "施法事，貴在首領。眾主上座，先須約勒，但見",
    "T40n1804_01b:0023a14": "非法，即須糾正；不得默坐，致招罪失。《僧祇》中，",
    "T40n1804_01b:0023a15": "多種上座，各有示導，文廣如彼。《四分》云：有三",
    "T40n1804_01b:0023a16": "種狂癡：一眾僧說戒，或來不來；二一向不憶",
    "T40n1804_01b:0023a17": "不來；三者有憶而來。初人須與羯磨，後二不",
    "T40n1804_01b:0023a18": "須。《十誦》云：若未作法，不得離是人說戒；作",
    "T40n1804_01b:0023a19": "法已，得離。《五分》云：若覓不得，即遙作羯磨。《四",
    "T40n1804_01b:0023a20": "分》中：白二與之；若狂病止，令來乞解，白二為",
    "T40n1804_01b:0023a21": "解；若復更發，依前與法；若狂止，不來不犯，以",
    "T40n1804_01b:0023a22": "先得法故；亦不應詐顛狂，而加法者不成。羯",
    "T40n1804_01b:0023a23": "磨如律。四對處明用者。凡徒眾威儀，事在嚴",
    "T40n1804_01b:0023a24": "整清潔。軌行可觀，則生世善心，天龍叶贊；必",
    "T40n1804_01b:0023a25": "形服濫惡，便毀辱佛法。《十誦》中：比丘衣服不",
    "T40n1804_01b:0023a26": "淨，非人所訶。《華嚴》云：具足受持威儀教法，是",
    "T40n1804_01b:0023a27": "故能令僧寶不斷。《摩得伽》云：伽藍上座，應前",
    "T40n1804_01b:0023a28": "行前坐，看諸年少比丘威儀，語令齊整；及平",
    "T40n1804_01b:0023a29": "等行食，唱僧跋也；白衣來，當與食，為說法等。",
    "T40n1804_01b:0023b01": "《十誦》文中大同。《智論》云：佛法弟子同住和合，",
    "T40n1804_01b:0023b02": "一者賢聖說法，二者賢聖默然。準此處眾，唯",
    "T40n1804_01b:0023b03": "施二事，不得雜說世論，類於污家俳說。文眾",
    "T40n1804_01b:0023b04": "貴靜攝，不在喧亂，誦經說法，必須知時。《成論》",
    "T40n1804_01b:0023b05": "云：雖是法語，說不應時，名為綺語。二者威儀",
    "T40n1804_01b:0023b06": "之形，必準聖教。《薩婆多》云：剃髮剪爪，是佛所",
    "T40n1804_01b:0023b07": "制。律云：半月一剃，此是恒式，勿得不為。《涅",
    "T40n1804_01b:0023b08": "槃》云：惡比丘相，頭鬢爪髮，悉皆長利，為佛所",
    "T40n1804_01b:0023b09": "訶。所著袈裟，一向如法。不得五大正色，及餘",
    "T40n1804_01b:0023b10": "上染，諸部正宗，不許著用。必有破壞，隨孔補",
    "T40n1804_01b:0023b11": "之。條葉齊整，具依律本。廣如衣法。所有非者，",
    "T40n1804_01b:0023b12": "寺內不披；入眾之時，或反披而入，及著下衣。",
    "T40n1804_01b:0023b13": "或著木履、雜屐，律並不許。廣如〈鉢器法〉中。《四",
    "T40n1804_01b:0023b14": "分》云：入眾五法，善知坐起等。《十誦》云：下床法，",
    "T40n1804_01b:0023b15": "徐下一脚，次下第二脚，安徐而起；坐法亦爾。",
    "T40n1804_01b:0023b16": "入堂法，應在門外偏袒右肩，斂手當心，攝恭",
    "T40n1804_01b:0023b17": "敬意；擬堂內僧，並同佛想，緣覺、羅漢想。何以",
    "T40n1804_01b:0023b18": "故？三乘同法食故。次欲入堂，若門西坐者，從",
    "T40n1804_01b:0023b19": "戶外旁門西頰，先舉左脚，定心而入；若出門",
    "T40n1804_01b:0023b20": "者。還從西頰，先舉右脚而出。若在門東坐者，",
    "T40n1804_01b:0023b21": "反上可知。不得門內交過。若欲坐時，以衣自",
    "T40n1804_01b:0023b22": "蔽，勿露形醜。廣如《僧祇》。《四分》云：不得著俗人",
    "T40n1804_01b:0023b23": "褌袴襖褶等。今有服袍裘長袖衫襦之衣，尖",
    "T40n1804_01b:0023b24": "靴長䩺大靴，銅鉢及椀夾紵瓦鉢璭油等鉢，",
    "T40n1804_01b:0023b25": "及以漆木等器，並佛制斷，理合焚除。《善見》：若",
    "T40n1804_01b:0023b26": "多聞知律者，見餘比丘所用不當法，即須打",
    "T40n1804_01b:0023b27": "破，無罪；物主不得索償。靈裕法師寺誥云：僧",
    "T40n1804_01b:0023b28": "寺不得畜女淨人，壞僧梵行。設使現在不犯，",
    "T40n1804_01b:0023b29": "令未離欲者，還著女色。經自明證，隔壁聞聲，",
    "T40n1804_01b:0023c01": "心染淨戒；何況終身奉給，必成犯重。此一向",
    "T40n1804_01b:0023c02": "不合。《僧祇》中：僧得女淨人不合受，尼得男淨",
    "T40n1804_01b:0023c03": "人亦爾。比者諸處，多因此過，比丘還俗滅擯",
    "T40n1804_01b:0023c04": "者，並由此生。不知護法僧網，除其穢境；反留",
    "T40n1804_01b:0023c05": "穢去淨，生死未央。又賣買奴婢、牛馬、畜生，拘",
    "T40n1804_01b:0023c06": "繫事同，不相長益；終成流俗，未霑道分。比丘",
    "T40n1804_01b:0023c07": "尼寺，反僧可知。或雇男子雜作，尼親撿挍；尋",
    "T40n1804_01b:0023c08": "壞梵行，滅法不久。寺家庫藏厨所，多不結淨；",
    "T40n1804_01b:0023c09": "道俗通濫，淨穢混然。立寺經久，綱維無教；忽",
    "T40n1804_01b:0023c10": "聞立淨，惑耳驚心。豈非師僧上座，妄居淨住；",
    "T40n1804_01b:0023c11": "導引後生，同開惡道。或畜貓狗，專擬殺鼠；牛",
    "T40n1804_01b:0023c12": "杖馬䩛，韁絆箞橛。如是等類，並是惡律儀。《雜",
    "T40n1804_01b:0023c13": "心》云：惡律儀者，流注相續成也。《善生》、《成論》：若",
    "T40n1804_01b:0023c14": "受惡律儀，則失善戒。今寺畜貓狗，並欲盡形，",
    "T40n1804_01b:0023c15": "非惡律儀何也？舉眾同畜，一眾無戒。《大集》有",
    "T40n1804_01b:0023c16": "言：無戒、破戒，滿閻浮提。或佛堂塔廟，不遵修",
    "T40n1804_01b:0023c17": "飾；比丘倨慢，處踐非法；高聲大笑，造非威儀；",
    "T40n1804_01b:0023c18": "聚話寺門，依時不集。自滅正法，外生俗謗。並",
    "T40n1804_01b:0023c19": "由上座三師致而滅法。若作說戒常法，半月",
    "T40n1804_01b:0023c20": "恒遵；每至說晨，令知事者，點知僧眾，誰在誰",
    "T40n1804_01b:0023c21": "無？健病幾人？幾可扶來？幾可與欲？如是知已，",
    "T40n1804_01b:0023c22": "令拂拭塔廟，灑掃寺院，如〈說戒法〉。鳴稚之前，",
    "T40n1804_01b:0023c23": "眾主上座，親自房房案行；病者，方便誘接。告",
    "T40n1804_01b:0023c24": "云：「眾僧清淨布薩，凡聖同遵，行者雖在病臥，",
    "T40n1804_01b:0023c25": "能得一禮覲不？努力自勵，此身心不可信也！",
    "T40n1804_01b:0023c26": "或因此不起，脫就後世，隨業受生，知趣何道；",
    "T40n1804_01b:0023c27": "欲更聽戒，寧復聞乎？」如是隨時引接。餘僧不",
    "T40n1804_01b:0023c28": "來，並準此喻。五雜教授。《毘尼母》云：能諫之人，",
    "T40n1804_01b:0023c29": "五法不須受：一無慚愧，二不廣學，三常覓人",
    "T40n1804_01b:0024a01": "過，四喜鬪諍，五欲捨道。必先於有過者取欲，",
    "T40n1804_01b:0024a02": "然後諫之。此等眾法，並綱維大德，住持一寺；",
    "T40n1804_01b:0024a03": "有力護法者，方得行之。若見眾中有過，不得",
    "T40n1804_01b:0024a04": "即訶。命來屏處，一一誨示云：「此一方住處，共",
    "T40n1804_01b:0024a05": "大德有之。末法之中，以威儀為僧，方助佛揚",
    "T40n1804_01b:0024a06": "化。若眾中有一行一法勝妙者，令他處遵學；",
    "T40n1804_01b:0024a07": "豈得有過，令他聞之，令生不善，自他兩失。今",
    "T40n1804_01b:0024a08": "大德有某事不善，不依佛制，願即改之；欲共",
    "T40n1804_01b:0024a09": "相成進，以引導後生耳！」必是己之弟子、眷屬、",
    "T40n1804_01b:0024a10": "同友，對眾訶舉亦得。不得立至四人，以不舉",
    "T40n1804_01b:0024a11": "僧也，非法，得罪。若有違僧制者，當具委示云：",
    "T40n1804_01b:0024a12": "「佛以戒法精妙，上人行之；我等修學，漸染而",
    "T40n1804_01b:0024a13": "已。但以時代澆薄，教所不施；故佛令立如法",
    "T40n1804_01b:0024a14": "僧要，勸同隨順。《地持》亦云，若護僧制等；故不",
    "T40n1804_01b:0024a15": "依隨，違教得罪。今有某事，與制有違，願隨謫",
    "T40n1804_01b:0024a16": "罰，應同僧法；亦使將來有犯者，為作鑑戒因",
    "T40n1804_01b:0024a17": "緣。」云云而述。若見造六聚罪者，屏處委示：「今",
    "T40n1804_01b:0024a18": "與同住，並是宿因；但末劫多障，持戒者少。見",
    "T40n1804_01b:0024a19": "造某罪，是實以不？」答是實者，依律如法誨示：",
    "T40n1804_01b:0024a20": "「文云：有二種癡，一不見犯，二犯而不懺；有二",
    "T40n1804_01b:0024a21": "種智，反上語之。隨佛語者，名真供養；今不肯",
    "T40n1804_01b:0024a22": "順，可欲從魔邪！罪不可積，或能轉重引《涅槃》文示之。",
    "T40n1804_01b:0024a23": "餘經云：一念之惡，能開五不善門，一者惡能",
    "T40n1804_01b:0024a24": "燒人善根，二從惡更起惡，三為聖人所訶，四",
    "T40n1804_01b:0024a25": "退失道果，五死入惡道等。」種種示之。若有將",
    "T40n1804_01b:0024a26": "被罰者，眾主比丘依律告云：「眾僧可畏，具",
    "T40n1804_01b:0024a27": "知三藏，有大勢力，道俗欽仰」等。猶不捨者，又",
    "T40n1804_01b:0024a28": "云：「彼眾既有大力，若有違犯正教，必舉治汝！」",
    "T40n1804_01b:0024a29": "又不捨者，應言：「非唯舉治而已，更奪三十五",
    "T40n1804_01b:0024b01": "事；不復往來迎送，同僧法事，乃至不足僧數。」",
    "T40n1804_01b:0024b02": "如是種種示已，若不受諫，集眾和舉之。然眾",
    "T40n1804_01b:0024b03": "貴老宿大德，自力牽課，方能進道。必不自知，",
    "T40n1804_01b:0024b04": "妄攝眷屬，愚叢自守，不相長益，號季少也。故",
    "T40n1804_01b:0024b05": "律中，阿難頭白，而迦葉號為季少。訶言：汝眾",
    "T40n1804_01b:0024b06": "欲失，汝季少比丘，俱不善閉諸根，貪不知足，",
    "T40n1804_01b:0024b07": "初夜後夜不能勤修，遍至諸家但行破穀，汝",
    "T40n1804_01b:0024b08": "眾當失。以此文證，阿難善知法相，又是無學，",
    "T40n1804_01b:0024b09": "尚被譏責；自餘凡鄙，焉可自輕。必欲綱眾於",
    "T40n1804_01b:0024b10": "時，住持護法者，須自行清慎，雅操堅貞，博通",
    "T40n1804_01b:0024b11": "律相、兼明二乘，識覽時要，達究情性者。可準",
    "T40n1804_01b:0024b12": "上文，一方秉御。",
    "T40n1804_01b:0024b13": "四分律刪繁補闕行事鈔卷上之二"
}