{
    "X61n1154_002:0389a13": "淨土指歸集卷下",
    "X61n1154_002:0389a15": "吳郡北禪寺沙門　大佑　集",
    "X61n1154_002:0389a16": "○證驗門第六",
    "X61n1154_002:0389a17": "修念佛三昧。獲往生而登不退。留瑞應於世者。若",
    "X61n1154_002:0389a18": "河沙微塵之多。不可悉數也。傳記所載。葢千萬之",
    "X61n1154_002:0389a19": "一二焉。舉一二則可知千萬之廣。使學者慕前修",
    "X61n1154_002:0389a20": "而取法焉。由正信而立願造修。進進而不息。則今",
    "X61n1154_002:0389a21": "之三昧行人。皆淨邦不退之上士也。",
    "X61n1154_002:0389a22": "菩薩往生",
    "X61n1154_002:0389a23": "無量壽經。彌勒白佛言。於此世界。有幾菩薩。往生極",
    "X61n1154_002:0389a24": "樂。佛告彌勒。於此世界。有六十七億不退菩薩。往生",
    "X61n1154_002:0389b01": "彼國。一一菩薩已曾供養無數諸佛。次如彌勒者也。",
    "X61n1154_002:0389b02": "諸小行菩薩及修少功德者。不可稱計。皆當往生。不",
    "X61n1154_002:0389b03": "但我國如是。他方佛土如遠照佛剎。有百八十億菩",
    "X61n1154_002:0389b04": "薩。皆當往生。十方世界無量佛剎。往生者甚多無數。",
    "X61n1154_002:0389b05": "若我具說。一切猶未能盡。",
    "X61n1154_002:0389b06": "龍樹往生",
    "X61n1154_002:0389b07": "入楞伽經偈云。大慧汝當知。善逝涅槃後。未來世當",
    "X61n1154_002:0389b08": "有持於我法者。南天竺國中。大名德比丘。厥號為龍",
    "X61n1154_002:0389b09": "樹。能破有無宗。世間中顯我無上大乘法。得初歡喜",
    "X61n1154_002:0389b10": "地。往生安樂國。楞伽三譯。此出實叉難陀所譯七卷",
    "X61n1154_002:0389b11": "文中。在四字函。",
    "X61n1154_002:0389b12": "遠公遺跡",
    "X61n1154_002:0389b13": "法師慧遠。博通經史。尤善莊老。聞道安法師講般若",
    "X61n1154_002:0389b14": "經。豁然大悟。歎曰。九流異議。皆糠粃耳。即剃染事之。",
    "X61n1154_002:0389b15": "大明佛理。苻秦建元間。過潯陽。愛匡廬清峻。刺史桓",
    "X61n1154_002:0389b16": "伊剏東林以居之。三十年影不出山。每送客以虎谿",
    "X61n1154_002:0389b17": "為界。晉安帝自江陵還都。駕幸潯陽。或勸師候見。師",
    "X61n1154_002:0389b18": "稱疾不前。帝乃遣使問勞。謝靈運負材傲物。一與相",
    "X61n1154_002:0389b19": "見。肅然心服。為鑿二池引水栽蓮。求入社。師以心雜",
    "X61n1154_002:0389b20": "止之。高僧鉅儒一百二十三人。竝棄世遺榮。依公游",
    "X61n1154_002:0389b21": "止。鐂遺民著誓辭。建誠立願。蓮漏六時。禪誦不輟。期",
    "X61n1154_002:0389b22": "生安養。由是修淨業者。以東林蓮社。為萬世之師法",
    "X61n1154_002:0389b23": "焉。",
    "X61n1154_002:0389b24": "三覩聖相",
    "X61n1154_002:0389c01": "廬山遠法師。精修白業。居東林三十年。初於十一年",
    "X61n1154_002:0389c02": "間。三覩聖相。而不令人知。後十九年七月晦夕。於般",
    "X61n1154_002:0389c03": "若臺。方從定起。忽見阿彌陀佛身滿虗空。圓光之中",
    "X61n1154_002:0389c04": "有諸化佛。觀音勢至侍立左右。又見水流光明。分十",
    "X61n1154_002:0389c05": "四支。流注上下。演說妙法。佛言。我以本願力故。來安",
    "X61n1154_002:0389c06": "慰汝。汝七日後。當生我國。又見佛陀耶舍慧持曇順",
    "X61n1154_002:0389c07": "在佛之側。前揖曰。師志在吾前。何來之遲耶。既知時",
    "X61n1154_002:0389c08": "至。乃為其徒曰。吾始居此。三覩聖相。今復再見。吾生",
    "X61n1154_002:0389c09": "淨土決矣。至期端坐入寂。義熈丙辰八月六日也。",
    "X61n1154_002:0389c10": "智者遺誡",
    "X61n1154_002:0389c11": "天台智者大師。在剡東石城寺。將入滅。謂弟子曰。吾",
    "X61n1154_002:0389c12": "知命在此。不復前進。輟斤絕弦於今日矣。唱觀無量",
    "X61n1154_002:0389c13": "壽佛經題竟。復曰。四十八願莊嚴淨土。華池寶樹。易",
    "X61n1154_002:0389c14": "往無人。大車相現。一念改悔者。尚得往生。況戒定熏",
    "X61n1154_002:0389c15": "修。聖行道力。功不唐捐矣。梵音聲相。實不誑人。智朗",
    "X61n1154_002:0389c16": "請云。不審證入何位。歿此何生。誰可宗仰。師曰。吾不",
    "X61n1154_002:0389c17": "領徒。必淨六根。損己利它。但至五品。汝問何生者。吾",
    "X61n1154_002:0389c18": "諸師友。侍從觀音。皆來迎我。誰可宗仰者。豈不聞波",
    "X61n1154_002:0389c19": "羅提木叉是汝大師。四種三昧是汝明導。又誡維那",
    "X61n1154_002:0389c20": "曰。人命將終。聞鐘磬聲。增其正念。惟長惟久。氣盡為",
    "X61n1154_002:0389c21": "期。云何身冷。方復鳴磬。世間喪服。皆不應為。言訖唱",
    "X61n1154_002:0389c22": "三寶名。如入三昧。",
    "X61n1154_002:0389c23": "善導功行",
    "X61n1154_002:0389c24": "唐貞觀間。長安善導和尚。見西河綽禪師九品道場。",
    "X61n1154_002:0390a01": "嘆曰。此真入佛道之津要也。修餘行業。迂僻難成。唯",
    "X61n1154_002:0390a02": "此法門速超生死。由是三十年間。行道不輟。所得襯",
    "X61n1154_002:0390a03": "施。寫彌陀經十萬卷。畫淨土變相三百餘壁。道俗受",
    "X61n1154_002:0390a04": "化者。不計其數。或問念佛生淨土耶。答曰。如汝所念。",
    "X61n1154_002:0390a05": "遂汝所願。每念佛一聲。有光一道。從其口出。高宗賜",
    "X61n1154_002:0390a06": "寺額。曰光明。有勸世頌曰。漸漸鷄皮鶴髮。看看行步",
    "X61n1154_002:0390a07": "龍鍾。假饒金玉滿堂。難免衰殘老病。任汝千般快樂。",
    "X61n1154_002:0390a08": "無常終是到來。唯有徑路修行。但念阿彌陀佛。",
    "X61n1154_002:0390a09": "遺民見佛",
    "X61n1154_002:0390a10": "鐂遺民從廬山法師結社。作誓辭以識盛事。社賢百",
    "X61n1154_002:0390a11": "二十三人。十八人為最。公又拔乎其萃者。公凡念佛",
    "X61n1154_002:0390a12": "時。見阿彌陀佛身紫金色。以臨其室。公愧幸悲泣曰。",
    "X61n1154_002:0390a13": "安得如來為我。手摩其頭。衣覆其體乎。俄而佛為摩",
    "X61n1154_002:0390a14": "頂。且引袈裟以覆之。它日又見身遊七寶大池。澄徹",
    "X61n1154_002:0390a15": "無際。蓮華青白相間。一人指池水曰。八功德水。汝可",
    "X61n1154_002:0390a16": "飲之。公飲水甘美。及窹猶覺異香發於毛孔。公曰。此",
    "X61n1154_002:0390a17": "吾淨土之緣至矣。誰為六和之眾。與我證耶。少頃緇",
    "X61n1154_002:0390a18": "徒咸集。公對尊像。然香再拜。祝曰。我以釋迦遺教故。",
    "X61n1154_002:0390a19": "知有阿彌陀佛。此香供養釋迦如來。次供阿彌陀佛",
    "X61n1154_002:0390a20": "妙法華經諸佛菩薩。願一切有情。俱生淨土。發是願",
    "X61n1154_002:0390a21": "已。長跪而卒。",
    "X61n1154_002:0390a22": "聲光現佛",
    "X61n1154_002:0390a23": "新定少康法師縉雲僊都人。唐貞元初。於洛陽白馬",
    "X61n1154_002:0390a24": "寺。見殿內文字放光。探取之。乃善導和尚化導文。康",
    "X61n1154_002:0390b01": "曰。若於淨土有緣。使光明再現。言未已。光乃閃爍。康",
    "X61n1154_002:0390b02": "曰。劫石可磨。我願無易矣。遂至長安善導影堂。大陳",
    "X61n1154_002:0390b03": "供養。有異僧謂之曰。汝欲化人。當往新定。即今之嚴",
    "X61n1154_002:0390b04": "州也。康至彼。人無識者。康乃乞錢。誘小兒曰。阿彌陀",
    "X61n1154_002:0390b05": "佛是汝本師。能念一聲。與汝一錢。群兒務得錢。皆隨",
    "X61n1154_002:0390b06": "念之。經月餘。俟錢者多。康曰。可念十聲。與汝一錢。如",
    "X61n1154_002:0390b07": "是一年。念佛之人盈于道路。續於烏龍山。建淨土道",
    "X61n1154_002:0390b08": "場。築壇三級。集眾。午夜行道。每唱佛一聲。眾見一佛",
    "X61n1154_002:0390b09": "從口而出。連唱十聲。則有十佛。若貫珠焉。康曰。汝見",
    "X61n1154_002:0390b10": "佛者。決定往生。眾滿數千。亦有竟不見者。後囑道俗。",
    "X61n1154_002:0390b11": "當於安養。起精進心。於閻浮提。生厭離心。言訖。放光",
    "X61n1154_002:0390b12": "數道。奄然而逝。天台韶國師。重修其塔。世咸謂善導",
    "X61n1154_002:0390b13": "後身也。",
    "X61n1154_002:0390b14": "別峰行道",
    "X61n1154_002:0390b15": "永明智覺禪師。應吳越忠懿王請。住靈隱寺二年。遷",
    "X61n1154_002:0390b16": "居永明。日課一百八事。未甞暫廢。學者咨問。指心為",
    "X61n1154_002:0390b17": "宗。以悟為則。至暮則往別峰。行道念佛。自為難繼。不",
    "X61n1154_002:0390b18": "欲強它。然密從之者。常數百人。清宵月朗。空中時聞",
    "X61n1154_002:0390b19": "螺貝天樂之聲。王每歎曰。自古求西方者。未有若是",
    "X61n1154_002:0390b20": "之切至也。特為建香嚴殿。以成其志。",
    "X61n1154_002:0390b21": "冥司崇敬",
    "X61n1154_002:0390b22": "真歇云。永明壽禪師。宗門之標準。淨業之白眉也。興",
    "X61n1154_002:0390b23": "隆佛法。勸億萬人修白業。臨終預知時至。舍利鱗砌",
    "X61n1154_002:0390b24": "于身。甞有撫州一僧。經年旋繞禪師之塔。人問其故。",
    "X61n1154_002:0390c01": "乃曰。向因病入冥。閻王以陽數未艾。得放還生。見殿",
    "X61n1154_002:0390c02": "左供。畫僧一幀。王禮敬勤致。遂扣主吏。此是何人。吏",
    "X61n1154_002:0390c03": "曰。杭州永明寺壽禪師也。凡人死者。無不經由冥府",
    "X61n1154_002:0390c04": "判生。唯此人修行精進。徑生極樂上品。王以為希有。",
    "X61n1154_002:0390c05": "故圖像而敬事焉。",
    "X61n1154_002:0390c06": "西湖結社",
    "X61n1154_002:0390c07": "宋淳化間。錢塘西湖省常法師。住南昭慶。專修白業。",
    "X61n1154_002:0390c08": "結淨行社。王文正公旦為社首。士夫預會者。皆稱淨",
    "X61n1154_002:0390c09": "行社弟子。社友八十。比丘一千。法師刺指。血書華嚴",
    "X61n1154_002:0390c10": "淨行品。以立誓。翰林承旨宋白撰碑。其略曰。師慕遠",
    "X61n1154_002:0390c11": "公啟廬山之社。易白蓮為淨行之名。遠公當衰季之",
    "X61n1154_002:0390c12": "時。所結者半隱淪之士。上人屬升平之世。所交者多",
    "X61n1154_002:0390c13": "有位之賢。方前則名士且多。垂&#;則津梁曷已。狀元",
    "X61n1154_002:0390c14": "孫何題社客于碑陰。翰林蘇易簡。作淨行品序曰。予",
    "X61n1154_002:0390c15": "當布髮以承其足。剜身以請其法。猶尚不辭。況陋文",
    "X61n1154_002:0390c16": "淺學而有惜哉。",
    "X61n1154_002:0390c17": "蓮華勝會",
    "X61n1154_002:0390c18": "長蘆慈覺禪師。宗說兼暢。解行俱高。修禪林清規。作",
    "X61n1154_002:0390c19": "龜鏡文。坐禪儀發明圓解。禁止游言。至于尚清。儉誡",
    "X61n1154_002:0390c20": "洗麵。話行海內。罔不取法以為廣益群生。速登不退。",
    "X61n1154_002:0390c21": "莫如念佛往生元祐四年。廣集緇素。建蓮華勝會。一",
    "X61n1154_002:0390c22": "夕夢。一男子年三十許。峩冠素衣。風貌清美。前揖曰。",
    "X61n1154_002:0390c23": "欲預公勝會。告書一名。禪師曰。公何名。曰普慧。書畢",
    "X61n1154_002:0390c24": "又云。家兄亦曾預名。禪師曰。令兄何人。曰普賢。言訖",
    "X61n1154_002:0391a01": "忽不見。既覺而忽省曰。此華嚴離世間品二大菩薩",
    "X61n1154_002:0391a02": "也。故知佛子行佛事。助揚佛化。則感聖賢幽贊。預是",
    "X61n1154_002:0391a03": "會者。夫豈小緣。普賢變名易號。不知何人。乃以二菩",
    "X61n1154_002:0391a04": "薩為首云。",
    "X61n1154_002:0391a05": "御書蓮社",
    "X61n1154_002:0391a06": "宋乾道間。兩浙都總管張掄。期生淨土。刻勵精進。惟",
    "X61n1154_002:0391a07": "佛是念。闔門長幼靡不從化。鑿池栽蓮。效東林結社",
    "X61n1154_002:0391a08": "之遺意。日率妻子。課佛萬遍。歲以春秋之季。月即烏",
    "X61n1154_002:0391a09": "戍。普靜蘭若。與信道者共之。見聞隨喜。雲集川至",
    "X61n1154_002:0391a10": "太上光堯壽聖",
    "X61n1154_002:0391a11": "皇帝親灑宸毫。書蓮社二大字為賜。掄拜手登受。雲",
    "X61n1154_002:0391a12": "章奎畫。自天而下。光氣昭倬。焜耀萬目。不獨傳示雲",
    "X61n1154_002:0391a13": "林。以侈萬一之遇。使天下後世。凡獲瞻仰者。普得念",
    "X61n1154_002:0391a14": "佛三昧。究竟成就無上菩提。其為饒益。詎可稱量。謹",
    "X61n1154_002:0391a15": "刊諸金石。用對揚丕顯之休命。",
    "X61n1154_002:0391a16": "七寶華舫",
    "X61n1154_002:0391a17": "梁道珍禪師。志慕淨業。未及進行。一夕夢。數僧乘七",
    "X61n1154_002:0391a18": "寶華舫。泛海西邁。珍問何之。曰將適彌陀佛國也。珍",
    "X61n1154_002:0391a19": "乃求附載。舟人曰。以子之意。孰敢相拒。但於此一日",
    "X61n1154_002:0391a20": "之修。功超永劫。以子未誦彌陀經。及灌沐眾僧。所願",
    "X61n1154_002:0391a21": "未圓。故不可同往耳。既窹感歎。自是誦彌陀經。晝夜",
    "X61n1154_002:0391a22": "不輟。及開室沐僧。後二年。忽見一人捧銀臺而至。曰",
    "X61n1154_002:0391a23": "法師報盡。當乘此臺。將亡之夕。邑人見其山崕石壁。",
    "X61n1154_002:0391a24": "烈火千炬交相輝耀迄旦。即山問之。乃知珍亡。其往",
    "X61n1154_002:0391b01": "生之徵驗歟。",
    "X61n1154_002:0391b02": "誓取金臺",
    "X61n1154_002:0391b03": "台州懷玉禪師。持律甚嚴。布衣一食。長坐不臥。誦彌",
    "X61n1154_002:0391b04": "陀經三十萬遍。日課佛號五萬聲。天寶元年。見佛菩",
    "X61n1154_002:0391b05": "薩滿虗空中。一人持銀臺來接。玉曰。吾一生念佛。誓",
    "X61n1154_002:0391b06": "取金臺。何為不然。聖眾遂隱。玉彌加精進。三七日後。",
    "X61n1154_002:0391b07": "乃復現前。異光滿室。謂弟子曰。吾生淨土矣。含笑而",
    "X61n1154_002:0391b08": "終。郡守段懷然。見而異之。作偈讚曰。我師一念登初",
    "X61n1154_002:0391b09": "地。佛國笙欲兩度來。唯有門前古槐樹。枝低只為掛",
    "X61n1154_002:0391b10": "金臺○宋政和間。三衢祥符寺。憲章憫法師。感應事",
    "X61n1154_002:0391b11": "亦相類。",
    "X61n1154_002:0391b12": "焚毀仙經",
    "X61n1154_002:0391b13": "後魏壁谷曇鸞法師。少遊五臺。感靈異出家。而性好",
    "X61n1154_002:0391b14": "言術。聞陶隱居有長生法。千里就之。受仙經十卷。謂",
    "X61n1154_002:0391b15": "神仙必可致也。後還洛下。遇菩提流支三歲。乃問曰。",
    "X61n1154_002:0391b16": "西域有長生之術。能却老不死乎。支笑曰。長生不死。",
    "X61n1154_002:0391b17": "吾佛道也。乃授十六觀經曰。汝學此。則三界無復生。",
    "X61n1154_002:0391b18": "六道無復往。盈虗消息。禍福成敗。無得而至。其為壽",
    "X61n1154_002:0391b19": "也。有河沙焉。有劫石焉。沙石之數有限。壽量之數無",
    "X61n1154_002:0391b20": "窮。此吾金仙氏之長生也。鸞大喜。遂焚毀仙經。而專",
    "X61n1154_002:0391b21": "修淨業。雖寒暑之變。疾病之來。亦不少懈。魏主敬慕",
    "X61n1154_002:0391b22": "之。號為神鸞。一夕室中見梵僧。謂曰。吾龍樹也。居淨",
    "X61n1154_002:0391b23": "土久矣。以汝同志。故來相見。鸞曰。何以見教。樹曰。已",
    "X61n1154_002:0391b24": "去不可及。未來未可追。現在今何在。白駒難與回。言",
    "X61n1154_002:0391c01": "訖不見。鸞自知時至。即集眾教誡。令高聲念佛。西向",
    "X61n1154_002:0391c02": "瞑目而終。眾聞管絃之聲自西而來。久而乃已。",
    "X61n1154_002:0391c03": "惟恭滅罪",
    "X61n1154_002:0391c04": "唐荊州法性寺僧惟恭。性憍傲。慢上凌下。親狎非類。",
    "X61n1154_002:0391c05": "稍暇則講經課佛。期生安養。然酒徒博侶。交集于門。",
    "X61n1154_002:0391c06": "虗誑之為。曾無虗日。寺僧靈巋。其同類也。里人譏之",
    "X61n1154_002:0391c07": "曰。靈巋作盡業。惟恭繼其迹。地獄千萬。重莫厭排頭",
    "X61n1154_002:0391c08": "入。恭聞之曰。我既作業。罪無所逃。然賴淨土教主。憫",
    "X61n1154_002:0391c09": "我愆惡。拔我塗炭。豈復墮惡道耶。乾寧二年。恭病將",
    "X61n1154_002:0391c10": "亡。巋從外而還。見伶人數輩年少奇偉。衣裝鮮潔。巋",
    "X61n1154_002:0391c11": "問何來。曰自西來。惟恭上人寺在何處。巋指寺示之。",
    "X61n1154_002:0391c12": "一人自懷中出一金瓶。瓶中蓮華。其合如拳。俄頃即",
    "X61n1154_002:0391c13": "開。大如盤盂。光彩交映。望寺疾馳。而忽不見。巋至寺。",
    "X61n1154_002:0391c14": "聞鐘聲。眾咸集。廼知恭已死矣。異光籠罩其室。聞天",
    "X61n1154_002:0391c15": "樂之音。巋因言所見。眾皆驚異。巋亦守名節。遂成高",
    "X61n1154_002:0391c16": "邁云。",
    "X61n1154_002:0391c17": "雄俊入冥",
    "X61n1154_002:0391c18": "唐大曆間。成都僧雄俊。膽勇過人。不守戒律。而善於",
    "X61n1154_002:0391c19": "講說。所得施利。非法而用。甞罷道從戎。尋逃難。又為",
    "X61n1154_002:0391c20": "僧。守名節者。多畏避之。因聞經說。一稱佛名。滅八十",
    "X61n1154_002:0391c21": "億劫生死重罪。乃大喜曰。賴有此耳。自是雖為惡。而",
    "X61n1154_002:0391c22": "念佛不輟。丁未二月。忽暴亡。經宿復甦。言。至冥司。冥",
    "X61n1154_002:0391c23": "官曰。悞追汝也。然汝罪惡不少可略。經塗炭。令吏卒",
    "X61n1154_002:0391c24": "驅入獄中。俊勵聲曰。一稱佛名。滅無量罪。俊雖造惡。",
    "X61n1154_002:0392a01": "不至五逆。豈佛語無憑耶。吏亟奏王。王召至。語之曰。",
    "X61n1154_002:0392a02": "汝之念佛。本無深信。可還人間精進修之。毋復放逸。",
    "X61n1154_002:0392a03": "人聞其說。嘲之曰。此地獄漏網人也。既而入城南之",
    "X61n1154_002:0392a04": "西山。齋戒念佛。越四年。辛亥三月。緇素駢集。俊喜曰。",
    "X61n1154_002:0392a05": "吾時至矣。爾輩還城。見吾親知。為俊語曰。俊以念佛",
    "X61n1154_002:0392a06": "得生淨土矣。無以為地獄漏網人也。語笑之間。端坐",
    "X61n1154_002:0392a07": "而化。",
    "X61n1154_002:0392a08": "密修淨業",
    "X61n1154_002:0392a09": "圓照本禪師。密修淨業。初參天衣懷禪師。獘衣垢面。",
    "X61n1154_002:0392a10": "躬事炊爨。略無少怠。或曰太勞乎。師曰。若捨一法。不",
    "X61n1154_002:0392a11": "名滿足菩提。直欲此生身證。其敢言勞汴。京資福寺",
    "X61n1154_002:0392a12": "曦法師者。杜門養道。不與世接。往往神遊淨域。不妄",
    "X61n1154_002:0392a13": "與人言。一日步至惠林。殷勤致敬。人問其故。答曰。吾",
    "X61n1154_002:0392a14": "於定中。見淨土金蓮極大。題云永明寺比丘宗本。其",
    "X61n1154_002:0392a15": "他附麗小華。不可勝數。皆禪師所化人也。為此特往",
    "X61n1154_002:0392a16": "修敬。或問禪師云。師乃別傳之宗。何得標名淨土。師",
    "X61n1154_002:0392a17": "曰。雖迹在禪門。而留心淨業故也。",
    "X61n1154_002:0392a18": "臨終見佛",
    "X61n1154_002:0392a19": "上虞化度寺智廉上人。稟性質朴。是非不掛。唇吻為",
    "X61n1154_002:0392a20": "行者。日求度於天童為禪師。師示以偈曰。廉潔身心",
    "X61n1154_002:0392a21": "絕愛憎。碓坊勤力効盧能。純純寂默常光照。他日叢",
    "X61n1154_002:0392a22": "林了事僧。既得度。徧參尊宿。晚節專修淨業。年八十",
    "X61n1154_002:0392a23": "二。忽與眾言別言。我見阿彌陀佛身長八尺。紫金相",
    "X61n1154_002:0392a24": "好。白玉明毫。大眾圍繞。說法言。諸上善人。當起大信。",
    "X61n1154_002:0392b01": "心修諸善法。來生我國。我既見佛。必生淨土矣。乃書",
    "X61n1154_002:0392b02": "偈曰。鴈過長空。影沉寒水。無滅無生。蓮華國裡。書畢。",
    "X61n1154_002:0392b03": "回身向西。一手捉腕。一手捻印。右脇而逝。",
    "X61n1154_002:0392b04": "臨終說法",
    "X61n1154_002:0392b05": "胡宣義。名闉。字達夫。雖信向佛乘。而未諳淨土之說。",
    "X61n1154_002:0392b06": "年四十有四。臨終疾革。其子往告清照律師曰。大人",
    "X61n1154_002:0392b07": "感疾。請師垂訪。照往見謂之曰。某平昔忝交於公。未",
    "X61n1154_002:0392b08": "曾言及末後一著。豈可不知安身立命處。闉曰。心淨",
    "X61n1154_002:0392b09": "則佛土淨。照曰。公平昔時中。還有雜念染污否。闉曰。",
    "X61n1154_002:0392b10": "既處世間。寧無雜念。照曰。若如此又安能心淨佛土",
    "X61n1154_002:0392b11": "淨耶。闉曰。一稱佛名。滅八十億劫生死之罪何耶。照",
    "X61n1154_002:0392b12": "曰。大乘經說阿彌陀佛塵劫修行成身成國依正莊",
    "X61n1154_002:0392b13": "嚴。有大威德光明神力不可思議。是以一稱其名。滅",
    "X61n1154_002:0392b14": "無量罪。猶如赫日消於霜露。復何疑哉。闉遂省悟。即",
    "X61n1154_002:0392b15": "日請僧念佛。次日清照後至。闉遽曰。師來何遲。煩二",
    "X61n1154_002:0392b16": "大士降臨以久。於是清照率眾勵聲稱佛。闉乃合掌。",
    "X61n1154_002:0392b17": "安詳而逝。闉於淨土。平昔未甞留心。老病困迫。聞善",
    "X61n1154_002:0392b18": "知識一言啟廸。頓釋疑情。即生淨土。非宿有善根。而",
    "X61n1154_002:0392b19": "能若是哉。",
    "X61n1154_002:0392b20": "俸錢畫佛",
    "X61n1154_002:0392b21": "唐中大夫太子少傳白居易。當衰莫之歲。中風痺之",
    "X61n1154_002:0392b22": "疾。捨俸錢三萬。命工人杜宗敬。按無量壽經。畫西方",
    "X61n1154_002:0392b23": "世界一部。高九尺。廣丈有三尺。彌陀尊佛坐中央。觀",
    "X61n1154_002:0392b24": "音勢至二大士侍左右。人天瞻仰。眷屬圍繞。樓臺伎",
    "X61n1154_002:0392c01": "樂。水樹華鳥。七寶嚴飾。五彩張施。爛爛煌煌。功德成",
    "X61n1154_002:0392c02": "就。焚香稽首。跪於佛前。起慈悲心。發弘誓願。願此功",
    "X61n1154_002:0392c03": "德。回施一切眾生。一切眾生有如我老者。如我病者。",
    "X61n1154_002:0392c04": "願皆離苦得樂。斷惡修善。不踰南贍。便覩西方。白毫",
    "X61n1154_002:0392c05": "大光。應念來感。青蓮上品。隨願往生。從現在身。盡未",
    "X61n1154_002:0392c06": "來際。常得親近。而供養也。欲重宣此義。以偈讚曰。極",
    "X61n1154_002:0392c07": "樂世界清淨土。無諸惡道及眾苦。願如我身老病者。",
    "X61n1154_002:0392c08": "同生無壽佛所。",
    "X61n1154_002:0392c09": "念不間斷",
    "X61n1154_002:0392c10": "光州司士參軍王仲回。問無為子曰。經典多教人念",
    "X61n1154_002:0392c11": "彌陀生淨土。祖師則云。心即是淨土不用更求西方。",
    "X61n1154_002:0392c12": "其不同若此。何耶。無為子曰。實際理地。無佛無眾生。",
    "X61n1154_002:0392c13": "無苦無樂。無壽無夭。又何淨穢之有。豈得更以生不",
    "X61n1154_002:0392c14": "生為心耶。此以理奪事也。然而處此界者。是眾生乎。",
    "X61n1154_002:0392c15": "是佛乎。若是佛境則非眾生。又何淨穢苦樂之有哉。",
    "X61n1154_002:0392c16": "試自忖量。或未出眾生之境。則安可不信教典至心",
    "X61n1154_002:0392c17": "念佛而求生淨土哉。淨則非穢。樂則非苦。壽則無夭",
    "X61n1154_002:0392c18": "矣。於無念中起念。無生中求生。此以事奪理也。故維",
    "X61n1154_002:0392c19": "摩經云。雖知諸佛國及與眾生空。而常修淨土。教化",
    "X61n1154_002:0392c20": "諸群生。正為此也。又問。如何得念不間斷。答曰。一信",
    "X61n1154_002:0392c21": "之後。更不再疑。即是不間斷也。司士欣躍而去。後二",
    "X61n1154_002:0392c22": "年。無為子守丹陽郡。忽夢。司士云。向蒙指示淨土。今",
    "X61n1154_002:0392c23": "已得生。特來致謝。乃再拜而出。後數日訃音至。言。司",
    "X61n1154_002:0392c24": "士七日前。預知時至。與鄉黨言別而化。政感夢時也。",
    "X61n1154_002:0393a01": "西方公據",
    "X61n1154_002:0393a02": "蘇文忠公南遷日。佩畫一軸。人問之。公曰。此吾西方",
    "X61n1154_002:0393a03": "公據也。展玩之。乃彌陀聖像。母夫人程氏歿。以簪珥",
    "X61n1154_002:0393a04": "遺物。命工胡錫。畫彌陀像施錢。塘照律師自製讚曰。",
    "X61n1154_002:0393a05": "佛以大圓覺。充滿十方界。我以顛倒想。出沒生死中。",
    "X61n1154_002:0393a06": "云何以一念。得往生淨土。我造無始業。本從一念生。",
    "X61n1154_002:0393a07": "既從一念生。還從一念滅。生滅滅盡處。則我與佛同。",
    "X61n1154_002:0393a08": "如投水海中。如風中鼓橐。雖有大聖智。亦不能分別。",
    "X61n1154_002:0393a09": "願我先父母。及一切眾生。在處為西方。所遇皆極樂。",
    "X61n1154_002:0393a10": "人人無量壽。無去亦無來。甞弔海月大師辨公詩曰。",
    "X61n1154_002:0393a11": "生死猶如臂屈伸。情鍾我輩一酸辛。樂天不是蓬萊",
    "X61n1154_002:0393a12": "客。憑仗西方作主人。",
    "X61n1154_002:0393a13": "七寶佛像",
    "X61n1154_002:0393a14": "杭州淨慈道場法真大師守一。結同志檀越。用金銀",
    "X61n1154_002:0393a15": "珍珠珊瑚琥珀硨磲碼碯。造彌陀佛像。聖相殊妙。感",
    "X61n1154_002:0393a16": "應非一。無為子瞻仰贊歎云。碎七寶以為塵。聚寶塵",
    "X61n1154_002:0393a17": "以為佛。見寶塵即見佛。佛無不是寶。見佛身即見寶。",
    "X61n1154_002:0393a18": "寶無不是佛。七寶世間寶也。眾生貪取。無有厭足。不",
    "X61n1154_002:0393a19": "得即瞋而癡。不能悟此惡道之因也。七寶既以為尊",
    "X61n1154_002:0393a20": "像矣。則非世間所用。乃出世之寶也。遇寶像者。應生",
    "X61n1154_002:0393a21": "恭敬。嚴奉禁戒純固定力。了達智慧。此淨土之因也。",
    "X61n1154_002:0393a22": "佛身等於太虗。故不設五藏。以眾生心為心。故會中",
    "X61n1154_002:0393a23": "之人。各書彌陀一願。凡四十八人。而彌陀之願周矣。",
    "X61n1154_002:0393a24": "悉以藏于身中示願。願不忘眾生也。髻螺千有二百。",
    "X61n1154_002:0393b01": "一一實以舍利堅固願力也。像成之日。以八種香湯。",
    "X61n1154_002:0393b02": "灌沐如來。表八功德水也。人隨意以飲之。均甘露味",
    "X61n1154_002:0393b03": "也。一身清淨則一切身清淨。一念清淨則一切念清",
    "X61n1154_002:0393b04": "淨。然則不離娑婆。頓超極藥。一見寶像。成就大緣。豈",
    "X61n1154_002:0393b05": "思議之可及哉。",
    "X61n1154_002:0393b06": "繪像警迷",
    "X61n1154_002:0393b07": "鎧菴居士曰。發菩提心。必具悲智二行。審欲迷生聖",
    "X61n1154_002:0393b08": "域。正須啟廸群迷。安得寫十界九品。俾萬目瞻敬。知",
    "X61n1154_002:0393b09": "所省覺。為廣大無窮之利也。言未既諸君。翕然稱善。",
    "X61n1154_002:0393b10": "於是同社捐金以成之。聞見隨喜。以助之。選工施彩。",
    "X61n1154_002:0393b11": "幻出二圖于門廡。復捃摭教藏。發明旨趣。一以示萬",
    "X61n1154_002:0393b12": "法唯心。一以指西方徑路。較餘功德。真所謂百千萬",
    "X61n1154_002:0393b13": "分。不及其一者歟。噫光陰電掣。因果影隨。勿倚壯而",
    "X61n1154_002:0393b14": "廢日。勿肆情而造愆。瞻茲簡易法門。能即回光返照。",
    "X61n1154_002:0393b15": "則不離當處。超脫苦輪。諸佛境界。悉現前矣。",
    "X61n1154_002:0393b16": "龍舒立化",
    "X61n1154_002:0393b17": "龍舒居士王日休。字虗中。端靜簡潔。博通群書。訓傳",
    "X61n1154_002:0393b18": "六經。諸子數十萬言。一旦捐之曰。是皆業習。非究竟",
    "X61n1154_002:0393b19": "法。吾其為西方之歸。自是精進。唯佛是念。年六十布",
    "X61n1154_002:0393b20": "衣蔬茹。日課千拜。夜分乃寢。乾道中。廬陵李彥弼染",
    "X61n1154_002:0393b21": "疾垂革。夢一人神清貌古。以手按摩肢體。弼驚問。答",
    "X61n1154_002:0393b22": "曰。予龍舒居士也。弼因以疾告。公曰。汝起食白粥。即",
    "X61n1154_002:0393b23": "差矣。又曰。汝還記闕仲雅教汝捷徑否。弼曰。每日念",
    "X61n1154_002:0393b24": "佛不輟。弼覺。因索白粥食之。病果愈。後見公畫像。儼",
    "X61n1154_002:0393c01": "如夢睹。弼感戴稱生死骨肉。遂遣子姪。遠從其學。一",
    "X61n1154_002:0393c02": "日忽回曰。居士於某夜講書。罷如常禮念。至三鼓。忽",
    "X61n1154_002:0393c03": "勵聲稱阿彌陀佛數聲。唱言佛來接我。屹然立化。邦",
    "X61n1154_002:0393c04": "人有夢二青衣引公西行者。三日前。徧別道友。勉進",
    "X61n1154_002:0393c05": "淨業。有不復相見之語。或疑李之夢。因想以成。弼曰。",
    "X61n1154_002:0393c06": "其指白粥愈病。又安可欺哉。李君謹愿。無以報德。遂",
    "X61n1154_002:0393c07": "刊公像并事跡。以傳遠。自是家家供事之。",
    "X61n1154_002:0393c08": "獨孤皇后",
    "X61n1154_002:0393c09": "隋文帝仁壽元年八月甲子。獨孤皇后。上僊皇后。雖",
    "X61n1154_002:0393c10": "居王宮。深厭女質。常念阿彌陀佛。至臨終時。異香滿",
    "X61n1154_002:0393c11": "宮。從空而至。帝問闍提斯那。是何祥瑞。對曰。西方有",
    "X61n1154_002:0393c12": "佛。號阿彌陀。皇后業高。神超彼國。故有斯瑞。箸作郎",
    "X61n1154_002:0393c13": "王劭言。佛說人應生天。及生佛國。佛天放大光明。以",
    "X61n1154_002:0393c14": "香華伎樂來迎。伏惟皇后福善禎符。備諸祕記。臣謹",
    "X61n1154_002:0393c15": "按。八月二十二日。仁壽宮內。雨金銀華。二十三日。大",
    "X61n1154_002:0393c16": "寶殿後。夜有神光。二十四日卯時。永安宮北。有自然",
    "X61n1154_002:0393c17": "種種音樂。震滿虗空。至夜五更。奄然如寐而去。與經",
    "X61n1154_002:0393c18": "文所說事皆符驗。帝聞不勝感歎。",
    "X61n1154_002:0393c19": "女流往生",
    "X61n1154_002:0393c20": "無量壽佛經韋提希夫人。白佛言。唯願世尊。為我廣",
    "X61n1154_002:0393c21": "說無憂惱處。我當往生。不樂閻浮提濁惡世也。此濁",
    "X61n1154_002:0393c22": "惡處。地獄餓鬼畜生盈滿。多不善聚。願我未來不聞",
    "X61n1154_002:0393c23": "惡聲。不見惡人。今向世尊。五體投地。求哀懺悔。惟願",
    "X61n1154_002:0393c24": "佛日。教我觀於清淨業處。世尊為說三種淨業十六",
    "X61n1154_002:0394a01": "妙觀。頓悟無生法忍。五百侍女發菩提心。皆得往生。",
    "X61n1154_002:0394a02": "或曰。天親論說。女人根缺。二乘不生。何耶。曰。此言安",
    "X61n1154_002:0394a03": "養果報殊勝。無女人根缺。非謂此土女人根缺不得",
    "X61n1154_002:0394a04": "生彼也。法華特記女人往生。豈不然哉○宋荊王夫",
    "X61n1154_002:0394a05": "人王氏。專修淨業。曉夕勤至。給侍之人無不即効。唯",
    "X61n1154_002:0394a06": "一妾懈慢。夫人責之。其妾悔悟。亦加精進。忽無疾而",
    "X61n1154_002:0394a07": "終。託夢於妾云。蒙夫人訓誨。已生淨土。妾白。夫人未",
    "X61n1154_002:0394a08": "之信。忽夫人亦夢。與妾同遊寶池。見一華天衣飄揚。",
    "X61n1154_002:0394a09": "題曰楊傑。一華朝服而坐。題曰馬玗。復見金壇光明",
    "X61n1154_002:0394a10": "晃耀。此夫人生處也。既覺。彌加精進。年八十一。當慶",
    "X61n1154_002:0394a11": "誕之日。秉燭然香。望觀音閣。立左右方。具獻壽之。儀",
    "X61n1154_002:0394a12": "已立化矣○廣平郡夫人馮氏。少多病。慈受深禪師",
    "X61n1154_002:0394a13": "教其齋戒。念佛諦信。一疑行之。十年超然厭世。人或",
    "X61n1154_002:0394a14": "怪之。夫人曰。清淨界中。失念至此。支那緣盡。行即西",
    "X61n1154_002:0394a15": "歸。適我願兮何怪之有。臨終氣絕。復甦謂。其夫妙明",
    "X61n1154_002:0394a16": "居士及侍病者曰。吾已歸淨土。見佛境界。與華嚴十",
    "X61n1154_002:0394a17": "六觀經所說無異。聞者感歎。既亡。三日後。舉屍。如生。",
    "X61n1154_002:0394a18": "異香芬馥。古今女流。念佛獲往生者甚多。傳記具載。",
    "X61n1154_002:0394a19": "惡輩往生",
    "X61n1154_002:0394a20": "唐人張善和。殺牛為業。臨終見牛數頭來。作人言云。",
    "X61n1154_002:0394a21": "汝殺我。於是大怖。遂喚妻。急請僧來。為我懺悔。僧至",
    "X61n1154_002:0394a22": "云。十六觀經。說臨終惡相現者。至心念佛。即得往生。",
    "X61n1154_002:0394a23": "善和云。不暇取香爐也。遂以手捻香。面西稱佛。未滿",
    "X61n1154_002:0394a24": "十聲。乃言阿彌陀佛從西來接我也。即化去○又張",
    "X61n1154_002:0394b01": "鍾馗者。殺雞為業。病革。見一穿緋人。驅群雞來。叫云",
    "X61n1154_002:0394b02": "啄啄。兩目血流。受大痛苦。有僧為設佛像。令其念佛。",
    "X61n1154_002:0394b03": "俄頃香氣滿室。恬然而化○宋政和間。會稽金&#;。網",
    "X61n1154_002:0394b04": "魚為業。一日猛省。持戒精進。日課佛號萬聲。無間斷。",
    "X61n1154_002:0394b05": "後無疾。語家人。言。彌陀與二菩薩在門前待我。歸淨",
    "X61n1154_002:0394b06": "土去也。焚香端坐而化。邑人聞異香天樂終日不散。",
    "X61n1154_002:0394b07": "靈禽往生",
    "X61n1154_002:0394b08": "唐貞元間。河東裴氏。家畜鸚鵡。常念佛號。過午不食。",
    "X61n1154_002:0394b09": "臨終十念。氣絕火化。得舍利十餘粒。炯然耀目。僧慧",
    "X61n1154_002:0394b10": "觀於靈山。用陶甓建塔。以旌其異。成都尹韋皐為文。",
    "X61n1154_002:0394b11": "記其事甚詳○潭州人養鴝鵒。俗呼八八兒。常念佛。",
    "X61n1154_002:0394b12": "既亡。以棺葬之。生蓮華一朵。自其口。出龍舒淨土文",
    "X61n1154_002:0394b13": "載之。又頌云。有一靈禽八八兒。解隨僧口念阿彌。死",
    "X61n1154_002:0394b14": "埋平地蓮華發。我輩為人豈不知○黃巖正等寺觀",
    "X61n1154_002:0394b15": "師畜鴝鵒。能言。常念佛不輟。一日立斃。穴土塟之。未",
    "X61n1154_002:0394b16": "幾。於舌端生紫蓮華一朵。靈芝律師甞讚之。有立亡",
    "X61n1154_002:0394b17": "籠閉渾閑事化紫蓮華也大奇之句。",
    "X61n1154_002:0394b18": "○決疑門第七",
    "X61n1154_002:0394b19": "不信曰疑。萬惑之所從生也。不疑曰信。萬善之所",
    "X61n1154_002:0394b20": "從出也。蚩蚩群彚。迷情深厚。念念起妄。心心著我。",
    "X61n1154_002:0394b21": "而妄說法空。撥無因果。自甘沉溺者。比比皆是。何",
    "X61n1154_002:0394b22": "異認瓦礫為真金。指伊蘭為瞻蔔。揠苗助長而槁",
    "X61n1154_002:0394b23": "死。狂熱投圊而欲沒者歟。先德憫之。辯疑解惑之",
    "X61n1154_002:0394b24": "說。由是而作焉。彼無知者。障重疑深。聞而不信。如",
    "X61n1154_002:0394c01": "人疾在膏肓。而畏人說藥。雖良醫有起死回生之",
    "X61n1154_002:0394c02": "妙。亦無如之何也。悲夫。佛言一切世間難信之法",
    "X61n1154_002:0394c03": "宜矣。",
    "X61n1154_002:0394c04": "難信之法",
    "X61n1154_002:0394c05": "青山樓弆云。淨土法門決然可信。如來葢甞特言之。",
    "X61n1154_002:0394c06": "屢言之。委曲而言之。而世人尚毀信相半。大抵高明",
    "X61n1154_002:0394c07": "之士則曰。口稱佛名。便能成佛。一何易哉。是未甞稽。",
    "X61n1154_002:0394c08": "其所以不知淨土業成。但生彼國。無惡境界。有進無",
    "X61n1154_002:0394c09": "退。直至成佛。豈纔生彼國。便成佛耶。以少善根。為無",
    "X61n1154_002:0394c10": "以加者。則曰。口稱佛名。定可往生。是亦未為至論。所",
    "X61n1154_002:0394c11": "謂念者。致精誠焉。勿忘之謂也。豈口舌云乎哉。予雖",
    "X61n1154_002:0394c12": "未能不輟香火。揚聲扣拜。然動容周旋。念念不絕。雖",
    "X61n1154_002:0394c13": "衽席之上。踰溷之間。亦必避西。自謂世人莫如我修",
    "X61n1154_002:0394c14": "淨業也。四明法智。起天台大教於既墜之後。使人見",
    "X61n1154_002:0394c15": "性成佛。猶且以此化人。是知此深法門。為不可廢。明",
    "X61n1154_002:0394c16": "矣。若曰。何必生彼。然後成佛。則在家者。亦不必出家。",
    "X61n1154_002:0394c17": "而星居甲乙者。亦不必尋師訪道矣。未透關者。幸留",
    "X61n1154_002:0394c18": "意焉。",
    "X61n1154_002:0394c19": "淨土非權",
    "X61n1154_002:0394c20": "慧覺玉禪師曰。或謂淨土乃聖人之權方。所以接鈍",
    "X61n1154_002:0394c21": "根化凡器也。苟能一超。直入如來地。何藉於他力乎。",
    "X61n1154_002:0394c22": "答曰。佛世文殊普賢。滅後馬鳴龍樹。此土智者智覺。",
    "X61n1154_002:0394c23": "皆發願往生。應盡是鈍根乎。釋迦於大寶積經。勸父",
    "X61n1154_002:0394c24": "王淨飯并六萬釋種。皆生淨土。應盡是凡器乎。此等",
    "X61n1154_002:0395a01": "聖賢。應皆不逮今之利根勝器乎。況若以此為權。將",
    "X61n1154_002:0395a02": "何為實。權實之判。非止一途。自非教眼暸焉。何以甄",
    "X61n1154_002:0395a03": "別。咨爾有識。當信佛言。招報非輕。切勿容易。昔孫莘",
    "X61n1154_002:0395a04": "老學士。始以此疑之。因會楊次公主客。王敏仲侍郎",
    "X61n1154_002:0395a05": "論道契合。遂釋其疑。次公敏仲。皆儒之學禪者。方且",
    "X61n1154_002:0395a06": "汲汲以淨土為歸依。則知淨土非聖人之權設。真禪",
    "X61n1154_002:0395a07": "侶之棲止也。",
    "X61n1154_002:0395a08": "辨明五惑",
    "X61n1154_002:0395a09": "長蘆頤禪師蓮華勝會錄文云。初心入道。忍力未淳。",
    "X61n1154_002:0395a10": "須託淨緣。以為增上。何則娑婆國土。釋迦已滅。彌勒",
    "X61n1154_002:0395a11": "未生。極樂世界彌陀世尊。現在說法。娑婆國土觀音",
    "X61n1154_002:0395a12": "勢至。徒仰嘉名。極樂世界彼二上人親為勝友。娑婆",
    "X61n1154_002:0395a13": "國土諸魔競作。惱亂行人。極樂世界大光明中。決無",
    "X61n1154_002:0395a14": "魔事。娑婆國土邪聲雜亂。六色妖婬。極樂世界水鳥",
    "X61n1154_002:0395a15": "樹林咸宣妙法。正報清淨。實無女人。然則修行緣具。",
    "X61n1154_002:0395a16": "無若西方。淺信之人橫生疑謗。竊甞論之。此方之人",
    "X61n1154_002:0395a17": "無不厭俗舍之喧煩。慕蘭若之寂靜。故有捨家出家。",
    "X61n1154_002:0395a18": "則殷勤讚歎。而娑婆眾苦。何止俗舍之喧煩。極樂優",
    "X61n1154_002:0395a19": "游。豈直蘭若之寂靜。知出家為美。而不願往生。其惑",
    "X61n1154_002:0395a20": "一也。萬里辛勤。遠求知識。發明大事。決擇死生。而彌",
    "X61n1154_002:0395a21": "陀世尊色心業勝。願力洪深。一演圓音。無不明契。願",
    "X61n1154_002:0395a22": "參知識。而不欲見佛。其惑二也。叢林廣眾。皆樂棲遲。",
    "X61n1154_002:0395a23": "少眾道場。不欲依附。而極樂世界一生補處。其數甚",
    "X61n1154_002:0395a24": "多。諸上善人俱會一處。既欲親近叢林。而不慕清淨",
    "X61n1154_002:0395b01": "海眾。其惑三也。此土之人。上壽不過百歲。而童癡老",
    "X61n1154_002:0395b02": "耄。疾病相仍。昏沉睡眠。常居大半。菩薩猶昏隔陰。聲",
    "X61n1154_002:0395b03": "聞尚昧出胎。則尺璧寸陰。十喪其九。而未登不退。可",
    "X61n1154_002:0395b04": "謂寒心。西方之人壽命無量。一託蓮苞。更無死苦。相",
    "X61n1154_002:0395b05": "續無間。直至菩提。可謂便獲阿惟越致佛階。決定可",
    "X61n1154_002:0395b06": "期。而流轉娑婆促景。迷於淨土長年。其惑四也。若乃",
    "X61n1154_002:0395b07": "位居不退。果證無生。在欲無欲。居塵不塵。方能興無",
    "X61n1154_002:0395b08": "緣慈。運同體悲。迴入塵勞。和光五濁。其有淺聞單慧。",
    "X61n1154_002:0395b09": "或與少善相應。便謂永出四流。高超十地。詆訶淨土。",
    "X61n1154_002:0395b10": "耽戀娑婆。掩目空歸。宛然流浪。並肩牛馬。接武泥犂。",
    "X61n1154_002:0395b11": "不知自是何人擬比大權菩薩。其惑五也。故經云。應",
    "X61n1154_002:0395b12": "當發願。願生彼國。則不信諸佛誠言。不願往生淨土。",
    "X61n1154_002:0395b13": "豈不甚迷哉。",
    "X61n1154_002:0395b14": "佛語不虗",
    "X61n1154_002:0395b15": "康僧會法師赤烏年間始來。建業吳主孫權。問大夫",
    "X61n1154_002:0395b16": "闞澤曰。佛法理趣何如此方儒老之教。闞澤曰。佛法",
    "X61n1154_002:0395b17": "深妙。以孔老較之。實非比對。何謂也。孔老設教法天。",
    "X61n1154_002:0395b18": "制用不敢違天。諸佛設教。諸天奉行。不敢違佛。由是",
    "X61n1154_002:0395b19": "言之。實非比對。明矣。葢孔子所知一方之事耳。佛則",
    "X61n1154_002:0395b20": "盡十方法界極虗空邊際微塵剎土。其中所有。無不",
    "X61n1154_002:0395b21": "遍知。孔老所言一生之事耳。佛則窮過去極未來無",
    "X61n1154_002:0395b22": "邊際微塵數劫。其中所有。無不明了。淨土法門。是釋",
    "X61n1154_002:0395b23": "迦世尊與十方世界恒沙諸佛。廣長舌相。同音宣示。",
    "X61n1154_002:0395b24": "安可以凡夫狹劣知見。坐井觀天。而於如來金口所",
    "X61n1154_002:0395c01": "宣真實之語。生疑不信也。",
    "X61n1154_002:0395c02": "正信因果",
    "X61n1154_002:0395c03": "龍舒云。欲知前世因。今生受者是。欲知來世果。今生",
    "X61n1154_002:0395c04": "作者是。試以目前觀之。人生貧富貴賤。壽夭苦樂。榮",
    "X61n1154_002:0395c05": "辱禍福。種種不同。雖曰天命。天豈私于人哉。以前生",
    "X61n1154_002:0395c06": "所為不同故。今生受報亦不同。而天特主之耳。亦如",
    "X61n1154_002:0395c07": "世之官府。豈以賞罰無故而加於人。特以有功當賞。",
    "X61n1154_002:0395c08": "有罪當罰。而主之耳。以其不能純乎善故。不得純受",
    "X61n1154_002:0395c09": "其福報。乃有富貴而夭折者。有貧賤而壽考者。其為",
    "X61n1154_002:0395c10": "果報。各隨所為。如影隨形。如響應聲。絲毫不謬。未有",
    "X61n1154_002:0395c11": "種麻而得豆。種黍而得稷者。但種時少。收穫時多。作",
    "X61n1154_002:0395c12": "善惡時甚小。受禍福之報甚大。故云春種一粒粟。秋",
    "X61n1154_002:0395c13": "收萬顆子。人生為善惡。果報亦如此。葢造化自然之",
    "X61n1154_002:0395c14": "理也。世間因果若此。修出世者。因果亦然。安可不信",
    "X61n1154_002:0395c15": "淨土而修之哉。",
    "X61n1154_002:0395c16": "自障自蔽",
    "X61n1154_002:0395c17": "柏庭法師曰。修淨業者常多。得其門而徑造者無幾。",
    "X61n1154_002:0395c18": "談淨土者常多。得其要而直指者或寡矣。未聞有以",
    "X61n1154_002:0395c19": "自障自蔽為說者。自障者莫若愛。自蔽者莫若疑。但",
    "X61n1154_002:0395c20": "使疑愛二心。了無障礙。則淨土一門未始間隔。無為",
    "X61n1154_002:0395c21": "子十疑論序曰。愛不重。不生娑婆。念不一。不生極樂。",
    "X61n1154_002:0395c22": "晉遠法師結社廬山。以淵明則招之。貴其能達而斷",
    "X61n1154_002:0395c23": "愛也。於靈運則拒之。為其心雜而念不能專也。豈非",
    "X61n1154_002:0395c24": "政以二者為淨土之津要乎。",
    "X61n1154_002:0396a01": "身心虗偽",
    "X61n1154_002:0396a02": "唐相國裴休曰。大眾從無始來。常認為我身者。是地",
    "X61n1154_002:0396a03": "水火風假合之身。旋聚旋散。屬無常法。非我身也。大",
    "X61n1154_002:0396a04": "眾從無始來。常認為我心者。是緣慮客塵。虗妄之心。",
    "X61n1154_002:0396a05": "乍起乍滅。屬無常法。非我心也。我有真身。圓滿空寂",
    "X61n1154_002:0396a06": "者是也。我有真心。廣大靈知者是也。空寂靈知。神用",
    "X61n1154_002:0396a07": "自在。性含萬德。體絕百非。如淨月輪。圓滿無缺。惑雲",
    "X61n1154_002:0396a08": "所覆。不自覺知。妄惑既除。真心本淨。十方諸佛一切",
    "X61n1154_002:0396a09": "眾生與我此心。三無差別。此即菩提心體也。捨此不",
    "X61n1154_002:0396a10": "認而認。臭身妄念。隨死隨生。與禽畜雜類。比肩受苦。",
    "X61n1154_002:0396a11": "為丈夫者。豈不羞哉。",
    "X61n1154_002:0396a12": "婬殺相因",
    "X61n1154_002:0396a13": "龍舒淨土文曰。飲食。男女人之大欲。制之若無。斯為",
    "X61n1154_002:0396a14": "聖人。節而不縱。可為賢人。縱而不節。是為下愚。葢此",
    "X61n1154_002:0396a15": "二者造業之所。更相助發。葢飲食充則血氣盛。使婬",
    "X61n1154_002:0396a16": "欲多。婬欲多則反損血氣。又賴飲食以滋補。若俱能",
    "X61n1154_002:0396a17": "省減。此乃安身延年之道也。慈覺師云。飲食於人日",
    "X61n1154_002:0396a18": "月長。精麤隨分塞飢瘡。纔過三寸成何物。不用將心",
    "X61n1154_002:0396a19": "細較量。務實野夫云。皮包骨肉并膿血。強作嬌嬈誑",
    "X61n1154_002:0396a20": "惑人。千古英雄皆坐此。百年同作一坑塵。果戒得此。",
    "X61n1154_002:0396a21": "二事在世。何由有疾病夭折。身後何由有地獄鬼畜。",
    "X61n1154_002:0396a22": "若決欲求生淨土。當謹護於此。",
    "X61n1154_002:0396a23": "臨終業相",
    "X61n1154_002:0396a24": "宗鏡錄引華嚴經云。譬如有人將欲命終。見隨其業",
    "X61n1154_002:0396b01": "所受報相。行惡業者。見於地獄畜生餓鬼所有一切",
    "X61n1154_002:0396b02": "眾苦境界。或見獄卒手持兵仗。或瞋或罵。囚執將去。",
    "X61n1154_002:0396b03": "亦聞號叫悲歎之聲。或見灰河鑊湯刀山劒樹種種",
    "X61n1154_002:0396b04": "逼迫。受諸苦惱。作善業者。即見一切諸天宮殿無量",
    "X61n1154_002:0396b05": "天眾天諸綵女種種衣服具足莊嚴。宮殿園林盡皆",
    "X61n1154_002:0396b06": "妙好。身雖未死。境已現前。境不現前。唯心妄見苦樂",
    "X61n1154_002:0396b07": "之境。本無從出。善惡之事。唯自召來。未了一心。難逃",
    "X61n1154_002:0396b08": "六趣。",
    "X61n1154_002:0396b09": "不求勝進",
    "X61n1154_002:0396b10": "靈芝觀經疏曰。有人發願。願未得道前所生之處。值",
    "X61n1154_002:0396b11": "佛聞法。童真出家。今謂若生淨土。則任運值佛為僧。",
    "X61n1154_002:0396b12": "只由不知淨土。故有此願。禪講宗師率多此見。甞試",
    "X61n1154_002:0396b13": "語曰。汝今已得男子為僧。只合便求出離。何乃復求",
    "X61n1154_002:0396b14": "男子。再願出家。略無勝進乎。",
    "X61n1154_002:0396b15": "善人會集",
    "X61n1154_002:0396b16": "極樂世界。淨業所成。蓮華化生。受用自在。眾生生者。",
    "X61n1154_002:0396b17": "與諸上善人。俱會一處。於無上菩提。得不退轉。金口",
    "X61n1154_002:0396b18": "所宣。真實之語也。且以一方言之。葢有名山勝地幽",
    "X61n1154_002:0396b19": "居靜室。不聞惡聲。善人會集。而講道不絕者矣。亦有",
    "X61n1154_002:0396b20": "閭閻市井凶徒惡黨群居。終日酣酒嗜婬。而無惡不",
    "X61n1154_002:0396b21": "為者矣。為學之士。固當去惡從善。親賢人遠小人。乃",
    "X61n1154_002:0396b22": "可入於聖賢之域。故曰與善人居。如入芝蘭之室。久",
    "X61n1154_002:0396b23": "而不聞其香。則與之俱化。諸大乘經勸讚往生。親近",
    "X61n1154_002:0396b24": "聖賢。速登不退。其可不信佛所說而修之哉。",
    "X61n1154_002:0396c01": "覺悟前非",
    "X61n1154_002:0396c02": "靈芝照律師。初發誓願。常在娑婆濁世。拔濟眾生。復",
    "X61n1154_002:0396c03": "見高僧傳。慧布法師云。方土雖淨。非吾所願。若使十",
    "X61n1154_002:0396c04": "二劫蓮華中受樂。何如三塗苦處救眾生也。由是堅",
    "X61n1154_002:0396c05": "執所見。於淨土法門。略無信向。見修淨業者。復生輕",
    "X61n1154_002:0396c06": "謗。後遭重病。色力尪羸。神識茫然。莫如趣向。既而病",
    "X61n1154_002:0396c07": "差。頓覺前非。悲泣感傷。深自痛責。志雖洪大。力未堪",
    "X61n1154_002:0396c08": "任。仍閱天台十疑論。初心菩薩未得無生法忍。要須",
    "X61n1154_002:0396c09": "常不離佛。又引智度論云。具縛凡夫有大悲心。願生",
    "X61n1154_002:0396c10": "惡世。救苦眾生。無有是處。譬如嬰兒不得離母。又如",
    "X61n1154_002:0396c11": "弱羽秪可纏枝。自是盡棄平生所學。專尋淨土教門。",
    "X61n1154_002:0396c12": "二十餘年。未甞暫捨。研詳理教。披括古今。頓釋群疑。",
    "X61n1154_002:0396c13": "愈加深信。",
    "X61n1154_002:0396c14": "十種障難",
    "X61n1154_002:0396c15": "群疑論云。世間有十種人。臨終不得念佛。一者善友",
    "X61n1154_002:0396c16": "未必相遇故。無勸念之理。二者業苦纏身。不遑念佛。",
    "X61n1154_002:0396c17": "三者偏風失語。不能稱佛。四者狂亂失心。注想難成。",
    "X61n1154_002:0396c18": "五者或遭水火。不暇至誠。六者遭遇豺狼。無復善友。",
    "X61n1154_002:0396c19": "七者臨終惡念。壞彼信心。八者飽食過度。昏迷致死。",
    "X61n1154_002:0396c20": "九者軍陣鬪戰。奄忽而亡。十者忽墜高嵓。傷懷性命。",
    "X61n1154_002:0396c21": "此十種人臨終斷然。不得念佛。應須預修令淨業成。",
    "X61n1154_002:0396c22": "就。縱有難緣。必蒙佛救護也。",
    "X61n1154_002:0396c23": "疑城退墮",
    "X61n1154_002:0396c24": "大本無量壽經。佛告慈氏。若有眾生。以疑惑心。修諸",
    "X61n1154_002:0397a01": "功德。不了佛智。然猶信罪福。修習善本。願生彼國。此",
    "X61n1154_002:0397a02": "諸眾生生彼宮殿。壽五百歲。常不見佛。不聞法不見",
    "X61n1154_002:0397a03": "僧。是故於彼謂之胎生。於七寶城中。如忉利天。五百",
    "X61n1154_002:0397a04": "歲竟。然始得至阿彌陀佛所。其人聞經。心不開解。以",
    "X61n1154_002:0397a05": "前世求道中悔狐疑暫信暫不信故。當知生疑惑者。",
    "X61n1154_002:0397a06": "為失大利。菩薩處胎經中。名懈慢國。即疑城是也。天",
    "X61n1154_002:0397a07": "台觀經疏。釋日觀云。教令正觀為除疑心。妙宗引大",
    "X61n1154_002:0397a08": "本云。不了佛智。則生疑惑。今以三觀。觀十六境。了達",
    "X61n1154_002:0397a09": "佛智。不生疑惑。中下品人。依此回向。懺悔業障。既有",
    "X61n1154_002:0397a10": "乘種。生至彼國。速見三寶。不生邊地。及胎宮也。楊次",
    "X61n1154_002:0397a11": "公曰。一念既信。已投種於寶池。眾善相資。定化生於",
    "X61n1154_002:0397a12": "金地。無輙悔墮。誤認疑城。即時蓮開。得解脫道。唯心",
    "X61n1154_002:0397a13": "淨土。自性彌陀。大光明中。決無魔事。",
    "X61n1154_002:0397a14": "十念往生",
    "X61n1154_002:0397a15": "十疑論問云。眾生業重。云何十念即得往生。答。臨終",
    "X61n1154_002:0397a16": "值遇善友。皆是宿世善根。若無宿因。尚不能值善知",
    "X61n1154_002:0397a17": "識。何由十念成就。若以無始惡業為重。臨終十念為",
    "X61n1154_002:0397a18": "輕者。今以三種較量。不在時節多少。一者在心造惡",
    "X61n1154_002:0397a19": "之時。從虗妄顛倒生。念佛者從善知識。聞阿彌陀佛",
    "X61n1154_002:0397a20": "真實功德名號生。一虗一實豈得相比。譬如萬年暗",
    "X61n1154_002:0397a21": "室日光暫至。豈以久來積暗而不滅也。二者在緣造",
    "X61n1154_002:0397a22": "罪之時。從癡暗心緣虗妄境界生。念佛之心。從聞佛",
    "X61n1154_002:0397a23": "功德名號。緣無上菩提心生。一真一偽。豈得相比。譬",
    "X61n1154_002:0397a24": "如有人被毒箭中。箭深毒慘。傷肌破骨。一聞滅除藥",
    "X61n1154_002:0397b01": "鼓。即箭出毒除。豈以箭深毒慘而不出耶。三者在決",
    "X61n1154_002:0397b02": "定造罪之時。以有間有後心。念佛之時。以無間無後",
    "X61n1154_002:0397b03": "心。遂即捨命。善心猛利。是以即生。譬如十圍大索。千",
    "X61n1154_002:0397b04": "夫不制。童子揮劒。須臾兩分。又如千年積柴。以一豆",
    "X61n1154_002:0397b05": "火。少時焚盡。如人一生修十善業。應得生天。臨終起",
    "X61n1154_002:0397b06": "一念決定邪見。即墮阿鼻地獄。惡業虗妄。心猛利故。",
    "X61n1154_002:0397b07": "尚能排一生善業。令墮惡道。豈況臨終猛心念佛。真",
    "X61n1154_002:0397b08": "實無間善業。而不能排無始惡業得生淨土耶。",
    "X61n1154_002:0397b09": "少善不生",
    "X61n1154_002:0397b10": "孤山法師彌陀西資鈔曰。觀世人為善心輕。為惡心",
    "X61n1154_002:0397b11": "重。何以得生淨土。請以現事驗之。對佛像則不如接",
    "X61n1154_002:0397b12": "大賓之恭謹。學經法則不如求財利之勤劬。毀他則",
    "X61n1154_002:0397b13": "氣麤言滑。讚彼則氣緩語澁。或以我惡之則覆善揚。",
    "X61n1154_002:0397b14": "惡我好之則掩短美長。或為積惡而怒他私說。或作",
    "X61n1154_002:0397b15": "微善而恨人不知。於惡事則陰費千金。亦能鈐口。施",
    "X61n1154_002:0397b16": "善人則方營一食。便自矜功。凡此用心。方沉惡趣。欲",
    "X61n1154_002:0397b17": "以少善而求。生淨土者難乎哉。",
    "X61n1154_002:0397b18": "二乘不生",
    "X61n1154_002:0397b19": "十六觀經。中輩三品。持戒行善。發願往生。證聲聞果",
    "X61n1154_002:0397b20": "小彌陀經云。彼佛有無量無邊聲聞弟子。皆阿羅漢。",
    "X61n1154_002:0397b21": "然則天親論。說二乘不生。何耶。當知此等機緣本有",
    "X61n1154_002:0397b22": "大乘種性。退大住小。以重聞大法故。宿種今熟。發願",
    "X61n1154_002:0397b23": "往生。權證小果。當知極樂淨境。靈禽演法。非罪報所",
    "X61n1154_002:0397b24": "生。雖有天魔。皆護佛法。然則雖證二乘。豈復執小道",
    "X61n1154_002:0397c01": "耶。妙宗云。論就本始。住小時說。是故不生。經就現今。",
    "X61n1154_002:0397c02": "向大時說。是以得生。回心故得生。慣習故證小。知大",
    "X61n1154_002:0397c03": "證小。不執偏真而為究竟。不久證大也。",
    "X61n1154_002:0397c04": "辨明聖號",
    "X61n1154_002:0397c05": "梵語捺謨。此云歸命。梵語阿彌陀。此云無量壽。亦云",
    "X61n1154_002:0397c06": "無量光。多含不翻也。梵語佛陀。此云覺者。謂究竟真",
    "X61n1154_002:0397c07": "覺也。小彌陀經。一日至七日。執持名號。觀經滅八十",
    "X61n1154_002:0397c08": "億劫生死之罪。皆謂此六字聖號也。佛號至簡。功德",
    "X61n1154_002:0397c09": "無量。令五濁凡夫。登不退地。所謂一切世間難信之",
    "X61n1154_002:0397c10": "法也。世俗相傳。釋迦在世日行化。至一俗舍。見翁媼",
    "X61n1154_002:0397c11": "二人。以穀一斗。記數念佛。佛教念三十六萬億一十",
    "X61n1154_002:0397c12": "一萬九千五百。同名同號阿彌陀佛。較之斗穀。數逾",
    "X61n1154_002:0397c13": "億萬。寶王論。王古決疑集。龍舒淨土文。皆載此說。勸",
    "X61n1154_002:0397c14": "人持念。然既是佛說。必出於大藏。經論既無所出。不",
    "X61n1154_002:0397c15": "可遵行云云(釋曰。按此集中行法門有謂經)。",
    "X61n1154_002:0397c16": "十二如來",
    "X61n1154_002:0397c17": "無量壽經。佛告阿難。無量壽佛。光明最勝。諸佛光明。",
    "X61n1154_002:0397c18": "所不能及。故無量壽佛。亦號無量光佛。無邊光佛。無",
    "X61n1154_002:0397c19": "礙光佛。乃至云超日月光佛。凡十二名。皆彌陀一佛",
    "X61n1154_002:0397c20": "之別號也。又楞嚴勢至圓通云。我憶往昔恒河沙劫。",
    "X61n1154_002:0397c21": "有佛出世。名無量光十二如來。相繼一劫。其最後佛。",
    "X61n1154_002:0397c22": "名超日月光。彼佛教我念佛三昧(云云)。此言恒沙劫",
    "X61n1154_002:0397c23": "前。有十二佛。於一劫中。次第出興。但前後二佛。其名",
    "X61n1154_002:0397c24": "偶與大本相同耳。而或者便以大本十二佛名。為勢",
    "X61n1154_002:0398a01": "至所值之佛。謬矣。雖理體無別。而事相不同。既云相",
    "X61n1154_002:0398a02": "繼一劫。則古佛久已滅度。豈可濫同現在說法之佛",
    "X61n1154_002:0398a03": "耶。不原經意。不分今昔異同。何摸棱之甚哉。",
    "X61n1154_002:0398a04": "像即真身",
    "X61n1154_002:0398a05": "或問芝照律師曰。經云諸佛如來是法界身入一切",
    "X61n1154_002:0398a06": "眾生心想中。今刻木為像世物所成。用此為佛。不知",
    "X61n1154_002:0398a07": "其可也。對曰。佛身無相。亦不離相。以其無相故。世出",
    "X61n1154_002:0398a08": "世間無有一法而是佛者。雖八萬四千三十二相亦",
    "X61n1154_002:0398a09": "即非相。況他物乎。故曰。離一切相即名諸佛。以其不",
    "X61n1154_002:0398a10": "離相故。世出世間無有一法而非佛者。況相好乎。故",
    "X61n1154_002:0398a11": "曰。當知一切諸法即是佛法。如能達此。相即非相。非",
    "X61n1154_002:0398a12": "相即相。則山河國土。草木微塵。四生六道。翾飛蠕動。",
    "X61n1154_002:0398a13": "無非諸佛法身之體。而況範金合土。刻木繪塑。莊嚴",
    "X61n1154_002:0398a14": "相好。而獨非佛乎。諸有智者。當觀此像。材木灰布。膠",
    "X61n1154_002:0398a15": "漆金彩。假彼眾緣。和合而成。求於眾緣。皆世間之物。",
    "X61n1154_002:0398a16": "各有名體。孰為佛乎。然緣無定相。物無定名。既號為",
    "X61n1154_002:0398a17": "佛。一切眾緣莫非佛體。豈可捨此。而別求佛乎。故華",
    "X61n1154_002:0398a18": "嚴經云。色相非是佛。音聲亦復然。亦不離色聲。見佛",
    "X61n1154_002:0398a19": "神通力。若此觀之。不住於相。亦不離相。理事一如。真",
    "X61n1154_002:0398a20": "俗不二。雖復對像。是真見佛聖像記。",
    "X61n1154_002:0398a21": "齋房設像",
    "X61n1154_002:0398a22": "凡人平居坐臥。處不可安佛菩薩像。取褻凟之罪。竹",
    "X61n1154_002:0398a23": "菴觀法師見學者齋房設像。即誡之曰。汝輩起居無",
    "X61n1154_002:0398a24": "禮。說無益語。少持焚香之敬。不補終日媟慢之罪。大",
    "X61n1154_002:0398b01": "通本禪師見佛菩薩行立之像。則不敢坐齋饌。以魚",
    "X61n1154_002:0398b02": "肉為名者則不食。其真誠敬事。防心離過若此。清規",
    "X61n1154_002:0398b03": "中。誡常人非。禮拜上供。添香換水。無故不得入殿堂。",
    "X61n1154_002:0398b04": "恐怠慢損福獲罪故也。若為臨終人病苦逼迫之際。",
    "X61n1154_002:0398b05": "設像念佛。增其正念。資助往生者。不在此限。",
    "X61n1154_002:0398b06": "頓漸二修",
    "X61n1154_002:0398b07": "大集經言。菩薩有二種行。緣空真入。名為慧行。帶事",
    "X61n1154_002:0398b08": "兼修。名為行行。達磨大師入道理行。一曰理入。二曰",
    "X61n1154_002:0398b09": "行入。依金剛三昧經立。或謂直入者為頓。兼修者為",
    "X61n1154_002:0398b10": "漸。未必然也。當知佛法中所謂頓漸者。實在乎能修",
    "X61n1154_002:0398b11": "之人。悟解之親疎耳。達修無修。名無作行。非謂不修",
    "X61n1154_002:0398b12": "也。又復直入者根熟故。兼修者常道也。如華嚴經說。",
    "X61n1154_002:0398b13": "塵剎修行豈皆為漸也。入道四行中。三四無所求行。",
    "X61n1154_002:0398b14": "執理者觀之。無法可求。可謂至矣。然對破有求耳。經",
    "X61n1154_002:0398b15": "云。無所求中。吾欲求之。華嚴云。當起勝希望。志求無",
    "X61n1154_002:0398b16": "上覺。豈可定執無求為究竟耶。故第四稱法之行。引",
    "X61n1154_002:0398b17": "淨明經云。法無眾生。離眾生垢故。法無有我。離我垢",
    "X61n1154_002:0398b18": "故。智者若能了達此理。則當稱法而行。法體無慳。於",
    "X61n1154_002:0398b19": "身命財。行檀捨施。心無慳惜。達解三空。不倚不著。此",
    "X61n1154_002:0398b20": "為自行。復能利它。亦能莊嚴菩提之道。檀施既爾。餘",
    "X61n1154_002:0398b21": "五亦然。為除妄想。修行六度。而無所行。正所謂以無",
    "X61n1154_002:0398b22": "住相。修行六度。孰謂頓悟自心。而不加脩證乎。",
    "X61n1154_002:0398b23": "以理奪事",
    "X61n1154_002:0398b24": "六祖壇經說。韶州人問修西方法。六祖云。自心有西",
    "X61n1154_002:0398c01": "方。何處覓西方。東方人造罪作業。求生西方。若西方",
    "X61n1154_002:0398c02": "人造罪作業。求生何處。但能悟性。何所不可。又誌公",
    "X61n1154_002:0398c03": "云。智者知心是佛。愚人願往西方。二師所言。皆以理",
    "X61n1154_002:0398c04": "奪事。亦應病之藥也。若隨語生解。則執藥成病矣。若",
    "X61n1154_002:0398c05": "直就理說。則一法不可得。有何淨土可生。不獨無淨",
    "X61n1154_002:0398c06": "土。而自心亦不可得。此不可得亦不可得。若然者。則",
    "X61n1154_002:0398c07": "所謂自心有西方。與知心是佛者。皆成疣贅矣。然理",
    "X61n1154_002:0398c08": "是即事之理。空是即有之空。正當掃蕩處。何妨建立",
    "X61n1154_002:0398c09": "諸法而念佛往生也。以事即理。故念而無念。生而無",
    "X61n1154_002:0398c10": "生。方在活路上行。不執死語。後人不會此意。一向隨",
    "X61n1154_002:0398c11": "語生解。毀謗修淨業人。如人乘船涉海。却勸陸行。不",
    "X61n1154_002:0398c12": "副來機。只增惑亂。永嘉云。棄有著空病亦然。還如避",
    "X61n1154_002:0398c13": "溺而投火。不其然哉。",
    "X61n1154_002:0398c14": "四種清執",
    "X61n1154_002:0398c15": "道非內外。不離內外。道絕自他。不礙自他。以萬法同",
    "X61n1154_002:0398c16": "一體故。一不定一。何妨萬殊。若了斯旨。則一明一切",
    "X61n1154_002:0398c17": "明。萬法皆我自性。無所往而不可。若以有佛可念。為",
    "X61n1154_002:0398c18": "著相者。則無佛可念。著相尤甚。試以四句言之。則有",
    "X61n1154_002:0398c19": "佛。無佛。亦有亦無。非有非無。成四種執。隨執一種。皆",
    "X61n1154_002:0398c20": "邪見也。若於四種。融通無礙。隨觀一種。皆成三昧矣。",
    "X61n1154_002:0398c21": "舉一例諸。可以意得。佛以廣大願力。令初心凡夫。一",
    "X61n1154_002:0398c22": "生彼國。永無退轉。而不肯往生。甘受沉淪。正所謂飯",
    "X61n1154_002:0398c23": "籮邊餓殺死漢也。達磨云。心如墻壁。乃可入道。為破",
    "X61n1154_002:0398c24": "妄情分別。亦應病之藥耳。若直欲無心。則執藥成病",
    "X61n1154_002:0399a01": "矣。善星比丘。能說十二部經。獲四禪果。因狎邪友。妄",
    "X61n1154_002:0399a02": "言無佛無法無有涅槃。故生陷地獄。皆由妄執法空。",
    "X61n1154_002:0399a03": "撥無因果。招此劇報。今人不遵佛說。執邪見為大乘。",
    "X61n1154_002:0399a04": "謗念佛為小乘。正是非法說法。法說非法。無間重罪。",
    "X61n1154_002:0399a05": "其可免乎。",
    "X61n1154_002:0399a06": "談空得失",
    "X61n1154_002:0399a07": "經云。諸佛說空法。為度著有者。而復著於空。諸佛所",
    "X61n1154_002:0399a08": "不度。一大藏教應病之藥。善用藥者。病無不差。不善",
    "X61n1154_002:0399a09": "用者。醍醐上味。翻成酖毒。菩提達磨不立文字。單提",
    "X61n1154_002:0399a10": "直指。謂之教外別傳。六祖云。只此不立兩字。亦是文",
    "X61n1154_002:0399a11": "字。道箇直指。早是曲了也。古人為學者。解粘去縛。遣",
    "X61n1154_002:0399a12": "疑破執。其功莫大。須知此道不可以有心求。不可以",
    "X61n1154_002:0399a13": "無心得。不可以語言造。不可以寂默通。直得逈無依",
    "X61n1154_002:0399a14": "倚。超出聖凡情量。亦不依止逈無依倚。超出聖凡情",
    "X61n1154_002:0399a15": "量處。方名出格道人。後世學者橫計邪執。不明祖意。",
    "X61n1154_002:0399a16": "將古人言語。都作實會。將謂實有一法。為教外別傳。",
    "X61n1154_002:0399a17": "直要掃除文字。認著箇不存一法為究竟。一向在死",
    "X61n1154_002:0399a18": "水裡作活計。向他道將此掃除亦復掃除。則茫然不",
    "X61n1154_002:0399a19": "知。吁可憐也。殊不知斷三界妄想。滅五陰色身。無一",
    "X61n1154_002:0399a20": "毫髮可當情。乃三藏小乘見解。若會得轉身一路。自",
    "X61n1154_002:0399a21": "然法法融通。不妨在活路上行。依佛聖教。發願往生。",
    "X61n1154_002:0399a22": "參禮彌陀。親近善友。速登不退。廣度眾生。校之執偏",
    "X61n1154_002:0399a23": "空之見。甘受輪迴。不求出離者。霄壤不同矣。",
    "X61n1154_002:0399a24": "反經非聖",
    "X61n1154_002:0399b01": "古人道。修證即不無。染污即不得。如金剛般若一經。",
    "X61n1154_002:0399b02": "言無住相布施。豈以不修布施為無住相耶。特以能",
    "X61n1154_002:0399b03": "修之心。契合般若真空之理。終日行施。而離一切相。",
    "X61n1154_002:0399b04": "為破著故。直言離相。盡理言之。亦不著於離相。故曰",
    "X61n1154_002:0399b05": "於著不著。俱無所著。以稱性修行。離凡夫二乘著空",
    "X61n1154_002:0399b06": "著有等見。故云無住相耳。凡菩薩修行六度萬行。莫",
    "X61n1154_002:0399b07": "不皆然。豈以曠然無修。然後為不住相也。今往生淨",
    "X61n1154_002:0399b08": "土一門。即菩薩萬行中。游歷十方承事諸佛之一法",
    "X61n1154_002:0399b09": "耳。以稱性修行故。了一切法皆是無相。無相亦無。夫",
    "X61n1154_002:0399b10": "如是。則於淨土豈礙往生。於彌陀何妨親近。乘佛願",
    "X61n1154_002:0399b11": "力。速證無生。若定執無生無見為達理者。則墮二乘",
    "X61n1154_002:0399b12": "外道著空偏見。於佛聖教。公然違背。反經非聖。罪莫",
    "X61n1154_002:0399b13": "大矣。",
    "X61n1154_002:0399b14": "失於遲暮",
    "X61n1154_002:0399b15": "眾生顛倒。躭著五欲。不求出離。未有能發決定心。願",
    "X61n1154_002:0399b16": "生極樂世界者。至於冤憎會遇。恩愛別離。老病死相。",
    "X61n1154_002:0399b17": "危險逼迫。顛沉痛毒。不可堪忍。然後悲涕號呼。歸依",
    "X61n1154_002:0399b18": "佛寶。以冀脫死。又富貴之人。常於佛事。不暇修習。而",
    "X61n1154_002:0399b19": "有暇者。失於不信。能信者又患於不能斷疑。至於困",
    "X61n1154_002:0399b20": "苦而發心者。多失於遲暮。故知生正信發正念。而修",
    "X61n1154_002:0399b21": "善緣者。豈易事哉。",
    "X61n1154_002:0399b22": "為小失大",
    "X61n1154_002:0399b23": "龍舒居士云。今有貿易者。一錢而得兩錢之息。行路",
    "X61n1154_002:0399b24": "者。一日而及兩日之程。則心自喜。反是則必憂之。是",
    "X61n1154_002:0399c01": "為外物。小有得失。而憂喜也。以吾之光陰有限。汩沒",
    "X61n1154_002:0399c02": "過時。其失大矣。而不以為憂。以淨土之緣難遇。幸而",
    "X61n1154_002:0399c03": "知之。其得大矣。而不以為喜。徒見其失之小者而憂",
    "X61n1154_002:0399c04": "喜。而得失之大者。則不能知。何不思之甚也。",
    "X61n1154_002:0399c05": "不修十失",
    "X61n1154_002:0399c06": "佛示徑路修行之法。令一切眾生。速超生死。而障重",
    "X61n1154_002:0399c07": "之人。不肯進修者。有十種失。一不信佛言。二不遵聖",
    "X61n1154_002:0399c08": "教。三不信因果。四不重己靈。五不求升進。六不親善",
    "X61n1154_002:0399c09": "友。七不求解脫。八甘受輪迴。九不畏惡道。十甘同魔",
    "X61n1154_002:0399c10": "類。反是而修之者。則得十種勝利。",
    "X61n1154_002:0399c11": "永無魔事",
    "X61n1154_002:0399c12": "□禪師念佛正信決云。或謂臨終見佛放光接引並",
    "X61n1154_002:0399c13": "是魔境。此說如何。答。首楞嚴經修習三昧。或發動陰",
    "X61n1154_002:0399c14": "魔。摩訶衍論及止觀等修習三昧。發動外魔。此等並",
    "X61n1154_002:0399c15": "是約自力修禪之人。先有魔種。被定擊發。儻能明達",
    "X61n1154_002:0399c16": "對治。則成聖法。若任性無知。則被障礙矣。今所修念",
    "X61n1154_002:0399c17": "佛三昧者。託彼佛力。如近帝王。誰敢干犯。葢彌陀有",
    "X61n1154_002:0399c18": "大慈悲誓願威神三昧等力。有大摧邪力。有大降魔",
    "X61n1154_002:0399c19": "力。天眼遠見。天耳遙聞。他心徹鑑。光明遍照。攝取眾",
    "X61n1154_002:0399c20": "生。有如是等功德之力。豈不能護持念佛之人。臨終",
    "X61n1154_002:0399c21": "令無障礙耶。且金臺來迎等事。出自觀經。金口所說。",
    "X61n1154_002:0399c22": "若認為魔。亦無知之甚矣。",
    "X61n1154_002:0399c23": "般舟三力",
    "X61n1154_002:0399c24": "圓通梵法師會宗集。引般舟三昧經言。念佛往生。有",
    "X61n1154_002:0400a01": "三種力。一者本有佛性力。言煩惱心中有如來藏也。",
    "X61n1154_002:0400a02": "二者慈光攝取力。言彌陀光明無量念佛眾生攝取",
    "X61n1154_002:0400a03": "不捨也。三者念佛三昧力。言憶佛念佛現前當來必",
    "X61n1154_002:0400a04": "定見佛也。此三種力。如三股繩合為大索。能牽重物。",
    "X61n1154_002:0400a05": "又如水火鏡子。若將對日以艾取之。即可得火。若將",
    "X61n1154_002:0400a06": "對月以珠取之。即可得水。今以鏡具水火之性。喻眾",
    "X61n1154_002:0400a07": "生本具佛性之力也。須假日月之光來照者。彌陀慈",
    "X61n1154_002:0400a08": "光攝取之力也。以珠艾能引水火者。信心念佛之力",
    "X61n1154_002:0400a09": "也。此三種物。缺一不可。三事和合。水火方生。三力相",
    "X61n1154_002:0400a10": "資。必生淨土。",
    "X61n1154_002:0400a11": "師子筋弦",
    "X61n1154_002:0400a12": "唐道綽法師安樂集云。何因緣故。一念佛力能滅諸",
    "X61n1154_002:0400a13": "障耶。答。經云。譬如有人用師子筋以為琴弦。其弦一",
    "X61n1154_002:0400a14": "奏。一切餘弦一時俱斷。若人於菩提心中。修念佛三",
    "X61n1154_002:0400a15": "昧。諸煩惱根皆悉斷滅。亦如有人取牛羊驢馬諸乳",
    "X61n1154_002:0400a16": "置一器中。以師子乳一滴投之。一切諸乳悉化為水。",
    "X61n1154_002:0400a17": "若人於菩提心中。修念佛三昧。一切惡魔諸障直過",
    "X61n1154_002:0400a18": "無難。",
    "X61n1154_002:0400a19": "舟石不沉",
    "X61n1154_002:0400a20": "那先經說。昔有國王。問沙門那先言。眾生業重。云何",
    "X61n1154_002:0400a21": "念佛即得往生。那先言。譬如有人。以大石塊。其數千",
    "X61n1154_002:0400a22": "百。欲渡大海。以船力故。即達彼岸。眾生之罪猶如巨",
    "X61n1154_002:0400a23": "石。彌陀願力如彼大船。石本易沉。因船可渡。橫截生",
    "X61n1154_002:0400a24": "死。苦海全憑。己佛願王。一切時中。以為良導。直登彼",
    "X61n1154_002:0400b01": "岸。不越自心。故俱舍頌云。愚作罪小亦墮惡。智為罪",
    "X61n1154_002:0400b02": "大亦脫苦。如摶鐵小亦沉水。為鉢鐵大亦能浮。",
    "X61n1154_002:0400b03": "舉念即生",
    "X61n1154_002:0400b04": "十疑論。問云。西方去此十萬億剎。凡夫劣弱。云何可",
    "X61n1154_002:0400b05": "到。答。西方十萬億剎。為對凡夫肉眼生死心量說耳。",
    "X61n1154_002:0400b06": "但使眾生淨業成者。臨終在定之心。即是淨土受生",
    "X61n1154_002:0400b07": "之心。動念即是生淨土時。故經云。阿彌陀佛去此不",
    "X61n1154_002:0400b08": "遠。業力不思議故。一念即生。不須愁遠。又如人夢。身",
    "X61n1154_002:0400b09": "雖在床。而心意識徧至他方。如平生不異。淨土亦然。",
    "X61n1154_002:0400b10": "動念即生。不須疑也。",
    "X61n1154_002:0400b11": "如鏡現像",
    "X61n1154_002:0400b12": "龍舒居士曰。十方世界眾生念佛。淨土寶池乃生蓮",
    "X61n1154_002:0400b13": "華一朵。標其名字。或者疑之。予曉之曰。如淨明鏡。物",
    "X61n1154_002:0400b14": "來斯現。鏡何容心哉。以其明而自然耳。故曰。善心纔",
    "X61n1154_002:0400b15": "發。上天之寶殿先成。惡念始萌。下地之火城已具。夫",
    "X61n1154_002:0400b16": "如是。則修淨業者。華蕚題名。以俟其往生。何足怪哉。",
    "X61n1154_002:0400b17": "或曰。持往生呪者。阿彌陀佛常在其頂。修淨業人。臨",
    "X61n1154_002:0400b18": "終之際。佛及菩薩皆來迎接。眾生無量。又安能皆住",
    "X61n1154_002:0400b19": "其頂。皆往迎接耶。予曰。一月普現一切水。一日普照",
    "X61n1154_002:0400b20": "無量世界。唯濁水不現。覆盆不照耳。無量壽佛光明。",
    "X61n1154_002:0400b21": "普照十方世界念佛眾生。攝取不捨。世有不願往生",
    "X61n1154_002:0400b22": "者。其猶濁水覆盆。獨不蒙光。豈日月之咎哉。",
    "X61n1154_002:0400b23": "願力強牽",
    "X61n1154_002:0400b24": "四明尊者修懺要旨云。堪忍之界。不常值佛。多諸惡",
    "X61n1154_002:0400c01": "緣。深位尚乃有退。若彼安養之士。常得見佛。唯有勝",
    "X61n1154_002:0400c02": "緣。初心即得不退。又彼佛願力普攝有情。若能願求。",
    "X61n1154_002:0400c03": "定得生彼。況過現積集善惡業緣。每至終身。咸來責",
    "X61n1154_002:0400c04": "報。臨終惡念增盛。則眾惡成功。牽生惡道。臨終善念",
    "X61n1154_002:0400c05": "增盛。則眾善皆成。牽生善道。今既求生安養。必須淨",
    "X61n1154_002:0400c06": "業莊嚴。若無願力強牽。焉克臨終正念。故誠心發願。",
    "X61n1154_002:0400c07": "決志要期。既欲往生。宜在專切。",
    "X61n1154_002:0400c08": "求佛加護",
    "X61n1154_002:0400c09": "照律師云。或問。觀經云。是心作佛。是心是佛。心既是",
    "X61n1154_002:0400c10": "佛。何須念他佛耶。答。祇由心本是佛故。令專念彼佛。",
    "X61n1154_002:0400c11": "梵網戒云。常須自知。我是未成之佛。諸佛是已成之",
    "X61n1154_002:0400c12": "佛。汝心佛者。未成佛也。彌陀佛者。已成佛也。未成佛",
    "X61n1154_002:0400c13": "者。久沉欲海。具足煩惱。杳無出期。已成佛者。久證菩",
    "X61n1154_002:0400c14": "提。具足威神。能為物護。是故諸佛勸令念佛。即是以",
    "X61n1154_002:0400c15": "我未成之佛。求他已成之佛。而為救護耳。是故眾生",
    "X61n1154_002:0400c16": "若不念佛。聖凡永隔。父子乖離。長處輪迴。去佛遠矣。",
    "X61n1154_002:0400c17": "○斥謬門第八",
    "X61n1154_002:0400c18": "凡夫迷倒。不了佛智。全佛境為魔界。我見為本。執",
    "X61n1154_002:0400c19": "斷執常。六十二見。百八煩惱。無所往而非魔矣。舉",
    "X61n1154_002:0400c20": "心動念。魔所為也。息心除妄。魔所為也。經曰。末世",
    "X61n1154_002:0400c21": "眾生。說病為法。雖勤精進。增益諸病。今欲剪覺路",
    "X61n1154_002:0400c22": "之荊榛。闢異端之邪說。此斥謬之篇。所由作也。猶",
    "X61n1154_002:0400c23": "國家之發號施令。懲善誡惡。刑期無刑。豈得而已",
    "X61n1154_002:0400c24": "哉。",
    "X61n1154_002:0401a01": "背宗失旨",
    "X61n1154_002:0401a02": "天台智者大師觀經疏。以一心三觀釋觀字。以一體",
    "X61n1154_002:0401a03": "三身釋無量壽。乃云。舉正收依。述主包褁。觀雖十六。",
    "X61n1154_002:0401a04": "言佛便周。則十六境皆圓妙三諦也。錢塘孤山圓法",
    "X61n1154_002:0401a05": "師。以其師奉先清公遺文。述刊正記以釋之。背宗失",
    "X61n1154_002:0401a06": "旨。以十六觀皆為事想。不須三觀。四明尊者忍俊不",
    "X61n1154_002:0401a07": "禁。初作融心解。後述妙宗鈔。以救當時之獘。妙得佛",
    "X61n1154_002:0401a08": "祖之心。其說大行。其後神智義師。假名湛師。背其師",
    "X61n1154_002:0401a09": "說。復有著述。至于桐江瑛法師立論。以摩訶止觀為",
    "X61n1154_002:0401a10": "無生觀。十六觀門為有生觀。雖宗天台。不得祖意。公",
    "X61n1154_002:0401a11": "為異說。淺鄙可笑。孤山則執理觀為事想。桐江則局",
    "X61n1154_002:0401a12": "聖解為凡情。學佛法者。可不審哉。",
    "X61n1154_002:0401a13": "謬執偏空",
    "X61n1154_002:0401a14": "淨覺法師曰。世或有引大珠和尚云。捨垢取淨。是生",
    "X61n1154_002:0401a15": "死業。龐居士云。若捨煩惱入菩提。不知何方有佛地。",
    "X61n1154_002:0401a16": "皆是遣著之語。不可執此以非淨土。且不垢不淨之",
    "X61n1154_002:0401a17": "言。即心即佛之義。凡稟釋教者。孰不知之。安以真如",
    "X61n1154_002:0401a18": "平等之談。便廢因緣脩證之法。六住大士尚存分段",
    "X61n1154_002:0401a19": "之生。四果真人亦有變易之死。云何殂落永謂泥洹。",
    "X61n1154_002:0401a20": "須知菩薩未證妙覺已還。常以空心徧修萬行。終日",
    "X61n1154_002:0401a21": "觀佛。無佛可觀。歷劫度生。無生可度。暫趣於空華淨",
    "X61n1154_002:0401a22": "土。權依於幻化彌陀。破昨夢之塵勞。入乾城之地位。",
    "X61n1154_002:0401a23": "乃至成佛雖自行冥寂。而利他宛然。故喻之以明鑑",
    "X61n1154_002:0401a24": "之身。現之以隨類之像。世人勿詢大義。唯忻頓悟。直",
    "X61n1154_002:0401b01": "入無生。而不思永嘉云。若實無生無不生。既豁達而",
    "X61n1154_002:0401b02": "取空。恐莾蕩而招禍。此類乎。越中習射。不踰數步之",
    "X61n1154_002:0401b03": "間。隴西學游。翻沒洄波之內。如斯知識。未可參尋。",
    "X61n1154_002:0401b04": "疑深障重",
    "X61n1154_002:0401b05": "無為楊次公曰。世有善士。發三種不信心。不求生者。",
    "X61n1154_002:0401b06": "尤可嗟惜。一曰。吾當超佛越祖。淨土不足生也。二曰。",
    "X61n1154_002:0401b07": "處處皆淨土。西方不必生也。三曰。極樂聖域。我輩凡",
    "X61n1154_002:0401b08": "夫不能生也。夫行海無盡。普賢願見彌陀。佛國雖空。",
    "X61n1154_002:0401b09": "維摩常修淨土。十方如來有廣舌之讚。十方菩薩有",
    "X61n1154_002:0401b10": "同往之心。試自忖量。孰與諸聖。謂不足生者。何其自",
    "X61n1154_002:0401b11": "欺哉。至如龍猛祖師也。楞伽經有預記之文。天親教",
    "X61n1154_002:0401b12": "宗也。無量論有求生之偈。慈恩通讚。首稱十勝。智者",
    "X61n1154_002:0401b13": "析理。明辨十疑。彼皆上哲。精進往生。謂不必生者。何",
    "X61n1154_002:0401b14": "其自慢哉。火車可滅。舟石不沉。現華報者。莫甚於張",
    "X61n1154_002:0401b15": "馗十念而超勝處。入地獄者。莫速於雄俊再甦而證",
    "X61n1154_002:0401b16": "妙因。世人愆尤。未必若此。謂不能生者。何其自棄哉。",
    "X61n1154_002:0401b17": "自欺自慢自棄己靈。流入輪迴。是誰之咎。",
    "X61n1154_002:0401b18": "誑妄說法",
    "X61n1154_002:0401b19": "汾州大達無業國師云。如今天下解禪解道。如河沙",
    "X61n1154_002:0401b20": "數。說佛說心有百千萬億。纖塵不盡。未免輪迴。絲念",
    "X61n1154_002:0401b21": "不忘。盡從淪墜。如斯之類。尚不能自識業果。妄言自",
    "X61n1154_002:0401b22": "利利他。自謂上流。並他先德。但言觸目無非佛事。舉",
    "X61n1154_002:0401b23": "足盡是道場。原其所習。不如一箇五戒十善凡夫。觀",
    "X61n1154_002:0401b24": "其發言。嫌他二乘十地菩薩。且醍醐上味為世所珍。",
    "X61n1154_002:0401c01": "遇斯等人。翻成毒藥。假使才並馬鳴。解齊龍樹。只是",
    "X61n1154_002:0401c02": "一生兩生不失人身。臨終之時。一毫聖凡情量不盡。",
    "X61n1154_002:0401c03": "纖塵思念未忘。隨念受生。輕重五陰。向驢胎馬腹裏",
    "X61n1154_002:0401c04": "托質。鑊湯爐炭裏燒煑。從前記持憶想見解。一時失",
    "X61n1154_002:0401c05": "却。依舊再為螻蟻。從頭又作蚊虻。雖是善因。而招惡",
    "X61n1154_002:0401c06": "果○永明智覺禪師云。深嗟末世誑說一禪。只學虗",
    "X61n1154_002:0401c07": "頭。全無實解。步步行有。口口談空。自不責業力所牽。",
    "X61n1154_002:0401c08": "更教人撥無因果。便說飲酒食肉不礙菩提。行盜行",
    "X61n1154_002:0401c09": "婬無妨般若。生遭王法。死陷阿鼻。受得地獄。業消又",
    "X61n1154_002:0401c10": "入畜生餓鬼。百千萬劫無解脫期。除非一念回光立。",
    "X61n1154_002:0401c11": "即翻邪為正。若不自懺自悔自度自修。諸佛出來。也",
    "X61n1154_002:0401c12": "無救你處。",
    "X61n1154_002:0401c13": "未得謂得",
    "X61n1154_002:0401c14": "圓悟禪師云。有一等人道。本來無一星事。但只遇茶",
    "X61n1154_002:0401c15": "喫茶。遇飯喫飯。此是大妄語。謂之未得謂得。未證謂",
    "X61n1154_002:0401c16": "證。見人說心說性說玄說妙。便道只是狂言。本來無",
    "X61n1154_002:0401c17": "事。可謂一盲引眾盲。打在無事界裡。佛也不禮。香也",
    "X61n1154_002:0401c18": "不燒。似則也似。爭奈脫體不是。纔問著。却似極則相",
    "X61n1154_002:0401c19": "似。纔拶著。七華八裂。坐在空腹高心處。及到臈月三",
    "X61n1154_002:0401c20": "十日。換手搥胸。已是遲了也。",
    "X61n1154_002:0401c21": "胎息邪論",
    "X61n1154_002:0401c22": "圓悟禪師云。嗟見一流拍盲野狐種族。自不曾夢見",
    "X61n1154_002:0401c23": "祖師。却妄傳達磨以胎息傳人。謂之傳法救迷情。引",
    "X61n1154_002:0401c24": "從上年高宗師安國師趙州之類。皆行此氣。及誇達",
    "X61n1154_002:0402a01": "磨隻履普化空棺。皆是此術有驗。遂至渾身脫去。謂",
    "X61n1154_002:0402a02": "之形神俱妙。除夜望影。喚主人公。以卜日月。聽樓皷。",
    "X61n1154_002:0402a03": "驗玉池。覘眼光。以為脫生死法。真誑嚇閭閻。揑偽造",
    "X61n1154_002:0402a04": "訛。貽高人嗤。鄙說趙州十二時歌。龐居士轉河車頌。",
    "X61n1154_002:0402a05": "遞互指授。密行傳持。以圖長年。及全身脫去。豪傑俊",
    "X61n1154_002:0402a06": "頴之士。高談大辨。下視祖師者。往往信之。畫虎成狸。",
    "X61n1154_002:0402a07": "遭有識者覰破。海內學此者。如稻麻竹葦。其高識遠",
    "X61n1154_002:0402a08": "見。自不因循。恐乍發心。未入閫奧。遇增上慢人。導入",
    "X61n1154_002:0402a09": "此邪見林中。末上一錯。永沒回轉。其流浸廣。莫知能",
    "X61n1154_002:0402a10": "遏。因出此顯言。庶有志願。於大解脫門。可以辨之。同",
    "X61n1154_002:0402a11": "入無生薩婆若海。",
    "X61n1154_002:0402a12": "默照邪禪",
    "X61n1154_002:0402a13": "真淨文禪師云。今時有一般漢。執箇平常心是道。以",
    "X61n1154_002:0402a14": "為極則。天是天。地是地。山是山。水是水。僧是僧。俗是",
    "X61n1154_002:0402a15": "俗。大盡三十日。小盡二十九。並是依草附木。不知不",
    "X61n1154_002:0402a16": "覺。一向迷將去○妙喜云。東林照覺。以平常無事。不",
    "X61n1154_002:0402a17": "立知見。解會為道。更不求妙悟。却將諸佛諸祖見性",
    "X61n1154_002:0402a18": "法門為建立誣誷先聖。聾瞽後昆。眼裡無筋。皮下無",
    "X61n1154_002:0402a19": "血之流。隨例顛倒。恬不知覺。真可憐憫。圓覺經云。末",
    "X61n1154_002:0402a20": "世眾生。雖求善友。遇邪見者。未得正悟。是則名為外",
    "X61n1154_002:0402a21": "道種性。邪師過謬。非眾生咎。豈虗語耶。",
    "X61n1154_002:0402a22": "長生秘訣",
    "X61n1154_002:0402a23": "龍舒居士曰。楞嚴經說。有十類僊。壽千萬歲。休止深",
    "X61n1154_002:0402a24": "山。數盡復入輪回。為不了真性。與六道眾生。同名七",
    "X61n1154_002:0402b01": "趣。世之學仙者。萬不得一。縱使得之。不免輪回。為著",
    "X61n1154_002:0402b02": "於形神。不能捨去故也。且形神者。乃真性中所現之",
    "X61n1154_002:0402b03": "忘想。皆非真實。近數百年來得仙者。唯鍾離呂公。而",
    "X61n1154_002:0402b04": "學鍾呂者。奚止千萬。自余親知間。數亦不少。率皆死",
    "X61n1154_002:0402b05": "亡。埋於下土。未見一人白日飛升者。欲求長生。莫如",
    "X61n1154_002:0402b06": "淨土。不知修此。而學神仙。是捨目前之美玉。而求不",
    "X61n1154_002:0402b07": "可得之碔砆。豈不惑哉。唐香山居士。贈王山人詩曰。",
    "X61n1154_002:0402b08": "聞君減寢食。日聽神仙說。暗待非常人。潛求長生訣。",
    "X61n1154_002:0402b09": "言長本對短。未離生死轍。假使得長生。才能勝夭折。",
    "X61n1154_002:0402b10": "松樹千年朽。槿華一日歇。畢竟同虗空。何須誇歲月。",
    "X61n1154_002:0402b11": "彭殤徒自異。生死終無別。不如學無生。無生即無滅。",
    "X61n1154_002:0402b12": "撥無因果",
    "X61n1154_002:0402b13": "圓頓行人。語默動靜皆遵聖教。盡合佛心。若以念佛",
    "X61n1154_002:0402b14": "生心動念成妄想者。則息心無念亦成妄想。首楞嚴",
    "X61n1154_002:0402b15": "經云。縱滅一切見聞覺知。內守幽閑。猶為法塵分別",
    "X61n1154_002:0402b16": "影事。若以念佛著有為患。則執空之人。其患尤甚。永",
    "X61n1154_002:0402b17": "嘉云。谿達空撥因果。漭漭蕩蕩招殃禍。棄有著空病",
    "X61n1154_002:0402b18": "亦然。還如避溺而投火。若以外求他佛為未達。則內",
    "X61n1154_002:0402b19": "執己心。不達尤甚。長沙云。學道之人不識真。只為從",
    "X61n1154_002:0402b20": "來認識神。無量劫來生死本。癡人喚作本來人。若以",
    "X61n1154_002:0402b21": "別求淨土為偏見。則執目前為淨土者。其失尤甚。楞",
    "X61n1154_002:0402b22": "嚴經說。落魔道者。都指現前即為佛國。無別淨居及",
    "X61n1154_002:0402b23": "金色相。口中好言。眼耳鼻舌皆為淨土。男女二根即",
    "X61n1154_002:0402b24": "是菩提。弟子與師俱陷王難。迷惑無知。墮無間獄。若",
    "X61n1154_002:0402c01": "以執有修證為權說者。執無修證。墮落外道。其禍尤",
    "X61n1154_002:0402c02": "甚。楞嚴云。其人初不覺知魔著。亦言自得無上涅槃。",
    "X61n1154_002:0402c03": "謂三僧祇一念能越。心中尚輕十方如來。何況下位",
    "X61n1154_002:0402c04": "聲聞緣覺。不禮塔廟。摧毀經像。謂言此是金銅土木。",
    "X61n1154_002:0402c05": "肉身真常不自恭敬。却崇土木。實為顛倒。其深信者。",
    "X61n1154_002:0402c06": "從其毀碎。埋棄地中。疑悞眾生。墮無間獄。佛言諄諄。",
    "X61n1154_002:0402c07": "可不信乎。",
    "X61n1154_002:0402c08": "自甘塗炭",
    "X61n1154_002:0402c09": "大智律師曰。世之學佛者。其始莫不皆曰為生死事",
    "X61n1154_002:0402c10": "大。及乎聲利所動世緣所汩。則生死大事置而弗論。",
    "X61n1154_002:0402c11": "或為人扣擊。則他辭託跋。不能自決。或云此不須問。",
    "X61n1154_002:0402c12": "或云不必用知。或云符到奉行莫作計較。或云隨處",
    "X61n1154_002:0402c13": "受生出入自在。或云且生不高不下之家。復男子身。",
    "X61n1154_002:0402c14": "或云把定精神。見善惡相。不得隨去。或令預候知時。",
    "X61n1154_002:0402c15": "或教臨終奪陰。或云百骸潰散一物長靈。或云形散",
    "X61n1154_002:0402c16": "氣消歸於寂滅。如是種種臆度矯亂。皆不出凡夫外",
    "X61n1154_002:0402c17": "道斷常二見。逮乎四大解分病苦所迫。識神無主。隨",
    "X61n1154_002:0402c18": "業輪迴。決無疑矣。假令定日尅時。坐脫立化。世德可",
    "X61n1154_002:0402c19": "致。未足為奇。斯由不見十六觀經。不知九品生相。不",
    "X61n1154_002:0402c20": "信彌陀願力。而堅持所見。自甘塗炭。豈不為之悲哉。",
    "X61n1154_002:0402c21": "○指廣門第九",
    "X61n1154_002:0402c22": "徑路脩行之法。其要在於執持名號。即得往生。奚",
    "X61n1154_002:0402c23": "俟多言哉。若夫旨趣之微妙。觀道之精深。非文藉",
    "X61n1154_002:0402c24": "之廣。說示之詳。無由顯也。故群經之偏讚。眾聖之",
    "X61n1154_002:0403a01": "發揮。其書之廣。汗牛充棟。非夫博□。則莫知其要",
    "X61n1154_002:0403a02": "也。今自博而約。錄一二之目。俾學者討尋。得旨而",
    "X61n1154_002:0403a03": "修焉。儒曰博學而詳說之。將以反說約也。其斯之",
    "X61n1154_002:0403a04": "謂歟。",
    "X61n1154_002:0403a05": "法華授記",
    "X61n1154_002:0403a06": "妙法蓮華經藥王菩薩本事品云。若如來滅後。後五",
    "X61n1154_002:0403a07": "百歲中。若有女人。聞是經典。如說脩行。於此命終。即",
    "X61n1154_002:0403a08": "往安樂世界阿彌陀佛。大菩薩眾圍繞住處。生蓮華",
    "X61n1154_002:0403a09": "中寶座之上。不復為貪欲所惱。亦復不為瞋恚愚癡",
    "X61n1154_002:0403a10": "所惱。亦復不為憍慢嫉妒所惱。得菩薩神通無生法",
    "X61n1154_002:0403a11": "忍。",
    "X61n1154_002:0403a12": "妙樂云。聞是經典。如說脩行。即淨土因。不須更指觀",
    "X61n1154_002:0403a13": "經等也。依經立行。具如分別功德品。直觀此土。四土",
    "X61n1154_002:0403a14": "具足故。此佛身即三佛身。此大眾即一切眾。以惑未",
    "X61n1154_002:0403a15": "斷故。安樂行是同居淨土行之氣分也○四明融心",
    "X61n1154_002:0403a16": "解云。惑未斷則同居淨。觀行三諦也。見思盡則方便",
    "X61n1154_002:0403a17": "淨。相似三諦也。無明破則實報淨。分證三諦也。無明",
    "X61n1154_002:0403a18": "盡則寂光淨。究竟三諦也。修一心三觀求生淨土。即",
    "X61n1154_002:0403a19": "以三惑為穢土之因。三諦為淨土之果也。",
    "X61n1154_002:0403a20": "華嚴結歸",
    "X61n1154_002:0403a21": "華嚴末會。普賢菩薩教善財童子。發十大願。乃云。於",
    "X61n1154_002:0403a22": "此大願。受持讀誦。是人臨命終時。一切諸根悉皆散",
    "X61n1154_002:0403a23": "壞。一切親屬悉皆捨離。一切威勢悉皆退失。唯此願",
    "X61n1154_002:0403a24": "王不相捨離。於一切時。引導其前。一剎那中即得往",
    "X61n1154_002:0403b01": "生極樂世界。到已即見阿彌陀佛。生蓮華中。蒙佛授",
    "X61n1154_002:0403b02": "記。普於十方世界。以智慧力。隨眾生心。而為利益。不",
    "X61n1154_002:0403b03": "久當坐菩提道場。降伏魔軍。成等正覺。能於煩惱大",
    "X61n1154_002:0403b04": "苦海中。拔濟眾生。令其出離。皆得往生阿彌陀佛極",
    "X61n1154_002:0403b05": "樂世界○清涼國師貞元疏。問曰。不求生華藏而生",
    "X61n1154_002:0403b06": "極樂者何耶。答。有四意。一者有緣故。彌陀願重。偏接",
    "X61n1154_002:0403b07": "娑婆人也。二者使眾生歸憑情一故。若聞十方皆妙。",
    "X61n1154_002:0403b08": "初心茫然無不依託。故方便引之。三者不離華藏故。",
    "X61n1154_002:0403b09": "極樂去此十萬億剎。華藏佛剎皆微塵數。故不離也。",
    "X61n1154_002:0403b10": "四者即本師故。經云。或有見佛無量壽觀自在等所",
    "X61n1154_002:0403b11": "圍繞。疏云。讚本尊遮那之德也。華藏剎海皆遮那境。",
    "X61n1154_002:0403b12": "十萬億剎未出剎種之□。豈非本師隨名異化也。",
    "X61n1154_002:0403b13": "般若念佛",
    "X61n1154_002:0403b14": "摩訶般若經云。菩薩摩訶薩念佛。不以色念。不以受",
    "X61n1154_002:0403b15": "想行識念。以諸法自性空故。不應以三十二相八十",
    "X61n1154_002:0403b16": "隨形好念。不應以戒定慧解脫解脫知見而念。不以",
    "X61n1154_002:0403b17": "十力四無所畏四無礙智十八不共法而念。何以故。",
    "X61n1154_002:0403b18": "是諸法自性空故。自性空則無所念。無所念故。是為",
    "X61n1154_002:0403b19": "念佛。菩薩行般若波羅蜜時。應念佛能具足四念處。",
    "X61n1154_002:0403b20": "乃至一切種智。諸法性無所有故。菩薩知諸法無所",
    "X61n1154_002:0403b21": "有。是中無有性無無性○大般若經云。菩薩摩訶薩",
    "X61n1154_002:0403b22": "有方便善巧故。不隨靜慮無量無色勢力而生。但生",
    "X61n1154_002:0403b23": "有佛世界。值遇諸佛。供養恭敬。尊重讚歎。常與般若",
    "X61n1154_002:0403b24": "波羅蜜多相應。當知是菩薩摩訶薩。此賢劫中。定得",
    "X61n1154_002:0403c01": "無上正等菩提。",
    "X61n1154_002:0403c02": "仁王觀佛",
    "X61n1154_002:0403c03": "仁王般若經云。佛問波斯匿王。汝以何相而觀如來。",
    "X61n1154_002:0403c04": "王言。觀身實相。觀佛亦然。無前際中際後際。不住三",
    "X61n1154_002:0403c05": "際。不離三際。不住五蘊。不離五蘊。不住四大。不離四",
    "X61n1154_002:0403c06": "大。不住六處。不離六處。不住三界。不離三界。乃至非",
    "X61n1154_002:0403c07": "見聞覺知。心行處滅。言語道斷。同真際。等法性。我以",
    "X61n1154_002:0403c08": "此相。觀如來身。佛言。應如是觀。若他觀者。名為邪觀",
    "X61n1154_002:0403c09": "○佛所言有。為破眾生執空之見。於空有叵得處。方",
    "X61n1154_002:0403c10": "便建立。謂之妙有。佛所言空。為破眾生執有之見。於",
    "X61n1154_002:0403c11": "空有無礙處。蕩除其執。謂之真空。空之與有。其體本",
    "X61n1154_002:0403c12": "一。而不妨各異。以無礙故。無可不可。謂之空。所以破",
    "X61n1154_002:0403c13": "除情執。洗蕩法塵。謂之有。所以表顯法門。建立功用。",
    "X61n1154_002:0403c14": "亦如人身。或動或靜。或語或默。任運而然。何所往而",
    "X61n1154_002:0403c15": "不可哉。若定執一偏。則落外道邪見。非佛法矣。",
    "X61n1154_002:0403c16": "寶積十心",
    "X61n1154_002:0403c17": "大寶積經。彌勒白佛言。如佛所說。阿彌陀佛極樂世",
    "X61n1154_002:0403c18": "界。若有眾生。發十種心。專向於佛。是人命終。當得往",
    "X61n1154_002:0403c19": "生。何等名為十種心耶。佛告彌勒。如是十心。非諸凡",
    "X61n1154_002:0403c20": "愚不善丈夫具煩惱者之所能發。何等為十。一者於",
    "X61n1154_002:0403c21": "諸眾生。起於大慈。無損害心。二者於諸眾生。起於大",
    "X61n1154_002:0403c22": "悲。無逼惱心。三者於佛正法。不惜身命。樂守護心。四",
    "X61n1154_002:0403c23": "者於一切法。發生勝忍。無執著心。五者不貪利養恭",
    "X61n1154_002:0403c24": "敬尊重。淨意樂心。六者求佛種智。於一切時。無忘失",
    "X61n1154_002:0404a01": "心。七者於諸眾生。尊重恭敬。無下劣心。八者不著世",
    "X61n1154_002:0404a02": "論。於菩提分。生決定心。九者種諸善根。無有雜染。清",
    "X61n1154_002:0404a03": "淨之心。十者於諸如來。捨離諸相。起隨念心。是名菩",
    "X61n1154_002:0404a04": "薩發十種心。若人於此十心。隨成一心。樂欲往生彼",
    "X61n1154_002:0404a05": "佛世界。若不生者。無有是處。",
    "X61n1154_002:0404a06": "情想升沉",
    "X61n1154_002:0404a07": "首楞嚴經云。佛告阿難。一切世間生死相續。生從順",
    "X61n1154_002:0404a08": "習。死從變流。臨命終時。未捨煖觸。一生善惡俱時頓",
    "X61n1154_002:0404a09": "現。純想即飛。必生天上。若飛心中。兼福兼慧及與淨",
    "X61n1154_002:0404a10": "願。自然心開。見十方佛。一切淨土隨願往生。情少想",
    "X61n1154_002:0404a11": "多。輕舉非遠。即為飛仙。情想均等。不飛不墜。生於人",
    "X61n1154_002:0404a12": "間。想明斯聰。情幽斯鈍。情多想少。流入橫生。重為毛",
    "X61n1154_002:0404a13": "群。輕為羽族。七情三想。沉下水輪。生於火際。受氣猛",
    "X61n1154_002:0404a14": "火。身為餓鬼。常被焚燒。水能害己。無食無飲。經百千",
    "X61n1154_002:0404a15": "劫。九情一想。下洞火輪。輕生有間。重生無間。二種地",
    "X61n1154_002:0404a16": "獄。純情即沉入阿鼻獄。若沉心中。有謗大乘。毀佛禁",
    "X61n1154_002:0404a17": "戒。誑妄說法。虗貪信施。濫膺恭敬。五逆十重。更生十",
    "X61n1154_002:0404a18": "方阿鼻地獄。",
    "X61n1154_002:0404a19": "起信結歸",
    "X61n1154_002:0404a20": "馬鳴菩薩宗百洛叉經。造大乘起信論。為入道之要",
    "X61n1154_002:0404a21": "門。其末曰。復次眾生。初學是法。欲求正信。其心怯弱。",
    "X61n1154_002:0404a22": "以住於此娑婆世界。自謂不能常值諸佛。懼謂信心",
    "X61n1154_002:0404a23": "雖可成就。意欲退者。當知如來有勝方便。攝護信心。",
    "X61n1154_002:0404a24": "謂以專意念佛因緣。隨願得生他方佛土。常見於佛。",
    "X61n1154_002:0404b01": "永離惡道。如修多羅說。若人專念西方極樂世界阿",
    "X61n1154_002:0404b02": "彌陀佛。所修善根。回向願求生彼世界。即得往生。常",
    "X61n1154_002:0404b03": "見佛故。終無有退。若觀彼佛真如法身。常勤修習。畢",
    "X61n1154_002:0404b04": "竟得生。住正定故。",
    "X61n1154_002:0404b05": "王以寧待制曰。余甞問道於宏智禪師。師令讀起信",
    "X61n1154_002:0404b06": "論。而未見其本。及謫官天台。始於隣僧處得之。披閱",
    "X61n1154_002:0404b07": "再三。竊有疑焉。是書為大乘人作。破有蕩空一法不",
    "X61n1154_002:0404b08": "留之書也。而末章以繫念彌陀。求生淨土為言。其旨",
    "X61n1154_002:0404b09": "何耶。晚過雪峰。問真歇。歇曰。實際理地。不受一塵。萬",
    "X61n1154_002:0404b10": "行門中。不捨一法。子欲壞世間相。棄有著空。然後為",
    "X61n1154_002:0404b11": "道耶。夫如是則淨土之修。於道何損焉。予始豁然。有",
    "X61n1154_002:0404b12": "得於心。乃知往生淨土一門。真橫截生死之要道也。",
    "X61n1154_002:0404b13": "天親造論",
    "X61n1154_002:0404b14": "西天祖師婆藪盤特。此云天親。初學佛法。偏執小乘。",
    "X61n1154_002:0404b15": "後方志慕大法。從其兄無著。傳慈氏唯識宗旨。依無",
    "X61n1154_002:0404b16": "量壽經造論一卷。為淨土修法。在大藏堂字函。須者",
    "X61n1154_002:0404b17": "撿之。其略曰。若人修行五念門成就者。必定得生安",
    "X61n1154_002:0404b18": "樂國土。見阿彌陀佛。一者禮拜門。身業禮拜阿彌陀",
    "X61n1154_002:0404b19": "佛。為生彼國故。二者讚歎門。口業讚歎彼佛光明智",
    "X61n1154_002:0404b20": "相。欲如實脩行故。三者作願門。心常作願。一心專念",
    "X61n1154_002:0404b21": "畢竟往生。欲如實脩行奢摩他故。四者觀察門。以智",
    "X61n1154_002:0404b22": "慧觀察。欲如實脩行毗鉢舍那故。一觀察彼國土莊",
    "X61n1154_002:0404b23": "嚴。二觀察彼佛莊嚴。三觀察彼諸菩薩莊嚴。五者回",
    "X61n1154_002:0404b24": "向門。所有功德善根。以方便回向。攝取眾生。不取一",
    "X61n1154_002:0404c01": "切世間故。菩薩如是修行五門。自利利他。速得成就",
    "X61n1154_002:0404c02": "菩提故。慈雲依之。立往生行法。",
    "X61n1154_002:0404c03": "論釋十疑",
    "X61n1154_002:0404c04": "天台智者大師。說淨土十疑論。門人記為一卷。宋初",
    "X61n1154_002:0404c05": "吳山澄彧法師有注本。僧統贊寧序冠其首。盛行於",
    "X61n1154_002:0404c06": "世。彧師科十疑云。一無大慈悲疑。二諸法無生疑。三",
    "X61n1154_002:0404c07": "佛土平等疑。四偏念西方疑。五具縛厚重疑。六即得",
    "X61n1154_002:0404c08": "不退疑。七不求兜率疑。八十念往生疑。九劣弱人生",
    "X61n1154_002:0404c09": "疑。十作何行業疑。一一問答明白。故楊次公序云。輔",
    "X61n1154_002:0404c10": "贊彌陀教觀者。其書山積。唯智者大師淨土十疑論。",
    "X61n1154_002:0404c11": "最為首冠。援引聖言。開決群惑。萬年暗室。日至而頓",
    "X61n1154_002:0404c12": "釋群陰。千里水程。舟具而不勞自力。非法藏後身。不",
    "X61n1154_002:0404c13": "能至於是也。",
    "X61n1154_002:0404c14": "臨終設像",
    "X61n1154_002:0404c15": "華嚴賢首品偈云。又放光明名見佛。此光覺悟將歿",
    "X61n1154_002:0404c16": "者。令隨憶念見如來。命終得生其淨國。見有臨終勸",
    "X61n1154_002:0404c17": "念佛。又示尊像令瞻敬。俾於佛所深歸仰。是故得成",
    "X61n1154_002:0404c18": "此光明。前四句言。菩薩放無量光。其間一種。名為見",
    "X61n1154_002:0404c19": "佛。放此光明。能令命終之人。見佛往生。後四句言。此",
    "X61n1154_002:0404c20": "菩薩因中。勸臨終人念佛。又令瞻敬佛像。故得此光",
    "X61n1154_002:0404c21": "明也。大智度論云。臨終少時。能勝終身修行之力。以",
    "X61n1154_002:0404c22": "猛利故。義和法師無盡燈載。西域祇桓精舍西北角。",
    "X61n1154_002:0404c23": "日光沒處。置無常院。造一立像。面向西方。執五綵旛。",
    "X61n1154_002:0404c24": "安病人在像之後。手執旛脚作隨佛往生之想。瞻病",
    "X61n1154_002:0405a01": "者燒香散華鳴磬。助稱佛名。資助病者。若有垢穢。隨",
    "X61n1154_002:0405a02": "即除之。決取往生。若游心法界。去來無礙者。不拘此",
    "X61n1154_002:0405a03": "法。",
    "X61n1154_002:0405a04": "茶毗十念",
    "X61n1154_002:0405a05": "百丈大智禪師。以修禪之人。附居律寺。紊師徒之分。",
    "X61n1154_002:0405a06": "是故建立叢林。以清規繩之。自是天下始有禪居。凡",
    "X61n1154_002:0405a07": "病僧危篤。集眾與之念誦。其詞曰。諸緣未盡。早遂輕",
    "X61n1154_002:0405a08": "安。大命難逃。徑生安養。其與亡僧龕前念誦。則曰。神",
    "X61n1154_002:0405a09": "超淨域。業謝塵勞。蓮開上品之華。佛授一生之記。至",
    "X61n1154_002:0405a10": "茶毗時。令維那與其十稱西方極樂世界大慈大悲",
    "X61n1154_002:0405a11": "阿彌陀佛。大眾同聲應和。而又曰。上來稱揚十念。貲",
    "X61n1154_002:0405a12": "助往生。津送住持之法亦然。此法載于清規。雖叢林",
    "X61n1154_002:0405a13": "老宿道眼明白者。無不遵之而行。故知合五家之宗",
    "X61n1154_002:0405a14": "派。盡天下之禪僧。悟與未悟。無有一人不生淨土也。",
    "X61n1154_002:0405a15": "古今著述",
    "X61n1154_002:0405a16": "慈雲云。古今諸師歸心淨域者。或製疏解經。或宗經",
    "X61n1154_002:0405a17": "造論。或隨情釋難。或伽陀讚揚。雖殊途同歸。而各陳",
    "X61n1154_002:0405a18": "所見。動盈編帙。尋究良難。今略錄其要者一二。",
    "X61n1154_002:0405a19": "天台智者大師觀無量壽佛經疏一卷",
    "X61n1154_002:0405a20": "淨土十疑論一卷道安和尚往生論六卷",
    "X61n1154_002:0405a21": "懷感法師群疑論七卷道綽禪師安樂集三卷",
    "X61n1154_002:0405a22": "慈愍三藏淨土慈悲集三卷",
    "X61n1154_002:0405a23": "源信禪師淨土集二卷",
    "X61n1154_002:0405a24": "慈恩法師彌陀經通贊一卷",
    "X61n1154_002:0405b01": "清凉國師觀經疏一卷",
    "X61n1154_002:0405b02": "永明智覺禪師萬善同歸集三卷",
    "X61n1154_002:0405b03": "四明尊者妙宗鈔三卷融心解一卷",
    "X61n1154_002:0405b04": "慈雲懺主往生淨土懺願儀一卷",
    "X61n1154_002:0405b05": "決疑行願二門一卷淨土略傳一卷",
    "X61n1154_002:0405b06": "草堂飛錫法師念佛三昧寶王論三卷",
    "X61n1154_002:0405b07": "孤山法師觀經疏刊正記四卷",
    "X61n1154_002:0405b08": "彌陀經疏一卷西資鈔二卷",
    "X61n1154_002:0405b09": "淨覺法師彌陀經疏一卷",
    "X61n1154_002:0405b10": "潞州宗坦法師觀經甘露疏四卷",
    "X61n1154_002:0405b11": "義淵法師甘露疏記五卷",
    "X61n1154_002:0405b12": "靈芝大智律師觀經疏阿彌陀經疏一卷",
    "X61n1154_002:0405b13": "淨土禮懺儀一卷",
    "X61n1154_002:0405b14": "圓澄義和法師華嚴無盡燈一卷",
    "X61n1154_002:0405b15": "侍郎王古直指淨土決疑集三卷",
    "X61n1154_002:0405b16": "寶珠集",
    "X61n1154_002:0405b17": "無功居士王闐淨土自信錄",
    "X61n1154_002:0405b18": "○勸脩門第十",
    "X61n1154_002:0405b19": "眾生在迷。生死無際。一旦獲聞念佛三昧。頓超生",
    "X61n1154_002:0405b20": "死。若飛出塗炭。而羽翼太虗。真渡苦海之慈航。起",
    "X61n1154_002:0405b21": "沈痾之妙劑者歟。夫勸進行者。淨業之大。利他之",
    "X61n1154_002:0405b22": "行。菩薩所修。有志之士。能以此道。轉相勸勉。勤修",
    "X61n1154_002:0405b23": "不怠。則屈伸臂頃。轉穢濁為清泰之都。勸修之功。",
    "X61n1154_002:0405b24": "豈小補哉。",
    "X61n1154_002:0405c01": "慈雲勸修",
    "X61n1154_002:0405c02": "慈雲懺主云。安養淨業。捷徑易修。諸大乘經。皆啟斯",
    "X61n1154_002:0405c03": "要。十方諸佛。無不稱美。若比丘四眾。善男信女。欲得",
    "X61n1154_002:0405c04": "速破無明。永滅五逆十惡重罪。及餘輕過。當修此法。",
    "X61n1154_002:0405c05": "欲得還復清淨。大小戒律具足一切諸波羅蜜門者。",
    "X61n1154_002:0405c06": "當學此法。欲得臨終離諸怖畏。身心安樂。喜悅如歸。",
    "X61n1154_002:0405c07": "光照室宅。異香音樂。阿彌陀佛與諸聖眾。送紫金臺。",
    "X61n1154_002:0405c08": "授手迎接。五道橫截。九品長騖。謝去熱惱。安息清涼。",
    "X61n1154_002:0405c09": "初離塵勞。便登不退。不歷長劫。即證無生者。當學此",
    "X61n1154_002:0405c10": "法。欲修少法。而感妙報。十方諸佛俱時稱讚。現前授",
    "X61n1154_002:0405c11": "記。一念供養。無央數佛。還至本國。與彌陀坐食。觀音",
    "X61n1154_002:0405c12": "議論。勢至行步。洞視徹聞。身量無際。飛空自在。宿命",
    "X61n1154_002:0405c13": "了了。徧觀五道。如鏡中像。念念證入無盡三昧。如是",
    "X61n1154_002:0405c14": "稱述不可窮盡。應當修習此之勝法。",
    "X61n1154_002:0405c15": "校量功德",
    "X61n1154_002:0405c16": "慈雲懺主云。彌陀本願。十方眾生欲生我國。至心信",
    "X61n1154_002:0405c17": "樂。乃至十念。不果遂者。誓不成佛。十念信樂。尚得往",
    "X61n1154_002:0405c18": "生。況復一日信樂者。況復一月一年一生信樂者耶。",
    "X61n1154_002:0405c19": "一念滅八十億劫生死重罪。況復十念耶。況復一日",
    "X61n1154_002:0405c20": "一月一年一生念佛所滅罪耶。重罪尚滅。況輕罪耶。",
    "X61n1154_002:0405c21": "又復校量念佛功德。比餘善根。優劣之相者。經云。若",
    "X61n1154_002:0405c22": "人以四事極好之物。供養大千世界滿中阿羅漢辟",
    "X61n1154_002:0405c23": "支佛所得福德。不如有人合掌一稱佛名。百千萬分",
    "X61n1154_002:0405c24": "算數譬喻所不能及。一稱佛名功德尚爾。況復十念",
    "X61n1154_002:0406a01": "一日一月一年一生念佛功德耶。現世安隱。眾聖守。",
    "X61n1154_002:0406a02": "護。離諸災厄。功德無量。",
    "X61n1154_002:0406a03": "妙觀功深",
    "X61n1154_002:0406a04": "四明尊者云。寄語行者。觀雖深妙。本被初心。若能進",
    "X61n1154_002:0406a05": "功。何憂不就。縱未入品。為因亦強。生至彼邦。得預大",
    "X61n1154_002:0406a06": "會。所見依正微妙難思。速入聖階。度生亦廣。永異事",
    "X61n1154_002:0406a07": "善。及小乘行。得往生者。如此土人。宿圓修者。於諸座",
    "X61n1154_002:0406a08": "席。見相殊常。聞法易悟。以此類彼。功在妙宗。但為戒",
    "X61n1154_002:0406a09": "福不精。無往生願。故在穢土聞法入真。須懼娑婆不",
    "X61n1154_002:0406a10": "常值佛。縱遇善友。色心不勝。難發我心。況塵境麤強。",
    "X61n1154_002:0406a11": "誠為險處。故須外加事懺。內勤理觀。正助雙行。加願",
    "X61n1154_002:0406a12": "要制。必於寶剎。速證無生。",
    "X61n1154_002:0406a13": "永無退轉",
    "X61n1154_002:0406a14": "楊次公曰。不願生淨土則已。願生則無不得生。不生",
    "X61n1154_002:0406a15": "淨土則已。生則永無退轉。具縛凡夫。初憑信願。得生",
    "X61n1154_002:0406a16": "彼土。而三毒邪見。未能頓忘。何以知其不退轉耶。葢",
    "X61n1154_002:0406a17": "以彌陀願力。常所攝持。大光常照。上善人聚。壽命永",
    "X61n1154_002:0406a18": "劫。水鳥樹林。風聲樂響。演暢妙乘。聞其聲者。念佛念",
    "X61n1154_002:0406a19": "法念僧之心。未甞間斷故也。眾生如受病之人。佛為",
    "X61n1154_002:0406a20": "醫王。法為良藥。僧為視病人。三者現前。病不得而萌",
    "X61n1154_002:0406a21": "矣。以是言之。則一生淨土。何從有退轉哉。",
    "X61n1154_002:0406a22": "高聲念佛",
    "X61n1154_002:0406a23": "業報差別經云。高聲念佛。誦經有十種功德。一能排",
    "X61n1154_002:0406a24": "睡眠。二天魔驚怖。三聲徧十方。四三塗息苦。五外聲",
    "X61n1154_002:0406b01": "不入。六令心不散。七勇猛精進。八諸佛歡喜。九三昧",
    "X61n1154_002:0406b02": "現前。十往生淨土○慈雲懺主云。稱佛名時。以心緣",
    "X61n1154_002:0406b03": "歷。字字分明。使心口相繫。方能一念滅八十億劫生",
    "X61n1154_002:0406b04": "死之罪。若不然者。滅罪良難。若恐心散。須高聲疾喚。",
    "X61n1154_002:0406b05": "心則易定。三昧易成。故懷感法師決疑論中。引大集",
    "X61n1154_002:0406b06": "日藏經云。小念見小佛。大念見大佛。論釋曰。大念者。",
    "X61n1154_002:0406b07": "大聲念佛也。小念者。小聲念佛也。此皆聖教。有何惑",
    "X61n1154_002:0406b08": "哉。奉勸世人。厲聲念佛。三昧易成。小聲念佛。遂多馳",
    "X61n1154_002:0406b09": "散。學者方知非常人能曉也。下品下生。臨終十念。少",
    "X61n1154_002:0406b10": "時猛利。諦心決斷。勝百年願力。今人稱佛。多不專精。",
    "X61n1154_002:0406b11": "散心緩聲。遂使現世成功者少。臨終感應事稀。故特",
    "X61n1154_002:0406b12": "示此法。勸念佛時。一心不亂。高聲念佛。聲聲相續。則",
    "X61n1154_002:0406b13": "不久成功也。",
    "X61n1154_002:0406b14": "禮佛功德",
    "X61n1154_002:0406b15": "業報差別經云。禮佛一拜。從其膝下。至金剛際。一塵",
    "X61n1154_002:0406b16": "一轉輪王位。獲十種功德。一得妙色身。二出言人信。",
    "X61n1154_002:0406b17": "三處眾無畏。四佛所護念。五具大威儀。六眾人親附。",
    "X61n1154_002:0406b18": "七諸天愛敬。八具大福德。九命終往生。十速證涅槃",
    "X61n1154_002:0406b19": "○四明尊者云。行者禮佛時。深知佛體不離我心。同",
    "X61n1154_002:0406b20": "一覺源。圓照諸法。諸佛悟本。起同體悲。眾生迷真。受",
    "X61n1154_002:0406b21": "諸幻苦。悲苦相對。感應斯成。一身遍至諸佛之前。一",
    "X61n1154_002:0406b22": "拜普消無邊之罪。",
    "X61n1154_002:0406b23": "現生獲福",
    "X61n1154_002:0406b24": "龍舒曰。或謂求生淨土。是身後之事。而不知大有益",
    "X61n1154_002:0406c01": "於生前也。何則葢佛之教人。無非是善。既以求生淨",
    "X61n1154_002:0406c02": "土為心。凡意之所念。口之所言。身之所為。無適而非",
    "X61n1154_002:0406c03": "善。其現世則可為君子。為大賢人敬之。神助之。福祿",
    "X61n1154_002:0406c04": "可增。壽命可永。其次為業緣所奪。不能專志於此者。",
    "X61n1154_002:0406c05": "則惡緣由此而省。善緣自此而增矣。縱有不知禮義。",
    "X61n1154_002:0406c06": "不畏刑罰。唯氣力之為尚。唯勢利之為趨。苟知以淨",
    "X61n1154_002:0406c07": "土為心。則亦必省己。而自咎其所為。雖不能皆合於",
    "X61n1154_002:0406c08": "禮義。亦必近於禮義矣。其肎復陷於刑罰乎。使人人",
    "X61n1154_002:0406c09": "皆然。則漸可以脫小人之域。而終為君子之歸矣。鄉",
    "X61n1154_002:0406c10": "人之相知者。皆目之為善人。由是言之。遵佛教法。而",
    "X61n1154_002:0406c11": "以淨土為心者。孰謂無益於生前乎。",
    "X61n1154_002:0406c12": "為僧念佛",
    "X61n1154_002:0406c13": "龍舒曰。為僧學佛者。當自念云。我為出家人。了達生",
    "X61n1154_002:0406c14": "死。乃本分事。不能如此。遂汩沒俗塵。一日大限到來。",
    "X61n1154_002:0406c15": "有何倚賴。平日雖有善業。未免隨逐輪迴。善業報盡。",
    "X61n1154_002:0406c16": "又復墜墮。不如專修淨土。直脫輪迴。方是出家事畢。",
    "X61n1154_002:0406c17": "如永明壽禪師長蘆頥禪師萬年一禪師。皆修此道。",
    "X61n1154_002:0406c18": "又轉以化人。豈可不効彼耶。若不生淨土。未免隨業",
    "X61n1154_002:0406c19": "受報。如海印信禪師。以一念之錯。生朱防禦家為女",
    "X61n1154_002:0406c20": "子。得圓照本禪師點化。乃得脫去。知他第二生中。又",
    "X61n1154_002:0406c21": "復如何。舒州太平古老亦名行尊宿也。歿後生宰相",
    "X61n1154_002:0406c22": "家。享富貴造惡業。復墮惡道。何有出期。楞伽經說。修",
    "X61n1154_002:0406c23": "行之人。如澄濁水。澄之難清。未去濁脚。攪之復渾。二",
    "X61n1154_002:0406c24": "老之謂也。若生淨土。住不退地。復來此界度生。如刷",
    "X61n1154_002:0407a01": "去濁。脚雖攪之。不復渾矣。",
    "X61n1154_002:0407a02": "富貴學道",
    "X61n1154_002:0407a03": "龍舒曰。富貴人種種如意快樂。然光陰迅速。幻身難",
    "X61n1154_002:0407a04": "保。古來貴極。誰為在者。不如脩行淨業。身後托生勝",
    "X61n1154_002:0407a05": "處。豈不快哉。本朝文潞公。在京師。與淨嚴禪師。結道",
    "X61n1154_002:0407a06": "俗十萬人。為淨土會。至于王敏仲侍郎楊次公提刑",
    "X61n1154_002:0407a07": "馮濟川給事。皆以貴人。脩行淨業。而皆得往生。可不",
    "X61n1154_002:0407a08": "仰効之哉。",
    "X61n1154_002:0407a09": "眾善相資",
    "X61n1154_002:0407a10": "龍舒曰。供佛齋僧。造塔建寺。念誦禮懺。孝養父母。兄",
    "X61n1154_002:0407a11": "友弟恭。宗族之間。無不和穆。鄉黨隣里。恩禮相與。事",
    "X61n1154_002:0407a12": "君則赤心為國。為官則仁慈利民。為長則善以安眾。",
    "X61n1154_002:0407a13": "為下則勤以事上。或指教愚迷。或扶助孤弱。或救人",
    "X61n1154_002:0407a14": "急難。或惠施貧窮。或造橋砌井。或施食散藥。或減己",
    "X61n1154_002:0407a15": "奉養以利人。或臨財饒人以自省。或教人為善。或護",
    "X61n1154_002:0407a16": "善止惡。但隨所作世出世間一切善事。不拘大小多",
    "X61n1154_002:0407a17": "少。或止以一錢與人。或以一水止渴。至於毫芒之善。",
    "X61n1154_002:0407a18": "竝須起念云。願此善緣。回向西方。眾善相資。必得往",
    "X61n1154_002:0407a19": "生也。",
    "X61n1154_002:0407a20": "勸修利益",
    "X61n1154_002:0407a21": "龍舒曰。唐人房翥暴亡。至冥府。冥官語之曰。據案簿。",
    "X61n1154_002:0407a22": "爾曾勸一老人念佛。已生淨土。爾承此福。亦合生淨",
    "X61n1154_002:0407a23": "土。翥曰。尚擬誦金剛經萬卷。并禮五臺。故未欲往生。",
    "X61n1154_002:0407a24": "冥官曰。誦經禮拜。固為好事。不如且生淨土。知其志",
    "X61n1154_002:0407b01": "不可奪。乃放還人間。是知勸人脩淨土者。非但獲往",
    "X61n1154_002:0407b02": "生。又感動幽冥也。",
    "X61n1154_002:0407b03": "因循悞事",
    "X61n1154_002:0407b04": "寂室曰。世人欲修淨業。不可言我今忙迫。且待閑暇。",
    "X61n1154_002:0407b05": "我今貧乏。且待富足。我今少壯。且待老時。若分定常",
    "X61n1154_002:0407b06": "忙。分定貧乏。分定夭折。即於淨業無緣脩習。忽爾喪",
    "X61n1154_002:0407b07": "亡。雖悔何及。奉勸諸人。趂身強徤。努力修之。",
    "X61n1154_002:0407b08": "當思身後",
    "X61n1154_002:0407b09": "寂室曰。世人但知生時。將養此身。營求資給。而不思",
    "X61n1154_002:0407b10": "捨此身後神識不滅。若無善因。則淪墜苦趣。何為生",
    "X61n1154_002:0407b11": "時。愛惜此身。死後神識不滅。而不思度脫耶。又世人",
    "X61n1154_002:0407b12": "專為妻子眷屬。廣營衣食。而無少怠。而不思命終之",
    "X61n1154_002:0407b13": "時。妻子眷屬。雖愛徹骨髓。不能相救。唯當獨往。今勸",
    "X61n1154_002:0407b14": "世人。不當以養生故而忘畏死。不當以為他故而忘",
    "X61n1154_002:0407b15": "自為也。",
    "X61n1154_002:0407b16": "預偹不虞",
    "X61n1154_002:0407b17": "龍舒曰。如人入城幹事。必先覓安下處。抵暮昏黑。則",
    "X61n1154_002:0407b18": "有投宿之地。先覓下處者。脩淨業也。抵暮昏黑者。大",
    "X61n1154_002:0407b19": "限到來也。有投宿之地者。生蓮華中。不落惡趣之謂",
    "X61n1154_002:0407b20": "也。又如春月遠行。須辦雨具。驟雨忽來。則無淋漓之",
    "X61n1154_002:0407b21": "患。先辦雨具者。修淨業也。驟雨忽來者。無常忽至也。",
    "X61n1154_002:0407b22": "無淋漓之患者。不落惡趣也。且先覓下處。不害其幹",
    "X61n1154_002:0407b23": "事。先辦雨具。不害其遠行。修淨土者。不妨一切世務。",
    "X61n1154_002:0407b24": "人何為而不修乎。",
    "X61n1154_002:0407c01": "功在純熟",
    "X61n1154_002:0407c02": "龍舒曰。孟子謂夫仁者亦在乎熟之而已矣。故君子",
    "X61n1154_002:0407c03": "無終食之間違仁。造次必於是。顛沛必於是。能爾也。",
    "X61n1154_002:0407c04": "則無所往而不為仁矣。脩淨土者亦然。凡起居飲食",
    "X61n1154_002:0407c05": "語默動靜。皆不忘淨土。則此身雖居五濁。而其心已",
    "X61n1154_002:0407c06": "在淨土矣。樝菴云。落日之形似鼓懸。加趺端坐。面西",
    "X61n1154_002:0407c07": "邊。身雖未到華池上。先送心歸極樂天。正謂此也。",
    "X61n1154_002:0407c08": "十種勝利",
    "X61n1154_002:0407c09": "慈雲懺主云。三界大師。萬德慈父。歸之者罪滅。敬之",
    "X61n1154_002:0407c10": "者福生。諸經具說。若能歸依三寶。受持一佛名者。現",
    "X61n1154_002:0407c11": "世當獲十種勝利。一者晝夜常得一切諸天大力神",
    "X61n1154_002:0407c12": "將隱形守護。二者常得如觀世音等二十五大菩薩",
    "X61n1154_002:0407c13": "而為守護。三者常為諸佛晝夜護念阿彌陀佛。常放",
    "X61n1154_002:0407c14": "光明。攝受此人。四者一切惡鬼夜叉羅剎皆不能害。",
    "X61n1154_002:0407c15": "毒蛇毒藥悉不能中。五者水火冤賊刀箭杻械牢獄",
    "X61n1154_002:0407c16": "橫死悉皆不受。六者先所作罪悉皆消滅。所殺冤命",
    "X61n1154_002:0407c17": "皆蒙解脫。更無執對。七者夜夢吉祥。見阿彌陀佛勝",
    "X61n1154_002:0407c18": "妙色像。八者心常歡喜。顏色光澤。氣力充盛。所作吉",
    "X61n1154_002:0407c19": "利。九者常為一切世間人民恭敬禮拜。猶如敬佛。十",
    "X61n1154_002:0407c20": "者命終之時。心無怖畏。正念現前阿彌陀佛及諸聖",
    "X61n1154_002:0407c21": "眾。持金剛臺接引。往生極樂世界。盡未來際。受勝妙",
    "X61n1154_002:0407c22": "樂。",
    "X61n1154_002:0407c24": "淨土指歸集卷下(終)",
    "X61n1154_002:0408a02": "指歸直音略訓",
    "X61n1154_002:0408a03": "錠光訂定二音。錠光佛名。",
    "X61n1154_002:0408a04": "提撕下西音。提耳之誨。曰撕也。",
    "X61n1154_002:0408a05": "玫梅音。玫瑰珠也。僧名。",
    "X61n1154_002:0408a06": "肇兆音。始也。",
    "X61n1154_002:0408a07": "蕖渠音。荷花。",
    "X61n1154_002:0408a08": "舛訛川上聲。錯也下娥音。謬也。",
    "X61n1154_002:0408a09": "髫迢音。髫髦童子垂髮。",
    "X61n1154_002:0408a10": "騖務音。亂馳。",
    "X61n1154_002:0408a11": "鄙彼音。陋也。",
    "X61n1154_002:0408a12": "沉湎免音。溺也。說文沉於酒也。",
    "X61n1154_002:0408a13": "捃摭郡音。拾也。隻音。采摭羣言。",
    "X61n1154_002:0408a14": "諄知純切。誨言重複也。",
    "X61n1154_002:0408a15": "暢唱音。通也。",
    "X61n1154_002:0408a16": "俾彼音。使也。",
    "X61n1154_002:0408a17": "讐隙上酬仇也。下乞逆切。怨也。",
    "X61n1154_002:0408a18": "褻媟薛音。私服也。同上近小人。",
    "X61n1154_002:0408a19": "眴舜音。不眴太子名。",
    "X61n1154_002:0408a20": "殑巨升切。河名。",
    "X61n1154_002:0408a21": "遽舉去聲。急猝。",
    "X61n1154_002:0408a22": "藉氣謝音借。又含蓄包容之意。",
    "X61n1154_002:0408a23": "連屬下燭音。連也。續也。猶合也。",
    "X61n1154_002:0408a24": "奘藏去聲。譯師名。",
    "X61n1154_002:0408b01": "罽計音。〡賓國名。",
    "X61n1154_002:0408b02": "[簐-欠+丸]犯音。模範也。",
    "X61n1154_002:0408b03": "狼藉狼藉。狼臥之處。草多披靡。",
    "X61n1154_002:0408b04": "焜耀混音。舊本焜非。曜音光耀。",
    "X61n1154_002:0408b05": "叡于芮切。法師名。",
    "X61n1154_002:0408b06": "掄倫音。官名。",
    "X61n1154_002:0408b07": "偉委音奇。也大也。",
    "X61n1154_002:0408b08": "糠粃上康音。米皮壳也。下比音。不成穀也。莊子塵",
    "X61n1154_002:0408b09": "垢粃糠。將陶鑄堯舜。",
    "X61n1154_002:0408b10": "詵所陳切。法師名。",
    "X61n1154_002:0408b11": "闉因音。官名。",
    "X61n1154_002:0408b12": "叵頗音。不可。",
    "X61n1154_002:0408b13": "攉亂霍音。舊本[怡-台+霍]非。今按諸韻。從手。是盤手戲。通",
    "X61n1154_002:0408b14": "作霍揮。霍猝遽也。",
    "X61n1154_002:0408b15": "昺丙音。光也。法師名。",
    "X61n1154_002:0408b16": "劭邵音。官名。",
    "X61n1154_002:0408b17": "跛波上聲。跛足。",
    "X61n1154_002:0408b18": "窹寐悟音。覺窹也。迷去聲。目閉神藏。",
    "X61n1154_002:0408b19": "圊溷上青音。下混去聲。二俱廁。",
    "X61n1154_002:0408b20": "頥責音。深也。法師名。",
    "X61n1154_002:0408b21": "鎧鎧音。居士名。",
    "X61n1154_002:0408b22": "厥決音。其也。",
    "X61n1154_002:0408b23": "膏肓上高音。神之液也。下荒音。心上鬲下。",
    "X61n1154_002:0408b24": "疣贅上尤音。瘤也。下綴音。黑痣。",
    "X61n1154_002:0408c01": "綽昌入聲。法師名。",
    "X61n1154_002:0408c02": "闞勘音。官名。",
    "X61n1154_002:0408c03": "墖塔同。",
    "X61n1154_002:0408c04": "昂傴昂高也。仰也。下迂上聲。曲脊也。",
    "X61n1154_002:0408c05": "摸棱上模下楞。蘇味道為相。决事不欲。明白摸棱。",
    "X61n1154_002:0408c06": "玗于音。官名。",
    "X61n1154_002:0408c07": "睹覩同見也。",
    "X61n1154_002:0408c08": "加趺右足安左髀上。左足安右髀上。",
    "X61n1154_002:0408c09": "誣誷上巫音。誑也。下罔音。誣也。",
    "X61n1154_002:0408c10": "曦希音。日光。法師名。",
    "X61n1154_002:0408c11": "鎦劉音。官名。",
    "X61n1154_002:0408c12": "析析同分也。",
    "X61n1154_002:0408c13": "蓮苞包音。叢生也。詩方苞方體。",
    "X61n1154_002:0408c14": "華裓克音。外國盛花器也。",
    "X61n1154_002:0408c15": "彧郁音。文章貌。法師名。",
    "X61n1154_002:0408c16": "闐田音居士名。",
    "X61n1154_002:0408c17": "雁鴈同。",
    "X61n1154_002:0408c18": "俊穎榮上聲。秀穎德行之謂洪。",
    "X61n1154_002:0408c19": "酖毒上沉去聲。飲食殺人。",
    "X61n1154_002:0408c20": "巋魁音。靈巋僧名。",
    "X61n1154_002:0408c21": "馗葵音。人名。",
    "X61n1154_002:0408c22": "[(隱-工+(巨-匚))-心]隱同。",
    "X61n1154_002:0408c23": "閫奧上苦本切。門限。下烏到切。深也。",
    "X61n1154_002:0408c24": "誑嚇誑欺也。下赫音。怒也。",
    "X61n1154_002:0409a01": "鸞盧官切。法師名。",
    "X61n1154_002:0409a02": "&#;釋音。人名。",
    "X61n1154_002:0409a03": "貌貌同容。",
    "X61n1154_002:0409a04": "黍稷上暑音。早熟禾。下即音。五谷之長。",
    "X61n1154_002:0409a05": "彭殤傷音。齊〡〡為妄作。",
    "X61n1154_002:0409a06": "弆舉音。藏也。樓〡名也。",
    "X61n1154_002:0409a07": "翥注音。人名。",
    "X61n1154_002:0409a08": "歿沒同。",
    "X61n1154_002:0409a09": "覘眼丑豔切。候也。說文窺視。",
    "X61n1154_002:0409a10": "碔砆武夫音。〡〡石似亻。",
    "X61n1154_002:0409a11": "縉進音。〡雲縣名也。",
    "X61n1154_002:0409a12": "汾焚音。州名。",
    "X61n1154_002:0409a13": "輭軟同。",
    "X61n1154_002:0409a14": "荊榛上京音。木名。下臻如小栗。",
    "X61n1154_002:0409a15": "續貂俗凋二音。貂不足狗尾續。",
    "X61n1154_002:0409a16": "耄冒音。八十九十曰〡。",
    "X61n1154_002:0409a17": "伶令音。樂人。",
    "X61n1154_002:0409a18": "慰慰同。",
    "X61n1154_002:0409a19": "漭莽忙上聲。水大忙上聲。草深。",
    "X61n1154_002:0409a20": "羸劣雷音。瘦也。聯入聲。弱也。",
    "X61n1154_002:0409a21": "媼襖音。〡老母稱也。",
    "X61n1154_002:0409a22": "剡掩音。地名。",
    "X61n1154_002:0409a23": "潯尋音。潯陽。",
    "X61n1154_002:0409a24": "悅豫下預音。樂也。",
    "X61n1154_002:0409b01": "品彚下謂音。類也。",
    "X61n1154_002:0409b02": "魑魅〡鬼也。〡精物。",
    "X61n1154_002:0409b03": "宸辰音帝。居曰〡。",
    "X61n1154_002:0409b04": "倬卓音。著也。",
    "X61n1154_002:0409b05": "[烈-列+助]助佐也。[烈-列+助]非。",
    "X61n1154_002:0409b06": "湊泊上輳。下薄。",
    "X61n1154_002:0409b07": "澆漓上交。下离。",
    "X61n1154_002:0409b08": "鴝鵒瞿浴。又名寒皐。",
    "X61n1154_002:0409b09": "丕鋪杯切。大也。",
    "X61n1154_002:0409b10": "迄欣入聲。至也。",
    "X61n1154_002:0409b11": "雜雜音參。錯也。",
    "X61n1154_002:0409b12": "刈穫詣音黃。入聲。刈禾。",
    "X61n1154_002:0409b13": "縉雲進音。縣名。",
    "X61n1154_002:0409b14": "四裔下衣。去聲。邊地。",
    "X61n1154_002:0409b15": "稍山巧切。漸也。",
    "X61n1154_002:0409b16": "亟戟音。急也。",
    "X61n1154_002:0409b17": "[撩-(日/小)+(臾-臼+日)]掩同。遮也。",
    "X61n1154_002:0409b18": "沉疴阿平聲。病也。寢深也。",
    "X61n1154_002:0409b19": "覰破趣音伺視。",
    "X61n1154_002:0409b20": "衽席忍甚切。臥席也。又坐者。為席臥者。為衽。",
    "X61n1154_002:0409b21": "腕烏貫切。手。",
    "X61n1154_002:0409b22": "奄掩同忽也。",
    "X61n1154_002:0409b23": "唐捐唐捐虗弃也。",
    "X61n1154_002:0409b24": "悉檀悉檀徧施也。",
    "X61n1154_002:0409c01": "耨藐上農。入聲。下彌爵切。",
    "X61n1154_002:0409c02": "革戟音。急也病〡也。",
    "X61n1154_002:0409c03": "痺鼻音。足氣不王也。",
    "X61n1154_002:0409c04": "槖託音。無底曰〡。",
    "X61n1154_002:0409c05": "韙偉音。是也。又美之之意。",
    "X61n1154_002:0409c06": "轍廛入聲。車輪所碾迹也。",
    "X61n1154_002:0409c07": "捷潛入聲。勝也。敏疾也。",
    "X61n1154_002:0409c08": "訃付音。告喪也。",
    "X61n1154_002:0409c09": "繪會音。五采也。",
    "X61n1154_002:0409c10": "蚩赤之切。輕侮也。",
    "X61n1154_002:0409c11": "軌癸音。則也。謂法度也。",
    "X61n1154_002:0409c12": "幀猪孟切。開張繒畵也。",
    "X61n1154_002:0409c13": "揠烏㧞切。拔也。〡苗助長。",
    "X61n1154_002:0409c14": "廡武音。堂下周廊。",
    "X61n1154_002:0409c15": "炯戶頂切。光也。",
    "X61n1154_002:0409c16": "甓平入聲。瓴甋。",
    "X61n1154_002:0409c17": "劑齊去聲。分〡百藥齊和。",
    "X61n1154_002:0409c18": "劇極音。增也。尤甚也。",
    "X61n1154_002:0409c19": "斃避音。死也。敗壞也。",
    "X61n1154_002:0409c20": "瞭了音。目睛明也。",
    "X61n1154_002:0409c21": "鈐鉗音。耕類。",
    "X61n1154_002:0409c22": "闢平入聲。開也。",
    "X61n1154_002:0409c23": "謬眉幼切。誤也。許也。",
    "X61n1154_002:0409c24": "覃潭音。布也。又深廣也。",
    "X61n1154_002:0410a01": "瞥篇入聲。過目暫見也。",
    "X61n1154_002:0410a02": "刷所劣切。掃也。清之也。",
    "X61n1154_002:0410a03": "紊問音。亂也。",
    "X61n1154_002:0410a04": "遏安入聲。止也。",
    "X61n1154_002:0410a05": "諳庵音。記也。憶也。",
    "X61n1154_002:0410a06": "揭堅入聲。高舉也。",
    "X61n1154_002:0410a07": "紝壬音機。縷也。",
    "X61n1154_002:0410a08": "緯謂音。橫才〡。",
    "X61n1154_002:0410a09": "縑兼音。并絲繒也。",
    "X61n1154_002:0410a10": "輟拙音。歇也。",
    "X61n1154_002:0410a11": "剜烏懽切。削也。",
    "X61n1154_002:0410a12": "逈兄。上聲。寥遠。",
    "X61n1154_002:0410a13": "矯皎音。詐也強也。",
    "X61n1154_002:0410a14": "掣徹音。挽也。",
    "X61n1154_002:0410a15": "珥耳音。〡璫。",
    "X61n1154_002:0410a16": "踰余音。越也。",
    "X61n1154_002:0410a17": "鏤漏音。雕刻。",
    "X61n1154_002:0410a18": "殂雛音。死也。",
    "X61n1154_002:0410a19": "拶祖達切。逼〡也。",
    "X61n1154_002:0410a20": "俟似音。待也。",
    "X61n1154_002:0410a21": "遑皇音。急也。",
    "X61n1154_002:0410a22": "豺柴音。狗聲食羊。",
    "X61n1154_002:0410a23": "翕吸音。起也。合也。",
    "X61n1154_002:0410a24": "尪汪音。弱也。",
    "X61n1154_002:0410b01": "恢魁音。大也。",
    "X61n1154_002:0410b02": "瞑名茗二音。閉目。",
    "X61n1154_002:0410b03": "詢荀音。咨也。",
    "X61n1154_002:0410b04": "虻盲音。蚊〡。",
    "X61n1154_002:0410b05": "甄真音。察也。明也。",
    "X61n1154_002:0410b06": "[笄-廾+(八/土)]行音。草木幹也。",
    "X61n1154_002:0410b07": "鉅巨音。大也。",
    "X61n1154_002:0410b08": "靡米音。無也。",
    "X61n1154_002:0410b09": "甦蘇音。按韻會。死更生曰蘇。俗作〡非。",
    "X61n1154_002:0410b10": "翾喧音。小飛。",
    "X61n1154_002:0410b11": "蝡軟音。〡而動。",
    "X61n1154_002:0410b12": "詆底音。訶也。訐也。",
    "X61n1154_002:0410b13": "懲澄音。戒也。正也。",
    "X61n1154_002:0410b14": "踵中。上聲。足後曰〡。",
    "X61n1154_002:0410b15": "貽夷音。貺也。遺也。",
    "X61n1154_002:0410b16": "&#;痴音。笑也。",
    "X61n1154_002:0410b17": "骸諧音。百骸。",
    "X61n1154_002:0410b18": "潰會音。亂也。",
    "X61n1154_002:0410b19": "臆益音。胸〡。",
    "X61n1154_002:0410b20": "僭子念切。不〡不濫。",
    "X61n1154_002:0410b21": "援袁音。引也。",
    "X61n1154_002:0410b22": "厲例音。嚴也。",
    "X61n1154_002:0410b23": "勵例音。免力也。",
    "X61n1154_002:0410b24": "侈耻音。奢也。",
    "X61n1154_002:0410c01": "邁賣音。往也。",
    "X61n1154_002:0410c02": "懈戒音。怠也。",
    "X61n1154_002:0410c03": "貶邊上聲。減損也。",
    "X61n1154_002:0410c04": "屹魚乙切。高貌。",
    "X61n1154_002:0410c05": "右二百四十四字。廼此書之用字也。葢取其疑難",
    "X61n1154_002:0410c06": "者。據韻音釋。雖未得允當。庶資初學之用。然是書",
    "X61n1154_002:0410c07": "乃修淨土者之指歸。雖悟達之士。亦宜勉旃。",
    "X61n1154_002:0410c08": "興聖禪寺德海書　四明王友雲刊",
    "X61n1154_002:0410c12": "釋迦如來。住世說法。三百餘會。諸經皆以結歸淨土。",
    "X61n1154_002:0410c13": "葢為眾生貪戀世間。以苦為樂。自甘沉湎。不求出離。",
    "X61n1154_002:0410c14": "是故世尊於此法門。諄諄垂誨不已。恒沙如來出廣",
    "X61n1154_002:0410c15": "長舌相。說誠實言。同音稱讚。所謂諸三昧中。唯念佛",
    "X61n1154_002:0410c16": "三昧。最為直捷。今觀淨土指歸一集。廼僧錄右善世",
    "X61n1154_002:0410c17": "啟宗法師所編。分立諸題。若經之要旨。論之發明。洎",
    "X61n1154_002:0410c18": "古今禪講宗師。及諸名賢。力行實證之言。纖悉具備。",
    "X61n1154_002:0410c19": "使修學之人覽此。而開決疑情。發明正信。遨遊於諸",
    "X61n1154_002:0410c20": "佛性海者。莫不由斯集焉。四明翠岩無象原公。刊梓",
    "X61n1154_002:0410c21": "流行。為它日蓮池勝集之張本。志可尚矣。",
    "X61n1154_002:0410c22": "洪武二十六年秋九月望日僧錄司右闡教前住",
    "X61n1154_002:0410c23": "徑山萬壽禪寺德祥敬跋",
    "X61n1154_002:0411a04": "夫以理絕言詮。非言詮。弗克臻宗本之妙。道由踐實。",
    "X61n1154_002:0411a05": "非踐實。無以造觀行之微。言以貫文。文以載道。是為",
    "X61n1154_002:0411a06": "天下之公器。振萬世而不磨者也。然此淨土指歸一",
    "X61n1154_002:0411a07": "書。寔僧錄善世啟宗法師之所述也。葢以採摭經論。",
    "X61n1154_002:0411a08": "據援祖文。集以成帙。凡言淨土。必以穢土而為待對。",
    "X61n1154_002:0411a09": "追惟釋迦文與彼阿彌陀。於久遠劫來大通智勝佛",
    "X61n1154_002:0411a10": "所。同十六王子覆講法華。結大乘緣。建深重願。故有",
    "X61n1154_002:0411a11": "淨穢兩土之殊。折攝二門之異。吾佛為示堪忍穢土。",
    "X61n1154_002:0411a12": "五濁八苦。荊棘泥沙。惡道充滿。壽命短促。而折伏之。",
    "X61n1154_002:0411a13": "令其有所厭惡也。彼佛為示極樂淨土。七珍九品。寶",
    "X61n1154_002:0411a14": "地花池。清淨光明。壽量長遠。而攝受之。令其有所欣",
    "X61n1154_002:0411a15": "慕也。是故如來於鷲嶺。敷宣一代聖教。諸大乘經。十",
    "X61n1154_002:0411a16": "方稱讚。其義甚廣。惟觀無量壽佛經。最為悉備。天台",
    "X61n1154_002:0411a17": "四明發揚妙旨。不出乎空假中三觀法門。互破互立。",
    "X61n1154_002:0411a18": "難思難議。然而諸觀皆用經中所示之相。憶持在心。",
    "X61n1154_002:0411a19": "為所觀境。仍了自心本具此法。託境想成。然佛是所",
    "X61n1154_002:0411a20": "觀勝境。舉正報以收依果。述化主以包徒眾。觀雖十",
    "X61n1154_002:0411a21": "六。言佛便周。則當但觀彼佛名。念佛三昧。作是觀者。",
    "X61n1154_002:0411a22": "名觀一切佛身。亦見佛心。又經云。諸佛如來。是法界",
    "X61n1154_002:0411a23": "身。入一切眾生心想中。是心即是三十二相八十隨",
    "X61n1154_002:0411a24": "形好。是心作佛。是心是佛。諸佛正徧知海。從心想生。",
    "X61n1154_002:0411b01": "所言作佛者。即是而作。全性成脩。顯非性德自然有",
    "X61n1154_002:0411b02": "佛也。言是佛者。即作而是。全修成性。顯非修德因緣",
    "X61n1154_002:0411b03": "成也。若以作是。顯於三觀。則全惑即智。全彰即德故。",
    "X61n1154_002:0411b04": "心是應佛。心是果佛故。知作是之義。一心修者。乃不",
    "X61n1154_002:0411b05": "思議之三觀。為一經之妙宗。念佛三昧。指歸淨土之",
    "X61n1154_002:0411b06": "要門。豈有過於此哉。茲承翠山止菴無象原禪師。素",
    "X61n1154_002:0411b07": "業精修。淨行恒飭。夙夜靡懈。誠叔世精進幢也。獲覩",
    "X61n1154_002:0411b08": "斯集。慨發勝心。捐貲鏤板。用廣流通。使人人物物。咸",
    "X61n1154_002:0411b09": "躋清泰之域。豈福德利益云乎哉。一日攜此集。過余",
    "X61n1154_002:0411b10": "寓舍。徵余序。姑敢摭淨土梗槩。書于左方。未免續貂",
    "X61n1154_002:0411b11": "之譏。見者幸毋誚焉旹",
    "X61n1154_002:0411b13": "洪武二十七年四明觀夢比丘　允中　書"
}