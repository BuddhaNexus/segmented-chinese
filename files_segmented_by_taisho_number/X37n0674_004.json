{
    "X37n0674_004:0756a04": "雲溪維摩饒舌序",
    "X37n0674_004:0756a05": "維摩一默。頓覺三十二義同旹光燄。默然處維摩先",
    "X37n0674_004:0756a06": "已逗漏不少。何處更容饒舌耶。雖然說即默。默即說。",
    "X37n0674_004:0756a07": "三十二大士廣長舌。都盧在維摩口中。維摩居士廣",
    "X37n0674_004:0756a08": "長舌。却在我俍亭和尚口裏。所以他經有密語。此經",
    "X37n0674_004:0756a09": "無密語。默然處說陀羅尼已竟。業為俍和尚明眼道",
    "X37n0674_004:0756a10": "破矣。知麼知麼。兩口一無舌。我法妙難思。讀是編也。",
    "X37n0674_004:0756a11": "謂為密語也可。謂為饒舌也可。謂為默然也可。",
    "X37n0674_004:0756a12": "秀州法弟沈廷勱盥手敬題",
    "X37n0674_004:0756a16": "維摩饒舌",
    "X37n0674_004:0756a18": "雲門鏡湖船客　瀞艇　著",
    "X37n0674_004:0756a19": "秀州　柴灣老人吳　鑄",
    "X37n0674_004:0756a20": "　赤肩頭陀沈廷勵　閱",
    "X37n0674_004:0756a22": "掩室摩竭。杜口毗耶。兩個老漢一般鼻孔。大家扶起",
    "X37n0674_004:0756a23": "破砂盆。菴羅樹園偏欲借。他著力弄上一班猾頭。曼",
    "X37n0674_004:0756a24": "殊室利阿逸多。五十二個少叢林。擦掌摩拳。弩力向",
    "X37n0674_004:0756b01": "前一上。尋常著衣喫飯。千二百五十人一時捱落了",
    "X37n0674_004:0756b02": "也。看的眼快。做的手快。玄沙到莆田。魚龍觝角許多",
    "X37n0674_004:0756b03": "雜戲。問他小塘長老。總不見得。這是西京餘習。吞刀",
    "X37n0674_004:0756b04": "吐火多少希奇。須彌鐙王。香積菩薩。以至不動如來。",
    "X37n0674_004:0756b05": "一總是個撒荳成兵木人相打。幻妄不實之法。不信",
    "X37n0674_004:0756b06": "先做一齣。五百長者子獻一寶蓋。如何是寶蓋破砂",
    "X37n0674_004:0756b07": "盆。荷葉團團團似鏡。菱角尖尖尖似錐。三千大千世",
    "X37n0674_004:0756b08": "界百千諸佛。一齊走入這寶蓋中。豈不作怪。針鋒棗",
    "X37n0674_004:0756b09": "葉陶家輪。大海內牛跡。須彌如芥子。若干伎倆做盡",
    "X37n0674_004:0756b10": "了也。且道有多少長處聻。老僧只解看東林西林創",
    "X37n0674_004:0756b11": "立蓮社。說個淨土法。煞有來歷。如帶角虎不妨兩彩",
    "X37n0674_004:0756b12": "一賽。知麼知麼。心淨則佛土淨。長寂光土。實報莊嚴",
    "X37n0674_004:0756b13": "土。凡聖同居土。方便有餘土。被他螺髻梵王略施手",
    "X37n0674_004:0756b14": "脚一撥撥翻。這些黃金七寶。與他丘陵坑坎荊棘瓦",
    "X37n0674_004:0756b15": "礫。攪作一塊。打做一團。再也不容廝認。罷罷罷。不如",
    "X37n0674_004:0756b16": "隨分納些些。多少是好。此土眾生剛強難化。釋迦老",
    "X37n0674_004:0756b17": "子隱其無量自在之力。口喃喃地。說淨。說垢。說有漏。",
    "X37n0674_004:0756b18": "說無漏。說邪道。說正道。說有為。說無為。說世間。說涅",
    "X37n0674_004:0756b19": "槃。東方西方切莫打做兩橛。不見道。眾生病菩薩病。",
    "X37n0674_004:0756b20": "吾有大病。非世所醫。維摩居士病臥一床。說無常空",
    "X37n0674_004:0756b21": "苦之法。錯錯。四大性自復。如子得其母。舍却無常空",
    "X37n0674_004:0756b22": "苦之身。覔甚佛身。渠正是我。我不是渠。頭長三寸。頸",
    "X37n0674_004:0756b23": "長二分。起坐鎮相隨。語嘿還不是。金粟如來變卦了",
    "X37n0674_004:0756b24": "也。日面佛。月面佛。這師姑藥也不會煎得。只此一機",
    "X37n0674_004:0756c01": "慣得其便。五百弟子眼睜睜的。奈何他不得。迦旃延",
    "X37n0674_004:0756c02": "論義無比。阿[少/兔]樓陀天眼無比。優波離持律無比。羅",
    "X37n0674_004:0756c03": "睺羅密行功德無比。阿難多聞無比。被他問得口啞",
    "X37n0674_004:0756c04": "和那。鶖子智慧。采菽神通。小巫見大巫。一時氣索金",
    "X37n0674_004:0756c05": "色頭陀。百萬神天獨誇得意。却也不犯當頭。善現持",
    "X37n0674_004:0756c06": "鉢。只合撩起便行。絮絮聒聒。說許多般。留下個隨墮",
    "X37n0674_004:0756c07": "法門。後人因之說不斷聲色是隨墮。披毛戴角是類",
    "X37n0674_004:0756c08": "墮。不受食是尊貴墮。呀呀呀。墮也墮也。清淨本然云",
    "X37n0674_004:0756c09": "何忽生山河大地。滿慈滿慈。彼自無瘡勿傷之也。直",
    "X37n0674_004:0756c10": "捷承當猶較些子。明州憨布袋。十字街頭等個人來。",
    "X37n0674_004:0756c11": "不免入廛垂手。且道為甚如此。聻。無生即是正位。若",
    "X37n0674_004:0756c12": "見無為入正位者。高原陸地不生蓮華。聲聞入正位。",
    "X37n0674_004:0756c13": "菩薩雖知諸法不生而不入正位。正中偏。偏中正。疊",
    "X37n0674_004:0756c14": "三變五。回互分明。彈指門開。也不過是現前樓閣。光",
    "X37n0674_004:0756c15": "嚴持世各說異端。大好一場曲調。石頭絫石為戶。雲",
    "X37n0674_004:0756c16": "居縛屋而居。舉足下步無非道場。酒肆婬妨皆為佛",
    "X37n0674_004:0756c17": "事。波旬面目。帝釋衣冠。十方世界作魔王者。多是不",
    "X37n0674_004:0756c18": "可思議菩薩。眾魔外道皆吾侍者。魔女應以與我。惟",
    "X37n0674_004:0756c19": "我應受。臺山路上。鄂渚灘頭。斷送浮杯。掀翻德嶠。諸",
    "X37n0674_004:0756c20": "魔眷屬。一燈然千百燈。南泉設粥。甘贊散嚫。財法二",
    "X37n0674_004:0756c21": "施等無差別。當時善德鈍置煞人。須些瓔珞變成四",
    "X37n0674_004:0756c22": "柱寶臺。揑目空華。誑惑他家男女。獨有個七佛之師。",
    "X37n0674_004:0756c23": "是司空見慣的。三處度夏。弄出百醜千拙。白椎下座。",
    "X37n0674_004:0756c24": "却解遮羞。約莫有幾分相應。維摩若是個漢。何不一",
    "X37n0674_004:0757a01": "時閉却大門。且教題鳳而去一場懡[怡-台+羅]。三十二人不",
    "X37n0674_004:0757a02": "妨疑著。奈何忍俊不禁。下榻相見。不來相而來。不見",
    "X37n0674_004:0757a03": "相而見。敗闕了也。尋常道個諸法不相知。諸法不相",
    "X37n0674_004:0757a04": "到。鐘中既無鼓響。鼓中亦無鐘鳴。為甚麼西牛貸洲",
    "X37n0674_004:0757a05": "普請。南贍部洲喫飯。維摩維摩。空病亦空且問誰為",
    "X37n0674_004:0757a06": "維摩。誰是病者。無慧方便縛。有慧方便解。無方便慧",
    "X37n0674_004:0757a07": "縛。有方便慧解。又說個無縛無解。豈不自相矛盾。不",
    "X37n0674_004:0757a08": "厭生死不取涅槃。雖行六道而不盡漏。喚居士作一",
    "X37n0674_004:0757a09": "頭牛得麼。大士對譚取笑不少。阿修羅掌擎日月。長",
    "X37n0674_004:0757a10": "八萬四千由旬。立大海底僅及其半。然則四萬二千",
    "X37n0674_004:0757a11": "之身。三萬二千之座。內藕絲孔中。甚非奇事。向彼須",
    "X37n0674_004:0757a12": "彌。借他獅座。入丈室中不迫不隘。你面皮多少厚來。",
    "X37n0674_004:0757a13": "無邊剎海不隔毫端。十世古今不離當念。這是他菩",
    "X37n0674_004:0757a14": "提樹下三七日中家常茶飯。七日為一劫。一劫為七",
    "X37n0674_004:0757a15": "日。十方眾生。十方諸佛。十方國土。日月星宿。於一毛",
    "X37n0674_004:0757a16": "孔普令見之。正如嚼飯喂嬰孩食者還唾。且要問你。",
    "X37n0674_004:0757a17": "普賢毛孔遍滿十方。還出得他人窠臼麼。長者身。居",
    "X37n0674_004:0757a18": "士身。帝釋身。梵王身。世主身。轉輪聖王身。佛身。辟支",
    "X37n0674_004:0757a19": "佛身。聲聞身。是多身。是一身。汝是文殊更無文殊是",
    "X37n0674_004:0757a20": "文殊者。維摩原是個老胡子。三十二應十四無畏。攙",
    "X37n0674_004:0757a21": "行奪市。轉見不堪。幻師觀幻人。幻人施幻法。有權有",
    "X37n0674_004:0757a22": "實。有照有用。四賓主四料揀。三玄三要。一喝如金剛",
    "X37n0674_004:0757a23": "王寶劒。一喝如踞地師子。一喝如探竿影草。一喝不",
    "X37n0674_004:0757a24": "作一喝用。龍象蹴踏非驢所堪。師子咬人。韓盧逐塊。",
    "X37n0674_004:0757b01": "淨名淨名。通身狼藉矣。慈悲喜捨法爾如然。不善不",
    "X37n0674_004:0757b02": "生。善法不滅。白居易問鳥窠。諸惡莫作。眾善奉行。是",
    "X37n0674_004:0757b03": "否是否。不依有住而住不依。無住而住。從無住本立",
    "X37n0674_004:0757b04": "一切法。剎竿頭上煎[飢-几+追]子。三個胡孫夜簸錢。這裏穿",
    "X37n0674_004:0757b05": "鑿不得。須菩提宴坐帝釋雨華。維摩詰說法天女散",
    "X37n0674_004:0757b06": "華。畢竟宴坐的是。說法的是。風動旛動。仁者心動。有",
    "X37n0674_004:0757b07": "分別動。無分別動。王太尉入昭慶。明昭潑翻茶銚。譬",
    "X37n0674_004:0757b08": "如人畏時。非人得其便。賓家有過。主家有過。婆須密",
    "X37n0674_004:0757b09": "女勝熱婆羅門無厭足王。是解脫。不是解脫。舍利弗",
    "X37n0674_004:0757b10": "為天女。天女為舍利弗。倩女離魂。孰是真者。化身受",
    "X37n0674_004:0757b11": "用。任運遊行。佛化所生。非沒生也。耆闍崛山舍利弗",
    "X37n0674_004:0757b12": "等。飛光灌頂法化所生。毗耶城裏天女遊戲。佛化所",
    "X37n0674_004:0757b13": "生。這都是化生的樣子。莫行心處路。不挂本來衣。舍",
    "X37n0674_004:0757b14": "利弗還為凡夫。我乃當得阿耨多羅三藐三菩提。纔",
    "X37n0674_004:0757b15": "見人來。便問是凡是聖。具足凡夫法凡夫不知。具足",
    "X37n0674_004:0757b16": "聖人法聖人不會。此語具一理二義。若人辨得兩處",
    "X37n0674_004:0757b17": "負門。陋巷不騎金色馬。迴途別著破襴衫。王老師向",
    "X37n0674_004:0757b18": "異類中行。行於非道通達佛道。蜆子和尚。寒山拾得。",
    "X37n0674_004:0757b19": "芭蕉泉。大道酒仙。鴉葬婆。不可端倪。如是如是。六十",
    "X37n0674_004:0757b20": "二見皆為佛種。塵勞之儔為如來種。八萬四千諸煩",
    "X37n0674_004:0757b21": "惱門皆佛事也。我有一機。瞬日視伊。若還不會別喚",
    "X37n0674_004:0757b22": "沙彌。棒如雨點。喝似雷奔。且莫當面錯過。不見道。兩",
    "X37n0674_004:0757b23": "刃交鋒莫迴避麼。火中生蓮華。是可謂希有。衝天志",
    "X37n0674_004:0757b24": "氣不落尋常。村中用村中財物。縣中用縣中財物。不",
    "X37n0674_004:0757c01": "著村中。不著縣中。用兩處財物。或為邑中主。或作商",
    "X37n0674_004:0757c02": "人導。為諸貧窮者。現作無盡藏。藏舟於壑。藏山於澤。",
    "X37n0674_004:0757c03": "有盡耶無盡耶。真師子兒善師子吼。汝今不應有所",
    "X37n0674_004:0757c04": "畏也。眼色耳聲鼻香舌味。是一乘法。色即是空非色",
    "X37n0674_004:0757c05": "滅空。明與無明同為一體。明暗各相對。明暗原不二。",
    "X37n0674_004:0757c06": "功德天黑暗女。有智主人二俱不受。有漏笊籬。無漏",
    "X37n0674_004:0757c07": "木杓。朱頂王菩薩說這赤頭公。作麼三十二菩薩。人",
    "X37n0674_004:0757c08": "人鼻孔撩天。個個脚跟著地。文殊師利看得眼華也。",
    "X37n0674_004:0757c09": "只好別行一路鐵錚錚。一個維摩詰這番口挂壁上。",
    "X37n0674_004:0757c10": "布袋裏老鴉忍氣吞聲嘿然而坐。文殊路見不平。臂",
    "X37n0674_004:0757c11": "膞不向外曲。從旁喝采。賓則始終賓。主則始終主。說",
    "X37n0674_004:0757c12": "時嘿。嘿時說。無語中有語。有語中無語。逢強即弱。遇",
    "X37n0674_004:0757c13": "貴即賤。一絡索還體會得麼。法輪未轉。食輪先轉。菩",
    "X37n0674_004:0757c14": "薩子喫飯來。廬陵米作麼生價。喫粥了洗鉢盂去。身",
    "X37n0674_004:0757c15": "諸毛孔皆出異香。全虧他化主之力。香積國中常以",
    "X37n0674_004:0757c16": "香飯而為佛事。還有不受食者麼。打破鍋子須是其",
    "X37n0674_004:0757c17": "人。放下鑊頭阿誰無分。得力須忘飽。休粮更不饑。勿",
    "X37n0674_004:0757c18": "以有限意食之使不消也。就中功立中功。無功之功。",
    "X37n0674_004:0757c19": "功用之功。不盡有為。不住無為。無為入正位者。高原",
    "X37n0674_004:0757c20": "陸地不生蓮華。闍黎此事不得孤滯如枯木上糝些",
    "X37n0674_004:0757c21": "子花方與他合。枯木花開劫外春。須是轉功就位始",
    "X37n0674_004:0757c22": "得。維摩維摩伎倆盡矣。不起於座接妙喜世界如陶",
    "X37n0674_004:0757c23": "家輪。三道寶階從天而下。泥牛吼月。木馬嘶風。不覺",
    "X37n0674_004:0757c24": "不知。此之出入毗耶丈室函蓋十方。阿彌陀佛阿閦",
    "X37n0674_004:0758a01": "佛。從東過西。從西過東。左繞一匝。右繞一匝。如今平",
    "X37n0674_004:0758a02": "分海宇克定山河。但高處高平。低處低平。切莫指空",
    "X37n0674_004:0758a03": "望空。隨人起倒。娑婆世界度生無量。為欲化諸樂小",
    "X37n0674_004:0758a04": "法者。不盡現其清淨土耳。往昔劫中物為月蓋王子。",
    "X37n0674_004:0758a05": "王有千子。即是賢劫千佛。分內紹外紹。別臣種王種。",
    "X37n0674_004:0758a06": "譬如王子。能成一國之事。月蓋比丘得之矣。鷄足山",
    "X37n0674_004:0758a07": "前待彼彌勒。一生受記為護法城。阿難老昏誤水潦",
    "X37n0674_004:0758a08": "鶴。不思億經受持勿失也。還有一問。諸大乘經各說",
    "X37n0674_004:0758a09": "陀羅尼為密部。維摩詰所說經何獨無之。癡人癡人。",
    "X37n0674_004:0758a10": "維摩嘿然說陀羅尼已竟。",
    "X37n0674_004:0758a12": "維摩饒舌(終)"
}