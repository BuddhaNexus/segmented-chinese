{
    "T53n2121_048:0253b17": "經律異相卷第四十八(禽畜生部中蟲畜生部下)",
    "T53n2121_048:0253b19": "梁沙門僧旻寶唱等集",
    "T53n2121_048:0253b20": "金翅一(二事)千秋二(一事)雁三(三事)鶴",
    "T53n2121_048:0253b21": "四(一事)鴿五(二事)雉六(一事)烏七(四事)",
    "T53n2121_048:0253b22": "金翅第一",
    "T53n2121_048:0253b23": "生住所資一正音王死相二",
    "T53n2121_048:0253b24": "生住所資一",
    "T53n2121_048:0253b25": "金翅鳥有四種。一者卵生。二者胎生。三者濕",
    "T53n2121_048:0253b26": "生。四者化生。皆先大布施心高凌虛。苦惱",
    "T53n2121_048:0253b27": "眾生心多瞋慢。生此鳥中。有如意寶珠以為",
    "T53n2121_048:0253b28": "瓔珞。變化萬端無事不辦。身高四十里。衣廣",
    "T53n2121_048:0253b29": "八十里。長四十里。重二兩半。食黿鼉魚鼈",
    "T53n2121_048:0253c01": "以為揣食(涅槃經云能食能消。一切龍魚金銀等寶唯除金剛耳)洗浴衣服",
    "T53n2121_048:0253c02": "為細滑食。亦有婚姻。兩身相觸以成陰陽。壽",
    "T53n2121_048:0253c03": "一劫或有減者。大海北岸一樹名究羅瞋摩",
    "T53n2121_048:0253c04": "高百由旬。蔭五十由旬(樓炭經略同)樹東有卵生",
    "T53n2121_048:0253c05": "龍宮卵生金翅鳥宮。樹南有胎生龍宮胎生",
    "T53n2121_048:0253c06": "金翅鳥宮。樹西有濕生龍宮濕生金翅鳥宮。",
    "T53n2121_048:0253c07": "樹北有化生龍宮化生金翅鳥宮。各各縱廣",
    "T53n2121_048:0253c08": "六千由旬。莊飾如上。若卵生金翅鳥飛下海",
    "T53n2121_048:0253c09": "中以翅搏水。水即兩披深二百由旬。取卵生",
    "T53n2121_048:0253c10": "龍隨意而食之(華嚴經云。此鳥食龍。所扇之風若入眼人眼失明故不來人間)胎",
    "T53n2121_048:0253c11": "濕化亦復如是(涅槃經云唯不能食受三歸者)有化生龍子三齋",
    "T53n2121_048:0253c12": "日受齋八禁。時金翅鳥欲取食之。銜上須彌",
    "T53n2121_048:0253c13": "山北大鐵樹上。高十六萬里。求覓其尾了不",
    "T53n2121_048:0253c14": "可得。鳥聞亦受五戒(出長阿含經第十九卷。又出增一阿含第十五卷。大智論",
    "T53n2121_048:0253c15": "華嚴經。亦見也)。",
    "T53n2121_048:0253c16": "正音王死相二",
    "T53n2121_048:0253c17": "金翅鳥王。名曰正音。於眾羽族快樂自在。於",
    "T53n2121_048:0253c18": "閻浮提日食一龍王及五百小龍。於四天下",
    "T53n2121_048:0253c19": "更食。一日數亦如上。周而復始。經八千歲死",
    "T53n2121_048:0253c20": "相既現。諸龍吐毒不能得食。飢逼慞惶永不",
    "T53n2121_048:0253c21": "得安。至金剛山。從金剛山直下從大水際。",
    "T53n2121_048:0253c22": "至風輪際為風所吹還金剛山。如是七反然",
    "T53n2121_048:0253c23": "後命終。以其毒故令十寶山同時火起。難陀",
    "T53n2121_048:0253c24": "龍王懼燒此山。即降大雨渧如車輪。鳥肉消",
    "T53n2121_048:0253c25": "盡唯餘心存。心又直下七反如前住金剛山。",
    "T53n2121_048:0254a01": "難陀龍王取為明珠。轉輪聖王得為如意珠。",
    "T53n2121_048:0254a02": "若人念佛心亦如是(出觀佛三昧經第一卷)。",
    "T53n2121_048:0254a03": "千秋第二",
    "T53n2121_048:0254a04": "千秋生必害母",
    "T53n2121_048:0254a05": "千秋。人面鳥身。生子還害其母。復學得羅漢",
    "T53n2121_048:0254a06": "果。畜生無有是智及有尊卑想。不受五逆罪",
    "T53n2121_048:0254a07": "(出婆須蜜經第八卷)。",
    "T53n2121_048:0254a08": "雁第三",
    "T53n2121_048:0254a09": "金羽雁猶愛前生妻子日與一毛一",
    "T53n2121_048:0254a10": "毘舍離獼猴江側有蒜園。偷羅難陀比丘尼。",
    "T53n2121_048:0254a11": "去園不遠。園主問言。阿姨欲須蒜耶。比丘",
    "T53n2121_048:0254a12": "尼即與沙彌尼式叉摩那尼。數數往索蒜。遂",
    "T53n2121_048:0254a13": "都盡。其主委園而去。佛說本生。昔有一婆羅",
    "T53n2121_048:0254a14": "門。年百二十形體羸瘦。其婦端正無比。多生",
    "T53n2121_048:0254a15": "男女。此婆羅門繫心其婦及諸男女。初不捨",
    "T53n2121_048:0254a16": "離。以此愛著情篤。遂至命終便生雁中。其",
    "T53n2121_048:0254a17": "身毛羽盡為金色。以前福因緣故自識宿命。",
    "T53n2121_048:0254a18": "我以何方便養活此男女使不貧苦。日日來",
    "T53n2121_048:0254a19": "還日落一羽而去。兒見如是不知因緣。即共",
    "T53n2121_048:0254a20": "議言。我等寧可伺其來時。方便捉之盡取金",
    "T53n2121_048:0254a21": "羽。如其所計盡拔金羽。羽盡更生白羽。佛告",
    "T53n2121_048:0254a22": "諸比丘。欲知爾時婆羅門死為雁者。豈異人",
    "T53n2121_048:0254a23": "乎。即園主是。其端正婦者即比丘尼是。男女",
    "T53n2121_048:0254a24": "者即式叉摩那沙彌尼等是(出四分律二分第三卷)。",
    "T53n2121_048:0254a25": "五百雁為獵所殺以聞佛法生天得道二",
    "T53n2121_048:0254a26": "佛在波羅奈國。於林澤中。為諸天人四輩之",
    "T53n2121_048:0254a27": "類顯說妙法。時虛空中有五百雁為群。聞佛",
    "T53n2121_048:0254a28": "音聲深心愛樂迴翔欲下。獵師張羅雁墮其",
    "T53n2121_048:0254a29": "中。為獵師所殺生忉利天。處父母膝上若八",
    "T53n2121_048:0254b01": "歲兒。端嚴無比光若金山。便自念言。我何因",
    "T53n2121_048:0254b02": "生此。即識宿命愛法果報。即共持華下閻浮",
    "T53n2121_048:0254b03": "提。至世尊所禮足白言。我蒙法音生在妙天。",
    "T53n2121_048:0254b04": "願重開示。佛說四諦。得須陀洹。即還天上",
    "T53n2121_048:0254b05": "(出賢愚經第十三卷)。",
    "T53n2121_048:0254b06": "雁遇王羅不食得出三",
    "T53n2121_048:0254b07": "國王夫人昇在樓上。見雁飛空中欲得其肉。",
    "T53n2121_048:0254b08": "便以白王。王遣獵工。持網行羅分布求索。即",
    "T53n2121_048:0254b09": "得數十以籠養之。中有不食者。諸雁謂言。",
    "T53n2121_048:0254b10": "今已得活不食何益。不食者日。憂不能食。",
    "T53n2121_048:0254b11": "七日瘠瘦於籠孔中得出飛去。遙語肥者曰。",
    "T53n2121_048:0254b12": "卿等貪食害痛在後(出十卷譬喻經第六卷)。",
    "T53n2121_048:0254b13": "鶴第四",
    "T53n2121_048:0254b14": "常吐根力八道之音一",
    "T53n2121_048:0254b15": "彌陀佛國。常有種種奇妙雜色之鳥。白鵠孔",
    "T53n2121_048:0254b16": "雀鸚鵡舍利迦陵頻伽共命之鳥。晝夜六時",
    "T53n2121_048:0254b17": "出和雅音。其音所說。五根。五力。七菩提分。",
    "T53n2121_048:0254b18": "八聖道分。如是等法。其土眾生聞是音聲。",
    "T53n2121_048:0254b19": "皆悉念三寶(出彌陀經)。",
    "T53n2121_048:0254b20": "鴿第五",
    "T53n2121_048:0254b21": "鴿捨命施飢窮人一鴿被鷹逐遇佛影則",
    "T53n2121_048:0254b22": "安弟子影猶戰二",
    "T53n2121_048:0254b23": "鴿鳥捨命施飢窮人一",
    "T53n2121_048:0254b24": "昔雪山上有一鴿鳥。時大雨雪。有人失道",
    "T53n2121_048:0254b25": "窮厄辛苦。飢寒兼至命在須臾。鴿飛求火。為",
    "T53n2121_048:0254b26": "其聚薪然之。既然身投火中。施此飢人(出大智論第十",
    "T53n2121_048:0254b27": "一卷)。",
    "T53n2121_048:0254b28": "鴿被鷹逐遇佛影則安弟子影猶戰二",
    "T53n2121_048:0254b29": "佛在祇洹林晡時經行。舍利弗從。時有鷹逐",
    "T53n2121_048:0254c01": "鴿。鴿飛來佛邊。佛行影覆之。鴿身安隱怖畏",
    "T53n2121_048:0254c02": "即除不復作聲。後舍利弗影到。鴿便作聲戰",
    "T53n2121_048:0254c03": "怖如初。舍利弗白佛言。佛及我身俱無三毒。",
    "T53n2121_048:0254c04": "佛影覆鴿鴿不恐怖。我影覆鴿戰慓如初。",
    "T53n2121_048:0254c05": "佛言。汝有三毒習故。汝觀此鴿宿世因緣幾",
    "T53n2121_048:0254c06": "世作鴿。舍利弗即時入宿命智三昧。觀見此",
    "T53n2121_048:0254c07": "鴿。已八萬大劫常作鴿身。過是已往我不能",
    "T53n2121_048:0254c08": "見。佛言。汝若不能盡知過去。試觀此鴿何時",
    "T53n2121_048:0254c09": "當脫。舍利弗即入願智三昧。觀見此鴿。八萬",
    "T53n2121_048:0254c10": "大劫未脫鴿身。過是不知。於恒河沙等大劫",
    "T53n2121_048:0254c11": "中常作鴿身(出大智論第十一卷)。",
    "T53n2121_048:0254c12": "雉第六",
    "T53n2121_048:0254c13": "雉救林火一",
    "T53n2121_048:0254c14": "昔野火燒林。林有一雉。勤身自力飛來入",
    "T53n2121_048:0254c15": "林。以水灑林往反疲乏不以為苦。時天帝",
    "T53n2121_048:0254c16": "釋來問之言。汝作何等。答曰。我救此林愍眾",
    "T53n2121_048:0254c17": "生故。此林蔭育處廣清涼快樂。我諸種類及",
    "T53n2121_048:0254c18": "諸宗親皆悉依仰。我有身力云何懈怠而不",
    "T53n2121_048:0254c19": "救之。天帝問言。汝乃精勤當至幾時。雉言。以",
    "T53n2121_048:0254c20": "死為期。天帝言。誰為汝證。即自立誓。我心至",
    "T53n2121_048:0254c21": "誠信不虛者火即自滅。是時淨居天知雉弘",
    "T53n2121_048:0254c22": "誓。即為滅火。始終常茂不為火燒(出大智論第十六卷)。",
    "T53n2121_048:0254c23": "烏第七",
    "T53n2121_048:0254c24": "烏王甘蔗所領四烏使至沙竭國一赤[口*(隹/乃)]",
    "T53n2121_048:0254c25": "烏與獼猴為親友二烏與鷄合共生一子三",
    "T53n2121_048:0255a01": "烏與蟲狐迭相讚嘆四",
    "T53n2121_048:0255a02": "烏王甘蔗所領四烏使至沙竭國一",
    "T53n2121_048:0255a03": "波斯匿王有四大臣。拜為將。合四部兵欲伐",
    "T53n2121_048:0255a04": "小國。四臣見佛稽首足下。世尊問之。仁等何",
    "T53n2121_048:0255a05": "去。具以事答。我等之身為此國王多所興立",
    "T53n2121_048:0255a06": "常畏危命今當攻伐。世尊讚曰。善哉諸賢。是",
    "T53n2121_048:0255a07": "為報恩而有反復。不但今世為此國王。過去",
    "T53n2121_048:0255a08": "世時沙竭之國。有諸烏眾而來集會止頓其",
    "T53n2121_048:0255a09": "國。烏王名曰甘蔗。主八萬烏。烏王有婦名",
    "T53n2121_048:0255a10": "舊黎尼。懷軀惡食至誠白王。我身小發欲",
    "T53n2121_048:0255a11": "得善柔。鹿王肉食乃活不爾者死。於是烏王",
    "T53n2121_048:0255a12": "聞其音聲合會烏眾。汝等當往沙竭國。沙竭",
    "T53n2121_048:0255a13": "國王有大鹿王。名曰須具。欲得其肉。四烏應",
    "T53n2121_048:0255a14": "募。吾等堪任。不惜身命當辦此事。於時四烏",
    "T53n2121_048:0255a15": "數至會所。時國王子見烏恐懼。馳還白王。我",
    "T53n2121_048:0255a16": "見四烏色像若斯。數來鹿苑。王即勅人令捕。",
    "T53n2121_048:0255a17": "烏師造立方便張羅捕烏。輒以獲之生上國",
    "T53n2121_048:0255a18": "王。王問四烏而呵罵之。汝等何故數來至此。",
    "T53n2121_048:0255a19": "犯吾境界。烏言曰。唯然天王非我所樂。有王",
    "T53n2121_048:0255a20": "名曰安住。其婦受胎。欲得須具善柔鹿肉。彼",
    "T53n2121_048:0255a21": "王遣來。受其君教。時國王愕然怪之。自受",
    "T53n2121_048:0255a22": "王教作此方計。投棄軀命誠非所及。欲求俗",
    "T53n2121_048:0255a23": "人有此反復。受君父教尚不可得。況鳥獸乎。",
    "T53n2121_048:0255a24": "王告諸烏。今赦汝罪(出蜜具經又名俱薩國烏王經)。",
    "T53n2121_048:0255a25": "赤[口*(隹/乃)]烏與獼猴為親友二",
    "T53n2121_048:0255a26": "昔有烏名曰拘耆(梁言赤嘴烏也)遊在叢樹產乳諸",
    "T53n2121_048:0255a27": "子在於樹上。時拘耆與一獼猴共為親厚。時",
    "T53n2121_048:0255a28": "叢樹間有一毒蛇。伺行不在。噉拘耆子無復",
    "T53n2121_048:0255a29": "遺餘。拘耆失子悲鳴啼呼不知所在。熟自思",
    "T53n2121_048:0255b01": "惟。知蛇所噉。獼猴歸見問之何為。答曰。蛇噉",
    "T53n2121_048:0255b02": "我子了盡無餘。獼猴曰。我當報之。時毒蛇",
    "T53n2121_048:0255b03": "行。獼猴前遶之。蛇怒纏獼猴。獼猴捉得頭",
    "T53n2121_048:0255b04": "曳。至石上磨破而死。棄擲而還。拘耆踊躍",
    "T53n2121_048:0255b05": "(出赤嘴烏喻經)。",
    "T53n2121_048:0255b06": "烏與鷄合共生一子三",
    "T53n2121_048:0255b07": "過去世時。有一群鷄依榛林住。有狸侵食唯",
    "T53n2121_048:0255b08": "餘一[此*鳥]。烏來覆之共生一子。子作聲時烏說",
    "T53n2121_048:0255b09": "偈言。",
    "T53n2121_048:0255b10": "　此兒非我有　　野父聚落母",
    "T53n2121_048:0255b11": "　共合生兒子　　非烏復非鷄",
    "T53n2121_048:0255b12": "　若欲學公聲　　復是鷄所生",
    "T53n2121_048:0255b13": "　若欲學母鳴　　其父復是烏",
    "T53n2121_048:0255b14": "　學烏似鷄鳴　　學鷄作烏聲",
    "T53n2121_048:0255b15": "　烏鷄若兼學　　是二俱不成",
    "T53n2121_048:0255b16": "(出僧祇律第二十四卷)。",
    "T53n2121_048:0255b17": "久遠世時。有黃門命過。棄樗樹間。蠱狐及",
    "T53n2121_048:0255b18": "烏。共來食肉。更相讚歎。烏曰。",
    "T53n2121_048:0255b19": "　君體如師子　　其頭如仙人",
    "T53n2121_048:0255b20": "　胎由鹿中王　　美哉如好華",
    "T53n2121_048:0255b21": "狐曰。",
    "T53n2121_048:0255b22": "　誰尊在樹上　　其慧最第一",
    "T53n2121_048:0255b23": "　其明照十方　　如積紫磨金",
    "T53n2121_048:0255b24": "時大仙人處於閑居。淨修為道。聞之說偈問",
    "T53n2121_048:0255b25": "曰。",
    "T53n2121_048:0255b26": "　所作吾久見　　其事為兩舌",
    "T53n2121_048:0255b27": "　自藏於樹間　　食死黃門肉",
    "T53n2121_048:0255b28": "　汝輩下賤物　　自稱如上人",
    "T53n2121_048:0255b29": "烏曰。",
    "T53n2121_048:0255c01": "　師子及孔雀　　其食於禽肉",
    "T53n2121_048:0255c02": "　何謝髠減頭　　次第而求乞(出蟲狐烏經)",
    "T53n2121_048:0255c03": "蟲畜生部下",
    "T53n2121_048:0255c04": "龍一(五事)蛇二(三事)龜三(一事)魚四(二事)",
    "T53n2121_048:0255c05": "蛤五(一事)穀賊六(一事)[泳永+狂]中虫七(一事)虱",
    "T53n2121_048:0255c06": "八(一事)",
    "T53n2121_048:0255c07": "龍第一",
    "T53n2121_048:0255c08": "生住資待一娑竭龍王為五百鬼神所",
    "T53n2121_048:0255c09": "護二眷屬先少後多三龍持一日戒為人",
    "T53n2121_048:0255c10": "所剝生忉利天四四大龍王患金翅請佛",
    "T53n2121_048:0255c11": "五",
    "T53n2121_048:0255c12": "生住資待一",
    "T53n2121_048:0255c13": "龍有四種。一者卵生。二者胎生。三者濕生。四",
    "T53n2121_048:0255c14": "者化生。皆先多瞋恚心曲不端。大行布施今",
    "T53n2121_048:0255c15": "受此形。以七寶為宮(宮之所在乃現金翅鳥部)身高四十里。",
    "T53n2121_048:0255c16": "衣長四十里。廣八十里。重二兩半。神力自",
    "T53n2121_048:0255c17": "在百味飲食。最後一口變為蝦蟇。若自化眷",
    "T53n2121_048:0255c18": "屬發於道心。施乞皂衣能使諸龍各興供養",
    "T53n2121_048:0255c19": "者。沙不雨身及離眾患(又云。變身為蛇虺等不遭蝦蟇及金翅鳥)食黿",
    "T53n2121_048:0255c20": "鼉魚鼈。以為揣食(樓炭經云龍食魚鼈及提違提歷大魚也)洗浴衣",
    "T53n2121_048:0255c21": "服為細滑食。亦有婚姻。身相觸以成陰陽。壽",
    "T53n2121_048:0255c22": "命一劫。或有減者。免金翅鳥食。唯有十六王。",
    "T53n2121_048:0255c23": "一娑竭。二難陀。三跋難陀。四伊那婆羅。五提",
    "T53n2121_048:0255c24": "頭賴吒。六善見。七阿虛。八伽句羅。九伽毘",
    "T53n2121_048:0255c25": "羅。十阿波羅。十一伽[少/兔]。十二瞿伽[少/兔]。十三",
    "T53n2121_048:0255c26": "阿耨達。十四善住。十五優睒伽波頭。十六得",
    "T53n2121_048:0255c27": "叉迦(樓炭經六十三出長阿含樓炭大智論)。",
    "T53n2121_048:0255c28": "娑竭龍王為五百鬼神所護二",
    "T53n2121_048:0255c29": "娑竭龍王。住須彌山北大海底。宮宅縱廣八",
    "T53n2121_048:0256a01": "萬由旬。七寶所成牆壁七重。欄楯羅網嚴飾",
    "T53n2121_048:0256a02": "其上。園林浴池眾鳥和鳴。金壁銀門。門高",
    "T53n2121_048:0256a03": "二千四百里。廣二千二百里。綵畫姝好。常",
    "T53n2121_048:0256a04": "有五百鬼神之所守護。能隨心降雨。群龍所",
    "T53n2121_048:0256a05": "不能及。所住之淵涌流入海。青琉璃色(出樓炭華嚴經)。",
    "T53n2121_048:0256a06": "眷屬先少後多三",
    "T53n2121_048:0256a07": "龍王白佛言。我從劫初止住大海。從拘樓秦",
    "T53n2121_048:0256a08": "佛時。大海之中妻子甚少。今者海龍眷屬繁",
    "T53n2121_048:0256a09": "多。佛告龍王。其於佛法出家。違戒犯行不捨",
    "T53n2121_048:0256a10": "破戒者多生龍中。",
    "T53n2121_048:0256a11": "直見不墮地獄。如斯之類壽終已後皆生龍",
    "T53n2121_048:0256a12": "中。佛告龍王。拘樓秦佛時。九十八億居家出",
    "T53n2121_048:0256a13": "家。違其禁戒皆生龍中。拘那含牟尼佛時。八",
    "T53n2121_048:0256a14": "十億居家出家。毀戒恣心。壽終之後皆生龍",
    "T53n2121_048:0256a15": "中。迦葉佛時。六十四億居家出家。犯戒皆生",
    "T53n2121_048:0256a16": "龍中。於我世中。九百九十億居家。鬪諍誹謗",
    "T53n2121_048:0256a17": "經戒死生龍中。今已有生者。以是之故。在大",
    "T53n2121_048:0256a18": "海中諸龍妻子眷屬不可稱計。我泥洹後多",
    "T53n2121_048:0256a19": "有惡優婆塞。違失禁戒當生龍中。或墮地獄",
    "T53n2121_048:0256a20": "(出海龍王經第二卷)。",
    "T53n2121_048:0256a21": "龍持戒至死不破四",
    "T53n2121_048:0256a22": "大力毒龍。以眼視人弱者即死。以氣噓人強",
    "T53n2121_048:0256a23": "者亦死。時龍受一日戒。出家入林樹間思惟。",
    "T53n2121_048:0256a24": "坐久疲懈而睡。龍法眠時形如蛇狀。七寶雜",
    "T53n2121_048:0256a25": "色。獵者見之驚喜言曰。以希有難得之皮。",
    "T53n2121_048:0256a26": "獻上國王。以為船飾不亦宜乎。便以杖案其",
    "T53n2121_048:0256a27": "頭刀剝其皮。龍自念言。我力能傾國。此一小",
    "T53n2121_048:0256a28": "物豈能困我。我今以持戒故不計此身。當從",
    "T53n2121_048:0256a29": "佛語自忍。閉目不視閉氣不息。憐愍此人。為",
    "T53n2121_048:0256b01": "持戒故一心受剝不生悔意。既以失皮赤肉",
    "T53n2121_048:0256b02": "在地。時日大熱宛轉土中。欲趣大水見諸小",
    "T53n2121_048:0256b03": "蟲來食其身。為持戒故不復敢動。自思惟言。",
    "T53n2121_048:0256b04": "今我此身以施諸蟲。為佛道故。今以肉施以",
    "T53n2121_048:0256b05": "充其身。後以法施以益其心。身乾命絕即生",
    "T53n2121_048:0256b06": "忉利天上(出大智論第十四卷)。",
    "T53n2121_048:0256b07": "四大龍王患金翅請佛五",
    "T53n2121_048:0256b08": "有龍王。一名噏氣。二名大噏氣。三名能羅。",
    "T53n2121_048:0256b09": "四名無量色。白世尊曰。於此海中無數種龍。",
    "T53n2121_048:0256b10": "有四種金翅鳥常食海中諸龍。願佛擁護令",
    "T53n2121_048:0256b11": "得安隱不懷愁恐。世尊脫身皂衣告海龍王",
    "T53n2121_048:0256b12": "曰。汝當取是如來皂衣。分與諸龍皆令周遍。",
    "T53n2121_048:0256b13": "在大海中有值一縷者。金翅鳥王不能觸犯。",
    "T53n2121_048:0256b14": "佛所建立不可思議巍巍之德其如斯矣。時",
    "T53n2121_048:0256b15": "海龍王即取佛衣而分與諸龍王。隨其所乏",
    "T53n2121_048:0256b16": "廣狹大小自然給與。其衣如故終不可盡。於",
    "T53n2121_048:0256b17": "時海龍王告諸龍王。當敬此衣如敬世尊。泥",
    "T53n2121_048:0256b18": "洹後供養舍利。一切眾具而以奉事世尊。四",
    "T53n2121_048:0256b19": "金翅鳥王聞佛所建惶懅。速疾往詣佛所前",
    "T53n2121_048:0256b20": "稽首足。何故世尊奪吾等食。佛言。都有四食。",
    "T53n2121_048:0256b21": "坐趣三處。何等四。一曰網獵禽獸殘害群畜",
    "T53n2121_048:0256b22": "殺生枉命以為飲食。二曰執帶兵仗刀矛斫",
    "T53n2121_048:0256b23": "刺逼迫格射劫奪他財以用飲食。三曰慳貪",
    "T53n2121_048:0256b24": "諛諂亂犯禁邪見欺巧而以得食。四曰非師",
    "T53n2121_048:0256b25": "稱師。非世尊稱世尊。隨邪稱正。非寂志稱寂",
    "T53n2121_048:0256b26": "志。非清淨稱清淨。非梵行稱梵行。自稱詐求",
    "T53n2121_048:0256b27": "而以得食。是為四食。坐趣地獄餓鬼畜生三",
    "T53n2121_048:0256b28": "惡之處。吾所說法除此四食。不當以養身害",
    "T53n2121_048:0256b29": "於眾生。欲自護身當護他人。所不當作慎勿",
    "T53n2121_048:0256c01": "為也。爾時四金翅鳥王。各與千眷屬俱而白",
    "T53n2121_048:0256c02": "佛言。今日吾等自歸命佛及法眾僧。自首悔",
    "T53n2121_048:0256c03": "過前所犯殃。奉持禁戒從今日始。以無畏施",
    "T53n2121_048:0256c04": "一切龍王。擁護正法至佛法住將。從道法至",
    "T53n2121_048:0256c05": "于滅盡不違佛教(出海龍王經第四卷)。",
    "T53n2121_048:0256c06": "蛇第二",
    "T53n2121_048:0256c07": "毒蛇捨金設會生忉利天一一蛇首尾兩諍",
    "T53n2121_048:0256c08": "從尾則亡二蛇龜蝦蟇遭飢相語三",
    "T53n2121_048:0256c09": "毒蛇捨金設會生忉利天一",
    "T53n2121_048:0256c10": "昔閻浮提有國名波羅奈。中有一人。特愛黃",
    "T53n2121_048:0256c11": "金。苦身營覓得七瓶金。埋內土中終不衣食。",
    "T53n2121_048:0256c12": "遇疾而亡。貪愛既重。轉身作一毒蛇。纏遶",
    "T53n2121_048:0256c13": "金瓶死已更生經數萬歲。後自思惟忽能醒",
    "T53n2121_048:0256c14": "悟。正當為金受此惡報。當捨施福田求覓善",
    "T53n2121_048:0256c15": "處。時出路邊見婆羅門。便言。我有一瓶金託",
    "T53n2121_048:0256c16": "君飯諸眾僧。若不為我我當殺君。婆羅門言。",
    "T53n2121_048:0256c17": "我能相為。蛇出金與之。即持詣於伽藍。具以",
    "T53n2121_048:0256c18": "白僧。稱蛇欲設供意。僧許。持金付維那。維",
    "T53n2121_048:0256c19": "那經營設食日近。婆羅門以小阿翰提往至",
    "T53n2121_048:0256c20": "蛇所。蛇見歡喜。即盤阿翰提上。婆羅門以",
    "T53n2121_048:0256c21": "[疊*毛]覆之擔向寺所。路人見之多與財物送其",
    "T53n2121_048:0256c22": "家中。別剋一日。請諸賢聖僧設飯食。會竟。",
    "T53n2121_048:0256c23": "前至僧伽藍著眾僧前住街而立。令婆羅門",
    "T53n2121_048:0256c24": "次第行看。自以信心觀受食者。熟視不移。",
    "T53n2121_048:0256c25": "事訖蛇益懷敬心無厭足。僧食畢重為說法。",
    "T53n2121_048:0256c26": "蛇并捨七瓶金將維那取以為供養。即離惡形",
    "T53n2121_048:0256c27": "生忉利天(出賢愚經第四卷)。",
    "T53n2121_048:0256c28": "一蛇首尾兩諍從尾則亡二",
    "T53n2121_048:0256c29": "昔有一蛇頭尾自諍。頭語尾曰。我應為大。尾",
    "T53n2121_048:0257a01": "語頭曰。我應為大。頭曰。我有耳能聽。有目能",
    "T53n2121_048:0257a02": "視。有口能食。行時在前。故可為大。汝無此",
    "T53n2121_048:0257a03": "術。尾曰。我令汝去。故得去耳。若我以身遶",
    "T53n2121_048:0257a04": "木三匝。三日不已不得求食。飢餓垂死。頭語",
    "T53n2121_048:0257a05": "尾曰。汝可放之聽汝為大。尾聞其言即時放",
    "T53n2121_048:0257a06": "之。復語尾曰。汝既為大聽汝前行。尾在前行。",
    "T53n2121_048:0257a07": "未經數步墜火坑而死。",
    "T53n2121_048:0257a08": "蛇龜蝦蟇遭飢相語三",
    "T53n2121_048:0257a09": "昔有一蛇。與一蝦蟇一龜在一池中共作親",
    "T53n2121_048:0257a10": "友。其後池水竭盡。飢窮困乏無所控告。時蛇",
    "T53n2121_048:0257a11": "遣龜以呼蝦蟇言。",
    "T53n2121_048:0257a12": "　若遭貧窮失本心　　不惟本義食為先",
    "T53n2121_048:0257a13": "蝦蟇曰。　汝持我聲以語蛇",
    "T53n2121_048:0257a14": "　蝦蟇終不到汝邊(出大智論第十二卷)",
    "T53n2121_048:0257a15": "龜第三",
    "T53n2121_048:0257a16": "盲龜值浮木孔一",
    "T53n2121_048:0257a17": "告諸比丘。如大海中有一盲龜。壽無量劫。百",
    "T53n2121_048:0257a18": "年一遇出頭。復有浮木正有一孔。漂流海浪",
    "T53n2121_048:0257a19": "隨風東西。盲龜百年一出得遇此孔至海東。",
    "T53n2121_048:0257a20": "浮木或至海西違繞亦爾。雖復差違或復相",
    "T53n2121_048:0257a21": "得。凡夫漂流五趣之海。還復人身甚難於此",
    "T53n2121_048:0257a22": "(出雜阿含經第十六卷)。",
    "T53n2121_048:0257a23": "魚第四",
    "T53n2121_048:0257a24": "百頭魚為捕者所得聞其往緣漁人悟道",
    "T53n2121_048:0257a25": "一三魚隨濤流入小涇二強得反一羸",
    "T53n2121_048:0257a26": "被縶二",
    "T53n2121_048:0257a27": "百頭魚為捕者所得聞其往緣漁人悟道一",
    "T53n2121_048:0257a28": "佛與諸比丘。向毘舍離。到黎越河。河邊有",
    "T53n2121_048:0257a29": "五百牧牛人五百捕魚人。佛去河不遠而坐",
    "T53n2121_048:0257b01": "止息。時捕魚人網得一魚。五百人挽不能使",
    "T53n2121_048:0257b02": "出。復喚牧牛之眾。千人併力得一大魚。身",
    "T53n2121_048:0257b03": "有百頭若干種類。驢馬駱駝虎狼猪狗猿猴",
    "T53n2121_048:0257b04": "狐狸如斯之屬。眾人甚怪競集看之。世尊尋",
    "T53n2121_048:0257b05": "時往至魚所。而問魚言。汝是迦毘梨不。如",
    "T53n2121_048:0257b06": "是三問皆答言是。復問。教化汝黨今在何",
    "T53n2121_048:0257b07": "處。答言。墮阿鼻地獄中。阿難曰。今者何故喚",
    "T53n2121_048:0257b08": "百頭魚為迦毘梨。佛言。迦葉佛時有婆羅門。",
    "T53n2121_048:0257b09": "生一男兒。字迦毘梨(梁言黃頭)。聰明博達。於種類",
    "T53n2121_048:0257b10": "中多聞第一。唯不如諸沙門輩。其父臨終慇",
    "T53n2121_048:0257b11": "懃約勅。汝慎莫與迦葉沙門講論道理。所以",
    "T53n2121_048:0257b12": "者何。沙門智深汝必不如。父沒之後其母問",
    "T53n2121_048:0257b13": "曰。汝本高明今頗更有勝汝者不。答言。沙",
    "T53n2121_048:0257b14": "門殊勝於我。母復問言。云何為勝。答有疑往",
    "T53n2121_048:0257b15": "問佛能開解。彼若問我我不能答。母復告言。",
    "T53n2121_048:0257b16": "何以不學習其法。答言。敬學其法當作沙門。",
    "T53n2121_048:0257b17": "我是白衣何緣得學。母復告曰。偽作沙門學",
    "T53n2121_048:0257b18": "習已達還來在家。奉其母教而作比丘。經少",
    "T53n2121_048:0257b19": "時間讀誦三藏綜達義理。母問之曰。今得勝",
    "T53n2121_048:0257b20": "未。答言。學問中勝不如坐禪。何以知之。我問",
    "T53n2121_048:0257b21": "彼人悉能分別。彼人問我我不能知。因是事",
    "T53n2121_048:0257b22": "故未與他等。母復告曰。自今已往若共談論。",
    "T53n2121_048:0257b23": "儻不如時便可罵辱。迦毘梨言。出家沙門無",
    "T53n2121_048:0257b24": "復過罪。云何罵之。答曰。但罵卿當得勝。時",
    "T53n2121_048:0257b25": "迦毘梨不忍違母。後日更論理。若短屈即便",
    "T53n2121_048:0257b26": "罵言。汝等愚騃無所識別劇於畜生。諸百獸",
    "T53n2121_048:0257b27": "頭皆用比之。如是非一。以是果報今受魚身",
    "T53n2121_048:0257b28": "而有百頭。阿難問佛。何時當脫此魚身。佛",
    "T53n2121_048:0257b29": "告阿難。此賢劫中千佛過去猶故不脫。爾時",
    "T53n2121_048:0257c01": "阿難及於眾人。聞佛所說。咸共同聲而作是",
    "T53n2121_048:0257c02": "言。身口意行不可不慎。時捕魚人及牧牛人",
    "T53n2121_048:0257c03": "等。一時俱共合掌向佛。求索出家淨修梵",
    "T53n2121_048:0257c04": "行。佛言善來。鬚髮自落法衣在體。為說妙法",
    "T53n2121_048:0257c05": "成阿羅漢(出賢愚經第十卷)。",
    "T53n2121_048:0257c06": "三魚隨濤流入小涇二強得反一羸被縶",
    "T53n2121_048:0257c07": "二",
    "T53n2121_048:0257c08": "南海卒涌驚濤浸灌。有三大魚流入小洲涇。",
    "T53n2121_048:0257c09": "自相謂言。我等厄此及曼水未減。宜可逆",
    "T53n2121_048:0257c10": "上還歸大海。復礙水洲不得越過。第一魚者",
    "T53n2121_048:0257c11": "盡力跳洲得度。次魚復憑草獲過。其第三",
    "T53n2121_048:0257c12": "魚氣力消竭。為獵者得之。佛見而說頌曰。",
    "T53n2121_048:0257c13": "　是日已過　　命則隨減",
    "T53n2121_048:0257c14": "　如少水魚　　斯有何樂(出出曜經第十八卷)",
    "T53n2121_048:0257c15": "蛤第五",
    "T53n2121_048:0257c16": "蛤聞甘露死生天上見佛得道一",
    "T53n2121_048:0257c17": "迦羅池中有一蛤。聞佛說法。即從池出入草",
    "T53n2121_048:0257c18": "根下。是時有一牧牛人。見大眾圍遶聽佛說",
    "T53n2121_048:0257c19": "法。往到佛所。欲聞法故以杖刺地。誤著蛤頭。",
    "T53n2121_048:0257c20": "蛤即命終生忉利天。見諸妓女娛樂音聲。尋",
    "T53n2121_048:0257c21": "即思惟。我先為畜生。何因緣故生此天宮。即",
    "T53n2121_048:0257c22": "以天眼觀。先於池邊聽佛說法。以此功德得",
    "T53n2121_048:0257c23": "此果報。時蛤天人即乘宮殿。往至佛所頭頂",
    "T53n2121_048:0257c24": "禮足。佛為說法得須陀洹果(出善見毘婆沙第四卷)。",
    "T53n2121_048:0257c25": "穀賊第六",
    "T53n2121_048:0257c26": "穀賊天金藏以報穀主一",
    "T53n2121_048:0257c27": "昔有大家收穀千斛。埋著地中。前至春溫",
    "T53n2121_048:0257c28": "開之取種。了不見穀。而有一蟲大如牛筥。",
    "T53n2121_048:0257c29": "無有手足亦無頭目如頑鈍肉。主人大小莫",
    "T53n2121_048:0258a01": "不怪之。出著平地。即問。汝是何等。終無所道。",
    "T53n2121_048:0258a02": "便以鐵錐刺一處。語曰。欲知我名者持我著",
    "T53n2121_048:0258a03": "大道旁。自當有名我者。於是舉著道邊。三日",
    "T53n2121_048:0258a04": "之中無能名者。次有數百乘黃馬車。衣服侍",
    "T53n2121_048:0258a05": "從皆黃。駐車而呼。穀賊汝何為在是間。答曰。",
    "T53n2121_048:0258a06": "吾食人穀故持我著此。語極久便辭別去。主",
    "T53n2121_048:0258a07": "人問穀賊。向者是誰也。答言。是金寶之精。居",
    "T53n2121_048:0258a08": "在此西三百餘步大樹下。有百石甕滿中金。",
    "T53n2121_048:0258a09": "主人即將數十人往掘即得甕金。家室歡喜",
    "T53n2121_048:0258a10": "輦載將歸。叩頭向穀賊。今日得金是大神",
    "T53n2121_048:0258a11": "恩。寧可留神共歸更設供養。穀賊曰。前食",
    "T53n2121_048:0258a12": "君穀不語姓字者。欲令君得是金報。今當轉",
    "T53n2121_048:0258a13": "行福於天下。不得復住。言竟忽然不見(出譬喻經",
    "T53n2121_048:0258a14": "第二卷)。",
    "T53n2121_048:0258a15": "蟲第七",
    "T53n2121_048:0258a16": "[泳永+狂]中大蟲先世業緣一",
    "T53n2121_048:0258a17": "王舍城東南嵎有一[泳永+狂]水。城內溝瀆污穢。",
    "T53n2121_048:0258a18": "屎尿盡趣其中。臭不可近。有一大蟲生[泳永+狂]水",
    "T53n2121_048:0258a19": "內。身長數丈無有手足。而宛轉低仰戲[泳永+狂]水",
    "T53n2121_048:0258a20": "中。觀者數千。阿難分衛見而往視。蟲即跳",
    "T53n2121_048:0258a21": "梁波浪動涌。具以啟佛。佛與諸比丘共詣池",
    "T53n2121_048:0258a22": "所。眾人見佛。各各念言。今日如來。當為眾會",
    "T53n2121_048:0258a23": "說蟲本末以釋眾疑不當快乎。佛言。維衛佛",
    "T53n2121_048:0258a24": "泥洹後。時有塔寺。有五百比丘經過寺中。",
    "T53n2121_048:0258a25": "寺主見大歡喜。請留供養三月眾皆受請。寺",
    "T53n2121_048:0258a26": "主盡心供饌無有所遺。後五百商人入海採",
    "T53n2121_048:0258a27": "寶還過塔寺。見五百比丘精勤行道。並各發",
    "T53n2121_048:0258a28": "心。欣然共議。福田難遇當設薄供。便白寺主。",
    "T53n2121_048:0258a29": "寺主報言。我請三月更五日滿。乃得廣設。賈",
    "T53n2121_048:0258b01": "人言。吾等當去不得待竟。五百商人各捨一",
    "T53n2121_048:0258b02": "珠。得五百摩尼珠。以寄寺主。囑寺主言。日足",
    "T53n2121_048:0258b03": "以吾等珠供於僧眾。比丘言諾。即皆受之。後",
    "T53n2121_048:0258b04": "生不善心。圖欲獨取。卒不為供。眾僧問言。",
    "T53n2121_048:0258b05": "主前賈客施珠應當設供。而發遣耶。寺主",
    "T53n2121_048:0258b06": "言。是施我耳。若欲奪吾糞可施汝。若不時",
    "T53n2121_048:0258b07": "去。劓汝手足投於糞坑。眾愍其癡默然各去",
    "T53n2121_048:0258b08": "(出十卷譬喻經第四卷)。",
    "T53n2121_048:0258b09": "虱第八",
    "T53n2121_048:0258b10": "虱依坐禪人約飲血有時節一",
    "T53n2121_048:0258b11": "過去久遠。應現如來滅度以後。像法之中有",
    "T53n2121_048:0258b12": "一坐禪比丘。獨在林中常患蟣虱。即便共約。",
    "T53n2121_048:0258b13": "我若坐禪汝宜默然。身隱寂住虱甚如法。於",
    "T53n2121_048:0258b14": "後一時。有一土蚤來至虱邊。問言。汝今云何",
    "T53n2121_048:0258b15": "身體肥盛。虱言。所依主人常修禪定。教我飲",
    "T53n2121_048:0258b16": "食時節。我如法行所以鮮肥。蚤言。我亦欲修",
    "T53n2121_048:0258b17": "習其法。虱言隨意。蚤聞血肉香即便食噉。比",
    "T53n2121_048:0258b18": "丘苦惱。即便脫衣以火燒之。坐禪比丘迦葉",
    "T53n2121_048:0258b19": "佛是。土蚤者提婆達多是。虱者我是(出報恩經第四卷)。",
    "T53n2121_048:0258b20": "經律異相卷第四十八"
}