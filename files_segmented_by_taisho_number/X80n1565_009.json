{
    "X80n1565_009:0185a11": "五燈會元卷第九",
    "X80n1565_009:0185a13": "溈仰宗",
    "X80n1565_009:0185a14": "南嶽下三世",
    "X80n1565_009:0185a15": "百丈海禪師法嗣",
    "X80n1565_009:0185a16": "潭州溈山靈祐禪師福州長谿趙氏子。年十五出家。",
    "X80n1565_009:0185a17": "依本郡建善寺法常律師。剃髮於杭州龍興寺。究大",
    "X80n1565_009:0185a18": "小乘教。二十三遊江西。參百丈。丈一見。許之入室。遂",
    "X80n1565_009:0185a19": "居參學之首。侍立次。丈問。誰。師曰。某甲。丈曰。汝撥爐",
    "X80n1565_009:0185a20": "中有火否。師撥之曰。無火。丈躬起深撥得少火。舉以",
    "X80n1565_009:0185a21": "示之曰。汝道。無這箇聻。師由是發悟。禮謝陳其所解。",
    "X80n1565_009:0185a22": "丈曰。此乃暫時岐路耳。經云。欲識佛性義。當觀時節",
    "X80n1565_009:0185a23": "因緣。時節既至。如迷忽悟。如忘忽憶。方省己物不從",
    "X80n1565_009:0185a24": "他得。故祖師云。悟了同未悟。無心亦無法。祇是無虗",
    "X80n1565_009:0185b01": "妄凡聖等心。本來心法元自備足。汝今既爾。善自護",
    "X80n1565_009:0185b02": "持。次日。同百丈入山作務。丈曰。將得火來麼。師曰。將",
    "X80n1565_009:0185b03": "得來。丈曰。在甚處。師乃拈一枝柴吹兩吹。度與百丈。",
    "X80n1565_009:0185b04": "丈曰。如蟲禦木。司馬頭陀自湖南來。謂丈曰。頃在湖",
    "X80n1565_009:0185b05": "南尋得一山。名大溈。是一千五百人善知識所居之",
    "X80n1565_009:0185b06": "處。丈曰。老僧住得否。陀曰。非和尚所居。丈曰。何也。陀",
    "X80n1565_009:0185b07": "曰。和尚是骨人。彼是肉山。設居徒不盈千。丈曰。吾眾",
    "X80n1565_009:0185b08": "中莫有人住得否。陀曰。待歷觀之。時華林覺為第一",
    "X80n1565_009:0185b09": "座。丈令侍者請至。問曰。此人如何。陀請謦欬一聲。行",
    "X80n1565_009:0185b10": "數步。陀曰。不可。丈又令喚師。師時為典座。陀一見乃",
    "X80n1565_009:0185b11": "曰。此正是溈山主人也。丈是夜召師入室。囑曰。吾化",
    "X80n1565_009:0185b12": "緣在此。溈山勝境。汝當居之。嗣續吾宗。廣度後學。而",
    "X80n1565_009:0185b13": "華林聞之曰。某甲忝居上首。典座何得住持。丈曰。若",
    "X80n1565_009:0185b14": "能對眾下得一語出格。當與住持。即指淨瓶問曰。不",
    "X80n1565_009:0185b15": "得喚作淨瓶。汝喚作甚麼。林曰。不可喚作木揬也。丈",
    "X80n1565_009:0185b16": "乃問師。師踢倒淨瓶便出去。丈笑曰。第一座輸却山",
    "X80n1565_009:0185b17": "子也。師遂住焉。是山峭絕。敻無人煙。猿猱為伍。橡栗",
    "X80n1565_009:0185b18": "充食。經于五七載。絕無來者。師自念言。我本住持。為",
    "X80n1565_009:0185b19": "利益於人。既絕往還。自善何濟。即捨庵而欲他往。行",
    "X80n1565_009:0185b20": "至山口。見虵虎狼豹。交橫在路。師曰。汝等諸獸。不用",
    "X80n1565_009:0185b21": "攔吾行路。吾若於此山有緣。汝等各自散去。吾若無",
    "X80n1565_009:0185b22": "緣。汝等不用動。吾從路過。一任汝喫。言訖。蟲虎四散",
    "X80n1565_009:0185b23": "而去。師乃回庵。未及一載。安上座(即懶安也)。同數僧從百",
    "X80n1565_009:0185b24": "丈來。輔佐於師。安曰。某與和尚作典座。待僧及五百",
    "X80n1565_009:0185c01": "人。不論時節即不造粥。便放某甲下。自後山下居民。",
    "X80n1565_009:0185c02": "稍稍知之。率眾共營梵宇。連帥李景讓奏號同慶寺。",
    "X80n1565_009:0185c03": "相國裴公休甞咨玄奧。繇是天下禪學輻輳焉。上堂。",
    "X80n1565_009:0185c04": "夫道人之心。質直無偽。無背無面。無詐妄心。一切時",
    "X80n1565_009:0185c05": "中。視聽尋常。更無委曲。亦不閉眼塞耳。但情不附物",
    "X80n1565_009:0185c06": "即得。從上諸聖。祇說濁邊過患。若無如許多惡覺情",
    "X80n1565_009:0185c07": "見想習之事。譬如秋水澄亭。清淨無為。澹泞無礙。喚",
    "X80n1565_009:0185c08": "他作道人。亦名無事人。時有僧問。頓悟之人更有修",
    "X80n1565_009:0185c09": "否。師曰。若真悟得本他自知時。修與不修是兩頭語。",
    "X80n1565_009:0185c10": "如今初心雖從緣得。一念頓悟自理。猶有無始曠劫",
    "X80n1565_009:0185c11": "習氣未能頓淨。須教渠淨除現業流識。即是修也。不",
    "X80n1565_009:0185c12": "可別有法。教渠修行趣向。從聞入理。聞理深妙。心自",
    "X80n1565_009:0185c13": "圓明。不居惑地。縱有百千妙義。抑揚當時。此乃得坐",
    "X80n1565_009:0185c14": "披衣。自解作活計。始得。以要言之。則實際理地。不受",
    "X80n1565_009:0185c15": "一塵。萬行門中。不捨一法。若也單刀直入。則凡聖情",
    "X80n1565_009:0185c16": "盡。體露真常。理事不二。即如如佛。仰山問。如何是祖",
    "X80n1565_009:0185c17": "師西來意。師指燈籠曰。大好燈籠。仰曰。莫祇這便是",
    "X80n1565_009:0185c18": "麼。師曰。這箇是甚麼。仰曰。大好燈籠。師曰。果然不見。",
    "X80n1565_009:0185c19": "一日。師謂眾曰。如許多人。祇得大機。不得大用。仰山",
    "X80n1565_009:0185c20": "舉此語。問山下庵主曰。和尚恁麼道。意旨如何。主曰。",
    "X80n1565_009:0185c21": "更舉看。仰擬再舉。被庵主踏倒。仰歸舉似師。師呵呵",
    "X80n1565_009:0185c22": "大笑。師在法堂坐。庫頭擊木魚。火頭擲却火抄。拊掌",
    "X80n1565_009:0185c23": "大笑。師曰。眾中也有恁麼人。遂喚來問。你作麼生。火",
    "X80n1565_009:0185c24": "頭曰。某甲不喫粥肚飢。所以歡喜。師乃點頭(後鏡清怤云。將",
    "X80n1565_009:0186a01": "知溈山眾裏無人。臥龍球云。將知溈山眾裏有人)。師摘茶次。謂仰山曰。終日",
    "X80n1565_009:0186a02": "摘茶祇聞子聲。不見子形。仰撼茶樹。師曰。子祇得其",
    "X80n1565_009:0186a03": "用。不得其體。仰曰。未審和尚如何。師良久。仰曰。和尚",
    "X80n1565_009:0186a04": "祇得其體。不得其用。師曰。放子三十棒。仰曰。和尚棒",
    "X80n1565_009:0186a05": "某甲喫。某甲棒教誰喫。師曰。放子三十棒(玄覺云。且道過在甚",
    "X80n1565_009:0186a06": "麼處)。上堂。僧出曰。請和尚為眾說法。師曰。我為汝得徹",
    "X80n1565_009:0186a07": "困也。僧禮拜(後人舉似雪峯峯曰。古人得恁麼老婆心切。玄沙云。山頭和尚蹉過古人事也。",
    "X80n1565_009:0186a08": "雪峯聞之。乃問沙曰。甚麼處是老僧蹉過古人事處。沙曰。大小溈山被那僧一問。直得百雜碎。峯乃駭然)。",
    "X80n1565_009:0186a09": "師坐次。仰山入來。師曰。寂子速道。莫入陰界。仰曰。慧",
    "X80n1565_009:0186a10": "寂信亦不立。師曰。子信了不立。不信不立。仰曰。祇是",
    "X80n1565_009:0186a11": "慧寂。更信阿誰。師曰。若恁麼即是定性聲聞。仰曰。慧",
    "X80n1565_009:0186a12": "寂佛亦不立。師問仰山。涅槃經四十卷。多少是佛說。",
    "X80n1565_009:0186a13": "多少是魔說。仰曰。總是魔說。師曰。已後無人奈子何。",
    "X80n1565_009:0186a14": "仰曰。慧寂即一期之事。行履在甚麼處。師曰。祇貴子",
    "X80n1565_009:0186a15": "眼正。不說子行履。仰山蹋衣次。提起問師曰。正恁麼",
    "X80n1565_009:0186a16": "時。和尚作麼生。師曰。正恁麼時。我這裏無作麼生。仰",
    "X80n1565_009:0186a17": "曰。和尚有身而無用。師良久。却拈起問曰。汝正恁麼",
    "X80n1565_009:0186a18": "時。作麼生。仰曰。正恁麼時。和尚還見伊否。師曰。汝有",
    "X80n1565_009:0186a19": "用而無身。師後忽問仰山。汝春間有話未圓。今試道",
    "X80n1565_009:0186a20": "看。仰曰。正恁麼時。切忌勃訴。師曰。停囚長智。師一日",
    "X80n1565_009:0186a21": "喚院主。主便來。師曰。我喚院主。汝來作甚麼。主無對",
    "X80n1565_009:0186a22": "(曹山代云。也知和尚不喚某甲)。又令侍者喚第一座。座便至。師曰。我",
    "X80n1565_009:0186a23": "喚第一座。汝來作甚麼。座亦無對(曹山代云。若令侍者喚。恐不來。法眼",
    "X80n1565_009:0186a24": "云。適來侍者喚)。師問雲巖。聞汝久在藥山。是否。巖曰。是。師曰。",
    "X80n1565_009:0186b01": "如何是藥山大人相。巖曰。涅槃後有。師曰。如何是涅",
    "X80n1565_009:0186b02": "槃後有。巖曰。水灑不著。巖却問師。百丈大人相如何。",
    "X80n1565_009:0186b03": "師曰。巍巍堂堂。煒煒煌煌。聲前非聲。色後非色。蚊子",
    "X80n1565_009:0186b04": "上鐵牛。無汝下觜處。師過淨瓶與仰山。山擬接。師却",
    "X80n1565_009:0186b05": "縮手曰。是甚麼。仰曰。和尚還見箇甚麼。師曰。若恁麼。",
    "X80n1565_009:0186b06": "何用更就吾覓。仰曰。雖然如此。仁義道中與和尚提",
    "X80n1565_009:0186b07": "瓶挈水。亦是本分事。師乃過淨瓶與仰山。師與仰山",
    "X80n1565_009:0186b08": "行次。指栢樹子問曰。前面是甚麼。仰曰。栢樹子。師却",
    "X80n1565_009:0186b09": "問耘田翁。翁亦曰。栢樹子。師曰。這耘田翁向後亦有",
    "X80n1565_009:0186b10": "五百眾。師問仰山。何處來。仰曰。田中來。師曰。禾好刈",
    "X80n1565_009:0186b11": "也未。仰作刈禾勢。師曰。汝適來作青見。作黃見。作不",
    "X80n1565_009:0186b12": "青不黃見。仰曰。和尚背後是甚麼。師曰。子還見麼。仰",
    "X80n1565_009:0186b13": "拈禾穗曰。和尚何曾問這箇。師曰。此是鵝王擇乳。師",
    "X80n1565_009:0186b14": "問仰山。天寒人寒。仰曰。大家在這裏。師曰。何不直說。",
    "X80n1565_009:0186b15": "仰曰。適來也不曲。和尚如何。師曰。直須隨流。上堂。仲",
    "X80n1565_009:0186b16": "冬嚴寒年年事。晷運推移事若何。仰山進前。叉手而",
    "X80n1565_009:0186b17": "立。師曰。我情知汝答這話不得。香嚴曰。某甲偏答得",
    "X80n1565_009:0186b18": "這話。師躡前問。嚴亦進前。叉手而立。師曰。賴遇寂子",
    "X80n1565_009:0186b19": "不會。師一日見劉鐵磨來。師曰。老牸牛。汝來也。磨曰。",
    "X80n1565_009:0186b20": "來日臺山大會齋。和尚還去麼。師乃放身作臥勢。磨",
    "X80n1565_009:0186b21": "便出去。有僧來禮拜。師作起勢。僧曰。請和尚不用起。",
    "X80n1565_009:0186b22": "師曰。老僧未曾坐。僧曰。某甲未曾禮。師曰。何故無禮。",
    "X80n1565_009:0186b23": "僧無對(同安代云。和尚不怪)。僧問。如何是道。師曰。無心是道。曰。",
    "X80n1565_009:0186b24": "某甲不會。師曰。會取不會底好。曰。如何是不會底。師",
    "X80n1565_009:0186c01": "曰。祇汝是。不是別人。復曰。今時人但直下體取不會",
    "X80n1565_009:0186c02": "底。正是汝心。正是汝佛。若向外得一知一解。將為禪",
    "X80n1565_009:0186c03": "道。且沒交涉。名運糞入。不名運糞出。汙汝心田。所以",
    "X80n1565_009:0186c04": "道不是道。問。如何是百丈真。師下禪牀。叉手立。曰。如",
    "X80n1565_009:0186c05": "何是和尚真。師却坐。師坐次。仰山從方丈前過。師曰。",
    "X80n1565_009:0186c06": "若是百丈先師見。子須喫痛棒始得。仰曰。即今事作",
    "X80n1565_009:0186c07": "麼生。師曰。合取兩片皮。仰曰。此恩難報。師曰。非子不",
    "X80n1565_009:0186c08": "才。廼老僧年邁。仰曰。今日親見百丈師翁來。師曰。子",
    "X80n1565_009:0186c09": "向甚麼處見。仰曰。不道見祇是無別。師曰。始終作家。",
    "X80n1565_009:0186c10": "師問仰山。即今事且置。古來事作麼生。仰叉手近前。",
    "X80n1565_009:0186c11": "師曰。猶是即今事。古來事作麼生。仰退後立。師曰。汝",
    "X80n1565_009:0186c12": "屈我。我屈汝。仰便禮拜。仰山香嚴侍立次。師舉手曰。",
    "X80n1565_009:0186c13": "如今恁麼者少。不恁麼者多。嚴從東過西立。仰從西",
    "X80n1565_009:0186c14": "過東立。師曰。這箇因緣。三十年後如金擲地相似。仰",
    "X80n1565_009:0186c15": "曰。亦須是和尚提唱始得。嚴曰。即今亦不少。師曰。合",
    "X80n1565_009:0186c16": "取口。師坐次。仰山入來。師以兩手相交示之。仰作女",
    "X80n1565_009:0186c17": "人拜。師曰。如是。如是。師方丈內坐次。仰山入來。師曰。",
    "X80n1565_009:0186c18": "寂子。近日宗門令嗣作麼生。仰曰。大有人疑著此事。",
    "X80n1565_009:0186c19": "師曰。寂子作麼生。仰曰。慧寂祇管困來合眼。健即坐",
    "X80n1565_009:0186c20": "禪。所以未曾說著在。師曰。到這田地也難得。仰曰。據",
    "X80n1565_009:0186c21": "慧寂所見。祇如此一句也著不得。師曰。汝為一人也",
    "X80n1565_009:0186c22": "不得。仰曰。自古聖人。盡皆如此。師曰。大有人笑汝恁",
    "X80n1565_009:0186c23": "麼祇對。仰曰。解笑者是慧寂同參。師曰。出頭事作麼",
    "X80n1565_009:0186c24": "生。仰繞禪牀一匝。師曰。裂破古今。仰山香嚴侍立次。",
    "X80n1565_009:0187a01": "師曰。過去現在未來。佛佛道同。人人得箇解脫路。仰",
    "X80n1565_009:0187a02": "曰。如何是人人解脫路。師回顧香嚴曰。寂子借問。何",
    "X80n1565_009:0187a03": "不答伊。嚴曰。若道過去未來現在。某甲却有箇祇對",
    "X80n1565_009:0187a04": "處。師曰。子作麼生祇對。嚴珍重便出。師却問仰山曰。",
    "X80n1565_009:0187a05": "智閑恁麼祇對。還契寂子也無。仰曰。不契。師曰。子又",
    "X80n1565_009:0187a06": "作麼生。仰亦珍重出去。師呵呵大笑曰。如水乳合。一",
    "X80n1565_009:0187a07": "日。師翹起一足謂仰山曰。我每日得他負載。感伊不",
    "X80n1565_009:0187a08": "徹。仰曰。當時給孤園中。與此無別。師曰。更須道始得。",
    "X80n1565_009:0187a09": "仰曰。寒時與他襪著。也不為分外。師曰。不負當初。子",
    "X80n1565_009:0187a10": "今已徹。仰曰。恁麼更要答話在。師曰。道看。仰曰。誠如",
    "X80n1565_009:0187a11": "是言。師曰。如是。如是。師問仰山。生住異滅。汝作麼生",
    "X80n1565_009:0187a12": "會。仰曰。一念起時不見有生住異滅。師曰。子何得遣",
    "X80n1565_009:0187a13": "法。仰曰。和尚適來問甚麼。師曰。生住異滅。仰曰。却喚",
    "X80n1565_009:0187a14": "作遣法。師問仰山。妙淨明心。汝作麼生會。仰曰。山河",
    "X80n1565_009:0187a15": "大地。日月星辰。師曰。汝祇得其事。仰曰。和尚適來問",
    "X80n1565_009:0187a16": "甚麼。師曰。妙淨明心。仰曰。喚作事得麼。師曰。如是。如",
    "X80n1565_009:0187a17": "是。石霜會下有二禪客到。云。此間無一人會禪。後普",
    "X80n1565_009:0187a18": "請搬柴。仰山見二禪客歇。將一橛柴問曰。還道得麼。",
    "X80n1565_009:0187a19": "俱無對。仰曰。莫道無人會禪好。仰歸舉似師曰。今日",
    "X80n1565_009:0187a20": "二禪客。被慧寂勘破。師曰。甚麼處被子勘破。仰舉前",
    "X80n1565_009:0187a21": "話。師曰。寂子又被吾勘破(雲居錫云。甚處是溈山勘破仰山處)。師睡次。",
    "X80n1565_009:0187a22": "仰山問訊。師便回面向壁。仰曰。和尚何得如此。師起",
    "X80n1565_009:0187a23": "曰。我適來得一夢。你試為我原看。仰取一盆水。與師",
    "X80n1565_009:0187a24": "洗面。少頃。香嚴亦來問訊。師曰。我適來得一夢。寂子",
    "X80n1565_009:0187b01": "為我原了。汝更與我原看。嚴乃點一椀茶來。師曰。二",
    "X80n1565_009:0187b02": "子見解。過於鶖子。師因泥壁次。李軍容來。具公裳。直",
    "X80n1565_009:0187b03": "至師背後。端笏而立。師回首見。便側泥盤作接泥勢。",
    "X80n1565_009:0187b04": "李便轉笏作進泥勢。師便拋下泥盤。同歸方丈。僧問。",
    "X80n1565_009:0187b05": "不作溈山一頂笠。無由得到莫傜村。如何是溈山一",
    "X80n1565_009:0187b06": "頂笠。師喚曰。近前來。僧近前。師與一踏。上堂。老僧百",
    "X80n1565_009:0187b07": "年後。向山下作一頭水牯牛。左脇下書五字。曰。溈山",
    "X80n1565_009:0187b08": "僧某甲。當恁麼時。喚作溈山僧又是水牯牛。喚作水",
    "X80n1565_009:0187b09": "牯牛又是溈山僧。畢竟喚作甚麼即得。仰山出禮拜",
    "X80n1565_009:0187b10": "而退。雲居膺代曰。師無異號資福寶。曰。當時但作此",
    "X80n1565_009:0187b11": "○相拓呈之。新羅和尚作此[○@牛]相拓呈之。又曰。同道",
    "X80n1565_009:0187b12": "者方知芭蕉徹作此相拓呈之。又曰。說也說了也。",
    "X80n1565_009:0187b13": "注也注了也。悟取好。乃述偈曰。不是溈山不是牛。一",
    "X80n1565_009:0187b14": "身兩號實難酬。離却兩頭應須道。如何道得出常流。",
    "X80n1565_009:0187b15": "師敷揚宗教。凡四十餘年。達者不可勝數。大中七年",
    "X80n1565_009:0187b16": "正月九日。盥漱敷坐。怡然而寂。壽八十三。臘六十四。",
    "X80n1565_009:0187b17": "塔于本山。諡大圓禪師。塔曰清淨。",
    "X80n1565_009:0187b18": "南嶽下四世",
    "X80n1565_009:0187b19": "溈山祐禪師法嗣",
    "X80n1565_009:0187b20": "袁州仰山慧寂通智禪師韶州懷化葉氏子。年九歲。",
    "X80n1565_009:0187b21": "於廣州和安寺投通禪師出家(即不語通)。十四歲。父母取",
    "X80n1565_009:0187b22": "歸。欲與婚媾。師不從。遂斷手二指。跪致父母前。誓求",
    "X80n1565_009:0187b23": "正法。以答劬勞。父母乃許。再詣通處。而得披剃。未登",
    "X80n1565_009:0187b24": "具。即遊方。初謁耽源。已悟玄旨。後參溈山。遂升堂奧。",
    "X80n1565_009:0187c01": "耽源謂師曰。國師當時傳得六代祖師圓相。共九十",
    "X80n1565_009:0187c02": "七箇。授與老僧。乃曰。吾滅後三十年。南方有一沙彌",
    "X80n1565_009:0187c03": "到來。大興此教。次第傳受。無令斷絕。我今付汝。汝當",
    "X80n1565_009:0187c04": "奉持。遂將其本過與師。師接得一覽。便將火燒却。耽",
    "X80n1565_009:0187c05": "源一日問。前來諸相。甚宜秘惜。師曰。當時看了便燒",
    "X80n1565_009:0187c06": "却也。源曰。吾此法門無人能會。唯先師及諸祖師．諸",
    "X80n1565_009:0187c07": "大聖人方可委悉。子何得焚之。師曰。慧寂一覧。已知",
    "X80n1565_009:0187c08": "其意。但用得不可執本也。源曰。然雖如此。於子即得。",
    "X80n1565_009:0187c09": "後人信之不及。師曰。和尚若要重錄不難。即重集一",
    "X80n1565_009:0187c10": "本呈上。更無遺失。源曰。然。耽源上堂。師出眾。作此○",
    "X80n1565_009:0187c11": "相以手拓呈了。却叉手立。源以兩手相交。作拳示之。",
    "X80n1565_009:0187c12": "師進前三步。作女人拜。源點頭。師便禮拜。師浣衲次。",
    "X80n1565_009:0187c13": "耽源曰。正恁麼時作麼生。師曰。正恁麼時向甚麼處",
    "X80n1565_009:0187c14": "見。後參溈山。溈問。汝是有主沙彌。無主沙彌。師曰。有",
    "X80n1565_009:0187c15": "主。曰。主在甚麼處。師從西過東立。溈異之。師問。如何",
    "X80n1565_009:0187c16": "是真佛住處。溈曰。以思無思之妙。返思靈燄之無窮。",
    "X80n1565_009:0187c17": "思盡還源。性相常住。事理不二。真佛如如。師於言下",
    "X80n1565_009:0187c18": "頓悟。自此執侍前後。盤桓十五載。後參巖頭。頭舉起",
    "X80n1565_009:0187c19": "拂子。師展坐具。巖拈拂子置背後。師將坐具搭肩上",
    "X80n1565_009:0187c20": "而出。巖曰。我不肯汝放。祇肯汝收。掃地次。溈問。塵非",
    "X80n1565_009:0187c21": "掃得。空不自生。如何是塵非掃得。師掃地一下。溈曰。",
    "X80n1565_009:0187c22": "如何是空不自生。師指自身又指溈。溈曰。塵非掃得。",
    "X80n1565_009:0187c23": "空不自生。離此二途。又作麼生。師又掃地一下。又指",
    "X80n1565_009:0187c24": "自身并指溈。溈一日指田問師。這丘田那頭高。這頭",
    "X80n1565_009:0188a01": "低。師曰。却是這頭高。那頭低。溈曰。你若不信。向中間",
    "X80n1565_009:0188a02": "立。看兩頭。師曰。不必立中間。亦莫住兩頭。溈曰。若如",
    "X80n1565_009:0188a03": "是。著水看。水能平物。師曰。水亦無定。但高處高平。低",
    "X80n1565_009:0188a04": "處低平。溈便休。有施主送絹與溈山。師問。和尚受施",
    "X80n1565_009:0188a05": "主如是供養。將何報答。溈敲禪牀示之。師曰。和尚何",
    "X80n1565_009:0188a06": "得將眾人物作自己用。師在溈山。為直歲。作務歸。溈",
    "X80n1565_009:0188a07": "問。甚麼處去來。師曰。田中來。溈曰。田中多少人。師插",
    "X80n1565_009:0188a08": "鍬叉手。溈曰。今日南山。大有人刈茅。師㧞鍬便行(玄沙",
    "X80n1565_009:0188a09": "云。我若見。即踏倒鍬子。僧問鏡清。仰山插鍬。意旨如何。清云。狗銜赦書。諸侯避道。云。祇如玄沙踏倒。意旨如何。",
    "X80n1565_009:0188a10": "清云。不奈船何。打破戽斗。云。南山刈茅。意旨如何。清云。李靖三兄。久經行陣。雲居錫云。且道鏡清下此一判。著",
    "X80n1565_009:0188a11": "不著)。師在溈山牧牛。時踢天泰上座問曰。一毛頭師子",
    "X80n1565_009:0188a12": "現即不問。百億毛頭百億師子現。又作麼生。師便騎",
    "X80n1565_009:0188a13": "牛歸。侍立溈山次。舉前話方了。却見泰來。師曰。便是",
    "X80n1565_009:0188a14": "這箇上座。溈遂問。百億毛頭百億師子現。豈不是上",
    "X80n1565_009:0188a15": "座道。泰曰。是。師曰。正當現時。毛前現。毛後現。泰曰。現",
    "X80n1565_009:0188a16": "時不說前後。溈山大笑。師曰。師子腰折也。便下去。一",
    "X80n1565_009:0188a17": "日。第一座舉起拂子曰。若人作得道理。即與之。師曰。",
    "X80n1565_009:0188a18": "某甲作得道理。還得否。座曰。但作得道理便得。師乃",
    "X80n1565_009:0188a19": "掣將拂子去(雲居錫云。甚麼處是仰山道理)。一日雨下。天性上座謂",
    "X80n1565_009:0188a20": "師曰。好雨。師曰。好在甚麼處。性無語。師曰。某甲却道",
    "X80n1565_009:0188a21": "得。性曰。好在甚麼處。師指雨。性又無語。師曰。何得大",
    "X80n1565_009:0188a22": "智而默。師隨溈山遊山。到盤陀石上坐。師侍立次。忽",
    "X80n1565_009:0188a23": "鵶銜一紅柿落在面前。溈拾與師。師接得洗了度與",
    "X80n1565_009:0188a24": "溈。溈曰。子甚處得來。師曰。此是和尚道德所感。溈曰。",
    "X80n1565_009:0188b01": "汝也不得無分。即分半與師(玄沙云。大小溈山被仰山一坐。至今起不得)。",
    "X80n1565_009:0188b02": "溈山問師。忽有人問汝。汝作麼生祇對。師曰。東寺師",
    "X80n1565_009:0188b03": "叔若在。某甲不致寂寞。溈曰。放汝一箇不祗對罪。師",
    "X80n1565_009:0188b04": "曰。生之與殺。祇在一言。溈曰。不負汝見。別有人不肯。",
    "X80n1565_009:0188b05": "師曰。阿誰。溈指露柱曰。這箇。師曰。道甚麼。溈曰。道甚",
    "X80n1565_009:0188b06": "麼。師曰。白鼠推遷。銀臺不變。師問溈山。大用現前。請",
    "X80n1565_009:0188b07": "師辨白。溈山下座歸方丈。師隨後入。溈問。子適來問",
    "X80n1565_009:0188b08": "甚麼話。師再舉。溈曰。還記得吾答語否。師曰。記得。溈",
    "X80n1565_009:0188b09": "曰。你試舉看。師便珍重出去。溈曰。錯。師回首。曰。閑師",
    "X80n1565_009:0188b10": "弟若來。莫道某甲無語好。師問東寺曰。借一路過那",
    "X80n1565_009:0188b11": "邊還得否。寺曰。大凡沙門不可祇一路。也別更有麼。",
    "X80n1565_009:0188b12": "師良久。寺却問。借一路過那邊得否。師曰。大凡沙門",
    "X80n1565_009:0188b13": "不可祇一路。也別更有麼。寺曰。祇有此。師曰。大唐天",
    "X80n1565_009:0188b14": "子決定姓金。師在溈山前坡牧牛次。見一僧上山。不",
    "X80n1565_009:0188b15": "久便下來。師乃問。上座何不且留山中。僧曰。祇為因",
    "X80n1565_009:0188b16": "緣不契。師曰。有何因緣。試舉看。曰。和尚問某名甚麼。",
    "X80n1565_009:0188b17": "某答歸真和尚。曰。歸真何在。某甲無對。師曰。上座却",
    "X80n1565_009:0188b18": "回向和尚。道某甲道得也。和尚問作麼生道。但曰眼",
    "X80n1565_009:0188b19": "裏耳裏鼻裏。僧回一如所教。溈曰。脫空謾語漢。此是",
    "X80n1565_009:0188b20": "五百人善知識語。師臥次。夢入彌勒內院。眾堂中諸",
    "X80n1565_009:0188b21": "位皆足。惟第二位空。師遂就座。有一尊者白槌曰。今",
    "X80n1565_009:0188b22": "當第二座說法。師起白槌曰。摩訶衍法。離四句。絕百",
    "X80n1565_009:0188b23": "非。諦聽。諦聽。眾皆散去。及覺舉似溈。溈曰。子已入聖",
    "X80n1565_009:0188b24": "位。師便禮拜。師侍溈行次。忽見前面塵起。溈曰。面前",
    "X80n1565_009:0188c01": "是甚麼。師近前看了。却作此相。溈點頭。溈山示眾",
    "X80n1565_009:0188c02": "曰。一切眾生皆無佛性。鹽官示眾曰。一切眾生皆有",
    "X80n1565_009:0188c03": "佛性。鹽官有二僧往探問。既到溈山。聞溈山舉揚。莫",
    "X80n1565_009:0188c04": "測其涯。若生輕慢。因一日與師言話次。乃勸曰。師兄",
    "X80n1565_009:0188c05": "須是勤學佛法。不得容易。師乃作此○相。以手拓呈",
    "X80n1565_009:0188c06": "了。却拋向背後。遂展兩手就二僧索。二僧罔措。師曰。",
    "X80n1565_009:0188c07": "吾兄直須勤學佛法。不得容易。便起去。時二僧却回",
    "X80n1565_009:0188c08": "鹽官。行三十里。一僧忽然有省。乃曰。當知溈山道。一",
    "X80n1565_009:0188c09": "切眾生皆無佛性。信之不錯。便回溈山。一僧更前行",
    "X80n1565_009:0188c10": "數里。因過水忽然有省。自歎曰。溈山道。一切眾生皆",
    "X80n1565_009:0188c11": "無佛性。灼然有他恁麼道。亦回溈山。久依法席。溈山",
    "X80n1565_009:0188c12": "同師牧牛次。溈曰。此中還有菩薩也無。師曰。有。溈曰。",
    "X80n1565_009:0188c13": "汝見那箇是。試指出看。師曰。和尚疑那箇不是。試指",
    "X80n1565_009:0188c14": "出看。溈便休。師送果子上溈山。溈接得。問。子甚麼處",
    "X80n1565_009:0188c15": "得來。師曰。家園底。溈曰。堪喫也未。師曰。未敢嘗。先獻",
    "X80n1565_009:0188c16": "和尚。溈曰。是阿誰底。師曰。慧寂底。溈曰。既是子底。因",
    "X80n1565_009:0188c17": "甚麼教我先甞。師曰。和尚甞千甞萬。溈便喫。曰。猶帶",
    "X80n1565_009:0188c18": "酸澀在。師曰。酸澀莫非自知。溈不答。赤干行者聞鐘",
    "X80n1565_009:0188c19": "聲。乃問。有耳打鐘。無耳打鐘。師曰。汝但問。莫愁我答",
    "X80n1565_009:0188c20": "不得。干曰。早箇問了也。師喝曰。去。師夏末問訊溈山",
    "X80n1565_009:0188c21": "次。溈曰。子一夏不見上來。在下面作何所務。師曰。某",
    "X80n1565_009:0188c22": "甲在下面。鉏得一片畬。下得一籮種。溈曰。子今夏不",
    "X80n1565_009:0188c23": "虗過。師却問。未審和尚一夏之中作何所務。溈曰。日",
    "X80n1565_009:0188c24": "中一食。夜後一寢。師曰。和尚今夏亦不虗過。道了乃",
    "X80n1565_009:0189a01": "吐舌。溈曰。寂子何得自傷己命。溈山一日見師來。即",
    "X80n1565_009:0189a02": "以兩手相交過。各撥三下。却竪一指。師亦以兩手相",
    "X80n1565_009:0189a03": "交過。各撥三下。却向胸前仰一手覆一手。以目瞻視。",
    "X80n1565_009:0189a04": "溈山休去。溈山餧鵶生飯。回頭見師。曰。今日為伊上",
    "X80n1565_009:0189a05": "堂一上。師曰。某甲隨例得聞。溈曰。聞底事作麼生。師",
    "X80n1565_009:0189a06": "曰。鵶作鵶鳴。鵲作鵲噪。溈曰。爭奈聲色何。師曰。和尚",
    "X80n1565_009:0189a07": "適來道甚麼。溈曰。我祇道為伊上堂一上。師曰。為甚",
    "X80n1565_009:0189a08": "麼喚作聲色。溈曰。雖然如此。驗過也無妨。師曰。大事",
    "X80n1565_009:0189a09": "因緣又作麼生驗。溈竪起拳。師曰。終是指東畫西。溈",
    "X80n1565_009:0189a10": "曰。子適來問甚麼。師曰。問和尚大事因緣。溈曰。為甚",
    "X80n1565_009:0189a11": "麼喚作指東畫西。師曰。為著聲色故。某甲所以問過。",
    "X80n1565_009:0189a12": "溈曰。竝未曉了此事。師曰。如何得曉了此事。溈曰。寂",
    "X80n1565_009:0189a13": "子聲色。老僧東西。師曰。一月千江。體不分水。溈曰。應",
    "X80n1565_009:0189a14": "須與麼始得。師曰。如金與金。終無異色。豈有異名。溈",
    "X80n1565_009:0189a15": "曰。作麼生是無異名底道理。師曰。瓶．盤．釵．釧．劵．盂．盆。",
    "X80n1565_009:0189a16": "溈曰。寂子說禪如師子吼。驚散狐狼野干之屬。師後",
    "X80n1565_009:0189a17": "開法王莾山。問僧。近離甚處。師。廬山。師曰。曾到五老",
    "X80n1565_009:0189a18": "峯麼。曰。不曾到。師曰。闍黎不曾遊山(雲門云。此語皆為慈悲之故。有",
    "X80n1565_009:0189a19": "落草之談)。上堂。汝等諸人。各自回光返照。莫記吾言。汝無",
    "X80n1565_009:0189a20": "始劫來。背明投暗。妄想根深。卒難頓㧞。所以假設方",
    "X80n1565_009:0189a21": "便。奪汝麤識。如將黃葉止啼。有甚麼是處。亦如人將",
    "X80n1565_009:0189a22": "百種貨物。與金寶作一鋪貨賣。祇擬輕重來機。所以",
    "X80n1565_009:0189a23": "道石頭是真金鋪。我這裏是雜貨鋪。有人來覓鼠糞。",
    "X80n1565_009:0189a24": "我亦拈與他。來覓真金。我亦拈與他。時有僧問。鼠糞",
    "X80n1565_009:0189b01": "即不要。請和尚真金。師曰。囓鏃擬開口。驢年亦不會。",
    "X80n1565_009:0189b02": "僧無對。師曰。索喚則有交易。不索喚則無。我若說禪",
    "X80n1565_009:0189b03": "宗。身邊要一人相伴亦無。豈況有五百七百眾邪。我",
    "X80n1565_009:0189b04": "若東說西說。則爭頭向前采拾。如將空拳誑小兒。都",
    "X80n1565_009:0189b05": "無實處。我今分明向汝說聖邊事。且莫將心湊泊。但",
    "X80n1565_009:0189b06": "向自己性海。如實而修。不要三明六通。何以故。此是",
    "X80n1565_009:0189b07": "聖末邊事。如今且要識心達本。但得其本。不愁其末。",
    "X80n1565_009:0189b08": "他時後日。自具去在。若未得本。縱饒將情學他亦不",
    "X80n1565_009:0189b09": "得。汝豈不見溈山和尚云。凡聖情盡。體露真常。事理",
    "X80n1565_009:0189b10": "不二。即如如佛。問。如何是祖師意。師以手於空。作此",
    "X80n1565_009:0189b11": "[○@佛]相示之。僧無語。師謂第一座曰。不思善。不思惡。正",
    "X80n1565_009:0189b12": "恁麼時作麼生。座曰。正恁麼時是某甲放身命處。師",
    "X80n1565_009:0189b13": "曰。何不問老僧。座曰。正恁麼時不見有和尚。師曰。扶",
    "X80n1565_009:0189b14": "我教不起。師因歸溈山省覲。溈問。子既稱善知識。爭",
    "X80n1565_009:0189b15": "辨得諸方來者。知有不知有。有師承無師承。是義學",
    "X80n1565_009:0189b16": "是玄學。子試說看。師曰。慧寂有驗處。但見僧來便竪",
    "X80n1565_009:0189b17": "起拂子。問伊諸方還說這箇不說。又曰這箇且置。諸",
    "X80n1565_009:0189b18": "方老宿意作麼生。溈歎曰。此是從上宗門中牙爪。溈",
    "X80n1565_009:0189b19": "問。大地眾生。業識茫茫。無本可據。子作麼生知他有",
    "X80n1565_009:0189b20": "之與無。師曰。慧寂有驗處。時有一僧從面前過。師召",
    "X80n1565_009:0189b21": "曰。闍黎。僧回首。師曰。和尚。這箇便是業識茫茫。無本",
    "X80n1565_009:0189b22": "可據。溈曰。此是師子一滴乳。迸散六斛驢乳。師問僧。",
    "X80n1565_009:0189b23": "甚處來。曰。幽州。師曰。我恰要箇幽州信。米作麼價。曰。",
    "X80n1565_009:0189b24": "某甲來時。無端從市中過。踏折他橋梁。師便休。師見",
    "X80n1565_009:0189c01": "僧來。竪起拂子。僧便喝。師曰。喝即不無。且道老僧過",
    "X80n1565_009:0189c02": "在甚麼處。曰。和尚不合將境示人。師便打。有梵師從",
    "X80n1565_009:0189c03": "空而至。師曰。近離甚處。曰。西天。師曰。幾時離彼。曰。今",
    "X80n1565_009:0189c04": "早。師曰。何太遲生。曰。遊山翫水。師曰。神通遊戲則不",
    "X80n1565_009:0189c05": "無。闍黎佛法須還老僧始得。曰。特來東土禮文殊。却",
    "X80n1565_009:0189c06": "遇小釋迦。遂出梵書貝多葉。與師作禮。乘空而去。自",
    "X80n1565_009:0189c07": "此號小釋迦。師住東平時。溈山令僧送書并鏡與師。",
    "X80n1565_009:0189c08": "師上堂。提起示眾曰。且道是溈山鏡。東平鏡。若道是",
    "X80n1565_009:0189c09": "東平鏡。又是溈山送來。若道是溈山鏡。又在東平手",
    "X80n1565_009:0189c10": "裏。道得則留取。道不得則撲破去也。眾無語。師遂撲",
    "X80n1565_009:0189c11": "破。便下座。僧參次。便問。和尚還識字否。師曰。隨分。僧",
    "X80n1565_009:0189c12": "以手畫此○相拓呈。師以衣袖拂之。僧又作此○相",
    "X80n1565_009:0189c13": "拓呈。師以兩手作背拋勢。僧以目視之。師低頭。僧遶",
    "X80n1565_009:0189c14": "師一匝。師便打。僧遂出去。師坐次。有僧來作禮。師不",
    "X80n1565_009:0189c15": "顧。其僧乃問。師識字否。師曰。隨分。僧乃右旋一匝。曰。",
    "X80n1565_009:0189c16": "是甚麼字。師於地上書十字酬之。僧又左旋一匝。曰。",
    "X80n1565_009:0189c17": "是甚字。師改十字作卍字。僧畫此○相。以兩手拓。如",
    "X80n1565_009:0189c18": "脩羅掌日月勢。曰。是甚麼字。師乃畫此[○@卍]相對之。僧",
    "X80n1565_009:0189c19": "乃作婁至德勢。師曰。如是。如是。此是諸佛之所護念。",
    "X80n1565_009:0189c20": "汝亦如是。吾亦如是。善自護持。其僧禮謝。騰空而去。",
    "X80n1565_009:0189c21": "時有一道者見。經五日後。遂問師。師曰。汝還見否。道",
    "X80n1565_009:0189c22": "者曰。某甲見出門騰空而去。師曰。此是西天羅漢。故",
    "X80n1565_009:0189c23": "來探吾道。道者曰。某雖覩種種三昧。不辨其理。師曰。",
    "X80n1565_009:0189c24": "吾以義為汝解釋。此是八種三昧。是覺海變為義海。",
    "X80n1565_009:0190a01": "體則同然。此義合有因有果。即時異時。總別不離隱",
    "X80n1565_009:0190a02": "身三昧也。師問僧。近離甚處。曰。南方。師舉拄杖曰。彼",
    "X80n1565_009:0190a03": "中老宿還說這箇麼。曰。不說。師曰。既不說這箇。還說",
    "X80n1565_009:0190a04": "那箇否。曰。不說。師召大德。僧應諾。師曰。參堂去。僧便",
    "X80n1565_009:0190a05": "出。師復召曰。大德。僧回首。師曰。近前來。僧近前。師以",
    "X80n1565_009:0190a06": "拄杖頭上點一下。曰。去。劉侍御問。了心之旨。可得聞",
    "X80n1565_009:0190a07": "乎。師曰。若要了心。無心可了。無了之心。是名真了。師",
    "X80n1565_009:0190a08": "一日在法堂上坐。見一僧從外來。便問訊了。向東邊",
    "X80n1565_009:0190a09": "叉手立。以目視師。師乃垂下左足。僧却過西邊叉手",
    "X80n1565_009:0190a10": "立。師垂下右足。僧向中間叉手立。師收雙足。僧禮拜。",
    "X80n1565_009:0190a11": "師曰。老僧自住此。未曾打著一人。拈拄杖便打。僧便",
    "X80n1565_009:0190a12": "騰空而去。陸希聲相公欲謁師。先作此○相封呈。師",
    "X80n1565_009:0190a13": "開封於相下面書云。不思而知。落第二頭。思而知之。",
    "X80n1565_009:0190a14": "落第三首。遂封回(韋宙相公機語相似。茲不重出)。公見即入山。師乃",
    "X80n1565_009:0190a15": "門迎。公纔入門。便問。三門俱開。從何門入。師曰。從信",
    "X80n1565_009:0190a16": "門入。公至法堂。又問。不出魔界。便入佛界時如何。師",
    "X80n1565_009:0190a17": "以拂子倒點三下。公便設禮。又問。和尚還持戒否。師",
    "X80n1565_009:0190a18": "曰。不持戒。曰。還坐禪否。師曰。不坐禪。公良久。師曰。會",
    "X80n1565_009:0190a19": "麼。師。不會。師曰。聽老僧一頌。滔滔不持戒。兀兀不坐",
    "X80n1565_009:0190a20": "禪。釅茶三兩椀。意在钁頭邊。師却問。承聞相公看經",
    "X80n1565_009:0190a21": "得悟。是否。曰。弟子因看涅槃經有云。不斷煩惱而入",
    "X80n1565_009:0190a22": "涅槃。得箇安樂處。師竪起拂子。曰。祇如這箇作麼生",
    "X80n1565_009:0190a23": "入。曰。入之一字。也不消得。師曰。入之一字。不為相公。",
    "X80n1565_009:0190a24": "公便起去(法燈云。上座且道。入之一字為甚麼人。又云。相公且莫煩惱)。龐居士問。",
    "X80n1565_009:0190b01": "久嚮仰山。到來為甚麼却覆。師竪起拂子。士曰。恰是。",
    "X80n1565_009:0190b02": "師曰。是仰是覆。士乃打露柱。曰。雖然無人。也要露柱",
    "X80n1565_009:0190b03": "證明。師擲拂子。曰。若到諸方。一任舉似。師指雪師子。",
    "X80n1565_009:0190b04": "問眾。有過得此色者麼。眾無對(雲門云。當時便好與推倒)。師問雙",
    "X80n1565_009:0190b05": "峰。師弟近日見處如何。曰。據某見處。實無一法可當",
    "X80n1565_009:0190b06": "情。師曰。汝解猶在境。曰。某祇如此。師兄又如何。師曰。",
    "X80n1565_009:0190b07": "汝豈不知無一法可當情者。溈山聞曰。寂子一句。疑",
    "X80n1565_009:0190b08": "殺天下人(玄覺云。經道。實無有法。然燈佛與我授記。他道實無一法可當情。為甚麼道。解猶在",
    "X80n1565_009:0190b09": "境。且道利害在甚麼處)。師臥次。僧問。曰身還解說法也無。師曰。",
    "X80n1565_009:0190b10": "我說不得。別有一人說得。曰。說得底人在甚麼處。師",
    "X80n1565_009:0190b11": "推出枕子。溈山聞曰。寂子用劒刃上事。師閉目坐次。",
    "X80n1565_009:0190b12": "有僧潛來身邊立。師開目。於地上作此[○@水]相。顧視其",
    "X80n1565_009:0190b13": "僧。僧無語。師擕拄杖行次。僧問。和尚手中是甚麼。師",
    "X80n1565_009:0190b14": "便拈向背後。曰。見麼。僧無對。師問一僧。汝會甚麼。曰。",
    "X80n1565_009:0190b15": "會卜。師提起拂子。曰。這箇六十四卦中阿那卦收。僧",
    "X80n1565_009:0190b16": "無對。師自代云。適來是雷天大壯。如今變為地火明",
    "X80n1565_009:0190b17": "夷。問僧。名甚麼。曰。靈通。師曰。便請入燈籠。曰。早箇入",
    "X80n1565_009:0190b18": "了也(法眼別云。喚甚麼作燈籠)。問。古人道。見色便見心。禪牀是色。",
    "X80n1565_009:0190b19": "請和尚離却色。指學人心。師曰。那箇是禪牀。指出來",
    "X80n1565_009:0190b20": "看。僧無語(玄覺云。忽然被伊却指禪牀。作麼生對伊。有僧云。却請和尚道。玄覺代拊掌三下)。",
    "X80n1565_009:0190b21": "問。如何是毗盧師。師乃叱之。僧曰。如何是和尚師。師",
    "X80n1565_009:0190b22": "曰。莫無禮。師共一僧語。旁有僧曰。語底是文殊。默底",
    "X80n1565_009:0190b23": "是維摩。師曰。不語不默底莫是汝否。僧默然。師曰。何",
    "X80n1565_009:0190b24": "不現神通。曰。不辭現神通。祇恐和尚收作教。師曰。鑒",
    "X80n1565_009:0190c01": "汝來處。未有教外底眼。問。天堂地獄相去幾何。師將",
    "X80n1565_009:0190c02": "拄杖畫地一畫。師住觀音時。出牓云。看經次不得問",
    "X80n1565_009:0190c03": "事。有僧來問訊。見師看經。旁立而待。師卷却經。問。會",
    "X80n1565_009:0190c04": "麼。曰。某甲不看經。爭得會。師曰。汝已後會去在。其僧",
    "X80n1565_009:0190c05": "到巖頭。頭問。甚處來。曰。江西觀音來。頭曰。和尚有何",
    "X80n1565_009:0190c06": "言句。僧舉前話。頭曰。這箇老師。我將謂被故紙埋却。",
    "X80n1565_009:0190c07": "元來猶在。僧思[邱-丘+益]問。禪宗頓悟。畢竟入門的意如何。",
    "X80n1565_009:0190c08": "師曰。此意極難。若是祖宗門下。上根上智。一聞千悟。",
    "X80n1565_009:0190c09": "得大總持。其有根微智劣。若不安禪靜慮。到這裏總",
    "X80n1565_009:0190c10": "須茫然。曰。除此一路。別更有入處否。師曰。有。曰。如何",
    "X80n1565_009:0190c11": "即是。師曰。汝是甚處人。曰。幽州人。師曰。汝還思彼處",
    "X80n1565_009:0190c12": "否。曰。常思。師曰。能思者是心。所思者是境。彼處樓臺",
    "X80n1565_009:0190c13": "林苑。人馬駢闐。汝反思底還有許多般也無。曰。某甲",
    "X80n1565_009:0190c14": "到這裏。總不見有。師曰。汝解猶在心。信位即得。人位",
    "X80n1565_009:0190c15": "未在。曰。除却這箇。別更有意也無。師曰。別有。別無即",
    "X80n1565_009:0190c16": "不堪也。曰。到這裏作麼生即是。師曰。據汝所解。祇得",
    "X80n1565_009:0190c17": "一玄。得坐披衣。向後自看。[邱-丘+益]禮謝之。師接機利物。為",
    "X80n1565_009:0190c18": "宗門標準。再遷東平。將順寂。數僧侍立。師以偈示之",
    "X80n1565_009:0190c19": "曰。一二二三子。平目復仰視。兩口一無舌。即是吾宗",
    "X80n1565_009:0190c20": "旨。至日午。陞座辭眾。復說偈曰。年滿七十七。無常在",
    "X80n1565_009:0190c21": "今日。日輪正當午。兩手攀屈膝。言訖。以兩手抱膝而",
    "X80n1565_009:0190c22": "終。閱明年。南塔涌禪師遷靈骨歸仰山。塔于集雲峰",
    "X80n1565_009:0190c23": "下。諡智通禪師．妙光之塔。",
    "X80n1565_009:0190c24": "鄧州香嚴智閑禪師青州人也。厭俗辭親。觀方慕道。",
    "X80n1565_009:0191a01": "在百丈時性識聰敏。參禪不得。洎丈遷化。遂參溈山。",
    "X80n1565_009:0191a02": "山問。我聞汝在百丈先師處。問一答十。問十答百。此",
    "X80n1565_009:0191a03": "是汝聰明靈利。意解識想。生死根本。父母未生時。試",
    "X80n1565_009:0191a04": "道一句看。師被一問。直得茫然。歸寮將平日看過底",
    "X80n1565_009:0191a05": "文字從頭要尋一句酬對。竟不能得。乃自歎曰。畫餅",
    "X80n1565_009:0191a06": "不可充飢。屢乞溈山說破。山曰。我若說似汝。汝已後",
    "X80n1565_009:0191a07": "罵我去。我說底是我底。終不干汝事。師遂將平昔所",
    "X80n1565_009:0191a08": "看文字燒却。曰。此生不學佛法也。且作箇長行粥飯",
    "X80n1565_009:0191a09": "僧。免役心神。乃泣辭溈山。直過南陽覩忠國師遺跡。",
    "X80n1565_009:0191a10": "遂憩止焉。一日。芟除草木。偶拋瓦礫。擊竹作聲。忽然",
    "X80n1565_009:0191a11": "省悟。遽歸沐浴焚香。遙禮溈山。讚曰。和尚大慈。恩逾",
    "X80n1565_009:0191a12": "父母。當時若為我說破。何有今日之事。乃有頌曰。一",
    "X80n1565_009:0191a13": "擊忘所知。更不假修持。動容揚古路。不墮悄然機。處",
    "X80n1565_009:0191a14": "處無蹤跡。聲色外威儀。諸方達道者。咸言上上機。溈",
    "X80n1565_009:0191a15": "山聞得。謂仰山曰。此子徹也。仰曰。此是心機意識。著",
    "X80n1565_009:0191a16": "述得成。待某甲親自勘過。仰後見師。曰。和尚讚歎師",
    "X80n1565_009:0191a17": "弟發明大事。你試說看。師舉前頌。仰曰。此是夙習記",
    "X80n1565_009:0191a18": "持而成。若有正悟。別更說看。師又成頌曰。去年貧未",
    "X80n1565_009:0191a19": "是貧。今年貧始是貧。去年貧。猶有卓錐之地。今年貧。",
    "X80n1565_009:0191a20": "錐也無。仰曰。如來禪許師弟會。祖師禪未夢見在。師",
    "X80n1565_009:0191a21": "復有頌曰。我有一機。瞬目視伊。若人不會。別喚沙彌。",
    "X80n1565_009:0191a22": "仰乃報溈山。曰。且喜閑師弟會祖師禪也(玄覺云。且道如來禪",
    "X80n1565_009:0191a23": "與祖師禪分不分。長慶稜云。一時坐却)。師初開堂。溈山令僧送書并拄",
    "X80n1565_009:0191a24": "杖至。師接得便哭。蒼天。蒼天。僧曰。和尚為甚麼如此。",
    "X80n1565_009:0191b01": "師曰。祇為春行秋令。上堂。道由悟達。不在語言。況是",
    "X80n1565_009:0191b02": "密密堂堂。曾無間隔。不勞心意。暫借回光。日用全功。",
    "X80n1565_009:0191b03": "迷徒自背。僧問。如何是香嚴境。師曰。華木不滋。問。如",
    "X80n1565_009:0191b04": "何是僊陀婆。師敲禪牀曰。過這裏來。問。如何是現在",
    "X80n1565_009:0191b05": "學。師以扇子旋轉示之。曰。見麼。僧無語。問。如何是正",
    "X80n1565_009:0191b06": "命食。師以手撮而示之。問。如何是無表戒。師曰。待闍",
    "X80n1565_009:0191b07": "黎作俗即說。問。如何是聲色外相見一句。師曰。如某",
    "X80n1565_009:0191b08": "甲未住香嚴時。且道在甚麼處。曰。恁麼則亦不敢道",
    "X80n1565_009:0191b09": "有所在。師曰。如幻人心心所法。問。如何是直截根源",
    "X80n1565_009:0191b10": "佛所印。師拋下拄杖。散手而去。問。如何是佛法大意。",
    "X80n1565_009:0191b11": "師曰。今年霜降早。蕎麥總不收。問。如何是西來意。師",
    "X80n1565_009:0191b12": "以手入懷作拳。展開與之。僧乃跪膝。以兩手作受勢。",
    "X80n1565_009:0191b13": "師曰。是甚麼。僧無對。問。離四句。絕百非。請和尚道。師",
    "X80n1565_009:0191b14": "曰。獵師前不得說本師戒。上堂。若論此事。如人上樹。",
    "X80n1565_009:0191b15": "口銜樹枝。脚不踏枝。手不攀枝。樹下忽有人問。如何",
    "X80n1565_009:0191b16": "是祖師西來意。不對他。又違他所問。若對他。又喪身",
    "X80n1565_009:0191b17": "失命。當恁麼時作麼生即得。時有虎頭招上座出眾",
    "X80n1565_009:0191b18": "云。樹上即不問。未上樹時請和尚道。師乃呵呵大笑。",
    "X80n1565_009:0191b19": "師問。僧甚處來。曰。溈山來。師曰。和尚近日有何言句。",
    "X80n1565_009:0191b20": "曰。有僧問。如何是西來意。和尚竪起拂子。師曰。彼中",
    "X80n1565_009:0191b21": "兄弟作麼生會。曰。彼中商量道。即色明心。附物顯理。",
    "X80n1565_009:0191b22": "師曰。會即便會。著甚死急。僧却問。師意如何。師亦竪",
    "X80n1565_009:0191b23": "起拂子(玄沙云。祇這香嚴脚跟未點地。雲居錫云。甚麼處是香嚴脚跟未點地處)。師有偈",
    "X80n1565_009:0191b24": "曰。子啐母啄。子覺母殻。子母俱亡。應緣不錯。同道唱",
    "X80n1565_009:0191c01": "和。妙玄獨脚。師凡示學徒。語多簡直。有偈頌二百餘",
    "X80n1565_009:0191c02": "篇。隨緣對機。不拘聲律。諸方盛行。後諡襲燈禪師。",
    "X80n1565_009:0191c03": "杭州徑山洪諲禪師吳興人也。僧問。掩息如灰時如",
    "X80n1565_009:0191c04": "何。師曰。猶是時人功幹。曰。幹後如何。師曰。耕人田不",
    "X80n1565_009:0191c05": "種。曰。畢竟如何。師曰。禾熟不臨場。問。龍門不假風雷",
    "X80n1565_009:0191c06": "勢便透得者如何。師曰。猶是一品二品。曰。此既是階",
    "X80n1565_009:0191c07": "級。向上事如何。師曰。吾不知有汝龍門。問。如霜如雪",
    "X80n1565_009:0191c08": "時如何。師曰。猶是污染。曰。不污染時如何。師曰。不同",
    "X80n1565_009:0191c09": "色。許州全明上座先問石霜。一毫穿眾穴時如何。霜",
    "X80n1565_009:0191c10": "曰。直須萬年去。曰。萬年後如何。霜曰。登科任汝登科。",
    "X80n1565_009:0191c11": "㧞萃任汝㧞萃。後問師曰。一毫穿眾穴時如何。師曰。",
    "X80n1565_009:0191c12": "光靴任汝光靴。結果任汝結果。問。如何是長。師曰。千",
    "X80n1565_009:0191c13": "聖不能量。曰。如何是短。師曰。蟭螟眼裏著不滿。其僧",
    "X80n1565_009:0191c14": "不肯。便去舉似石霜。霜曰。祇為太近實頭。僧却問霜。",
    "X80n1565_009:0191c15": "如何是長。霜曰。不屈曲。曰。如何是短。霜曰。雙陸盤中",
    "X80n1565_009:0191c16": "不喝彩。佛日長老訪師。師問。伏承長老獨化一方。何",
    "X80n1565_009:0191c17": "以薦遊峰頂日。曰。朗月當空挂。冰霜不自寒。師曰。莫",
    "X80n1565_009:0191c18": "是長老家風也無。日曰。峭峙萬重關。於中含寶月。師",
    "X80n1565_009:0191c19": "曰。此猶是文言。作麼生是長老家風。日曰。今日賴遇",
    "X80n1565_009:0191c20": "佛日。却問隱密全真。時人知有道不得。太省無辜。時",
    "X80n1565_009:0191c21": "人知有道得。於此二途。猶是時人升降處。未審和尚",
    "X80n1565_009:0191c22": "親道自道如何道。師曰。我家道處無可道。日曰。如來",
    "X80n1565_009:0191c23": "路上無私曲。便請玄音和一場。師曰。任汝二輪更互",
    "X80n1565_009:0191c24": "照。碧潭雲外不相關。日曰。為報白頭無限客。此回年",
    "X80n1565_009:0192a01": "少莫歸鄉。師曰。老少同輪無向背。我家玄路勿參差。",
    "X80n1565_009:0192a02": "日曰。一言定天下。四句為誰宣。師曰。汝言有三四。我",
    "X80n1565_009:0192a03": "道其中一也無。師因有偈曰。東西不相顧。南北與誰",
    "X80n1565_009:0192a04": "留。汝言有三四。我道一也無。光化四年九月二十八",
    "X80n1565_009:0192a05": "日。白眾而化。",
    "X80n1565_009:0192a06": "滁州定山神英禪師因椑樹省和尚行脚時參問。不",
    "X80n1565_009:0192a07": "落數量。請師道。師提起數珠曰。是落不落。樹曰。圓珠",
    "X80n1565_009:0192a08": "三竅。時人知有。請師圓前話。師便打。樹拂袖便出。師",
    "X80n1565_009:0192a09": "曰。三十年後槌胸大哭去在。樹住後示眾曰。老僧三",
    "X80n1565_009:0192a10": "十年前至定山。被他熱謾一上。不同小小。師見首座",
    "X80n1565_009:0192a11": "洗衣。遂問。作甚麼。座提起衣示之。師曰。洗底是甚衣。",
    "X80n1565_009:0192a12": "座曰。關中使鐵錢。師喚維那。移下座挂搭著。",
    "X80n1565_009:0192a13": "襄州延慶山法端禪師僧問。蚯蚓斬為兩段。兩頭俱",
    "X80n1565_009:0192a14": "動。佛性在阿那頭。師展兩手(洞山別云。問底在阿那頭)。師滅後。諡",
    "X80n1565_009:0192a15": "紹真禪師。",
    "X80n1565_009:0192a16": "益州應天和尚僧問。人人盡有佛性。如何是和尚佛",
    "X80n1565_009:0192a17": "性。師曰。汝喚甚麼作佛性。曰。恁麼則和尚無佛性也。",
    "X80n1565_009:0192a18": "師乃呌。快活。快活。",
    "X80n1565_009:0192a19": "福州九峰慈慧禪師初在溈山。山上堂曰。汝等諸人。",
    "X80n1565_009:0192a20": "祇得大機。不得大用。師便抽身出去。溈召之。師更不",
    "X80n1565_009:0192a21": "回顧。溈曰。此子堪為法器。一日辭溈山。曰。某甲辭違",
    "X80n1565_009:0192a22": "和尚。千里之外不離左右。溈動容曰。善為。",
    "X80n1565_009:0192a23": "京兆府米和尚(亦謂七師)參學後。歸受業寺。有老宿問。月",
    "X80n1565_009:0192a24": "中斷井索。時人喚作蛇。未審七師見佛喚作甚麼。師",
    "X80n1565_009:0192b01": "曰。若有佛見。即同眾生(法眼別云。此是甚麼時節問。法燈別云。喚底不是)。老",
    "X80n1565_009:0192b02": "宿曰。千年桃核。師令僧去問仰山曰。今時還假悟也",
    "X80n1565_009:0192b03": "無。仰曰。悟即不無。爭奈落在第二頭。師深肯之。又令",
    "X80n1565_009:0192b04": "僧問洞山曰。那箇究竟作麼生。洞曰。却須問他始得。",
    "X80n1565_009:0192b05": "師亦肯之。僧問。自古上賢。還達真正理也無。師曰。達。",
    "X80n1565_009:0192b06": "曰。祇如真正理作麼生達。師曰。當時霍光賣假銀城",
    "X80n1565_009:0192b07": "與單于。契書是甚麼人做。曰。某甲直得杜口無言。師",
    "X80n1565_009:0192b08": "曰。平地教人作保。問。如何是衲衣下事。師曰。醜陋任",
    "X80n1565_009:0192b09": "君嫌。不挂雲霞色。",
    "X80n1565_009:0192b10": "晉州霍山和尚因仰山一僧到。自稱集雲峯下四藤",
    "X80n1565_009:0192b11": "條天下大禪佛參。師乃喚維那。打鐘著。大禪佛驟步",
    "X80n1565_009:0192b12": "而去。",
    "X80n1565_009:0192b13": "元康和尚因訪石樓。樓纔見便收足坐。師曰。得恁麼",
    "X80n1565_009:0192b14": "威儀周足。樓曰。汝適來見箇甚麼。師曰。無端被人領",
    "X80n1565_009:0192b15": "過。樓曰。須是與麼始為真見。師曰。苦哉。賺殺幾人來。",
    "X80n1565_009:0192b16": "樓便起身。師曰。見則見矣。動則不動。樓曰。盡力道不",
    "X80n1565_009:0192b17": "出定也。師拊掌三下。後有僧舉似南泉。泉曰。天下人",
    "X80n1565_009:0192b18": "斷這箇漢是非不得。若斷得。與他同參。",
    "X80n1565_009:0192b19": "蘄州三角山法遇庵主因荒亂。魁師入山。執刃而問。",
    "X80n1565_009:0192b20": "和尚有甚財寶。師曰。僧家之寶。非君所宜。魁曰。是何",
    "X80n1565_009:0192b21": "寶。師震聲一喝。魁不悟。以刃加之。",
    "X80n1565_009:0192b22": "襄州王敬初常侍視事次。米和尚至。公乃舉筆示之。",
    "X80n1565_009:0192b23": "米曰。還判得虗空否。公擲筆入宅。更不復出。米致疑。",
    "X80n1565_009:0192b24": "明日憑鼓山供養主入探其意。米亦隨至。潛在屏蔽",
    "X80n1565_009:0192c01": "間偵伺。供養主纔坐。問曰。昨日米和尚有甚麼言句。",
    "X80n1565_009:0192c02": "便不相見。公曰。師子齩人。韓獹逐塊。米聞此語。即省",
    "X80n1565_009:0192c03": "前謬。遽出朗笑曰。我會也。我會也。公曰。會即不無。你",
    "X80n1565_009:0192c04": "試道看。米曰。請常侍舉。公乃竪起一隻筯。米曰。這野",
    "X80n1565_009:0192c05": "狐精。公曰。這漢徹也。問僧。一切眾生還有佛性也無。",
    "X80n1565_009:0192c06": "曰。有。公指壁上畵狗子曰。這箇還有也無。僧無對。公",
    "X80n1565_009:0192c07": "自代曰。看齩著汝。",
    "X80n1565_009:0192c08": "南嶽下五世",
    "X80n1565_009:0192c09": "仰山寂禪師法嗣",
    "X80n1565_009:0192c10": "袁州仰山西塔光穆禪師僧問。如何是正聞。師曰。不",
    "X80n1565_009:0192c11": "從耳入。曰。作麼生。師曰。還聞麼。問。祖意教意。是同是",
    "X80n1565_009:0192c12": "別。師曰。同別且置。汝道瓶觜裏甚麼物出來入去。問。",
    "X80n1565_009:0192c13": "如何是西來意。師曰。汝無佛性。問。如何是頓。師作圓",
    "X80n1565_009:0192c14": "相示之。曰。如何是漸。師以手空中撥三下。",
    "X80n1565_009:0192c15": "袁州仰山南塔光涌禪師豫章豐城章氏子。母乳之",
    "X80n1565_009:0192c16": "夕。神光照庭。廐馬皆驚。因以光涌名之。少甚俊敏。依",
    "X80n1565_009:0192c17": "仰山剃度。北遊謁臨濟。復歸侍山。山曰。汝來作甚麼。",
    "X80n1565_009:0192c18": "師曰。禮覲和尚。山曰。還見和尚麼。師曰。見。山曰。和尚",
    "X80n1565_009:0192c19": "何似驢。師曰。某甲見和尚亦不似佛。山曰。若不似佛。",
    "X80n1565_009:0192c20": "似箇甚麼。師曰。若有所似。與驢何別。山大驚曰。凡聖",
    "X80n1565_009:0192c21": "兩忘。情盡體露。吾以此驗人。二十年無決了者。子保",
    "X80n1565_009:0192c22": "任之。山每指謂人曰。此子肉身佛也。僧問。文殊是七",
    "X80n1565_009:0192c23": "佛之師。文殊還有師否。師曰。遇緣即有。曰。如何是文",
    "X80n1565_009:0192c24": "殊師。師竪起拂子。僧曰。莫祇這便是麼。師放下拂子。",
    "X80n1565_009:0193a01": "叉手。問。如何是妙用一句。師曰。水到渠成。問。真佛住",
    "X80n1565_009:0193a02": "在何處。師曰。言下無相。也不在別處。",
    "X80n1565_009:0193a03": "晉州霍山景通禪師初參仰山。山閉目坐。師乃翹起",
    "X80n1565_009:0193a04": "右足曰。如是。如是。西天二十八祖亦如是。中華六祖",
    "X80n1565_009:0193a05": "亦如是。和尚亦如是。景通亦如是。仰山起來。打四藤",
    "X80n1565_009:0193a06": "條。師因此自稱。集雲峰下四藤條天下大禪師(歸宗下。亦",
    "X80n1565_009:0193a07": "名大禪佛有智通)。住後。有行者問。如何是佛法大意。師乃禮",
    "X80n1565_009:0193a08": "拜。者曰。和尚為甚麼禮俗人。師曰。汝不見道尊重弟",
    "X80n1565_009:0193a09": "子。師問僧。甚麼處來。僧提起坐具。師曰。龍頭蛇尾。問。",
    "X80n1565_009:0193a10": "如何是佛。師便打。僧亦打。師曰。汝打我有道理。我打",
    "X80n1565_009:0193a11": "汝無道理。僧無語。師又打趂出。師化緣將畢。先備薪",
    "X80n1565_009:0193a12": "於郊野。徧辭檀信。食訖至薪所。謂弟子曰。日午當來",
    "X80n1565_009:0193a13": "報。至日午。師自執炬登積薪上。以笠置頂後。作圓光",
    "X80n1565_009:0193a14": "相。手執拄杖。作降魔杵勢。立終於紅焰中。",
    "X80n1565_009:0193a15": "杭州無著文喜禪師嘉禾語溪人也。姓朱氏。七歲。依",
    "X80n1565_009:0193a16": "本邑常樂寺(今崇福也)。國清出家剃染。後習律聽教。屬會",
    "X80n1565_009:0193a17": "昌澄汰。反服韜晦。大中初。例重懺度於鹽官齊峯寺。",
    "X80n1565_009:0193a18": "後謁大慈山性空禪師。空曰。子何不徧參乎。師直往",
    "X80n1565_009:0193a19": "五臺山華嚴寺。至金剛窟禮謁。遇一老翁牽牛而行。",
    "X80n1565_009:0193a20": "邀師入寺。翁呼均提。有童子應聲出迎。翁縱牛。引師",
    "X80n1565_009:0193a21": "陞堂。堂宇皆耀金色。翁踞牀指繡墩命坐。翁曰。近自",
    "X80n1565_009:0193a22": "何來。師曰。南方。翁曰。南方佛法如何住持。師曰。末法",
    "X80n1565_009:0193a23": "比丘。少奉戒律。翁曰。多少眾。師曰。或三百。或五百。師",
    "X80n1565_009:0193a24": "却問。此間佛法如何住持。翁曰。龍蛇混雜。凡聖同居。",
    "X80n1565_009:0193b01": "師曰。多少眾。翁曰。前三三。後三三。翁呼童子致茶。并",
    "X80n1565_009:0193b02": "進酥酪。師納其味。心意豁然。翁拈起玻瓈盞。問曰。南",
    "X80n1565_009:0193b03": "方還有這箇否。師曰。無。翁曰。尋常將甚麼喫茶。師無",
    "X80n1565_009:0193b04": "對。師覩日色稍晚。遂問翁。擬投一宿得否。翁曰。汝有",
    "X80n1565_009:0193b05": "執心在。不得宿。師曰。某甲無執心。翁曰。汝曾受戒否。",
    "X80n1565_009:0193b06": "師曰。受戒久矣。翁曰。汝若無執心。何用受戒。師辭退。",
    "X80n1565_009:0193b07": "翁令童子相送。師問童子。前三三。後三三。是多少。童",
    "X80n1565_009:0193b08": "召。大德。師應諾。童曰。是多少。師復問曰。此為何處。童",
    "X80n1565_009:0193b09": "曰。此金剛窟般若寺也。師悽然。悟彼翁者即文殊也。",
    "X80n1565_009:0193b10": "不可再見。即稽首童子。願乞一言為別。童說偈曰。面",
    "X80n1565_009:0193b11": "上無嗔供養具。口裏無嗔吐妙香。心裏無嗔是珍寶。",
    "X80n1565_009:0193b12": "無垢無染是真常。言訖。均提與寺俱隱。但見五色雲",
    "X80n1565_009:0193b13": "中。文殊乘金毛師子往來。忽有白雲自東方來。覆之",
    "X80n1565_009:0193b14": "不見。時有滄州菩提寺僧修政等至。尚聞山石震吼",
    "X80n1565_009:0193b15": "之聲。師因駐錫五臺。咸通三年至洪州觀音參仰山。",
    "X80n1565_009:0193b16": "頓了心契。令充典座。文殊嘗現於粥鑊上。師以攪粥",
    "X80n1565_009:0193b17": "篦便打。曰。文殊自文殊。文喜自文喜。殊乃說偈曰。苦",
    "X80n1565_009:0193b18": "瓠連根苦。甜瓜徹蔕甜。修行三大劫。却被老僧嫌。一",
    "X80n1565_009:0193b19": "日。有異僧來求齋食。師減己分饋之。仰山預知。問曰。",
    "X80n1565_009:0193b20": "適來果位人至。汝給食否。師曰。輟己回施。仰曰。汝大",
    "X80n1565_009:0193b21": "利益。後旋浙住龍泉寺。僧問。如何是涅槃相。師曰。香",
    "X80n1565_009:0193b22": "煙盡處驗。問。如何是佛法大意。師曰。喚院主來。這師",
    "X80n1565_009:0193b23": "僧患顛。問。如何是自己。師默然。僧罔措。再問。師曰。青",
    "X80n1565_009:0193b24": "天蒙昧。不向月邊飛。錢王奏賜紫衣。署無著禪師。將",
    "X80n1565_009:0193c01": "順寂。於子夜告眾曰。三界心盡。即是涅槃。言訖。跏趺",
    "X80n1565_009:0193c02": "而終。白光照室。竹樹同色。塔于靈隱山之西塢。天福",
    "X80n1565_009:0193c03": "二年宣城帥田頵應杭將許思叛渙。縱兵大掠。發師",
    "X80n1565_009:0193c04": "塔。覩肉身不壞。爪髮俱長。武肅錢王異之。遣裨將邵",
    "X80n1565_009:0193c05": "志重加封瘞。至皇朝嘉定庚辰。遷于淨慈山智覺壽",
    "X80n1565_009:0193c06": "禪師塔左。",
    "X80n1565_009:0193c07": "新羅國五觀山順支了悟禪師僧問。如何是西來意。",
    "X80n1565_009:0193c08": "師竪拂子。僧曰。莫這箇便是。師放下拂子。問。以字不",
    "X80n1565_009:0193c09": "成。八字不是。是甚麼字。師作圓相示之。有僧於師前",
    "X80n1565_009:0193c10": "作五花圓相。師畫破作一圓相。",
    "X80n1565_009:0193c11": "袁州仰山東塔和尚僧問。如何是君王劒。師曰。落䌫",
    "X80n1565_009:0193c12": "不采功。曰。用者如何。師曰。不落人手。問。法王與君王",
    "X80n1565_009:0193c13": "相見時如何。師曰。兩掌無私。曰。見後如何。師曰。中間",
    "X80n1565_009:0193c14": "絕像。",
    "X80n1565_009:0193c15": "香嚴閑禪師法嗣",
    "X80n1565_009:0193c16": "吉州止觀和尚僧問。如何是毗盧師。師攔胷與一拓。",
    "X80n1565_009:0193c17": "問。如何是頓。師曰。非梁陳。",
    "X80n1565_009:0193c18": "壽州紹宗禪師僧問。如何是西來意。師曰。好事不出",
    "X80n1565_009:0193c19": "門。惡事行千里。有官人謂師曰。見說江西不立宗。師",
    "X80n1565_009:0193c20": "曰。遇緣即立。曰。遇緣立箇甚麼。師曰。江西不立宗。",
    "X80n1565_009:0193c21": "益州南禪無染禪師僧問。無句之句。師還答也無。師",
    "X80n1565_009:0193c22": "曰。從來祇明恁麼事。曰。畢竟如何。師曰。且問看。",
    "X80n1565_009:0193c23": "益州長平山和尚僧問。視瞬不及處如何。師曰。我眨",
    "X80n1565_009:0193c24": "眼也沒工夫。問。如何是祖師意。師曰。西天來。唐土去。",
    "X80n1565_009:0194a01": "益州崇福演教禪師僧問。如何是寬廓之言。師曰。無",
    "X80n1565_009:0194a02": "口得道。問。如何是西來意。師曰。今日明日。",
    "X80n1565_009:0194a03": "安州大安山清幹禪師僧問。從上諸聖。從何而證。師",
    "X80n1565_009:0194a04": "乃斫額。問。如何是祖師西來意。師曰。羊頭車子推明",
    "X80n1565_009:0194a05": "月。",
    "X80n1565_009:0194a06": "終南山豐德寺和尚僧問。如何是和尚家風。師曰。觸",
    "X80n1565_009:0194a07": "事面牆。問。如何是本來事。師曰。終不更問人。",
    "X80n1565_009:0194a08": "均州武當山佛巖喗禪師僧問。某甲頃年有疾。又中",
    "X80n1565_009:0194a09": "毒藥。請師醫。師曰。二宜湯一椀。問。如何是佛向上事。",
    "X80n1565_009:0194a10": "曰。螺髻子。曰。如何是佛向下事。師曰。蓮華座。",
    "X80n1565_009:0194a11": "江州廬山雙谿田道者僧問。如何是啐啄之機。師以",
    "X80n1565_009:0194a12": "手作啄勢。問。如何是西來意。師曰。甚麼處得箇問頭",
    "X80n1565_009:0194a13": "來。",
    "X80n1565_009:0194a14": "徑山諲禪師法嗣",
    "X80n1565_009:0194a15": "洪州米嶺和尚常語曰。莫過於此。僧問。未審是甚麼",
    "X80n1565_009:0194a16": "莫過於此。師曰。不出是。僧後問長慶。為甚麼不出是。",
    "X80n1565_009:0194a17": "慶曰。汝擬喚作甚麼。",
    "X80n1565_009:0194a18": "雙峰和尚法嗣",
    "X80n1565_009:0194a19": "福州雙峰古禪師本業講經。因參先雙峰。峰問。大德",
    "X80n1565_009:0194a20": "甚麼處住。曰。城裏。峰曰。尋常還思老僧否。問。常思和",
    "X80n1565_009:0194a21": "尚。無由禮覲。峯曰。祇這思底便是大德。師從此領旨。",
    "X80n1565_009:0194a22": "即罷講席。侍奉數年。後到石霜。但隨眾而已。更不參",
    "X80n1565_009:0194a23": "請。眾謂古侍者嘗受雙峰印記。往往聞于石霜。霜欲",
    "X80n1565_009:0194a24": "詰其所悟。而未得其便。師因辭去。霜將拂子送出門",
    "X80n1565_009:0194b01": "首。召曰。古侍者。師回首。霜曰。擬著即差。是著即乖。不",
    "X80n1565_009:0194b02": "擬不是。亦莫作箇會。除非知有莫能知之。好去。好去。",
    "X80n1565_009:0194b03": "師應喏喏。即前邁。尋屬雙峰示寂。師乃繼續住持。僧",
    "X80n1565_009:0194b04": "問。和尚當時辭石霜。石霜恁麼道意作麼生。師曰。祇",
    "X80n1565_009:0194b05": "教我不著是非(玄覺云。且道他會石霜意不會)。",
    "X80n1565_009:0194b06": "南嶽下六世",
    "X80n1565_009:0194b07": "西塔穆禪師法嗣",
    "X80n1565_009:0194b08": "吉州資福如寶禪師僧問。如何是應機之句。師默然。",
    "X80n1565_009:0194b09": "問。如何是玄旨。師曰。汝與我掩却門。問。魯祖面壁。意",
    "X80n1565_009:0194b10": "作麼生。師曰。沒交涉。問。如何是從上真正眼。師槌胸",
    "X80n1565_009:0194b11": "曰。蒼天。蒼天。曰。借問有何妨。師曰。困。問。這箇還受學",
    "X80n1565_009:0194b12": "也無。師曰。未曾钁地栽虗空。問。如何是衲僧急切處。",
    "X80n1565_009:0194b13": "師曰。不過此。問曰。學人未問已前。請師道。師曰。噫。問。",
    "X80n1565_009:0194b14": "如何是一塵入正受。師作入定勢。曰。如何是諸塵三",
    "X80n1565_009:0194b15": "昧起。師曰。汝問阿誰。問。如何是一路涅槃門。師彈指",
    "X80n1565_009:0194b16": "一聲。又展開兩手。曰。如何領會。師曰。不是秋月明。子",
    "X80n1565_009:0194b17": "自橫行八九。問。如何是和尚家風。師曰。飯後三椀茶。",
    "X80n1565_009:0194b18": "師一日拈起蒲團。示眾曰。諸佛菩薩。入理聖人。皆從",
    "X80n1565_009:0194b19": "這裏出。便擲下。擘開胷曰。作麼生。眾無對。問。學人創",
    "X80n1565_009:0194b20": "入叢林。一夏將末。未蒙和尚指教。願垂提拯。師拓開",
    "X80n1565_009:0194b21": "曰。老僧住持已來。未曾瞎却一人眼。師有時坐良久。",
    "X80n1565_009:0194b22": "周視左右曰。會麼。眾曰。不會。師曰。不會即謾汝去也。",
    "X80n1565_009:0194b23": "師一日將蒲團於頭上。曰。汝諸人恁麼時難共語。眾",
    "X80n1565_009:0194b24": "無對。師將坐。却曰。猶較些子。",
    "X80n1565_009:0194c01": "南塔涌禪師法嗣",
    "X80n1565_009:0194c02": "郢州芭蕉山慧清禪師新羅國人也。上堂。拈拄杖示",
    "X80n1565_009:0194c03": "眾曰。你有拄杖子。我與你拄杖子。你無拄杖子。我奪",
    "X80n1565_009:0194c04": "却你拄杖子。靠拄杖下座。僧問。如何是芭蕉水。師曰。",
    "X80n1565_009:0194c05": "冬溫夏凉。問。如何是吹毛劒。師曰。進前三步。曰。用者",
    "X80n1565_009:0194c06": "如何。師曰。退後三步。問。如何是和尚為人一句。師曰。",
    "X80n1565_009:0194c07": "祇恐闍黎不問。上堂。會麼。相悉者少。珍重。問。不語有",
    "X80n1565_009:0194c08": "問時如何。師曰。未出三門千里程。問。如何是自己。師",
    "X80n1565_009:0194c09": "曰。望南看北斗。問。光境俱亡。復是何物。師曰。知。曰。知",
    "X80n1565_009:0194c10": "箇甚麼。師曰。建州九郎。上堂。如人行次。忽遇前面萬",
    "X80n1565_009:0194c11": "丈深坑。背後野火來逼。兩畔是荊棘叢林。若也向前。",
    "X80n1565_009:0194c12": "則墮在坑壍。若也退後。則野火燒身。若也轉側。則被",
    "X80n1565_009:0194c13": "荊棘林礙。當與麼時。作麼生免得。若也免得。合有出",
    "X80n1565_009:0194c14": "身之路。若免不得。墮身死漢。問。如何是提婆宗。師曰。",
    "X80n1565_009:0194c15": "赤幡在左。問僧。近離甚處。僧曰。請師試道看。師曰。將",
    "X80n1565_009:0194c16": "謂是舶上商人。元來是當州小客。問。不問二頭三首。",
    "X80n1565_009:0194c17": "請師直指本來面目。師默然正坐。問。賊來須打。客來",
    "X80n1565_009:0194c18": "須看。忽遇客賊俱來時如何。師曰。屋裏有一緉破草",
    "X80n1565_009:0194c19": "鞋。曰。祇如破草鞋。還堪受用也無。師曰。汝若將去。前",
    "X80n1565_009:0194c20": "凶後不吉。問。北斗藏身。意旨如何。師曰。九九八十一。",
    "X80n1565_009:0194c21": "乃曰。會麼。曰。不會。師曰。一二三四五。師謂眾曰。我年",
    "X80n1565_009:0194c22": "二十八。到仰山參見南塔。見上堂曰。汝等諸人。若是",
    "X80n1565_009:0194c23": "箇漢。從孃肚裏出來便作師子吼。好麼。我於言下歇",
    "X80n1565_009:0194c24": "得身心。便住五載。僧問。古佛未出興時如何。師曰。千",
    "X80n1565_009:0195a01": "年茄子根。曰。出興後如何。師曰。金剛努出眼。上堂。良",
    "X80n1565_009:0195a02": "久曰。也大相辱。珍重。問。如何是祖師意。師曰。汝問那",
    "X80n1565_009:0195a03": "箇祖師意。曰。達磨西來意。師曰。獨自棲棲暗渡江。問。",
    "X80n1565_009:0195a04": "牛頭未見四祖時如何。師曰。知。曰。見後如何。師曰。知。",
    "X80n1565_009:0195a05": "問。甚麼物無兩頭。甚麼物無背面。師曰。我身無兩頭。",
    "X80n1565_009:0195a06": "我語無背面。問。如何是透法身句。師曰。一不得問。二",
    "X80n1565_009:0195a07": "不得休。曰。學人不會。師曰。第三度來。與汝相見。",
    "X80n1565_009:0195a08": "越州清化全怤禪師吳郡崑山人也。初參南塔。塔問。",
    "X80n1565_009:0195a09": "從何而來。師曰。鄂州。塔曰。鄂州使君名甚麼。師曰。化",
    "X80n1565_009:0195a10": "下不敢相觸忤。曰。此地道不畏。師曰。大丈夫何必相",
    "X80n1565_009:0195a11": "試。塔囅(丑忍切)然而笑。遂乃印可。時廬陵安福縣宰建",
    "X80n1565_009:0195a12": "應國禪苑。迎師聚徒。本道上聞。賜名清化。僧問。如何",
    "X80n1565_009:0195a13": "是和尚急切為人處。師曰。朝看東南。暮看西北。曰。不",
    "X80n1565_009:0195a14": "會。師曰。徒誇東陽客。不識西陽珍。問。如何是正法眼。",
    "X80n1565_009:0195a15": "師曰。我却不知。曰。和尚為甚麼不知。師曰。不可青天",
    "X80n1565_009:0195a16": "白日尿牀也。師後還故國。錢氏文穆王特加禮重。晉",
    "X80n1565_009:0195a17": "天福二年丁酉歲。錢氏戍將闢雲峰山建院。亦以清",
    "X80n1565_009:0195a18": "化為名。延師開堂。僧問。如何是佛法大意。師曰。華表",
    "X80n1565_009:0195a19": "柱頭木鶴飛。問。路逢達道人。不將語默對。未審將甚",
    "X80n1565_009:0195a20": "麼對。師曰。眼裏瞳人吹呌子。問。和尚年多少。師曰。始",
    "X80n1565_009:0195a21": "見去年九月九。如今又見秋葉黃。曰。恁麼則無數也。",
    "X80n1565_009:0195a22": "師曰。問取黃葉。曰。畢竟事如何。師曰。六隻骰子滿盆",
    "X80n1565_009:0195a23": "紅。問。亡僧遷化向甚麼處去。師曰。長江無間斷。聚沫",
    "X80n1565_009:0195a24": "任風飄。曰。還受祭祀也無。師曰。祭祀即不無。曰。如何",
    "X80n1565_009:0195b01": "祭祀。師曰。漁歌舉櫂。谷裏聞聲。忠獻王賜紫方袍。師",
    "X80n1565_009:0195b02": "不受。王改以衲衣。仍號純一禪師。師曰。吾非飾讓也。",
    "X80n1565_009:0195b03": "慮後人倣吾而逞欲耳。開運四年秋。示寂。時大風摧",
    "X80n1565_009:0195b04": "震竹木。",
    "X80n1565_009:0195b05": "韶州黃連山義初明微禪師僧問。三乘十二分教即",
    "X80n1565_009:0195b06": "不問。請師開口不答話。師曰。寶華臺上定古今。曰。如",
    "X80n1565_009:0195b07": "何是寶華臺上定古今。師曰。一點墨子。輪流不移。曰。",
    "X80n1565_009:0195b08": "學人全體不會。請師指示。師曰。靈覺雖轉。空華不墜。",
    "X80n1565_009:0195b09": "問。古路無蹤。如何進步。師曰。金烏遶須彌。元與劫同",
    "X80n1565_009:0195b10": "時。曰。恁麼則得達於彼岸也。師曰。黃河三千年一度",
    "X80n1565_009:0195b11": "清。廣主劉氏嚮師道化。請入府內說法。僧問。人王與",
    "X80n1565_009:0195b12": "法王相見時如何。師曰。兩鏡相照。萬象歷然。曰。法王",
    "X80n1565_009:0195b13": "心要。達磨西來。五祖付與曹谿。自此不傳衣鉢。未審",
    "X80n1565_009:0195b14": "碧玉階前。將何付囑。師曰。石羊水上行。木馬夜翻駒。",
    "X80n1565_009:0195b15": "曰。恁麼則我王有感。萬國歸朝。師曰。時人盡唱太平",
    "X80n1565_009:0195b16": "歌。問。如何是佛。師曰。胸題卍字。背負圓光。問。如何是",
    "X80n1565_009:0195b17": "道。師展兩手示之。僧曰。佛之與道。相去幾何。師曰。如",
    "X80n1565_009:0195b18": "水如波。",
    "X80n1565_009:0195b19": "韶州慧林鴻究妙濟禪師僧問。千聖常行此路。如何",
    "X80n1565_009:0195b20": "是此路。師曰。果然不見。問。魯祖面壁。意旨如何。師曰。",
    "X80n1565_009:0195b21": "有甚麼雪處。問。如何是急切事。師曰。鈍漢。問。如何是",
    "X80n1565_009:0195b22": "和尚家風。師曰。諸方大例。問。定慧等學。明見佛性。此",
    "X80n1565_009:0195b23": "理如何。師曰。新修梵宇。",
    "X80n1565_009:0195b24": "南嶽下七世",
    "X80n1565_009:0195c01": "資福寶禪師法嗣",
    "X80n1565_009:0195c02": "吉州資福貞邃禪師僧問。和尚見古人。得何意旨便",
    "X80n1565_009:0195c03": "歇去。師作此[○@魚]相示之。問。如何是古人歌。師作此○",
    "X80n1565_009:0195c04": "相示之。問。如何是最初一句。師曰。未具世界時。闍黎",
    "X80n1565_009:0195c05": "亦在此。問。百丈卷席。意旨如何。師良久。問。古人道。前",
    "X80n1565_009:0195c06": "三三。後三三。意旨如何。師曰。汝名甚麼。曰。某甲。師曰。",
    "X80n1565_009:0195c07": "喫茶去。上堂。隔江見資福剎竿便回去。脚跟下好與",
    "X80n1565_009:0195c08": "三十棒。況過江來。時有僧纔出。師曰。不堪共語。問。如",
    "X80n1565_009:0195c09": "何是古佛心。師曰。山河大地。",
    "X80n1565_009:0195c10": "吉州福壽和尚僧問。祖意教意。是同是別。師展手。問。",
    "X80n1565_009:0195c11": "文殊騎師子。普賢騎象王。未審釋迦騎甚麼。師舉手",
    "X80n1565_009:0195c12": "云。[口*耶]。[口*耶]。",
    "X80n1565_009:0195c13": "潭州鹿苑和尚僧問。餘國作佛。還有異名也無。師作",
    "X80n1565_009:0195c14": "此○相示之。問。如何是鹿苑一路。師曰。吉獠舌頭問",
    "X80n1565_009:0195c15": "將來。問。如何是閉門造車。師曰。南嶽石橋。曰。如何是",
    "X80n1565_009:0195c16": "出門合轍。師曰。拄杖頭鞋。上堂。展手曰。天下老和尚．",
    "X80n1565_009:0195c17": "諸上座命根。總在這裏。有僧出曰。還收得也無。師曰。",
    "X80n1565_009:0195c18": "天台石橋側。曰。某甲不恁麼。師曰。伏惟尚饗。問。如何",
    "X80n1565_009:0195c19": "是世尊不說說。師曰。須彌山倒。曰。如何是迦葉不聞",
    "X80n1565_009:0195c20": "聞。師曰。大海枯竭。",
    "X80n1565_009:0195c21": "芭蕉清禪師法嗣",
    "X80n1565_009:0195c22": "郢州芭蕉山繼徹禪師初參風穴。穴問。如何是正法",
    "X80n1565_009:0195c23": "眼。師曰。泥彈子。穴異之。次謁先芭蕉。蕉上堂舉仰山",
    "X80n1565_009:0195c24": "道。兩口一無舌。此是吾宗旨。師豁然有省。住後。僧問。",
    "X80n1565_009:0196a01": "如何是林溪境。師曰。有山有水。曰。如何是境中人。師",
    "X80n1565_009:0196a02": "曰。三門前。佛殿後。問。如何是深深處。師曰。石人開石",
    "X80n1565_009:0196a03": "戶。石鎻兩頭搖。上堂。昔日如來於波羅奈國。梵王請",
    "X80n1565_009:0196a04": "轉法輪。如來不已而已。有屈宗風。隨機逗教。遂有三",
    "X80n1565_009:0196a05": "乘名字。流傳於天上人間。至今光揚不墜。若據祖宗",
    "X80n1565_009:0196a06": "門下。天地懸殊。上上根機。頓超不異。作麼生是混融",
    "X80n1565_009:0196a07": "一句。還有人道得麼。若道得。有參學眼。若道不得。天",
    "X80n1565_009:0196a08": "寬地窄。便下座。上堂。眼中無翳。空裏無花。水長船高。",
    "X80n1565_009:0196a09": "泥多佛大。莫將問來。我也無答。會麼。問在答處。答在",
    "X80n1565_009:0196a10": "問處。便下座。問。三乘十二分教即不問。如何是宗門",
    "X80n1565_009:0196a11": "一句。師曰。七縱八橫。曰。如何領會。師曰。泥裏倒。泥裏",
    "X80n1565_009:0196a12": "起。問。如何是祖師西來意。師曰。著體汗衫。問。有一人",
    "X80n1565_009:0196a13": "不舍生死。不證涅槃。師還提擕也無。師曰。不提擕。曰。",
    "X80n1565_009:0196a14": "為甚麼不提擕。師曰。林溪粗識好惡。問。如何是吹毛",
    "X80n1565_009:0196a15": "劒。師曰。透。曰。用者如何。師曰。鈍。問。寂寂無依時如何。",
    "X80n1565_009:0196a16": "師曰。未是衲僧分上事。曰。如何是衲僧分上事。師曰。",
    "X80n1565_009:0196a17": "要行即行。要坐即坐。師有偈曰。芭蕉的旨。不挂唇齒。",
    "X80n1565_009:0196a18": "木童唱和。石人側耳。",
    "X80n1565_009:0196a19": "郢州興陽山清讓禪師僧問。大通智勝佛。十劫坐道",
    "X80n1565_009:0196a20": "場。佛法不現前。不得成佛道時如何。師曰。其問甚諦",
    "X80n1565_009:0196a21": "當。曰。既是坐道場。為甚麼不得成佛道。師曰。為伊不",
    "X80n1565_009:0196a22": "成佛。",
    "X80n1565_009:0196a23": "洪州幽谷山法滿禪師僧問。如何是道。師良久曰。會",
    "X80n1565_009:0196a24": "麼。曰。學人不會。師曰。聽取一偈。話道語下無聲。舉揚",
    "X80n1565_009:0196b01": "奧旨丁寧。禪要如今會取。不須退後消停。",
    "X80n1565_009:0196b02": "郢州芭蕉山遇禪師僧問。如何是祖師西來意。師曰。",
    "X80n1565_009:0196b03": "是星皆拱北。無水不朝東。曰。爭奈學人未會何。師曰。",
    "X80n1565_009:0196b04": "逢人但恁麼舉。",
    "X80n1565_009:0196b05": "郢州芭蕉山圓禪師僧問。如何是和尚接人一句。師",
    "X80n1565_009:0196b06": "曰。要頭截取去。曰。豈無方便。師曰。心不負人。面無慚",
    "X80n1565_009:0196b07": "色。上堂。三千大千世界。夜來被老僧都合成一塊。輥",
    "X80n1565_009:0196b08": "向須彌頂上。帝釋大怒。拈得撲成粉碎。諸上座還覺",
    "X80n1565_009:0196b09": "頭痛也無。良久曰。莫不識痛痒好。珍重。",
    "X80n1565_009:0196b10": "彭州承天院辭確禪師僧問。學人有一隻箭。射即是。",
    "X80n1565_009:0196b11": "不射即是。師曰。作麼生是闍黎箭。僧便喝。師曰。這箇",
    "X80n1565_009:0196b12": "是草箭子。曰。如何是和尚箭。師曰。禁忌須屈指。禱祈",
    "X80n1565_009:0196b13": "便扣牙。問。心隨萬境轉。阿那箇是轉萬境底心。師曰。",
    "X80n1565_009:0196b14": "嘉州大像古人鐫。問。眾罪如霜露。慧日能消除時如",
    "X80n1565_009:0196b15": "何。師曰。亭臺深夜雨。樓閣靜時鐘。曰。為甚麼因緣會",
    "X80n1565_009:0196b16": "遇時。果報還自受。師曰。管筆能書。片舌解語。開堂日",
    "X80n1565_009:0196b17": "示眾。正令提綱。猶是揑窠造偽。佛法祗對。特地謾驀",
    "X80n1565_009:0196b18": "上流。問著即參差。答著即交互。大德擬向甚麼處下",
    "X80n1565_009:0196b19": "口。然則如是。事無一向。權柄在手。縱奪臨機。有疑請",
    "X80n1565_009:0196b20": "問。僧問。如何是第一義。師曰。群峰穿海去。滴水下巖",
    "X80n1565_009:0196b21": "來。問。師唱誰家曲。宗風嗣阿誰。師曰。道頭會尾。舉意",
    "X80n1565_009:0196b22": "知心。",
    "X80n1565_009:0196b23": "興元府牛頭山精禪師僧問。如何是古佛心。師曰。東",
    "X80n1565_009:0196b24": "海浮漚。曰。如何領會。師曰。秤鎚落井。問。不居凡聖是",
    "X80n1565_009:0196c01": "甚麼人。師曰。梁朝傅大士。曰。此理如何。師曰。楚國孟",
    "X80n1565_009:0196c02": "甞君。",
    "X80n1565_009:0196c03": "益州覺城院信禪師僧問。如何是出身一路。師曰。三",
    "X80n1565_009:0196c04": "門前。曰。如何領會。師曰。緊峭草鞋。",
    "X80n1565_009:0196c05": "郢州芭蕉山閑禪師僧問。十語九不中時如何。師曰。",
    "X80n1565_009:0196c06": "閉門屋裏坐。抱首哭蒼天。",
    "X80n1565_009:0196c07": "郢州芭蕉山令遵禪師僧問。直得無下口處時如何。",
    "X80n1565_009:0196c08": "師曰。便須進一步。曰。向甚麼處下脚。師曰。東山西嶺",
    "X80n1565_009:0196c09": "上。",
    "X80n1565_009:0196c10": "慧林究禪師法嗣",
    "X80n1565_009:0196c11": "韶州靈瑞和尚俗士問。如何是佛。師喝曰。汝是村裏",
    "X80n1565_009:0196c12": "人。僧問。如何是西來意。師曰。十萬八千里。問。如何是",
    "X80n1565_009:0196c13": "本來心。師曰。坐却毗廬頂。出沒太虗中。問。如何是教",
    "X80n1565_009:0196c14": "外別傳底事。師曰。兩箇靈龜泥裏鬬。直至如今困未",
    "X80n1565_009:0196c15": "休。曰。不會。師曰。木鷄銜卵走。燕雀乘虎飛。潭中魚不",
    "X80n1565_009:0196c16": "現。石女却生兒。",
    "X80n1565_009:0196c17": "南嶽下八世",
    "X80n1565_009:0196c18": "報慈韶禪師法嗣",
    "X80n1565_009:0196c19": "蘄州三角山志謙禪師僧問。如何是佛。師曰。速禮三",
    "X80n1565_009:0196c20": "拜。僧禮拜。師曰。一撥便轉。",
    "X80n1565_009:0196c21": "郢州興陽詞鐸禪師僧問。佛界與眾生界相去多少。",
    "X80n1565_009:0196c22": "師曰。道不得。曰。真箇那。師曰。有些子。",
    "X80n1565_009:0196c24": "五燈會元卷第九",
    "X80n1565_009:0197a01": "音釋頵(於倫切)"
}