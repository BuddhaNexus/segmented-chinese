{
    "T44n1848_014:0370a21": "起信論疏筆削記卷第十四",
    "T44n1848_014:0370a23": "長水沙門子璿錄",
    "T44n1848_014:0370a24": "◎問有三段。一指前按定。論悉有真如等者。",
    "T44n1848_014:0370a25": "凡是有情皆具本覺無二圓滿。以皆具故。熏",
    "T44n1848_014:0370a26": "義合齊故。云等皆。論云何下。二述其所疑。現",
    "T44n1848_014:0370a27": "在等者。約橫說也。現今且見有信者寡。無信",
    "T44n1848_014:0370a28": "者眾。論無量等者。合云前後無量差別。譯者",
    "T44n1848_014:0370a29": "迴文不盡也。未來等者。此約竪說。約望未來",
    "T44n1848_014:0370b01": "發起信心。遲速不等故云前後。更有厚薄進",
    "T44n1848_014:0370b02": "退邪正等異。故云無量差別。此乃橫則有無",
    "T44n1848_014:0370b03": "差別。竪則前後差別。前後之言亦通過去。內",
    "T44n1848_014:0370b04": "熏等者。熏既是齊信亦合齊。不合有於如是",
    "T44n1848_014:0370b05": "差別。論皆應下三結成其難。一時者有二意。",
    "T44n1848_014:0370b06": "一揀信之有無。二揀起之前後。自知有真如",
    "T44n1848_014:0370b07": "法。是信解勤修方便是行。等入涅槃是證。一",
    "T44n1848_014:0370b08": "時之言須通此三而轉。執別等者。謂執有信",
    "T44n1848_014:0370b09": "無信前後等別。便疑真如亦有等類不同也。",
    "T44n1848_014:0370b10": "論答中二。初標所疑也。本一者。凡聖一體平",
    "T44n1848_014:0370b11": "等無二也。淨名云。一切眾生皆如也。眾聖賢",
    "T44n1848_014:0370b12": "亦如也。至於彌勒亦如也。此一句標所疑之",
    "T44n1848_014:0370b13": "通。下則釋所執之別。",
    "T44n1848_014:0370b14": "論而有下。二釋所執三。初明所依根本差別",
    "T44n1848_014:0370b15": "也。疏根本等者。既是生滅妄法法爾。不得平",
    "T44n1848_014:0370b16": "等。眾生具此各各不同。不同真如一體平等。",
    "T44n1848_014:0370b17": "故云厚薄。前後亦爾者。厚者即遲信。薄者則",
    "T44n1848_014:0370b18": "速信。信之厚薄進退等例知。非彼等者。過在",
    "T44n1848_014:0370b19": "無明有厚薄。不是真如成等差。",
    "T44n1848_014:0370b20": "論過河沙下。二約能依。二障差別。二先所知",
    "T44n1848_014:0370b21": "障等上者。意明煩惱數過河沙等上。又約所",
    "T44n1848_014:0370b22": "障法門。既多能障之惑遂成無量故。云河沙",
    "T44n1848_014:0370b23": "等上。等者。等微塵也。詳之。疏無知者。迷俗",
    "T44n1848_014:0370b24": "諦門中事法以不能正知不能盡知故。麁分",
    "T44n1848_014:0370b25": "者以所知中有二分故。一迷理者為細。二迷",
    "T44n1848_014:0370b26": "事為麁。天台號為塵沙。小乘名為不染污無",
    "T44n1848_014:0370b27": "知。今是此分也。",
    "T44n1848_014:0370b28": "論我見下。二煩惱障也。疏四住者。即六麁之",
    "T44n1848_014:0370b29": "中二也。何故不對五意。以五意是所依眾生。",
    "T44n1848_014:0370c01": "無知四住是彼所有。今取此二正障。信心及",
    "T44n1848_014:0370c02": "諸觀智故偏舉也。疏文亦爾。何故二障俱名",
    "T44n1848_014:0370c03": "煩惱。以此二障體皆虛妄性喧煩故。非是寂",
    "T44n1848_014:0370c04": "靜通名煩惱。",
    "T44n1848_014:0370c05": "論如是下三雙結難了。疏皆依下若據生起。",
    "T44n1848_014:0370c06": "即次第而生。今此橫論故皆依無明也。非一",
    "T44n1848_014:0370c07": "謂二障互為前後差別。則等分偏增有殊。佛",
    "T44n1848_014:0370c08": "了等者。降此已還各隨其分。未能盡知。唯佛",
    "T44n1848_014:0370c09": "窮證。故能知也。故前疏云。若至心源得於無",
    "T44n1848_014:0370c10": "念。則遍知一切眾生一心動轉四相差別。",
    "T44n1848_014:0370c11": "立理中。疏若獨等者。反縱所難。然今下順通",
    "T44n1848_014:0370c12": "其義。故致下結答。故上下引證。並可見。",
    "T44n1848_014:0370c13": "喻中論木喻眾生。火性喻本覺。人知喻佛等。",
    "T44n1848_014:0370c14": "方便即鑽燧之事。喻悲願說法。燒木即先有",
    "T44n1848_014:0370c15": "火起。火喻發心修行。燒木喻斷煩惱。此中若",
    "T44n1848_014:0370c16": "無及不假之言。正顯闕緣也。",
    "T44n1848_014:0370c17": "法中論為緣者。即慈悲願護說法教導。合正",
    "T44n1848_014:0370c18": "用鑽燧等。入涅槃者。合上火出木盡灰飛煙",
    "T44n1848_014:0370c19": "滅也。上喻中雖無顯文。以燒木之言。便含此",
    "T44n1848_014:0370c20": "義。",
    "T44n1848_014:0370c21": "闕因中論未有熏力者。如濕木之遇繩鑽。雖",
    "T44n1848_014:0370c22": "有火性而鑽之不生。障者亦爾。雖有本覺聞",
    "T44n1848_014:0370c23": "法亦不悟解。不能究竟等者。亦有聞法信受。",
    "T44n1848_014:0370c24": "暫時發心。然鮮克有終。不能久永。如下所說。",
    "T44n1848_014:0370c25": "或有見佛色相。或供眾僧。或因二乘。或學他",
    "T44n1848_014:0370c26": "發心。悉不決定。或退凡夫二乘之地。此如濕",
    "T44n1848_014:0370c27": "木鑽時還有熱氣。然不能出火燒木。如世間",
    "T44n1848_014:0370c28": "法甚眾。於中信解修趣者實難其人。良以內",
    "T44n1848_014:0370c29": "熏力微惑障厚重。以喻類法。昭然可見。",
    "T44n1848_014:0371a01": "明得中論因緣具者。如乾木之遇繩鑽也。諸",
    "T44n1848_014:0371a02": "佛等者。此則揀異二乘等。以顯遇真善知識",
    "T44n1848_014:0371a03": "也。然此段文有二種加義。初以慈悲等是冥",
    "T44n1848_014:0371a04": "加。由冥加故起信修善。次從以修下是顯加。",
    "T44n1848_014:0371a05": "謂現身說法。由顯加故進行證果。於中修善",
    "T44n1848_014:0371a06": "成熟一句。躡前起後也然前喻文正喻初段",
    "T44n1848_014:0371a07": "冥加之意。若喻後段顯加之文。應如加之以",
    "T44n1848_014:0371a08": "積薪鼓之。以烈風則令前木都盡也。疏自分",
    "T44n1848_014:0371a09": "者。創發其心。始修善行。此親賴前因緣之力",
    "T44n1848_014:0371a10": "故。云自分也。勝進者。若推其本。亦是前來內",
    "T44n1848_014:0371a11": "外熏力。今約末而論。並前自分。又校一重故",
    "T44n1848_014:0371a12": "云勝進。示義等者。謂示義令解。教行令行獲",
    "T44n1848_014:0371a13": "大法利故生法喜。斯則自分當信位。勝進當",
    "T44n1848_014:0371a14": "解行。向即十迴向。道即地上行。涅槃即佛果",
    "T44n1848_014:0371a15": "也。然善友與行人相值誠難。且如世間有欲",
    "T44n1848_014:0371a16": "發心者。則不遇真善知識。有真善知識。則不",
    "T44n1848_014:0371a17": "見發心之人。感應道交實為不易。如涅槃中",
    "T44n1848_014:0371a18": "針芥之喻。并法華中龜木之喻。此皆顯善友",
    "T44n1848_014:0371a19": "難值。今之行者儻偶斯緣。聞法解悟。豈不思",
    "T44n1848_014:0371a20": "夙植德本。而無欣慶乎。而不求進乎。豈不思",
    "T44n1848_014:0371a21": "後世為先業所牽。得如今世遇勝友乎。誠宜",
    "T44n1848_014:0371a22": "勉之。◎",
    "T44n1848_014:0371a23": "◎二徵列。疏為於下約能應明差別。凡小是",
    "T44n1848_014:0371a24": "機為彼機故。現形不同也。謂應以佛菩薩等",
    "T44n1848_014:0371a25": "身得度者。即現其身等。隨機萬變不可一準。",
    "T44n1848_014:0371a26": "以彼事識從境而起。不了唯心。隨其分別情",
    "T44n1848_014:0371a27": "量所不同也。此則差別在佛。差別即緣也。",
    "T44n1848_014:0371a28": "亦可下約能感明差別三乘不同。已是差別。",
    "T44n1848_014:0371a29": "況復各有勝劣之異宜樂之殊。此則差別在",
    "T44n1848_014:0371b01": "機。緣即屬佛。差別之緣也。然由機之差別。遂",
    "T44n1848_014:0371b02": "令應有差別。非謂佛身有異相。爾如鏡光是",
    "T44n1848_014:0371b03": "一像異由形也。謂三賢下出差別緣體。下說",
    "T44n1848_014:0371b04": "十住菩薩便能現八相化利眾生。況其上位",
    "T44n1848_014:0371b05": "豈不然乎。為諸下約能化顯平等。菩薩則始",
    "T44n1848_014:0371b06": "從信位。終至十地。業識者。必兼現轉。但現一",
    "T44n1848_014:0371b07": "味佛身。更無三乘之異故云唯現。以此菩薩",
    "T44n1848_014:0371b08": "深解境界唯心。不外執定相。故現平等佛身。",
    "T44n1848_014:0371b09": "與其為緣。此即平等在佛也。故下文云。以同",
    "T44n1848_014:0371b10": "體智力故。隨應見聞。而現作業。亦可下約所",
    "T44n1848_014:0371b11": "化顯平等。同發大心同信大法。同解大義。同",
    "T44n1848_014:0371b12": "修大行。同無退轉。故皆平等。此則平等在機",
    "T44n1848_014:0371b13": "也。故文云。依於三昧。乃得平等見諸佛身。持",
    "T44n1848_014:0371b14": "業依士亦同前說。謂初地下出緣體。謂登地",
    "T44n1848_014:0371b15": "已去菩薩。以無分別智證平等理。知一切",
    "T44n1848_014:0371b16": "眾生真如平等無異。故現平等佛身應眾生",
    "T44n1848_014:0371b17": "也。",
    "T44n1848_014:0371b18": "一感用因。疏機欲人者。此人是樂欲修進之",
    "T44n1848_014:0371b19": "機。即諸求三乘人也。外緣體者。即三賢已上",
    "T44n1848_014:0371b20": "菩薩。及佛皆能作此緣故。修行時者。謂始起",
    "T44n1848_014:0371b21": "厭求修習善根時也。於中有發意求三乘道果",
    "T44n1848_014:0371b22": "之異。論乃至得佛者有二義。一則於中有羅",
    "T44n1848_014:0371b23": "漢辟支。故云乃至。二者。此中但說從始發心。",
    "T44n1848_014:0371b24": "終至成佛中間所經劫數。值遇外緣不能具",
    "T44n1848_014:0371b25": "敘時節。故超越而言云乃至也。器者喻也。方",
    "T44n1848_014:0371b26": "圓大小各有分量。三乘勝劣可以類之。則受",
    "T44n1848_014:0371b27": "道之機器也。",
    "T44n1848_014:0371b28": "開總中。論父母等者。如釋迦之度羅睺。父之",
    "T44n1848_014:0371b29": "力也。又度諸母子姪等。眷屬諸親力也。又如",
    "T44n1848_014:0371c01": "淨德與淨藏淨眼。共化妙莊嚴王。亦眷屬之",
    "T44n1848_014:0371c02": "力也。謂彼等宜以此類化度故。佛為現父母",
    "T44n1848_014:0371c03": "等身。餘意例同。論給使者。即供給走使。涅槃",
    "T44n1848_014:0371c04": "經云。榮豪自貴。我於其人為作僕使。趨走給",
    "T44n1848_014:0371c05": "侍。淨名云。見須供侍者。現為作僮僕。既悅可",
    "T44n1848_014:0371c06": "其意。乃發以道心。論知友者。知聞朋友。如鶖",
    "T44n1848_014:0371c07": "子之化目連。以切磋琢。磨共成其器。論冤家",
    "T44n1848_014:0371c08": "者。如未生冤王弒害父母。令其獲得果證。又",
    "T44n1848_014:0371c09": "如無厭足王以殺事故。令眾皆得解脫門。論",
    "T44n1848_014:0371c10": "四攝者。一布施。令他附己。二愛語。為他說法",
    "T44n1848_014:0371c11": "熏成淨種。三利行。隨彼所行方便利之。令善",
    "T44n1848_014:0371c12": "根成熟。四同事。過惡同惡而斷彼惡。遇善同",
    "T44n1848_014:0371c13": "善而進彼善。以此四事隨機曲誘。攝令入道。",
    "T44n1848_014:0371c14": "然於五中唯第四是逆方便。餘皆順也。",
    "T44n1848_014:0371c15": "二攝別中論無量行緣者。若干種心皆須稱",
    "T44n1848_014:0371c16": "可。隨時方便難以具陳。不能言數。故云無量。",
    "T44n1848_014:0371c17": "如法華說觀音妙音現化等。即斯事也。",
    "T44n1848_014:0371c18": "二辨用中。論以起下是能熏。眾生下是所熏。",
    "T44n1848_014:0371c19": "增長善根是利益也。善根謂信心展轉。能生",
    "T44n1848_014:0371c20": "解行證等枝葉華果故言增長。若見者。或見",
    "T44n1848_014:0371c21": "其形。或覩神變。如前現其差別形事。令彼見",
    "T44n1848_014:0371c22": "者歡喜生善破惡入理。乃至一二三四益等。",
    "T44n1848_014:0371c23": "故淨名云。或有怖畏。或歡喜。或生厭離。或",
    "T44n1848_014:0371c24": "斷疑等。若聞者。或聞彼教勸令入道。或因聞",
    "T44n1848_014:0371c25": "彼所誦經教。尋文生解成聞慧故。或則聞說",
    "T44n1848_014:0371c26": "自他功德。而發善心。",
    "T44n1848_014:0371c27": "一就根開緣中。論近遠二緣者。由障有厚薄",
    "T44n1848_014:0371c28": "故。遂令內熏有力無力。由內熏故。外值勝緣",
    "T44n1848_014:0371c29": "發起善根。遂有勝劣。由勝劣故。令根有熟不",
    "T44n1848_014:0372a01": "熟。以此遂成利根鈍根入道遲速也。",
    "T44n1848_014:0372a02": "二各開中。論增長行緣者。諸佛為緣。為令三",
    "T44n1848_014:0372a03": "乘行人各增自行。以入正觀故。疏方便行者。",
    "T44n1848_014:0372a04": "即正觀之方便也。見道已前所修諸行。皆是",
    "T44n1848_014:0372a05": "入理之方便故。論受道緣。三乘行人入見道",
    "T44n1848_014:0372a06": "已去。親證真如。名為受道。此亦諸佛為緣。令",
    "T44n1848_014:0372a07": "其入證也。疏四攝者。謂諸佛菩薩為緣。增長",
    "T44n1848_014:0372a08": "彼行人行四攝法。以利他也。三空等者。謂空",
    "T44n1848_014:0372a09": "無相無願解脫門。亦是為彼作緣。令其住於",
    "T44n1848_014:0372a10": "三解脫門以自利也。非謂諸佛欲為眾生作",
    "T44n1848_014:0372a11": "緣。先要內住三空之理。斯二種緣皆依士釋。",
    "T44n1848_014:0372a12": "然此二緣若據論意。理合遍通因果諸位。如",
    "T44n1848_014:0372a13": "未入信前。不信因果三寶真如。名未受道。佛",
    "T44n1848_014:0372a14": "菩薩等以之為緣。令彼信受始為道器。名受",
    "T44n1848_014:0372a15": "道緣。既入信已。所修十種信心之行。亦假其",
    "T44n1848_014:0372a16": "緣。令行增長名增長行緣。如未入十解十地",
    "T44n1848_014:0372a17": "佛地等。名未受道。假其緣力而得受解入證。",
    "T44n1848_014:0372a18": "得涅槃等。俱名受道若從解位已去。修地前",
    "T44n1848_014:0372a19": "行。見道已去修地上行。佛等為緣。令其增長。",
    "T44n1848_014:0372a20": "名增長行。如八地菩薩。得無相無功用故。擬",
    "T44n1848_014:0372a21": "入涅槃不進九地。佛為此故現身七勸。然後",
    "T44n1848_014:0372a22": "發行進入彌速。豈非增長行緣耶。乃至垂成",
    "T44n1848_014:0372a23": "正覺。亦假諸佛為緣也。受道增長或先或後。",
    "T44n1848_014:0372a24": "二俱通也。問此是差別緣如前疏文。只配凡",
    "T44n1848_014:0372a25": "夫二乘。如何將此為三賢已上耶。答若如疏",
    "T44n1848_014:0372a26": "配。何故前論云。從初發意始求道時。乃至得",
    "T44n1848_014:0372a27": "佛於中若見若念耶。應知此差別一緣。通為",
    "T44n1848_014:0372a28": "凡夫二乘諸位菩薩也。問平等一緣如疏。唯",
    "T44n1848_014:0372a29": "配三賢已上。前信位中得有此緣否。答若據",
    "T44n1848_014:0372b01": "論意。亦可通前。以下文云所謂眾生依於三",
    "T44n1848_014:0372b02": "昧。乃得平等見諸佛故。如十信位。正修真如",
    "T44n1848_014:0372b03": "三昧。於中見者豈非平等緣耶。應知前差別",
    "T44n1848_014:0372b04": "緣不約定中所見。但是隨類隨宜。現十界身",
    "T44n1848_014:0372b05": "等故名差別。若依三昧見平等佛身。無分齊",
    "T44n1848_014:0372b06": "相者。即平等緣。疏中前文且約依識熏習。以",
    "T44n1848_014:0372b07": "辨二緣。亦一往爾。學者知之。",
    "T44n1848_014:0372b08": "一能作平等。疏平等心者。九類皆度不揀擇",
    "T44n1848_014:0372b09": "故。論自然熏習者有二。一以本悲願。常熏本",
    "T44n1848_014:0372b10": "覺不曾捨離。二無緣慈悲常熏眾生。攝取不",
    "T44n1848_014:0372b11": "捨不待作意。故曰自然。疏常用者。無作妙用",
    "T44n1848_014:0372b12": "有感斯應也。論同體智者。謂此智與真如體",
    "T44n1848_014:0372b13": "同故。又能知一切凡聖染淨同一真故。此根",
    "T44n1848_014:0372b14": "本智也。下云而現作業。即後得智。疏釋成常",
    "T44n1848_014:0372b15": "用者。亦是釋成平等所以。以真如之性平等",
    "T44n1848_014:0372b16": "無斷無盡。故能普度常不捨離。此如下信成",
    "T44n1848_014:0372b17": "就發心大願平等方便中說。論隨應見聞者。",
    "T44n1848_014:0372b18": "隨彼菩薩位中。所應見者。各見佛身及與淨",
    "T44n1848_014:0372b19": "土。可應聞者。各聞說法示教利喜。現作業者。",
    "T44n1848_014:0372b20": "謂現大小化身。土之業用也。此則現身說法。",
    "T44n1848_014:0372b21": "皆是起緣熏之用。故疏云顯其用相也。亦可",
    "T44n1848_014:0372b22": "文中皆願度脫是第一心也。度脫即是令得",
    "T44n1848_014:0372b23": "滅度解脫也。一切眾生是廣大心。常恒不捨",
    "T44n1848_014:0372b24": "是常心。同體智是不顛倒心。以有智故無人",
    "T44n1848_014:0372b25": "我相也。已上皆顯平等緣體也。後二句顯其",
    "T44n1848_014:0372b26": "用相。",
    "T44n1848_014:0372b27": "二對機中。論三昧。秦言正受。不受諸受故。即",
    "T44n1848_014:0372b28": "念佛三昧平等見佛。即法身佛也。以依三昧",
    "T44n1848_014:0372b29": "見佛色身。即見法身。以不取色分齊相故。此",
    "T44n1848_014:0372c01": "即同真如三昧也。疏無有彼此等。釋前平等。",
    "T44n1848_014:0372c02": "可知。",
    "T44n1848_014:0372c03": "一標中。論此體用熏習下略不言相者。與體",
    "T44n1848_014:0372c04": "無二故。此以所起行望能熏體用。以辨相",
    "T44n1848_014:0372c05": "應。",
    "T44n1848_014:0372c06": "三釋。疏明行劣等者。意識五意皆是妄心能",
    "T44n1848_014:0372c07": "所分別。未稱平等真如。但依信力修進而隨",
    "T44n1848_014:0372c08": "順之。凡即未入信位。菩薩即十信三賢已去。",
    "T44n1848_014:0372c09": "此義正如上妄心熏真如處說。論未得等者。",
    "T44n1848_014:0372c10": "以未得無分別心故。未與真如體相應。以地",
    "T44n1848_014:0372c11": "前菩薩未亡能所分別故。即所起行未與能",
    "T44n1848_014:0372c12": "熏體合也。疏正體智。即是無分別心。正能會",
    "T44n1848_014:0372c13": "理之智名正體智。體即會合義。正體即智。持",
    "T44n1848_014:0372c14": "業得名。若以正體為真如。即依主釋。法身體",
    "T44n1848_014:0372c15": "即真如也。但以約人所說故。云法身化身等。",
    "T44n1848_014:0372c16": "約法所說故。云真如體用等。論未得自在業",
    "T44n1848_014:0372c17": "者。以證真之後所有起行。盡是真如妙用平",
    "T44n1848_014:0372c18": "等之行。一一行皆從真起。皆稱如理是真體之",
    "T44n1848_014:0372c19": "業用也。故云自在業。今此位中未得此行故。",
    "T44n1848_014:0372c20": "不得與用相應。此則所起行。未與能熏用合",
    "T44n1848_014:0372c21": "也。以能熏用從真體起。自在業亦從真起。二",
    "T44n1848_014:0372c22": "用若合。同是一體。名曰相應。地前闕此故云",
    "T44n1848_014:0372c23": "未得。若至地上即得相應。便能與三賢等人。",
    "T44n1848_014:0372c24": "作能熏緣也。問若然者。何以前說三賢起用。",
    "T44n1848_014:0372c25": "與小乘等為外緣耶。答前所說者。但是依於",
    "T44n1848_014:0372c26": "願力及三昧力。能起差別緣。實未能有自然",
    "T44n1848_014:0372c27": "業用。為平等緣爾疏證真後得智者。證真之",
    "T44n1848_014:0372c28": "後所起之智故。或可此智亦能證真。以能重",
    "T44n1848_014:0372c29": "慮緣真作相見道故。",
    "T44n1848_014:0373a01": "二中論法身菩薩者。初地已上乃至十地。皆",
    "T44n1848_014:0373a02": "名法身。以得平等智證真如理。以真如法為",
    "T44n1848_014:0373a03": "身故。疏如理等者。所起行與能熏體合也。即",
    "T44n1848_014:0373a04": "上法身是其所合。謂此菩薩以法為身。人法",
    "T44n1848_014:0373a05": "不異故。然如理即前正體之異名。能證真如",
    "T44n1848_014:0373a06": "理之智。依主釋。論與諸佛等者。既得無分別",
    "T44n1848_014:0373a07": "心與理冥會。依真起行遍修一切。自利利他",
    "T44n1848_014:0373a08": "合佛智用。二用一體名曰相應。然此段論若",
    "T44n1848_014:0373a09": "望前文。有所不齊。以前文說未相應。則正體",
    "T44n1848_014:0373a10": "後得各舉一能一所。今此段文於前舉能於",
    "T44n1848_014:0373a11": "後舉所。文之巧略互現而已。別無他意。疏文",
    "T44n1848_014:0373a12": "順解便成義補。其理昭然。疏如量智者。即上",
    "T44n1848_014:0373a13": "後得之異名。如彼彼眾生器量。如彼彼俗諦",
    "T44n1848_014:0373a14": "分量。悉皆知故。證真等者。依所證真理為軌",
    "T44n1848_014:0373a15": "則。故所行之行皆契真如。故云法力。但有信",
    "T44n1848_014:0373a16": "力者。地前既未契真。但能信順緣真修行。故",
    "T44n1848_014:0373a17": "非法力。地上名真修。地前名緣修。即斯義也。",
    "T44n1848_014:0373a18": "八地已去者。約無功用行以釋自然也。諸說",
    "T44n1848_014:0373a19": "自發心修行。已來至此地。已經二無數劫。自",
    "T44n1848_014:0373a20": "此之後任運相應。如下水船不勞篙棹。然猶",
    "T44n1848_014:0373a21": "更經一無數劫方至佛果。今詳此段論意。不",
    "T44n1848_014:0373a22": "須別配八地方說自然。但是地上菩薩證真",
    "T44n1848_014:0373a23": "起行。皆依法力。皆是自然。末必須到八地。學",
    "T44n1848_014:0373a24": "者知之。論熏習真如等者。證真起行還熏真",
    "T44n1848_014:0373a25": "如。何有無明而不除滅。如日輪發照還照日",
    "T44n1848_014:0373a26": "輪。豈有昏闇在中而能違拒哉。疏妄滅行成",
    "T44n1848_014:0373a27": "者。謂九相既滅萬行成就。萬行成故。德備河",
    "T44n1848_014:0373a28": "沙。九相滅故妙絕塵累。問地上菩薩亦有智",
    "T44n1848_014:0373a29": "識等四意。如何得說相應而異地前耶。答相",
    "T44n1848_014:0373b01": "續識是法執分別。初地已除故。得無分別智",
    "T44n1848_014:0373b02": "與理相契。智識雖在。但是俱生不障見道。又",
    "T44n1848_014:0373b03": "出觀即有入觀即無。況從一地已去分除。七",
    "T44n1848_014:0373b04": "地都盡。二麁之識既盡。妙平二智已成。內證",
    "T44n1848_014:0373b05": "外現于何所礙。雖殘三細之識。以妙智為主。",
    "T44n1848_014:0373b06": "不乖相應。故論中但云得無分別心。更不言",
    "T44n1848_014:0373b07": "三細之識。由是不同地前事識現行而未相",
    "T44n1848_014:0373b08": "應也。疏中不言。文略故也。",
    "T44n1848_014:0373b09": "染淨盡不盡者。上說染淨各有功能。互相熏",
    "T44n1848_014:0373b10": "習成於世間出世間。未知究竟何勝何劣。何",
    "T44n1848_014:0373b11": "法有盡何法不盡。若俱不盡則徒為進修。若",
    "T44n1848_014:0373b12": "復俱盡。則成斷滅。若言一盡盡於何法。故此",
    "T44n1848_014:0373b13": "明也。初文論復次染法至不斷者。未入十信",
    "T44n1848_014:0373b14": "位前。九相熾然六染相續。惑業習襲報應輪",
    "T44n1848_014:0373b15": "綸。塵沙劫波莫之遏絕。故前云。一切眾生不",
    "T44n1848_014:0373b16": "名為覺。以從本來念念相續未曾離念。故說",
    "T44n1848_014:0373b17": "無始無明。又下云。以如來藏無前際故。無明",
    "T44n1848_014:0373b18": "之相亦無有始。然亦無有悟後更迷之人。故",
    "T44n1848_014:0373b19": "經云。覺迷迷滅覺不生迷。如木成灰不重為",
    "T44n1848_014:0373b20": "木。是知無有初起之。際乃至得佛後則有斷",
    "T44n1848_014:0373b21": "者。內外熏力發厭求心。始入十信。苟能止業",
    "T44n1848_014:0373b22": "猶自未能斷除惑染。從三賢位方乃覺除。直",
    "T44n1848_014:0373b23": "至佛地始得斷盡。是知斷字貫通諸位。諸位",
    "T44n1848_014:0373b24": "即分斷漸斷。佛位即普斷永斷。今以略於下",
    "T44n1848_014:0373b25": "位。故云乃至。又云。得佛後斷者。以斷後始",
    "T44n1848_014:0373b26": "得佛故。非謂得佛後方始斷。論文語濫故。下",
    "T44n1848_014:0373b27": "文云。無明頓盡名一切種智。又前云。遠離微",
    "T44n1848_014:0373b28": "細念故得見心性。又云。破和合識。滅相續心。",
    "T44n1848_014:0373b29": "顯現法身等。諸文非一。此皆滅妄成佛之義。",
    "T44n1848_014:0373c01": "是知虛妄之法不能究竟。故云有終也。",
    "T44n1848_014:0373c02": "次文疏正顯者。亦是標也。此中通於因緣體",
    "T44n1848_014:0373c03": "用。總名淨法。論常熏習者。即內因體相熏習",
    "T44n1848_014:0373c04": "也。妄心滅者。以真熏有力減無明。能起行對",
    "T44n1848_014:0373c05": "治。妄心則滅。成淳淨圓智也。法身顯現者。以",
    "T44n1848_014:0373c06": "所熏妄心滅故。能熏體相顯現。即破和合識",
    "T44n1848_014:0373c07": "內生滅之相。顯此不生滅體也。即在纏如來",
    "T44n1848_014:0373c08": "藏至此顯處。名為法身。即前究竟覺智淨相",
    "T44n1848_014:0373c09": "法出離鏡得涅槃等是也。起用熏習者。法身",
    "T44n1848_014:0373c10": "既現。即能起自然業用。應化眾生。此則用熏",
    "T44n1848_014:0373c11": "習義。便成差別平等二緣。即前不思議業相",
    "T44n1848_014:0373c12": "緣熏習鏡成自然業等也。故無斷者。則三身",
    "T44n1848_014:0373c13": "並常也。不斷即常義。今茲實教但說二身相",
    "T44n1848_014:0373c14": "即無礙。豈得不常。然今科云有始者。亦且",
    "T44n1848_014:0373c15": "一往約用熏義說。若準體相熏習。即無有始。",
    "T44n1848_014:0373c16": "故文云。以真如法常熏習故。又前云。從無始",
    "T44n1848_014:0373c17": "來具無漏法備有不思議業作境界之性等。",
    "T44n1848_014:0373c18": "又次云。非前際生。又下云。以如來藏無前際",
    "T44n1848_014:0373c19": "故。今且形對妄法權作此科。不可定執同不",
    "T44n1848_014:0373c20": "了義。疏文可知。",
    "T44n1848_014:0373c21": "辨所示義。疏二初敘章意。前法者。即指前",
    "T44n1848_014:0373c22": "科生滅心法也。既具明染淨法相生滅不同。",
    "T44n1848_014:0373c23": "此生滅法遂有顯於三大功能故。今指之也。",
    "T44n1848_014:0373c24": "問下具如立義分中。詮旨者。詮謂能詮即顯",
    "T44n1848_014:0373c25": "了義。說文云。詮者具也。謂具說事理故。今此",
    "T44n1848_014:0373c26": "真如一門。門為能詮體為所詮。既目門為真",
    "T44n1848_014:0373c27": "如。真如即所詮旨。故門之與體無二無別也。",
    "T44n1848_014:0373c28": "法義殊者。即一心三大法義也。此等皆如立",
    "T44n1848_014:0373c29": "義分中已說。",
    "T44n1848_014:0374a01": "初體中論一切者。通凡及聖。凡夫謂六凡界",
    "T44n1848_014:0374a02": "即一切異生。聲聞下即四聖界。此顯平等真",
    "T44n1848_014:0374a03": "如。從凡至聖若大若小。若因若果。一體無異。",
    "T44n1848_014:0374a04": "凡迷未曾減。聖悟未曾增。小大因果例然。又",
    "T44n1848_014:0374a05": "染起不增障盡不減。又用隱不減。德顯不增",
    "T44n1848_014:0374a06": "也。然此體大偏通情器故。經云。一切因果世",
    "T44n1848_014:0374a07": "界微塵因心成體。今且偏就有情而言也。疏",
    "T44n1848_014:0374a08": "優勝也。謂諸佛最勝凡夫最劣。中間相望。通",
    "T44n1848_014:0374a09": "於勝劣。真體等者。謂性德正因。其猶太虛。雖",
    "T44n1848_014:0374a10": "茅室紺殿有殊。其中虛空豈有別異。故心經",
    "T44n1848_014:0374a11": "云。是諸法空相不生不滅。不垢不淨不增不",
    "T44n1848_014:0374a12": "減。凡位等者。明此法體非謂於前凡位中。從",
    "T44n1848_014:0374a13": "無而有。亦非於後佛位中。從有而無也。然至",
    "T44n1848_014:0374a14": "而論之。其實凡位與真如俱無前際。非謂凡",
    "T44n1848_014:0374a15": "夫即有前際。真性無前際。佛位亦然。故下文",
    "T44n1848_014:0374a16": "云。以如來藏無前際故。無明之相亦無有始。",
    "T44n1848_014:0374a17": "又云。以如來藏無後際故。諸佛所證涅槃與",
    "T44n1848_014:0374a18": "之相應。則無後際。然今論意未必約位而言。",
    "T44n1848_014:0374a19": "但云窮於過去。非有前際而生起也。鞠於未",
    "T44n1848_014:0374a20": "來。亦非有後際而滅盡也。際時也。然觀論文。",
    "T44n1848_014:0374a21": "大似不無前後際。但是真體。不於前後際中",
    "T44n1848_014:0374a22": "生滅也。遂令疏文有茲釋爾。有智詳之。可以",
    "T44n1848_014:0374a23": "意會。論常恒者。蓋一義也。疏中別配。亦且一",
    "T44n1848_014:0374a24": "往。皆顯等者。亦可不增減非生滅。皆是顯常",
    "T44n1848_014:0374a25": "恒所以。又不生不滅方是不增減。畢竟常恒。",
    "T44n1848_014:0374a26": "若有生滅則有增減。非是常恒。又此一句是",
    "T44n1848_014:0374a27": "顯不垢淨也。謂在纏不垢出障不淨。若不然",
    "T44n1848_014:0374a28": "者。即有變異。豈曰常恒。又如故無增減。真故",
    "T44n1848_014:0374a29": "不生滅。後句總結也。又此三義即是前文畢",
    "T44n1848_014:0374b01": "竟平等無有變異不可破壞也。如次對之。",
    "T44n1848_014:0374b02": "一總中論從本等者。顯無有始故。云從本已",
    "T44n1848_014:0374b03": "來。揀非體外故云自性。明無欠少故云滿足。",
    "T44n1848_014:0374b04": "意在普該故云一切。功能德業故云功德。",
    "T44n1848_014:0374b05": "二別論大智等者。此有通別。通則智即是慧",
    "T44n1848_014:0374b06": "光即是明。又智慧即是光明。別則以義目之",
    "T44n1848_014:0374b07": "名智慧。以相取之曰光明。智即是體慧即是",
    "T44n1848_014:0374b08": "用。光即體之相也。明即用之相也。如摩尼珠",
    "T44n1848_014:0374b09": "體有光明。以自瑩曰光照物曰明。遍通凡聖",
    "T44n1848_014:0374b10": "名大。依法所顯曰義。復言自體者。顯是即體",
    "T44n1848_014:0374b11": "之相無二別故。疏本覺智明者。但取通意爾。",
    "T44n1848_014:0374b12": "論遍照等者。即始覺也。法界有二。謂理及事。",
    "T44n1848_014:0374b13": "始覺照理即如理智。始覺照事即如量智。理",
    "T44n1848_014:0374b14": "量齊鑑故云遍也。疏本覺者。就體而言也。即",
    "T44n1848_014:0374b15": "彼本覺顯照義邊。便名始覺。始覺之體元是",
    "T44n1848_014:0374b16": "本覺故。論真實等者。依根所發了境義邊。名",
    "T44n1848_014:0374b17": "為識知。了如理事永離諸過故云真實。疏無",
    "T44n1848_014:0374b18": "倒者。即離四倒及餘執計也。論自性等者。非",
    "T44n1848_014:0374b19": "假他緣故云自性。在纏不染故曰清淨。諸法",
    "T44n1848_014:0374b20": "中實乃名為心。疏云。離染但得一義。論常樂",
    "T44n1848_014:0374b21": "等者。常謂窮三際而無改。樂謂在眾苦而不",
    "T44n1848_014:0374b22": "干。我謂處六道而莫拘。淨謂歷九相而非染。",
    "T44n1848_014:0374b23": "此自性涅槃之四德也。疏圓備者。諸德雖多",
    "T44n1848_014:0374b24": "不過此四。以此四法收一切德故。論清涼等",
    "T44n1848_014:0374b25": "者。無惑之熱惱故曰清涼。此顯般若也。無報",
    "T44n1848_014:0374b26": "之生滅故云不變。此法身也。無業之繫縛故",
    "T44n1848_014:0374b27": "云自在。此解脫也。即離三障成三德爾。疏云",
    "T44n1848_014:0374b28": "無遷。亦但三中之一。此文仍與上句義理不",
    "T44n1848_014:0374b29": "別何謂清即淨義。涼即樂義。不變即常義。自",
    "T44n1848_014:0374c01": "在即我義。今但離為三四各說故成二段。",
    "T44n1848_014:0374c02": "三結論過河沙者。上但略顯不能具載故。不",
    "T44n1848_014:0374c03": "離者。隨舉一德全攝真性及一切德。疏文可",
    "T44n1848_014:0374c04": "解。論不斷者。無始無終。疏云。相續即無終",
    "T44n1848_014:0374c05": "也。論不異者。上云不離。恐謂如樹不離地。手",
    "T44n1848_014:0374c06": "不離腕等。故云不異。不異者。真如即德德即",
    "T44n1848_014:0374c07": "真如。故疏云。同味語猶疏略。論不思議者。即",
    "T44n1848_014:0374c08": "一性而有多義。即多義而全一性。不可以定",
    "T44n1848_014:0374c09": "量所得。心行處滅言語道斷也。疏舉一義影",
    "T44n1848_014:0374c10": "以顯之。論佛法者。佛即是覺。意明上之功德。",
    "T44n1848_014:0374c11": "盡是本覺之法故。故金剛云。一切法皆是佛",
    "T44n1848_014:0374c12": "法。疏唯佛等者約始覺釋佛字。謂佛是始覺",
    "T44n1848_014:0374c13": "之極。法即前諸功德。顯此諸法非因位而究",
    "T44n1848_014:0374c14": "了故。佛之法也。所覺法者。此約本覺釋佛字。",
    "T44n1848_014:0374c15": "佛即法也。義如前釋。論乃至者。越彼河沙故",
    "T44n1848_014:0374c16": "云乃至。滿足即無所少。意云。乃至過河沙數",
    "T44n1848_014:0374c17": "義理悉皆滿足。無所欠少也。疏若此下以修",
    "T44n1848_014:0374c18": "顯性。此反顯也。既證下順釋如文。如海有寶",
    "T44n1848_014:0374c19": "餘人不知。涉海者既獲旁底。豈不信乎",
    "T44n1848_014:0374c20": "立名中論如來藏者。具有三義。一隱覆義。二",
    "T44n1848_014:0374c21": "含攝義。三出生義。廣如前說。隱時等者。似當",
    "T44n1848_014:0374c22": "初後二義隱故名藏此則如來自隱不現也。",
    "T44n1848_014:0374c23": "又因地能生果地功德故名藏也。論如來法",
    "T44n1848_014:0374c24": "身者。若以應身為如來。即依士釋。若以真身",
    "T44n1848_014:0374c25": "為如來。即持業釋。然其身者。亦具三義。一者",
    "T44n1848_014:0374c26": "體義。真如自體任持不失故。二者依義。為彼",
    "T44n1848_014:0374c27": "報應之所依故。三者聚義。一切功德之所集",
    "T44n1848_014:0374c28": "故。故唯識云。體依聚義。總說名身。顯時等",
    "T44n1848_014:0374c29": "者。即後義謂萬德名法依止名身。然德有修",
    "T44n1848_014:0375a01": "性。若約修說。即屬報應。成依止義也。若約性",
    "T44n1848_014:0375a02": "說。即聚集義也。其體之一義。當於前段體中",
    "T44n1848_014:0375a03": "故此不言也問法身既屬無為。且非積聚。何",
    "T44n1848_014:0375a04": "言聚耶。答功德既是無多之多。何妨聚是無",
    "T44n1848_014:0375a05": "聚之聚。斯皆義說。圓迴無滯非實法聚有可",
    "T44n1848_014:0375a06": "揀也。",
    "T44n1848_014:0375a07": "一問中論上說真如者。謂前門中云。從本已",
    "T44n1848_014:0375a08": "來離言說相。離名字相。離心緣相。畢竟平等",
    "T44n1848_014:0375a09": "無有變異。不可破壞。唯是一心。故名真如。云",
    "T44n1848_014:0375a10": "何下對前正難。前說離相平等。今說功德差",
    "T44n1848_014:0375a11": "別。前後矛盾。其義安在。",
    "T44n1848_014:0375a12": "答中初正明。論雖實下縱存今文差別相也。",
    "T44n1848_014:0375a13": "而無下不違前門平等之義。等同一味者。等",
    "T44n1848_014:0375a14": "齊也。即指前差別之法。同者。諸法無性唯一",
    "T44n1848_014:0375a15": "真如。一味喻明。如水之八德一味無差。一真",
    "T44n1848_014:0375a16": "如者。法說。疏亦法喻兼明也。",
    "T44n1848_014:0375a17": "二徵釋。疏非能分別者。無虛妄分別故。非所",
    "T44n1848_014:0375a18": "分別者。既無虛妄之心。即離所分別相。故前",
    "T44n1848_014:0375a19": "文云。心滅則種種法滅。無能所者。由前心境",
    "T44n1848_014:0375a20": "並亡故。得差別即無差別同一真如也。",
    "T44n1848_014:0375a21": "一略中疏既其等者。既而能所俱亡。遂令一",
    "T44n1848_014:0375a22": "體無二者。如前差別之相。依何建立。以依等",
    "T44n1848_014:0375a23": "者。前云是心生滅因緣相。能示摩訶衍自體",
    "T44n1848_014:0375a24": "相用故。能顯既多所顯亦廣。俱喻河沙也。且",
    "T44n1848_014:0375a25": "舉下釋舉本彰末。可知。",
    "T44n1848_014:0375a26": "二對顯論三。初舉所迷理。疏所迷理者。即真",
    "T44n1848_014:0375a27": "如之理義。具真如門。",
    "T44n1848_014:0375a28": "論而有下。二別翻配三。初別舉八重。初無明",
    "T44n1848_014:0375a29": "智慧對論妄心者。即前不如實知也。不覺起",
    "T44n1848_014:0375b01": "念即前不覺心動。名為業相。見境界即前轉",
    "T44n1848_014:0375b02": "相現相。此之三相。即是無明阿梨耶識。又見",
    "T44n1848_014:0375b03": "字義寬。亦通四麁故。疏云細麁也。疏依真下",
    "T44n1848_014:0375b04": "即生滅之相。義具前文。將欲下釋意。淨因染",
    "T44n1848_014:0375b05": "得故須然也。真如門無染可對。故無示義。此",
    "T44n1848_014:0375b06": "生滅門染淨既分。故須翻對以顯相大。諸句",
    "T44n1848_014:0375b07": "例然者。隨文可見。云何顯者。牒難以起下文。",
    "T44n1848_014:0375b08": "論心性不起者。不起念也。疏既起下故前云。",
    "T44n1848_014:0375b09": "一切眾生不名為覺。以念念相續未曾離念",
    "T44n1848_014:0375b10": "故。反顯無念即名覺智。",
    "T44n1848_014:0375b11": "論若心起下。二局見普照對。疏妄見不周者。",
    "T44n1848_014:0375b12": "如人見東不見西。近遠內外明闇等亦爾。故",
    "T44n1848_014:0375b13": "經云。眾生洞視不過分寸。以存能見心故。故",
    "T44n1848_014:0375b14": "於諸境有所不見也。真照圓明者。以無見故",
    "T44n1848_014:0375b15": "無所不見。故肇論云。般若無知而無所不知。",
    "T44n1848_014:0375b16": "初地得名真見道者。以不存能所見故。",
    "T44n1848_014:0375b17": "論若心有下三。妄見真知對。非真識知者。動",
    "T44n1848_014:0375b18": "則不如實知故非真也疏反之等者。以心無",
    "T44n1848_014:0375b19": "動故。則所知真實。真實者。離偽妄故。從此已",
    "T44n1848_014:0375b20": "下至不自在。一一文初應合皆有若心有動",
    "T44n1848_014:0375b21": "之言。仍於本句之末。更云心性無動等。即隨",
    "T44n1848_014:0375b22": "句翻對。論文存略。但舉能對之妄也。",
    "T44n1848_014:0375b23": "論無有自性。四無性有體對。疏妄染無體者。",
    "T44n1848_014:0375b24": "依真妄動。何有自體淨心者。心無動故。離緣",
    "T44n1848_014:0375b25": "獨立。獨立之體本來無染。斯則不逐緣生不",
    "T44n1848_014:0375b26": "因境起。故云自性清淨心也。",
    "T44n1848_014:0375b27": "論非常下五。顛倒真實對。疏四倒者。即無常",
    "T44n1848_014:0375b28": "苦無我不淨。心動故起於有漏色心。有漏色",
    "T44n1848_014:0375b29": "心實非常等。凡夫計為常等。故成四倒。反之",
    "T44n1848_014:0375c01": "等者。以不動故。色心不起。以不起故。唯真如",
    "T44n1848_014:0375c02": "性常住清淨自在安樂。故成四德。",
    "T44n1848_014:0375c03": "論熱惱者。六熱惱清涼對。疏諸惑者。由心動",
    "T44n1848_014:0375c04": "故。起於貪瞋等惑。煩惱熾然。故成熱惱。故",
    "T44n1848_014:0375c05": "說等者。心不動故。即是真如。真如無惑則非",
    "T44n1848_014:0375c06": "熱惱。既無熱惱故曰清涼。",
    "T44n1848_014:0375c07": "論衰變者。七變易凝然對。疏妄染遷改者。以",
    "T44n1848_014:0375c08": "心動故。起於九相。九相生住異滅老病死等",
    "T44n1848_014:0375c09": "故成衰變。反顯等者。心不動故。即是真如。真",
    "T44n1848_014:0375c10": "如之中本無九相生滅遷改。故云不變也。",
    "T44n1848_014:0375c11": "論則不自在者。八繫縛自在對。疏業果等者。",
    "T44n1848_014:0375c12": "由心動故。起業受報。墮五趣中名為繫縛。真",
    "T44n1848_014:0375c13": "如自在者。心不動故。即是真如。真如之中。無",
    "T44n1848_014:0375c14": "有業繫故云自在。上云等者。以此段中皆舉",
    "T44n1848_014:0375c15": "能顯妄染。以對顯前淨德。論文略故不具列",
    "T44n1848_014:0375c16": "之。故今疏中略指後之三義也。",
    "T44n1848_014:0375c17": "論乃至下。二總舉諸法。言乃至者。既過河沙。",
    "T44n1848_014:0375c18": "不可具述。故云乃至。對此義者。河沙染法心",
    "T44n1848_014:0375c19": "動故成。心不動時。諸淨功德亦過沙數。諸淨",
    "T44n1848_014:0375c20": "等者。即真實識知已下諸義等。疏一一等者。",
    "T44n1848_014:0375c21": "以心性動與無動。反覆明諸染淨。今要省文",
    "T44n1848_014:0375c22": "故。以心動在前無動居後。所顯諸法攝在中",
    "T44n1848_014:0375c23": "間。於中又闕淨德之目。若欲一一別對令人",
    "T44n1848_014:0375c24": "易解者。應云若心有動非真識知。心性無動",
    "T44n1848_014:0375c25": "即是真實識知義故。乃至若心有動則不自",
    "T44n1848_014:0375c26": "在。心性無動則得自在。如前疏文。逐段反顯",
    "T44n1848_014:0375c27": "是也。若更取類言之。復應云若心有動則是",
    "T44n1848_014:0375c28": "繫縛。心性無動則名解脫。他皆倣此不可具",
    "T44n1848_014:0375c29": "言。然前八對初之兩段。各約別義。言起念起",
    "T44n1848_014:0376a01": "見。斯亦不出心動之義。若欲各舉別義者。真",
    "T44n1848_014:0376a02": "實知識等亦有別義。應云心起分別非真識",
    "T44n1848_014:0376a03": "知。心離分別即是真實識知義故。乃至心若",
    "T44n1848_014:0376a04": "起業。則不自在。心離業繫即得自在等。當知",
    "T44n1848_014:0376a05": "心動義通。餘皆是別也。",
    "T44n1848_014:0376a06": "論若心下。三別彰滿足。疏妄心等者。若於心",
    "T44n1848_014:0376a07": "外見法而生追求。終不能足。却有所少。亦可",
    "T44n1848_014:0376a08": "若有一法在於心外。是可念者。則性中功德",
    "T44n1848_014:0376a09": "有所欠少。如人於他求物。當知家間所無。淨",
    "T44n1848_014:0376a10": "德等者。以心性無外故。一切功德皆悉具足。",
    "T44n1848_014:0376a11": "則可忘懷而契之。不可起心而求之。當知有",
    "T44n1848_014:0376a12": "所見者。皆是虛妄。以從分別生故。此意顯異",
    "T44n1848_014:0376a13": "權宗所說佛果無漏功德並是修生。今此論宗",
    "T44n1848_014:0376a14": "但即修顯。本自有故。金銀生像可以喻之。",
    "T44n1848_014:0376a15": "論名為下三結得名。雙約因果。如前所明。◎",
    "T44n1848_014:0376a16": "起信論疏筆削記卷第十四"
}