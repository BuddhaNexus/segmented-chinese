{
    "T32n1644_010:0221b02": "佛說立世阿毘曇論卷第十",
    "T32n1644_010:0221b04": "陳西印度三藏真諦譯",
    "T32n1644_010:0221b05": "大三災火災品第二十五",
    "T32n1644_010:0221b06": "佛世尊說。一小劫者名為一劫。二十小劫亦",
    "T32n1644_010:0221b07": "名一劫。四十小劫亦名一劫。六十小劫亦名",
    "T32n1644_010:0221b08": "一劫。八十小劫名一大劫。云何一小劫名為",
    "T32n1644_010:0221b09": "一劫。是時提婆達多比丘。住地獄中受熟果",
    "T32n1644_010:0221b10": "報。佛世尊說住壽一劫。如是一小劫名劫。云",
    "T32n1644_010:0221b11": "何二十小劫亦名一劫。如梵先行天二十小",
    "T32n1644_010:0221b12": "劫是其壽量。是諸梵天佛說住壽一劫。如是",
    "T32n1644_010:0221b13": "二十小劫亦名一劫。云何四十小劫名為一",
    "T32n1644_010:0221b14": "劫。如梵眾天壽量四十小劫。佛說住壽一劫。",
    "T32n1644_010:0221b15": "如是四十小劫亦名一劫。云何六十小劫名",
    "T32n1644_010:0221b16": "為一劫。如大梵天壽量六十劫。佛說住壽一",
    "T32n1644_010:0221b17": "劫。如是六十小劫亦名一劫。云何八十小劫",
    "T32n1644_010:0221b18": "名一大劫。佛說劫中世界散壞。劫中世界散",
    "T32n1644_010:0221b19": "壞已住。劫中世界起成。劫中世界起成已住。",
    "T32n1644_010:0221b20": "阿僧祇時名劫。世界散壞阿僧祇時名劫。世",
    "T32n1644_010:0221b21": "界散壞已住阿僧祇時名劫。世界起成阿僧",
    "T32n1644_010:0221b22": "祇時名劫。世界起成已住散壞。有三因。一因",
    "T32n1644_010:0221b23": "火散壞。二因水散壞。三因風散壞。如是佛世",
    "T32n1644_010:0221b24": "尊說。比丘散壞因有三種。一火散壞。二水散",
    "T32n1644_010:0221b25": "壞。三風散壞。比丘散壞頂有三。一勝遍光天。",
    "T32n1644_010:0221b26": "二遍淨天。三廣果天。復次佛世尊說。比丘散",
    "T32n1644_010:0221b27": "壞頂有三種。一勝遍光天。二遍淨天。三廣果",
    "T32n1644_010:0221b28": "天。云何勝遍光天乃至遍淨及廣果天為三",
    "T32n1644_010:0221b29": "散壞頂。比丘火炎散壞時。一切下界眾生。修",
    "T32n1644_010:0221c01": "第二禪上生勝遍光天。水災散壞時一切下",
    "T32n1644_010:0221c02": "地眾生。修第三禪上生遍淨天。風災散壞時",
    "T32n1644_010:0221c03": "一切下地眾生。修第四禪上生廣果天。佛說",
    "T32n1644_010:0221c04": "火災散壞是由勝遍光天散壞。水災散壞由",
    "T32n1644_010:0221c05": "遍淨天散壞。風災散壞由廣果天散壞。復次",
    "T32n1644_010:0221c06": "比丘散壞有二。一者眾生世界散壞。二者器",
    "T32n1644_010:0221c07": "世界散壞。十小劫中眾生世界散壞。次十小",
    "T32n1644_010:0221c08": "劫器世界散壞。佛告比丘散壞初起時勝遍",
    "T32n1644_010:0221c09": "光散壞時因第二禪。是時一切剡浮提人。",
    "T32n1644_010:0221c10": "壽命八十千年。是時女人年五百歲爾乃行嫁。",
    "T32n1644_010:0221c11": "是時諸人唯有七病。謂大小便利寒熱婬欲",
    "T32n1644_010:0221c12": "心飢老。如是時中一切國土富貴豐樂。無怨",
    "T32n1644_010:0221c13": "賊乃以盜竊。州郡縣邑人民村落。更相次比",
    "T32n1644_010:0221c14": "鷄鳴相聞。耕種雖少收實巨多。是時諸人受",
    "T32n1644_010:0221c15": "功用果少。用宿世善業果多。舍宅車乘衣服",
    "T32n1644_010:0221c16": "財寶。生生之資稱意具足。是時兩界減沒。一",
    "T32n1644_010:0221c17": "瞋恚界。二逼惱意界。兩界起長。一者無瞋恚",
    "T32n1644_010:0221c18": "界。二無逼惱意界。是時諸人減離十惡。修行",
    "T32n1644_010:0221c19": "十善安坐受樂無所馳求。或聚亭館或依息舍。",
    "T32n1644_010:0221c20": "或大集處或遊樹下。說如是傳各宣辭辯。昔",
    "T32n1644_010:0221c21": "時諸人生劫濁世。因五欲塵貪欲增上故。或",
    "T32n1644_010:0221c22": "父母兒子互相鬪諍。兄弟姊妹親友眷屬自相",
    "T32n1644_010:0221c23": "鬪打。何況他人。是時諸人起諍以後仍相手",
    "T32n1644_010:0221c24": "舞。或以瓦石或以杖拍。次及刀杖互相怖畏",
    "T32n1644_010:0221c25": "乃至殺害。因此五塵起種種惡。是故五塵宜",
    "T32n1644_010:0221c26": "應棄捨。如是憎惡訶責欲塵。種種顯說五塵",
    "T32n1644_010:0221c27": "過失。是時諸人思惟五塵過患及下界躁擾。",
    "T32n1644_010:0221c28": "觀無覺觀定微妙功德。修習二禪捨壽命後。",
    "T32n1644_010:0221c29": "上生勝遍光天。是時欲界諸天變身。似犀晝",
    "T32n1644_010:0222a01": "夜各三時行於世界。宣令此言善男子善女",
    "T32n1644_010:0222a02": "人。無覺觀定最為妙樂。是故汝等修行於此",
    "T32n1644_010:0222a03": "中住。是時人初夜後夜。聞此言已歡喜踊躍。",
    "T32n1644_010:0222a04": "捨餘雜事攝心坐禪。觀欲塵過失。觀無覺觀",
    "T32n1644_010:0222a05": "定有大功德。即得二禪捨壽命後上生勝遍",
    "T32n1644_010:0222a06": "光天。是時有人常悅樂他人以為事業。或歌",
    "T32n1644_010:0222a07": "或舞相[打-丁+費]跳擲。或輪刀舞仗或擊鼓吹箎。或",
    "T32n1644_010:0222a08": "唱更讚頌。或嚴飾他身。如是人等作歌詩傳。",
    "T32n1644_010:0222a09": "昔時諸人生劫濁世。因五欲塵貪欲增上故。",
    "T32n1644_010:0222a10": "或父母兒子互相鬪諍。兄弟姊妹親友眷屬",
    "T32n1644_010:0222a11": "自相鬪打。何況他人。是時諸人起諍已後。",
    "T32n1644_010:0222a12": "仍相手舞或以石瓦。或以杖拍次及刀杖互",
    "T32n1644_010:0222a13": "相怖畏。乃至殺害因此五塵起種種惡。是故",
    "T32n1644_010:0222a14": "五塵宜應棄捨。如是憎惡呵責欲塵。種種顯",
    "T32n1644_010:0222a15": "說五塵過失。是時諸人思惟五塵過患及下",
    "T32n1644_010:0222a16": "界躁擾。觀無覺觀定微妙功德。修習二禪捨",
    "T32n1644_010:0222a17": "壽命後。上生勝遍光天。是時諸天從勝遍",
    "T32n1644_010:0222a18": "光天下。行於世界隱蔽身形。宣令此言善男",
    "T32n1644_010:0222a19": "子善女人。無覺觀定妙樂寂靜。是故汝等修",
    "T32n1644_010:0222a20": "行於此中住。是時諸人初夜後夜。等聞天聲",
    "T32n1644_010:0222a21": "言歡喜誦習起信樂心。一切居家村邑郡州。",
    "T32n1644_010:0222a22": "乃至大國土人。起精進心觀下界欲塵過失。",
    "T32n1644_010:0222a23": "觀二禪功德修習二禪。捨壽命後上生勝遍",
    "T32n1644_010:0222a24": "光天。是時有出家外道。教化一切居家村邑",
    "T32n1644_010:0222a25": "郡州。乃至大國土人。悉使出家有無數眷屬",
    "T32n1644_010:0222a26": "之所圍遶。次第遊行周遍國土。其所宣說與",
    "T32n1644_010:0222a27": "上相應。昔時諸人生劫濁世。因五欲塵貪欲",
    "T32n1644_010:0222a28": "增上故。或父母兒子互相鬪諍。兄弟姊妹親",
    "T32n1644_010:0222a29": "友眷屬自相鬪打。何況他人。是時諸人起鬪",
    "T32n1644_010:0222b01": "諍後。而相手舞或以石瓦。或以杖拍。次及刀",
    "T32n1644_010:0222b02": "杖互相怖畏。乃至殺害。因此五塵起種種",
    "T32n1644_010:0222b03": "惡。是故五塵宜應棄捨。如是憎惡訶責欲",
    "T32n1644_010:0222b04": "塵。顯說五塵過失。是時諸人思惟五塵過患",
    "T32n1644_010:0222b05": "及下界躁擾。觀無覺觀定微妙功德。修習二",
    "T32n1644_010:0222b06": "禪捨壽命後。上生勝遍光天。時諸眾生在地",
    "T32n1644_010:0222b07": "獄中作是思惟。我等昔時作種種不善惡業。",
    "T32n1644_010:0222b08": "是故我今來此受苦。由此意故不於獄卒生",
    "T32n1644_010:0222b09": "瞋怨心。時地獄眾生無瞋恚界。無逼惱意界。",
    "T32n1644_010:0222b10": "自然生長增足善心。由於宿世後報善業。捨",
    "T32n1644_010:0222b11": "地獄壽生人道中。既生人已思惟欲塵過患。",
    "T32n1644_010:0222b12": "觀二禪功德修習二禪。捨壽命後上生勝遍",
    "T32n1644_010:0222b13": "光天。時有眾生墮地獄中。仍為獄卒作是思",
    "T32n1644_010:0222b14": "惟。我等因自惡業來此受生。是諸罪人亦因",
    "T32n1644_010:0222b15": "惡業來此受苦。我今云何於他眾生而起殘",
    "T32n1644_010:0222b16": "害。即生無瞋恚界無逼惱界。自然生長增足",
    "T32n1644_010:0222b17": "善心。由於宿世後報善業。捨壽命已得生人",
    "T32n1644_010:0222b18": "中。生人中已思惟五塵過患。觀二禪功德修",
    "T32n1644_010:0222b19": "習二禪。捨壽命後上生勝遍光天。時有水產",
    "T32n1644_010:0222b20": "眾生黿鼉魚龜之屬。皆生慈心不相吞噬。唯",
    "T32n1644_010:0222b21": "食水苔及以草土。自然死者方取食之。乃可",
    "T32n1644_010:0222b22": "餓死不欲害他自食。無瞋恚界無逼惱意界。",
    "T32n1644_010:0222b23": "是時生長生諸善心生愛念心。由於宿世後報",
    "T32n1644_010:0222b24": "善業。捨壽命後生於人中。生人中已思惟五",
    "T32n1644_010:0222b25": "塵過患及下界躁擾。觀無覺觀定微妙功德。",
    "T32n1644_010:0222b26": "修習二禪。捨壽命後上生勝遍光天。復有陸",
    "T32n1644_010:0222b27": "行眾生。師子虎狼豺豹猫狸之屬。並生慈心",
    "T32n1644_010:0222b28": "不相食噉。飢食嫩草。渴飲清泉。有自死者方",
    "T32n1644_010:0222b29": "食其肉。寧可餓死不欲殺他自濟。無瞋恚界",
    "T32n1644_010:0222c01": "無逼惱意界。是時生諸善心生愛念心。由於",
    "T32n1644_010:0222c02": "宿世後報善業。捨壽命後生於人中。生人中",
    "T32n1644_010:0222c03": "已思惟五塵過失及下界躁擾。觀無覺觀定",
    "T32n1644_010:0222c04": "微妙功德。修習二禪。捨壽命後上生勝遍光",
    "T32n1644_010:0222c05": "天。一切餓鬼道更相愛念。悉能生善並如前",
    "T32n1644_010:0222c06": "說。捨壽以後得生人中。生人中已思惟五塵",
    "T32n1644_010:0222c07": "過失。觀無覺觀定修習二禪。捨壽命後上生",
    "T32n1644_010:0222c08": "勝遍光天。阿脩羅道亦復如是。時西瞿耶尼",
    "T32n1644_010:0222c09": "人。有於彼土修習二禪。若在彼得二禪從彼",
    "T32n1644_010:0222c10": "上生勝遍光天。若來剡浮受生得二禪者。亦",
    "T32n1644_010:0222c11": "上生勝遍光天。東毘提訶人。或在彼修習二",
    "T32n1644_010:0222c12": "禪。彼從上生二禪天處。若來剡浮提修習二",
    "T32n1644_010:0222c13": "禪。仍從此上生第二天處。北欝單越人捨壽",
    "T32n1644_010:0222c14": "命後上生六欲天。或在天道修習二禪上生",
    "T32n1644_010:0222c15": "二禪。或從六天生剡浮提。修習二禪亦生勝",
    "T32n1644_010:0222c16": "遍光天。是時四大天王天。三十三天。夜摩天。",
    "T32n1644_010:0222c17": "兜率陀天。化樂天。他化自在天。梵先行天。梵",
    "T32n1644_010:0222c18": "眾天。或在此等天中修習二禪。捨壽命已生",
    "T32n1644_010:0222c19": "勝遍光天。或從天道來生剡浮提。修習二禪",
    "T32n1644_010:0222c20": "亦上生勝遍光天。比丘是時一切地獄皆悉",
    "T32n1644_010:0222c21": "空虛。一切畜生道亦皆虛空。一切鬼神道",
    "T32n1644_010:0222c22": "亦復空虛。一切阿修羅道亦復空虛。西瞿耶",
    "T32n1644_010:0222c23": "尼南剡浮提東毘提訶北欝單越並皆空虛。",
    "T32n1644_010:0222c24": "四天王天三十三天夜摩天兜率陀天化樂天",
    "T32n1644_010:0222c25": "他化自在天梵先行天梵眾天並皆空虛。是",
    "T32n1644_010:0222c26": "時一千世界中一切眾生悉皆空盡。唯大梵",
    "T32n1644_010:0222c27": "王在。如是因緣如是次第一切眾生世界皆",
    "T32n1644_010:0222c28": "悉散盡。如是時中十小劫已度。比丘是時第",
    "T32n1644_010:0222c29": "二器世界散壞。來續四大散壞火災散壞。是",
    "T32n1644_010:0223a01": "時中久久時節。天不降雨一滴不落久不雨。",
    "T32n1644_010:0223a02": "已剡浮提中卉木藥草。一切種子一時焦枯。",
    "T32n1644_010:0223a03": "次第燒盡無復更生。比丘一切有為法如是無",
    "T32n1644_010:0223a04": "常。如是不恒非安息處短促變異破壞。非能",
    "T32n1644_010:0223a05": "救濟。非實依處。非依蔭處。比丘以是義故。有",
    "T32n1644_010:0223a06": "為之法甚可厭患。應當離欲應當棄捨。比丘",
    "T32n1644_010:0223a07": "過久長。時有如此時有第二日出。於世間輪",
    "T32n1644_010:0223a08": "相熱明倍於舊日。由此日故剡浮提中。一切",
    "T32n1644_010:0223a09": "池沼及小江湖。並皆涸竭無復更有。比丘一",
    "T32n1644_010:0223a10": "切有為法如是無常。具如前說。乃至應當棄",
    "T32n1644_010:0223a11": "捨。比丘復次過久長時。有如此時有第三日",
    "T32n1644_010:0223a12": "次出。於世輪相熱明倍第二日。由此日故剡",
    "T32n1644_010:0223a13": "浮提中。深大江湖並皆涸竭無復更有。比丘",
    "T32n1644_010:0223a14": "一切有為法如是無常。具如上說。乃至應當",
    "T32n1644_010:0223a15": "棄捨。比丘過久長時。次第四日復出。於世輪",
    "T32n1644_010:0223a16": "相熱明倍第三日。由此日故剡浮提中。阿那",
    "T32n1644_010:0223a17": "婆達池漫陀耆尼池。七林間河及四大河。如",
    "T32n1644_010:0223a18": "是等處最大最深流波迅疾與海相會。並皆涸",
    "T32n1644_010:0223a19": "竭無復更有。比丘一切有為法如是無常。具",
    "T32n1644_010:0223a20": "如前說。乃至應當棄捨。比丘過久長時次第",
    "T32n1644_010:0223a21": "五日復出。於世輪相熱明倍第四日。由此日",
    "T32n1644_010:0223a22": "故內外海水減一百由旬。次減二百三百四",
    "T32n1644_010:0223a23": "百乃至千由旬海水減。耗次減二千三千四",
    "T32n1644_010:0223a24": "千。乃至一萬次減二萬。乃至六萬由旬水界",
    "T32n1644_010:0223a25": "悉減。比丘有如是時所餘海水。深七多羅或",
    "T32n1644_010:0223a26": "六多羅。或五或四或三或二或深一多羅。比",
    "T32n1644_010:0223a27": "丘有如此時所餘海水。或深七尋如是次減",
    "T32n1644_010:0223a28": "乃至一尋。比丘有如此時所餘海水。纔至人",
    "T32n1644_010:0223a29": "頸或腋或胸腰臍膝脛踝。比丘有如此時所",
    "T32n1644_010:0223b01": "餘海水不沒指節。比丘一切有為法如是無",
    "T32n1644_010:0223b02": "常。具如前說。乃至應捨。比丘過久長時次第",
    "T32n1644_010:0223b03": "六日復出。於世輪相熱明倍第五日。由此日",
    "T32n1644_010:0223b04": "故世界大地。內外大海及須彌山王。初時出",
    "T32n1644_010:0223b05": "烟烟聚遍覆。譬如陶竈初時出烟。烟聚所覆",
    "T32n1644_010:0223b06": "大地大海及須彌山。由第六日烟聚所覆亦",
    "T32n1644_010:0223b07": "復如是。比丘一切有為法如是無常。具如前",
    "T32n1644_010:0223b08": "說。乃至應當棄捨。比丘過久長時次第七日",
    "T32n1644_010:0223b09": "復出。於世輪相熱明倍第六日。由此日故世",
    "T32n1644_010:0223b10": "界大地。內外大海及須彌山王。皆發火焰俱",
    "T32n1644_010:0223b11": "時洞然通成一焰經久長時停住不滅。比丘是",
    "T32n1644_010:0223b12": "須彌山王。大火所燒通成一焰。久長時然其",
    "T32n1644_010:0223b13": "頂方百由旬皆悉崩碎。或二百三百乃至一",
    "T32n1644_010:0223b14": "千由旬。墮落崩燼亦復如是。是時外四大中",
    "T32n1644_010:0223b15": "一切火自然而發。世界天地燒熱出焰成一火",
    "T32n1644_010:0223b16": "性。以其熱勢吸下水輪。譬如銅槃火所燒",
    "T32n1644_010:0223b17": "熱。置淺水中吸水都盡。世界大地成一火性。",
    "T32n1644_010:0223b18": "吸下水輪亦復如是。譬如蘇油為火所燒。一",
    "T32n1644_010:0223b19": "皆消盡無復灰燼。如是大地內外大海。及須",
    "T32n1644_010:0223b20": "彌山王皆發火焰俱時洞然。通成一焰一切",
    "T32n1644_010:0223b21": "燒盡。無有炭灰亦復如是。爾時地輪並皆沒",
    "T32n1644_010:0223b22": "盡。水風二輪亦皆燒滅。其火焰上從水輪起。",
    "T32n1644_010:0223b23": "乃至大梵王處。是時大梵捨其壽命。及以住",
    "T32n1644_010:0223b24": "處上生勝遍光天。是時大梵宮殿地。廣大周",
    "T32n1644_010:0223b25": "圓光明可愛觀者。無厭其色純白微細淨潔。",
    "T32n1644_010:0223b26": "一時燒盡不復更有。梵王所住地本來法然。",
    "T32n1644_010:0223b27": "所以由火等得滅如是多時。一切外器世界",
    "T32n1644_010:0223b28": "散壞都盡如是多時。經二十小劫已度。復次",
    "T32n1644_010:0223b29": "二十小劫。來續是中一千世界處所。空無所",
    "T32n1644_010:0223c01": "有猶如暗穴。上無覆蓋空住二十小劫。佛",
    "T32n1644_010:0223c02": "言。比丘是時世界更欲起成。是世間法然初",
    "T32n1644_010:0223c03": "起世界時。若有眾生已生長業。能感大梵果",
    "T32n1644_010:0223c04": "報。捨前報已來入中陰。因色界四大和合。大",
    "T32n1644_010:0223c05": "梵宮殿地自然而起。白淨光明隱蔽餘處。色",
    "T32n1644_010:0223c06": "相圓滿觀無厭足。心所愛樂住未有人。是諸",
    "T32n1644_010:0223c07": "眾生昔已造業。能感可愛勝妙住處。因昔業",
    "T32n1644_010:0223c08": "故感色界四大。及四大所造色。因昔業及色",
    "T32n1644_010:0223c09": "界四大宮殿。即成色界四大。於此宮殿亦因",
    "T32n1644_010:0223c10": "亦緣。宿世所造業但是增上緣。佛言。比丘如",
    "T32n1644_010:0223c11": "是大梵王處。有因有緣得起得成。本來法然",
    "T32n1644_010:0223c12": "由因緣起。是梵王住處如一四天下大。是時",
    "T32n1644_010:0223c13": "梵王在中陰中。見此處所起欲愛心。我今於",
    "T32n1644_010:0223c14": "此中坐。即起愛時於中受生。於此獨住滿十",
    "T32n1644_010:0223c15": "小劫。喜樂為食依喜樂住。意生化身自然光",
    "T32n1644_010:0223c16": "明。自在而住過十劫已。此梵王起欲愛心。起",
    "T32n1644_010:0223c17": "不安心作是思惟。願餘眾生來共我住。是時",
    "T32n1644_010:0223c18": "梵王作是願已。二禪眾生業盡捨壽。退來受",
    "T32n1644_010:0223c19": "生與梵同類。是諸眾生見此大梵。本來獨住",
    "T32n1644_010:0223c20": "作如是執。我昔上生已見此人端然獨住。今",
    "T32n1644_010:0223c21": "從上下猶見獨住與昔無異。復起此執。此人",
    "T32n1644_010:0223c22": "是梵作者生者最為尊。始眾生所作由。此人",
    "T32n1644_010:0223c23": "成神力自在。已生當生為第一父。我等今日",
    "T32n1644_010:0223c24": "從其而生。云何如此。我昔至今見其在此獨",
    "T32n1644_010:0223c25": "自先生。爾時梵王作是思惟。我是大梵作者",
    "T32n1644_010:0223c26": "生者最為尊。始眾生所作由。我得成神力自",
    "T32n1644_010:0223c27": "在。已生當生我是其父。一切世間皆我化生。",
    "T32n1644_010:0223c28": "云何如此。由我昔日起如是心。願他眾生來",
    "T32n1644_010:0223c29": "就我住。應我願心他即來生。我先在此見其",
    "T32n1644_010:0224a01": "來生。是大梵王於餘眾生。壽命極長形色最",
    "T32n1644_010:0224a02": "勝。有大名稱有大神通及大威德。諸餘梵眾",
    "T32n1644_010:0224a03": "壽命則短。形色名聞神力威德。並皆不及大",
    "T32n1644_010:0224a04": "梵王所住地一切梵眾次第遍滿。本性法然",
    "T32n1644_010:0224a05": "世界應起時因色界四大及四大所造色。獨",
    "T32n1644_010:0224a06": "住梵天宮殿及地自然現。其色純白微細淨",
    "T32n1644_010:0224a07": "潔。光明可愛看者無厭。住未有人是諸眾生。",
    "T32n1644_010:0224a08": "昔已造業能感可愛勝妙住處。因昔業故感",
    "T32n1644_010:0224a09": "色界四大。及四大所造色。因昔業及色界四",
    "T32n1644_010:0224a10": "大宮殿。即成色界四大。於此宮殿亦因亦緣。",
    "T32n1644_010:0224a11": "宿世所造業但是增上緣。佛言。比丘如是獨",
    "T32n1644_010:0224a12": "梵宮殿。有因有緣得起得成。本來法然由因",
    "T32n1644_010:0224a13": "緣起。是獨梵處因此次第遍滿。諸梵本性法",
    "T32n1644_010:0224a14": "然世界應起時。因色界四大及四大所造色。",
    "T32n1644_010:0224a15": "梵先行天宮殿及地自然起。現其色純白微細",
    "T32n1644_010:0224a16": "淨潔光明可愛觀者無厭。住未有人是諸眾",
    "T32n1644_010:0224a17": "生。昔已造業能感可愛勝妙住處。因昔業故",
    "T32n1644_010:0224a18": "感色界四大及四大所造色。因昔業及色界四",
    "T32n1644_010:0224a19": "大宮殿即成色界四大。於此宮殿亦因亦緣。",
    "T32n1644_010:0224a20": "宿世所造業但是增上緣。佛言。比丘如是梵",
    "T32n1644_010:0224a21": "先行處。有因有緣得起得成。本來法然由因",
    "T32n1644_010:0224a22": "緣起。是梵先行天住處。一切梵先行天次第遍",
    "T32n1644_010:0224a23": "滿。本性法然世界應起時。因欲界四大及四",
    "T32n1644_010:0224a24": "大所造色。他化自在天宮殿及處所自然起。",
    "T32n1644_010:0224a25": "現金銀琉璃及頗梨柯。四寶所成光明可愛",
    "T32n1644_010:0224a26": "觀者無厭。住未有人是諸眾生。昔已造業能",
    "T32n1644_010:0224a27": "感可愛勝妙住處。因昔業故能感欲界四大。",
    "T32n1644_010:0224a28": "及四大所造色。又因昔業及欲界四大宮殿。",
    "T32n1644_010:0224a29": "即成欲界四大。於此宮殿亦因亦緣宿世所",
    "T32n1644_010:0224b01": "造業但是增上緣。佛言。比丘如是他化自在",
    "T32n1644_010:0224b02": "天宮殿。及有因有緣得起得成。本來法然由",
    "T32n1644_010:0224b03": "因緣起。是他化自在天處。一切諸天次第遍",
    "T32n1644_010:0224b04": "滿。諸天本性法然世界應起時。因欲界四大",
    "T32n1644_010:0224b05": "及四大所造色。化樂天宮殿及地自然起。現",
    "T32n1644_010:0224b06": "金銀琉璃及頗梨柯。四寶所成光明可愛觀者",
    "T32n1644_010:0224b07": "無厭。住未有人是諸眾生。昔已造業能感可",
    "T32n1644_010:0224b08": "愛勝妙住處。因昔業故能感欲界四大及四大",
    "T32n1644_010:0224b09": "所造色。又因昔業及欲界四大宮殿。即成欲",
    "T32n1644_010:0224b10": "界四大。於此宮殿亦因亦緣。宿世所造業但",
    "T32n1644_010:0224b11": "是增上緣。佛言。比丘如是化樂天處。有因有",
    "T32n1644_010:0224b12": "緣得起得成。本來法然由因緣起。是化樂天",
    "T32n1644_010:0224b13": "住處一切諸天次第遍滿。本性法然世界應起",
    "T32n1644_010:0224b14": "時。因欲界四大及四大所造色。兜率陀天宮",
    "T32n1644_010:0224b15": "殿及處所自然起。現金銀琉璃及頗梨柯。四",
    "T32n1644_010:0224b16": "寶所成光明可愛觀者無厭。住未有人是諸眾",
    "T32n1644_010:0224b17": "生。昔已造業能感可愛勝妙住處。因昔業故",
    "T32n1644_010:0224b18": "能感欲界四大及四大所造色。又因昔業及欲",
    "T32n1644_010:0224b19": "界四大宮殿。即成欲界四大於此宮殿亦因亦",
    "T32n1644_010:0224b20": "緣。宿世所造業但是增上緣。佛言。比丘如是",
    "T32n1644_010:0224b21": "兜率陀天宮殿。及地有因有緣得起得成。本",
    "T32n1644_010:0224b22": "來法然由因緣起。是兜率陀天住處。一切諸天",
    "T32n1644_010:0224b23": "次第遍滿。本性法然世界應起時。因欲界四",
    "T32n1644_010:0224b24": "大及四大所造色。夜摩天宮殿及天處所自然",
    "T32n1644_010:0224b25": "起。現金銀琉璃及頗梨柯。四寶所成光明可",
    "T32n1644_010:0224b26": "愛觀者無厭。住未有人是諸眾生。昔已造業",
    "T32n1644_010:0224b27": "能感可愛勝妙住處。因昔業故能感欲界四大",
    "T32n1644_010:0224b28": "及四大所造色。又因昔業及欲界四大宮殿即",
    "T32n1644_010:0224b29": "成。欲界四大於此宮殿亦因亦緣。宿世所造",
    "T32n1644_010:0224c01": "業但是增上緣。佛言。比丘如是夜摩天處。有",
    "T32n1644_010:0224c02": "因有緣得起得成。本來法然由因緣起。是夜",
    "T32n1644_010:0224c03": "摩住處。一切諸天次第遍滿是時夜摩天憶念",
    "T32n1644_010:0224c04": "昔時。世界如人眠覺憶夢中事。如得神通憶",
    "T32n1644_010:0224c05": "宿世事是夜摩天。憶昔世界亦復如是。爾時",
    "T32n1644_010:0224c06": "諸天作是思惟。我今應往案行下界作是念",
    "T32n1644_010:0224c07": "已。互相謂言。我等共去看彼處所餘天。答言",
    "T32n1644_010:0224c08": "我今同往。爾時諸天各結群侶。遍滿案行咸",
    "T32n1644_010:0224c09": "作是言。昔日此處有須彌山王。是處所中是",
    "T32n1644_010:0224c10": "善見天城。此處是難陀寶池。此處是難陀寶",
    "T32n1644_010:0224c11": "園。此處是質多羅池。及質多羅眾車園。此處",
    "T32n1644_010:0224c12": "是惡口池及惡口園。此處是雜花池及雜花",
    "T32n1644_010:0224c13": "園。此處是波利質多羅境水。厚四億八萬由",
    "T32n1644_010:0224c14": "旬。廣十二億三千四百五十由旬。周迴三十",
    "T32n1644_010:0224c15": "六億一萬三百五十由旬。極此量住不復更",
    "T32n1644_010:0224c16": "長。此水輪上別有地界名曰大味劫。初感起",
    "T32n1644_010:0224c17": "日夜稍厚轉堅。譬如煎乳凝冷之時。厚膏覆",
    "T32n1644_010:0224c18": "上大味地界最初起時亦復如是。是地大界數",
    "T32n1644_010:0224c19": "數起長乃至應至已至應滿已滿皆悉究竟。",
    "T32n1644_010:0224c20": "厚二億四萬由旬。廣十二億三千四百五十",
    "T32n1644_010:0224c21": "由旬。周迴三十六億一萬三百五十由旬。極",
    "T32n1644_010:0224c22": "此量住不復更長。此地下際一億六萬並真",
    "T32n1644_010:0224c23": "金所成。上餘八萬金銀銅鐵等七界雜成。是",
    "T32n1644_010:0224c24": "時地界柔軟隨事。譬如湴泥乳糜生蘇及和",
    "T32n1644_010:0224c25": "麵等。此地柔軟隨事亦爾。是地輪中央依眾",
    "T32n1644_010:0224c26": "生業增上緣故。四方風吹掘成內海起須彌",
    "T32n1644_010:0224c27": "山。有風運土有風聚成有風方正作須彌形。",
    "T32n1644_010:0224c28": "有風起須彌四頂。開善見城塹起善見城。作",
    "T32n1644_010:0224c29": "難陀池造難陀園。質多羅池質多羅園。眾車",
    "T32n1644_010:0225a01": "池園惡口池園。雜華池園波利質多樹。及俱",
    "T32n1644_010:0225a02": "毘羅羅園由乾陀海。由乾陀山。伊沙陀海山。",
    "T32n1644_010:0225a03": "佉羅胝海山。善見海山。馬耳海山。毘那多海",
    "T32n1644_010:0225a04": "山。尼民陀海山。及四天下中間。洲地掘成州",
    "T32n1644_010:0225a05": "海起鐵圍山。如是樹及拘毘羅羅園。此中昔",
    "T32n1644_010:0225a06": "是般住劍婆羅寶石。此中昔時有善法堂。昔",
    "T32n1644_010:0225a07": "時此中有內大海。此中有遊乾陀山及遊乾",
    "T32n1644_010:0225a08": "陀海。此中有伊沙陀山及伊沙陀海。此中有",
    "T32n1644_010:0225a09": "佉羅胝山及佉羅胝海。此中有善見山及善見",
    "T32n1644_010:0225a10": "海。有馬耳山及馬耳海。此中有毘那多山及",
    "T32n1644_010:0225a11": "毘那多海。此中有尼民陀山及尼民陀海。此",
    "T32n1644_010:0225a12": "中有四天下。有中間州地及外大海。此中有",
    "T32n1644_010:0225a13": "灼柯婆羅山。是夜摩天身形最大飛行捷疾。",
    "T32n1644_010:0225a14": "由行疾故擊起風輪。由此風輪為那羅延風",
    "T32n1644_010:0225a15": "輪根本。此風數數起長。乃至應至已至。應滿",
    "T32n1644_010:0225a16": "已滿。皆悉究竟。厚九億六萬由旬。廣十二億",
    "T32n1644_010:0225a17": "三千四百五十由旬。周迴三十六億一萬三百",
    "T32n1644_010:0225a18": "五十由旬。極此量住不復更長。此風堅勁物",
    "T32n1644_010:0225a19": "不能侵。若人有那羅延力執金鋼仗。擬此風",
    "T32n1644_010:0225a20": "輪仗還自碎風輪無損。次風輪上空中雨水",
    "T32n1644_010:0225a21": "渧如樓大。或如車軸或如車輗。晝夜不息猶",
    "T32n1644_010:0225a22": "如河瀉無數千年。是水界聚周圍有風名曰",
    "T32n1644_010:0225a23": "攝持。日夜恒起令水不散。如是水界增上未",
    "T32n1644_010:0225a24": "息。此水數數起長。乃至應至已至應滿已滿",
    "T32n1644_010:0225a25": "皆悉究竟。起成世界宿業所感風力所成。復",
    "T32n1644_010:0225a26": "有餘風旋圓而起成。西瞿耶尼及東弗婆提。",
    "T32n1644_010:0225a27": "復有餘風四方四角成。北欝單越復有餘風",
    "T32n1644_010:0225a28": "如半琵琶成。南剡浮提若風成山。次第正上",
    "T32n1644_010:0225a29": "山則有頂。若風起時或正或傍所成山相。或",
    "T32n1644_010:0225b01": "平或聳。復有風起一邊急疾。餘邊則遲所成。",
    "T32n1644_010:0225b02": "山相一邊則凹餘邊平直。若風起時相擊深入",
    "T32n1644_010:0225b03": "還復。更出所成山勢有巖有洞。若風相擊深",
    "T32n1644_010:0225b04": "入下底不復更出。山裏則空由此風故起成",
    "T32n1644_010:0225b05": "諸四天下地。或深或聳有處顯現。高八萬由",
    "T32n1644_010:0225b06": "旬有處甚深四萬由旬。復有別處高四萬由",
    "T32n1644_010:0225b07": "旬深二萬由旬。復有別處高二萬由旬。深一",
    "T32n1644_010:0225b08": "萬由旬。復有別處高一萬由旬。深五千由旬。",
    "T32n1644_010:0225b09": "或復有處高五千由旬。深二千五百由旬。或",
    "T32n1644_010:0225b10": "復有處高二千五百由旬。深一千二百五十",
    "T32n1644_010:0225b11": "由旬。或復有處高一千二百五十由旬。深六",
    "T32n1644_010:0225b12": "百二十五由旬。或復高六百二十五由旬。深",
    "T32n1644_010:0225b13": "三百十二由旬半。以此因緣一切器世界起",
    "T32n1644_010:0225b14": "作已成。是時二種界起長。謂地火兩界風",
    "T32n1644_010:0225b15": "界起。吹火界蒸練地界。風界恒起吹一切物",
    "T32n1644_010:0225b16": "使成堅實。既堅實已一切諸寶種類皆現既",
    "T32n1644_010:0225b17": "顯現已天降甘雨渧如樓大。漸細如輪乃至",
    "T32n1644_010:0225b18": "車軸。或如涌泉無數千載。遍滿善見城塹那",
    "T32n1644_010:0225b19": "陀池。眾車池。惡口池。雜花池。內大海由乾陀",
    "T32n1644_010:0225b20": "海。伊沙陀海。佉羅胝海。善見海。馬耳海。毘",
    "T32n1644_010:0225b21": "那多海尼民陀海。四天下中間洲地外大海。",
    "T32n1644_010:0225b22": "以此因緣一切世界水皆遍滿。於是忉利天",
    "T32n1644_010:0225b23": "及四天王天。捨上天報於中受生。復有諸天",
    "T32n1644_010:0225b24": "壽終福盡。從上天墮於四天下受人道生。是",
    "T32n1644_010:0225b25": "時諸人喜樂為食依喜樂住。意生化身自然",
    "T32n1644_010:0225b26": "光明。安樂而住飛空中行。是時日月未出於",
    "T32n1644_010:0225b27": "世星宿未有。晝夜不分未辯年歲及四時八",
    "T32n1644_010:0225b28": "節。無男女異。亦無父母兄弟姊妹夫妻兒息。",
    "T32n1644_010:0225b29": "無奴無主。一向受用自在歡樂。未有姓字並",
    "T32n1644_010:0225c01": "號眾生。是時水界稍稍就減流向下處。是時",
    "T32n1644_010:0225c02": "大海乍增乍減。開川源路水所減處。有地肥",
    "T32n1644_010:0225c03": "出大甘大味。生長覆地色香觸味。可愛具足",
    "T32n1644_010:0225c04": "如細蜂蜜。無苦澁辛地肥大味亦復如是。是",
    "T32n1644_010:0225c05": "時大味馨香充滿。時有一人嗅此香味。起欲",
    "T32n1644_010:0225c06": "著心起欲心已。指捻大味嗅而嘗之。知其甘",
    "T32n1644_010:0225c07": "美如細蜂蜜摶而食之。餘人見其食美無厭",
    "T32n1644_010:0225c08": "相效摶食。是時諸人食地味已。身稍堅重從",
    "T32n1644_010:0225c09": "此以後。不能如前飛行空中。是時身光可愛",
    "T32n1644_010:0225c10": "因此失沒。既失光已黑暗還生本來法然。是",
    "T32n1644_010:0225c11": "四天下黑暗覆時。日月二輪乃出。於世日月",
    "T32n1644_010:0225c12": "出已。辰宿次現星宿現已晝夜有分。晝夜分",
    "T32n1644_010:0225c13": "已半月一月是時顯現。半月一月既顯現已。",
    "T32n1644_010:0225c14": "四時八節及以年歲並皆具足。如是多時世",
    "T32n1644_010:0225c15": "間起成。如是多時六十小劫究竟已度。是時",
    "T32n1644_010:0225c16": "眾生食此地味。依地味住久久時節。其中眾",
    "T32n1644_010:0225c17": "生食味多者形容醜陋。少威德力少神通力。",
    "T32n1644_010:0225c18": "其中眾生食味少者。色形可愛身有威德神",
    "T32n1644_010:0225c19": "力自在。以此因緣一切眾生色形優劣。由此",
    "T32n1644_010:0225c20": "優劣生勝負心。由此心故而作是言。我今勝",
    "T32n1644_010:0225c21": "汝汝不及我。是時惡法始行於世。計勝負故",
    "T32n1644_010:0225c22": "地味色香從此而失。是時諸人和合聚集。憂",
    "T32n1644_010:0225c23": "惱困苦發聲啼哭。咄哉惡法已出於世。因色",
    "T32n1644_010:0225c24": "形故憍慢毀他。由此惡法失我勝味。不可思",
    "T32n1644_010:0225c25": "議色香觸等。是時諸人食餘美味作是念言。",
    "T32n1644_010:0225c26": "咄哉似我昔時所食地味。追憶悲惱是語至",
    "T32n1644_010:0225c27": "今皆已忘失。無復有人憶說之者。此味失已",
    "T32n1644_010:0225c28": "復有別味名曰地皮。色香觸味悉皆甜美如",
    "T32n1644_010:0225c29": "細蜂蜜。是時諸人皆悉來食。依此飲食長時",
    "T32n1644_010:0226a01": "得住。是中諸人為貪味故。多食地皮形容醜",
    "T32n1644_010:0226a02": "陋。薄威德力少神通。力其中眾生食味少者。",
    "T32n1644_010:0226a03": "形色可愛身有威德神力自在。以此因緣一",
    "T32n1644_010:0226a04": "切眾生色形優劣。因此優劣生勝負心。由此",
    "T32n1644_010:0226a05": "心故而作是言。我今勝汝汝不及我。由此惡",
    "T32n1644_010:0226a06": "法次行於世計勝負故。地皮色香從此而失。",
    "T32n1644_010:0226a07": "立世阿毘曇論卷第十"
}