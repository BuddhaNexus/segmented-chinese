{
    "T47n1970_010:0281b15": "龍舒增廣淨土文卷第十",
    "T47n1970_010:0281b17": "國學進士王日休譔",
    "T47n1970_010:0281b18": "造至深之理者雖居濁世。與淨土何以異",
    "T47n1970_010:0281b19": "哉。故此卷載至深之理名淨濁如一。然亦",
    "T47n1970_010:0281b20": "不可恃此而不修淨土之業。恐易涉於空",
    "T47n1970_010:0281b21": "談。又若參禪者之弊故也。",
    "T47n1970_010:0281b22": "情說情說",
    "T47n1970_010:0281b23": "喜怒好惡嗜慾皆情也。養情為惡。縱情為賊。",
    "T47n1970_010:0281b24": "折情為善。滅情為聖。甘其飲食。美其衣服。大",
    "T47n1970_010:0281b25": "其居處。若此之類是謂養情。飲食若流。衣服",
    "T47n1970_010:0281b26": "盡飾。居處無厭。若此之類是謂縱情。犯之不",
    "T47n1970_010:0281b27": "校。觸之不怒。傷之不怨。是謂折情。犯之觸之",
    "T47n1970_010:0281b28": "傷之。如空反生憐憫愚癡之心是謂滅情。悟",
    "T47n1970_010:0281b29": "此理則心地常淨。如在淨土矣。",
    "T47n1970_010:0281c01": "即是空說即是空說",
    "T47n1970_010:0281c02": "佛言。受即是空。受謂受苦受樂及一切受用",
    "T47n1970_010:0281c03": "也。如食列數味。放箸即空。出多騶從既到即",
    "T47n1970_010:0281c04": "空。終日遊觀。既歸即空。又如為善。事既畢。",
    "T47n1970_010:0281c05": "其勤勞即空。而善業俱在。為惡。事既畢。其快",
    "T47n1970_010:0281c06": "意即空。而惡業俱在。若深悟此理。則食可菲",
    "T47n1970_010:0281c07": "薄。無過用殺害之冤債。出可隨分。無勞心苦",
    "T47n1970_010:0281c08": "人之煩惱。遊觀可息。無放蕩廢事之愆尤。善",
    "T47n1970_010:0281c09": "根可勉為。無懈怠因循之失。惡可力戒。無",
    "T47n1970_010:0281c10": "恣縱怨讐之罪。予喜得此理。故欲與人共之",
    "T47n1970_010:0281c11": "及一切受用。即所謂不苦不樂受者是也。",
    "T47n1970_010:0281c12": "六根說六根說",
    "T47n1970_010:0281c13": "千般裝點只為半寸之眼。百種音樂只為一",
    "T47n1970_010:0281c14": "豆之耳。沈檀腦麝只為兩竅之鼻。食前方丈",
    "T47n1970_010:0281c15": "只為三寸之舌。妙麗嬌嬈只為臭腐之身。隨",
    "T47n1970_010:0281c16": "順迎逢只為狂蕩之意。若能識破此理。便是",
    "T47n1970_010:0281c17": "無煩惱快樂之人。佛言。眾生無始以來認賊",
    "T47n1970_010:0281c18": "為子。自劫家寶。謂惑六根之賊。而喪真性也。",
    "T47n1970_010:0281c19": "孟子曰。惟聖人然後可以踐形。蓋不惑於此",
    "T47n1970_010:0281c20": "矣。有婬女得道。文殊問云。如何不嗔。答云。",
    "T47n1970_010:0281c21": "見一切眾生不生。又問。如何見十八界。答云。",
    "T47n1970_010:0281c22": "如見劫火燒諸世界。妙哉言乎。蓋謂一切眾",
    "T47n1970_010:0281c23": "生本來無有。唯因妄想中生。又何嗔之有。十",
    "T47n1970_010:0281c24": "八界謂六根六塵六識。因有此種種故。生無",
    "T47n1970_010:0281c25": "量事。造無量惡。是故如劫火燒諸世界。若悟",
    "T47n1970_010:0281c26": "此理。雖未生淨土。已如生淨土矣。",
    "T47n1970_010:0281c27": "真性說真性說",
    "T47n1970_010:0281c28": "金剛經二十七段。其大意不過言真性皆無",
    "T47n1970_010:0281c29": "所有如虛空。然此虛空謂之頑空。頑空者真",
    "T47n1970_010:0282a01": "無所有。而真性雖如虛空。而其中則有。故曰",
    "T47n1970_010:0282a02": "真空不空。頑空則可以作。可以壞。若此地。實",
    "T47n1970_010:0282a03": "掘去一尺土則有一尺空。掘去一丈土則有",
    "T47n1970_010:0282a04": "一丈空。是頑空可以作也。若此器本空。以物",
    "T47n1970_010:0282a05": "置之則實矣。此室本空。以物置之亦實矣。是",
    "T47n1970_010:0282a06": "頑空可以壞也。若真性之空。則不可作不可",
    "T47n1970_010:0282a07": "壞。本來含虛空世界。烏可作乎。無始以來至",
    "T47n1970_010:0282a08": "于今日。未嘗變動。烏可壞乎。真性中俱無所",
    "T47n1970_010:0282a09": "有。無得而比。故不得已而以頑空比之。是般",
    "T47n1970_010:0282a10": "若心經云。是諸法空相。謂諸法皆空之相",
    "T47n1970_010:0282a11": "乃真性也。繼之以空中無色以至無智亦無",
    "T47n1970_010:0282a12": "得。謂真性中皆無所有。如頑空中皆無所有",
    "T47n1970_010:0282a13": "也。既皆無所有。然有一切眾生者。乃真性中",
    "T47n1970_010:0282a14": "所現之妄緣耳。大概言之。真性如鏡。一切有",
    "T47n1970_010:0282a15": "生者如影。是真性中所現之影也。影有去來。",
    "T47n1970_010:0282a16": "而鏡常自。若眾生有生滅。而真性常自若。生",
    "T47n1970_010:0282a17": "滅既除。真性乃現。蓋生滅者妄也。真性者真",
    "T47n1970_010:0282a18": "也。故楞嚴經云。諸妄消亡不真。何待此性。上",
    "T47n1970_010:0282a19": "自諸佛下至蠢動含靈。初無有異。其異皆妄",
    "T47n1970_010:0282a20": "也。",
    "T47n1970_010:0282a21": "心乃妄想說心乃妄想說",
    "T47n1970_010:0282a22": "楞嚴經第一卷。佛與阿難七次論心。終之以",
    "T47n1970_010:0282a23": "尋常。所謂心者乃妄想耳。非真心也。真心即",
    "T47n1970_010:0282a24": "性也。圓覺經謂。眾生妄認六塵緣影為自心",
    "T47n1970_010:0282a25": "相。是尋常所謂心者乃六種塵緣之影耳。謂",
    "T47n1970_010:0282a26": "此心本無。唯因外有六種塵緣故。內現此心。",
    "T47n1970_010:0282a27": "若外因有色。內則起愛色之心。外因有聲。內",
    "T47n1970_010:0282a28": "則起愛聲之心。外因有香味觸法。內則起愛",
    "T47n1970_010:0282a29": "香味觸法之心。蓋真性如鏡。六種塵緣如形。",
    "T47n1970_010:0282b01": "此心如影。若外無此六塵。則內亦無此心矣",
    "T47n1970_010:0282b02": "此心豈不為六種塵緣之影乎。形來則影現。",
    "T47n1970_010:0282b03": "形去則影滅。而性鏡則常自若。故金剛經云。",
    "T47n1970_010:0282b04": "過去心不可得。現在心不可得。未來心不可",
    "T47n1970_010:0282b05": "得。此三心皆謂妄想心也。故有過去現在未",
    "T47n1970_010:0282b06": "來。若真心則無始以來未嘗變動。烏有過去",
    "T47n1970_010:0282b07": "未來現在乎。不可得者謂無也。若飢而思食。",
    "T47n1970_010:0282b08": "得食則此心過去矣。正食而知味乃現在心。",
    "T47n1970_010:0282b09": "未思食則此心未有。故為未來心。此三心皆",
    "T47n1970_010:0282b10": "隨時壞滅。故云不可得。",
    "T47n1970_010:0282b11": "五蘊皆空說五蘊皆空說",
    "T47n1970_010:0282b12": "般若心經云。觀自在菩薩照見五蘊皆空。度",
    "T47n1970_010:0282b13": "一切苦厄。五蘊謂色受想行識也。色謂色身。",
    "T47n1970_010:0282b14": "受謂受用。想謂思想。行謂所行。識謂辨識。此",
    "T47n1970_010:0282b15": "五者蘊積不散。以壅蔽真性。故謂之蘊。又謂",
    "T47n1970_010:0282b16": "之五陰。謂陰暗真性也。色身終歸於壞。受用",
    "T47n1970_010:0282b17": "隨時即過。色受豈不空乎。且如思想一物。既",
    "T47n1970_010:0282b18": "得之則無想矣。想豈不空乎。所行之事回首",
    "T47n1970_010:0282b19": "尚如夢幻。行豈不空乎。識盡千種事物。再生",
    "T47n1970_010:0282b20": "不復能識。識豈不空乎。一切苦厄皆從五者",
    "T47n1970_010:0282b21": "生。若能照見色身為空。則不泥於色身而畏",
    "T47n1970_010:0282b22": "死亡。是度過此一種苦厄也。照見受用為空。",
    "T47n1970_010:0282b23": "則不泥於受用而貪奉養。又度過此一種苦",
    "T47n1970_010:0282b24": "厄也。照見思想為空。則不泥於思想。而意乃",
    "T47n1970_010:0282b25": "無所著。又度過此一種苦厄。照見所行為空。",
    "T47n1970_010:0282b26": "則不泥於所行。而可以息跡。是又度過此一",
    "T47n1970_010:0282b27": "種苦厄也。照見辨識為空。則不泥於辨識。而",
    "T47n1970_010:0282b28": "可以坐忘。是又度過此一種苦厄也。故照見",
    "T47n1970_010:0282b29": "五蘊皆空。則度過一切苦厄。此五者皆不是",
    "T47n1970_010:0282c01": "真實。乃真性中所現之妄緣也。若六根六塵",
    "T47n1970_010:0282c02": "六識十二緣四諦。皆此類也。",
    "T47n1970_010:0282c03": "廢心用形說廢心用形說",
    "T47n1970_010:0282c04": "列子謂。孔子廢心而用形。謂心已不養於物",
    "T47n1970_010:0282c05": "而廢之矣。唯用形以應物。予深愛此語。故雖",
    "T47n1970_010:0282c06": "勞苦憔悴而不以為失意。榮華奉養而不以",
    "T47n1970_010:0282c07": "為得意。蓋心不著於物也。因念菩薩了生死。",
    "T47n1970_010:0282c08": "乃託生於一切眾生中以設教化者。以心不",
    "T47n1970_010:0282c09": "著於物。唯用形以應之耳。然則孔子於此菩",
    "T47n1970_010:0282c10": "薩之徒也。",
    "T47n1970_010:0282c11": "用形骸說用形骸說",
    "T47n1970_010:0282c12": "天人禮枯骨偈云。汝是前生我。我今天眼開。",
    "T47n1970_010:0282c13": "寶衣隨念至。玉食自然來。謝汝昔勤苦。令吾",
    "T47n1970_010:0282c14": "今快哉。散華時再拜。人世莫驚猜。又餓鬼鞭",
    "T47n1970_010:0282c15": "死屍偈云。因這臭皮囊。波波劫劫忙。只知貪",
    "T47n1970_010:0282c16": "快樂。不肯暫迴光。自業錙銖少。黃泉歲月長。",
    "T47n1970_010:0282c17": "真須痛棒打。此恨猝難忘。此言化俗則可以",
    "T47n1970_010:0282c18": "為誠然則不可。何則人神託於形骸之中。",
    "T47n1970_010:0282c19": "所以用形骸者皆神也。譬如匠人用斧斤。用",
    "T47n1970_010:0282c20": "之而善則為善器械。用之而不善則為惡器",
    "T47n1970_010:0282c21": "械。故為天人者前世善用形骸者也。為餓鬼",
    "T47n1970_010:0282c22": "者前世不善用形骸者也。其得其失皆在當",
    "T47n1970_010:0282c23": "時。及其受報而禮之鞭之亦何益。",
    "T47n1970_010:0282c24": "齊生死說齊生死說",
    "T47n1970_010:0282c25": "想右脚大指腫爛流惡水。漸漸至脛至膝至",
    "T47n1970_010:0282c26": "腰。左脚亦如此漸漸爛。過腰上至腹至胸以",
    "T47n1970_010:0282c27": "至頸頂。盡皆爛了唯有白骨。次分明歷歷觀",
    "T47n1970_010:0282c28": "看。白骨一一盡見。靜心觀看。良久乃思看。白",
    "T47n1970_010:0282c29": "骨者是誰白骨是誰。是知。身體與我常為二",
    "T47n1970_010:0283a01": "物矣。又漸漸離白骨觀看。先離一丈。以至五",
    "T47n1970_010:0283a02": "丈十丈乃至百丈千丈。是知。白骨與我了不",
    "T47n1970_010:0283a03": "相干也。常作此想。則我與形骸本為二物。我",
    "T47n1970_010:0283a04": "暫住於形骸中。豈可謂此形骸終久不壞而",
    "T47n1970_010:0283a05": "我常住其中。如此便可濟生死矣。況我去此",
    "T47n1970_010:0283a06": "則往淨土乎。日日作此想。更別有所得。如人",
    "T47n1970_010:0283a07": "飲水冷熱自知。不假於言傳也。",
    "T47n1970_010:0283a08": "我說我說",
    "T47n1970_010:0283a09": "我之所在不可以無我。無我則逐物矣。理之",
    "T47n1970_010:0283a10": "所在不可以有我。有我則蔽理矣。孔子無我",
    "T47n1970_010:0283a11": "菩薩無我相能至於此。則與虛空等矣。豈復",
    "T47n1970_010:0283a12": "有淨濁之辨乎。但恐不易到耳。",
    "T47n1970_010:0283a14": "周大資劉侍制大慧杲禪師題跋三段龍舒增廣淨土文卷第十此卷後附周大資劉侍制大慧杲禪師題跋三段",
    "T47n1970_010:0283a15": "龍舒王虛中學力深至。所解六經語孟老莊",
    "T47n1970_010:0283a16": "要為不蹈襲前人。一言一字其用志勤矣。一",
    "T47n1970_010:0283a17": "旦棄去專修西方之教。作淨土文。精粗淺深",
    "T47n1970_010:0283a18": "且有條理。以是印施有緣奔走於江浙諸郡。",
    "T47n1970_010:0283a19": "又將親往建安刊版於鬻書肆中。汲汲然若",
    "T47n1970_010:0283a20": "不可一日緩者。我聞。無量壽經。眾生聞是佛",
    "T47n1970_010:0283a21": "名。信心歡喜。乃至一念。願生彼國。即得往",
    "T47n1970_010:0283a22": "生。住不退轉。不退轉者。梵語謂之阿惟越致。",
    "T47n1970_010:0283a23": "法華經謂彌勒菩薩所得報地也。一念往生",
    "T47n1970_010:0283a24": "便同彌勒。佛語不虛。應皆信受。",
    "T47n1970_010:0283a25": "紹興壬午閏四月七日　唯心居士荊溪周",
    "T47n1970_010:0283a26": "葵跋",
    "T47n1970_010:0283a27": "狀元劉侍制跋",
    "T47n1970_010:0283a28": "昔六祖與韋史君說西方相狀。其言甚簡。其",
    "T47n1970_010:0283a29": "旨甚明。既無間於東西。何相狀之可述。及觀",
    "T47n1970_010:0283b01": "王虛中淨土文。何其諄諄也。蓋聞。法無頓漸。",
    "T47n1970_010:0283b02": "根有利鈍。六祖為上智說第一義。故移西於",
    "T47n1970_010:0283b03": "東。在剎那間。言下便領。不容擬議。虛中將以",
    "T47n1970_010:0283b04": "開悟下根。泛為是論。惟西方之歸。故汲汲於",
    "T47n1970_010:0283b05": "刊行。而恐行之不廣。其愛人之心可謂勤且",
    "T47n1970_010:0283b06": "切矣。有能因虛中之文而悟入者。豈不為魚",
    "T47n1970_010:0283b07": "兔筌蹄乎。",
    "T47n1970_010:0283b08": "紹興壬午六月六日　木訥翁劉章書",
    "T47n1970_010:0283b09": "妙喜老人跋",
    "T47n1970_010:0283b10": "龍舒王虛中日休博覽群書之餘。留心佛乘。",
    "T47n1970_010:0283b11": "以利人為己任。真火中蓮也。佛言。自未得度",
    "T47n1970_010:0283b12": "先度人者。菩薩發心。自覺已圓能覺他者。如",
    "T47n1970_010:0283b13": "來應世。予嘉其志。為題其後。若見自性之阿",
    "T47n1970_010:0283b14": "彌。即了唯心之淨土。未能如是。則虛中為此",
    "T47n1970_010:0283b15": "文功不唐捐矣。",
    "T47n1970_010:0283b16": "庚辰八月二十日。書于劉景文嬾窠云。雙",
    "T47n1970_010:0283b17": "徑妙喜宗杲　跋。",
    "T47n1970_010:0283b18": "龍舒增廣淨土文卷第十終"
}