{
    "T53n2121_032:0170a13": "經律異相卷第三十二",
    "T53n2121_032:0170a15": "梁沙門僧旻寶唱等集",
    "T53n2121_032:0170a16": "2 行菩薩道諸國太子部(三二)能施王子入海採寶緣一善友好施求",
    "T53n2121_032:0170a17": "珠喪眼還明二長生欲報父怨後還得國",
    "T53n2121_032:0170a18": "三遮羅國儲形醜失妃運智還得四",
    "T53n2121_032:0170a19": "慕魄不言被埋後言得修道五薩埵王子",
    "T53n2121_032:0170a20": "捨身六人藥王子救疾七有一王子聞",
    "T53n2121_032:0170a21": "宿命事怖求以還佛八無畏王孫耆婆學",
    "T53n2121_032:0170a22": "術九",
    "T53n2121_032:0170a23": "1 能施王子入海採寶緣能施王子入海採寶緣一",
    "T53n2121_032:0170a24": "釋迦文尼佛本身作大醫王。療一切病。不求",
    "T53n2121_032:0170a25": "名利為憐愍眾生故。病者甚多力不周救。",
    "T53n2121_032:0170a26": "憂念一切而不從心。懊惱而死即生忉利天",
    "T53n2121_032:0170a27": "上。自思惟言。我今生天但食福報無所長益。",
    "T53n2121_032:0170a28": "即自方便自取滅身。捨此天壽。生婆迦陀龍",
    "T53n2121_032:0170a29": "王宮中。為龍太子。其身長大父母愛重。欲自",
    "T53n2121_032:0170b01": "取死就金翅鳥王。鳥即取此龍子於舍摩利",
    "T53n2121_032:0170b02": "樹上吞之。父母㘁咷啼哭懊惱。龍子既死生",
    "T53n2121_032:0170b03": "閻浮提中。為大國王太子。名曰能施。生而",
    "T53n2121_032:0170b04": "能言。問諸左右。今此國中有何等物。盡皆持",
    "T53n2121_032:0170b05": "來以用布施。眾人怪畏皆捨之走。其母憐愛",
    "T53n2121_032:0170b06": "獨自守之。語其母言。我非羅剎眾人何以故",
    "T53n2121_032:0170b07": "走。我本宿命常好布施。我為一切人之檀越。",
    "T53n2121_032:0170b08": "母聞其言以語眾人。眾人即還。母好養育及",
    "T53n2121_032:0170b09": "年長大自身所有盡。至父王所索物布施。父",
    "T53n2121_032:0170b10": "與其分復以施盡。見閻浮提人貧窮辛苦思",
    "T53n2121_032:0170b11": "欲給施。而財物不足便自啼泣。問諸人言。作",
    "T53n2121_032:0170b12": "何方便當令一切滿足於財。諸宿人言。我等",
    "T53n2121_032:0170b13": "曾聞。有如意寶珠。若得此珠則能隨心所索",
    "T53n2121_032:0170b14": "無不必得。白其父母欲入大海求龍王頭上",
    "T53n2121_032:0170b15": "如意寶珠。父母報言。我唯有汝一兒耳。若入",
    "T53n2121_032:0170b16": "大海眾險難度。一旦失汝我用活為。我今藏",
    "T53n2121_032:0170b17": "中猶亦有物當以給汝。兒言。藏中有限我意",
    "T53n2121_032:0170b18": "無極。欲充滿一切令無短乏。願見聽許得遂",
    "T53n2121_032:0170b19": "本心。使閻浮提人一切充足。父母知其志大",
    "T53n2121_032:0170b20": "不敢制之遂放令去。是時五百賈客皆樂隨",
    "T53n2121_032:0170b21": "從。知其行日集海道口。太子問眾人言。誰能",
    "T53n2121_032:0170b22": "知道至彼龍宮。有盲人名曰陀舍。已曾七反",
    "T53n2121_032:0170b23": "入大海中具知海道。菩薩即命共行。答曰。我",
    "T53n2121_032:0170b24": "年既老兩目失明。雖曾數入今不能去。菩薩",
    "T53n2121_032:0170b25": "言。我今此行不為自身。普為一切求如意寶",
    "T53n2121_032:0170b26": "珠。欲給足眾生令身無乏。次以道法因緣而",
    "T53n2121_032:0170b27": "教化之。汝是智人何得辭耶。我願得成豈非",
    "T53n2121_032:0170b28": "汝力。陀舍周懷答言。我今入海命必不全",
    "T53n2121_032:0170b29": "安。我屍骸著金沙洲上。船去如馳。到眾寶渚。",
    "T53n2121_032:0170c01": "眾賈競載寶物已足。問大子言。何以不取。",
    "T53n2121_032:0170c02": "報言。我所求者如意寶珠。此有盡物我不須",
    "T53n2121_032:0170c03": "也。汝等各當知足知量無令船重不自免也。",
    "T53n2121_032:0170c04": "是時眾賈白菩薩言。大德為呪願令得安隱。",
    "T53n2121_032:0170c05": "於是辭去。陀舍是時語菩薩言。別留艇舟當",
    "T53n2121_032:0170c06": "隨別道。待風七日博海南岸至一險處。當有",
    "T53n2121_032:0170c07": "絕崖棗林枝皆覆水。大風吹船船當摧破。汝",
    "T53n2121_032:0170c08": "當仰援棗枝可以自濟。我身無目於此當",
    "T53n2121_032:0170c09": "死。過此隘岸當有金沙洲。可以我身置此沙",
    "T53n2121_032:0170c10": "中。金沙清淨是我願也。即如其言風至而去。",
    "T53n2121_032:0170c11": "既到絕岸如陀舍語。菩薩仰援棗枝得以自",
    "T53n2121_032:0170c12": "免。置陀舍屍安厝金地。於是獨去。如其先教。",
    "T53n2121_032:0170c13": "深水中浮七日。齊咽水中行七日。齊腰水中",
    "T53n2121_032:0170c14": "行七日。泥中行七日。見好蓮花鮮潔柔軟。自",
    "T53n2121_032:0170c15": "思惟言。此花軟脆當入虛空三昧。自輕其身",
    "T53n2121_032:0170c16": "行蓮花上七日見諸毒蛇。念言。含毒之虫甚",
    "T53n2121_032:0170c17": "可畏也。即入慈心三昧。行毒蛇頭上七日。蛇",
    "T53n2121_032:0170c18": "皆擎頭授與菩薩令踰上而過。過此難已。見",
    "T53n2121_032:0170c19": "有七重寶城有七重塹。塹中皆滿毒蛇。有二",
    "T53n2121_032:0170c20": "大龍守門。龍見菩薩形容端正相好嚴儀能",
    "T53n2121_032:0170c21": "度眾難得來至此。念言。此非凡夫。必是菩薩",
    "T53n2121_032:0170c22": "大功德人。即聽令前徑得入宮。龍王夫婦喪",
    "T53n2121_032:0170c23": "兒未久猶故哀泣。見菩薩來龍有神通知是",
    "T53n2121_032:0170c24": "其子。兩乳流出。命之令坐。而問之言。汝是我",
    "T53n2121_032:0170c25": "子。捨我命終生在何處。菩薩亦自識宿命知",
    "T53n2121_032:0170c26": "是父母。而答母言。我生閻浮提上。為大國王",
    "T53n2121_032:0170c27": "大子。憐愍貧人飢寒勤苦不得自在故來至",
    "T53n2121_032:0170c28": "此。欲求如意寶珠。母言。汝父頭上有此寶珠",
    "T53n2121_032:0170c29": "以為首飾難可得也。必當將汝入諸寶藏隨",
    "T53n2121_032:0171a01": "汝所欲必欲與汝。汝當報言。其餘雜寶我不",
    "T53n2121_032:0171a02": "須也。唯欲得大王頭上寶珠。若見憐愍願以",
    "T53n2121_032:0171a03": "與我。如此可得。即往見父。父大悲喜歡慶無",
    "T53n2121_032:0171a04": "量。愍念其子遠涉艱難乃來至此。指示妙寶",
    "T53n2121_032:0171a05": "隨意與汝須者取之。菩薩言。我從遠來願見",
    "T53n2121_032:0171a06": "大王求王頭上如意寶珠。若見憐愍當以與",
    "T53n2121_032:0171a07": "我。若不見與不須餘物。龍王報言。我唯有一",
    "T53n2121_032:0171a08": "珠常為首飾。閻浮提人薄福下賤不應見也。",
    "T53n2121_032:0171a09": "菩薩白言。我以此故遠涉艱難冐死遠來。為",
    "T53n2121_032:0171a10": "閻浮提人薄福貧賤。欲以如意寶珠濟其所",
    "T53n2121_032:0171a11": "願。然後以佛道因緣而教化之。龍王與珠而",
    "T53n2121_032:0171a12": "要之言。今以此珠與汝。汝既去世當以還我。",
    "T53n2121_032:0171a13": "答曰。敬如王言。菩薩得珠。飛騰虛空如屈申",
    "T53n2121_032:0171a14": "臂頃到閻浮提。人王父母見兒吉還。歡悅踊",
    "T53n2121_032:0171a15": "躍抱而問言。汝得何物。答言。得如意寶珠。問",
    "T53n2121_032:0171a16": "言。今在何許。白言。在此衣角裏中。父母言。",
    "T53n2121_032:0171a17": "何其太小。白言。在其神德不在大也。白父",
    "T53n2121_032:0171a18": "母言。當勅城中內外掃灑燒香懸繒幡蓋持",
    "T53n2121_032:0171a19": "齋受戒。明日清旦以長木為表以珠著上。菩",
    "T53n2121_032:0171a20": "薩是時自立誓願。若我當成佛道度脫一切",
    "T53n2121_032:0171a21": "者。珠當如我意願出一切寶物。隨人所須盡",
    "T53n2121_032:0171a22": "皆備有。是時陰雲普遍雨種種寶物衣服飲",
    "T53n2121_032:0171a23": "食臥具湯藥。人言所須一切具足。至其命盡",
    "T53n2121_032:0171a24": "常爾不絕。如是等名為菩薩布施生精進波",
    "T53n2121_032:0171a25": "羅蜜出大智論第十二卷。",
    "T53n2121_032:0171a26": "2 善友好施求珠喪眼還明善友好施求珠喪眼還明二",
    "T53n2121_032:0171a27": "過去閻浮提。一時有二王。利師跋國王名月。",
    "T53n2121_032:0171a28": "波羅㮈國王名月蓋。同意周旋無有嫌郄。",
    "T53n2121_032:0171a29": "當共立約。若生兒子兩通姻好。月蓋王男女",
    "T53n2121_032:0171b01": "俱無。為欲求兒。祠於水神乃至種種鬼神。",
    "T53n2121_032:0171b02": "修羅吒河邊有二五通神仙。河神白王。若二",
    "T53n2121_032:0171b03": "仙願生王家者王當有兒。王至仙人所說言。",
    "T53n2121_032:0171b04": "生我家者五欲自恣快樂無乏。仙人答曰。可",
    "T53n2121_032:0171b05": "爾。却後七日其一仙人命終賢愚經云金色仙人即入第",
    "T53n2121_032:0171b06": "一夫人胎。復經七日其一仙人又復命終。處",
    "T53n2121_032:0171b07": "第二夫人胎。第一夫人足滿九月。乃生一男",
    "T53n2121_032:0171b08": "顏色端政。當生之日五百估客從海而歸。五",
    "T53n2121_032:0171b09": "百伏藏無端發出。五百死囚從獄解脫。第二",
    "T53n2121_032:0171b10": "夫人生。多有怪異野干鳴。阿修羅捉日。五",
    "T53n2121_032:0171b11": "百應死者自就而死出四分律三分第九卷王甚歡喜。即",
    "T53n2121_032:0171b12": "請召相師占其吉凶令立名字。相師問言。此",
    "T53n2121_032:0171b13": "兒生時有何瑞相。答言。第一太子其母弊",
    "T53n2121_032:0171b14": "姤憍慢自大。從懷子來其性調善和顏悅語",
    "T53n2121_032:0171b15": "慈愍眾生。相師答言。兒福德使然。名曰善友",
    "T53n2121_032:0171b16": "四分律云善行賢愚經云迦良那伽梁言善事。第二夫人生者問瑞相。答",
    "T53n2121_032:0171b17": "言。其母由來調善言適眾心。懷妊已來其性卒",
    "T53n2121_032:0171b18": "暴發言麁惡。相師答言。是兒之行使母如是。",
    "T53n2121_032:0171b19": "名曰惡友四分律云惡行。賢愚經云彼婆伽梨梁言惡事至年十四。善",
    "T53n2121_032:0171b20": "友太子聰明慈仁好喜布施。父母偏念視如",
    "T53n2121_032:0171b21": "眼目。惡友暴惡父母所憎而不喜見。姤嫉於",
    "T53n2121_032:0171b22": "兄常欲毀害。觸事不從違逆反戾。太子導從",
    "T53n2121_032:0171b23": "前後作倡伎樂。大眾圍遶出城觀看。見有耕",
    "T53n2121_032:0171b24": "者墾土出蟲烏隨啄食愍而傷之。問左右言。",
    "T53n2121_032:0171b25": "此作何物共相殘害。答言。國依於民民依飲",
    "T53n2121_032:0171b26": "食食依耕種。大子言。苦哉苦哉。前行復見",
    "T53n2121_032:0171b27": "男女紡織。又問。此作何物。答言。紡織作諸衣",
    "T53n2121_032:0171b28": "服以遮慚愧陰覆五形。太子言。此亦勞苦非",
    "T53n2121_032:0171b29": "一也。轉復前行見人屠牛剝羊。又問。此復是",
    "T53n2121_032:0171c01": "何。答言。屠殺賣肉以供衣食。太子言。怪哉苦",
    "T53n2121_032:0171c02": "哉。強弱相害結殃累劫。轉復前行見網鳥餌",
    "T53n2121_032:0171c03": "魚。又問。又答。張鳥捕魚。太子悲淚滿目。世",
    "T53n2121_032:0171c04": "間眾生造諸惡本眾苦不息憂愁不悅即迴車",
    "T53n2121_032:0171c05": "還宮。王問。何故憂愁。太子具以上答。王言。",
    "T53n2121_032:0171c06": "未嘗不有何足愁也。太子言。今欲從王求索",
    "T53n2121_032:0171c07": "一願。願得國藏財寶用施一切。王言隨意。太",
    "T53n2121_032:0171c08": "子即使傍臣開王庫藏。以五百大象負載珍",
    "T53n2121_032:0171c09": "寶出四城門。宣令國土隨有所欲恣意自取。",
    "T53n2121_032:0171c10": "善友太子聲聞八方一切運集。未久之間三",
    "T53n2121_032:0171c11": "分用一。藏臣白王。王宜思量。王言。不欲違",
    "T53n2121_032:0171c12": "之。後復經少時。諸臣共議。國依庫藏庫藏空",
    "T53n2121_032:0171c13": "竭國亦虛矣。復往白王。所有財寶三分用二。",
    "T53n2121_032:0171c14": "王宜深思。王言。不欲違之。卿等可小稽遲莫",
    "T53n2121_032:0171c15": "令稱其心也。太子欲開庫藏。時守藏臣緣行",
    "T53n2121_032:0171c16": "不在。鄭重追逐差互不遂。太子言。小人何敢",
    "T53n2121_032:0171c17": "違逆我意。當是父王教耳。夫孝子者不應傾",
    "T53n2121_032:0171c18": "竭父母庫藏。我今應當自求財寶給足眾生。",
    "T53n2121_032:0171c19": "我若不能給足一切眾生衣被飲食稱意與者。",
    "T53n2121_032:0171c20": "云何名為大王。太子即集諸臣百官共議言。",
    "T53n2121_032:0171c21": "夫求財利何業最勝。或言田種或言畜養。有",
    "T53n2121_032:0171c22": "一大臣言。世間求利莫先入海採取妙寶。若",
    "T53n2121_032:0171c23": "得摩尼寶珠者便能稱意給足一切眾生。太",
    "T53n2121_032:0171c24": "子言。然即以白王。王聞咽不得語。後語太子。",
    "T53n2121_032:0171c25": "國是汝有。庫藏珍寶隨意取用何為入海。汝",
    "T53n2121_032:0171c26": "為吾子生長深宮。臥則幃帳食則恣口。今遠",
    "T53n2121_032:0171c27": "涉途路飢渴寒暑誰得知者。大海之中眾難",
    "T53n2121_032:0171c28": "非一。或有惡鬼毒龍猛風波浪水色之山摩",
    "T53n2121_032:0171c29": "竭大魚。往者千萬達者一兩。汝今云何欲入",
    "T53n2121_032:0172a01": "大海。太子即便五體投地四布手足而作是",
    "T53n2121_032:0172a02": "言。父母若不聽者我便捨命終不復起。王及",
    "T53n2121_032:0172a03": "夫人即前勸諫終不飲食到於六日。父母憂",
    "T53n2121_032:0172a04": "恐畏其不濟。七日捉手善言誘喻。太子言。父",
    "T53n2121_032:0172a05": "母若不許者必沒於此。第一夫人白王言。如",
    "T53n2121_032:0172a06": "子心意難可傾動不可違度。何忍見子捨命",
    "T53n2121_032:0172a07": "於此。願王垂愍聽入大海。故萬有一冀。今",
    "T53n2121_032:0172a08": "不聽者必喪於此。王便聽許。太子歡喜頭面",
    "T53n2121_032:0172a09": "禮王。大王宣令誰欲入海。眾人聞之歡喜聚",
    "T53n2121_032:0172a10": "集。其五百人皆言。大王我等今者隨從太",
    "T53n2121_032:0172a11": "子。有一海師前後數反入於大海。善知道路",
    "T53n2121_032:0172a12": "通塞之相。而年八十兩目朦盲。王白導師。",
    "T53n2121_032:0172a13": "吾唯一子未更出門。勞屈大師隨入大海。願",
    "T53n2121_032:0172a14": "見隨從。導師即告曰。大海留難辛苦非一。",
    "T53n2121_032:0172a15": "往者千萬達者一二。大王云何能令太子遠",
    "T53n2121_032:0172a16": "涉險道。王報導師。為憐愍故隨從聽許。導師",
    "T53n2121_032:0172a17": "言。不敢違逆。太子莊嚴五百人行具載至海",
    "T53n2121_032:0172a18": "邊。惡友念言。善友為父母偏心愛念。今入大",
    "T53n2121_032:0172a19": "海採取妙寶。若得還者父母當遺棄我。白父",
    "T53n2121_032:0172a20": "母言。欲隨善友入海採寶。父母答言。隨意道",
    "T53n2121_032:0172a21": "路急難之時兄弟相隨必相救護。及至大海",
    "T53n2121_032:0172a22": "以七鐵鎖鎖其船。船停住七日。日初出時太",
    "T53n2121_032:0172a23": "子擊鼓唱令。汝等諸人誰欲入海。入者默然。",
    "T53n2121_032:0172a24": "若戀親愛可還去矣。大海之中留難非一。大",
    "T53n2121_032:0172a25": "眾默然。即斷一鎖舉著船上。日日唱令至第",
    "T53n2121_032:0172a26": "七日。即斷七鎖望風舉帆。太子慈心福德力",
    "T53n2121_032:0172a27": "故無諸留難。得至海洲至珍寶山。太子擊鼓",
    "T53n2121_032:0172a28": "宣令。道路懸遠速載珍寶。極停七日。復作是",
    "T53n2121_032:0172a29": "言。此寶甚重。閻浮提中亦無所直。莫大重載",
    "T53n2121_032:0172b01": "船舫沈沒不達所在。莫過少取道路懸遠不",
    "T53n2121_032:0172b02": "足補勞。裝束已訖與諸人別。而作是言。汝等",
    "T53n2121_032:0172b03": "於是善安隱歸。吾方欲前進採摩尼寶。太子",
    "T53n2121_032:0172b04": "與盲導師。更次前進。路行一七日水齊到膝。",
    "T53n2121_032:0172b05": "復更前行一七日水齊到頸。又復前進一七日",
    "T53n2121_032:0172b06": "浮而得渡即到寶處。導師問言。此何物地。",
    "T53n2121_032:0172b07": "太子答言。其地純是白銀沙。導師言。四望應",
    "T53n2121_032:0172b08": "當有白山汝見之未。太子言。東南方有一白",
    "T53n2121_032:0172b09": "銀山至此山下。導師言。次應到金沙。導師疲",
    "T53n2121_032:0172b10": "乏悶絕躄地語太子言。我命不久必喪於此。",
    "T53n2121_032:0172b11": "太子於是東行一七當有金山。從山復更前",
    "T53n2121_032:0172b12": "進一七純是青蓮華。復前行一七其地純是",
    "T53n2121_032:0172b13": "紅赤蓮華。復過一七有大寶城。純以七寶裝",
    "T53n2121_032:0172b14": "挍龍王所止。龍王耳中有一摩尼如意寶珠。",
    "T53n2121_032:0172b15": "汝往從乞。若得珠者能滿閻浮提雨眾七寶",
    "T53n2121_032:0172b16": "衣被飲食醫藥聲伎隨意能出。名如意珠。導",
    "T53n2121_032:0172b17": "師語已氣絕命終。太子抱持舉聲悲哭。一何",
    "T53n2121_032:0172b18": "薄命生失於汝。即埋著地中。金沙覆上。右遶",
    "T53n2121_032:0172b19": "七匝頂禮而去。前過金山見青蓮華。下有青",
    "T53n2121_032:0172b20": "蛇。此蛇有三種毒。所謂嚙毒觸毒氣噓毒。",
    "T53n2121_032:0172b21": "此諸毒蛇以身遶蓮華。張目喘息而視太子。",
    "T53n2121_032:0172b22": "太子即入慈心三昧。起進前路蹋蓮華葉。時",
    "T53n2121_032:0172b23": "諸毒蛇不毀不傷至龍王住處。七重城塹滿",
    "T53n2121_032:0172b24": "中毒龍共相蟠結舉頭交頸守護城門。太子",
    "T53n2121_032:0172b25": "到城門外。見諸毒龍即慈心。念閻浮提一切",
    "T53n2121_032:0172b26": "眾生。今我身若為此毒龍所害者。汝等眾生",
    "T53n2121_032:0172b27": "皆失大利。即舉右手告毒龍曰。汝等當知。",
    "T53n2121_032:0172b28": "我為一切眾生欲見龍王。毒龍開路令太子",
    "T53n2121_032:0172b29": "入。見二玉女紡頗梨縷。太子問曰。汝是何人。",
    "T53n2121_032:0172c01": "答言。我是龍王守外門婢。入到中門下見四",
    "T53n2121_032:0172c02": "玉女紡白銀縷。太子復問。汝是龍王婦耶。答",
    "T53n2121_032:0172c03": "言非也。是龍王守中門婢耳。太子入至內門",
    "T53n2121_032:0172c04": "見八玉女紡黃金縷。太子語言。汝是何人。答",
    "T53n2121_032:0172c05": "言。我是龍王守門婢耳。太子言。汝為我通大",
    "T53n2121_032:0172c06": "海龍王云。閻浮提波羅㮈國王太子善友欲",
    "T53n2121_032:0172c07": "來相見今在門下。時守門者即以白王。王大",
    "T53n2121_032:0172c08": "疑怪。若非福德純善之人無由遠涉險路。即",
    "T53n2121_032:0172c09": "請入宮王出奉迎。紺琉璃為地七寶有種種",
    "T53n2121_032:0172c10": "光明耀動人目。太子說法示教利喜。讚說施",
    "T53n2121_032:0172c11": "論戒論人天之論。龍王心喜。遠屈塗涉欲須",
    "T53n2121_032:0172c12": "何物。太子言。大王。閻浮提一切眾生為衣服",
    "T53n2121_032:0172c13": "飲食受無窮之苦。今欲從王乞左耳中摩尼",
    "T53n2121_032:0172c14": "寶珠。龍王言。受我微供一七日當以奉給。",
    "T53n2121_032:0172c15": "太子受龍王請。過七日持珠還閻浮提賢愚經言。到七",
    "T53n2121_032:0172c16": "寶城門堅閉見金剛杵在其門邊如師戒語取杵撞門門有五百天女為持寶珠來奉太子最前一女珠琉璃色受",
    "T53n2121_032:0172c17": "結衣角耳龍王使諸龍神飛空送之。得到此岸。見",
    "T53n2121_032:0172c18": "弟惡友問言。汝徒黨伴侶今何所在。答言。船",
    "T53n2121_032:0172c19": "舫沈沒一切死盡。唯弟一身牽持死尸而得全",
    "T53n2121_032:0172c20": "濟。一切財物今皆已盡。善友言。天下大寶莫",
    "T53n2121_032:0172c21": "先己身。弟言不爾。人願富死不願貧生。何以",
    "T53n2121_032:0172c22": "知然。弟曾至塚間聞諸死鬼作如是論。善友",
    "T53n2121_032:0172c23": "真直以實語弟。汝雖失寶亦是閑耳。吾今已",
    "T53n2121_032:0172c24": "得龍王如意寶珠。弟言。今在何處。善友言。今",
    "T53n2121_032:0172c25": "在髻中。弟聞生嫉姤白善友言。快哉甚善。",
    "T53n2121_032:0172c26": "得此寶珠宜加守護。善友解珠與弟而誡之",
    "T53n2121_032:0172c27": "言。汝若疲臥我當守護。我若眠時汝應守護。",
    "T53n2121_032:0172c28": "時惡友次應守珠。其兄眠熟。起取二乾竹",
    "T53n2121_032:0172c29": "刺刺兄兩目四分律云。以佉羅陀樹刺之奪珠而去。善友喚",
    "T53n2121_032:0173a01": "惡友。此有賊刺我兩目持寶珠去。惡友不應。",
    "T53n2121_032:0173a02": "兄便懊惱恐為賊殺。如是高唱聲動神祇經",
    "T53n2121_032:0173a03": "久不應。樹神發聲言。汝弟惡友是汝惡賊。刺",
    "T53n2121_032:0173a04": "汝兩目持寶珠去。太子悵然憂恚苦惱。惡友",
    "T53n2121_032:0173a05": "齎珠還國白父母言。我身福德而得全濟。善",
    "T53n2121_032:0173a06": "友與伴沒水死盡。父母大哭悶絕躄地。語惡",
    "T53n2121_032:0173a07": "友言。汝云何乃能提是面來。惡友聞是語",
    "T53n2121_032:0173a08": "已心生懊惱。即以寶珠埋著土中。善友被刺",
    "T53n2121_032:0173a09": "無人為拔。徘徊婉轉靡知所趣。當時苦惱大",
    "T53n2121_032:0173a10": "患飢渴。求生不得求死不得。漸漸前行到利",
    "T53n2121_032:0173a11": "師跋國。其王有女。先許與波羅㮈王子善友。",
    "T53n2121_032:0173a12": "有一牧人為王放五百牛隨逐水草。太子坐",
    "T53n2121_032:0173a13": "在道中。牛群垂逼。牛王騎太子上令諸牛過。",
    "T53n2121_032:0173a14": "然後移足右旋婉轉反顧迴頸吐舌舐太子兩",
    "T53n2121_032:0173a15": "目拔出竹刺。牧人見之問言。汝是何人。善友",
    "T53n2121_032:0173a16": "不陳本末。答言。我是盲乞兒耳。牧人遍察。有",
    "T53n2121_032:0173a17": "異人相語言。我家在近。當供養汝。即將還家",
    "T53n2121_032:0173a18": "與種種飲食。誡勅家人。汝等待之如我不異。",
    "T53n2121_032:0173a19": "經月餘日其家厭患。善友悵然明旦白主人",
    "T53n2121_032:0173a20": "言。我今欲去。主人曰。有何不適。善友曰。客",
    "T53n2121_032:0173a21": "主之儀勢不得久。善友言。若念我者。乞我一",
    "T53n2121_032:0173a22": "鳴箏送我著多人聚落。時主人即隨意供給",
    "T53n2121_032:0173a23": "送到利師跋城多人眾處。善友彈箏。其音和",
    "T53n2121_032:0173a24": "雅悅可眾心。一切大眾共給飲食。王有一果",
    "T53n2121_032:0173a25": "園。其園茂盛常患鳥雀。時守園監語善友",
    "T53n2121_032:0173a26": "言。為我防護鳥雀。我相供給。我以繩結諸樹",
    "T53n2121_032:0173a27": "頭安施銅鈴。汝坐樹下聞鳥雀聲牽挽繩頭。",
    "T53n2121_032:0173a28": "善友言。如是。我能安處樹下兼復彈箏以自",
    "T53n2121_032:0173a29": "娛樂。時利師跋王女侍從入園。見此盲人即",
    "T53n2121_032:0173b01": "往其所問言。汝是何人。答言。盲乞人耳。王女",
    "T53n2121_032:0173b02": "心生愛念不能捨離。王復遣使往喚女歸。女",
    "T53n2121_032:0173b03": "言不去為我送食。供此盲人飲食訖竟。白大",
    "T53n2121_032:0173b04": "王言。王今持我與此盲人甚適我願。王言。鬼",
    "T53n2121_032:0173b05": "魅著汝顛狂心亂云何欲與盲人共居。父母",
    "T53n2121_032:0173b06": "先以汝許與波羅㮈王太子善友。善友入海",
    "T53n2121_032:0173b07": "未還。汝今云何為乞人婦。女言雖爾乃至捨",
    "T53n2121_032:0173b08": "命終不捨離。王聞是語不能拒逆。即遣使迎",
    "T53n2121_032:0173b09": "盲人來閉著靜室。王女語盲人云。我今共汝",
    "T53n2121_032:0173b10": "以作夫婦。善友報言。汝是誰家女欲為我婦。",
    "T53n2121_032:0173b11": "答言。我是利師跋王女。善友報言。汝是王女。",
    "T53n2121_032:0173b12": "我是乞人云何能相恭敬。婦言。我當盡心供",
    "T53n2121_032:0173b13": "奉。後婦出行不白其夫良久乃還。善友責數",
    "T53n2121_032:0173b14": "汝私出外而不白我何處行還。婦言。我不私",
    "T53n2121_032:0173b15": "行。婿言私與不私誰當知汝。婦自呪誓。我若",
    "T53n2121_032:0173b16": "私行令汝兩目始終不差。若不爾者使汝一目",
    "T53n2121_032:0173b17": "平復如故。作是願已平滿如故精光清徹。婦",
    "T53n2121_032:0173b18": "言。汝信我不。善友含笑。婦言。汝不識恩養。",
    "T53n2121_032:0173b19": "我是大國王女。汝是小人而我盡心供事。於",
    "T53n2121_032:0173b20": "汝而不體信。婿言。汝識我不。答我識汝是",
    "T53n2121_032:0173b21": "乞人。婿言非也。我是波羅㮈王善友太子。婦",
    "T53n2121_032:0173b22": "言。汝大愚癡人云何乃發是言。波羅㮈王太",
    "T53n2121_032:0173b23": "子入海未還。汝今妄言吾不信也。善友言我",
    "T53n2121_032:0173b24": "從生來未曾妄語。婦言。虛之與實誰當信之。",
    "T53n2121_032:0173b25": "婿言。我若欺誑汝者使我一目永不得愈。若",
    "T53n2121_032:0173b26": "實語者使我一目平復如故令汝得見。即如",
    "T53n2121_032:0173b27": "所誓睛光耀動如本不異。善友太子兩目平",
    "T53n2121_032:0173b28": "復面首端正妙色超絕。婦見歡喜。如蒙賢聖",
    "T53n2121_032:0173b29": "遍體瞻視目不暫捨。即入宮中白父王言。今",
    "T53n2121_032:0173c01": "我夫者即是善友太子。王言癡人。善友未還",
    "T53n2121_032:0173c02": "云何名乞人為太子也。女言不也。若不信者",
    "T53n2121_032:0173c03": "可一視之。王即往看。識是善友。即懷恐怖而",
    "T53n2121_032:0173c04": "作是言。波羅㮈王。若聞此事嫌我不少。即",
    "T53n2121_032:0173c05": "前懺謝善友太子我實不知。太子言。無苦為",
    "T53n2121_032:0173c06": "我餉。致給與此牧牛人。王即以金銀珍寶衣",
    "T53n2121_032:0173c07": "被飲食。并與所放五百頭牛。其人歡喜稱善",
    "T53n2121_032:0173c08": "無量。而我未有幾恩報。我如是高聲唱言。夫",
    "T53n2121_032:0173c09": "陰施陽報弘廣無量。大眾聞者皆發施心。善",
    "T53n2121_032:0173c10": "友未入海時養一白雁。衣被飲食行住坐臥",
    "T53n2121_032:0173c11": "而常共俱。夫人報此雁言。太子在時常共汝",
    "T53n2121_032:0173c12": "俱。今生死未分汝不感念太子。雁即悲鳴婉",
    "T53n2121_032:0173c13": "轉啼淚報言。欲覓太子。夫人手自作書以結",
    "T53n2121_032:0173c14": "雁頸。身昇虛空飛翔而去。飛至大海求覓不",
    "T53n2121_032:0173c15": "見。次第往到利師跋國。遙見善友在宮殿",
    "T53n2121_032:0173c16": "前。其雁往趣悲鳴歡喜。太子即取母書頭頂",
    "T53n2121_032:0173c17": "禮敬發封披讀。即知父母晝夜悲哭追念。太",
    "T53n2121_032:0173c18": "子兩目失明。太子手書以具上事書結雁頸",
    "T53n2121_032:0173c19": "還波羅㮈。父母得書歡喜踊躍稱善無量。具",
    "T53n2121_032:0173c20": "知太子為惡友所苦奪取寶珠。父母杻械惡",
    "T53n2121_032:0173c21": "友閉著牢獄。遣使往告利師跋王。汝今云何",
    "T53n2121_032:0173c22": "擁遮太子令我憂苦。利師跋王心生恐怖。即",
    "T53n2121_032:0173c23": "嚴服太子送著界上。遣使往白。以女妻之遣",
    "T53n2121_032:0173c24": "送還國。父母乘大名象。作倡妓樂掃灑燒香",
    "T53n2121_032:0173c25": "懸繒幡蓋遠迎太子。國土人民男女夫婦聞",
    "T53n2121_032:0173c26": "太子還皆出奉迎。太子前禮父母。父母目冥",
    "T53n2121_032:0173c27": "不見太子。以手捫摸汝是善友非我等念汝",
    "T53n2121_032:0173c28": "憂苦如是。太子問訊父母起居訖竟。太子白",
    "T53n2121_032:0173c29": "父王言。惡友何在。王言。今在牢獄。太子言。",
    "T53n2121_032:0174a01": "願放惡友得與相見如是至三。王不忍拒便",
    "T53n2121_032:0174a02": "勅出之。即前抱持善言誘喻軟語問訊。汝極",
    "T53n2121_032:0174a03": "勞苦持我寶珠今在何處。如是至三。而方報",
    "T53n2121_032:0174a04": "言。在彼土中。太子還得寶珠。往父母前跪燒",
    "T53n2121_032:0174a05": "眾妙香即呪誓言。此珠是如意寶者。令父母",
    "T53n2121_032:0174a06": "兩目明淨如故。尋時平復見子歡喜。太子於",
    "T53n2121_032:0174a07": "月十五日朝。淨自澡浴著鮮潔衣燒妙寶香。",
    "T53n2121_032:0174a08": "於高樓上手捉香爐頭面頂禮摩尼寶珠。立",
    "T53n2121_032:0174a09": "誓願言。我為閻浮提一切眾生。忍此大苦求",
    "T53n2121_032:0174a10": "是寶珠。時東方有大風起。吹去雲霧曒然明",
    "T53n2121_032:0174a11": "淨。并閻浮提所有糞穢大小便利灰土草莽",
    "T53n2121_032:0174a12": "清風吹盪悉令清淨。以珠威德。於閻浮提。",
    "T53n2121_032:0174a13": "遍雨成熟自然粳米。香甘軟細色味具足。溝",
    "T53n2121_032:0174a14": "渠盈滿積至于膝。次雨衣服珠環釵釧。次雨",
    "T53n2121_032:0174a15": "七寶眾妙伎樂。眾生所須皆悉充足。後月",
    "T53n2121_032:0174a16": "蓋王崩即嗣立焉。惡友啟曰。我乞食自活。",
    "T53n2121_032:0174a17": "王言。汝守護我頸我與汝食。王復睡眠。拔",
    "T53n2121_032:0174a18": "刀欲斬王首而其首自墮。王覺問之。答曰。天",
    "T53n2121_032:0174a19": "造其業。時父者今悅頭檀是。時母者今摩耶",
    "T53n2121_032:0174a20": "夫人是。惡友者提婆達多是。月王女者瞿夷",
    "T53n2121_032:0174a21": "是。善友者我是也出報恩經第四又出賢愚經第二生經大同小異。",
    "T53n2121_032:0174a22": "3 長生欲報父怨後還得國長生欲報父怨後還得國三",
    "T53n2121_032:0174a23": "昔有菩薩。為大國王。名曰長壽。王有太子。名",
    "T53n2121_032:0174a24": "曰長生。王治以正刀杖之苦不加吏民。風雨",
    "T53n2121_032:0174a25": "以時五穀豐饒。有隣國王。立行暴害不修正",
    "T53n2121_032:0174a26": "治國民貧困。謂傍臣曰。聞長壽王多饒豐樂",
    "T53n2121_032:0174a27": "無兵革之備我欲奪取。臣曰大善。興兵攻伐。",
    "T53n2121_032:0174a28": "長壽王告群臣曰。彼貪我財。若與交戰必傷",
    "T53n2121_032:0174a29": "我人民。夫爭國殺民吾不忍也。群臣不從。發",
    "T53n2121_032:0174b01": "兵出界迎而拒之。王與太子踰城幽隱。貪王",
    "T53n2121_032:0174b02": "入國募求長壽賞金千斤錢千萬。後王出道",
    "T53n2121_032:0174b03": "邊樹下。遇婆羅門問何處來。答曰。我貧道士。",
    "T53n2121_032:0174b04": "聞長壽王好施遠來告乞。王默念。值我失國。",
    "T53n2121_032:0174b05": "垂淚曰。我即是王也。遇我如此無可相嗣。",
    "T53n2121_032:0174b06": "兩人啼泣。王曰。我聞新王求我甚重。卿持我",
    "T53n2121_032:0174b07": "頭詣之必獲厚賞。婆羅門曰。我之薄福不敢",
    "T53n2121_032:0174b08": "承命。王曰。卿故遠來遇我困乏。人生會有死。",
    "T53n2121_032:0174b09": "願以相惠何為辭讓。答曰。何忍相殺。必欲惠",
    "T53n2121_032:0174b10": "施者願相隨還國。於是同反臨至城門。王令",
    "T53n2121_032:0174b11": "其縛白貪王。貪王即賞金錢遣令還去。於四",
    "T53n2121_032:0174b12": "街道欲燒殺長壽。郭邑草野莫不呼天。大",
    "T53n2121_032:0174b13": "子聞之。出當父前心中悲痛。父恐子報怨讎。",
    "T53n2121_032:0174b14": "乃仰天歎息曰。此死我之所樂也。欲為至孝",
    "T53n2121_032:0174b15": "使汝父死不恨勿報怨也。長生不忍見父死",
    "T53n2121_032:0174b16": "還入山中。王既死後長生念言。我父仁義深",
    "T53n2121_032:0174b17": "篤至死不轉。貪王無狀不別善惡。抂殺我父",
    "T53n2121_032:0174b18": "我不能忍。若不殺之終不苟生。乃出傭賃大",
    "T53n2121_032:0174b19": "臣借其種菜菜好。大臣問園監。監答。借得一",
    "T53n2121_032:0174b20": "人甚懃能也。大臣呼長生問言。卿能作飲食",
    "T53n2121_032:0174b21": "不。答曰能。後乃請王飲食甘美。王問誰作。答",
    "T53n2121_032:0174b22": "曰作人。王即呼還宮使作飲食。王後問曰。汝",
    "T53n2121_032:0174b23": "能習兵法不。對曰最便。王使侍左右。告之曰。",
    "T53n2121_032:0174b24": "我有怨家恒恐相值。今相恃怙相助備之。對",
    "T53n2121_032:0174b25": "曰唯。當為王展力効命。後日王問。寧好獵",
    "T53n2121_032:0174b26": "不。對曰。臣少好獵。王便勅外嚴駕因與長生",
    "T53n2121_032:0174b27": "共出遊獵。適入山林便見走獸。王與長生馳",
    "T53n2121_032:0174b28": "而逐之。轉入深山失道三日。遂至飢困。王因",
    "T53n2121_032:0174b29": "下馬解劍以授長生曰。我甚疲極汝坐我欲",
    "T53n2121_032:0174c01": "枕汝膝臥。長生拔劍欲殺貪王。思其父勅內",
    "T53n2121_032:0174c02": "劍而止。如是三過。王便驚寤問長生曰。我夢",
    "T53n2121_032:0174c03": "見長壽王子欲來見害。長生曰。是中強鬼來",
    "T53n2121_032:0174c04": "相恐耳。最後云原殺。長生曰。我是即長",
    "T53n2121_032:0174c05": "壽王太子故來欲殺大王。我父臨死苦囑莫",
    "T53n2121_032:0174c06": "報王怨。我思父教投劍於地以從父勅。雖爾",
    "T53n2121_032:0174c07": "猶恐後日迷惑失計。願大王便殺我身。王乃",
    "T53n2121_032:0174c08": "自悔曰。我為兇逆。不別善惡。賢者子父行仁",
    "T53n2121_032:0174c09": "淳固至死不轉。而我貪酷初不覺知。今日命",
    "T53n2121_032:0174c10": "屬子手。子故懷仁。惟憶父言。寧不相害。誠",
    "T53n2121_032:0174c11": "感厚恩。今欲還國當從何道。長生言。我知道",
    "T53n2121_032:0174c12": "徑前故迷王欲報父怨耳。遂俱出林便見部",
    "T53n2121_032:0174c13": "曲。王還本國以此國還太子共結兄弟誓不",
    "T53n2121_032:0174c14": "侵奪。更相貢遺共濟急難。長壽王者我身是。",
    "T53n2121_032:0174c15": "太子者阿難是。貪王者調達是出長壽王經。",
    "T53n2121_032:0174c16": "4 遮羅國儲形醜失妃運智還得遮羅國儲形醜失妃運智還得四",
    "T53n2121_032:0174c17": "昔遮羅國王。適后無嗣。王甚悼焉。命曰。爾",
    "T53n2121_032:0174c18": "歸汝宗以求有嗣之術。后泣辭退。誓命自捐",
    "T53n2121_032:0174c19": "投隕山阻遂之林藪。帝釋感曰。斯王后者故",
    "T53n2121_032:0174c20": "世吾姊也。今以無嗣捐軀山險。愴然愍之。忽",
    "T53n2121_032:0174c21": "爾降焉。以器盛果授之曰。姊爾吞斯果必有",
    "T53n2121_032:0174c22": "聖嗣。將為世雄。若王有疑以器示之。斯天王",
    "T53n2121_032:0174c23": "神器明證之上者。后仰天吞果忽然不覩即",
    "T53n2121_032:0174c24": "覺身。重還覩王具以誠聞。月滿生男。厥狀尫",
    "T53n2121_032:0174c25": "陋世間希有。年在齠齓聰明博暢智策無籌。",
    "T53n2121_032:0174c26": "力能躄象走獲飛鷹舒聲震嚮若師子吼。名",
    "T53n2121_032:0174c27": "流遐邇八方咸嗟。王為納隣國之女。厥名月",
    "T53n2121_032:0174c28": "光端正妍雅世好備足。次有七弟。又亦姝好。",
    "T53n2121_032:0174c29": "后懼月光惡太子狀。訛曰。吾國舊儀室家無",
    "T53n2121_032:0175a01": "白日相見。視之重者也。妃無失儀矣。對曰。敬",
    "T53n2121_032:0175a02": "諾。不敢替尊教。自斯之後太子出入未常別",
    "T53n2121_032:0175a03": "色。深惟本國與七國為敵力爭無寧兆民",
    "T53n2121_032:0175a04": "呼嗟。吾將權而安之。心自惟曰。吾體至陋",
    "T53n2121_032:0175a05": "妃覩必邁。啟母欲一覩妃儀容。后曰。爾狀醜",
    "T53n2121_032:0175a06": "妃容華艶。太子重辭。后愍之將妃觀焉。太",
    "T53n2121_032:0175a07": "子陽為牧人。妃覩之曰。牧人醜乎。后曰。斯",
    "T53n2121_032:0175a08": "先王牧夫矣。後將觀象。妃又覩焉。疑之曰。吾",
    "T53n2121_032:0175a09": "之所由輒覩斯人將是太子乎。妃曰。願見太",
    "T53n2121_032:0175a10": "子之光容。后即權之令其弟出遊。以大子官",
    "T53n2121_032:0175a11": "僚翼從。妃觀之厥心微喜。後又入苑。太子",
    "T53n2121_032:0175a12": "登樹以果擲背。妃曰。斯是太子定矣。夜伺其",
    "T53n2121_032:0175a13": "眠默以火照覩其姿狀懼而奔歸。后妃忿曰。",
    "T53n2121_032:0175a14": "焉使妃還乎。對曰。妃邁天下太平之基民終",
    "T53n2121_032:0175a15": "寧其親矣。拜辭尋之至妃國。陽為陶家賃作",
    "T53n2121_032:0175a16": "瓦器。又入城賃染。又為大臣賃養馬肥。又為",
    "T53n2121_032:0175a17": "太官監典諸餚饍以羹入內。王有八女並欣",
    "T53n2121_032:0175a18": "其事月光不眄。帝釋歎曰。菩薩憂濟眾生乃",
    "T53n2121_032:0175a19": "至于茲。吾將權而助之。挑七敵國化為月光",
    "T53n2121_032:0175a20": "父王手書。以月光妻之。七國興禮造國親迎。",
    "T53n2121_032:0175a21": "俱云。娉娶王女名曰月光。訟之紛紜。各出手",
    "T53n2121_032:0175a22": "書。厥怨齊聲云。當滅爾嗣。其為不貳。使還",
    "T53n2121_032:0175a23": "書僉然詰曰。以爾一女為七國怨。齊兵盛發",
    "T53n2121_032:0175a24": "念爾喪國在于今矣。王聞懼曰。斯禍將至乃",
    "T53n2121_032:0175a25": "宿行所招。謂月光曰。爾為人妃。若婿明愚吉",
    "T53n2121_032:0175a26": "凶好醜厥由宿命孰能攘之。而不貞一盡",
    "T53n2121_032:0175a27": "孝尊奉薄智還國禍至于茲。吾今當七分爾",
    "T53n2121_032:0175a28": "尸以謝七王耳。月光泣曰。願假吾命漏刻之",
    "T53n2121_032:0175a29": "斯。募求智士必有能却七國之患者也。王即",
    "T53n2121_032:0175b01": "募曰。孰能攘斯禍者。妻以月光育以元福。",
    "T53n2121_032:0175b02": "太子曰。疾作高觀吾能攘之。觀成。太子權",
    "T53n2121_032:0175b03": "病躇步頓地。須月光荷負爾乃却敵矣。月光",
    "T53n2121_032:0175b04": "惶㣿懼見屠戮扶格登觀。太子高聲曰。七",
    "T53n2121_032:0175b05": "國王厥音遠震。若師子之吼喻以佛教為大。",
    "T53n2121_032:0175b06": "收民當以仁道。而今興怒盛即禍著。禍著",
    "T53n2121_032:0175b07": "即身喪國亡。其由名色乎。七國師雄靡不尸",
    "T53n2121_032:0175b08": "蹌者。斯須而穌欲旋本土。太子啟王婚姻之",
    "T53n2121_032:0175b09": "道莫若諸王矣。何不以七女適彼七王子。婿",
    "T53n2121_032:0175b10": "為蕃屏王元康矣。臣民休矣。親獲養矣。王",
    "T53n2121_032:0175b11": "曰。善哉斯樂大矣。遂命七王以女妻之。八婿",
    "T53n2121_032:0175b12": "禮敬君臣欣欣。王逮臣民始知太子月光之",
    "T53n2121_032:0175b13": "舊婿也。即選良輔武士翼從各各還國。九國",
    "T53n2121_032:0175b14": "和寧兆民抃舞。僉然歎曰。天降聖權非凡所",
    "T53n2121_032:0175b15": "照德聚功成晏然無譏。還國有年大王崩殂。",
    "T53n2121_032:0175b16": "太子登位大赦眾罪。以五戒六度八齋十善",
    "T53n2121_032:0175b17": "教化兆民。災㜸都息國豐眾安大化流行皆",
    "T53n2121_032:0175b18": "奉三尊。德盛福歸眾病消滅。所以然者。菩薩",
    "T53n2121_032:0175b19": "宿命在家俱耕令妻取食。望覩妻還與一辟",
    "T53n2121_032:0175b20": "支佛俱行隱山崖。久久不至疑心生焉。興忿",
    "T53n2121_032:0175b21": "執鋤欲往捶之。至見其妻以所食分供養沙",
    "T53n2121_032:0175b22": "門。退叉手立。沙門食竟挑鉢虛空光明偉",
    "T53n2121_032:0175b23": "曄飛行而退。婿心悔愧念妻有德。乃致斯尊。",
    "T53n2121_032:0175b24": "吾有重愚將受其殃。即謂妻曰。爾供養福吾",
    "T53n2121_032:0175b25": "當共之。餘飯俱食爾無就也。至其命終各生",
    "T53n2121_032:0175b26": "王家。妻有淳慈之惠。生而端正。婿先恚而後",
    "T53n2121_032:0175b27": "慈故初醜而後好也。太子者我身是。妻者俱",
    "T53n2121_032:0175b28": "夷是。父王者白淨王是。母者吾母舍妙是。天",
    "T53n2121_032:0175b29": "帝釋者彌勒是。開士世世憂念眾生拯濟塗",
    "T53n2121_032:0175c01": "炭出遮羅國王經。",
    "T53n2121_032:0175c02": "5 慕魄不言被埋後言得修道慕魄不言被埋後言得修道五",
    "T53n2121_032:0175c03": "時波羅柰國王太子。名曰慕魄。端正絕雙。自",
    "T53n2121_032:0175c04": "識宿命無數劫事。所更善惡壽夭好醜皆悉",
    "T53n2121_032:0175c05": "知見。年十三歲閉口不語。王唯一子舉國愛",
    "T53n2121_032:0175c06": "重當襲王位。不說飢寒恬惔質朴意若枯木。",
    "T53n2121_032:0175c07": "雖有耳目不存視聽。智慮雖遠如無心志。猶",
    "T53n2121_032:0175c08": "若盲聾不說東西。狀如曚戇不與人同。其父",
    "T53n2121_032:0175c09": "憂慮甚用患苦。深恥隣國恐見凌嗤。因呼國",
    "T53n2121_032:0175c10": "中婆羅門問之。此子何故不能言語。諸婆羅",
    "T53n2121_032:0175c11": "門言。此子雖面目端正內懷不祥。欲害父母",
    "T53n2121_032:0175c12": "危國滅宗將至不久。不復生子者皆是此惡",
    "T53n2121_032:0175c13": "子所妨宜生埋之。王身可全保國安宗。然後",
    "T53n2121_032:0175c14": "更得生貴子耳。不者甚危。王信狂愚謂為審",
    "T53n2121_032:0175c15": "然即用愁憂。坐起不寧伎樂不御服美不甘。",
    "T53n2121_032:0175c16": "即與耆長大臣共議之言遠棄深山。或言投",
    "T53n2121_032:0175c17": "沈深水。有一臣言。但作深坑。傍入如室。給與",
    "T53n2121_032:0175c18": "資糧侍以五僕。生置其中從命所如。王即隨",
    "T53n2121_032:0175c19": "之。太子悲感傷其愚惑。其母憐愛之用傷絕",
    "T53n2121_032:0175c20": "曰。我子薄命乃值此殃。涕泣𭝣𢙬事不得已",
    "T53n2121_032:0175c21": "俛仰放捨。悉取太子所有衣服瓔珞珠寶皆",
    "T53n2121_032:0175c22": "用送之。僕使於外。因共作坑作坑未竟。慕魄",
    "T53n2121_032:0175c23": "獨於車上深自思惟。心與口語。王及人民皆",
    "T53n2121_032:0175c24": "共謂我審為癡瘂。所以不語欲捨世緣安身",
    "T53n2121_032:0175c25": "避惱濟神離苦耳。今反為狂詐所危。既沒身",
    "T53n2121_032:0175c26": "命陷墮彼人。便默自取其瓔珞珠寶持去。作",
    "T53n2121_032:0175c27": "坑人輩不覺。慕魄取物去。時慕魄即到水邊。",
    "T53n2121_032:0175c28": "淨自澡浴以香塗身。悉取衣被瓔珞著之。到",
    "T53n2121_032:0175c29": "掘坑所問曰。作坑何施。其僕對曰。王有太子",
    "T53n2121_032:0176a01": "名曰慕魄。瘖瘂聾癡年十三歲不能言語。我",
    "T53n2121_032:0176a02": "等作坑欲生埋之。太子答曰。我即慕魄也。作",
    "T53n2121_032:0176a03": "人驚怖走視車上不見所在。還至坑所諦熟",
    "T53n2121_032:0176a04": "觀察聽聞言語絕有異聲。光景如月世所希",
    "T53n2121_032:0176a05": "聞。動其左右行者駐步坐者為起。飛鳥走獸",
    "T53n2121_032:0176a06": "皆來會聚伏太子前聽太子語。又曰。觀我手",
    "T53n2121_032:0176a07": "足察我形容。云何群迷信此狂詐生見埋棄。",
    "T53n2121_032:0176a08": "發言成章左右驚惶。皆作禮叩頭求哀原赦。",
    "T53n2121_032:0176a09": "太子曰。今已見棄不宜復還。僕即奔馳以白",
    "T53n2121_032:0176a10": "王。王聞悲喜。即與夫人驂駕往迎。王未到",
    "T53n2121_032:0176a11": "頃慕魄自念。當行學道。帝釋化作園樹快樂",
    "T53n2121_032:0176a12": "無比。王遙見太子在樹下坐。慕魄見王即起",
    "T53n2121_032:0176a13": "迎逆。王為作禮慕魄則白大王就坐。王聞太",
    "T53n2121_032:0176a14": "子語言音聲。威神無量震動天地絕無雙比。",
    "T53n2121_032:0176a15": "則大歡喜。便繞慕魄共還入國。居位理政吾",
    "T53n2121_032:0176a16": "請避席。慕魄曰。不可。我以愧厭地獄懃苦",
    "T53n2121_032:0176a17": "愁毒多端。吾昔曾作王。名曰頃念。以政法",
    "T53n2121_032:0176a18": "治國奉行眾善。二十五年鞭杖不加刀兵不設",
    "T53n2121_032:0176a19": "獄無繫者。惠施仁愛恩德流普救濟窮滯無",
    "T53n2121_032:0176a20": "所貪惜。雖有此行猶犯微罪終墮地獄六萬",
    "T53n2121_032:0176a21": "餘歲。煎煮剝裂痛酷難忍。求死不得生無聊",
    "T53n2121_032:0176a22": "賴。當爾之時父母有財富而且貴快樂無極。",
    "T53n2121_032:0176a23": "寧能知我在彼地獄考治劇乎。豈復能來分",
    "T53n2121_032:0176a24": "取我苦。所以墮罪者往昔作王小國領屬。",
    "T53n2121_032:0176a25": "性甚慈仁戒德方峻法令不嚴。諸小國王皆",
    "T53n2121_032:0176a26": "見輕易咸共謀議。今此大王。既善且弱威算",
    "T53n2121_032:0176a27": "不攝德不堪任總御大國當應誅罰廢退之",
    "T53n2121_032:0176a28": "耳。即舉兵眾來征大國。時王頃念送以珍",
    "T53n2121_032:0176a29": "琦財寶皆賜遺之。復以重官厚祿撫䘏慰喻",
    "T53n2121_032:0176b01": "而安之。即還本國。如是未久復來攻罰數",
    "T53n2121_032:0176b02": "數非一。大國群臣上白大王。諸小臣國愚暗",
    "T53n2121_032:0176b03": "無義。不慮罪釁數為慢突。謀殺悖逆觸犯尊",
    "T53n2121_032:0176b04": "上。令民驚擾防備不息當應誅斬以除寇害。",
    "T53n2121_032:0176b05": "王曰。為民父母當務仁化。恕己育物危命濟",
    "T53n2121_032:0176b06": "眾。彼猶嬰孩愍其無識以漸誘導不忍加害。",
    "T53n2121_032:0176b07": "王普愛物命永無誅罰。大國群臣不忍數為。",
    "T53n2121_032:0176b08": "屬城小國所易忿不顧難。舉兵討伐殘殺人",
    "T53n2121_032:0176b09": "民。大王雨淚。即為諸國死亡人民服喪猶子",
    "T53n2121_032:0176b10": "矜愍無極。諸小國王見大王慈心矜念人民。",
    "T53n2121_032:0176b11": "即皆降伏遂來歸附。大王普設珍饍應須烹",
    "T53n2121_032:0176b12": "殺牛羊六畜以具眾味。輒先啟王。王心雖慈",
    "T53n2121_032:0176b13": "事不獲已。顄頭即可緣是得罪懃苦如是。每",
    "T53n2121_032:0176b14": "一念之心甚戰慄體虛冷污追憶過世所更",
    "T53n2121_032:0176b15": "吉凶安危成敗。恐復與會冀以靜默。免脫瑕",
    "T53n2121_032:0176b16": "穢出庶塵勞。永辭於俗不與厄會。適復念欲",
    "T53n2121_032:0176b17": "閉口不言被王生埋。恐王後時復得是殃因",
    "T53n2121_032:0176b18": "入地獄無有出期。我意不欲令王得罪故復",
    "T53n2121_032:0176b19": "語耳。守意無為不樂為王。人民世間恍惚若",
    "T53n2121_032:0176b20": "夢。室家歡娛須臾間耳。計命無幾憂畏延長。",
    "T53n2121_032:0176b21": "樂少苦多眾惱萬端。是故智者。以國財寶恩",
    "T53n2121_032:0176b22": "愛為累。眾欲為塵。使吾為王當復憍逸貪求",
    "T53n2121_032:0176b23": "快意。令民憂煩。天下之大患也。今欲除棄。反",
    "T53n2121_032:0176b24": "流盡源拯濟未度。生世若寄無一可恃。不貪",
    "T53n2121_032:0176b25": "富貴不重珍寶。棄捐世榮思想大道。高明遠",
    "T53n2121_032:0176b26": "逝自拔於世。父王曰。汝為智人不可便爾。慕",
    "T53n2121_032:0176b27": "魄曰。何聞父子生而相棄。骨肉已離為行甚",
    "T53n2121_032:0176b28": "愆。苦相迎接徒益勞煩。父覩志堅。罔然失",
    "T53n2121_032:0176b29": "措無辭可答。乃曰。汝如前世作國王時奉行",
    "T53n2121_032:0176c01": "眾善。財有小失非所憶知。而尚受罪懃苦",
    "T53n2121_032:0176c02": "如是。今我治國不奉政法。既無微善反是愆",
    "T53n2121_032:0176c03": "非。純行危殆罪當何訾。便放太子聽行學道。",
    "T53n2121_032:0176c04": "太子於是棄國捐王不務人物。一心專精念",
    "T53n2121_032:0176c05": "道修德功勳累𥼃遂至如今。慕魄者我身是。",
    "T53n2121_032:0176c06": "父王者閱頭檀是。母者摩耶是。相師調達是。",
    "T53n2121_032:0176c07": "時侍僕者阿若拘隣等五人是出太子慕魄經。",
    "T53n2121_032:0176c08": "6 薩埵王子捨身薩埵王子捨身六",
    "T53n2121_032:0176c09": "過去有王名摩訶羅陀。修行善行國無怨敵。",
    "T53n2121_032:0176c10": "王有三子。長名摩訶波那羅。次名摩訶提婆。",
    "T53n2121_032:0176c11": "小名摩訶薩埵。共出遊觀至一竹林憩駕止",
    "T53n2121_032:0176c12": "息。轉復前行見有一虎。新生七日七子圍遶。",
    "T53n2121_032:0176c13": "飢餓窮悴身體羸損命將欲絕。第一王子言。",
    "T53n2121_032:0176c14": "怪哉此虎不得求食。為飢所迫必還噉子。第",
    "T53n2121_032:0176c15": "三王子言。此虎經常所食何物。第一王子曰。",
    "T53n2121_032:0176c16": "食熱血肉。第三王子曰。誰能與此虎食。第二",
    "T53n2121_032:0176c17": "王子曰。其餘命無幾設餘求者必不濟及。誰",
    "T53n2121_032:0176c18": "能不惜身命。第一王子曰。難捨之至莫過己",
    "T53n2121_032:0176c19": "身。第三王子曰。智慧薄少貪惜深重。不能",
    "T53n2121_032:0176c20": "捨身聞即驚怖。惟有大士心懷慈悲。為饒益",
    "T53n2121_032:0176c21": "他捨此身命不足為難。皆懷憂念熟視而去。",
    "T53n2121_032:0176c22": "第三王子心念。我捨身時至。自從昔來空棄",
    "T53n2121_032:0176c23": "此身都無所為。常護屋宅衣服。飲食種種將",
    "T53n2121_032:0176c24": "養令無所乏。不識恩愛反生怨害。終歸無常",
    "T53n2121_032:0176c25": "既無利益。可惡如賊又如行廁。我今此身於",
    "T53n2121_032:0176c26": "生死海作大橋梁。無量癰疽瘭疾百千怖畏。",
    "T53n2121_032:0176c27": "大小便利筋血皮髓共相連持。我今當捨以",
    "T53n2121_032:0176c28": "求寂滅無上涅槃。無量禪定智慧功德。具足",
    "T53n2121_032:0176c29": "成就微妙法身。與諸眾生作諸法樂。慮其二",
    "T53n2121_032:0177a01": "兄為作留難。即便白兄。可與眷屬前還所止。",
    "T53n2121_032:0177a02": "薩埵還至虎所。脫諸衣裳懸置竹上。我為菩",
    "T53n2121_032:0177a03": "提智永離三有。即自放身臥餓虎前。虎不能",
    "T53n2121_032:0177a04": "食。以乾竹刺頸。從高投下大地震動日無精",
    "T53n2121_032:0177a05": "光。天雨雜華種種妙香。空中讚言。得未曾",
    "T53n2121_032:0177a06": "有。虎即舐血漸能噉肉。轉得食力。唯餘骨在",
    "T53n2121_032:0177a07": "出金光明經第四卷。",
    "T53n2121_032:0177a08": "7 人藥王子救疾人藥王子救疾七",
    "T53n2121_032:0177a09": "過去世時。閻浮提人。疾病劫至普皆疾惱。",
    "T53n2121_032:0177a10": "爾時閻浮提王。名摩醯斯那。領八萬四千大",
    "T53n2121_032:0177a11": "城。威勢自在。最大夫人懷妊以來。手觸病",
    "T53n2121_032:0177a12": "者皆得除差。月滿產男。生而即說言。我能",
    "T53n2121_032:0177a13": "治病。又亦生時。閻浮提內諸天鬼神皆共唱",
    "T53n2121_032:0177a14": "言。今王所生便是人藥。以是音聲普流聞故",
    "T53n2121_032:0177a15": "字曰人藥。時將病人示此王子。諸病人至。王",
    "T53n2121_032:0177a16": "子手觸若以身觸即皆得差。安隱快樂。人藥",
    "T53n2121_032:0177a17": "王子於千歲中如是治病。後則命終。諸病人",
    "T53n2121_032:0177a18": "來聞其已死。憂愁啼泣誰復度我病痛苦惱。",
    "T53n2121_032:0177a19": "諸病人言。人藥王子何處燒身。問知所在趣",
    "T53n2121_032:0177a20": "其燒處。出骨擣末以塗其身即皆得差。骨盡",
    "T53n2121_032:0177a21": "之後至燃身處病皆得差。人藥王子我身是",
    "T53n2121_032:0177a22": "也出菩薩藏經下卷。",
    "T53n2121_032:0177a23": "8 有一王子聞宿命事怖求以還佛有一王子聞宿命事怖求以還佛八",
    "T53n2121_032:0177a24": "有一王子欲知宿命。乃以問佛。佛言。不用知",
    "T53n2121_032:0177a25": "之令人憂愁。王子故欲得知。如是至三。佛便",
    "T53n2121_032:0177a26": "授戒令知宿命。於是王子自視其事。十五應",
    "T53n2121_032:0177a27": "死憂愁不可言。至年十五便死。王家葬埋種",
    "T53n2121_032:0177a28": "柏長大。下根入地正當其心。識神故在體視",
    "T53n2121_032:0177a29": "柏根生。正貫我心為生貫其心。於是從根出",
    "T53n2121_032:0177b01": "柏葉之間復見羊來。自念。此羊噉柏當復害",
    "T53n2121_032:0177b02": "我。會羊來食。在羊腹中。從羊屎出依附羊",
    "T53n2121_032:0177b03": "屎。園家錄載取以糞韮。依韮葉間。會王后",
    "T53n2121_032:0177b04": "思韮。勅外令送。園師持刀欲割取韮。恐刀見",
    "T53n2121_032:0177b05": "害。事事愁憂彌不可言。園師割韮束送王家。",
    "T53n2121_032:0177b06": "在韮束中。王家得韮后便食之。隨韮入腹作",
    "T53n2121_032:0177b07": "子。月滿便生。遂年長大復識宿命。便詣佛所",
    "T53n2121_032:0177b08": "白言。我不復用知宿命。令我愁憂。今以知宿",
    "T53n2121_032:0177b09": "命還佛。佛語太子。我爾時不欲與汝。汝為欲",
    "T53n2121_032:0177b10": "得之。乃悔可聽出雜譬喻經第八卷。",
    "T53n2121_032:0177b11": "9 無畏王子耆婆學術無畏王子耆婆學術九",
    "T53n2121_032:0177b12": "王舍城有童女。字婆羅跋提。王勅為立婬舍。",
    "T53n2121_032:0177b13": "有共宿者晝夜二百兩金。四方人集觀望極",
    "T53n2121_032:0177b14": "好。時瓶沙王子字無畏。與此婬女共宿遂便",
    "T53n2121_032:0177b15": "有身。時婬女勅守門人言。若有求見我者答",
    "T53n2121_032:0177b16": "言我病。後日月滿生一男兒。顏貌端正。時彼",
    "T53n2121_032:0177b17": "婬女。即以白衣裹兒勅婢棄巷中。無畏王見",
    "T53n2121_032:0177b18": "問傍人言。此是何等。答言。此是小兒。問",
    "T53n2121_032:0177b19": "言。死活。答言。故活。使人抱還舍與乳母養",
    "T53n2121_032:0177b20": "之。即為作字名耆婆童子。後漸長大。王子愛",
    "T53n2121_032:0177b21": "之喚而語言。汝欲久在王家。無有才伎。不得",
    "T53n2121_032:0177b22": "空食王祿。可學伎術。答言爾。即從得叉尸羅",
    "T53n2121_032:0177b23": "國醫。姓阿提梨。字賓迦羅學。經歷七年乃白",
    "T53n2121_032:0177b24": "師言。我習學何當有已。時師與一籠器及掘",
    "T53n2121_032:0177b25": "草之具。汝可於得叉尸羅國。面一由旬求覓",
    "T53n2121_032:0177b26": "諸草。有非是藥者持來。時耆婆童子。即如師",
    "T53n2121_032:0177b27": "語周竟不得非是藥者。所見草木及一切物。",
    "T53n2121_032:0177b28": "善能分別知所用處無非藥者。還以白師。師",
    "T53n2121_032:0177b29": "答。汝今可去醫道已成。我於閻浮提中最為",
    "T53n2121_032:0177c01": "第一。我若死後次復有汝。歸婆伽陀城。城中",
    "T53n2121_032:0177c02": "大長者婦。十二年中常患頭痛。眾醫治療而",
    "T53n2121_032:0177c03": "不能差。耆婆聞之。即往其家語守門人言。白",
    "T53n2121_032:0177c04": "汝長者。有醫在門外。守門人以白長者。長者",
    "T53n2121_032:0177c05": "婦問言。醫形貌何似。答言。是年少。彼自念",
    "T53n2121_032:0177c06": "言。老宿諸醫治之不差。況復年少。若無所損",
    "T53n2121_032:0177c07": "喚入。時耆婆詣長者婦。即取好藥以蘇煎",
    "T53n2121_032:0177c08": "之。灌長者婦鼻及口中。蘇唾俱出。使人以",
    "T53n2121_032:0177c09": "器承之。蘇還收取。唾別棄之。時耆婆言。此少",
    "T53n2121_032:0177c10": "蘇不淨猶尚慳惜。況能報我。長者婦答言。",
    "T53n2121_032:0177c11": "為家不易。棄之何益。可用然火是故收取。汝",
    "T53n2121_032:0177c12": "但治病何憂如是。後病得差。時長者婦。與四",
    "T53n2121_032:0177c13": "十萬兩金。并奴婢牛馬。耆婆還王舍城到無",
    "T53n2121_032:0177c14": "畏王子門。王喚入。以前因緣具白王子。以所",
    "T53n2121_032:0177c15": "得物盡用奉上王子言。此是耆婆童子最初",
    "T53n2121_032:0177c16": "治病出四分律三分第二卷即祇域說事既異故兩存之。",
    "T53n2121_032:0177c17": "經律異相卷第三十二"
}