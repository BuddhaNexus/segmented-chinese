{
    "X62n1196_002:0561c11": "淨土證心集卷中",
    "X62n1196_002:0561c13": "傳天台古和　卍蓮　述",
    "X62n1196_002:0561c14": "西方殿對聯",
    "X62n1196_002:0561c15": "道紹東林。宏開淨土。",
    "X62n1196_002:0561c16": "心傳西竺。大闡蓮宗。",
    "X62n1196_002:0561c17": "佛法難思。感應道交凡即聖。",
    "X62n1196_002:0561c18": "心源不隔。往來情見剎如塵。",
    "X62n1196_002:0561c19": "步步過惟心淨土。",
    "X62n1196_002:0561c20": "人人見自性阿彌。",
    "X62n1196_002:0561c21": "無去來中。三資糧到。",
    "X62n1196_002:0561c22": "不生滅處九蓮花開。",
    "X62n1196_002:0561c23": "未悟此心。若已生。若今生。若當生。既生總無不悟。",
    "X62n1196_002:0561c24": "欲登彼岸。已發願。今發願當發願。有願畢竟同登。",
    "X62n1196_002:0562a01": "九品蓮臺。丈六金容三聖相。",
    "X62n1196_002:0562a02": "七重寶樹。百千種樂一風聲。",
    "X62n1196_002:0562a03": "眾生誠深信無疑。能執持名號。時從一日乃至七日。",
    "X62n1196_002:0562a04": "諸佛說往生有證。出廣長舌相。徧覆三千以及大千。",
    "X62n1196_002:0562a05": "三教同源。統儒釋道俱堪念佛。",
    "X62n1196_002:0562a06": "一心歸命。具信願行盡可往生。",
    "X62n1196_002:0562a07": "念佛心深滄海淺。",
    "X62n1196_002:0562a08": "往生誓重泰山輕。",
    "X62n1196_002:0562a09": "五濁眾生。結殊勝因緣。裝造身容長丈六。",
    "X62n1196_002:0562a10": "十方諸佛。讚莊嚴國土。誠言舌相徧三千。",
    "X62n1196_002:0562a11": "心量無邊。包含十萬億土之遙。彈指即生。實屬難思",
    "X62n1196_002:0562a12": "難議。",
    "X62n1196_002:0562a13": "佛光普被。分列上中下品之位。隨功所感。真是大慈",
    "X62n1196_002:0562a14": "大悲。",
    "X62n1196_002:0562a15": "十念功成。托妙品以化生。頓超十二因緣外。",
    "X62n1196_002:0562a16": "三祇願大。悟真空而見佛。徧入三千世界中。",
    "X62n1196_002:0562a17": "散心念佛(并敘)",
    "X62n1196_002:0562a18": "同居濁世。久溺愛河。去聖時遙。障深習厚。所以今",
    "X62n1196_002:0562a19": "之人。欲望一心不亂。亦甚難矣。全承大悲垂宥愍",
    "X62n1196_002:0562a20": "恕。十念可生。況大品經云。散心念佛。乃至畢苦。其",
    "X62n1196_002:0562a21": "福不盡。增一阿含經云。四事供養一閻浮提一切",
    "X62n1196_002:0562a22": "眾生。功德無量。若有眾生。善心相續。稱佛名號。如",
    "X62n1196_002:0562a23": "一[愨-心+牛]牛乳頃。所得功德。過上不可思議。無能量者。",
    "X62n1196_002:0562a24": "乃至法華散亂稱名。皆成佛道。遺訓如此。孰謂散",
    "X62n1196_002:0562b01": "心念佛之無益哉。",
    "X62n1196_002:0562b02": "莫嫌念佛散心多。佛愍眾生沒奈何。果得吾人疑頓",
    "X62n1196_002:0562b03": "釋。自然時至出娑婆。",
    "X62n1196_002:0562b04": "念佛非關散亂心。功能曾有幾知音。大家只管念將",
    "X62n1196_002:0562b05": "去。終得往生不隔陰。",
    "X62n1196_002:0562b06": "散心念佛莫疑心。祇要求生願力深。平日工夫無間",
    "X62n1196_002:0562b07": "斷。臨終佛豈不知音。",
    "X62n1196_002:0562b08": "散心總不礙持名。靜散本來體自平。逆惡臨終信願",
    "X62n1196_002:0562b09": "切。但教十念亦能生。",
    "X62n1196_002:0562b10": "盡大地是彌陀(并敘)",
    "X62n1196_002:0562b11": "問。若按宗乘。盡大地是禪堂。佛尚不立。今何反此",
    "X62n1196_002:0562b12": "指示。答眾生自性不達。所以處處有著。故禪門重",
    "X62n1196_002:0562b13": "空宗。掃盡一切。凡聖不立。有此破執。方令開顯。然",
    "X62n1196_002:0562b14": "後全性起修。全修歸性。所以觀經云。諸佛如來是",
    "X62n1196_002:0562b15": "法界身。是知淨土。乃性宗遮表雙詮。即相之性。用",
    "X62n1196_002:0562b16": "不離體。即性之相。體不離用。若言離體之用。乃人",
    "X62n1196_002:0562b17": "天常見。若言離用之體。乃偏空獨善。體用不二。方",
    "X62n1196_002:0562b18": "名大乘一統。故經云。毗盧遮那。徧一切處。其佛所",
    "X62n1196_002:0562b19": "住。名常寂光。蓋佛是正報。土是依報。攝依歸正。故",
    "X62n1196_002:0562b20": "云盡大地是彌陀。",
    "X62n1196_002:0562b21": "無位真人出聖胎。山河大地玉蓮開。一雙鼻孔撩天",
    "X62n1196_002:0562b22": "趣。念念彌陀萬法該。",
    "X62n1196_002:0562b23": "圓融性相不偏頗。盡世持名莫放他。即佛即心梅子",
    "X62n1196_002:0562b24": "熟。無來去處出娑婆。",
    "X62n1196_002:0562c01": "念到純時逈出塵。梅花雪裏見精神。欲知一物先天",
    "X62n1196_002:0562c02": "地。除却彌陀總不真。",
    "X62n1196_002:0562c03": "公案重翻大地禪。彌陀佛號徧三千。一心不亂歸元",
    "X62n1196_002:0562c04": "旨。生彼無生理事圓。",
    "X62n1196_002:0562c05": "果徹因源不易知。因該果海更難思。欲參法界藏身",
    "X62n1196_002:0562c06": "句。悟得彌陀大總持。",
    "X62n1196_002:0562c07": "徧界虗空極樂城。干戈殄滅絕魔爭。箇中盡是法王",
    "X62n1196_002:0562c08": "旨。六字洪名定太平。",
    "X62n1196_002:0562c09": "牧牛頌(并敘)",
    "X62n1196_002:0562c10": "禪淨門庭。施設不同。究竟歸源。本無異路。故中峯",
    "X62n1196_002:0562c11": "云。禪者。淨土之禪。淨土者。禪之淨土。譬如人造樓",
    "X62n1196_002:0562c12": "房。必有其基。基者。樓之基。樓者。基之樓。若將以法",
    "X62n1196_002:0562c13": "合喻。故禪無淨土。非真禪也。雲棲云。悟後不願往",
    "X62n1196_002:0562c14": "生。敢保老兄未悟在。非真禪也明矣。淨土者。有真",
    "X62n1196_002:0562c15": "禪在其中也。大集經云。稱名號曰無上深妙禪。真",
    "X62n1196_002:0562c16": "禪在其中也。更明矣。是以永明楚石等輩。其意無",
    "X62n1196_002:0562c17": "不攝禪歸淨。余恐修淨者。不達此旨。外視乎禪。不",
    "X62n1196_002:0562c18": "得已將牛頌。擬以通之。蓋亦深為淨土之遮詮耳。",
    "X62n1196_002:0562c19": "尋牛",
    "X62n1196_002:0562c20": "這條峻嶺草離離。花落林間潑眼眉。到此已將塵世",
    "X62n1196_002:0562c21": "隔。那邊應把俗情移。重重行樹含殊勝。靄靄餘霞挺",
    "X62n1196_002:0562c22": "秀姿。覔徧溪山無跡趣。渾然大起一團疑。",
    "X62n1196_002:0562c23": "見跡",
    "X62n1196_002:0562c24": "清風吹破碧雲煙直上高峯絕頂邊。蹊路條條來眼",
    "X62n1196_002:0563a01": "底。蹄痕隱隱到跟前。相逢似喘松梢月。乍現如窺井",
    "X62n1196_002:0563a02": "裏天。追向溈山渠面目。這回依舊不能穿。",
    "X62n1196_002:0563a03": "見牛",
    "X62n1196_002:0563a04": "牛兒一見自忘憂。頭角崢嶸像外遊。不響谷中呼不",
    "X62n1196_002:0563a05": "住。無陰陽處喚無休。真形露地前生遇。實智輝天出",
    "X62n1196_002:0563a06": "世留。空把鼻繩難下手。凝眸直視更深幽。",
    "X62n1196_002:0563a07": "得牛",
    "X62n1196_002:0563a08": "頓徹天然身外身。野狐精魅敢同倫。昂頭顧視和身",
    "X62n1196_002:0563a09": "轉。穩步遊行脫俗塵。踏却化城三百種。耕來法地十",
    "X62n1196_002:0563a10": "分春。端端鼻孔深深貫。寶樹陰中好養神。",
    "X62n1196_002:0563a11": "牧牛",
    "X62n1196_002:0563a12": "地闊天高任牧童。溪南溪北與溪東。閒歌一曲知空",
    "X62n1196_002:0563a13": "有。靜看千經泯異同。咸澤風家茅屋古。趙州旨趣茗",
    "X62n1196_002:0563a14": "花融。括今訓鍊殊消息。徧歷幽林氣象雄。",
    "X62n1196_002:0563a15": "騎牛",
    "X62n1196_002:0563a16": "二十餘年住此山。出山胸次始安閒。高拋簑笠隨風",
    "X62n1196_002:0563a17": "舞。好調樵歌逸興頒。花雨飛來猶破裰。雲林歸去少",
    "X62n1196_002:0563a18": "同班。撥開柏子誠瀟灑。穩坐蒲團展笑顏。",
    "X62n1196_002:0563a19": "忘牛",
    "X62n1196_002:0563a20": "得手功勳亦是無。忘情絕慮一身孤。悠悠獨坐聞啼",
    "X62n1196_002:0563a21": "鳥。寂寂空懷卷畫圖。自昔已逢真俗趣。而今不顧舊",
    "X62n1196_002:0563a22": "時途。渾融居址誰為主。畢竟逍遙沒此模。",
    "X62n1196_002:0563a23": "雙忘",
    "X62n1196_002:0563a24": "寂滅珍懷起正場。頓融明暗趣非常。安然脫灑誠悠",
    "X62n1196_002:0563b01": "遠。直下澄凝絕隱藏。玉漏凋殘天地曉。金鎗甯靜國",
    "X62n1196_002:0563b02": "民康。優游脗契端呼出。一味銷鎔覺性忘。",
    "X62n1196_002:0563b03": "還源",
    "X62n1196_002:0563b04": "上下交輝透底清。歸帆風正[舟*蠡]舟行。源泉滾滾知何",
    "X62n1196_002:0563b05": "許。智海深深誰敢評。洞徹天心詮表裏。端司旨趣抑",
    "X62n1196_002:0563b06": "縱橫。團圞本致難同賞。照氣冲和萬卉生。",
    "X62n1196_002:0563b07": "入廛",
    "X62n1196_002:0563b08": "大展家風獨露機。青山却指野雲飛。江河水滿廛城",
    "X62n1196_002:0563b09": "闊。井里春深月色微。坐對綠楊消息好。行看白牯自",
    "X62n1196_002:0563b10": "知歸。獅兒盡數翻觔斗。不出老僧金縷衣。",
    "X62n1196_002:0563b11": "示學人行脚(并敘)",
    "X62n1196_002:0563b12": "既知出家。必須參學一番始得。若不參學。道從何",
    "X62n1196_002:0563b13": "立。若不知道。便徒勞一生。所以玉不琢不成器。人",
    "X62n1196_002:0563b14": "不學不知道。昔日范蜀公。送圓悟禪師行脚云。觀",
    "X62n1196_002:0563b15": "水莫觀污池水。污池之水魚鱉卑。登山莫登迤邐",
    "X62n1196_002:0563b16": "山。迤邐之山草木稀。觀水須觀滄溟廣。登山須登",
    "X62n1196_002:0563b17": "泰山上。所得不淺。所見亦高。故吾寄語後來同袍",
    "X62n1196_002:0563b18": "之士。莫教半途而廢。若知尋師二字。便非喫飯一",
    "X62n1196_002:0563b19": "生。此正古人所謂。物有本末。事有終始。知所先後。",
    "X62n1196_002:0563b20": "則近道矣。自是歸家。復彼元淨。其益更大。",
    "X62n1196_002:0563b21": "光陰如箭日如梭。心地未明要琢磨。師有匠成親廣",
    "X62n1196_002:0563b22": "博。道多歧舛免蹉跎。能消一念終歸己。不識三身莫",
    "X62n1196_002:0563b23": "放他。頓使本來渠面目。盡虗空界是彌陀。",
    "X62n1196_002:0563b24": "講法華經展席罷席二律(并敘)",
    "X62n1196_002:0563c01": "大道多歧楊朱潸然。是故佛語之所以名為經者。",
    "X62n1196_002:0563c02": "必要信之。如徑也路也。以致吾人依經所行。方不",
    "X62n1196_002:0563c03": "入歧途。必歸實相之家。故法華經藥王品云。佛言",
    "X62n1196_002:0563c04": "聞是經典。如說修行。於此命終。即往安樂世界。阿",
    "X62n1196_002:0563c05": "彌陀佛。大菩薩眾圍繞住處。生蓮花中寶座之上。",
    "X62n1196_002:0563c06": "可知法華三昧。即念佛三昧。寶王垂言。亦甚明矣。",
    "X62n1196_002:0563c07": "此教純圓獨妙哉。五時趣向鷲峯來。師資道契傳心",
    "X62n1196_002:0563c08": "印。龍象機投繞法臺。舉手低頭金口記。會三歸一本",
    "X62n1196_002:0563c09": "懷開。悟須頓悟功須積。應托蓮花養聖胎。",
    "X62n1196_002:0563c10": "獅兒出窟小爭先。定是台宗起後賢。貝葉經傳西土",
    "X62n1196_002:0563c11": "典。梵音教演上乘禪。證明塔啟身如故。納受龍呈珠",
    "X62n1196_002:0563c12": "亦圓。知見已開生死絕。同歸佛界樂邦天。",
    "X62n1196_002:0563c13": "仰虎溪聯句(并敘)",
    "X62n1196_002:0563c14": "遠祖得三昧後。遂於東林結社。陶淵明。陸修靜。亦",
    "X62n1196_002:0563c15": "與焉。看古人何等自在。欲詩則詩。欲佛則佛。余因",
    "X62n1196_002:0563c16": "之仰其聯句之趣。更自娛焉。故賦成一律。",
    "X62n1196_002:0563c17": "統儒釋道本相同。究竟要推長老風。三箇詩翁聯妙",
    "X62n1196_002:0563c18": "句。七言律法演真空。不求於佛通如隔。有感乎心隔",
    "X62n1196_002:0563c19": "亦通。一百廿三人結社。往生都在藕花中。",
    "X62n1196_002:0563c20": "舌血畫阿彌陀佛像詩(并敘)",
    "X62n1196_002:0563c21": "造像功德經。明造佛有十一種功德。一者世世眼",
    "X62n1196_002:0563c22": "目清潔。二者生處無惡。三者常生貴家。四者身如",
    "X62n1196_002:0563c23": "紫磨金色。五者豐饒珍玩。六者生賢善家。七者生",
    "X62n1196_002:0563c24": "得為王。八者作金輪王。九者生梵天壽命一劫。十",
    "X62n1196_002:0564a01": "者不墮惡道。十一者後生還能敬重三寶。得生無",
    "X62n1196_002:0564a02": "量壽國。作大菩薩。畢當成佛。入泥洹道。又云。若人",
    "X62n1196_002:0564a03": "臨終發言造像如麥&#;。能除三世八十億劫生死",
    "X62n1196_002:0564a04": "之罪。按此但臨終發言造像。功德尚不可思議。況",
    "X62n1196_002:0564a05": "今親自刺舌耶。以銀錢造像。功德尚不可思議。況",
    "X62n1196_002:0564a06": "今一片血誠耶。是以求生西方。要結彼佛淨緣。最",
    "X62n1196_002:0564a07": "親切者。莫過於此也。余因茲欣仰其事。始於辛未。",
    "X62n1196_002:0564a08": "終於癸酉。所畫聖相三百六十餘軸。其中隨畫隨",
    "X62n1196_002:0564a09": "題。錄成四十八首。總為淨土結緣。倘若清信士女。",
    "X62n1196_002:0564a10": "誠欣發心。刺血謹摹者。必須先要焚香。望西祝願。",
    "X62n1196_002:0564a11": "早脫苦海。頓超樂土。智論云。作福無願。無所樹立。",
    "X62n1196_002:0564a12": "願為導師。能有所成。譬如銷金。隨師所作。金無定",
    "X62n1196_002:0564a13": "也。今刺血造佛亦爾。淨土願立。後自得之。咸智或",
    "X62n1196_002:0564a14": "愚。同裂身見之固山。此愛念不斷自斷。若緇若素。",
    "X62n1196_002:0564a15": "共㧞生死之原本。彼淨土無生自生。",
    "X62n1196_002:0564a16": "願離五濁鄉。甘露得親嘗。舌刺無多許。功標第幾行。",
    "X62n1196_002:0564a17": "全心是血佛。徧體放毫光。夢破西來約。氷魂潔瑞香。",
    "X62n1196_002:0564a18": "刺血祇緣脫苦因。焚香托筆妙傳神。願求慈父能容",
    "X62n1196_002:0564a19": "我。早作清涼國裏人。",
    "X62n1196_002:0564a20": "觀我沉淪大聖哀。應機現入畫中來。舌端血結佛緣",
    "X62n1196_002:0564a21": "後。永劫相隨分不開。(以上三首用徹悟禪師韻)。",
    "X62n1196_002:0564a22": "人自毗盧又自迷。如來遣我指歸西。惟心血寫惟心",
    "X62n1196_002:0564a23": "佛。四色蓮花九品題。",
    "X62n1196_002:0564a24": "生佛本來具底靈。血花艶色異丹青。雖同露地白牛",
    "X62n1196_002:0564b01": "背。西透窗櫺道始甯。",
    "X62n1196_002:0564b02": "佛昔三祇行苦時。為吾背覺合塵兒。粉身碎骨恩難",
    "X62n1196_002:0564b03": "報。且作形儀血寫之。",
    "X62n1196_002:0564b04": "久滯娑婆受盡患。將刀裂血豈虞艱。真誠發箇西歸",
    "X62n1196_002:0564b05": "願。早脫浮生老死癏。",
    "X62n1196_002:0564b06": "蓮花佛國願宏開。無一眾生作棄材。信是滿腔都熱",
    "X62n1196_002:0564b07": "血。朝朝望我賦歸來。",
    "X62n1196_002:0564b08": "欲結香緣何所親。謹將血畫佛精神。蓮池會恕歸來",
    "X62n1196_002:0564b09": "晚。淨念難純習易新。",
    "X62n1196_002:0564b10": "吾今學舍被慵封。剩畫慈悲喜捨容。血與諸人書訂",
    "X62n1196_002:0564b11": "約。蓮池他日得相逢。",
    "X62n1196_002:0564b12": "福期天上與人間。忍力未雄總是頑。剖出血心勤念",
    "X62n1196_002:0564b13": "佛。度生且待往生還。",
    "X62n1196_002:0564b14": "血即是心作佛身。三無差別悟前因。大家會入蓮花",
    "X62n1196_002:0564b15": "藏。同受彌陀授記人。",
    "X62n1196_002:0564b16": "剗血輕身淨念生。箇中不借借輕盈。子歸父所緣何",
    "X62n1196_002:0564b17": "事。此道難成彼易成。",
    "X62n1196_002:0564b18": "葵子望歸彼岸棲。血描聖相類難齊。願填悲昔彼心",
    "X62n1196_002:0564b19": "海。起我沉淪手自擕。",
    "X62n1196_002:0564b20": "隨緣不變裹虗空。不變隨緣尺幅中。示我兜羅綿手",
    "X62n1196_002:0564b21": "上。韻幽花燦血鮮紅。",
    "X62n1196_002:0564b22": "血誠感佛到東華。垂手分明結印斜。莫道無心却有",
    "X62n1196_002:0564b23": "相。花輪襯足大如車。",
    "X62n1196_002:0564b24": "血紅肉髻佛光環。花瓣彌鮮淡素斑。一見真空心及",
    "X62n1196_002:0564c01": "第。更從何處透三關。",
    "X62n1196_002:0564c02": "嫡嫡親親血逼真。宛然花佛往生人。吾今且問諸君",
    "X62n1196_002:0564c03": "看。還是他身是自身。",
    "X62n1196_002:0564c04": "我佛身非血貫擐。本來天性自生顏。箇中擬議思量",
    "X62n1196_002:0564c05": "者。未達雲門一字關。",
    "X62n1196_002:0564c06": "滴血應令達本真。吾人同體佛精神。真如未契人殊",
    "X62n1196_002:0564c07": "佛。契悟真如佛亦人。",
    "X62n1196_002:0564c08": "血書梵字卍胸開。清淨本然不染埃。無所從來無所",
    "X62n1196_002:0564c09": "去。故名喚箇古如來。",
    "X62n1196_002:0564c10": "舌血花開和月環。淡紅艶映綠波間。五師若不妙傳",
    "X62n1196_002:0564c11": "手。那得今朝識聖顏(五師即下五通也)。",
    "X62n1196_002:0564c12": "盡塵沙界佛身充。人不見兮蘊未空。幸得大悲哀愍",
    "X62n1196_002:0564c13": "我。卷來現片血誠中。",
    "X62n1196_002:0564c14": "我向西方定指南。禪房血佛不須參。但期神謝歸家",
    "X62n1196_002:0564c15": "去。早與彌陀共一龕。",
    "X62n1196_002:0564c16": "往生立誓重如山。法界洞然我亦還。舌破誠申刀下",
    "X62n1196_002:0564c17": "血。且將心作玉盤頒。",
    "X62n1196_002:0564c18": "血替諸君顯本顏。髻螺佛鬢淡紅斑。會心同到蓮池",
    "X62n1196_002:0564c19": "上。花自開兮水自潺(以下俱用三一居士原韻辛未秋著)。",
    "X62n1196_002:0564c20": "血點靈光佛性開。紅粧花瓣巧如栽。未知誰隻五通",
    "X62n1196_002:0564c21": "眼。親覩金容樹上來(五通。乃天竺雞頭摩寺僧也。徃西方求佛形儀。後返佛已現於",
    "X62n1196_002:0564c22": "樹葉上。即以丹青傳模。故有此也)。",
    "X62n1196_002:0564c23": "是誰血畫作花開。莫道未曾貼水栽。萬紫千紅終是",
    "X62n1196_002:0564c24": "別。歸根都向箇中來。",
    "X62n1196_002:0565a01": "智刀剜血報恩師。斬斷千差萬別離。信步行來歸故",
    "X62n1196_002:0565a02": "里。方知金臂即心垂。",
    "X62n1196_002:0565a03": "始終子子亦師師。不即彌陀不別離。血作分身無數",
    "X62n1196_002:0565a04": "佛。十方應現手同垂。",
    "X62n1196_002:0565a05": "血浸朱華涕淚淋。雙流愍慶自西尋。一條徑直歸元",
    "X62n1196_002:0565a06": "路。金口親傳豈妄音。",
    "X62n1196_002:0565a07": "故鄉歸去淚淋淋。畫幅星羅血相尋。除却須摩提國",
    "X62n1196_002:0565a08": "外。更於何處覔知音。",
    "X62n1196_002:0565a09": "此佛何人血繪成。此人作佛甚分明。如來一分真如",
    "X62n1196_002:0565a10": "許。定是池心得往生。",
    "X62n1196_002:0565a11": "舌尖血畫佛身成。倒影花池徹底明。舉足踏翻來去",
    "X62n1196_002:0565a12": "路。神歸水國話無生。",
    "X62n1196_002:0565a13": "靜對香齋剖些軀。血塗翠扇妙真殊。人生如塊紅爐",
    "X62n1196_002:0565a14": "炭。鑄出虗空世外模。",
    "X62n1196_002:0565a15": "金刀出鞘破浮軀。扶起蓮花綠蓋殊。自是應歸親見",
    "X62n1196_002:0565a16": "佛。解眉望熟血中模。",
    "X62n1196_002:0565a17": "妙明覺體本來安。不動纖毫剖舌端。血泣慈親應念",
    "X62n1196_002:0565a18": "我。濯秋水上倚欄看。",
    "X62n1196_002:0565a19": "師資脗契兩相安。同在珠圓不二端。舌血全彰靈妙",
    "X62n1196_002:0565a20": "體。即凡即聖得親看。",
    "X62n1196_002:0565a21": "信向西方古佛來。赤金容襯血花臺。卷舒身作降魔",
    "X62n1196_002:0565a22": "勢。授足聲如震地雷。",
    "X62n1196_002:0565a23": "血寫彌陀自本來。托生歸借水仙臺。葵誠投地焚香",
    "X62n1196_002:0565a24": "訴。身似山崩嚮似雷。",
    "X62n1196_002:0565b01": "初日芙蓉血佛惺。悲心示現寶光靈。却來喚我西歸",
    "X62n1196_002:0565b02": "去。山也青兮水也青。",
    "X62n1196_002:0565b03": "彌鮮血像寂惺惺。惺寂雙忘處轉靈。四色藕花春不",
    "X62n1196_002:0565b04": "老。滿池圓葉滿池青。",
    "X62n1196_002:0565b05": "血誠畫出赤新新。直就凡身作佛身。短夢之間誰是",
    "X62n1196_002:0565b06": "主。不離清泰濟紅塵。",
    "X62n1196_002:0565b07": "舌尖[利-禾+(卑-十+〡)]破血鮮新。點染紅幢供佛身。天性相關真父",
    "X62n1196_002:0565b08": "子。生生攜我脫埃塵。",
    "X62n1196_002:0565b09": "括盡太虗歸一真。箇中無物不尊親。未知誰的源頭",
    "X62n1196_002:0565b10": "血。畫作遮那翠蓋身。",
    "X62n1196_002:0565b11": "括血心真佛也真。聖凡同體本來親。大家打起精神",
    "X62n1196_002:0565b12": "看。都是逍遙自在身。",
    "X62n1196_002:0565b13": "八德池中玉井開。都將舌血作根栽。精誠果是難思",
    "X62n1196_002:0565b14": "議。感得西方我佛來。",
    "X62n1196_002:0565b15": "血點蓮花引翠開。總緣脫此幻身栽。度生要證無生",
    "X62n1196_002:0565b16": "忍。隨佛往生歸去來。",
    "X62n1196_002:0565b17": "即心即佛(漁父)并敘",
    "X62n1196_002:0565b18": "馬祖單傳。亦指寶王三昧。故言即心即佛也。而言",
    "X62n1196_002:0565b19": "即心即佛者。乃即事而真。表明念佛。是成佛之本",
    "X62n1196_002:0565b20": "行。其意正欲人人從此起修故。又云。非心非佛也。",
    "X62n1196_002:0565b21": "此為心解妄認之者。護過遮非。實非親證自心佛",
    "X62n1196_002:0565b22": "之知見。詳夫佛之知見者。如佛藏經云。見諸法實",
    "X62n1196_002:0565b23": "相。名為見佛。夫諸法尚爾。決無十劫導師。萬德洪",
    "X62n1196_002:0565b24": "名非佛者。以此。知即心即佛。全被上根。非心非佛。",
    "X62n1196_002:0565c01": "皆因機不利故。言耳。若論大旨。尚不得一。此乃即",
    "X62n1196_002:0565c02": "非二語。故是方便施設。究竟至理同歸。非深。非淺。",
    "X62n1196_002:0565c03": "非即。非非。第後人學道因不達故。反謂念佛修心。",
    "X62n1196_002:0565c04": "未至幽玄。偏重泯絕無寄。以為極則。可悲也夫。",
    "X62n1196_002:0565c05": "十世古今不變遷。時時父母未生前。奇持特。自然然。",
    "X62n1196_002:0565c06": "洪名六字外無禪。",
    "X62n1196_002:0565c07": "即佛即心包太虗。遍周沙界盡無餘。聲歷歷。意如如。",
    "X62n1196_002:0565c08": "來乘露地白牛車。",
    "X62n1196_002:0565c09": "達得稱名深妙禪。一千七百葛藤穿。因愈約。果彌圓。",
    "X62n1196_002:0565c10": "懶能開口更譚元。",
    "X62n1196_002:0565c11": "凡聖同居極樂天。誰知其實徹偏圓。花供佛。足乘蓮。",
    "X62n1196_002:0565c12": "十方來去體安然。",
    "X62n1196_002:0565c13": "四弘誓願(漁家傲)并敘",
    "X62n1196_002:0565c14": "華嚴經云。不發大願。魔所攝持。蓋願即心也。心外",
    "X62n1196_002:0565c15": "無願。願外無心。所以悟者心大故。其所願亦大。迷",
    "X62n1196_002:0565c16": "者心小故。其所願亦小。故以四弘廣其心。若能知",
    "X62n1196_002:0565c17": "自心廣大。無外可得。則大願自此立也。以是四弘",
    "X62n1196_002:0565c18": "之因。皆惟自心之所生。四弘之果。亦惟自心之所",
    "X62n1196_002:0565c19": "滿。然則。度生法門不知。則不可。既眾生與煩惱。二",
    "X62n1196_002:0565c20": "俱無量。吾所學法門。亦應無量。故四弘誓願。乃入",
    "X62n1196_002:0565c21": "道之本源也。所以又云。不要三千大千世界。滿中",
    "X62n1196_002:0565c22": "珍寶。惟願樂聞。一句未聞佛法。故有善財南詢。如",
    "X62n1196_002:0565c23": "是為法心切之行。智論云。若能發一心言。願我當",
    "X62n1196_002:0565c24": "作佛。滅一切眾生苦。雖未斷煩惱。未行難事。以心",
    "X62n1196_002:0566a01": "口重故。勝一切眾生。此其因地願大。故勝一切。還",
    "X62n1196_002:0566a02": "源觀云。真該妄本。行無不修。妄徹真源。相無不寂。",
    "X62n1196_002:0566a03": "是故諸大菩薩。三祇行行。其不見生相可得。良繇",
    "X62n1196_002:0566a04": "此也。至於吾人。脫忍力未足。祇堪待渠生淨土已。",
    "X62n1196_002:0566a05": "方可速入回此。大作佛事也。",
    "X62n1196_002:0566a06": "願度",
    "X62n1196_002:0566a07": "六道眾生皆苦處。悲歡離合增吾怖。奉勸世人應遠",
    "X62n1196_002:0566a08": "慮。君須悟。榮華富貴如霜露　火宅因知難久住。一",
    "X62n1196_002:0566a09": "心念佛西方去。面見彌陀回首顧。猶非暮。時從歷劫",
    "X62n1196_002:0566a10": "冤親度。",
    "X62n1196_002:0566a11": "願斷",
    "X62n1196_002:0566a12": "煩惱炎炎燒我廡。涅槃條路當前阻。百萬障魔齊出",
    "X62n1196_002:0566a13": "戶。威如虎。利牙張爪來傷主　何處藏身能脫苦。一",
    "X62n1196_002:0566a14": "心念佛求慈父。生則無生生淨土。終非侮。大家同作",
    "X62n1196_002:0566a15": "蓮花侶。",
    "X62n1196_002:0566a16": "願學",
    "X62n1196_002:0566a17": "無量法門同願學。如來為我消諸惡。行不相違終不",
    "X62n1196_002:0566a18": "錯。禪驚覺。道人忌坐癡空落　淨土唯心離五濁。一",
    "X62n1196_002:0566a19": "心念佛橫超逴。夢破南柯蟬脫殻。遮那閣。逍遙快樂",
    "X62n1196_002:0566a20": "乘蓮萼。",
    "X62n1196_002:0566a21": "願成",
    "X62n1196_002:0566a22": "佛道圓成無上諾。本來清淨心超卓。三大阿僧祇劫",
    "X62n1196_002:0566a23": "作。同參學。譬如玉像成雕琢　智刃揮開千萬索。一",
    "X62n1196_002:0566a24": "心念佛非纏縛。普化含靈歸正覺。真常樂。涅槃生死",
    "X62n1196_002:0566b01": "空花落。",
    "X62n1196_002:0566b02": "四無量心(前調)并敘",
    "X62n1196_002:0566b03": "淨名經云。具福德故。不住無為。具智慧故。不盡有",
    "X62n1196_002:0566b04": "為。大慈悲故。不住無為。滿本願故。不盡有為。故如",
    "X62n1196_002:0566b05": "來出世。無非為㧞眾生之苦。為與眾生之樂。欲令",
    "X62n1196_002:0566b06": "眾生當成佛者。同自己之所證。又云。佛身者。即法",
    "X62n1196_002:0566b07": "身也。從無量功德智慧生。從慈悲喜捨生。從布施。",
    "X62n1196_002:0566b08": "持戒。忍辱。柔和。勤行精進。禪定解脫。三昧多聞智",
    "X62n1196_002:0566b09": "慧。諸波羅密生。乃至從斷一切不善法。集一切善",
    "X62n1196_002:0566b10": "法。生如來身。蓋佛意雖如是。亦要人信入。依法修",
    "X62n1196_002:0566b11": "證。不然。枉勞如來出世。徒說一番。奚利乎人哉。",
    "X62n1196_002:0566b12": "大慈",
    "X62n1196_002:0566b13": "諸佛大慈常與樂。靈方妙藥須知覺。能治眾生煩惱",
    "X62n1196_002:0566b14": "薄。如雲幕。普天甘雨均霑落　道本多歧難測度。一",
    "X62n1196_002:0566b15": "心念佛終非錯。使我神棲紅藕萼。休疑諾。免從苦海",
    "X62n1196_002:0566b16": "身飄泊。",
    "X62n1196_002:0566b17": "大悲",
    "X62n1196_002:0566b18": "諸佛大悲常㧞苦。欽聞遺訓能仁語。稽首阿彌陀教",
    "X62n1196_002:0566b19": "主。香緣聚。吾今相勸諸男女　末世祇堪修淨土。一",
    "X62n1196_002:0566b20": "心念佛為儔侶。慈父恩深如海許。蓮花吐。塵塵剎剎",
    "X62n1196_002:0566b21": "酬師乳。",
    "X62n1196_002:0566b22": "大喜",
    "X62n1196_002:0566b23": "佛喜眾生離苦趣。眾生得樂如來譽。導入寂光同所",
    "X62n1196_002:0566b24": "住。逍遙悆。般般稱性莊嚴具　吾已曾知真要務。一",
    "X62n1196_002:0566c01": "心念佛相傳付。但願人人深遠慕。光明炬。珊瑚瑪瑙",
    "X62n1196_002:0566c02": "珍珠樹。",
    "X62n1196_002:0566c03": "大捨",
    "X62n1196_002:0566c04": "佛捨怨親平等募。已還乃至圓初住。六道依然同照",
    "X62n1196_002:0566c05": "顧。教人懼。莫從生死關頭去　信此如來金口諭。一",
    "X62n1196_002:0566c06": "心念佛登舟渡。何幸殊門今得遇。殷勤訴。願吾早踏",
    "X62n1196_002:0566c07": "蓮花路。",
    "X62n1196_002:0566c08": "八苦(前調)并敘",
    "X62n1196_002:0566c09": "蓋窮八苦之由。始自人生。夢殘報盡之際。中陰身",
    "X62n1196_002:0566c10": "不知趣向何道。而昏昏昧昧。攬父母精血。以為受",
    "X62n1196_002:0566c11": "生之體。因此穢種不美。所以此身不得自由。而被",
    "X62n1196_002:0566c12": "生死牽纏。連環不斷。故法華經云。無明緣行。行緣",
    "X62n1196_002:0566c13": "識。(乃至)生緣老死憂悲苦惱。言此則八苦該矣。老",
    "X62n1196_002:0566c14": "子嘗云。吾有大患。為吾有身。吾若無身。何患之有。",
    "X62n1196_002:0566c15": "然非是無身便無患也。良繇清虗之體。則患自息。",
    "X62n1196_002:0566c16": "故彌陀佛國。純以蓮花化生。壽命無量。無有諸苦。",
    "X62n1196_002:0566c17": "永劫快樂。自然使無明滅。則行滅。(乃至)則老死憂",
    "X62n1196_002:0566c18": "悲苦惱滅。所以若真為八苦。求脫離者。則西方淨",
    "X62n1196_002:0566c19": "土。豈可頃刻忘耶。",
    "X62n1196_002:0566c20": "生",
    "X62n1196_002:0566c21": "自未生前中陰錯。父夫母婦三緣作。愛念不停難把",
    "X62n1196_002:0566c22": "捉。癡繩索。牽來獄戶胎間落　菩薩尚然如覆幕。聲",
    "X62n1196_002:0566c23": "聞至此心源濁。安有凡情非受縛。同知覺。西方淨土",
    "X62n1196_002:0566c24": "香蓮托。",
    "X62n1196_002:0567a01": "老",
    "X62n1196_002:0567a02": "老矣般般非受用。思來都是增吾慟。自警猶堪相警",
    "X62n1196_002:0567a03": "眾。浮生夢。誰知寒暑融還凍　不覺閻翁書已送。形",
    "X62n1196_002:0567a04": "神改變難申頌。鶴髮雞皮空抱痛。心蓮種。西方淨土",
    "X62n1196_002:0567a05": "朱顏共。",
    "X62n1196_002:0567a06": "病",
    "X62n1196_002:0567a07": "四大不和違我體。病時孰覺須臾起。坐臥勿安何可",
    "X62n1196_002:0567a08": "倚。求諸己。至心念佛當調理　打破髑髏精細視。箇",
    "X62n1196_002:0567a09": "中非但終無爾。并及娑婆猶不是。彌陀子。西方淨土",
    "X62n1196_002:0567a10": "逍遙矣。",
    "X62n1196_002:0567a11": "死",
    "X62n1196_002:0567a12": "善惡因花終結果。當人自植當人坐。死者親情隨者",
    "X62n1196_002:0567a13": "寡。無常鎻。天堂地獄分高下　到底冥途為不可。何",
    "X62n1196_002:0567a14": "如及早回頭捨。願此蓮船牢把柁。惟心裹。西方淨土",
    "X62n1196_002:0567a15": "長安妥。",
    "X62n1196_002:0567a16": "愛別離",
    "X62n1196_002:0567a17": "愛別應歸無着體。色身是假還堪比。男女梨園家子",
    "X62n1196_002:0567a18": "弟。空流涕。諸君普勸相超遞　會必有離良有以。閻",
    "X62n1196_002:0567a19": "浮世界誰非死。緣不分開須厭此。心欣彼。西方淨土",
    "X62n1196_002:0567a20": "常歡喜。",
    "X62n1196_002:0567a21": "怨憎會",
    "X62n1196_002:0567a22": "宿業含冤如兩虎。千千萬萬相凌侮。怨者為憎翻會",
    "X62n1196_002:0567a23": "聚。真難拒。夫妻兒女雙眉竪　只可從今休歇去。類",
    "X62n1196_002:0567a24": "同蚌鷸終非許。當信世尊無妄語。慈恩普。西方淨土",
    "X62n1196_002:0567b01": "消諸苦。",
    "X62n1196_002:0567b02": "求不得",
    "X62n1196_002:0567b03": "罔植宿根人所望。求之不得添惆悵。種種因緣非一",
    "X62n1196_002:0567b04": "樣。能知量。無爭無怨頻親讓　且放心身休着相。莫",
    "X62n1196_002:0567b05": "堪久住娑婆上。枉費前功君自諒。早歸向。西方淨土",
    "X62n1196_002:0567b06": "都尊尚。",
    "X62n1196_002:0567b07": "五陰熾盛",
    "X62n1196_002:0567b08": "內外見思相逼苦。箇中其事難吞吐。四大浮軀燋爛",
    "X62n1196_002:0567b09": "憮嗟今古。心猿意馬家無主。　止觀能令除網罟。好",
    "X62n1196_002:0567b10": "將五陰空為所。然後稱名終不拒。如來許。西方淨土",
    "X62n1196_002:0567b11": "應知取。",
    "X62n1196_002:0567b12": "西方樂(漁父)并敘",
    "X62n1196_002:0567b13": "求生西方名無生者。境無體性。因自心之所現。故",
    "X62n1196_002:0567b14": "不從他生。又心無體性。藉境以標形。故不自生。心",
    "X62n1196_002:0567b15": "雖空寂。境却宛然。見有優劣。功有深淺。故不共生。",
    "X62n1196_002:0567b16": "感應道交。淨業三昧。方可尅就。故不無因生。以茲",
    "X62n1196_002:0567b17": "妙達。得往生者。自合無生理趣。蓋法欲遠被。厥道",
    "X62n1196_002:0567b18": "貴在弘通。是以古德著述。無非美譽聖德。方知彼",
    "X62n1196_002:0567b19": "國莊嚴。更增彌顯。以至遞相勸化。誠哉果不虗棄。",
    "X62n1196_002:0567b20": "觀佛三昧經云。往昔寶威德上王佛時。有比丘與",
    "X62n1196_002:0567b21": "九弟子。往詣佛塔。禮已說偈讚歎。後命終悉生。寶",
    "X62n1196_002:0567b22": "威德上王佛國。大蓮華中化生。恒得見佛。得念佛",
    "X62n1196_002:0567b23": "三昧。佛為授記。各於十方面作佛。觀此故知吾人",
    "X62n1196_002:0567b24": "或禮一拜。或稱一名。或讚一言。必歸極樂。佛授記",
    "X62n1196_002:0567c01": "亦爾。",
    "X62n1196_002:0567c02": "六道惟人最好修。故來相勸作同儔。承佛力。往生遊。",
    "X62n1196_002:0567c03": "樂邦端的勝閻浮。",
    "X62n1196_002:0567c04": "此上歡娛不久長。西方快樂永無彊。勤念佛。細思量。",
    "X62n1196_002:0567c05": "應離八苦轉還鄉。",
    "X62n1196_002:0567c06": "靜坐蒲團憶故鄉。逍遙佛國地清涼。無際畔。自中央。",
    "X62n1196_002:0567c07": "八功德水九蓮香。",
    "X62n1196_002:0567c08": "淨土奇觀眼界寬。於毫端上境千般。金寶蓋。玉欄杆。",
    "X62n1196_002:0567c09": "風來樹奏樂聲寒。",
    "X62n1196_002:0567c10": "淨土欲衣逐念來。諸般巧色總奇哉。非假染。又無埃。",
    "X62n1196_002:0567c11": "稱身瓔珞不須裁。",
    "X62n1196_002:0567c12": "淨土食時定裏[(歹*又)/食]。現成禪悅故非難。隨意至。稱心歡。",
    "X62n1196_002:0567c13": "色香美味亦多般。",
    "X62n1196_002:0567c14": "淨土人人相好同。朱顏勝第六天宮。金地上。寶池中。",
    "X62n1196_002:0567c15": "一生補處壽無窮。",
    "X62n1196_002:0567c16": "十二時念佛歌(并敘)",
    "X62n1196_002:0567c17": "求生淨土。如脫敝著珍。此六字洪名。十二時中。無",
    "X62n1196_002:0567c18": "間斷者。古常有之。先儒所謂道也者。不可須臾離",
    "X62n1196_002:0567c19": "也。可離非道也。以此推之。其道自可見矣。何嘗隔",
    "X62n1196_002:0567c20": "時暫忘也。余故因此作歌以自策。儻有緣者遇之。",
    "X62n1196_002:0567c21": "亦當以此自策也。",
    "X62n1196_002:0567c22": "子",
    "X62n1196_002:0567c23": "半夜子。陰盡璣衡陽復始。輪迴宛轉尚依然。但念彌",
    "X62n1196_002:0567c24": "陀從此止。念彌陀。歸元旨。三界橫超終不死。無邊剎",
    "X62n1196_002:0568a01": "海數如塵。第一同居清泰是。",
    "X62n1196_002:0568a02": "丑",
    "X62n1196_002:0568a03": "雞鳴丑。刻玉焚香誠盥手。常時一箇道心中。但念彌",
    "X62n1196_002:0568a04": "陀深信有。念彌陀。要長久。念念如珠盤裏走。大家自",
    "X62n1196_002:0568a05": "是脫胞胎。九品蓮花為父母。",
    "X62n1196_002:0568a06": "寅",
    "X62n1196_002:0568a07": "平旦寅。淨土惟心非遠近。能真見者甚分明。但念彌",
    "X62n1196_002:0568a08": "陀神惻隱。念彌陀。消悲憤。懺罪除愆須自謹。何時得",
    "X62n1196_002:0568a09": "作彼方人。妙體清虗空五蘊。",
    "X62n1196_002:0568a10": "卯",
    "X62n1196_002:0568a11": "日出卯。色後聲前休亂撓。當今濁惡業根深。但念彌",
    "X62n1196_002:0568a12": "陀承力抝。念彌陀。如釘齩。念到不忘真善巧。能令心",
    "X62n1196_002:0568a13": "境自精純。妙義無邊也懶覧。",
    "X62n1196_002:0568a14": "辰",
    "X62n1196_002:0568a15": "食時辰。煑茗原為消渴飲。或求不得更堪憐。但念彌",
    "X62n1196_002:0568a16": "陀登九品。念彌陀。精細審。即心即土分明甚。佛出廣",
    "X62n1196_002:0568a17": "長舌相宣。殊門祇要吾人稟。",
    "X62n1196_002:0568a18": "巳",
    "X62n1196_002:0568a19": "禺時巳。莫被心猿意馬使。本來自具底家珍。但念彌",
    "X62n1196_002:0568a20": "陀無別是。念彌陀。妙傳旨。理事融通知所以。箇中原",
    "X62n1196_002:0568a21": "不隔秋毫。淨穢還須分彼此。",
    "X62n1196_002:0568a22": "午",
    "X62n1196_002:0568a23": "日正午。覺體始知無影覩。當前試把主賓分。但念彌",
    "X62n1196_002:0568a24": "陀為恃怙。念彌陀。須捨取。西方極樂娑婆苦。普願人",
    "X62n1196_002:0568b01": "人得往生。是心作佛將來補。",
    "X62n1196_002:0568b02": "未",
    "X62n1196_002:0568b03": "日斜未。快過光陰真可畏。人生七十古來稀。但念彌",
    "X62n1196_002:0568b04": "陀心且慰。念彌陀。平志氣。玩嘗教典始知味。無善心",
    "X62n1196_002:0568b05": "人不得聞。試看何等之尊貴。",
    "X62n1196_002:0568b06": "申",
    "X62n1196_002:0568b07": "晡時申。為造輪迴神費盡。甘心受苦昧良因。但念彌",
    "X62n1196_002:0568b08": "陀須趕緊。念彌陀。求接引。往生速證無生忍。轉入娑",
    "X62n1196_002:0568b09": "婆利有情。遞相度脫常憐愍。",
    "X62n1196_002:0568b10": "酉",
    "X62n1196_002:0568b11": "燈明酉。朝夕普為心願久。眾生迷惑不知歸。但念彌",
    "X62n1196_002:0568b12": "陀親授手。念彌陀。都我友。花開九品同根藕。他日菩",
    "X62n1196_002:0568b13": "提作比鄰。四恩總報齊三有。",
    "X62n1196_002:0568b14": "戌",
    "X62n1196_002:0568b15": "時至戌。罪福朝朝還自述。莫非福少罪翻多。但念彌",
    "X62n1196_002:0568b16": "陀無別術。念彌陀。消過失。亦要當人心信實。譬如師",
    "X62n1196_002:0568b17": "子筋為絃。一奏餘絃皆斷卒。(佛經云。譬如有人。用師子筋為琴絃。音聲一奏。",
    "X62n1196_002:0568b18": "一切餘絃。悉皆斷壞。若人菩提心中。行念佛三昧者。一切煩惱。一切諸障。悉皆斷滅)。",
    "X62n1196_002:0568b19": "亥",
    "X62n1196_002:0568b20": "陰極亥。清淨妙明心自在。任他世俗事遷流。但念彌",
    "X62n1196_002:0568b21": "陀終不改。念彌陀。常主宰。珠如日月無停待。盡未來",
    "X62n1196_002:0568b22": "時與眾生。同歸大會蓮池海。",
    "X62n1196_002:0568b23": "顧命願(法駕導引)并敘",
    "X62n1196_002:0568b24": "凡修淨業者。平日是因。命終是果。因必有果。故臨",
    "X62n1196_002:0568c01": "行時。誠感彌陀不來中來。來接行者。行者不去中",
    "X62n1196_002:0568c02": "去。去見彌陀。所以云。生則決定生。去則實不去。觀",
    "X62n1196_002:0568c03": "夫不去義。雖生彼國。仍歸華藏。",
    "X62n1196_002:0568c04": "慈悲父。慈悲父。惟願力交加。臨命花間全體現。深深",
    "X62n1196_002:0568c05": "免我業緣遮。垂導子歸家。",
    "X62n1196_002:0568c06": "終無錯。終無錯。歸向夕陽斜。泯絕聖凡來去路。神超",
    "X62n1196_002:0568c07": "三十二恒沙。同托妙蓮花。",
    "X62n1196_002:0568c08": "九品往生(駐雲飛)并敘",
    "X62n1196_002:0568c09": "前六品俱善易解。且置勿論。後三品。或造罪。或毀",
    "X62n1196_002:0568c10": "犯。或逆惡。何以得生。此蓋因善友提攜之力。亦由",
    "X62n1196_002:0568c11": "彼深信故也。華嚴經云。信為道元功德母。信能必",
    "X62n1196_002:0568c12": "到如來地。信能永滅煩惱本。信能示現一切佛。合",
    "X62n1196_002:0568c13": "之維摩。八法中之第六云。所未聞經。聞之不疑。故",
    "X62n1196_002:0568c14": "下三品。皆信善知識開導得度。是故善知識者。是",
    "X62n1196_002:0568c15": "大因緣。所以化導。令得見佛。發菩提心。此法華明",
    "X62n1196_002:0568c16": "言。足可徵矣。書云。善者是惡人之師。惡者。是善人",
    "X62n1196_002:0568c17": "之資。良繇惡承善力。善應愍惡。以是推之。則世間",
    "X62n1196_002:0568c18": "無一人。可以棄化也。故華嚴經云。捨惡性人。遠懈",
    "X62n1196_002:0568c19": "怠者。輕慢亂意。譏嫌惡慧。是為魔業。然細詳其義。",
    "X62n1196_002:0568c20": "似乎不定。各諒自力之虧盈。智度論云。如二人。各",
    "X62n1196_002:0568c21": "有親眷。為水所溺。一人情急。直入水救。無方便力。",
    "X62n1196_002:0568c22": "彼此俱沒。一人有方便。取筏乘之。悉皆得脫。是以",
    "X62n1196_002:0568c23": "初心自利。彼緣儻遇。聊將導歸稱名。隨力化往。",
    "X62n1196_002:0568c24": "上上",
    "X62n1196_002:0569a01": "上品上生。圓發三心乘戒精。三聖終時幸。臺座金剛",
    "X62n1196_002:0569a02": "應。(嗏)頃刻抵長庚。無生頓證。一念功成。諸佛親摩頂。",
    "X62n1196_002:0569a03": "觀此勸念佛。同登極樂城。",
    "X62n1196_002:0569a04": "上中",
    "X62n1196_002:0569a05": "上品中生。善解心深自不驚。一片氷壺淨。不必持方",
    "X62n1196_002:0569a06": "等。(嗏)因果信分明。推尊大乘。臺授紫金。合掌飛行騁。",
    "X62n1196_002:0569a07": "觀此勸念佛。同登極樂城。",
    "X62n1196_002:0569a08": "上下",
    "X62n1196_002:0569a09": "上品下生。至信三經律論評。無上心常省。果與因相",
    "X62n1196_002:0569a10": "應。(嗏)報盡夢魂清。金蓮質孕。化佛來臨。初地須臾證。",
    "X62n1196_002:0569a11": "觀此勸念佛。同登極樂城。",
    "X62n1196_002:0569a12": "中上",
    "X62n1196_002:0569a13": "中品上生。五戒受持八戒宏。過患全消淨。金色光明",
    "X62n1196_002:0569a14": "炳。(嗏)演說苦空聲。歡欣遙聽。稽首慈尊。四果隨時領。",
    "X62n1196_002:0569a15": "觀此勸念佛。同登極樂城。",
    "X62n1196_002:0569a16": "中中",
    "X62n1196_002:0569a17": "中品中生。具足威儀德易成。緣是熏修勁。眷屬蓮花",
    "X62n1196_002:0569a18": "秉。(嗏)不染世間情。珍池波靜。預入聖流。半劫無生定。",
    "X62n1196_002:0569a19": "觀此勸念佛。同登極樂城。",
    "X62n1196_002:0569a20": "中下",
    "X62n1196_002:0569a21": "中品下生。孝養仁慈事並行。知識臨終警。廣說西方",
    "X62n1196_002:0569a22": "境。(嗏)[卅*十]八誓非輕。往生歸命。勢至觀音。聞法肩堪並。",
    "X62n1196_002:0569a23": "觀此勸念佛。同登極樂城。",
    "X62n1196_002:0569a24": "下上",
    "X62n1196_002:0569b01": "下品上生。汝聽經題十二名。復教持名勝。宿罪根除",
    "X62n1196_002:0569b02": "剄。(嗏)化佛導歸程。八功水定。蓮萼棲神。百法明門竟。",
    "X62n1196_002:0569b03": "觀此勸念佛。同登極樂城。",
    "X62n1196_002:0569b04": "下中",
    "X62n1196_002:0569b05": "下品中生。惡者承聞善友聲。仗佛光明盛。眾罪胥消",
    "X62n1196_002:0569b06": "屏。(嗏)獄火轉風清。天花齊整。化佛慰人。為說梵音罄。",
    "X62n1196_002:0569b07": "觀此勸念佛。同登極樂城。",
    "X62n1196_002:0569b08": "下下",
    "X62n1196_002:0569b09": "下品下生。逆惡愚人最苦情。地獄隨形影。稱佛因心",
    "X62n1196_002:0569b10": "猛。(嗏)億劫罪俱清。金蓮光映。如日輪升。九品都相并。",
    "X62n1196_002:0569b11": "觀此勸念佛。同登極樂城。",
    "X62n1196_002:0569b13": "淨土證心集卷中"
}