{
    "T29n1562_025:0480c02": "阿毘達磨順正理論卷第二十五",
    "T29n1562_025:0480c04": "尊者眾賢造",
    "T29n1562_025:0480c05": "三藏法師玄奘奉　詔譯",
    "T29n1562_025:0480c06": "辯緣起品第三之五",
    "T29n1562_025:0480c07": "已說內外羯剌藍等種等道理。因果相續。應",
    "T29n1562_025:0480c08": "知此即說名緣起。如是緣起。非唯十二。云何",
    "T29n1562_025:0480c09": "知然。如本論說。云何為緣起。謂一切有為。",
    "T29n1562_025:0480c10": "然契經中。辯緣起處。或時具說十二有支。如",
    "T29n1562_025:0480c11": "勝義空契經等說。或說十一。如智事等經。或",
    "T29n1562_025:0480c12": "唯說十。如城喻等經。或復說九。如大緣起",
    "T29n1562_025:0480c13": "經。或說有八。如契經言。諸有沙門。或婆羅",
    "T29n1562_025:0480c14": "門。不如實知。諸法性等。諸如是等所說差別。",
    "T29n1562_025:0480c15": "何緣論說與經有異。論隨法性。經順化宜。故",
    "T29n1562_025:0480c16": "契經中。分別緣起。隨所化者機宜異說。或論",
    "T29n1562_025:0480c17": "了義。經義不了。或論通說情及非情。契經但",
    "T29n1562_025:0480c18": "依有情數說。依有情故。染淨得成。佛為有情。",
    "T29n1562_025:0480c19": "開顯此二。但為此事。佛現世間。故契經中。依",
    "T29n1562_025:0480c20": "有情說。為欲成立大義利故。分別緣起。諸有",
    "T29n1562_025:0480c21": "支中。具無量門義類差別。今且略辯三生分",
    "T29n1562_025:0480c22": "位。無間相續。有十二支。頌曰。",
    "T29n1562_025:0480c23": "　如是諸緣起　　十二支三際",
    "T29n1562_025:0480c24": "　前後際各二　　中八據圓滿",
    "T29n1562_025:0480c25": "論曰。十二支者。一無明。二行。三識。四名色。",
    "T29n1562_025:0480c26": "五六處。六觸。七受。八愛。九取。十有。十一生。",
    "T29n1562_025:0480c27": "十二老死。言三際者。一前際。二後際。三中",
    "T29n1562_025:0480c28": "際。即是過未及現三生。云何十二支。於三際",
    "T29n1562_025:0480c29": "建立。謂前後際。各立二支。中際八支。故成十",
    "T29n1562_025:0481a01": "二。無明行在前際。謂過去生。生老死在後際。",
    "T29n1562_025:0481a02": "謂未來生。所餘八在中際。謂現在生。前際二",
    "T29n1562_025:0481a03": "因。所招五果。後際二果。所待三因。非諸一生",
    "T29n1562_025:0481a04": "皆具此八。據圓滿者。說有八支。圓滿者何。謂",
    "T29n1562_025:0481a05": "支無缺。或由圓滿。惑業所招。謂先增上惑業",
    "T29n1562_025:0481a06": "所引。此中意說。補特伽羅。歷一切位。名圓滿",
    "T29n1562_025:0481a07": "者。非諸天中及色無色。羯剌藍等諸位闕",
    "T29n1562_025:0481a08": "故世尊但約欲界少分補特伽羅。說具十二。",
    "T29n1562_025:0481a09": "如大緣起契經中說。佛告阿難。識若不入胎。",
    "T29n1562_025:0481a10": "得增廣大不。不也世尊。乃至廣說。是故若有",
    "T29n1562_025:0481a11": "補特伽羅。於次前生。造無明行。具招現在。識",
    "T29n1562_025:0481a12": "等五支。復於現生。造愛取有。招次後世。生等",
    "T29n1562_025:0481a13": "二支。應知此經依彼而說。若依一切補特伽",
    "T29n1562_025:0481a14": "羅。立諸有支。便成雜亂。謂彼或有現在五支。",
    "T29n1562_025:0481a15": "非次前生。無明行果。及次後世。生老死支。非",
    "T29n1562_025:0481a16": "現在生愛取有果。彼皆非此。經意所明。勿見",
    "T29n1562_025:0481a17": "果因相去隔絕。便疑因果。感起無能。應知",
    "T29n1562_025:0481a18": "緣起支。略唯二分。前後際如次七支五支。以",
    "T29n1562_025:0481a19": "果與因屬因果故。或因與果。五支七支。以因",
    "T29n1562_025:0481a20": "攝因。以果攝果故。謂現愛取。即過無明。現",
    "T29n1562_025:0481a21": "在有支即過去行。現在世識。即未來生。餘現",
    "T29n1562_025:0481a22": "四支。即當老死。是名因果二分差別。此緣起",
    "T29n1562_025:0481a23": "言為目何義。今見此中差別義者。謂鉢剌",
    "T29n1562_025:0481a24": "底。是現前義。壹女界是有義。一字界中。有",
    "T29n1562_025:0481a25": "多義故。由先鉢剌底。壹女界成緣。訖埵緣是",
    "T29n1562_025:0481a26": "已義。此合所依變成獵比參。是和合義。嗢是",
    "T29n1562_025:0481a27": "上升義。鉢地界是有義。由以嗢為先。鉢地",
    "T29n1562_025:0481a28": "界成起。此總義者。緣現已合。有法升起。是",
    "T29n1562_025:0481a29": "緣起義。緣現前言。即目和合。復言和合。有",
    "T29n1562_025:0481b01": "何別用。為成無法唯一緣生。或顯俱生前",
    "T29n1562_025:0481b02": "生緣故。緣現前者。顯俱生緣。緣和合者。顯前",
    "T29n1562_025:0481b03": "生緣。此則顯成依。此有彼有。此生故彼生。是",
    "T29n1562_025:0481b04": "緣起義。又鉢剌底。顯應行義。壹女馱都。顯不",
    "T29n1562_025:0481b05": "壞法。參顯正集。此意總顯世出現因。說名",
    "T29n1562_025:0481b06": "緣起。謂壹女界。由鉢剌底為先助故。轉變成",
    "T29n1562_025:0481b07": "緣。正集及升。為先助故。令鉢地界轉變成",
    "T29n1562_025:0481b08": "起。依如是義。立緣起名。經主此中。釋差別",
    "T29n1562_025:0481b09": "義。鉢剌底是至義。醫底界是行義。由先助力。",
    "T29n1562_025:0481b10": "界義轉變。故行由至。轉變成緣。參是和合",
    "T29n1562_025:0481b11": "義。嗢是上升義。鉢地界是有義。有藉合升。",
    "T29n1562_025:0481b12": "轉變成起。由此有法。至於緣已。和合升起。",
    "T29n1562_025:0481b13": "是緣起義。如是所釋。越彼所宗。且彼有界。由",
    "T29n1562_025:0481b14": "先助力。轉變成起。非異有故。再顯有義。竟",
    "T29n1562_025:0481b15": "何所成。以彼所宗無有非起無起。非有一應",
    "T29n1562_025:0481b16": "無義。經主自立此句義已。復自假興如是徵",
    "T29n1562_025:0481b17": "難。如是句義。理不應然。所以者何。依一作",
    "T29n1562_025:0481b18": "者。有二作用。於前作用。應有已言。如有一",
    "T29n1562_025:0481b19": "人浴已方食。無少行法有在起前。先至於緣。",
    "T29n1562_025:0481b20": "後時方起。非無作者可有作用。故說頌言。",
    "T29n1562_025:0481b21": "　至緣若起先　　非有不應理",
    "T29n1562_025:0481b22": "　若俱便壞已　　彼應先說故",
    "T29n1562_025:0481b23": "又自釋言。無如是過。且應反詰聲論諸師。",
    "T29n1562_025:0481b24": "法何時起。為在現在。為在未來。設爾何失。起",
    "T29n1562_025:0481b25": "若現在。起非已生。如何成現。現是已生。復如",
    "T29n1562_025:0481b26": "何起。已生復起。便致無窮。起若未來。爾時未",
    "T29n1562_025:0481b27": "有。何成作者。作者既無。何有作用。故於起",
    "T29n1562_025:0481b28": "位。即亦至緣起位者何。謂未來世。諸行正起。",
    "T29n1562_025:0481b29": "即於起位。亦說至緣。非如是言能釋前難。以",
    "T29n1562_025:0481c01": "正起位許屬未來。彼宗未來。猶未有體。至緣",
    "T29n1562_025:0481c02": "及起。依何得成。故前所難。無少行法有在起",
    "T29n1562_025:0481c03": "前。先至於緣。後時方起。非無作者。可有用",
    "T29n1562_025:0481c04": "言。仍未通釋。又言聲論。妄所安立。作者作",
    "T29n1562_025:0481c05": "用。理實不成。有是作者。起是作用。非於此",
    "T29n1562_025:0481c06": "中見有作者。異起作用。真實可得。故此義言。",
    "T29n1562_025:0481c07": "於俗無謬。此亦非理。所以者何。作者作用。義",
    "T29n1562_025:0481c08": "非無別。若非依有得有起用。則畢竟無。應成",
    "T29n1562_025:0481c09": "作者。又縱彼說。作者作用。若異若同。且彼未",
    "T29n1562_025:0481c10": "來。以無體故。不成作者。故彼所說。不免前",
    "T29n1562_025:0481c11": "過。大德邏摩。作如是說。為詮表義。故發音",
    "T29n1562_025:0481c12": "聲。生滅等聲。皆於諸行相續分位差別安立。",
    "T29n1562_025:0481c13": "於多義中。方得究竟。非一剎那細難知故。於",
    "T29n1562_025:0481c14": "相續位。立相既成。於一剎那。亦可准立。如是",
    "T29n1562_025:0481c15": "所說。但有虛言。既說音聲為詮表義。彼宗生",
    "T29n1562_025:0481c16": "等。其體實無。故生等聲。無義可表。無法不",
    "T29n1562_025:0481c17": "可說為義故。又生等相。非行相續分位安立。",
    "T29n1562_025:0481c18": "前於思擇有為相中。已遮遣故要剎那位。立",
    "T29n1562_025:0481c19": "相得成。行相續中。方可准立。由相續假攬實",
    "T29n1562_025:0481c20": "成故。又彼起言。依何而說。非無有用可說用",
    "T29n1562_025:0481c21": "言。非畢竟無。可言有用。故彼於難。亦非善",
    "T29n1562_025:0481c22": "釋。唯對法宗說已無過。起及起前。皆可有",
    "T29n1562_025:0481c23": "故。謂對法者言法起時。如已生位。其體實有。",
    "T29n1562_025:0481c24": "可隨俗說作者無謬。諸說起位。同畢竟無。而",
    "T29n1562_025:0481c25": "說作者。如何無謬。若謂俱生因果論者。於已",
    "T29n1562_025:0481c26": "言過。無由解脫。已言於我進退無違。作者及",
    "T29n1562_025:0481c27": "時。俱非定故。雖依一作者說有已言。而見有",
    "T29n1562_025:0481c28": "已言依別作者。如依我已汝得不行。雖有已",
    "T29n1562_025:0481c29": "言依前時說。而亦見依後。如開口已眠。雖",
    "T29n1562_025:0482a01": "有已言。依別時說。而亦見有依不別時。如世",
    "T29n1562_025:0482a02": "有說言闇至已燈滅。是故俱生因果論者。於",
    "T29n1562_025:0482a03": "緣起理。進退無失。緣起句義。唯此極成。何故",
    "T29n1562_025:0482a04": "世尊。為釋緣起。先作是說。依此有彼有。此生",
    "T29n1562_025:0482a05": "故彼生。而不唯說無明緣等。釋緣起義。且上",
    "T29n1562_025:0482a06": "座言。緣起有二。一有情數。二非有情。前兩句",
    "T29n1562_025:0482a07": "文。通攝二種。言無別故。無明緣等。唯攝有情。",
    "T29n1562_025:0482a08": "有情有故。然彼上座。親教門人。有自斥言。此",
    "T29n1562_025:0482a09": "釋非理。與摽釋理。不相應故。前摽後釋。理必",
    "T29n1562_025:0482a10": "相符。如何雙摽。後唯釋一。又外緣起。於此經",
    "T29n1562_025:0482a11": "中。不應先摽。以無用故。此斥非理。上所釋",
    "T29n1562_025:0482a12": "言。不違摽釋。非無用故。謂無明等。後所釋",
    "T29n1562_025:0482a13": "言。不越摽中有情緣起。故摽釋理非不相應。",
    "T29n1562_025:0482a14": "夫置先摽。擬生後釋。後既無釋。先何用摽。是",
    "T29n1562_025:0482a15": "故但應摽有情數。摽非有情數與釋不相符。",
    "T29n1562_025:0482a16": "且非別摽。不釋何咎。既無別釋。何用總摽。此",
    "T29n1562_025:0482a17": "中總摽。有大義用。謂以現見非情緣起。顯不",
    "T29n1562_025:0482a18": "現見內緣起故。種子生芽等世所現知。無明",
    "T29n1562_025:0482a19": "緣行等非世現見。世尊顯示。如依種等有芽",
    "T29n1562_025:0482a20": "等得有。及種等生故芽等得生。如是應知。依",
    "T29n1562_025:0482a21": "無明等有。行等得有。無明等生故。行等得生。",
    "T29n1562_025:0482a22": "是故總摽。有大義用。此總顯示一切有為無",
    "T29n1562_025:0482a23": "一不從眾緣起者。若爾何故。不釋非情如於",
    "T29n1562_025:0482a24": "有情。先摽後釋。非情易了。但藉總摽。情數難",
    "T29n1562_025:0482a25": "知。故須別釋。諸緣起教。多為利根。是故不應",
    "T29n1562_025:0482a26": "所摽皆釋。又有情勝。故應廣辯。外法亦以",
    "T29n1562_025:0482a27": "內為因故。若爾何故。餘契經中。亦有廣辯",
    "T29n1562_025:0482a28": "外緣起處。如種喻經等故。所釋不然如是師",
    "T29n1562_025:0482a29": "徒。未為賢善。自師勞思。所造論宗。為逞己",
    "T29n1562_025:0482b01": "能。輕為彈斥。善說法者。理不應然。我於此",
    "T29n1562_025:0482b02": "中。詳彼所釋。一切皆與自論相違。謂彼論說",
    "T29n1562_025:0482b03": "經皆了義。而今釋此違彼論宗。釋不具申摽",
    "T29n1562_025:0482b04": "中義故。彼便許此非了義經。故此定非彼宗",
    "T29n1562_025:0482b05": "經義。大德邏摩。於自師釋。心不忍許。復自釋",
    "T29n1562_025:0482b06": "言。若十二支。許依三際即為略攝。三際緣",
    "T29n1562_025:0482b07": "起說。依此有彼有。及此生故彼生。若不許然。",
    "T29n1562_025:0482b08": "即此二句。如次顯示親傳二因。此亦不然。且",
    "T29n1562_025:0482b09": "應詳辯。為攝三際。說此二門。如是二門。義",
    "T29n1562_025:0482b10": "為同異。義若同者。但說一門。於義已周。餘便",
    "T29n1562_025:0482b11": "無用。又違後釋。別顯二因。非此二言。前後",
    "T29n1562_025:0482b12": "再說。可令義旨。或同或異。若如後釋。兩義異",
    "T29n1562_025:0482b13": "者。為攝三際。說此二言。即此二言。各應重",
    "T29n1562_025:0482b14": "說。若異此者。非遍一切。則摽與釋。義不相",
    "T29n1562_025:0482b15": "符。謂於摽中。所不攝義。釋中廣辯。義豈相",
    "T29n1562_025:0482b16": "應。故彼還成違摽釋理。由此親傳。皆無重言。",
    "T29n1562_025:0482b17": "於諸有支。但隨摽一與後廣釋。不相應故。若",
    "T29n1562_025:0482b18": "謂此二遍屬諸支。謂初無明為緣生行。或親",
    "T29n1562_025:0482b19": "或傳。行等亦然。此但悕望。而無實理。後無如",
    "T29n1562_025:0482b20": "是分別說故。是則摽釋還不相符。又譬喻宗。",
    "T29n1562_025:0482b21": "過未無體。如何可立親傳二因。且非業無間",
    "T29n1562_025:0482b22": "能生異熟故。業望異熟。親因不成。亦非傳因。",
    "T29n1562_025:0482b23": "傳義無故。非業滅已後有餘因。由先業力。招",
    "T29n1562_025:0482b24": "異熟果。要先因滅已。餘因感果時。遠由先因",
    "T29n1562_025:0482b25": "力。方名傳因故。諸有橫計舊隨界等。思擇因",
    "T29n1562_025:0482b26": "中。已廣遮破。設許有彼傳。亦不成遠近二因。",
    "T29n1562_025:0482b27": "滅無異故。依何而說。彼遠此近。據曾有說。理",
    "T29n1562_025:0482b28": "亦不成。隨一有時。隨一無故。無法無容說為",
    "T29n1562_025:0482b29": "傳故。由此亦破據當有說。現在雖有。未來無",
    "T29n1562_025:0482c01": "故。非無所待。可說有傳。是故定知。譬喻論",
    "T29n1562_025:0482c02": "者。但為誑惑。迷真理教。無覺慧人。輒有所",
    "T29n1562_025:0482c03": "釋。上座徒黨。有釋為破無因常因。有釋為顯",
    "T29n1562_025:0482c04": "因果住生。說斯二句。經主已破。故不重遣。",
    "T29n1562_025:0482c05": "上座復言。依此有彼有者。依果有因有滅。此",
    "T29n1562_025:0482c06": "生故彼生者。恐疑果無因生。是故復言。由因",
    "T29n1562_025:0482c07": "生故。果方得起。非謂無因。經主難言經義若",
    "T29n1562_025:0482c08": "爾。應作是說。依此有彼成無。又應先言。因生",
    "T29n1562_025:0482c09": "故果生已。後乃可說。依果有因成無。如是次",
    "T29n1562_025:0482c10": "第。方名善說。若異此者。欲辯緣起。依何次",
    "T29n1562_025:0482c11": "第。先說因滅。故彼所釋。非此經義。如是上",
    "T29n1562_025:0482c12": "座。凡有所言。親教門人。及同見者。尚不承",
    "T29n1562_025:0482c13": "信。況隨聖教。順正理人。可能忍受。東方貴",
    "T29n1562_025:0482c14": "此。實謂奇哉。經主何緣。但言彼釋非此經",
    "T29n1562_025:0482c15": "義。我今說彼上座所言。全無義理。諸有唯說",
    "T29n1562_025:0482c16": "前生為因。及唯現世。有體論者。曾無果有因",
    "T29n1562_025:0482c17": "方有滅。以果有時因已無故。於果起位因可",
    "T29n1562_025:0482c18": "有滅。故因滅時果猶未有。若果有位。因方有",
    "T29n1562_025:0482c19": "滅。許因猶有便壞剎那。又果有時因方許滅。",
    "T29n1562_025:0482c20": "則成因果俱時有過。以果有時因未無故。果",
    "T29n1562_025:0482c21": "於爾時亦有滅故。又若爾者。應不致疑果無",
    "T29n1562_025:0482c22": "因生。俱現有故。謂果有位因方有滅。果現從",
    "T29n1562_025:0482c23": "彼未無因生。如何有疑果無因起。則不應復",
    "T29n1562_025:0482c24": "說。因生故果生。若彼救言。我意不說果有位",
    "T29n1562_025:0482c25": "因方滅。我意但言。要果有位因方有滅。是於",
    "T29n1562_025:0482c26": "果有時因方有無義。設許如是。亦不應疑。謂",
    "T29n1562_025:0482c27": "果有時。因方非有。是則已顯因先非無。何容",
    "T29n1562_025:0482c28": "復疑。果無因起。又餘處說。依種等有。芽等得",
    "T29n1562_025:0482c29": "有。此有何義。若即有彼義便失自宗。若別有",
    "T29n1562_025:0483a01": "餘義。何緣定執。未來名有許非即彼義。過去",
    "T29n1562_025:0483a02": "名有許即彼義耶。又無體法。不應說有。思涅",
    "T29n1562_025:0483a03": "槃中。已具遮遣。又果未有。應立有名。由因已",
    "T29n1562_025:0483a04": "無。仍名有故。由此義故。依此有彼有言。義便",
    "T29n1562_025:0483a05": "不定。然不許爾。是故應知。上座所言。全無義",
    "T29n1562_025:0483a06": "理。然彼經主。差別遮言。非此經義。無異有說",
    "T29n1562_025:0483a07": "此石女兒。非極勇健。又經主述自軌範師釋",
    "T29n1562_025:0483a08": "二句義。顯己仁孝。彼雖有失。而不彰顯。師資",
    "T29n1562_025:0483a09": "之道。理固應然。我於彼師。無所承稟。設為彈",
    "T29n1562_025:0483a10": "斥。無虧大望。故我於此如實顯非。謂彼諸師",
    "T29n1562_025:0483a11": "釋此二句。為顯因果不斷及生。謂依無明不",
    "T29n1562_025:0483a12": "斷諸行不斷。即由無明生故。諸行得生。如是",
    "T29n1562_025:0483a13": "展轉。皆應廣說。此釋不然。經義若爾。即亦應",
    "T29n1562_025:0483a14": "說。行緣無明。亦依行不斷無明不斷。以行與",
    "T29n1562_025:0483a15": "無明同對治故。非取斷位。而可說言。愛猶不",
    "T29n1562_025:0483a16": "斷。同對治故。若謂此就現行斷說。則後生言",
    "T29n1562_025:0483a17": "應成無用。曾無有一無明現行而不名生。何",
    "T29n1562_025:0483a18": "須重說。故知經主所稟諸師。於諸法相。未為",
    "T29n1562_025:0483a19": "明達。對法諸師。釋此二句。諸有支起。必由二",
    "T29n1562_025:0483a20": "因。俱生前生。有差別故。或有但以有體為因。",
    "T29n1562_025:0483a21": "或有為因有之差別。先為標此二種因故。說",
    "T29n1562_025:0483a22": "依此有彼有及此生故彼生。後為釋此二種",
    "T29n1562_025:0483a23": "因故。說謂無明緣行。乃至生緣老死。或此二",
    "T29n1562_025:0483a24": "句。義雖無別。而緣起支。略有二種。謂前後",
    "T29n1562_025:0483a25": "際。因果不同。略標前際。故說依此有彼有。略",
    "T29n1562_025:0483a26": "標後際。故說此生故彼生。由此前際定說已",
    "T29n1562_025:0483a27": "有現有。謂依此有彼有。因果如次。在過現故。",
    "T29n1562_025:0483a28": "若於後際。定說現生當生。謂此生故彼生。因",
    "T29n1562_025:0483a29": "果如次。在現未故。前際中果有義已圓。故說",
    "T29n1562_025:0483b01": "為有。後際中果有義未滿。故說為生。果正所",
    "T29n1562_025:0483b02": "求故隨果說。或依二諦。釋此二言。二諦即是。",
    "T29n1562_025:0483b03": "世俗勝義。依多立一。名世俗諦。安立界體。名",
    "T29n1562_025:0483b04": "勝義諦。前諦隨順世間言說。後諦隨順賢聖",
    "T29n1562_025:0483b05": "言說。世俗諦法。得有名生。失有名滅。勝義諦",
    "T29n1562_025:0483b06": "法。用起名生。用息名滅。言得有者。謂假所",
    "T29n1562_025:0483b07": "依。眾緣和集。合立一有。言用起者。謂諸實",
    "T29n1562_025:0483b08": "物。眾緣合時。引果用起。唯現有論。亦定應",
    "T29n1562_025:0483b09": "許。如是所說。二種有義。若不許此。應捨契",
    "T29n1562_025:0483b10": "經。依此有彼有者。是假所依有假便得有義。",
    "T29n1562_025:0483b11": "此意說假是有非生。即所依緣和合立故。何",
    "T29n1562_025:0483b12": "緣證知。如契經說。",
    "T29n1562_025:0483b13": "　如即攬眾分　　假相說為車",
    "T29n1562_025:0483b14": "　世俗說有情　　應知攬諸蘊",
    "T29n1562_025:0483b15": "貪等煩惱。多緣假生。方能為因。生後有識。依",
    "T29n1562_025:0483b16": "正理說。必應如是。此生故彼生者。是因實界",
    "T29n1562_025:0483b17": "生實界得生義。此意說實。眾緣力故。令起作",
    "T29n1562_025:0483b18": "用。是生非有。何緣證知。如契經說。二因二",
    "T29n1562_025:0483b19": "緣。能生正見。此生故者。過去現在諸緣生故。",
    "T29n1562_025:0483b20": "言彼生者。未來果生。雖於未來亦有緣義。約",
    "T29n1562_025:0483b21": "分位故。但說已生。或依此有彼有者。是依前",
    "T29n1562_025:0483b22": "生因。有現生果。有義言。此生故彼生者。是現",
    "T29n1562_025:0483b23": "生果生故。後生因生義。此中意顯現生生故。",
    "T29n1562_025:0483b24": "遮餘對治。生後有因。復依現生因有。後生果",
    "T29n1562_025:0483b25": "得有。由後生果生故。後後因得生。如是有輪。",
    "T29n1562_025:0483b26": "旋環無始。有餘師釋。如是二言。為於緣起知",
    "T29n1562_025:0483b27": "決定故。如餘處說。依無明有。諸行得有。非離",
    "T29n1562_025:0483b28": "無明可有諸行。由如是理。唯有四句。若異此",
    "T29n1562_025:0483b29": "者。應成多句。謂依此有彼有彼非有。及此生",
    "T29n1562_025:0483c01": "故彼生彼不生。如是便成六句差別。如依燈",
    "T29n1562_025:0483c02": "有燈光有闇非有。及燈生故燈光生闇不生。",
    "T29n1562_025:0483c03": "此不應然。燈有闇滅。無有因果相應理故。法",
    "T29n1562_025:0483c04": "有我無。定無因果相應理故。本無迷執。為顯",
    "T29n1562_025:0483c05": "因果相應理故。說此契經諸句差別。非有與",
    "T29n1562_025:0483c06": "無有因果義。如是所標。應成無用。如後別釋。",
    "T29n1562_025:0483c07": "前應總標。後釋既無。前標何用。是故應如前",
    "T29n1562_025:0483c08": "釋為善。此中唯辯因果相故。執過四句。理",
    "T29n1562_025:0483c09": "不應然。謂依燈有闇非有依燈非有。闇便有。",
    "T29n1562_025:0483c10": "如是所說。非因果相。若必爾者。句應成八。齊",
    "T29n1562_025:0483c11": "爾所方能圓顯生滅故。由前四句。圓顯於生。",
    "T29n1562_025:0483c12": "由後四句。圓顯於滅。若爾句別。但應成四。謂",
    "T29n1562_025:0483c13": "依此有彼有。及依此無彼無。爾所便能圓顯",
    "T29n1562_025:0483c14": "義故。不爾唯此未說生故。已說有言。意唯詮",
    "T29n1562_025:0483c15": "有。故說依此有彼有。未說此生故彼生。非諸",
    "T29n1562_025:0483c16": "有法必有生故。本無今有。前已數遮。故如",
    "T29n1562_025:0483c17": "所言。定為無義。若謂說在勝義空經。因餘義",
    "T29n1562_025:0483c18": "門。我當會釋。前說三際立十二支。謂無明行。",
    "T29n1562_025:0483c19": "乃至廣說。此中何法名為無明。乃至何法名",
    "T29n1562_025:0483c20": "為老死。頌曰。",
    "T29n1562_025:0483c21": "　宿惑位無明　　宿諸業名行",
    "T29n1562_025:0483c22": "　識正結生蘊　　六處前名色",
    "T29n1562_025:0483c23": "　從生眼等根　　三和前六處",
    "T29n1562_025:0483c24": "　於三受因異　　未了知名觸",
    "T29n1562_025:0483c25": "　在婬愛前受　　貪資具婬愛",
    "T29n1562_025:0483c26": "　為得諸境界　　遍馳求名取",
    "T29n1562_025:0483c27": "　有謂正能造　　牽當有果業",
    "T29n1562_025:0483c28": "　結當有名生　　至當受老死",
    "T29n1562_025:0483c29": "論曰。於宿生中。諸煩惱位。至今果熟。總謂無",
    "T29n1562_025:0484a01": "明。何故無明聲。總說煩惱。與牽後有行。為定",
    "T29n1562_025:0484a02": "因故。業由惑發。能牽後有。無惑有業。後有無",
    "T29n1562_025:0484a03": "故。非牽後有。諸行生時。貪等於中皆有作用。",
    "T29n1562_025:0484a04": "彼行起位。定賴無明。故無明聲。總說煩惱。若",
    "T29n1562_025:0484a05": "爾何故唯前生惑。總謂無明。此生不爾。唯前",
    "T29n1562_025:0484a06": "生惑。似無明故。貪等煩惱。未得果時。勢力",
    "T29n1562_025:0484a07": "無虧。說為明利。若得果已。取與用虧。不名明",
    "T29n1562_025:0484a08": "利。無明勢力。設未虧損。亦非明利。彼現行",
    "T29n1562_025:0484a09": "時。亦難知故。前生諸惑。至於今生。已得果",
    "T29n1562_025:0484a10": "故。勢力虧損。其相不明。似無明品。故唯前",
    "T29n1562_025:0484a11": "世惑。可說無明聲。非於行中。亦應同此說。假",
    "T29n1562_025:0484a12": "立名想。唯於同類故。然經主說。彼與無明。俱",
    "T29n1562_025:0484a13": "時行故。由無明力。彼現行故。如說王行。非無",
    "T29n1562_025:0484a14": "導從。王俱勝故。總謂王行。未了此中俱時行",
    "T29n1562_025:0484a15": "義。為諸煩惱隨從無明。為說無明隨從煩惱。",
    "T29n1562_025:0484a16": "若取前義。理必不然。餘惑相應。無明劣故。勝",
    "T29n1562_025:0484a17": "隨從劣。理必不成。若取後義。應無明體從彼",
    "T29n1562_025:0484a18": "為名。隨從彼故。非不隨從此。可從此為名。若",
    "T29n1562_025:0484a19": "謂此彼互相隨從。無差別故。非決定因。而",
    "T29n1562_025:0484a20": "偏立名。豈令生喜。又由無明力。彼現行故",
    "T29n1562_025:0484a21": "者。為約能轉無明而說。為約隨轉無明而說。",
    "T29n1562_025:0484a22": "如是二途。並皆非理。無明亦隨貪等轉故。與",
    "T29n1562_025:0484a23": "餘相應。非自在故。非不自在。可說力強。但應",
    "T29n1562_025:0484a24": "說無明由貪等力起。於彼相應品。貪等力強",
    "T29n1562_025:0484a25": "故。如不可說導從勝王。如何說貪等由無明",
    "T29n1562_025:0484a26": "力起。是故二因。皆無證力。唯前所說。其理為",
    "T29n1562_025:0484a27": "勝。於宿生中。福等業位。至今果熟。總立行",
    "T29n1562_025:0484a28": "名。初句位言。流至老死。福等諸業。隨經主",
    "T29n1562_025:0484a29": "意。辯業品中。當廣思擇。此中應辯。何緣宿",
    "T29n1562_025:0484b01": "生如是類業。獨名為行。名隨義故。其義云何。",
    "T29n1562_025:0484b02": "謂依眾緣和合已起。或展轉力和合已生。又",
    "T29n1562_025:0484b03": "能為緣已令果和合。或此和合已能為果緣。",
    "T29n1562_025:0484b04": "是謂行名所隨實義。宿生中業果今熟者。行",
    "T29n1562_025:0484b05": "相圓滿。獨立行名。由此已遮當生果業。以彼",
    "T29n1562_025:0484b06": "業果仍未熟故。相未圓滿。不立行名。豈不一",
    "T29n1562_025:0484b07": "切已與自果。異熟因體。皆具此相。則應一切",
    "T29n1562_025:0484b08": "皆立行名。此體是何。謂諸非業及業前生。",
    "T29n1562_025:0484b09": "已得果者。雖有此理。而就勝說。業為異熟因。",
    "T29n1562_025:0484b10": "牽果最勝故。生現在果。業麁顯易知故。因此",
    "T29n1562_025:0484b11": "能信知生過去果業。是故唯此獨立行名。雖",
    "T29n1562_025:0484b12": "一切因已與果者。總應名行。然此唯說能招",
    "T29n1562_025:0484b13": "後有諸異熟因。故無行名不遍相失。是故成",
    "T29n1562_025:0484b14": "就。唯宿生中。感此生業。獨名為行。於母胎",
    "T29n1562_025:0484b15": "等。正結生時。一剎那位五蘊名識。此剎那",
    "T29n1562_025:0484b16": "中。識最勝故。此唯意識。於此位中。五識生",
    "T29n1562_025:0484b17": "緣。猶未具故。識是何義。謂能了者前於思",
    "T29n1562_025:0484b18": "擇。識蘊性中。已述餘師假說了者。今為遮遣",
    "T29n1562_025:0484b19": "上座所執。顯自所立。應復尋思。彼上座言。契",
    "T29n1562_025:0484b20": "經中說。識是了者。此非勝義。是世俗說。若是",
    "T29n1562_025:0484b21": "了者是識。亦應說為非識。謂若能了說名為",
    "T29n1562_025:0484b22": "識。不能了時應成非識。不應非識可立識名。",
    "T29n1562_025:0484b23": "上座此中說何位識。為不能了。若說未生已",
    "T29n1562_025:0484b24": "滅位識。便似空花。非彼所宗。此位有識。如何",
    "T29n1562_025:0484b25": "可說若是了者是識。亦應說為非識。亦不可",
    "T29n1562_025:0484b26": "說。於現在時。具有能了不能了識。以現在識",
    "T29n1562_025:0484b27": "必了境故。更無第四識位可得。如何可說不",
    "T29n1562_025:0484b28": "能了時。應成非識。又彼所宗。非識說識。識說",
    "T29n1562_025:0484b29": "非識。無法非識說為識故。現在是了說不了",
    "T29n1562_025:0484c01": "故。而上座言。不應非識立識名者。翻成自咎。",
    "T29n1562_025:0484c02": "諸說去來實有識者。非不了位便成非識。定",
    "T29n1562_025:0484c03": "是能了。識性類故。今此義中。不言了位方名",
    "T29n1562_025:0484c04": "為識。但作是說。眾緣合時。唯識能了。如是",
    "T29n1562_025:0484c05": "應說。非要取像方名為想。非要觀察方名為",
    "T29n1562_025:0484c06": "慧。餘例應知。如世工師。不作瓶等。亦名彼",
    "T29n1562_025:0484c07": "匠。若遇彼緣。唯此能造瓶等物故。若謂作者",
    "T29n1562_025:0484c08": "體實都無。則亦應無能了等用。若謂亦無能",
    "T29n1562_025:0484c09": "了等用。應無識等功能差別。此若亦無。何有",
    "T29n1562_025:0484c10": "識等。識等無者。便濫空花。無聖教說。識非了",
    "T29n1562_025:0484c11": "者。然為遮我是了者計。故世尊告頗勒具那。",
    "T29n1562_025:0484c12": "我終不說有能了者。此不說言。表不顯義。意",
    "T29n1562_025:0484c13": "為遮有自在無緣不依他成我為了者。故彼",
    "T29n1562_025:0484c14": "經說。設有來問。識是何緣。乃至廣說。此問了",
    "T29n1562_025:0484c15": "者與何為緣。若此經中。問如是義。何不正說。",
    "T29n1562_025:0484c16": "與彼為緣。但言若得此問。我當作如是答。乃",
    "T29n1562_025:0484c17": "至即當來後有生所起。為遮有我是了者計。",
    "T29n1562_025:0484c18": "故不正說。識是彼緣。若作是說。識是彼緣。便",
    "T29n1562_025:0484c19": "謂世尊說我名識。故先顯示識體是生。後方",
    "T29n1562_025:0484c20": "說生必緣於有。故次後問。有是何緣。復答言",
    "T29n1562_025:0484c21": "乃至即當來生有。此經不說前為現因。但說",
    "T29n1562_025:0484c22": "現因能生當有。由但顯後准知前故。如不廣",
    "T29n1562_025:0484c23": "顯後果差別。但顯前果。後可准知。何故世尊。",
    "T29n1562_025:0484c24": "舉生顯識。顯識與生同一相故。由同一相說",
    "T29n1562_025:0484c25": "有緣生。即已顯成行緣識義。故不別說識所",
    "T29n1562_025:0484c26": "從緣。若爾如問識食何緣。答此問中。如何無",
    "T29n1562_025:0484c27": "過。問何緣者。問所從緣。及問為緣。雙答",
    "T29n1562_025:0484c28": "無失。亦如有問觸復何緣。答此問言。六處緣",
    "T29n1562_025:0484c29": "觸。觸復緣受。若此偏問不應雙答。若偏問雙",
    "T29n1562_025:0485a01": "答。應問異答異。是故所問識食何緣與問觸",
    "T29n1562_025:0485a02": "同。雙答無過。故先說識與餘為緣。後說以餘",
    "T29n1562_025:0485a03": "為緣生識。此中亦說生緣老死。有為緣生。顯",
    "T29n1562_025:0485a04": "識與生行支與有俱無異體。故無有過。或復",
    "T29n1562_025:0485a05": "此中。亦正說識能為緣體。言乃至故。以乃至",
    "T29n1562_025:0485a06": "聲。表分限義。此中意說。乃至即當來後有生",
    "T29n1562_025:0485a07": "所起。此識為緣。若爾還成生他疑失。不爾當",
    "T29n1562_025:0485a08": "說從緣生故。如後當說。此緣於有。謂次後",
    "T29n1562_025:0485a09": "問。有是何緣。復答言乃至即當來生有。有聲",
    "T29n1562_025:0485a10": "即表識所緣行。何故此中唯行與識。但以乃",
    "T29n1562_025:0485a11": "至分齊聲顯。此意顯示能引後有能結後有。",
    "T29n1562_025:0485a12": "俱一剎那故。此經不遮識為能了者。但為遮",
    "T29n1562_025:0485a13": "我為了者計。如何知然。餘經中說。云何名",
    "T29n1562_025:0485a14": "識。謂能了者。又佛世尊。遮別作者。故知作者",
    "T29n1562_025:0485a15": "非一切無。如何世尊遮別作者。如世尊說。有",
    "T29n1562_025:0485a16": "業有異熟。作者不可得。謂能捨此蘊。及能續",
    "T29n1562_025:0485a17": "餘蘊。唯除法假。此既唯遮差別作者。故餘作",
    "T29n1562_025:0485a18": "者。應許非無。為顯因果相續諸行即是作者。",
    "T29n1562_025:0485a19": "故復說言。依此有彼有。此生故彼生。雖有難",
    "T29n1562_025:0485a20": "言如一天授。能造環釧。未造造已。及正造時。",
    "T29n1562_025:0485a21": "體唯是一。識亦應爾。俱作者故。此亦不然。天",
    "T29n1562_025:0485a22": "授前後。體實非一。妄謂一故。無一天授其體",
    "T29n1562_025:0485a23": "是常。雖實前後念念各異。然由諸行前後相",
    "T29n1562_025:0485a24": "似。微細差別。其相難知。故諸愚夫。妄謂為",
    "T29n1562_025:0485a25": "一。如祠授行相同天授不知別者。謂天授行",
    "T29n1562_025:0485a26": "故彼難中。無同法喻。故經說識。是了者言。但",
    "T29n1562_025:0485a27": "依勝義。非約世俗。而上座言。此非勝義。是世",
    "T29n1562_025:0485a28": "俗說。定為非理。行名色二緣識何別。此三緣",
    "T29n1562_025:0485a29": "識。何處說耶。行緣識者。如契經中。說行緣",
    "T29n1562_025:0485b01": "識。名色緣識者。如大緣起經。佛告阿難陀。識",
    "T29n1562_025:0485b02": "不依名色為得住不。不也世尊。二緣識者。如",
    "T29n1562_025:0485b03": "契經說。緣二生識。其二者何。謂眼與色。乃至",
    "T29n1562_025:0485b04": "意法。無行名色緣識非二有二緣識。非行名",
    "T29n1562_025:0485b05": "色。謂唯結生識。說行為緣。此由行勢力。牽引",
    "T29n1562_025:0485b06": "生故。此結生識。唯一剎那。即此亦名名色緣",
    "T29n1562_025:0485b07": "識。由依名色得增長故。又亦說此名二緣識。",
    "T29n1562_025:0485b08": "意法為緣而得生故。六處等位。唯二緣識。",
    "T29n1562_025:0485b09": "豈不名色及二緣識。亦行為緣。一切前生業",
    "T29n1562_025:0485b10": "異熟識。或所餘識。皆行為緣而得生故。雖有",
    "T29n1562_025:0485b11": "是理。然識生中。但說勝因。以為緣故。如生眼",
    "T29n1562_025:0485b12": "識。亦緣空等。而但說言緣二生識。謂續生位。",
    "T29n1562_025:0485b13": "意識生時。行為勝因。方得生起。由先業力。引",
    "T29n1562_025:0485b14": "至此位。故但說此以行為緣。若至餘位。則名",
    "T29n1562_025:0485b15": "色等。亦得與識為勝生緣。豈不續生最初位",
    "T29n1562_025:0485b16": "識。亦以中有為勝生緣。此難不然。見離中有",
    "T29n1562_025:0485b17": "此續生識亦得生故。非餘位識離名色等亦",
    "T29n1562_025:0485b18": "有得生。是故唯於初結生位說行緣識。有餘",
    "T29n1562_025:0485b19": "師說。行緣識者。謂初取時。名色緣識者。謂取",
    "T29n1562_025:0485b20": "已守護時。二緣識者。謂護已增長時。或有說",
    "T29n1562_025:0485b21": "言。行緣識者。顯示宿業。名色緣識者。顯示次",
    "T29n1562_025:0485b22": "第。二緣識者。顯示所依境。復有說者。言行",
    "T29n1562_025:0485b23": "緣識。顯一門轉。名色緣識。顯二門轉。彼位",
    "T29n1562_025:0485b24": "識亦依身根門轉故。言二緣識。顯六門轉。如",
    "T29n1562_025:0485b25": "是等類。有多差別。又薄伽梵。說二種識為名",
    "T29n1562_025:0485b26": "色緣。謂結生時識。及本有時識。故世尊告阿",
    "T29n1562_025:0485b27": "難陀言。識若不入母胎中者。此名色成羯剌",
    "T29n1562_025:0485b28": "藍不。不也世尊。乃至廣說。世尊復告阿難陀",
    "T29n1562_025:0485b29": "言。識入母胎。復還捨離名色得生後名色不。",
    "T29n1562_025:0485c01": "不也世尊。乃至廣說。此中義者。若識不入母",
    "T29n1562_025:0485c02": "胎中生。此識俱生所有名色。應不能與羯剌",
    "T29n1562_025:0485c03": "藍位名色為因。設已入在母胎中生。若遇礙",
    "T29n1562_025:0485c04": "緣而斷絕者。羯剌藍位。所有名色。則不順生",
    "T29n1562_025:0485c05": "羯剌藍後所有名色。是名色支不成就義。世",
    "T29n1562_025:0485c06": "尊復告阿難陀言。識在嬰孩或童子位。便斷",
    "T29n1562_025:0485c07": "壞者。名色必無增長廣大。不應生有剎那無",
    "T29n1562_025:0485c08": "間名色位生可名嬰孩及童子位。故此言識。",
    "T29n1562_025:0485c09": "在本有時。此等識言。既無差別。取何位識。為",
    "T29n1562_025:0485c10": "名色緣。為釋此疑。故頌中說。識正結生蘊。以",
    "T29n1562_025:0485c11": "行為緣故。雖初位識。能與俱起及無間生",
    "T29n1562_025:0485c12": "名色為緣。而此不取能為俱起名色緣義。由",
    "T29n1562_025:0485c13": "於此中但約分位辯緣起故。結生剎那。識及",
    "T29n1562_025:0485c14": "助伴。總名為識。",
    "T29n1562_025:0485c15": "說一切有部順正理論卷第二十五"
}