{
    "X19n0347_008:0565b09": "維摩詰所說經卷八",
    "X19n0347_008:0565b10": "佛道品",
    "X19n0347_008:0565b11": "爾時文殊師利。問維摩詰言。菩薩云何通達佛",
    "X19n0347_008:0565b12": "道。維摩詰言。若菩薩行於非道(起照後)。是為通達佛道。",
    "X19n0347_008:0565b13": "又問云何菩薩行於非道。答曰若菩薩行五無",
    "X19n0347_008:0565b14": "間(五逆罪也)。而無惱恚。至於地獄。無諸罪垢(地獄因)。至于畜生。無",
    "X19n0347_008:0565b15": "有無明憍慢等過。至于餓鬼。而具足功德。行色",
    "X19n0347_008:0565b16": "無色界道。不以為勝。示行貪欲。離諸染著。示行",
    "X19n0347_008:0565b17": "瞋恚。於諸眾生無有恚礙。示行愚癡。而以智慧",
    "X19n0347_008:0565b18": "調伏其心。示行慳貪。而捨內外所有不惜身命。",
    "X19n0347_008:0565b19": "示行毀禁。而安住淨戒。乃至小罪。猶懷大懼。示",
    "X19n0347_008:0565b20": "行瞋恚。而常慈忍。示行懈怠。而勤修功德。示行",
    "X19n0347_008:0565b21": "亂意。而常念定。示行愚癡。而通達世間出世間",
    "X19n0347_008:0565b22": "慧。示行諂偽。而善方便隨諸經義。示行憍慢。而",
    "X19n0347_008:0565b23": "於眾生猶如橋梁。示行諸煩惱。而心常清淨。示",
    "X19n0347_008:0565b24": "入於魔。而順佛智慧不隨他教。示入聲聞。而為",
    "X19n0347_008:0565c01": "眾生說未聞法。示入辟支佛。而成就大悲。教化",
    "X19n0347_008:0565c02": "眾生。示入貧窮。而有寶手。功德無盡。示入形殘。",
    "X19n0347_008:0565c03": "而具諸好相以自莊嚴。示入下賤。而生佛種性",
    "X19n0347_008:0565c04": "中。具諸功德。示入羸劣醜陋。而得那羅延身。一",
    "X19n0347_008:0565c05": "切眾生之所樂見。示入老病。而永斷病根。超越",
    "X19n0347_008:0565c06": "死畏。示有資生。而恒觀無常。實無所貪。示有妻",
    "X19n0347_008:0565c07": "妾綵女。而常遠離五欲淤泥。現於訥鈍。而成就",
    "X19n0347_008:0565c08": "辯才。總持無失。示入邪濟。而以正濟度諸眾生。",
    "X19n0347_008:0565c09": "現遍入諸道。而斷其因緣。現於涅槃。而不斷生",
    "X19n0347_008:0565c10": "死。文殊師利。菩薩能如是行於非道(收應前)。是為通達",
    "X19n0347_008:0565c11": "佛道。於是維摩詰。問文殊師利。何等為如來種。",
    "X19n0347_008:0565c12": "文殊師利言。有身為種。無明有愛為種。貪恚癡",
    "X19n0347_008:0566a01": "為種。四顛倒為種。五蓋為種。六入為種。七識處",
    "X19n0347_008:0566a02": "為種。八邪法為種。九惱處為種。十不善道為種。",
    "X19n0347_008:0566a03": "以要言之。六十二見。及一切煩惱皆是佛種。曰",
    "X19n0347_008:0566a04": "何謂也。答曰。若見無為入正位者。不能復發阿",
    "X19n0347_008:0566a05": "耨多羅三藐三菩提心。譬如高原陸地。不生蓮",
    "X19n0347_008:0566a06": "華。卑濕淤泥。乃生此華。如是見無為法。入正位",
    "X19n0347_008:0566a07": "者。終不復能生於佛法。煩惱泥中。乃有眾生起",
    "X19n0347_008:0566a08": "佛法耳。又如植種於空。終不能生。糞壤之地。乃",
    "X19n0347_008:0566a09": "能滋茂。如是入無為正位者。不生佛法。起於我",
    "X19n0347_008:0566a10": "見如須彌山。猶能發於阿耨多羅三藐三菩提",
    "X19n0347_008:0566a11": "心。生佛法矣。是故當知一切煩惱為如來種。譬",
    "X19n0347_008:0566a12": "如不下巨海(妙諭)。不能得無價寶珠。如是。不入煩惱",
    "X19n0347_008:0566a13": "大海。則不能得一切智寶。爾時大迦葉。歎言善",
    "X19n0347_008:0566a14": "哉善哉。文殊師利。快說此語。誠如所言。塵勞之",
    "X19n0347_008:0566a15": "儔。為如來種。我等今者。不復堪任發阿耨多羅",
    "X19n0347_008:0566a16": "三藐三菩提心。乃至五無間罪。猶能發意生於",
    "X19n0347_008:0566a17": "佛法。而今我等。永不能發。譬如根敗之士。其於",
    "X19n0347_008:0566a18": "五欲。不能復利。如是聲聞諸結斷者。於佛法中。",
    "X19n0347_008:0566a19": "無所復益。永不志願。是故文殊師利。凡夫於佛",
    "X19n0347_008:0566a20": "法有反復。而聲聞無也。所以者何。凡夫聞佛法。",
    "X19n0347_008:0566a21": "能起無上道心。不斷三寶。正使聲聞終身聞佛",
    "X19n0347_008:0566a22": "法。力無畏等。永不能發無上道意。爾時會中有",
    "X19n0347_008:0566a23": "菩薩。名普現色身。問維摩詰言居士。父母妻子。",
    "X19n0347_008:0566a24": "親戚眷屬。吏民知識。悉為是誰。奴婢僮僕。象馬",
    "X19n0347_008:0566b01": "車乘。皆何所在。於是維摩詰。以偈答曰。",
    "X19n0347_008:0566b02": "　智度菩薩母　　方便以為父　　一切眾導師",
    "X19n0347_008:0566b03": "　無不由是生　　法喜以為妻　　慈悲心為女",
    "X19n0347_008:0566b04": "　善心誠實男　　畢竟空寂舍　　弟子眾塵勞",
    "X19n0347_008:0566b05": "　隨意之所轉　　道品善知識　　由是成正覺",
    "X19n0347_008:0566b06": "　諸度法等侶　　四攝為妓女　　歌詠誦法言",
    "X19n0347_008:0566b07": "　以此為音樂　　總持之園苑　　無漏法林樹",
    "X19n0347_008:0566b08": "　覺意淨妙華　　解脫智慧果　　八解之浴池",
    "X19n0347_008:0566b09": "　定水湛然滿　　布以七淨華　　浴此無垢人",
    "X19n0347_008:0566b10": "　象馬五通馳　　大乘以為車　　調御以一心",
    "X19n0347_008:0566b11": "　遊於八正路　　相具以嚴容　　眾好飾其姿",
    "X19n0347_008:0566b12": "　慚愧之上服　　深心為華鬘　　富有七財寶",
    "X19n0347_008:0566b13": "　教授以滋息　　如所說修行　　迴向為大利",
    "X19n0347_008:0566b14": "　四禪為牀座　　從於淨命生　　多聞增智慧",
    "X19n0347_008:0566b15": "　以為自覺音　　甘露法之食　　解脫味為漿",
    "X19n0347_008:0566b16": "　淨心以澡浴　　戒品為塗香　　摧滅煩惱賊",
    "X19n0347_008:0566b17": "　勇徤無能踰　　降伏四種魔　　勝旛建道場",
    "X19n0347_008:0566b18": "　雖知無起滅　　示彼故有生　　悉現諸國土",
    "X19n0347_008:0566b19": "　如日無不見　　供養於十方　　無量億如來",
    "X19n0347_008:0566b20": "　諸佛及己身　　無有分別想　　雖知諸佛國",
    "X19n0347_008:0566b21": "　及與眾生空　　而常修淨土　　教化於羣生",
    "X19n0347_008:0566b22": "　諸有眾生類　　形聲及威儀　　無畏力菩薩",
    "X19n0347_008:0566b23": "　一時能盡現　　覺知眾魔事　　而示隨其行",
    "X19n0347_008:0566b24": "　以善方便智　　隨意皆能現　　或示老病死",
    "X19n0347_008:0566c01": "　成就諸羣生　　了知如幻化　　通達無有礙",
    "X19n0347_008:0566c02": "　或現劫盡燒　　天地皆洞然　　眾人有常想",
    "X19n0347_008:0566c03": "　照令知無常　　無數億眾生　　俱來請菩薩",
    "X19n0347_008:0566c04": "　一時到其舍　　化令向佛道　　經書禁呪術",
    "X19n0347_008:0566c05": "　工巧諸技藝　　盡現行此事　　饒益諸羣生",
    "X19n0347_008:0566c06": "　世間眾道法　　悉於中出家　　因以解人惑",
    "X19n0347_008:0566c07": "　而不墮邪見　　或作日月天　　梵王世界主",
    "X19n0347_008:0566c08": "　或時作地水　　或復作風火　　劫中有疾疫",
    "X19n0347_008:0566c09": "　現作諸藥草　　若有服之者　　除病消眾毒",
    "X19n0347_008:0566c10": "　劫中有饑饉　　現身作飲食　　先救彼饑渴",
    "X19n0347_008:0566c11": "　却以法語人　　劫中有刀兵　　為之起慈悲",
    "X19n0347_008:0566c12": "　化彼諸眾生　　令住無諍地　　若有大戰陣",
    "X19n0347_008:0567a01": "　立之以等力　　菩薩現威勢　　降伏使和安",
    "X19n0347_008:0567a02": "　一切國土中　　諸有地獄處　　輙往到於彼",
    "X19n0347_008:0567a03": "　勉濟其苦惱　　一切國土中　　畜生相食噉",
    "X19n0347_008:0567a04": "　皆現生於彼　　為之作利益　　示受於五欲",
    "X19n0347_008:0567a05": "　示復現行禪　　令魔心憒亂　　不能得其便",
    "X19n0347_008:0567a06": "　火中生蓮華　　是可謂希有　　在欲而行禪",
    "X19n0347_008:0567a07": "　希有亦如是　　或現作淫女　　引諸好色者",
    "X19n0347_008:0567a08": "　先以欲鉤牽　　後令入佛智　　或為邑中主",
    "X19n0347_008:0567a09": "　或作商人導　　國師及大臣　　以祐利眾生",
    "X19n0347_008:0567a10": "　諸有貧窮者　　現作無盡藏　　因以勸導之",
    "X19n0347_008:0567a11": "　令發菩提心　　我心憍慢者　　為現大力士",
    "X19n0347_008:0567a12": "　消伏諸貢高　　令住無上道　　其有恐懼眾",
    "X19n0347_008:0567a13": "　居前而慰安　　先施以無畏　　後令發道心",
    "X19n0347_008:0567a14": "　或現離婬欲　　為五通仙人　　開導諸羣生",
    "X19n0347_008:0567a15": "　令住戒忍慈　　見須供事者　　現為作僮僕",
    "X19n0347_008:0567a16": "　既悅可其意　　乃發以道心　　隨彼之所須",
    "X19n0347_008:0567a17": "　得入於佛道　　以善方便力　　皆能給足之",
    "X19n0347_008:0567a18": "　如是道無量　　所行無有涯　　智慧無邊際",
    "X19n0347_008:0567a19": "　度脫無數眾　　假令一切佛　　於無數億劫",
    "X19n0347_008:0567a20": "　讚歎其功德　　猶尚不能盡　　誰聞如是法"
}