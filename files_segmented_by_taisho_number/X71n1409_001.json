{
    "X71n1409_001:0109c06": "育王月江和尚語錄敘",
    "X71n1409_001:0109c08": "余初游方時。月江禪師。已出世說法。雖辱交三十餘",
    "X71n1409_001:0109c09": "年。而以不及預參徒。久親爐鞴。為恨。至治間。奉",
    "X71n1409_001:0109c10": "旨金山陞座。獲聆提唱。而驚其若河漢之無極也。比",
    "X71n1409_001:0109c11": "者其徒如月。以師語錄示余。始取讀之。脫然如病之",
    "X71n1409_001:0109c12": "遇耆域。不假湯液丸劑。鍼砭灸熨。而[聲-耳+亥]欬呼吸之頃。",
    "X71n1409_001:0109c13": "已疾去而平復。百骸調適。而併忘其有身矣。於是持",
    "X71n1409_001:0109c14": "神定氣。復沿涯涘。以深入性海。其大無外。其細無內。",
    "X71n1409_001:0109c15": "內無自心。外無萬境。上而十地滿覺。下而三界廿五",
    "X71n1409_001:0109c16": "有。皆聖凡影響。化儀設施。在性海中。非有非無。非存",
    "X71n1409_001:0109c17": "非亡。非取非捨。非來非去。如虗空具含諸相。如大地",
    "X71n1409_001:0109c18": "容載萬物。無自他之間。無今古之殊。乃於其中。縱橫",
    "X71n1409_001:0109c19": "游戲。卷舒自在。行棒行喝。揚眉瞬目。動靜語默。嬉咲",
    "X71n1409_001:0109c20": "怒罵。無非妙用。或與而奪。或縱而擒。或與無町畦。倐",
    "X71n1409_001:0109c21": "而崖絕。敲空作響。言於無言。撥火覔漚。作於無作。其",
    "X71n1409_001:0109c22": "稱性而說也。雷雨八荒。其稱性而用也。埏埴萬化。噫",
    "X71n1409_001:0109c23": "何此老。作大法施。神通三昧。有如是耶。以吾淺陋觀",
    "X71n1409_001:0109c24": "之。猶所得叵量。又豈無大乘根器。一聞一見。而親證",
    "X71n1409_001:0110a01": "實悟。以續慧命。而傳正法眼。如古塔主之讀雲門錄。",
    "X71n1409_001:0110a02": "有足徵矣。",
    "X71n1409_001:0110a03": "至元六年庚辰歲三月。龍翔住山比丘大訢拜書。",
    "X71n1409_001:0110a06": "月江和尚語錄序",
    "X71n1409_001:0110a08": "前雞足山師弟比丘　正澄　述",
    "X71n1409_001:0110a09": "原夫。真理無當。至音絕常。然理無不周。音無不備。擴",
    "X71n1409_001:0110a10": "而充之。必待曠世開士出焉。師之語要。真理至音之",
    "X71n1409_001:0110a11": "謂乎。廓洪機之自在也。若海潮之灑雪。迅玄辯之自",
    "X71n1409_001:0110a12": "然也。類天鼓之訇霆。乾乾綱宗。罔究終始。至若空谷",
    "X71n1409_001:0110a13": "答響。洪鐘應擊。固虗通之任扣。奚眹迹之能彰。今茲",
    "X71n1409_001:0110a14": "編集。非師之本意也。禪徒摭而成帙。蓋滄溟之涓渧。",
    "X71n1409_001:0110a15": "泰華之毫芒耳。聊陳序引。用識歲時。至治三年癸亥。",
    "X71n1409_001:0110a16": "孟陬日。",
    "X71n1409_001:0110a20": "月江和尚語錄目次",
    "X71n1409_001:0110a22": "卷上",
    "X71n1409_001:0110a23": "序　(笑隱　清拙)",
    "X71n1409_001:0110a24": "碧雲禪寺錄",
    "X71n1409_001:0110b01": "澱山禪寺錄",
    "X71n1409_001:0110b02": "南禪興國禪寺錄",
    "X71n1409_001:0110b03": "澱山禪寺再住錄",
    "X71n1409_001:0110b04": "何山宣化禪寺錄",
    "X71n1409_001:0110b05": "道場禪寺錄",
    "X71n1409_001:0110b06": "阿育王山廣利禪寺錄",
    "X71n1409_001:0110b07": "卷中",
    "X71n1409_001:0110b08": "拈古頌古",
    "X71n1409_001:0110b09": "普說法語",
    "X71n1409_001:0110b10": "卷下",
    "X71n1409_001:0110b11": "佛祖讚自讚",
    "X71n1409_001:0110b12": "偈頌題跋",
    "X71n1409_001:0110b13": "跋　(空遠　古林　東嶼　靈石)",
    "X71n1409_001:0110b19": "月江和尚語錄卷上",
    "X71n1409_001:0110b21": "月江和尚初住常州路碧雲禪寺語錄",
    "X71n1409_001:0110b22": "平江路太平禪寺住持門人　居簡　編",
    "X71n1409_001:0110b23": "師於元貞元年乙未。十一月二十日。受請入寺。指。",
    "X71n1409_001:0110b24": "山門云。三門俱開。門門可入。通方上士。把手同歸。",
    "X71n1409_001:0110c01": "拈摠統所疏。握古刀尺。秉大權衡。珠回玉轉。雷動風",
    "X71n1409_001:0110c02": "行。登座拈香云。此一瓣香。共祝",
    "X71n1409_001:0110c03": "今上皇帝。萬歲萬萬歲。次拈香云。爇向爐中。供養我",
    "X71n1409_001:0110c04": "見住徑山興聖萬壽禪寺。佛慧定智禪師。虎巖大和",
    "X71n1409_001:0110c05": "尚。用酬法乳之恩。遂就座。僧問云。師唱誰家曲。宗風",
    "X71n1409_001:0110c06": "嗣阿誰。師云。有眼無耳朵。六月火邊坐。進云。官不容",
    "X71n1409_001:0110c07": "鍼。私通車馬。師云。且望闍黎善傳。進云。三聖道。我逢",
    "X71n1409_001:0110c08": "人則出。出則不為人意旨如何。師云。臂長衫袖短。進",
    "X71n1409_001:0110c09": "云。興化道。我逢人則不出。出則便為人。又作麼生。師",
    "X71n1409_001:0110c10": "云。脚瘦草鞋寬。進云。和尚出世。為復為人不為人。師",
    "X71n1409_001:0110c11": "云。心不負人。面無慚色。僧禮拜。師乃云。諸佛出世。見",
    "X71n1409_001:0110c12": "兔放鷹。祖師西來。像席打令。若據衲僧門下。正好一",
    "X71n1409_001:0110c13": "坑埋却。所以印上座。尋常見佛見祖。如生冤家。聞道",
    "X71n1409_001:0110c14": "聞禪。如風過樹。今日不著便。被人推入者水牯牛羣",
    "X71n1409_001:0110c15": "隊裏。不免拋三放兩。簸土揚塵。揭開千聖頂門。擊碎",
    "X71n1409_001:0110c16": "今時窠窟。拈拄杖云。芭蕉和尚來也。你有拄杖子。與",
    "X71n1409_001:0110c17": "你主丈子。你無主丈子。奪却你主丈子。卓主丈云。分",
    "X71n1409_001:0110c18": "開華岳連天秀。放出黃河一派清。",
    "X71n1409_001:0110c19": "復舉。閩王請羅山開堂。羅山纔登座。以手斂僧伽黎。",
    "X71n1409_001:0110c20": "顧視大眾。便下座。閩王近前。執羅山手云。靈山一會。",
    "X71n1409_001:0110c21": "何異今日。羅山云。將謂你是箇俗漢。師云。好諸禪德。",
    "X71n1409_001:0110c22": "君臣道合。照用同時。得失兩忘。是非泯絕。只如羅山",
    "X71n1409_001:0110c23": "道。將謂你是箇俗漢。又作麼生。棋逢敵手難藏行。琴",
    "X71n1409_001:0110c24": "遇知音正好彈。",
    "X71n1409_001:0111a01": "上堂。黃面老漢。二千年前。將一條無絲線索子。把盡",
    "X71n1409_001:0111a02": "十方世界海。情與無情。脚跟下一結結定。喚作安居",
    "X71n1409_001:0111a03": "禁足法門。至今未有箇剔脫得底。者裏莫有天然氣",
    "X71n1409_001:0111a04": "槩。逸格變通底衲僧麼。我要問你。因甚聞鍾聲披七",
    "X71n1409_001:0111a05": "條。",
    "X71n1409_001:0111a06": "上堂。舉浮石示眾云。山僧開箇卜鋪。斷人貧富生死。",
    "X71n1409_001:0111a07": "僧便問。離却貧富生死。不落五行。請師直指。石云。金",
    "X71n1409_001:0111a08": "木水火土。拈云。從上若佛若祖。天下老和尚。摠是箇",
    "X71n1409_001:0111a09": "賣卜漢。浮石與麼指示。只是罕遇知音。者僧擬透重",
    "X71n1409_001:0111a10": "關。不覺撞頭磕額。只如浮石道。金木水火土。作麼生",
    "X71n1409_001:0111a11": "會。識取鈎頭意。莫認定盤星。",
    "X71n1409_001:0111a12": "上堂。斬釘截鐵。出眼中屑。百丈耳聾。黃蘗吐舌。",
    "X71n1409_001:0111a13": "上堂。舉東山空和尚。示眾云。千五百眾雪峯住。無面",
    "X71n1409_001:0111a14": "軟餅褁露柱。橫咬竪咬飽便休。莫倚他門傍他戶。山",
    "X71n1409_001:0111a15": "僧即不然。翻著襴衫歌雪曲。倒携蓆帽趕村齋。只知",
    "X71n1409_001:0111a16": "隨例飡[飢-几+追]子。也得三文買草鞋。",
    "X71n1409_001:0111a17": "上堂。舉拂子云。百千法門。無量妙義。摠在拂子頭上。",
    "X71n1409_001:0111a18": "還見麼。擊拂子云。大食國裏。擊皷鳴鐘。新羅國中。和",
    "X71n1409_001:0111a19": "南不審。且道。趙州和尚。因甚八十行脚。",
    "X71n1409_001:0111a20": "上堂。碧雲九十日內。與諸人守護心城。內不放出。外",
    "X71n1409_001:0111a21": "不放入。西天此土。摠在者裏。蠟人冰。鐵彈子。無位真",
    "X71n1409_001:0111a22": "人。是什麼乾屎橛。喝。",
    "X71n1409_001:0111a23": "聖節。州中滿散陞座。乾坤交泰。日月光華。和氣氤氳。",
    "X71n1409_001:0111a24": "慶雲紛郁。是故。聖人乘大願輪。示現受生。降跡閻浮。",
    "X71n1409_001:0111b01": "垂衣而治。居九五。至尊至貴。統十方。為瑞為祥。跨千",
    "X71n1409_001:0111b02": "古以傳芳。掩百王而騰實。恩籠九域。仁被八區。扇盤",
    "X71n1409_001:0111b03": "媧太古之淳風。播羲軒無私之至化。所以道。莫其德",
    "X71n1409_001:0111b04": "德音其德。克明。克明克類克長克君王。此大國。克順",
    "X71n1409_001:0111b05": "克比。自然□龍吟霧起。虎嘯風從。醴泉涌而嘉禾生。",
    "X71n1409_001:0111b06": "鳳凰來而麒麟現。福流恒河沙界。壽等百億彌盧。正",
    "X71n1409_001:0111b07": "與麼時。畢竟如何舉唱。竪拂子。拈起少林無孔笛。臨",
    "X71n1409_001:0111b08": "風吹出萬年歡。",
    "X71n1409_001:0111b09": "上堂。知見立知。即無明本。知見無見。斯即涅槃。無漏",
    "X71n1409_001:0111b10": "真淨。云何是中。更容他物。拈云。釋迦老子。十二劑骨",
    "X71n1409_001:0111b11": "頭。百雜碎了也。渾家不管興亡事。贏得和雲占洞庭。",
    "X71n1409_001:0111b12": "上堂。舉雲門云。眼睫橫亘十方。眉毛上透乾坤。下透",
    "X71n1409_001:0111b13": "黃泉。須彌塞却你咽喉。還有人會得麼。若有人會得。",
    "X71n1409_001:0111b14": "拽取占波。共新羅鬪頟。拈云。雲門大師。前頭嚇殺人。",
    "X71n1409_001:0111b15": "後頭笑殺人。若人知得。笑須三十年。",
    "X71n1409_001:0111b16": "月江和尚住松江澱山禪寺語錄",
    "X71n1409_001:0111b17": "湖州路何山宣化禪寺住持。門人妙心編",
    "X71n1409_001:0111b18": "師於大德七年癸卯。七月十二日。受",
    "X71n1409_001:0111b19": "行宣政院請。入寺。至",
    "X71n1409_001:0111b20": "佛殿云。過去佛。是現在佛弟子。現在佛。是誰弟子。提",
    "X71n1409_001:0111b21": "坐具云。一舉四十九。",
    "X71n1409_001:0111b22": "拈院疏。宣流善政。允合至公。一句全提。群機普應。拈",
    "X71n1409_001:0111b23": "香祝",
    "X71n1409_001:0111b24": "聖罷。遂就座。僧問云。曇花重現。覺苑春回。正與麼時。",
    "X71n1409_001:0111c01": "請師祝　聖。師云。堯仁如天。進云。如何是第一義。師",
    "X71n1409_001:0111c02": "云。此是第二義。進云。與麼則喝散大眾去也。師云。獅",
    "X71n1409_001:0111c03": "子咬人。韓盧逐塊。僧禮拜。師乃云。當陽大坐。正令全",
    "X71n1409_001:0111c04": "提。日照天臨。河清海晏。塵塵剎剎。全彰諸佛妙門。物",
    "X71n1409_001:0111c05": "物頭頭。摠是普光境界。廓示人天正眼。運轉根本法",
    "X71n1409_001:0111c06": "輪。以此續佛慧命。以此傳持祖燈。以此毗贊國風。以",
    "X71n1409_001:0111c07": "此助揚至化。拈主丈云。五鳳樓前吹玉笛。萬年松下",
    "X71n1409_001:0111c08": "擊金鐘。卓主丈一下。",
    "X71n1409_001:0111c09": "復舉。僧問投子。如何是一大事因緣。子云。尹司空請",
    "X71n1409_001:0111c10": "老僧開堂。師拈云。釋迦老子。以佛法。付囑國王大臣。",
    "X71n1409_001:0111c11": "有力檀那。令法久住。投子和尚。剖洪音於太古。霈法",
    "X71n1409_001:0111c12": "雨於靈區。直得雲漢昭回。金湯惟固。今日忽有人問",
    "X71n1409_001:0111c13": "澱山。如何是一大事因緣。只對他道。曹朝請請山僧",
    "X71n1409_001:0111c14": "開堂。且道。與古人。是同是別。拈主丈。卓一下。但見皇",
    "X71n1409_001:0111c15": "風成一片。不知何處是封疆。",
    "X71n1409_001:0111c16": "徑山佛慧先師遺書至。拈香。初秋七月有二日。毗嵐",
    "X71n1409_001:0111c17": "捲空海水立。吹倒凌霄第一峯。直得神號并鬼泣。若",
    "X71n1409_001:0111c18": "謂先師滅度。苦屈蒼天。若謂先師不滅度。蒼天苦屈。",
    "X71n1409_001:0111c19": "攔腮一掌。肋下三拳。于今冷地思量著。悔不當初雪",
    "X71n1409_001:0111c20": "此冤。",
    "X71n1409_001:0111c21": "法旨至上堂。僧問　西天佛子。　大元帝師。聲震五",
    "X71n1409_001:0111c22": "天。化敷八表。正與麼時。誰是知恩者。師云。法雷普震",
    "X71n1409_001:0111c23": "群龍喜。慧日纔開大地明。進云。獅子吼處兒增徤。法",
    "X71n1409_001:0111c24": "雨霶時木向榮。師云。日月無私。進云。忠國師。因唐肅",
    "X71n1409_001:0112a01": "宗問。如何是十身調御。國師云。檀越蹋毗盧頂上行。",
    "X71n1409_001:0112a02": "意作麼生。師云。瞻仰有分。進云。帝云此意如何。國師",
    "X71n1409_001:0112a03": "云。莫認自己清淨法身。未審如何委悉。師云。赤心報",
    "X71n1409_001:0112a04": "主。進云。只如今晨。法旨遐宣。人天敬仰。和尚將何報",
    "X71n1409_001:0112a05": "答。師云。雲從龍風從虎。進云。知恩方解報恩。便禮拜。",
    "X71n1409_001:0112a06": "師乃云。大用現前。大機圓應。如天普盖。似地普擎。似",
    "X71n1409_001:0112a07": "月照於千江。如春行於萬國。我本無心。有所希求。今",
    "X71n1409_001:0112a08": "此法王大寶。自然而至。直得雲行雨施。雷厲風蜚揚。",
    "X71n1409_001:0112a09": "法化而萬方寧靜。震玄音而四海晏清。魔外自此而",
    "X71n1409_001:0112a10": "潛踪。人天由茲而交慶。正與麼時。畢竟功歸何所。願",
    "X71n1409_001:0112a11": "同寶掌千千歲。萬古長為",
    "X71n1409_001:0112a12": "帝者師。",
    "X71n1409_001:0112a13": "歲旦上堂。歲之元。日之元。萬化從元而始。大地依元",
    "X71n1409_001:0112a14": "而住。從上若佛若祖。天下老和尚。河傾海涌。說此元",
    "X71n1409_001:0112a15": "字不出。三千大千世界。以至華藏世界海。窮此元字",
    "X71n1409_001:0112a16": "不盡。山僧只作一句。道與諸人。便下座。",
    "X71n1409_001:0112a17": "元夕上堂。然燈前然燈後。古今無表裏。虗空無背面。",
    "X71n1409_001:0112a18": "西天阿蘭那寺。燈花落地。燒著帝釋眉毛。是汝諸人。",
    "X71n1409_001:0112a19": "還覺面門熱麼。",
    "X71n1409_001:0112a20": "上堂。將死雀就地彈底。如麻似粟。喝起向虗空裏打",
    "X71n1409_001:0112a21": "底。罕逢作者。山僧一條拄杖。不曾輕輕拈出。若非上",
    "X71n1409_001:0112a22": "上人來。如何起動得伊。須知佛法。不是小事。",
    "X71n1409_001:0112a23": "上堂。舉龐居士云。十方同聚會。箇箇學無為。此是選",
    "X71n1409_001:0112a24": "佛場。心空及第歸。拈云。蝦蟇跳上梵天。蚯蚓抹過東",
    "X71n1409_001:0112b01": "海。",
    "X71n1409_001:0112b02": "青苗會滿散上堂。國以民為本。民以食為天。衲僧以",
    "X71n1409_001:0112b03": "慧為命。以禪悅為食。山僧與諸人。連日同遊毗盧遮",
    "X71n1409_001:0112b04": "那性海。歷徧百一十城。所參底知識。所得底法門。無",
    "X71n1409_001:0112b05": "不了知。且道。柔軟勝味主稼神。與無量主稼神。所譚",
    "X71n1409_001:0112b06": "何法。拈主丈。卓一下云。歸堂喫茶。",
    "X71n1409_001:0112b07": "上堂。玄沙不出嶺。保壽不渡河。二祖不往西天。達磨",
    "X71n1409_001:0112b08": "不來東土。如是安居。如是禁足。澱山門下。朝打三千。",
    "X71n1409_001:0112b09": "暮打八百。",
    "X71n1409_001:0112b10": "上堂。大凡一問一答。一拶一挨。也須是本色道流。始",
    "X71n1409_001:0112b11": "堪持論。你將雲門半片胡餅來。我與你半箇須彌山。",
    "X71n1409_001:0112b12": "你將趙州一琖茶來。我與你一渧大海水。若是眼裏",
    "X71n1409_001:0112b13": "著不得須彌山。耳裏著不得大海水。莫錯恠別人好。",
    "X71n1409_001:0112b14": "上堂。南來北來。上載下載。廬陵米作麼價。草鞋錢教",
    "X71n1409_001:0112b15": "誰還。不探驪頷。安得驪珠。不入虎穴。爭得虎子。拍禪",
    "X71n1409_001:0112b16": "牀便起。",
    "X71n1409_001:0112b17": "上堂。僧問。鐘樓上念讚。牀脚下種菜。意旨如何。師云。",
    "X71n1409_001:0112b18": "無意旨。進云。風不鳴條。雨不破塊。好箇太平時節。師",
    "X71n1409_001:0112b19": "云。知恩者少。師乃云。風不鳴條。雨不破塊。鐘樓上念",
    "X71n1409_001:0112b20": "讚。牀脚下種菜。夜來天帝釋。在中庭。與德山臨濟。相",
    "X71n1409_001:0112b21": "爭佛法。引德深妙神惡發。把須彌山。一槌擊碎。山僧",
    "X71n1409_001:0112b22": "夢中驚覺。不覺起來。撫掌呵呵大咲。且道。咲箇什麼。",
    "X71n1409_001:0112b23": "佛滅二千年。比丘少慚愧。",
    "X71n1409_001:0112b24": "初祖忌拈香。南天不是生緣。東土亦非化境。[葸-十+夕]嶺迢",
    "X71n1409_001:0112c01": "迢絕去蹤。少林寂寂無寒影。且道。祖師今日。還來也",
    "X71n1409_001:0112c02": "無。拈起香云。五葉花敷劫外春。一曲希聲與誰聽。",
    "X71n1409_001:0112c03": "上堂。洞山麻三斤。趙州栢樹子。蚊子上鐵牛。無你下",
    "X71n1409_001:0112c04": "觜處。衲僧家。今日三明日四。但知隨例飡[飢-几+追]子。也得",
    "X71n1409_001:0112c05": "三文買草鞋。",
    "X71n1409_001:0112c06": "上堂。拈主丈云。主丈子。二千年前。靈山會上。親聞如",
    "X71n1409_001:0112c07": "來金口叮嚀。向二千年後。令諸比丘。據菩薩乘。脩寂",
    "X71n1409_001:0112c08": "滅行。只今往三十三天。以至遍歷無邊香水海。復遶",
    "X71n1409_001:0112c09": "須彌山三帀。還歸本處。普為諸人。說安居偈云。人皆",
    "X71n1409_001:0112c10": "畏炎熱。我愛夏日長。薰風自南來。殿閣生微凉。卓主",
    "X71n1409_001:0112c11": "丈。喝一喝。",
    "X71n1409_001:0112c12": "上堂。僧問。如何是新年頭佛法。師云。大雪滿長安。進",
    "X71n1409_001:0112c13": "云。忽然日出時如何。師云。賺殺闍黎。師乃云。新元布",
    "X71n1409_001:0112c14": "令。四序開端。千山雪白。萬壑雲寒。大地山河齊稽首。",
    "X71n1409_001:0112c15": "紫宸殿上曉排班。",
    "X71n1409_001:0112c16": "上堂。諸方以棒喝為佛事。普光棒喝。束之高閣。諸方",
    "X71n1409_001:0112c17": "建大將旗鼓。普光旗鼓。置之一壁。但有來者。只是尋",
    "X71n1409_001:0112c18": "常相見。自然賓主歷然。會麼金輪天子勑。草店家風",
    "X71n1409_001:0112c19": "別。",
    "X71n1409_001:0112c20": "月江和尚住松江南禪興國禪寺語錄",
    "X71n1409_001:0112c21": "湖州路顯慈禪寺住持門人　大機　編",
    "X71n1409_001:0112c22": "佛殿。三十二相。八十種好。麻三斤。乾屎橛。殿裏底。九",
    "X71n1409_001:0112c23": "九八十一。便禮拜。",
    "X71n1409_001:0112c24": "小參。僧問。法隨法行。法幢隨處建立。是阿誰分上事。",
    "X71n1409_001:0113a01": "師云。普。進云。今日得聞於未聞去也。師云劄。師乃云。",
    "X71n1409_001:0113a02": "摩竭室中。不通水泄。毗耶城裏。線路放開。有時孤峯",
    "X71n1409_001:0113a03": "頂上。嘯月眠雲。有時十字街頭。和泥合水。所以山僧",
    "X71n1409_001:0113a04": "住澱山。只見澱山境界。湖光瀲灔。樹影婆娑。澗草巖",
    "X71n1409_001:0113a05": "花。樵歌漁唱。來興國。只見興國家風。潮通百浦。月照",
    "X71n1409_001:0113a06": "萬家。鶴唳雲間。鸎吟古木。百城烟水。無二文殊。樓閣",
    "X71n1409_001:0113a07": "門開。誰名彌勒。擊拂子。波斯鼻孔長。",
    "X71n1409_001:0113a08": "上堂。一夏九十日。等閑過了。或以蠟人為驗。或以鐵",
    "X71n1409_001:0113a09": "彈子為驗。是猶眾盲摸象。族庖解牛。皆未見全象全",
    "X71n1409_001:0113a10": "牛底道理。雪竇道。全象全牛翳不殊。從來作者共名",
    "X71n1409_001:0113a11": "模。如今要見黃頭老。剎剎塵塵在半塗。明覺老人得",
    "X71n1409_001:0113a12": "一橛。",
    "X71n1409_001:0113a13": "佛涅槃上堂。提智慧刀。破煩惱網。拔生死類。置涅槃",
    "X71n1409_001:0113a14": "城。不無黃面老人。爭奈貴價精神賤價賣。",
    "X71n1409_001:0113a15": "開元古林和尚至上堂。僧問。兩鏡相照。中間無像時",
    "X71n1409_001:0113a16": "如何。師云。闍黎在什麼處見。進云。趙州和尚。到黃蘗。",
    "X71n1409_001:0113a17": "蘗見來。閉却方丈門。意旨如何。師云。大開東閤。進云。",
    "X71n1409_001:0113a18": "趙州於法堂上叫云。救火救火。意作麼生。師云。即日",
    "X71n1409_001:0113a19": "共惟。進云。蘗開門扭住云。道道。又且如何。師云。莫恠",
    "X71n1409_001:0113a20": "坐來頻勸酒。自從別後見君稀。僧云。趙州道。賊過後",
    "X71n1409_001:0113a21": "張弓。[口*爾]。師云。賓主交驩。進云。只如今日。開元和尚相",
    "X71n1409_001:0113a22": "見。有何言句。師云。大眾諦觀。進云。與麼則聞於未聞",
    "X71n1409_001:0113a23": "也。師云。天高地逈。師乃云。作家相見。如擊石火。似閃",
    "X71n1409_001:0113a24": "電光。擬議不來。白雲萬里。今日師僧纔見。通箇寒暄。",
    "X71n1409_001:0113b01": "道箇萬福。把作尋常。及乎指鹿為馬。將日作月。拋出",
    "X71n1409_001:0113b02": "陝府鐵牛。驚倒嘉州大像。便乃點頭嚥唾。以為奇特。",
    "X71n1409_001:0113b03": "喝一喝。明眼人前。一場敗闕。",
    "X71n1409_001:0113b04": "剃僧付衣。入淨妙國土。說法身佛。著清淨衣。入無差",
    "X71n1409_001:0113b05": "別國土。說報身佛。著無差別衣。入解脫國土。說化身",
    "X71n1409_001:0113b06": "佛。著光明衣。若有一人。不在此衣之下者。我誓不成",
    "X71n1409_001:0113b07": "正覺。",
    "X71n1409_001:0113b08": "上堂。舉德山一日飯遲。托鉢至法堂。雪峯見云。者老",
    "X71n1409_001:0113b09": "漢。鐘未鳴。鼓未響。托鉢向甚處去。德山低頭歸方丈。",
    "X71n1409_001:0113b10": "峯舉似巖頭。頭云。老漢未會末後句。德山聞得。喚巖",
    "X71n1409_001:0113b11": "頭云。汝不肯老僧那。巖頭密啟其意。德山來日上堂。",
    "X71n1409_001:0113b12": "與尋常不同。巖頭至僧堂前。撫掌云。且喜老漢。會末",
    "X71n1409_001:0113b13": "後句。雖然如是。只得三年。三年後。果化去。拈云。德山",
    "X71n1409_001:0113b14": "老漢。尋常據條白棒。佛祖近傍無門。因甚被雪峰輕",
    "X71n1409_001:0113b15": "輕一拶。便見脚忙手亂。總道。巖頭密啟其意。殊不知。",
    "X71n1409_001:0113b16": "正是掩耳偷鈴。山僧道。若論末後句。莫道德山巖頭。",
    "X71n1409_001:0113b17": "敢保西天四七。東土二三。未夢見在。",
    "X71n1409_001:0113b18": "月江和尚再住澱山禪寺語錄",
    "X71n1409_001:0113b19": "溫州路天寧禪寺住持。門人　慧忠　編",
    "X71n1409_001:0113b20": "入寺上堂。大方無外。大圓無內。無內無外。聖凡普會。",
    "X71n1409_001:0113b21": "竪起拂子。看看。恒沙國土。恒沙世界。百寶莊嚴。只今",
    "X71n1409_001:0113b22": "盡向拂子頭上出現。恒沙諸佛。各各坐天華臺。四眾",
    "X71n1409_001:0113b23": "圍繞。來集於此。吹法螺。擊法鼓。異口同音。作獅子吼。",
    "X71n1409_001:0113b24": "舉起也千身彌勒。動用也隨處釋迦。文殊放金色光",
    "X71n1409_001:0113c01": "明。普賢現白銀世界。西天四七。東土二三。天下老和",
    "X71n1409_001:0113c02": "尚。各各於一毫端。現寶王剎。坐微塵裏。轉大法輪。山",
    "X71n1409_001:0113c03": "河大地。日月星辰。明暗色空。一印印定。山僧適自雲",
    "X71n1409_001:0113c04": "間佛國回。至此普光王世界。得與恒沙諸佛。現前大",
    "X71n1409_001:0113c05": "眾。兩得相見。所謂過去諸如來。斯門已成就。現在諸",
    "X71n1409_001:0113c06": "菩薩。今各入圓明。未來脩學人。當依如是法。是法住",
    "X71n1409_001:0113c07": "法位。世間相常住。無端陝府鐵牛。忍俊不禁。[跳-兆+孛]跳上",
    "X71n1409_001:0113c08": "三十三天。築著帝釋鼻孔。觀世音菩薩。將錢買胡餅。",
    "X71n1409_001:0113c09": "放下手。却是饅頭。喝一喝。上來講贊。無限良因。堪報",
    "X71n1409_001:0113c10": "不報之恩。共助無為之化。",
    "X71n1409_001:0113c11": "初祖忌拈香。跨水逢羊。恓恓渡江。星馳電卷。虎驟龍",
    "X71n1409_001:0113c12": "驤。廓然無聖。豈是南天梵語。與安心竟。且非東土文",
    "X71n1409_001:0113c13": "章。堪嘆來時顏似玉。去時不道鬢如霜。",
    "X71n1409_001:0113c14": "佛慧忌拈香。高高凌霄。深深冷泉。瞪目不見底。仰面",
    "X71n1409_001:0113c15": "不見顛。也不曾入虎穴得虎子。也不曾拗龍角下龍",
    "X71n1409_001:0113c16": "淵。雖是兩無交涉。到頭飲水知源。插香。好兒終不使",
    "X71n1409_001:0113c17": "爺錢。",
    "X71n1409_001:0113c18": "羅漢開光明。上堂。舉應菴和尚。入羅漢五臟偈云。黃",
    "X71n1409_001:0113c19": "面老人乾屎橛。參隨一火爛泥團。心肝膓胃皆條直。",
    "X71n1409_001:0113c20": "蔬飯茶花照膽寒。佛法雖然未夢見。神通却許入雲",
    "X71n1409_001:0113c21": "端。應須痛念歸宗寺。時復持盂下翠巒。山僧今日開",
    "X71n1409_001:0113c22": "光明。亦有一偈。莫論佛法與神通。放出光明爍太空。",
    "X71n1409_001:0113c23": "振錫松林朝解虎。持盂石室夜降龍。改頭換面休瞞",
    "X71n1409_001:0113c24": "我。抹彩塗金嚇你儂。大振千年湖上寺。眉毛之下起",
    "X71n1409_001:0114a01": "清風。",
    "X71n1409_001:0114a02": "上堂。僧問。淨法界身。本無出沒。因甚今朝佛法。師云。",
    "X71n1409_001:0114a03": "這漢洗鉢水。也消不得。進云。學人會也。師云。你作麼",
    "X71n1409_001:0114a04": "生會。進云。大悲願力。示現受生。師云。念言語漢。師乃",
    "X71n1409_001:0114a05": "云。三界無法。何處求心。四大本空。佛依何住。淨飯國",
    "X71n1409_001:0114a06": "王是聖父。摩耶夫人是聖母。甲寅年四月八日。悉達",
    "X71n1409_001:0114a07": "太子。向毗藍園中。無憂樹下。降生。從上所供。竝皆詣",
    "X71n1409_001:0114a08": "實。",
    "X71n1409_001:0114a09": "上堂。僧問。如何是諸佛出身處。師云。澱湖水滿也未。",
    "X71n1409_001:0114a10": "進云。如何是吹毛劍。師云。井底揚塵。進云。如何是露",
    "X71n1409_001:0114a11": "地白牛。師云。斫頟望曹溪。進云。如何是透法身句。師",
    "X71n1409_001:0114a12": "云。者販私鹽賊。師乃云。白日青天。開眼作夢底。如麻",
    "X71n1409_001:0114a13": "似粟。與我拈取夢中事來看。你見我與麼道。便道。老",
    "X71n1409_001:0114a14": "漢休寐語。且你不夢時。目前是箇什麼。伏惟尚享。",
    "X71n1409_001:0114a15": "上堂。東弗于逮打鼓。南瞻部州上堂。西瞿耶尼聞鐘。",
    "X71n1409_001:0114a16": "北鬱單越作舞。忉利居日月之上。四禪無風火之灾。",
    "X71n1409_001:0114a17": "且道。帝釋宮中。所說何法。一牛飲水。五馬不嘶。",
    "X71n1409_001:0114a18": "斷江和尚至上堂。天平山上白雲泉。雲自無心水自",
    "X71n1409_001:0114a19": "閑。何必奔衝下山去。又添波浪向人間。大眾。圓鑑和",
    "X71n1409_001:0114a20": "尚來也。曇花易見。知識難逢。斷絃須是鸞膠續。佛祖",
    "X71n1409_001:0114a21": "齊教立下風。",
    "X71n1409_001:0114a22": "上堂。僧問。牛頭未見四祖。因甚百鳥銜花獻。師云。世",
    "X71n1409_001:0114a23": "情偏向有錢家。進云。見後因甚不銜花。師云。人義盡",
    "X71n1409_001:0114a24": "從貧處斷。師乃云。凡夫色礙。二乘空礙。菩薩色空無",
    "X71n1409_001:0114b01": "礙。嘉州大像。騎個蹇驢兒。走入陝府鐵牛鼻孔裏。拜",
    "X71n1409_001:0114b02": "白安居。撞見寒山拾得。跳出來。撫掌呵呵大笑云。佛",
    "X71n1409_001:0114b03": "法不是者個道理。畢竟是什麼道理。任從滄海變。終",
    "X71n1409_001:0114b04": "不為君通。",
    "X71n1409_001:0114b05": "上堂。日裏僧駄像。夜裏像駄僧。黃昏候日出。天曉打",
    "X71n1409_001:0114b06": "三更。",
    "X71n1409_001:0114b07": "新都寺撒骨。如何是佛。新婦騎驢阿家牽。如何是佛。",
    "X71n1409_001:0114b08": "三脚驢子弄蹄行。撞破生死牢關。踏著通天活路。地",
    "X71n1409_001:0114b09": "歸地水歸水。火歸火風歸風。橫身三界外。何處覓行",
    "X71n1409_001:0114b10": "蹤。",
    "X71n1409_001:0114b11": "上堂。夜來撾鼓升堂。喚作小參。今日陞堂撾鼓。謂之",
    "X71n1409_001:0114b12": "示眾。示眾小參。初無二說。夜來今日。豈有兩般。拍禪",
    "X71n1409_001:0114b13": "牀云。一把柳絲收不得。和烟搭在玉闌干。喝一喝。",
    "X71n1409_001:0114b14": "[雨/隻]林和尚至上堂。夫善知識者。如優曇花。時一現耳。",
    "X71n1409_001:0114b15": "善知識者。如天甘露。時一降爾。善知識者。如塗毒鼓。",
    "X71n1409_001:0114b16": "時一聞爾。撾塗毒鼓。聞者皆喪。洒天甘露。飲者清涼。",
    "X71n1409_001:0114b17": "開優曇花。見者欣悅。大眾。傅大士道。空手把鋤頭。步",
    "X71n1409_001:0114b18": "行騎水牛。人從橋上過。橋流水不流。作麼生會。若也",
    "X71n1409_001:0114b19": "會得。許你親見明極和尚。",
    "X71n1409_001:0114b20": "開爐上堂。舉雪峯示眾云。世界闊一丈。古鏡濶一丈。",
    "X71n1409_001:0114b21": "玄沙指火爐云。火爐濶多少。峯云。如古鏡濶。沙云。者",
    "X71n1409_001:0114b22": "老漢。脚跟未點地在。師云。雪峯玄沙兩父子。摻閩音。",
    "X71n1409_001:0114b23": "直是難會。澱山輙為頌出。世界古鏡火爐。門上休釘",
    "X71n1409_001:0114b24": "桃符。洞賓失却寶劍。果老踏碎葫蘆。古鏡火爐世界。",
    "X71n1409_001:0114c01": "一段風光沒賽。盧公逴得衣盂。佛法依然不會。火爐",
    "X71n1409_001:0114c02": "世界古鏡。知佗是凡是聖。丹霞煖氣烘烘。院主眉鬚",
    "X71n1409_001:0114c03": "落盡。",
    "X71n1409_001:0114c04": "小參",
    "X71n1409_001:0114c05": "結制。妙湛總持不動尊。首楞嚴王世希有。銷我億劫",
    "X71n1409_001:0114c06": "顛倒想。不歷僧祗獲法身。山僧威音王已前出家。威",
    "X71n1409_001:0114c07": "音王已前行脚。行脚則與諸人同行脚。出家則與諸",
    "X71n1409_001:0114c08": "人同出家。不知過了多多少少。長期短期。諸人瞞山",
    "X71n1409_001:0114c09": "僧。一點不得。山僧亦瞞諸人。一點不得。傅大士云。夜",
    "X71n1409_001:0114c10": "夜抱佛眠。朝朝還共起。起坐鎮相隨。語默同居止。若",
    "X71n1409_001:0114c11": "也會得。許你參學事畢。其或未然。大事替汝不得。小",
    "X71n1409_001:0114c12": "事各自抵當。",
    "X71n1409_001:0114c13": "解夏。一拽石二搬土。發機須是千鈞弩。然則千鈞之",
    "X71n1409_001:0114c14": "弩。不為鼷鼠而發機。百丈再參馬祖。祖震威一喝。直",
    "X71n1409_001:0114c15": "得三日耳聾。臨濟到太愚便道。黃蘗佛法無多子。高",
    "X71n1409_001:0114c16": "亭望見德山。隔江招手。橫趍而去。玄沙見雪峰輥三",
    "X71n1409_001:0114c17": "箇木毬。便作斫牌勢。是皆具啐啄同時眼。有啐啄同",
    "X71n1409_001:0114c18": "時用。如金翅擘海。直取龍吞。又如獅子王哮吼。獅子",
    "X71n1409_001:0114c19": "兒聞之。悉皆勇徤。如青天礔礰。無你回避處。如卒風",
    "X71n1409_001:0114c20": "暴雨。無你栖泊處。若是守株待兔。緣木求魚。堅守蠟",
    "X71n1409_001:0114c21": "人。克期取證。三生六十劫。",
    "X71n1409_001:0114c22": "解夏。諸兄弟。秋初夏末。出一藂林。入一藂林。或有旃",
    "X71n1409_001:0114c23": "檀藂林。旃檀圍繞。或有荊棘藂林。荊棘圍繞。或有荊",
    "X71n1409_001:0114c24": "棘藂林。旃檀圍繞。或有旃檀藂林。荊棘圍繞。者四種",
    "X71n1409_001:0115a01": "藂林。畢竟出那箇藂林。入那箇藂林。雲門大師道。平",
    "X71n1409_001:0115a02": "地上死人無數。過得荊棘林者。是好手。雲門只知其",
    "X71n1409_001:0115a03": "一。不知其二。荊棘林。有什麼難過。澱山道。平地上活",
    "X71n1409_001:0115a04": "人無數。過得旃檀林者。是好手。且道。旃檀林有什麼",
    "X71n1409_001:0115a05": "難過。來晨自恣。各請下一轉語。",
    "X71n1409_001:0115a06": "冬至。威音王已前。無師自悟底。一段奇特大事。不在",
    "X71n1409_001:0115a07": "西天。不在東土。不在天上。不在人間。三世諸佛。脩證",
    "X71n1409_001:0115a08": "不到。一大藏教。詮註不及。歷代祖師。天下老和尚。摸",
    "X71n1409_001:0115a09": "索不著。不逐陰陽消長。不隨寒暑推遷。日日日東上。",
    "X71n1409_001:0115a10": "日日日西沒。循環三百六十。幾箇解知窠窟。惟有七",
    "X71n1409_001:0115a11": "百甲子老禪翁。向老鼠孔裏。鑽出來却道。我使得十",
    "X71n1409_001:0115a12": "二時辰。更有一千五百人善知識。項上擔百二十斤",
    "X71n1409_001:0115a13": "鐵枷。向望州亭叫道。土曠人稀。相逢者少。驀拈主丈。",
    "X71n1409_001:0115a14": "劃一劃云。威音王已前且置。即今事作麼生。卓主丈",
    "X71n1409_001:0115a15": "云。龍吟雪解千山凍。虎嘯風回萬壑春。",
    "X71n1409_001:0115a16": "結制。無上法王。有大陀羅尼門。名為圓覺。流出一切",
    "X71n1409_001:0115a17": "清淨。真如。菩提涅槃。及波羅密。三世諸佛。向者裏瞌",
    "X71n1409_001:0115a18": "睡未醒。歷代祖師。向者裏自救不了。天下老和尚。向",
    "X71n1409_001:0115a19": "者裏出頭不得。驀拈主丈。得念失念。無非解脫。成法",
    "X71n1409_001:0115a20": "破法。俱名涅槃。智慧愚癡。通為般若。三家村裏臭胡",
    "X71n1409_001:0115a21": "孫。價增十倍。驪龍頷下明珠。分文不直。主丈子。朝遊",
    "X71n1409_001:0115a22": "南岳。暮往天台。不守如來禁制。貶向二鐵圍山。諸人",
    "X71n1409_001:0115a23": "九十日中。切忌認賊為子。卓主丈一下。",
    "X71n1409_001:0115a24": "解制。石頭和尚云。言語動用沒交涉。藥山和尚云。直",
    "X71n1409_001:0115b01": "得非言語動用。亦沒交涉。南方禁夏不禁冬。北方禁",
    "X71n1409_001:0115b02": "冬不禁夏。一句子針劄不入。一句子石上栽花。雞寒",
    "X71n1409_001:0115b03": "上樹。鴨寒下水。一塵飛而翳天。一芥墮而覆地。一葉",
    "X71n1409_001:0115b04": "落而知秋。衲僧家。主丈頭上。青草連天。劉陽洞山。在",
    "X71n1409_001:0115b05": "你脚底。",
    "X71n1409_001:0115b06": "至節。乾坤之內。宇宙之間。中有一寶。不隨陰極陽生。",
    "X71n1409_001:0115b07": "不逐晝明夜暗。釋迦老子。三百餘會。不曾說著。缺齒",
    "X71n1409_001:0115b08": "老胡。面壁九年。不曾覰著。佛祖既不奈何。衲僧如何",
    "X71n1409_001:0115b09": "緇素。洞山掇退果卓。慈明揭牓堂前。仰山叉手進前。",
    "X71n1409_001:0115b10": "香嚴進前叉手。喝一喝云。直饒動地雨花。何似歸堂",
    "X71n1409_001:0115b11": "向火。",
    "X71n1409_001:0115b12": "冬至。今夜謂之冬至小參。畢竟參箇什麼。為復是參",
    "X71n1409_001:0115b13": "毗盧師。參法身主。為復是參諸善知識。參山河大地。",
    "X71n1409_001:0115b14": "參明暗色空。若參山河大地。明暗色空。切忌墮坑落",
    "X71n1409_001:0115b15": "壍。若參諸善知識。未免瞎驢趂大隊。若參毗盧師法",
    "X71n1409_001:0115b16": "身主。何異鏡裏逃形。水中捉月。有底道。信燈籠參燈",
    "X71n1409_001:0115b17": "籠。信露柱參露柱。信自己參自己。你若參燈籠。燈籠",
    "X71n1409_001:0115b18": "罩却你眼睛。你若參露柱。露柱磕碎你腦門。你若參",
    "X71n1409_001:0115b19": "自己。自己如生冤家。且作麼生參得。是你諸人。尋常",
    "X71n1409_001:0115b20": "向高高山頂立。深深海底行。到者裏。也好出來決擇",
    "X71n1409_001:0115b21": "看。直饒向威音那畔。空劫已前。一畫未形。陰陽未兆。",
    "X71n1409_001:0115b22": "之際。道得一句。行得一步。衲僧門下。天地懸殊。",
    "X71n1409_001:0115b23": "月江和尚住湖州何山宣化禪寺語錄",
    "X71n1409_001:0115b24": "門人　可橖　祖安　具德　宗滿　編",
    "X71n1409_001:0115c01": "師於至治二年壬戌。五月十八日。受。",
    "X71n1409_001:0115c02": "行宣政院請。入寺。指山門云。走遍四天下底人。不知",
    "X71n1409_001:0115c03": "有入門句。三門下香爐。却知有入門句。還會麼。昆侖",
    "X71n1409_001:0115c04": "奴著鐵袴。",
    "X71n1409_001:0115c05": "佛殿。日面月面。桃花李花。燒香禮拜。釆奔齪家。",
    "X71n1409_001:0115c06": "據室。譬如擲劍揮空。莫問及之不及。臨濟德山。過者",
    "X71n1409_001:0115c07": "邊立。",
    "X71n1409_001:0115c08": "拈江湖疏。魯多君子。秦豈無人。美玉精金。陽春白雪。",
    "X71n1409_001:0115c09": "指法座云。登山須到頂。入海須到底。坐斷上頭關。清",
    "X71n1409_001:0115c10": "風來未已。便陞座。祝",
    "X71n1409_001:0115c11": "聖畢。就座。道場和尚。白槌云。法筵龍象眾。當觀第一",
    "X71n1409_001:0115c12": "義。師云。大凡激揚向上宗乘。也須是箇人始得。你若",
    "X71n1409_001:0115c13": "橫吞巨海。我即背負須彌。你若按劍上來。我即亞鎗",
    "X71n1409_001:0115c14": "相待。莫有當機不讓者麼。僧問。遠離澱阜。來鎮妙峯。",
    "X71n1409_001:0115c15": "祝贊一言。請師舉唱。師云。天高群象正。海闊百川朝。",
    "X71n1409_001:0115c16": "進云。如何是正法眼藏。師云。金雞唱徹扶桑曉。進云。",
    "X71n1409_001:0115c17": "如何是金剛正體。師云露。進云。如何是文殊普賢大",
    "X71n1409_001:0115c18": "人境界。師云。不勞再問。進云。如何是第一義諦。師云。",
    "X71n1409_001:0115c19": "夜叉把火。僧禮拜。師乃云。天下無二道。綿歷萬世。卓",
    "X71n1409_001:0115c20": "爾常存。聖人無兩心。日應萬幾。巍然不動。彌綸天地。",
    "X71n1409_001:0115c21": "混茫太虗。不見其眹。鼓橐陰陽。陶鑄萬物。不宰其功。",
    "X71n1409_001:0115c22": "諸佛出世。謂之一大事因緣。祖師西來。謂之第一義",
    "X71n1409_001:0115c23": "諦。又謂之大總持門。謂之金剛正體。謂之頂王三昧。",
    "X71n1409_001:0115c24": "謂之浮幢王剎海。謂之文殊普賢大人境界。大覺世",
    "X71n1409_001:0116a01": "尊。於靈山會上。拈一枝華。普示大眾。金色頭陀。便乃",
    "X71n1409_001:0116a02": "破顏微咲。彌勒大士。於一時中。成就五百億天子。同",
    "X71n1409_001:0116a03": "證無生法忍。歷代祖師。天下老和尚。各各出興。廓示",
    "X71n1409_001:0116a04": "人天正眼。闡揚直指真宗。獨坐大雄峯。放你三頓棒。",
    "X71n1409_001:0116a05": "麻三斤。乾屎橛。庭前栢樹子。鎮州蘿蔔頭。莫非此道",
    "X71n1409_001:0116a06": "此心之所發現。如阿伽陀藥。能療一切難醫之病。如",
    "X71n1409_001:0116a07": "獅子筋琴。一鼓則羣音頓絕。一一騰今煥古。頭頭玉",
    "X71n1409_001:0116a08": "轉珠回。直得天成地平。河清海晏。正與麼時。且謳歌",
    "X71n1409_001:0116a09": "鼓腹。共樂無為一句。又作麼生道。堯舜不章民自化。",
    "X71n1409_001:0116a10": "大家齊唱太平歌。",
    "X71n1409_001:0116a11": "復舉。大通智勝佛。十劫坐道場。佛法不現前。不得成",
    "X71n1409_001:0116a12": "佛道。鈍根阿師。釋迦老子。三大阿僧祇劫脩行。直得",
    "X71n1409_001:0116a13": "明星現時。方始悟道。鈍根阿師。涅槃會上。廣頟屠兒。",
    "X71n1409_001:0116a14": "放下屠刀。立地成佛。鈍根阿師。二員古佛。放過即不",
    "X71n1409_001:0116a15": "問。只如廣頟屠兒成佛。名作什麼。道場和尚。白云。諦",
    "X71n1409_001:0116a16": "觀法王法。法王法如是。便下座。",
    "X71n1409_001:0116a17": "至晚小參。僧問。一塵入正受。諸塵三昧起時如何。師",
    "X71n1409_001:0116a18": "云。小溪深處是何山。進云。一鏃破三關。是什麼人。師",
    "X71n1409_001:0116a19": "云。殘兵敗甲。進云。至道無難。惟嫌揀擇。此意如何。師",
    "X71n1409_001:0116a20": "云。者田厙奴。進云。百草頭上祖師意。作麼生會。師云。",
    "X71n1409_001:0116a21": "沒用處。進云。乞師方便。師喝云。退後退後。師乃云。馬",
    "X71n1409_001:0116a22": "駒踏殺天下人。江北江南。知音者少。瞎驢滅却正法",
    "X71n1409_001:0116a23": "眼。人間天上。意氣偏多。是佗直下兒孫。終不隈刀避",
    "X71n1409_001:0116a24": "箭。法隨法行。法幢隨處建立。譬如壯士展臂。不假他",
    "X71n1409_001:0116b01": "力。善舞太阿。不傷其手。所以出一藂林。入一保社。自",
    "X71n1409_001:0116b02": "然金聲玉振。雷厲風飛。無繫蟻之絲。偏要打鳳羅龍。",
    "X71n1409_001:0116b03": "無聚蠅之糝。足以生凡育聖。拈主丈。者裏莫有同聲",
    "X71n1409_001:0116b04": "相應。同氣相求底衲僧麼。卓主丈云。六月賣松風。人",
    "X71n1409_001:0116b05": "間恐無價。",
    "X71n1409_001:0116b06": "復舉。保福與長慶遊山。福以手指云。即者裏便是妙",
    "X71n1409_001:0116b07": "峯頂。慶云。是即是。可惜許。後舉似鏡清。清云。若不是",
    "X71n1409_001:0116b08": "孫公。便見髑髏遍野。雪竇頌云。玅峰孤頂草離離。拈",
    "X71n1409_001:0116b09": "得分明付與誰。不是孫公辨端的。髑髏著地幾人知。",
    "X71n1409_001:0116b10": "拈云。者兩箇老漢。游山也不了。然魚行水濁。鳥飛毛",
    "X71n1409_001:0116b11": "落。又爭恠得佗傍觀檢點。還會麼。大黠小癡螗捕蟬。",
    "X71n1409_001:0116b12": "有餘不足夔憐蚿。退食歸來北窓夜。一江風月闖漁",
    "X71n1409_001:0116b13": "舡。",
    "X71n1409_001:0116b14": "上堂。病僧半夏居溪寺。湖海禪流合自知。一陣西風",
    "X71n1409_001:0116b15": "起林末。蠟人跨得鐵牛歸。",
    "X71n1409_001:0116b16": "開爐上堂。三世諸佛。火燄上說法。歷代祖師。炭庫裏",
    "X71n1409_001:0116b17": "藏身。天下老和尚。冰稜上走馬。何山僧堂內。一萬三",
    "X71n1409_001:0116b18": "千箇炭團。明眼衲僧數不出。",
    "X71n1409_001:0116b19": "上堂。僧問。教中道。真法供養如來。如何是真法。師云。",
    "X71n1409_001:0116b20": "闍黎合喫山僧手中棒。僧云。謝師供養。師云。再犯不",
    "X71n1409_001:0116b21": "容。便打。師乃云。是真精進。是名真法供養如來。僧問",
    "X71n1409_001:0116b22": "雲門。如何是透法身句。門云。北斗裏藏身。豈不是真",
    "X71n1409_001:0116b23": "法供養。又問。如何是超佛越祖之談。門云。胡餅。豈不",
    "X71n1409_001:0116b24": "是真法供養。僧問古德。如何是佛法大意。德云。山前",
    "X71n1409_001:0116c01": "麥熟也未。豈不是真法供養。擊拂子。一舉四十九。",
    "X71n1409_001:0116c02": "元旦上堂。長春殿上金鐘動。萬歲山前玉漏遲。祝贊",
    "X71n1409_001:0116c03": "歸來日卓午。不知身在鳳凰池。",
    "X71n1409_001:0116c04": "元宵上堂。拈主丈。卓一下。過去燈明佛。本光瑞如此。",
    "X71n1409_001:0116c05": "現在燈明佛。本光瑞如此。未來燈明佛。本光瑞如此。",
    "X71n1409_001:0116c06": "拈燈籠來佛殿裏。將山門安燈籠上。卓主丈。喝一喝。",
    "X71n1409_001:0116c07": "上堂。今日乃如來大師。入滅之辰。諸人還知麼。摩胸",
    "X71n1409_001:0116c08": "告眾。槨露雙趺。迦葉顰眉。波旬起舞。人天號慟。大眾",
    "X71n1409_001:0116c09": "嗚呼。血現如波羅奢華。聲震乎大千沙界。八壜舍利。",
    "X71n1409_001:0116c10": "流布天上人間。一箇金棺。拋在拘尸城外。千張白[疊*毛]。",
    "X71n1409_001:0116c11": "百尺香樓。烟滅灰飛。珠回玉轉。示金剛之正體。轉[宋-木+取]",
    "X71n1409_001:0116c12": "後之法輪。所以道。山河及日月。時至皆歸盡。未甞有",
    "X71n1409_001:0116c13": "一法。不被無常吞。汝等諸人。為佛弟子。當勤精進。圖",
    "X71n1409_001:0116c14": "報佛恩。但念無常。慎勿放逸。",
    "X71n1409_001:0116c15": "上堂。僧問。祖師道。心隨萬境轉。轉處實能幽。時如何。",
    "X71n1409_001:0116c16": "師云。春風吹解玉壺冰。進云。隨流認得性。無喜亦無",
    "X71n1409_001:0116c17": "憂。又作麼生。師云。趙州東院西。師乃云。心隨萬境轉。",
    "X71n1409_001:0116c18": "轉處實能幽。隨流認得性。無喜亦無憂。竪起拂子。者",
    "X71n1409_001:0116c19": "箇是拂子。喚什麼作心。目前是露柱。喚什麼作性。轉",
    "X71n1409_001:0116c20": "山河大地。歸自己。即易。轉自己。歸山河大地。即難。露",
    "X71n1409_001:0116c21": "柱吞却乾坤。祖師在你脚底。",
    "X71n1409_001:0116c22": "金山大會歸上堂。僧問。金山說法動王臣。六趣昏迷",
    "X71n1409_001:0116c23": "脫苦輪。浩浩千人萬人海。憑師一句報",
    "X71n1409_001:0116c24": "皇恩。今日歸來。請師說法。師云。我不敢輕於汝等。汝",
    "X71n1409_001:0117a01": "等皆當作佛。進云。靈山授記。何異今日。師云。大似不",
    "X71n1409_001:0117a02": "曾齋。進云。與麼則大眾沾恩。學人禮謝。便禮拜。師乃",
    "X71n1409_001:0117a03": "云。靈山會上。以佛法。付囑國王大臣。外護流通。令法",
    "X71n1409_001:0117a04": "久住。驗在今日。此際金山大會。誠非小緣。山僧得與",
    "X71n1409_001:0117a05": "四十一人善知識。一千五百比丘僧。同入如來大光",
    "X71n1409_001:0117a06": "明藏。各說不二法門。共揚第一義諦。如帝網珠。交光",
    "X71n1409_001:0117a07": "相羅。光光互攝。無壞無雜。如入毗盧樓閣。一切諸佛",
    "X71n1409_001:0117a08": "境界。悉皆現前。如入龍王宮殿。百寶莊嚴。悉皆具足。",
    "X71n1409_001:0117a09": "如入薝蔔之林。唯聞薝蔔之香。不聞餘香。如入迦陵",
    "X71n1409_001:0117a10": "頻伽群中。唯聞頻伽之音。不聞餘音。譬如虗空。普徧",
    "X71n1409_001:0117a11": "一切。於諸境界。平等隨入。山僧所見如是。且諸人。九",
    "X71n1409_001:0117a12": "十日內。在大光明藏中安居。大光明藏自恣。畢竟所",
    "X71n1409_001:0117a13": "見。與山僧。是同是別。良久。縱然為客樂。不似在家貧。",
    "X71n1409_001:0117a14": "端午上堂。古有良醫。名曰耆婆。或以一草治眾病。或",
    "X71n1409_001:0117a15": "以眾草治一病。或以一草治一病。或以眾草治眾病。",
    "X71n1409_001:0117a16": "在耆婆用之何如耳。及乎耆婆死。百草皆泣。耆婆既",
    "X71n1409_001:0117a17": "能以百草。治一切眾生之病。因甚耆婆病。無藥可醫。",
    "X71n1409_001:0117a18": "為復是百草。不醫耆婆之病。為復是耆婆之病。非□",
    "X71n1409_001:0117a19": "草之可醫。請大眾。下一轉語。",
    "X71n1409_001:0117a20": "朝廷念藏經。滿散上堂。十方如來。諸大開士。為聽法",
    "X71n1409_001:0117a21": "故。各持千莖金色蓮花。奉供堪忍世界釋迦世尊。請",
    "X71n1409_001:0117a22": "轉法輪。度諸群品。竪起拂子。只今千莖金色蓮花。自",
    "X71n1409_001:0117a23": "九重頒降。而來落在何山手中。以此奉供一切佛陀。",
    "X71n1409_001:0117a24": "則放眉間光。照大千界。以此奉供達摩。則了達一切",
    "X71n1409_001:0117b01": "諸法空相。以此奉供一切僧伽。則心華發明。續佛慧",
    "X71n1409_001:0117b02": "命。以此奉供日月星辰。則晝夜舒光。破諸幽暗。以此",
    "X71n1409_001:0117b03": "奉供天龍藥叉。則各隨本願。擁護正法。以此奉供十",
    "X71n1409_001:0117b04": "大山王。則須彌岌嶪。以此奉供四大海若。則海水騰",
    "X71n1409_001:0117b05": "波。擊拂子。風以時雨以時。五糓登萬民樂。一塵一佛",
    "X71n1409_001:0117b06": "國。一葉一釋迦。堪報不報之恩。以助無為之化。",
    "X71n1409_001:0117b07": "上堂。百丈祖師。剏立規繩。如懸萬石之鐘。大扣大鳴。",
    "X71n1409_001:0117b08": "小扣小鳴。如駕千鈞之弩。一發一中。百發百中。故我",
    "X71n1409_001:0117b09": "兩序賢佐。深領厥旨。如龍得水。似虎靠山。進退合宜。",
    "X71n1409_001:0117b10": "主賓相得。當念大法垂秋。各出隻手。扶樹宗綱。令法",
    "X71n1409_001:0117b11": "久住。",
    "X71n1409_001:0117b12": "上堂。古人道。風不鳴條。雨不破塊。即且止。作麼生打",
    "X71n1409_001:0117b13": "得箇翻車筋斗。到梵天去。古人道。說得一丈。不如行",
    "X71n1409_001:0117b14": "取一尺。說得一尺。不如行取一寸。山僧不敢望汝諸",
    "X71n1409_001:0117b15": "人。打箇翻車筋斗。到梵天去。今辰是七月初一。大家",
    "X71n1409_001:0117b16": "普請。向山前行道一遭。也教知有祖翁田地。四至分",
    "X71n1409_001:0117b17": "明。鉢盂裏飯是米做。",
    "X71n1409_001:0117b18": "元旦上堂。從文殊門入者。墻壁瓦礫。為汝發機。從觀",
    "X71n1409_001:0117b19": "音門入者。蝦蟇蚯蚓。為汝發機。從普賢門入者。不動",
    "X71n1409_001:0117b20": "步而到。只今三門俱開。畢竟從何門而入。元正啟祚。",
    "X71n1409_001:0117b21": "萬物咸新。伏惟。文殊普賢觀音大士。各各起居輕利。",
    "X71n1409_001:0117b22": "喝一喝。",
    "X71n1409_001:0117b23": "上堂。舉雲門問首座。山河大地與自己。是同是別。坐",
    "X71n1409_001:0117b24": "云同。門云。一切物命。飛蛾蟻子。與自己。是同是別。坐",
    "X71n1409_001:0117c01": "云同。門云。好好借問。何得干戈相待。師拈云。針劄不",
    "X71n1409_001:0117c02": "入。水洒不著。則不無首座。石上栽花。空中挂劒。還是",
    "X71n1409_001:0117c03": "雲門始得。",
    "X71n1409_001:0117c04": "元宵上堂。十五日已前。風不鳴條。雨不破塊。十五日",
    "X71n1409_001:0117c05": "已後。燈籠跳入露柱。佛殿走出山門。正當十五日。人",
    "X71n1409_001:0117c06": "天交接。坐立儼然。如倚天長劍。凜凜神威。似鐵牛之",
    "X71n1409_001:0117c07": "機。羅籠不住。清凉山中萬菩薩。到處覓不得。元來總",
    "X71n1409_001:0117c08": "在者裏。拈主丈。卓一下。下座。",
    "X71n1409_001:0117c09": "初祖忌拈香。竺土大仙心。東西密相付。梁王挽不回。",
    "X71n1409_001:0117c10": "魏主推不去。聖諦廓然。是何章句。直指單傳。無本可",
    "X71n1409_001:0117c11": "據。玉簫吹出鳳城春。靈踪更在猨啼處。",
    "X71n1409_001:0117c12": "因副寺入塔。只者裏是正因。出家者之所住處。是護",
    "X71n1409_001:0117c13": "惜常住。如護眼睛者之所住處。是髑髏識盡。生死兩",
    "X71n1409_001:0117c14": "忘者之所住處。脚踏金船海月高。無根樹下蹲龍虎。",
    "X71n1409_001:0117c15": "上堂。僧問。世尊升座。文殊白槌。世尊便下座。是什麼",
    "X71n1409_001:0117c16": "人境界。師云。石筍抽條長丈二。進云。趙州繞禪牀。還",
    "X71n1409_001:0117c17": "當得轉藏也無。師云。風吹不入。水洒不著。師乃云。若",
    "X71n1409_001:0117c18": "也舉揚宗旨。須彌直教粉碎。若也說佛說祖。海水便",
    "X71n1409_001:0117c19": "須枯竭。趙州遶禪牀。與汝轉藏竟。文殊才白槌。世尊",
    "X71n1409_001:0117c20": "便下座。明月夜光。多逢按劍。焦桐古調。自有知音。",
    "X71n1409_001:0117c21": "至節上堂。一冬二冬。叉手當胸。百一十城。大人境界。",
    "X71n1409_001:0117c22": "一毛孔內。古佛家風。拈拄杖。卓一下。龍袖拂開全體",
    "X71n1409_001:0117c23": "現。象王行處絕狐踪。",
    "X71n1409_001:0117c24": "上堂。舉僧問雪峯。元正一日。四相盡朝。未審王有何",
    "X71n1409_001:0118a01": "祗待。峯云。四相隨年老。真王不預春。頌云。萬國衣冠",
    "X71n1409_001:0118a02": "萬國春。昆虫草木悉歸仁。",
    "X71n1409_001:0118a03": "大元扶得真天子。還是商山四老人。",
    "X71n1409_001:0118a04": "上堂。古德道。菩提涅槃。真如佛性。名異體同。真心妄",
    "X71n1409_001:0118a05": "心。佛智世智。名同體異。鎔瓶盤釵釧為一金。攪酥酪",
    "X71n1409_001:0118a06": "醍醐為一味。春色無高下。花枝自短長。",
    "X71n1409_001:0118a07": "兩班進退上堂。何山門下。以萬象森羅為聽徒。以草",
    "X71n1409_001:0118a08": "木藂林為輔弼。主賓互用。左右逢原。賓則始終賓。主",
    "X71n1409_001:0118a09": "則始終主。青蘿夤緣。直上寒松之頂。白雲淡泞。出沒",
    "X71n1409_001:0118a10": "太虗之中。",
    "X71n1409_001:0118a11": "端午上堂。拈主丈。者一莖草。等閑拈出。照見天下人",
    "X71n1409_001:0118a12": "心肝五臟。佛病祖病。一切魔病。悉皆消滅。文殊善財。",
    "X71n1409_001:0118a13": "總摸索不著。卓主丈下座。",
    "X71n1409_001:0118a14": "高麗真長老至上堂。達磨不來東土。二祖不往西天。",
    "X71n1409_001:0118a15": "保壽不渡河。玄沙不出嶺。各人脚跟下。好與三十棒。",
    "X71n1409_001:0118a16": "拽取占波國。與新羅國鬪頟。即且置。且道。金剛山與",
    "X71n1409_001:0118a17": "水晶宮耳語。箇什麼。擊拂子。一葉落天下秋。",
    "X71n1409_001:0118a18": "小參□□□　自然等　編",
    "X71n1409_001:0118a19": "結制。無上法王。有大陀羅尼門。圓而無內。方而無外。",
    "X71n1409_001:0118a20": "無內無外。聖凡普會。若入得此門。則百千三昧門。百",
    "X71n1409_001:0118a21": "千總持門。百千解脫門。一時證入。二六時中。四威儀",
    "X71n1409_001:0118a22": "內。撞倒燈籠。磕破露柱。且莫麤心好。睦州和尚道。未",
    "X71n1409_001:0118a23": "得箇入頭。須得箇入頭。若得箇入頭。不得孤負老僧。",
    "X71n1409_001:0118a24": "雪峯和尚道。盡大地是個解脫門。把手拽不入。且道。",
    "X71n1409_001:0118b01": "古人意。在什麼處。今時道流。多是自生退屈。自生難",
    "X71n1409_001:0118b02": "易。未證謂證。未得謂得。聞聲被聲礙。見色被色礙。見",
    "X71n1409_001:0118b03": "空被空礙。見山被山礙。見水被水礙。見佛被佛礙。見",
    "X71n1409_001:0118b04": "魔被魔礙。欲得獨步大方。直須高超三界。何謂三界。",
    "X71n1409_001:0118b05": "貪是欲界。嗔是色界。癡是無色界。你一念貪。便被水",
    "X71n1409_001:0118b06": "溺。你一念嗔。便被火燒。你一念癡。便被風飄。若離得",
    "X71n1409_001:0118b07": "者三種。便是出三界外人。聞聲不被聲礙。見色不被",
    "X71n1409_001:0118b08": "色礙。見空不被空礙。見山不被山礙。見水不被水礙。",
    "X71n1409_001:0118b09": "見佛不被佛礙。見魔不被魔礙。說長期短期。不被長",
    "X71n1409_001:0118b10": "期短期礙。說安居禁足。不被安居禁足礙。一切處自",
    "X71n1409_001:0118b11": "由。一切處無礙。拍禪牀云。如人上山。各自努力。",
    "X71n1409_001:0118b12": "解夏。黃金真人鐵面具。開眼覰著。凜凜風生。遠山作",
    "X71n1409_001:0118b13": "眉紅杏腮。開得口來。早成話墮。東弗于逮打鼓。南瞻",
    "X71n1409_001:0118b14": "部洲小參。西瞿耶尼安居。北鬱單越自恣。日月居忉",
    "X71n1409_001:0118b15": "利之上。四禪無風火之災。汝等諸人。坐在清凉界中。",
    "X71n1409_001:0118b16": "那裏知得。江南兩浙。春寒秋熱。喝一喝。",
    "X71n1409_001:0118b17": "結夏。只此處。便是妙峯孤頂。龍蛇混雜。凡聖同居。南",
    "X71n1409_001:0118b18": "來者上間安排。北來者下間安著。鼻孔廝拄。赤肉相",
    "X71n1409_001:0118b19": "挨。壁立萬仞底。軟似綿團。和泥合水底。渾鋼打就。耳",
    "X71n1409_001:0118b20": "裏著得無邊香水海。眼裏著得百億須彌盧。九十日",
    "X71n1409_001:0118b21": "內。佛眼也覰佗不破。只如大通智勝佛。十劫坐道場。",
    "X71n1409_001:0118b22": "因甚不得成佛道。待小溪水逆流。即向汝道。",
    "X71n1409_001:0118b23": "結夏。清機歷掌。三十三天撲帝鐘。大用現前。當陽打",
    "X71n1409_001:0118b24": "動關南鼓。衲僧家。舉一步。踏翻四大香水海。不喚作",
    "X71n1409_001:0118c01": "禁足得麼。動一念。推倒百億須彌盧。不喚作安居得",
    "X71n1409_001:0118c02": "麼。所以道。若立一塵。野老顰蹙。不立一塵。野老謳歌。",
    "X71n1409_001:0118c03": "百草頭上。罷却干戈。閙市門頭。識取自己。一月普現",
    "X71n1409_001:0118c04": "一切水。一切水月一月攝。成就八萬四千塵勞門。彈",
    "X71n1409_001:0118c05": "指三生六十劫。",
    "X71n1409_001:0118c06": "冬至。三世諸佛不知有。羊頭車子推明月。狸奴白牯",
    "X71n1409_001:0118c07": "却知有。沒底船兒載曉風。洞明格外真規。漏泄劫前",
    "X71n1409_001:0118c08": "消息。有句無句。如藤倚樹。樹倒藤枯。句歸何處。矮師",
    "X71n1409_001:0118c09": "叔。三千里賣却布單。即不問。老大溈。因甚放下泥盤。",
    "X71n1409_001:0118c10": "呵呵大咲。擊拂子。九九陽生第一爻。冬至寒食一百",
    "X71n1409_001:0118c11": "五。",
    "X71n1409_001:0118c12": "歲除云。日遷月化。歲去年來。天寒人寒。各宜保愛。常",
    "X71n1409_001:0118c13": "啼菩薩。賣却心肝。教誰學般若。善財童子。走得脚生",
    "X71n1409_001:0118c14": "瘡。至今無消息。山前王大公。一百二十歲。騎一頭水",
    "X71n1409_001:0118c15": "牯牛。從南村至北村。過東村至西村。報道。漸漸雞皮",
    "X71n1409_001:0118c16": "鶴髮。看看行步龍鍾。惟有徑路脩行。但看一頭水牯。",
    "X71n1409_001:0118c17": "水牯水牯。四蹄踏土。皮好鞔鼓。角好吹鳴哩鳴。且道",
    "X71n1409_001:0118c18": "是何曲調。臘月二十九。",
    "X71n1409_001:0118c19": "月江和尚住湖州道場禪寺語錄",
    "X71n1409_001:0118c20": "門人　慧觀　壽椿　德粹　等　編",
    "X71n1409_001:0118c21": "師於天曆二年。八月十五日。受請入寺。指山門云。此",
    "X71n1409_001:0118c22": "是千聖共行底門戶。諸人得箇入處。不得孤負山僧。",
    "X71n1409_001:0118c23": "祖堂。石從空裏立。火向水中焚。祖師肉猶煖在。",
    "X71n1409_001:0118c24": "陞座。拈香祝",
    "X71n1409_001:0119a01": "聖畢。就座云。我本無心。有所希求。今此寶藏。自然而",
    "X71n1409_001:0119a02": "至。莫有窺藩而入。據鼎而甞者麼。僧出問。輟妙峯之",
    "X71n1409_001:0119a03": "祖席。踞虎阜之道場。如何是不動尊。答云。八十翁翁",
    "X71n1409_001:0119a04": "輥繡毬。僧云。今日開堂。願聞祝贊。答云。一人有慶。兆",
    "X71n1409_001:0119a05": "民賴之。僧云。如何是雲峰境。答云。堦前合抱香入雲。",
    "X71n1409_001:0119a06": "屋底清池照瑤席。僧云。如何是境中人。答云。鼻孔撩",
    "X71n1409_001:0119a07": "天不受穿。僧云。人境已蒙師指示。向上玄關。事若何。",
    "X71n1409_001:0119a08": "答云。玉本無瑕。雕文喪德。僧禮拜。師乃云。道場山頂",
    "X71n1409_001:0119a09": "何山麓。事屬一家。江月照兮松風吹。面目現在。五百",
    "X71n1409_001:0119a10": "年來。據此牀座者。莫不龍驤虎驟。電卷星蜚。總是鶻",
    "X71n1409_001:0119a11": "眼鷹睛。銅頭鐵頟。及乎山僧到來。已是落七落八了",
    "X71n1409_001:0119a12": "也。喝一喝。神光不昧。萬古徽猷。入此門來。莫存知解。",
    "X71n1409_001:0119a13": "所以道。我若真正舉揚宗教。正須法堂前。草深一丈。",
    "X71n1409_001:0119a14": "然事無一向。理出多端。且向建化門中。通箇消息。竪",
    "X71n1409_001:0119a15": "起拂子云。看看。瓦礫堆頭。黃金滿地。一莖草上。玉殿",
    "X71n1409_001:0119a16": "崢嶸。塵塵是解脫之場。剎剎有通霄之路。諸山宿德。",
    "X71n1409_001:0119a17": "常為苦海津梁。兩序耆年。永作山門柱石。重光祖道。",
    "X71n1409_001:0119a18": "大振玄風。翠竹黃華。均沾至化。樵歌漁唱。共樂升平。",
    "X71n1409_001:0119a19": "正與麼時。畢竟功歸何所。擊拂子。一統乾坤新日月。",
    "X71n1409_001:0119a20": "大千沙界舊山河。",
    "X71n1409_001:0119a21": "復舉。僧問百丈。如何是奇特事。丈云。獨坐大雄峯。僧",
    "X71n1409_001:0119a22": "禮拜。丈便打。頌云。大雄峯頂坐巍巍。兔角拈來好畫",
    "X71n1409_001:0119a23": "眉。談咲據他獅子窟。阿誰奪我鳳凰池。一天明月照",
    "X71n1409_001:0119a24": "瑤席。滿院秋風生桂枝。稽首祝",
    "X71n1409_001:0119b01": "君無量壽。大家同樂太平時。",
    "X71n1409_001:0119b02": "當晚小參。僧問。靈山話月。曹溪指月。此意如何。答云。",
    "X71n1409_001:0119b03": "清平時節。切忌訛言。僧云。馬大師。三人翫月。又作麼",
    "X71n1409_001:0119b04": "生。答云。一波纔動萬波隨。僧云。一人道。正好供養。一",
    "X71n1409_001:0119b05": "人道。正好修行。一人拂袖歸眾。未審孰優孰劣。答云。",
    "X71n1409_001:0119b06": "大家吹滅暗中行。僧云。馬大師道。經歸藏禪歸海。惟",
    "X71n1409_001:0119b07": "有普願。獨超物外。為復是褒是貶。答云。鐵蒺藜槌。轉",
    "X71n1409_001:0119b08": "弄轉危。僧禮拜。師乃云。百丈以前。無住持事。惟是穴",
    "X71n1409_001:0119b09": "處巖居。澗飲木食。所以孤峯萬仞。鳥道虗玄。碧落青",
    "X71n1409_001:0119b10": "霄。道人活計。好箇太平氣象。無端立規立矩。分主分",
    "X71n1409_001:0119b11": "賓。大朴既漓。淳風乃散。致使架大屋。著閑漢三百五",
    "X71n1409_001:0119b12": "百。閙浩浩地。九九百百。半青半白。德山臨濟。逞自己",
    "X71n1409_001:0119b13": "之查梨。雲門趙州。索遼天之高價。後代兒孫。接響承",
    "X71n1409_001:0119b14": "虗。喚鐘作甕。要扶竪他佛祖門風。直是天地懸隔。何",
    "X71n1409_001:0119b15": "如我雲峰門下。碩德耆年。各出隻手。擬將夜摩覩史",
    "X71n1409_001:0119b16": "之宮。移向雪峰瑤席之上。山僧乍入門來。聞得者箇",
    "X71n1409_001:0119b17": "消息。不覺手舞足蹈。遂呵呵大笑云。敗壞多年苕帚",
    "X71n1409_001:0119b18": "樁。等閑拈起定宗綱。君臣道合風雲會。不比諸方孟",
    "X71n1409_001:0119b19": "八郎。擊拂子。",
    "X71n1409_001:0119b20": "復舉。盤山示眾云。心月孤圓。光吞萬象。光非照境。境",
    "X71n1409_001:0119b21": "亦非存。光境俱忘。復是何物。拈云。盤山老人。向威音",
    "X71n1409_001:0119b22": "王已前。拈出一段奇特大事。直是風吹不入。水洒不",
    "X71n1409_001:0119b23": "著。山僧擬著隻眼。要與盤山相見。擊拂子。此夜一輪",
    "X71n1409_001:0119b24": "滿。清光何處無。",
    "X71n1409_001:0119c01": "留兩序上堂。禮非玉帛而不表。樂非鐘鼓而不傳。叢",
    "X71n1409_001:0119c02": "林股肱得人。三代禮樂。盡在是矣。拈主丈去。過去諸",
    "X71n1409_001:0119c03": "如來。風行草偃。現在諸菩薩。玉振金聲。未來脩學人。",
    "X71n1409_001:0119c04": "少你一分不得。卓主丈一下。",
    "X71n1409_001:0119c05": "開爐上堂。南方火爐頭。有則無賓主話。輕如太華。重",
    "X71n1409_001:0119c06": "若鴻毛。三世諸佛說不到。六代祖師提不起。天下老",
    "X71n1409_001:0119c07": "和尚。摸索不著。山僧不惜眉毛。為諸人說破。良久云。",
    "X71n1409_001:0119c08": "一牛飲水。五馬不嘶。",
    "X71n1409_001:0119c09": "法堂僧堂成上堂。僧問。古人云。若據真正舉揚。法堂",
    "X71n1409_001:0119c10": "前。直須草深一丈始得。此意如何。師云。長劍倚天寒。",
    "X71n1409_001:0119c11": "進云。寧可閑却七間僧堂。不怕佛法爛却。又作麼生。",
    "X71n1409_001:0119c12": "師云。拋磚引玉。進云。且道牧石老禪。一力建造法堂",
    "X71n1409_001:0119c13": "僧堂。與古人。是同是別。師云。不向如來行處行。僧禮",
    "X71n1409_001:0119c14": "拜。師乃云。極大同小。不見邊表。極小同大。忘絕境界。",
    "X71n1409_001:0119c15": "山僧以十方剎土為伽藍。以無邊法界為堂宇。以森",
    "X71n1409_001:0119c16": "羅萬象為參徒。以八部天龍為眷屬。進一步。踢著須",
    "X71n1409_001:0119c17": "彌燈王鼻孔。退一步。踏著陳如尊者脊梁。直饒金牛",
    "X71n1409_001:0119c18": "舞飯而來。趙州靠杖即出。正是魯般門下弄斤斧。要",
    "X71n1409_001:0119c19": "見斬新日月。特地乾坤。須是我牧石老禪始得。委悉",
    "X71n1409_001:0119c20": "麼。驚群須是英靈漢。敵勝還他獅子兒。",
    "X71n1409_001:0119c21": "請執事上堂。僧問。如何是理無碍法界。答云。頭陀石",
    "X71n1409_001:0119c22": "被莓苔褁。僧云。如何是事無碍法界。答云。掬水月在",
    "X71n1409_001:0119c23": "手。弄花香滿衣。僧云。如何是理事無碍法界。答云。巢",
    "X71n1409_001:0119c24": "知風穴知雨。僧云。如何是事事無碍法界。答云。石從",
    "X71n1409_001:0120a01": "空裏立。火向水中焚。僧云。恁麼則昔日祖師。今朝和",
    "X71n1409_001:0120a02": "尚。答云。不可借他鼻孔出氣。僧云。謝師答話。拂袖歸",
    "X71n1409_001:0120a03": "眾。師乃云。理法界。事法界。理事無碍法界。事事無礙",
    "X71n1409_001:0120a04": "法界。舉拂子云。者箇是什麼法界。若也不會。更與汝",
    "X71n1409_001:0120a05": "指出。經歸藏禪歸海。是藏主法界。客來須看。賊來須",
    "X71n1409_001:0120a06": "扞。是知客法界。栽菜根向上。二年同一春。是典座法",
    "X71n1409_001:0120a07": "界。刈得三百箇祖師頭。是直歲法界。作麼生是長老",
    "X71n1409_001:0120a08": "法界。碧眼胡僧笑點頭。此時山僧都不會。擊拂子。",
    "X71n1409_001:0120a09": "上堂。新年佛法。如何指南。清池瑤席。覿面相參。普賢",
    "X71n1409_001:0120a10": "高繫象王袴。妙德長拖獅子衫。且道。無位真人。還受",
    "X71n1409_001:0120a11": "歲也無。明破則不堪。",
    "X71n1409_001:0120a12": "上堂。僧問。日月居忉利之上。四禪無風火之灾。未審",
    "X71n1409_001:0120a13": "是何人境界。答云。胡張三黑李四。僧云。只如燈明如",
    "X71n1409_001:0120a14": "來。走入露柱裏藏身。和尚為什麼不知。答云。陳蒲鞋",
    "X71n1409_001:0120a15": "周金剛。僧云。雲門大師。因甚却向山門頭合掌。佛殿",
    "X71n1409_001:0120a16": "裏燒香。答云。牛頭南馬頭北。僧禮拜。師乃云。好箇元",
    "X71n1409_001:0120a17": "宵節。無油不點燈。乾坤新雨露。雲水舊師僧。石虎翻",
    "X71n1409_001:0120a18": "身轉。泥牛盡力耕。太平無一事。日午打三更。",
    "X71n1409_001:0120a19": "佛涅槃上堂。舉唐順宗。問佛光滿禪師云。佛從何方",
    "X71n1409_001:0120a20": "來。滅向何方去。既言常在世。佛今在何處。答云。佛從",
    "X71n1409_001:0120a21": "無為來。滅向無為去。法身等虗空。常在無心處。帝大",
    "X71n1409_001:0120a22": "悅。師云。法身廣大等虗空。生滅何須較異同。夾道桃",
    "X71n1409_001:0120a23": "花風雨後。馬蹄何處避殘紅。",
    "X71n1409_001:0120a24": "上堂。舉僧問廣德周和尚云。阿逸多。不斷煩惱。不脩",
    "X71n1409_001:0120b01": "禪定。佛說此人。成佛無疑。此理如何。周云。鹽又盡炭",
    "X71n1409_001:0120b02": "又無。僧云。鹽盡炭無時如何。周云。愁人莫向愁人說。",
    "X71n1409_001:0120b03": "說向愁人愁殺人。頌云。行看山兮坐看山。春風花鳥",
    "X71n1409_001:0120b04": "自關關。善財別後無人到。樓閣門開盡日閑。",
    "X71n1409_001:0120b05": "法座新成上堂。大眾。此處即是毗盧遮那如來所處。",
    "X71n1409_001:0120b06": "憍尸迦須彌山頂。善法之堂。此座即是普光明藏。獅",
    "X71n1409_001:0120b07": "子之座。此盖即是寶積長者所獻之盖。徧覆三千大",
    "X71n1409_001:0120b08": "千世界。其座高出八萬四千由旬。其堂高一十六萬",
    "X71n1409_001:0120b09": "由旬。一一軒窓。一一欄檻。一一莊嚴藏。交光相羅。如",
    "X71n1409_001:0120b10": "寶絲網。如普賢毛孔。如彌勒樓閣。諸佛剎海。一一現",
    "X71n1409_001:0120b11": "前。無壞無雜。所謂諸佛曾來入此堂。是故此堂最嚴",
    "X71n1409_001:0120b12": "淨。諸佛曾來坐此座。是故此座最吉祥。諸佛曾受此",
    "X71n1409_001:0120b13": "寶盖。是故此盖最殊特。須知此堂此座此盖。不從天",
    "X71n1409_001:0120b14": "降。不從地涌。皆從我山中牧石老禪。根本智中之所",
    "X71n1409_001:0120b15": "流出。竪窮三際。則三際圓融。橫亘十方。則十方通暢。",
    "X71n1409_001:0120b16": "擊拂子。虗空可量風可擊。無能盡說佛功德。",
    "X71n1409_001:0120b17": "浴佛上堂。僧問。佛身無為。不墮諸數。因甚向王宮降",
    "X71n1409_001:0120b18": "生。答云。莫謗瞿曇好。僧云。爭奈指天指地何。答云。黃",
    "X71n1409_001:0120b19": "葉止兒啼。僧云。未諗。諸佛出世。為什麼邊事。答云。离",
    "X71n1409_001:0120b20": "婁行處浪滔天。師乃云。若人欲入佛境界。當淨其意",
    "X71n1409_001:0120b21": "如虗空。遠離妄想及諸取。令心所向皆無碍。諸禪德。",
    "X71n1409_001:0120b22": "拈起勺子。便被勺子碍。浴得者箇。浴不得那箇。便被",
    "X71n1409_001:0120b23": "那箇碍。浴得那箇。浴不得者箇。便被者箇礙。作麼生",
    "X71n1409_001:0120b24": "得所向皆無碍去。向悉達太子。未出母胎以前。道將",
    "X71n1409_001:0120c01": "一句來。",
    "X71n1409_001:0120c02": "陀羅麻室利皇后賜衣上堂。迦葉上行衣。輪王髻中",
    "X71n1409_001:0120c03": "寶。得來本自無心。披處短長恰好。且如何是報德酬",
    "X71n1409_001:0120c04": "恩底句。昨夜日輪開桂花。今朝月窟生芝草。",
    "X71n1409_001:0120c05": "都寺辦齋上堂。雲門喫胡餅。咬著帝釋鼻孔。雲峯喫",
    "X71n1409_001:0120c06": "餕饀。咬著憍梵鉢提舌頭。諸人二時上堂。喫粥喫飯。",
    "X71n1409_001:0120c07": "合作麼生。忽然咬破一箇鐵酸饀。方知帝釋鼻孔。只",
    "X71n1409_001:0120c08": "是憍梵鉢提舌頭。憍梵鉢提舌頭。只是帝釋鼻孔。不",
    "X71n1409_001:0120c09": "見道。一切智智清淨。無二無二分。無別無斷故。喝一",
    "X71n1409_001:0120c10": "喝。",
    "X71n1409_001:0120c11": "上堂。僧問。如何是千尺舍那之身。師云。肥不露肉。瘦",
    "X71n1409_001:0120c12": "不露骨。進云。如何是丈六紫磨金色之身。師云。切忌",
    "X71n1409_001:0120c13": "認奴作郎。進云。和尚且莫壓良為賤。師云。山僧從來",
    "X71n1409_001:0120c14": "柳下惠。師乃云。有時拈龜毛拂子。作丈六金身。有時",
    "X71n1409_001:0120c15": "將丈六金身。作龜毛拂子。七顛八倒。簸土揚塵。是你",
    "X71n1409_001:0120c16": "諸人。還知雲峯落處麼。當機覿面提。覿面當機疾。堪",
    "X71n1409_001:0120c17": "笑鬪雞人。水牛也不識。",
    "X71n1409_001:0120c18": "雪中上堂。僧問。達磨少林九年面壁。二祖立雪齊腰。",
    "X71n1409_001:0120c19": "必竟為什麼邊事。答云。罕逢穿耳客。多是刻舟人。進",
    "X71n1409_001:0120c20": "云。二祖道。弟子心未寧。乞師安心。此意如何。答云。閙",
    "X71n1409_001:0120c21": "市裏拋碌磚。進云。達磨道。將心來。與汝安。又作麼生。",
    "X71n1409_001:0120c22": "答云。陸地上駕鐵船。進云。二祖道。內外覓心。了不可",
    "X71n1409_001:0120c23": "得。磨云。與汝安心竟。為復是有心可安。無心可安。答",
    "X71n1409_001:0120c24": "云。點鐵化為金玉易。勸君除却是非難。僧便禮拜。師",
    "X71n1409_001:0121a01": "乃云。白牛露地。南泉無處尋蹤。香象渡河。普賢失其",
    "X71n1409_001:0121a02": "境界。寒凜凜玉樓起粟。白皚皚銀海生花。古佛堂前。",
    "X71n1409_001:0121a03": "燈籠起舞。夜明簾外。露柱交參。顯揚少室宗風。揭示",
    "X71n1409_001:0121a04": "新年佛法。太陽溢目。依然水綠山青。大地春回。直得",
    "X71n1409_001:0121a05": "河清海晏。拍禪牀。野老不知堯舜力。鼕鼕打皷樂豐",
    "X71n1409_001:0121a06": "年。",
    "X71n1409_001:0121a07": "佛涅槃上堂。僧問。始從鹿野苑。終至跋提河。於是二",
    "X71n1409_001:0121a08": "中間。未甞談一字。此理如何。師云。無孔鐵槌當面擲。",
    "X71n1409_001:0121a09": "進云。爭奈一大藏教何。師云。識取鈎頭意。莫認定盤",
    "X71n1409_001:0121a10": "星。進云。白雲乍可來青嶂。明月難教下碧天。師云。引",
    "X71n1409_001:0121a11": "不著。師乃云。釋迦老子。四十九年。三百餘會。大似幻",
    "X71n1409_001:0121a12": "師。幻出山河大地。草木叢林。城邑聚落。人畜草木。皆",
    "X71n1409_001:0121a13": "與實相。不相違背。末後復作幻虎。還食幻師。幻師既",
    "X71n1409_001:0121a14": "滅。諸幻隨滅。諸幻既滅。幻滅亦滅。良久拍禪牀云。雙",
    "X71n1409_001:0121a15": "林樹下少人行。多子塔前閙如市。",
    "X71n1409_001:0121a16": "上堂。舉僧問洞山。如何是古佛心。山云。巢知風穴知",
    "X71n1409_001:0121a17": "雨。師頌云。巢知風穴知雨。一句明明為君舉。森羅萬",
    "X71n1409_001:0121a18": "象盡交參。渤海新羅齊鼓舞。報諸人休莽鹵。古德有",
    "X71n1409_001:0121a19": "言兮先天為心祖。",
    "X71n1409_001:0121a20": "結制上堂。僧問。有句無句。如藤倚樹。此意如何。師云。",
    "X71n1409_001:0121a21": "無齒大虫當路坐。進云。疎山問。忽若樹倒藤枯。句歸",
    "X71n1409_001:0121a22": "何處。溈山呵呵大笑。又作麼生。師云。曹娥讀夜碑。進",
    "X71n1409_001:0121a23": "云。後來明招。為佗點破。還端的也無。師云。臨厓看滸",
    "X71n1409_001:0121a24": "眼。特地一場愁。進云。今日學人問和尚。樹倒藤枯。句",
    "X71n1409_001:0121b01": "歸何處。未審和尚。如何指示。師喝一喝。僧禮拜。師乃",
    "X71n1409_001:0121b02": "云。雪峯領眾。到浮江寄夏。自失一隻眼。西院留天平。",
    "X71n1409_001:0121b03": "商量兩錯。不惜幾莖眉。雲峰有年無德。也不留人過",
    "X71n1409_001:0121b04": "夏。商量兩錯。生風起草。也不領徒。諸方寄夏。帶水拖",
    "X71n1409_001:0121b05": "泥。也不探龍宮。蹋番巨海。也不入虎穴。踢倒須彌。只",
    "X71n1409_001:0121b06": "是飲水定渴。喫飯療飢。禪客相逢只彈指。此心能有",
    "X71n1409_001:0121b07": "幾人知。",
    "X71n1409_001:0121b08": "上堂。玄沙和尚道。者一片田地。分付諸人。多少時也。",
    "X71n1409_001:0121b09": "須知者一片田地。非七寶之所成就。晝夜常放無量",
    "X71n1409_001:0121b10": "寶光。不以日月所照為明。三世諸佛踏不著。六代祖",
    "X71n1409_001:0121b11": "師行不到。明眼衲僧覰不見。現前一眾。二六時中。行",
    "X71n1409_001:0121b12": "住坐臥。折旋俯仰。忽然蹉脚踏著。打箇翻車筋斗。甦",
    "X71n1409_001:0121b13": "醒起來。方知道。元來平似鏡。誰道爛如泥。",
    "X71n1409_001:0121b14": "七月旦。行道上堂。僧問。朝離東土。暮往西天。是什麼",
    "X71n1409_001:0121b15": "人。師云。十字街頭石敢當。進云。昨日有人從天台來。",
    "X71n1409_001:0121b16": "因甚向南岳去。師云。鮎魚上竹竿。進云。有一人。常在",
    "X71n1409_001:0121b17": "途中。不離家舍。有一人。常在家舍。不離途中。且道。孰",
    "X71n1409_001:0121b18": "優孰劣。師云。兔馬有角。牛羊無角。進云。恁麼則庭前",
    "X71n1409_001:0121b19": "一葉落。天下盡知秋。師云。知時別宜。堪作闍黎。僧禮",
    "X71n1409_001:0121b20": "拜。師乃云。三十年來住子胡。二時粥飯氣力麁。無事",
    "X71n1409_001:0121b21": "下山行一轉。借問時人會也無。子胡大似年老心孤。",
    "X71n1409_001:0121b22": "雲峰則不然。三四年來住道場。二時粥飯氣力強。普",
    "X71n1409_001:0121b23": "請下山行一轉。萬頃田疇[禾*巴]稏香。",
    "X71n1409_001:0121b24": "上堂。僧問。達磨面壁。意旨如何。師云。餿飯泥茶爐。進",
    "X71n1409_001:0121c01": "云。六祖踏碓。又作麼生。師云。兔子喫牛嬭。進云。一人",
    "X71n1409_001:0121c02": "道不識。一人道不會。意在什麼處。師云。鳳林吒之。僧",
    "X71n1409_001:0121c03": "禮拜。師乃云。達磨不識。九年面壁。六祖不會。長年踏",
    "X71n1409_001:0121c04": "碓。帶累兒孫。東倒西儡。新婦騎驢阿家牽。張公喫酒",
    "X71n1409_001:0121c05": "李公醉。好大哥。",
    "X71n1409_001:0121c06": "上堂。一二三四五六七。地水火風空覺識。一微塵內",
    "X71n1409_001:0121c07": "有真空。三世如來從此出。不是心。不是佛。不是物。大",
    "X71n1409_001:0121c08": "方獨步更由誰。頂門放出遼天鶻。",
    "X71n1409_001:0121c09": "上堂。僧問。夜來小參。和尚舉。僧問投子。大死底人。却",
    "X71n1409_001:0121c10": "活時如何。投子云。不許夜行。投明須到。意旨如何。師",
    "X71n1409_001:0121c11": "云。冬至前後。沙飛石走。進云。正堂和尚頌云。我疑千",
    "X71n1409_001:0121c12": "年蒼玉精。化為一片秋水骨。海神欲護護不得。一夜",
    "X71n1409_001:0121c13": "鰲頭忽擎出。未審正堂和尚。具什麼眼目。師云。急須",
    "X71n1409_001:0121c14": "著眼看仙人。莫看仙人手中扇。進云。只如和尚頌云。",
    "X71n1409_001:0121c15": "陽氣發時無硬地。秦時[車*度]輅鑽生花。淮西古佛舌無",
    "X71n1409_001:0121c16": "骨。爛嚼虗空吐出查。不妨與投子。把手共行。師云。山",
    "X71n1409_001:0121c17": "僧無此語。莫謗山僧好。進云。學人罪過。便禮拜。師乃",
    "X71n1409_001:0121c18": "云。雲門一曲。臈月二十五。雲峯一曲。仲冬二十五。葭",
    "X71n1409_001:0121c19": "管動飛灰。日輪正卓午。昨夜東海鯉魚。吞却南山猛",
    "X71n1409_001:0121c20": "虎。驚得文殊普賢。走入堂前露柱。喝一喝。",
    "X71n1409_001:0121c21": "上堂。僧問。新年頭佛法。鏡清道有。明教道無。未審古",
    "X71n1409_001:0121c22": "人意旨如何。師云。一對無孔鐵槌。進云。學人問和尚。",
    "X71n1409_001:0121c23": "新年頭。還有佛法也無。未審和尚。如何指示。師云。露",
    "X71n1409_001:0121c24": "柱開花。燈籠結果。僧便禮拜。師乃云。一年之計在春。",
    "X71n1409_001:0122a01": "一日之計在寅。正月建寅。元日屬寅。元正啟祚。萬物",
    "X71n1409_001:0122a02": "咸新。僧堂新。牀榻臥具新。飲食湯藥新。一堂禪衲。如",
    "X71n1409_001:0122a03": "鳳如麟。箇箇握靈蛇之寶。人人懷滄海之珍。且道。佛",
    "X71n1409_001:0122a04": "法還有新舊也無。喝一喝。",
    "X71n1409_001:0122a05": "請頭首上堂。善哉三下板。知識盡來參。既善知時節。",
    "X71n1409_001:0122a06": "吾今不再三。古人與麼道。大似按牛頭喫草。雲峰則",
    "X71n1409_001:0122a07": "不然。善哉三下板。收足上蒲團。脊梁生鐵鑄。透過祖",
    "X71n1409_001:0122a08": "師關。一氣轉一大藏教。背手拈却須彌山。七處徵心。",
    "X71n1409_001:0122a09": "無心可覓。八還辨見。無見可還。夢入天宮猶未醒。金",
    "X71n1409_001:0122a10": "雞啼上玉闌干。",
    "X71n1409_001:0122a11": "行化歸上堂。僧問。昔日寶公。令人傳語思大和尚。何",
    "X71n1409_001:0122a12": "不下山教化眾生。一向目視雲漢作麼。此意如何。師",
    "X71n1409_001:0122a13": "云。雲在嶺頭閑不徹。水流澗下太忙生。進云。思大道。",
    "X71n1409_001:0122a14": "三世諸佛。被我一口吞盡。有什麼眾生可化。且道。思",
    "X71n1409_001:0122a15": "大具什麼眼目。師云。咭嘹舌頭三千里。進云。和尚下",
    "X71n1409_001:0122a16": "山。教化眾生。與古人。是同是別。師云。常在途中不離",
    "X71n1409_001:0122a17": "家。僧禮拜。師乃云。有佛處不得住。無佛處急走過。三",
    "X71n1409_001:0122a18": "千里外。逢人不得錯舉。趙州老人。大似抱橋柱澡洗。",
    "X71n1409_001:0122a19": "把纜放船。山僧一出。四十餘日。有佛處。與佗錐破卦",
    "X71n1409_001:0122a20": "文。無佛處。也曾勘過歷了。三州五縣。逢人也曾錯舉",
    "X71n1409_001:0122a21": "來。只是土曠人稀。知音者少。摘楊花摘楊花。青山忽",
    "X71n1409_001:0122a22": "憶便歸去。塵世要看還下來。",
    "X71n1409_001:0122a23": "上堂。性覺妙明。本覺明妙。截斷衲僧命根。撥開向上",
    "X71n1409_001:0122a24": "一竅。牛皮鞔露柱。露柱啾啾呌。凡耳聽不聞。諸聖呵",
    "X71n1409_001:0122b01": "呵咲。虗空[跳-兆+孛]跳舞三臺。熨斗煎茶不同銚。",
    "X71n1409_001:0122b02": "馬[山*耆]西堂至上堂。僧問。端獅子道。村裏獅子村裏弄。",
    "X71n1409_001:0122b03": "眉毛眼睫一時動。開得口直儱侗。不要人取奉。假饒",
    "X71n1409_001:0122b04": "弄到帝王前。也是一場乾打閧。此意如何。師云。真獅",
    "X71n1409_001:0122b05": "子兒。善獅子吼。進云。只如蟭螟虫。向蚊子眼睫上作",
    "X71n1409_001:0122b06": "窠。向十字街頭呌道。土曠人稀。相逢者少。又且如何。",
    "X71n1409_001:0122b07": "師云。我不曾見者差異眾生。僧禮拜。師乃云。喚醒馬",
    "X71n1409_001:0122b08": "耆千載夢。招回船子一帆風。何如晏坐獅子窟。哮吼",
    "X71n1409_001:0122b09": "一聲天地空。華藏海十三重。都盧收在一塵中。若是",
    "X71n1409_001:0122b10": "機輪能獨脫。看他八面自玲瓏。",
    "X71n1409_001:0122b11": "浴佛上堂。僧問。淨法界身。本無出沒。大悲願力。示有",
    "X71n1409_001:0122b12": "去來。敢問。悉達太子。承誰恩力。師云。衲僧主丈子。進",
    "X71n1409_001:0122b13": "云。未審主丈子。有何長處。師云。扶過斷橋水。伴歸明",
    "X71n1409_001:0122b14": "月村。進云。畢竟悉達太子。與衲僧主丈子。是一是二。",
    "X71n1409_001:0122b15": "師云。三尺一丈六。且同携手歸。僧禮拜。師乃云。天上",
    "X71n1409_001:0122b16": "天下無如佛。十方世界亦無比。世間所有我盡見。一",
    "X71n1409_001:0122b17": "切無有如佛者。此是釋迦世尊。翹足三七日。贊底沙",
    "X71n1409_001:0122b18": "佛之偈。超過彌勒九十一劫。撿點將來。好不丈夫。只",
    "X71n1409_001:0122b19": "今莫有超彌勒越釋迦者麼。設有。也好與三十棒。回",
    "X71n1409_001:0122b20": "向畢。復云。兜率宮中閑不得。却來生此苦娑婆。指天",
    "X71n1409_001:0122b21": "指地成何事。添得叢林攪閙多。儱儱侗侗。婆婆和和。",
    "X71n1409_001:0122b22": "千年無影樹。今時沒底靴。",
    "X71n1409_001:0122b23": "上堂。麻三斤。乾屎橛。蠟人冰。鵝護雪。猫有歃血之功。",
    "X71n1409_001:0122b24": "虎有起屍之德。趙州親見老南泉。林際未是白拈賊。",
    "X71n1409_001:0122c01": "青苗會上堂。僧問。有一經卷。藏在一微塵中。量等三",
    "X71n1409_001:0122c02": "千大千世界。作麼生出得此經。師云。鯨吞海水盡。露",
    "X71n1409_001:0122c03": "出珊瑚枝。進云。必竟此經。作何形狀。師云。白月則現。",
    "X71n1409_001:0122c04": "黑月則隱。進云。學人擬破微塵。出此經卷。還得否。師",
    "X71n1409_001:0122c05": "云。未敢相許。進云。未審什麼人。出得此經。師云。胡張",
    "X71n1409_001:0122c06": "三黑李四。僧禮拜。師乃云。常啼菩薩。賣却心肝。學般",
    "X71n1409_001:0122c07": "若。則易。破一微塵。出大經卷。則難。破一微塵。出大經",
    "X71n1409_001:0122c08": "卷。則易。攝大千經卷。入一微塵。則難。一掬之水。可以",
    "X71n1409_001:0122c09": "漲滔天之浪。一簣之土。可以成九仞之山。也不易也",
    "X71n1409_001:0122c10": "不難。青山長伴白雲閑。",
    "X71n1409_001:0122c11": "謝育王專使上堂。舉東山謝積善專使。偈云。積善山",
    "X71n1409_001:0122c12": "中僧。有膽如天大。敢持居士書。來覓空上座。跨門不",
    "X71n1409_001:0122c13": "肯休。著了方知道。歸語晉江人。大虫褁紙帽。雲峰亦",
    "X71n1409_001:0122c14": "成一偈。玉几山中人。老眼光爍爍。遠持教府文。與我",
    "X71n1409_001:0122c15": "長柄勺。柄長把不下。還歸舊處著。寄語甬東人。莫莫",
    "X71n1409_001:0122c16": "莫莫莫。",
    "X71n1409_001:0122c17": "上堂。十五日已前。迦葉糞掃衣。價直百千萬。十五日",
    "X71n1409_001:0122c18": "已後。輪王髻中寶。不直半分錢。正當十五日。雪峰百",
    "X71n1409_001:0122c19": "二十斤鐵枷。輕如山嶽。重若鴻毛。若有荷擔得去。老",
    "X71n1409_001:0122c20": "僧分半院。與他住。其或未然。千江有水千江月。萬里",
    "X71n1409_001:0122c21": "無雲萬里天。",
    "X71n1409_001:0122c22": "赴育王上堂。拖犁拽杷幾經年。鼻孔遼天不受穿。業",
    "X71n1409_001:0122c23": "債依然逃不得。又吹鐵笛過鄞川。",
    "X71n1409_001:0122c24": "小參",
    "X71n1409_001:0123a01": "門人　思敬　良圭　景行等　編",
    "X71n1409_001:0123a02": "結夏。宿靜奢摩他。如鏡照諸像。如幻三摩提。如苗漸",
    "X71n1409_001:0123a03": "增長。禪那唯寂滅。如彼器中鍠。二千年前婆伽婆。與",
    "X71n1409_001:0123a04": "十二大士。入于神通大光明藏。說此三種法門。令末",
    "X71n1409_001:0123a05": "世比丘。依此修行。不墮邪見。大似牛皮鞔露柱。露柱",
    "X71n1409_001:0123a06": "啾啾叫。凡耳聽不聞。諸聖呵呵笑。今有比丘某甲。於",
    "X71n1409_001:0123a07": "雲峰頂上。與現前大眾。踞菩薩乘。修寂滅行。同入實",
    "X71n1409_001:0123a08": "相住持。雖不依此三種修行。却要九十日內。箇箇心",
    "X71n1409_001:0123a09": "空及第。拍膝云。三面狸奴脚踏月。兩頭白牯手拏烟。",
    "X71n1409_001:0123a10": "戴冠老兔立庭栢。脫殻烏龜飛上天。",
    "X71n1409_001:0123a11": "冬至。若論此事。貶上眉毛。早已蹉過。鐵馬驟冰稜。不",
    "X71n1409_001:0123a12": "涉唇吻。道將一句來。石牛欄古路。戢玄機於未兆。藏",
    "X71n1409_001:0123a13": "冥運於即化。固是罕遇其人。會萬物歸自己。與天地",
    "X71n1409_001:0123a14": "而同根。又是阿誰分上事。諸方將謂仰山進前叉手。",
    "X71n1409_001:0123a15": "香嚴叉手進前。甚生極則。殊不知。大似楊廣失驝駞。",
    "X71n1409_001:0123a16": "韓信臨朝底。雲峰有年無德。山寺荒凉。幸而四海禪",
    "X71n1409_001:0123a17": "流。來此相伴。未免向八德池邊。宏開瑤席。紫羅帳裏。",
    "X71n1409_001:0123a18": "暗撒真珠。共慶書雲令節。還委悉麼。若教嫫母臨明",
    "X71n1409_001:0123a19": "鏡。也道不勞紅粉施。拈主丈。卓一下。",
    "X71n1409_001:0123a20": "月江和尚住四明阿育王山廣利禪寺語錄",
    "X71n1409_001:0123a21": "門人　本真　紹宗　文闡　編",
    "X71n1409_001:0123a22": "師於元統元年。九月十五日。受請入寺。指山門云。大",
    "X71n1409_001:0123a23": "解脫門。八字打開了也。彈指下喝。總不消得。",
    "X71n1409_001:0123a24": "拈廣教府疏。揮魯陽戈。重光佛日。廣大教門。斯為第",
    "X71n1409_001:0123b01": "一。",
    "X71n1409_001:0123b02": "指法座云。壁立萬仞。不必高升。合水和泥。聊通一線。",
    "X71n1409_001:0123b03": "陞座祝贊罷。就座云。若論第一義諦。譬如虗空體非",
    "X71n1409_001:0123b04": "羣相。而不拒彼諸相發揮。莫有向虗空裏釘橛者麼。",
    "X71n1409_001:0123b05": "僧出問。摩騰入漢。已涉繁詞。達磨西來。不依本分。和",
    "X71n1409_001:0123b06": "尚今日開堂。願聞祝贊。師云。黃河如帶。太山如礪。進",
    "X71n1409_001:0123b07": "云。與麼則。",
    "X71n1409_001:0123b08": "皇恩佛恩。一時報畢。師云。大家齊唱太平歌。進云。只",
    "X71n1409_001:0123b09": "如大覺禪師。為九峰一疏而來。和尚可謂古今一揆。",
    "X71n1409_001:0123b10": "師云。漳泉福建。頭匾似扇。進云。向上還有事也無。師",
    "X71n1409_001:0123b11": "云。逢人不得錯舉。師乃云。佛法徧在一切處。一切山",
    "X71n1409_001:0123b12": "河及國土。無他方此土之殊。無過現未來之異。雲門",
    "X71n1409_001:0123b13": "大師云。你諸人。擔鉢囊行脚。不知有佛法。佛殿上鴟",
    "X71n1409_001:0123b14": "吻。却知有佛法。上是天下是地。日月星辰。森羅萬象。",
    "X71n1409_001:0123b15": "各依定位。喚什麼作佛法。馬大師道。我自從胡亂後。",
    "X71n1409_001:0123b16": "三十年。不曾少鹽醬。喚作佛法得麼。大梅云。任你非",
    "X71n1409_001:0123b17": "心非佛。我只是即心即佛。喚作佛法得麼。楊岐云。金",
    "X71n1409_001:0123b18": "剛捲要你透。栗棘蓬要你吞。喚作佛法得麼。東山五",
    "X71n1409_001:0123b19": "祖云。我向白雲門下。咬破一個鐵餕饀。直是百味具",
    "X71n1409_001:0123b20": "足。喚作佛法得麼。且喜沒交涉。須知生佛未具已前。",
    "X71n1409_001:0123b21": "八萬四千舍利。光明常在。你諸人面門出入。自是諸",
    "X71n1409_001:0123b22": "人不覺不知。當面諱却。山僧到者裏。說箇什麼即得。",
    "X71n1409_001:0123b23": "所以道。我若坐時你須立。我若立時你須坐。你若野",
    "X71n1409_001:0123b24": "干鳴。我即獅子吼。你若獅子吼。我即野干鳴。可以光",
    "X71n1409_001:0123c01": "揚佛日。大振玄風。建立法幢。發揮宗旨。即辰秋高氣",
    "X71n1409_001:0123c02": "清。伏惟。諸山和尚。合山大眾。各各起居輕利。拈主丈。",
    "X71n1409_001:0123c03": "浙東山浙西水。四海五湖皇化裏。卓主丈一下。",
    "X71n1409_001:0123c04": "復舉。世尊一日升座。迦葉白槌云。世尊說法竟。世尊",
    "X71n1409_001:0123c05": "便下座。拈云。古今皆謂。世尊三昧。迦葉不知。因甚世",
    "X71n1409_001:0123c06": "尊一詞不措。迦葉便乃白椎。古人且置。今日事作麼",
    "X71n1409_001:0123c07": "生。久立珍重。",
    "X71n1409_001:0123c08": "小參。僧問。師唱誰家曲。宗風嗣阿誰。師云。風吹石臼",
    "X71n1409_001:0123c09": "念摩訶。進云。恁麼則已得真人好消息。人間天上更",
    "X71n1409_001:0123c10": "無疑。師云。水底捉麒麟。進云。如何是奪人不奪境。師",
    "X71n1409_001:0123c11": "云。西天人不會唐言。進云。如何是奪境不奪人。師云。",
    "X71n1409_001:0123c12": "有馬騎馬。無馬步行。進云。如何是人境兩俱奪。師云。",
    "X71n1409_001:0123c13": "新羅打皷大唐齋。進云。如何是人境俱不奪。師云。閙",
    "X71n1409_001:0123c14": "市裏拋碌磚。進云。人境已蒙師指示。向上宗乘事若",
    "X71n1409_001:0123c15": "何。師云。有水皆含月。無山不帶雲。進云。只如楊岐祖",
    "X71n1409_001:0123c16": "師道。踏著秤槌硬似鐵。啞子得夢向誰說。須彌頂上",
    "X71n1409_001:0123c17": "浪滔天。大洋海底遭火熱。明什麼邊事。師云。如驢覰",
    "X71n1409_001:0123c18": "井。如井覰驢。僧云。謝師答話。師乃云。寶劍出匣。孰敢",
    "X71n1409_001:0123c19": "嬰鋒。明鏡當臺。舉無遺照。雪峰杓頭邊。舀得一千五",
    "X71n1409_001:0123c20": "百人善知識。只好無佛處稱尊。妙喜竹篦下。打翻萬",
    "X71n1409_001:0123c21": "七千指活衲僧。僅免死水裏浸却。山僧素非建大將",
    "X71n1409_001:0123c22": "旗鼓手段。又無青天白日轟礔礰之機。只是近離清",
    "X71n1409_001:0123c23": "苕。過了三江九偃。到得古貿山中。直是眼不見鼻孔。",
    "X71n1409_001:0123c24": "此際更深夜靜。月白風清。不免唱箇脫空歌子。使現",
    "X71n1409_001:0124a01": "前一眾。與我中峯老祖。兩得相見。赤日晒來乾絡索。",
    "X71n1409_001:0124a02": "秋風吹起又新鮮。幾向江邊問消息。鷺鷥踏却釣魚",
    "X71n1409_001:0124a03": "船。喝一喝。",
    "X71n1409_001:0124a04": "復舉。首山和尚示眾云。咄哉巧女兒。攛梭不解織。貪",
    "X71n1409_001:0124a05": "看闘雞人。水牛也不識。又云。咄哉拙郎君。巧妙無人",
    "X71n1409_001:0124a06": "識。打破鳳林關。著靴水上立。師云。二人同心。其義斷",
    "X71n1409_001:0124a07": "金。前住當山此菴和尚。拈云。總有來處。拈主丈云。上",
    "X71n1409_001:0124a08": "大人丘一己。化三千七十士。師云。唵齒臨。唵部臨。莎",
    "X71n1409_001:0124a09": "訶。",
    "X71n1409_001:0124a10": "開爐進退兩序上堂。僧問。如何是金佛不度爐。師云。",
    "X71n1409_001:0124a11": "蘇盧蘇盧。進云。如何是木佛不度火。師云。悉利悉利。",
    "X71n1409_001:0124a12": "進云。如何是泥佛不度水。師云。趙州東院西。進云。如",
    "X71n1409_001:0124a13": "何是真佛內裏坐。師云。嵩山破竈墮。僧禮拜。師乃云。",
    "X71n1409_001:0124a14": "東邊是知事。西邊是頭首。獅子兒哮吼。龍馬駒[跳-兆+孛]跳。",
    "X71n1409_001:0124a15": "火爐闊一丈。古鏡闊一丈。古佛塔廟前。面南看北斗。",
    "X71n1409_001:0124a16": "臘八上堂。僧問。半夜逾城時如何。答云。國清才子清。",
    "X71n1409_001:0124a17": "家富小兒嬌。僧云。雪山六年。所成者何事。答云。癡人",
    "X71n1409_001:0124a18": "面前。不得說夢。僧云。古今皆謂見明星悟道。還諦當",
    "X71n1409_001:0124a19": "也無。答云。一犬吠虗。千猱啀實。師乃云。我觀大地眾",
    "X71n1409_001:0124a20": "生。具有如來智慧德相。但以妄想執著。而不證得。釋",
    "X71n1409_001:0124a21": "迦老子與麼道。大似蟭螟虫。向蚊子眼睫上作窠。向",
    "X71n1409_001:0124a22": "十字街頭叫道。土曠人稀。相逢者少。檢點將來。也是",
    "X71n1409_001:0124a23": "噇酒糟漢。",
    "X71n1409_001:0124a24": "上堂。舉五祖和尚示眾云。白雲不會說禪。山門開向",
    "X71n1409_001:0124b01": "兩邊。有人動著關捩。兩片東扇西扇。五祖老人。盖為",
    "X71n1409_001:0124b02": "慈悲之故。有落草之談。育王不會說禪。屋破覰見青",
    "X71n1409_001:0124b03": "天。等閑從頭盖覆。寧免紙褁麻纏。但願有錢留客醉。",
    "X71n1409_001:0124b04": "也勝騎馬傍人門。",
    "X71n1409_001:0124b05": "上堂。僧問。如何是一生二。師云。元首明股肱良。進云。",
    "X71n1409_001:0124b06": "如何是二生三。師云。黃河三千年一度清。進云。如何",
    "X71n1409_001:0124b07": "是三生萬物。師云。山河無隔礙。光明處處透。進云。只",
    "X71n1409_001:0124b08": "如新年頭佛法。還有者箇消息也無。師云。樊噲踏鴻",
    "X71n1409_001:0124b09": "門。僧作禮。師乃云。有問新年事。東君總未知。燈籠纔",
    "X71n1409_001:0124b10": "起舞。露柱便掀眉。雪嶺泥牛吼。雲門木馬嘶。樵歌與",
    "X71n1409_001:0124b11": "漁唱。同共樂無為。",
    "X71n1409_001:0124b12": "道濟忠長老。通嗣書上堂。自從胡亂後三十年。不曾",
    "X71n1409_001:0124b13": "少鹽醬。江西信息通也。任你非心非佛。我只是即心",
    "X71n1409_001:0124b14": "即佛。大梅梅子熟也。此乃從上古德風規。叢林榜樣。",
    "X71n1409_001:0124b15": "只如石頭道。書亦不達。信亦不通。又作麼生。有人道",
    "X71n1409_001:0124b16": "得。與你鈯斧子。",
    "X71n1409_001:0124b17": "上堂。舉僧問五祖。一大藏教。是箇切脚。且道切什麼",
    "X71n1409_001:0124b18": "字。祖云。鉢羅娘。應菴問密菴。如何是正法眼。密菴云。",
    "X71n1409_001:0124b19": "破沙盆。師拈云。閩蜀同風。肚裏有虫。",
    "X71n1409_001:0124b20": "到雪竇。眾請上堂。僧問。迅瀑千尋。懸厓萬仞。和尚從",
    "X71n1409_001:0124b21": "什麼處來。答云。官不容針。私通車馬。進云。一日水空",
    "X71n1409_001:0124b22": "和尚。訪大顛和尚。顛把住坐具云。不用通寒暄。不用",
    "X71n1409_001:0124b23": "通來處。此意如何。答云嶮。進云。水空云。擬欲恁麼。又",
    "X71n1409_001:0124b24": "恐人情不足。還契佗大顛意也無。答云。錦包特石。綿",
    "X71n1409_001:0124c01": "褁蒺[卄/梨]。進云。大顛放手云。還足也未。水空提起坐具",
    "X71n1409_001:0124c02": "云。若通時暄。又恐迷來處。大顛云。暫時相見也無妨。",
    "X71n1409_001:0124c03": "又作麼生。答云。虎頭虎尾一時收。進云。只如和尚入",
    "X71n1409_001:0124c04": "山。與雪竇和尚相見。較之古人。是同是別。答云。竹密",
    "X71n1409_001:0124c05": "不妨流水過。山高豈礙白雲飛。進云。謝師答話。師乃",
    "X71n1409_001:0124c06": "云。向上一路。千聖不傳。釋迦彌勒。仰望不及。向上一",
    "X71n1409_001:0124c07": "路。千聖不然。德山臨濟。窺覰無門。故我明覺祖師。昔",
    "X71n1409_001:0124c08": "日向妙高臺上。唱出陽春白雪。直得須彌岌嶪。海水",
    "X71n1409_001:0124c09": "騰波。十方世界。風凜凜地。育王今晨得得入山。瞻禮",
    "X71n1409_001:0124c10": "慈容。特蒙堂頭禪師。闡揚二覺之家風。傾瀉千尋之",
    "X71n1409_001:0124c11": "雪瀑。復令山野。陞于此座。舉唱宗乘。然則客聽主裁。",
    "X71n1409_001:0124c12": "又說箇什麼即得。擊拂子。就樹摘將黃葉去。入山推",
    "X71n1409_001:0124c13": "出白雲來。",
    "X71n1409_001:0124c14": "復舉。堂頭禪師。適來舉。臨濟栽松次。黃檗問云。深山",
    "X71n1409_001:0124c15": "中栽許多松作麼。濟云。一與山門作境致。二與後人",
    "X71n1409_001:0124c16": "作標榜。道了以钁頭。築地三下。檗云。雖然。子已喫吾",
    "X71n1409_001:0124c17": "三十棒了也。濟又以钁打地。作噓噓聲。檗云。吾宗到",
    "X71n1409_001:0124c18": "汝大興於世。溈山問仰山云。當時黃檗。只囑一人。別",
    "X71n1409_001:0124c19": "更有在。仰山云。有。祇是年代深遠。不欲舉似和尚。溈",
    "X71n1409_001:0124c20": "山云。但舉看。吾也要知。仰山云。一人指南。令行吳越。",
    "X71n1409_001:0124c21": "遇大風則止。應菴和尚拈云。黃檗道。雖然如是。子已",
    "X71n1409_001:0124c22": "喫吾三十棒了也。養子之緣。固當如是。臨濟正令雖",
    "X71n1409_001:0124c23": "行。可惜向钁頭邊。甘自活埋。仰山見解。未出常流。豈",
    "X71n1409_001:0124c24": "止遇大風則止。當時何不道。直待虗空界盡。此話方",
    "X71n1409_001:0125a01": "始大行。豈不是頭正尾正。師乃召大眾云。黃檗臨濟",
    "X71n1409_001:0125a02": "兩父子。開口不在舌頭上。溈山仰山。勺卜聽虗聲。老",
    "X71n1409_001:0125a03": "應菴。擘開太華。放出黃河。石室翁燃犀炬照開滄海。",
    "X71n1409_001:0125a04": "育王見處。也要諸人共知。一人指南。令行吳越。太虗",
    "X71n1409_001:0125a05": "空中。不消釘橛。藕絲竅裏騎大鵬。等閑挨落天邊月。",
    "X71n1409_001:0125a06": "久立眾慈。伏惟珍重。",
    "X71n1409_001:0125a07": "冬至上堂。僧問。吾本來茲土。傳法救迷情。意旨如何。",
    "X71n1409_001:0125a08": "師云。大虫褁紙帽。好咲又驚人。進云。一花開五葉。結",
    "X71n1409_001:0125a09": "果自然成。又作麼生。師云。冬至寒食一百五。師乃云。",
    "X71n1409_001:0125a10": "晷運推移。日南長至。明明百草頭。明明祖師意。三更",
    "X71n1409_001:0125a11": "夜半唱巴歌。無端驚起梵王睡。喝一喝。下座。",
    "X71n1409_001:0125a12": "臘八上堂。二千年前臘月八。黃面瞿曇雙眼活。阿僧",
    "X71n1409_001:0125a13": "祇劫喫鹽多。苦行六年添得渴。凍不殺餓不殺。脚頭",
    "X71n1409_001:0125a14": "脚底乾坤闊。",
    "X71n1409_001:0125a15": "上堂。護聖青山和尚至。一池荷葉衣無盡。數樹松花",
    "X71n1409_001:0125a16": "食有餘。剛被世人知住處。又移茅舍入深居。大梅祖",
    "X71n1409_001:0125a17": "師。將大地撮來。如粟米粒大。於其中間。開拓三千大",
    "X71n1409_001:0125a18": "千世界。向一莖草上。現出玉殿瓊樓。建立百千殊勝",
    "X71n1409_001:0125a19": "法幢。直得三世諸佛。歷代祖師。天下老和尚。莫不望",
    "X71n1409_001:0125a20": "風斫頟。直饒龐居士牙如劍樹。口似血盆。到佗面前。",
    "X71n1409_001:0125a21": "盡力只道個百雜碎。核子裏滋味。依然未夢見在。還",
    "X71n1409_001:0125a22": "委悉麼。青山不鎖長飛勢。滄海合知來處高。",
    "X71n1409_001:0125a23": "大覺禪師忌拈香。代圓通應詔而起。為九峰草疏而",
    "X71n1409_001:0125a24": "來。對使者。焚却龍腦之鉢。創蒙堂如筑黃金之臺。此",
    "X71n1409_001:0125b01": "是大覺老人。平生受用不盡底三昧。雖相去二三百",
    "X71n1409_001:0125b02": "載。而聲光煒燁。猶百千之迅雷。稽首僧伽真古佛。鄮",
    "X71n1409_001:0125b03": "峰千古碧崔嵬。",
    "X71n1409_001:0125b04": "上堂。不著佛求。不著法求。不著僧求。燈籠發咲。露柱",
    "X71n1409_001:0125b05": "點頭。雲門拈出胡餅。投子道箇油油。腰纏十萬貫。騎",
    "X71n1409_001:0125b06": "鶴上揚州。",
    "X71n1409_001:0125b07": "重建上塔。緣化歸上堂。僧問。釋迦如來。有八萬四千",
    "X71n1409_001:0125b08": "真身舍利。因甚南瞻部洲。只有一顆。師云。天上天下。",
    "X71n1409_001:0125b09": "唯吾獨尊。進云。莫是惟一堅密身。一切塵中現麼。師",
    "X71n1409_001:0125b10": "云。閙市裏虎。進云。大權菩薩。因甚以手加頟。師云。行",
    "X71n1409_001:0125b11": "船全在把梢人。進云。不得春風花不開。花開全藉春",
    "X71n1409_001:0125b12": "風力。師云。將謂無人證明。僧禮拜而退。師乃云。鐵輪",
    "X71n1409_001:0125b13": "王使鬼神功。靈墖飛來鄮嶺東。有客不隨流水去。磬",
    "X71n1409_001:0125b14": "敲疎雪細雲中。乃竪拂子云。看看。大權菩薩歸也。與",
    "X71n1409_001:0125b15": "耶舍尊者。只今在山僧。拂子頭上相見。尊者云。菩薩",
    "X71n1409_001:0125b16": "一出月餘。四大輕安否。世事可忍否。眾生易度不。菩",
    "X71n1409_001:0125b17": "薩云。你在屋裏。受人天供養。坐致太平。茄子瓠子。那",
    "X71n1409_001:0125b18": "裏得知。阿育王聞得。出來道。你二人。何必之乎者也。",
    "X71n1409_001:0125b19": "若無我釋迦如來。真身舍利寶塔。縱有神通妙用。也",
    "X71n1409_001:0125b20": "無施展處。三人撫掌。呵呵大笑。且道。咲箇什麼。夜靜",
    "X71n1409_001:0125b21": "水寒魚不食。滿船載得月明歸。",
    "X71n1409_001:0125b22": "上堂。教中道。一切障礙。即究竟覺。得念失念。無非解",
    "X71n1409_001:0125b23": "脫。成法破法。皆名涅槃。智慧愚癡。通為般若。拈云。夜",
    "X71n1409_001:0125b24": "半放烏雞。驚起梵王睡。便下座。",
    "X71n1409_001:0125c01": "上堂。薰風自南來。殿閣生微凉。老玅喜。錯認驢鞍橋。",
    "X71n1409_001:0125c02": "作阿爺下頷。帶累多少人。向者裏卜度。還知諸佛出",
    "X71n1409_001:0125c03": "身處麼。黃河三千年一度清。卓主丈。下座。",
    "X71n1409_001:0125c04": "上堂。舉僧問歸宗。如何是佛。宗云。我不辭向汝道。只",
    "X71n1409_001:0125c05": "恐你不信。僧云。和尚誠言。安敢不信。宗云。即汝便是。",
    "X71n1409_001:0125c06": "僧云。如何保任。宗云。一翳在眼。空花亂墜。頌云。三尺",
    "X71n1409_001:0125c07": "劒為安國計。五言詩是上天梯。青霄有路終須到。金",
    "X71n1409_001:0125c08": "榜無名誓不歸。",
    "X71n1409_001:0125c09": "為行者福吉下火。吉凶悔吝。成住壞空。死中得活。腰",
    "X71n1409_001:0125c10": "石負舂。火裏蝍蟟。吞却大虫。",
    "X71n1409_001:0125c11": "上堂。舉僧問趙州。如何是道。州云。墻外底。僧云。我不",
    "X71n1409_001:0125c12": "問者箇道。州云。你問什麼道。僧云。問大道。州云。大道",
    "X71n1409_001:0125c13": "透長安。頌云。大道透長安。古今行不到。鮎魚上竹竿。",
    "X71n1409_001:0125c14": "大虫看水磨。推出江西馬簸箕。踢倒嵩山破竈墮。",
    "X71n1409_001:0125c15": "上堂。朝忩匇暮匇忩。鉢盂開口。只要噇空。南泉打破",
    "X71n1409_001:0125c16": "鍋子。甘贄禮拜蒸籠。擊拂子。萬里八九月。一身西北",
    "X71n1409_001:0125c17": "風。",
    "X71n1409_001:0125c18": "初祖忌拈香。跨水逢羊。歷魏遊梁。八九年冷坐。全無",
    "X71n1409_001:0125c19": "巴鼻。三五回中毒。也好恓惶。若謂是十萬里西來。傳",
    "X71n1409_001:0125c20": "佛心印。無鼻孔漢。將什麼聞香。",
    "X71n1409_001:0125c21": "為華監寺下火。推倒涅槃城。打破華胥國。楊岐一頭",
    "X71n1409_001:0125c22": "驢。[跳-兆+孛]跳乾坤窄。五蘊山頭。火光爍爍。",
    "X71n1409_001:0125c23": "上堂。立春之日。百事大吉。門上釘桃符。籬頭吹篳篥。",
    "X71n1409_001:0125c24": "林下參玄人。有口只挂壁。泥牛鞭起趂春耕。通身總",
    "X71n1409_001:0126a01": "是黃金骨。",
    "X71n1409_001:0126a02": "元宵上堂。僧問。我此法門。名無盡燈。冥者皆明。明終",
    "X71n1409_001:0126a03": "不盡。如何是無盡燈。師云。天際日上月下。檻前山深",
    "X71n1409_001:0126a04": "水寒。進云。還許學人續焰聯芳也無。師云。莫妄想。僧",
    "X71n1409_001:0126a05": "喝一喝。便歸眾。師云。弄泥團漢。有什麼限。師乃云。今",
    "X71n1409_001:0126a06": "朝正月十五。處處村歌社舞。曲彔牀上老僧。隨分說",
    "X71n1409_001:0126a07": "佛說祖。雪峰輥毬。禾山打皷。驚起東海鯉魚。吞却南",
    "X71n1409_001:0126a08": "山猛虎。報諸人。休莽鹵。我見燈明佛。本光瑞如此。",
    "X71n1409_001:0126a09": "上堂。舉法眼和尚示眾云。欲識佛性義。當觀時節因",
    "X71n1409_001:0126a10": "緣。古人方便不少。不見石頭和尚。因看肇論云。會萬",
    "X71n1409_001:0126a11": "物為己者。其惟聖人乎。他家便道。聖人無己。靡所不",
    "X71n1409_001:0126a12": "己。有一片言語。喚作參同契。末上云。竺土大仙心。無",
    "X71n1409_001:0126a13": "過此語。中間也只隨時說話。拈云。若是真正舉揚。竺",
    "X71n1409_001:0126a14": "土大仙心。者一句子。也不消得。諸人要會聖人無己。",
    "X71n1409_001:0126a15": "靡所不己麼。問取露柱。",
    "X71n1409_001:0126a16": "小參",
    "X71n1409_001:0126a17": "門人　寶生　文藻　編",
    "X71n1409_001:0126a18": "結夏。瑯瑘點出五病。西院商量兩錯。井蛙不足以語",
    "X71n1409_001:0126a19": "東海。夏虫不可以語冰霜。若是捎空俊鶻。便合乘時。",
    "X71n1409_001:0126a20": "止濼困魚。徒勞激浪。是故。從上若佛若祖。天下老和",
    "X71n1409_001:0126a21": "尚。莫不向刀山劍樹上。鑊湯爐炭中。成等正覺。拔濟",
    "X71n1409_001:0126a22": "有情。若約山僧看來。也是秤鎚蘸醋。喝一喝。",
    "X71n1409_001:0126a23": "解夏。秋初夏末。兄弟家。東去西去。如壯士展臂。不假",
    "X71n1409_001:0126a24": "佗力。如獅子遊行。不求伴侶。盖為人人脚跟下。有條",
    "X71n1409_001:0126b01": "通天活路。三世諸佛。六代祖師。天下老和尚。與你把",
    "X71n1409_001:0126b02": "手共行。豈不見。雲門大師問洞山。近離甚處。查渡。夏",
    "X71n1409_001:0126b03": "在甚處。湖南報慈。幾時離彼。八月二十五。雲門云。放",
    "X71n1409_001:0126b04": "你三頓棒。次日上方丈問云。昨日蒙和尚。放三頓棒。",
    "X71n1409_001:0126b05": "不知過在甚處。雲門云。飯袋子。江西湖南。便恁麼去。",
    "X71n1409_001:0126b06": "洞山於言下大悟。雲門提出倚天長劒。凜凜神鋒不",
    "X71n1409_001:0126b07": "易。洞山敢將赤身。衝佗白刃。正與麼時如何。金烏啄",
    "X71n1409_001:0126b08": "破瑠璃殻。玉兔挨開碧海門。",
    "X71n1409_001:0126b09": "除夕。絕學無為閑道人。只管三十六旬為一歲。不懼",
    "X71n1409_001:0126b10": "生死老和尚。任佗臘月三十日到來。如鐘在簴。待扣",
    "X71n1409_001:0126b11": "則鳴。似鏡臨臺。物來斯照。老僧行年在坎。窮鬼揶揄。",
    "X71n1409_001:0126b12": "囊無繫蟻之絲。廚絕聚蠅之糝。塵說剎說熾然說。無",
    "X71n1409_001:0126b13": "法可說。內空外空畢竟空。一切皆空。凍鎖寒林。燒盡",
    "X71n1409_001:0126b14": "丹霞木佛。春回煖律。喚醒陝府鐵牛。萬人藂裏打駈",
    "X71n1409_001:0126b15": "儺。百戲棚頭抽傀儡。畢竟成得箇什麼邊事。擊拂子。",
    "X71n1409_001:0126b16": "相逢不遇調羮手。孤負梅花又一年。",
    "X71n1409_001:0126b18": "月江和尚語錄卷上"
}