{
    "T26n1522_009:0173c16": "十地經論遠行地第七卷之九",
    "T26n1522_009:0173c18": "天親菩薩造",
    "T26n1522_009:0173c19": "後魏北印度三藏菩提流支譯",
    "T26n1522_009:0173c20": "論曰：第七地中有五種相差別：一、樂無作行",
    "T26n1522_009:0173c21": "對治差別；二、彼障對治差別；三、雙行差別；四、",
    "T26n1522_009:0173c22": "前上地勝差別；五、彼果差別。云何樂無作行",
    "T26n1522_009:0173c23": "對治？",
    "T26n1522_009:0173c24": "經曰：爾時金剛藏菩薩言：諸佛子！若菩薩",
    "T26n1522_009:0173c25": "善具足六地行已，欲入第七菩薩地者，是",
    "T26n1522_009:0173c26": "菩薩當以十種方便智發起殊勝行入。何",
    "T26n1522_009:0173c27": "等為十？所謂善修空無相無願，而集大功",
    "T26n1522_009:0173c28": "德助道；入諸法無我無壽命無眾生，而不捨，",
    "T26n1522_009:0173c29": "起四無量；起功德法，作增上波羅蜜行，而",
    "T26n1522_009:0174a01": "無法可取；得遠離三界，而能應化起莊嚴",
    "T26n1522_009:0174a02": "三界行；畢竟寂滅諸煩惱焰，而能為一切眾",
    "T26n1522_009:0174a03": "生起滅貪瞋癡煩惱焰行；隨順幻夢影響化",
    "T26n1522_009:0174a04": "水中月鏡中像自性不二，而起作業無量差",
    "T26n1522_009:0174a05": "別心；善知一切國土道如虛空，而起莊嚴",
    "T26n1522_009:0174a06": "淨佛國土行；知諸佛法身自性無身，而起色",
    "T26n1522_009:0174a07": "身相好莊嚴行；知諸佛音聲無聲本來寂滅",
    "T26n1522_009:0174a08": "不可說相，而隨一切眾生起種種差別莊嚴",
    "T26n1522_009:0174a09": "音聲行；入諸佛於一念頃通達三世事，而",
    "T26n1522_009:0174a10": "能分別種種相劫數修行，隨一切眾生心差",
    "T26n1522_009:0174a11": "別觀故。諸佛子！是菩薩如是十種方便智，發",
    "T26n1522_009:0174a12": "起殊勝行，具足六地行已，得入第七菩薩",
    "T26n1522_009:0174a13": "地。諸佛子！是菩薩此十種方便智，發起殊勝",
    "T26n1522_009:0174a14": "行現前行，名入第七菩薩地。",
    "T26n1522_009:0174a15": "論曰：樂無作行對治者，方便智發起十種殊",
    "T26n1522_009:0174a16": "勝行，如經「諸佛子！若菩薩善具足六地行已，",
    "T26n1522_009:0174a17": "欲入第七菩薩地者，是菩薩當以十種方便",
    "T26n1522_009:0174a18": "智發起殊勝行入」。彼菩薩無障礙智現前，",
    "T26n1522_009:0174a19": "般若波羅蜜行現前時，即於無作行中生樂",
    "T26n1522_009:0174a20": "心，非起增上行。彼樂對治，此十種法差別",
    "T26n1522_009:0174a21": "示現。方便智者，不捨眾生法，無我智對治。",
    "T26n1522_009:0174a22": "攝取增上行，發起殊勝行，此勝行於出世",
    "T26n1522_009:0174a23": "間及世間增上行更無勝者，有四種功德",
    "T26n1522_009:0174a24": "故。一、財及身勝因事，隨所須意取得財，",
    "T26n1522_009:0174a25": "及身勝因功德集故，如經「所謂善修空無相",
    "T26n1522_009:0174a26": "無願而集大功德助道」故。二、護惡行因事，",
    "T26n1522_009:0174a27": "如是得勝無量修行，於一切眾生中不起",
    "T26n1522_009:0174a28": "妄行故，如經「入諸法無我無壽命無眾生而",
    "T26n1522_009:0174a29": "不捨起四無量」故。三、護善根因事，得彼勝",
    "T26n1522_009:0174b01": "因增上故，功德法增上行，以波羅蜜行故，",
    "T26n1522_009:0174b02": "如經「起功德法，作增上波羅蜜行，而無法",
    "T26n1522_009:0174b03": "可取」故。四、攝眾生因事，於中有七種門：一、",
    "T26n1522_009:0174b04": "願力取生作上首，教化餘眾生故。上首者，",
    "T26n1522_009:0174b05": "眾生隨逐故。如經「得設離三界而能應化",
    "T26n1522_009:0174b06": "起莊嚴三界行」故。二、說對治故，為滅煩惱",
    "T26n1522_009:0174b07": "染及隨煩惱使，常自寂滅故。如經「畢竟寂",
    "T26n1522_009:0174b08": "滅諸煩惱焰，而能為一切眾生起滅貪瞋癡",
    "T26n1522_009:0174b09": "煩惱焰行」故。三、為滅諸障故。障有四種，",
    "T26n1522_009:0174b10": "如五地中說。如經「隨順幻夢影響化水中月",
    "T26n1522_009:0174b11": "鏡中像自性不二，而起作業無量差別心」故。",
    "T26n1522_009:0174b12": "四、於大法眾會集故，如經「善知一切國土",
    "T26n1522_009:0174b13": "道如虛空，而起莊嚴淨佛國土行」故。五、見",
    "T26n1522_009:0174b14": "聞親近供養修行生福德故，如經「知諸佛",
    "T26n1522_009:0174b15": "法身自性無身，而起色身相好莊嚴行」故。六、",
    "T26n1522_009:0174b16": "轉法輪故，如經「知諸佛音聲無聲本來寂滅",
    "T26n1522_009:0174b17": "不可說相，而隨一切眾生起種種差別莊嚴",
    "T26n1522_009:0174b18": "音聲行」故。七、隨所問善釋故，如經「入諸",
    "T26n1522_009:0174b19": "佛於一念頃通達三世事，而能分別種種",
    "T26n1522_009:0174b20": "相劫數修行，隨一切眾生心差別觀」故。此十",
    "T26n1522_009:0174b21": "種發起殊勝行，共對攝取、對治攝取善修行空",
    "T26n1522_009:0174b22": "無相無願等，入一切法無我無壽命無眾生",
    "T26n1522_009:0174b23": "等，如是次第應知。此十種法現前得，住第",
    "T26n1522_009:0174b24": "七地，如經「諸佛子！是菩薩此十種方便智發",
    "T26n1522_009:0174b25": "起殊勝行現前行，名入第七菩薩地」故。如",
    "T26n1522_009:0174b26": "是樂無作行對治差別，七地已說。次說彼障",
    "T26n1522_009:0174b27": "對治，有二種相：一、修行無量種；二、修行無功",
    "T26n1522_009:0174b28": "用行。",
    "T26n1522_009:0174b29": "經曰：是菩薩住第七菩薩地中，入無量眾生",
    "T26n1522_009:0174c01": "界、入諸佛無量教化眾生業、入無量世界",
    "T26n1522_009:0174c02": "網、入諸佛無量清淨國土、入無量諸法差",
    "T26n1522_009:0174c03": "別、入無量諸佛智得無上道、入無量劫數、",
    "T26n1522_009:0174c04": "入無量諸佛通達三世事、入無量眾生信樂",
    "T26n1522_009:0174c05": "勝事差別、入無量諸佛名色身種種示現、",
    "T26n1522_009:0174c06": "入無量眾生心行根信種種差別、入無量諸",
    "T26n1522_009:0174c07": "佛音聲語言令眾生歡喜、入無量眾生心心",
    "T26n1522_009:0174c08": "所行種種差別、入無量諸佛隨智慧行、入乘",
    "T26n1522_009:0174c09": "無量聲聞乘信解、入諸佛無量說道令眾生",
    "T26n1522_009:0174c10": "信解、入無量辟支佛乘集成、入諸佛無量深",
    "T26n1522_009:0174c11": "智慧門、入所說、入諸菩薩無量所行道、入",
    "T26n1522_009:0174c12": "諸佛無量所說大乘集成事令菩薩得入。",
    "T26n1522_009:0174c13": "論曰：修行無量種者，隨所作，利益何等眾",
    "T26n1522_009:0174c14": "生？眾生住何處？以何等智慧、以何等心、以",
    "T26n1522_009:0174c15": "何等行、置何等乘？以此差別，有十種修行。",
    "T26n1522_009:0174c16": "是中隨所作利益何等眾生者，於無量眾生",
    "T26n1522_009:0174c17": "以無量業教化故，如經「是菩薩住第七菩",
    "T26n1522_009:0174c18": "薩地中，入無量眾生界、入諸佛無量教化眾",
    "T26n1522_009:0174c19": "生業」故。眾生住何處者，於無量世界中令",
    "T26n1522_009:0174c20": "依清淨佛國土故，如經「入無量世界網、入",
    "T26n1522_009:0174c21": "諸佛無量清淨國土」故。以何等智慧者，無",
    "T26n1522_009:0174c22": "量種種法界智慧覺故，如經「入無量諸法差",
    "T26n1522_009:0174c23": "別、入無量諸佛智得無上道」故。無量劫數",
    "T26n1522_009:0174c24": "通達三世亦入智慧覺，如經「入無量劫數、",
    "T26n1522_009:0174c25": "入無量諸佛通達三世事」故。以何等心者，",
    "T26n1522_009:0174c26": "有三種事：一、有眾生信種種天身心隨同行，",
    "T26n1522_009:0174c27": "隨彼信說故，如經「入無量眾生信樂勝事",
    "T26n1522_009:0174c28": "差別、入無量諸佛名色身種種示現」故。二、",
    "T26n1522_009:0174c29": "知過去心習軟中利根如應說法，如經「入",
    "T26n1522_009:0175a01": "無量眾生心行根信種種差別、入無量諸佛",
    "T26n1522_009:0175a02": "音聲語言令眾生歡喜」故。三、以何等行者，",
    "T26n1522_009:0175a03": "隨眾生心說對治故，如經「入無量眾生心",
    "T26n1522_009:0175a04": "心所行種種差別、入無量諸佛隨智慧行」故。",
    "T26n1522_009:0175a05": "置何等乘者，於三乘中置聲聞乘中者，",
    "T26n1522_009:0175a06": "如經「入乘無量聲聞乘信解、入諸佛無量",
    "T26n1522_009:0175a07": "說道令眾生信解」故。置辟支佛乘中者，如",
    "T26n1522_009:0175a08": "經「入無量辟支佛乘集成、入諸佛無量深智",
    "T26n1522_009:0175a09": "慧門、入所說」故。置大乘中者，如經「入諸",
    "T26n1522_009:0175a10": "菩薩無量所行道、入諸佛無量所說大乘集",
    "T26n1522_009:0175a11": "成事令菩薩得入」故。如是彼障對治無量",
    "T26n1522_009:0175a12": "種差別修行十種已說，次說修行無功用",
    "T26n1522_009:0175a13": "行。",
    "T26n1522_009:0175a14": "經曰：是菩薩作如是念：是諸佛世尊，有無",
    "T26n1522_009:0175a15": "量無邊境界，是境界不可以若干百億劫",
    "T26n1522_009:0175a16": "千億劫百千億劫，乃至復過此數無量百千",
    "T26n1522_009:0175a17": "萬億那由他劫不可算數，如是諸佛境界我",
    "T26n1522_009:0175a18": "皆應集。自然不以分別得成，以不分別不",
    "T26n1522_009:0175a19": "取相故成。是菩薩如是善觀智通，日夜常",
    "T26n1522_009:0175a20": "修方便智，熏發起殊勝行，善住堅固以不",
    "T26n1522_009:0175a21": "動法故。",
    "T26n1522_009:0175a22": "論曰：是中自然者，自性勝無分別故，如經「自",
    "T26n1522_009:0175a23": "然不以分別得成，以不分別不取相故成」。",
    "T26n1522_009:0175a24": "此句示現是菩薩如是善觀智通，日夜常修",
    "T26n1522_009:0175a25": "方便智，熏發起殊勝行，善住堅固以不動",
    "T26n1522_009:0175a26": "法故者，彼障對治故。如是彼障對治差別此",
    "T26n1522_009:0175a27": "地已說。次說雙行分，有四種相：一、二行雙",
    "T26n1522_009:0175a28": "無間；二、信勝；三、能作大義；四、菩提分差別。",
    "T26n1522_009:0175a29": "經曰：是菩薩起於道時，一念心不捨。是菩",
    "T26n1522_009:0175b01": "薩修行智慧，來時亦起、去時亦起、住時亦起、",
    "T26n1522_009:0175b02": "坐時亦起、臥時亦起，乃至睡夢皆能起道。離",
    "T26n1522_009:0175b03": "諸陰蓋住諸威儀，常不離如是相念。是菩",
    "T26n1522_009:0175b04": "薩於念念中，具足菩薩十波羅蜜。何以故？",
    "T26n1522_009:0175b05": "如是菩薩起一切心，於念念中以大悲為",
    "T26n1522_009:0175b06": "首，修習一切佛法，皆迴向如來智故。是菩",
    "T26n1522_009:0175b07": "薩求佛道時所修善根，捨與一切眾生，是",
    "T26n1522_009:0175b08": "檀波羅蜜。能滅一切煩惱熱，是尸波羅蜜。慈",
    "T26n1522_009:0175b09": "悲為首，能忍一切眾生，是羼提波羅蜜。求",
    "T26n1522_009:0175b10": "轉勝善根心無厭足，是毘梨耶波羅蜜。所修",
    "T26n1522_009:0175b11": "諸行心不馳散，常向一切智智，是禪波羅",
    "T26n1522_009:0175b12": "蜜。現忍諸法自性不生，是般若波羅蜜。能起",
    "T26n1522_009:0175b13": "無量智門，是方便波羅蜜。期上上勝智，是願",
    "T26n1522_009:0175b14": "波羅蜜。一切外道邪論及諸魔眾不能沮",
    "T26n1522_009:0175b15": "壞菩薩道，是力波羅蜜。如實觀知一切法相，",
    "T26n1522_009:0175b16": "是智波羅蜜。如是諸佛子！是菩薩住此菩薩",
    "T26n1522_009:0175b17": "遠行地中，念念具足十波羅蜜，亦具足四攝",
    "T26n1522_009:0175b18": "法，亦具足四家三十七助菩提分法、三解脫",
    "T26n1522_009:0175b19": "門，略說乃至一切助菩提分法於念念中",
    "T26n1522_009:0175b20": "皆悉具足。",
    "T26n1522_009:0175b21": "論曰：是中一念中奢摩他、毘婆舍那二行雙",
    "T26n1522_009:0175b22": "現前故。住諸威儀者，一切行中彼修行時無",
    "T26n1522_009:0175b23": "間不斷不息行故。如經「是菩薩起於道時，一",
    "T26n1522_009:0175b24": "念心不捨，乃至住諸威儀故、遠離一切煩",
    "T26n1522_009:0175b25": "惱蓋」故。信勝者，彼無量智中殊異義，莊嚴相",
    "T26n1522_009:0175b26": "現前專念故。如經「常不離如是相念」故。能",
    "T26n1522_009:0175b27": "作大義者，念念具足十波羅蜜大義故。如",
    "T26n1522_009:0175b28": "經「是菩薩於念念中具足菩薩十波羅蜜乃",
    "T26n1522_009:0175b29": "至智波羅蜜」故。是中方便波羅蜜者，起無量",
    "T26n1522_009:0175c01": "智事，以是智故，起布施等無量行，願力攝",
    "T26n1522_009:0175c02": "故。願波羅蜜者，起上上智，以是智故，起布",
    "T26n1522_009:0175c03": "施等上上行，生攝取勝故。力波羅蜜者，一切",
    "T26n1522_009:0175c04": "異論及諸魔眾不能壞行，以是行故，遠離",
    "T26n1522_009:0175c05": "布施等障故。智波羅蜜者，如實觀知一切法",
    "T26n1522_009:0175c06": "相，以是智故，布施等一切種差別知，為",
    "T26n1522_009:0175c07": "化眾生故。菩提分差別者，有四種相：一、依",
    "T26n1522_009:0175c08": "大乘行波羅蜜故，如經「如是諸佛子！是菩薩",
    "T26n1522_009:0175c09": "住此菩薩遠行地中，念念具足十波羅蜜」",
    "T26n1522_009:0175c10": "故。二、依教化眾生，行四攝法故，如經「亦具",
    "T26n1522_009:0175c11": "足四攝法」故。三、依煩惱障，增上淨故。家菩",
    "T26n1522_009:0175c12": "提分解脫門者，何處住？以何等門修行得",
    "T26n1522_009:0175c13": "清淨？如經「亦具足四家三十七助菩提分法、",
    "T26n1522_009:0175c14": "三解脫門」故。家者，般若家、諦家、捨煩惱家、苦",
    "T26n1522_009:0175c15": "清淨家故。四、依智障清淨，如經「略說一切助",
    "T26n1522_009:0175c16": "菩提分法於念念中皆悉具足」故。如是雙行",
    "T26n1522_009:0175c17": "差別已說。次說前上地勝差別，下地增上方",
    "T26n1522_009:0175c18": "便行滿足故，七地中說。",
    "T26n1522_009:0175c19": "經曰：爾時解脫月菩薩問金剛藏菩薩言：",
    "T26n1522_009:0175c20": "佛子！菩薩但於第七菩薩地中具足一切助",
    "T26n1522_009:0175c21": "菩提分法？為當一切菩薩諸地中亦皆具足？",
    "T26n1522_009:0175c22": "金剛藏菩薩言：佛子！菩薩於十菩薩地中悉",
    "T26n1522_009:0175c23": "具足一切助菩提分法，但第七地勝故得名。",
    "T26n1522_009:0175c24": "何以故？佛子！是菩薩此菩薩地中方便行具",
    "T26n1522_009:0175c25": "足，得入智慧神通行故。佛子！菩薩於初地",
    "T26n1522_009:0175c26": "中發願觀一切佛法故，具足助菩提分法。",
    "T26n1522_009:0175c27": "第二地中除心惡垢故，具足助菩提分法。",
    "T26n1522_009:0175c28": "第三地中願轉增長得法明故，具足助菩",
    "T26n1522_009:0175c29": "提分法。第四地中入道故，具足助菩提分",
    "T26n1522_009:0176a01": "法。第五地中隨順行世間法故，具足助菩提",
    "T26n1522_009:0176a02": "分法。第六地中入甚深法門故，具足助菩",
    "T26n1522_009:0176a03": "提分法。此第七菩薩地中起一切佛法故，",
    "T26n1522_009:0176a04": "具足一切助菩提分法。",
    "T26n1522_009:0176a05": "論曰：云何下地增上方便行滿足？以滿足",
    "T26n1522_009:0176a06": "故入大智通行，如經「金剛藏菩薩言：佛子！",
    "T26n1522_009:0176a07": "菩薩於十菩薩地中悉具足一切菩提分法，",
    "T26n1522_009:0176a08": "但第七地勝故得名。何以故？佛子？是菩薩此",
    "T26n1522_009:0176a09": "菩薩地中方便行具足，得入智慧神通行故」。",
    "T26n1522_009:0176a10": "是中通者，五神通。智者，如前說。云何此地",
    "T26n1522_009:0176a11": "中方便行滿足？彼餘世間出世間行中更起",
    "T26n1522_009:0176a12": "殊勝行，是故此七地中起一切佛法故，能",
    "T26n1522_009:0176a13": "具足助菩提分法。如經「佛子！菩薩於初地",
    "T26n1522_009:0176a14": "中發願觀一切佛法故，具足助菩提分法。",
    "T26n1522_009:0176a15": "乃至此第七菩薩地中起一切佛法故，具足",
    "T26n1522_009:0176a16": "一切助菩提分法」故。如是前上地勝差別，下",
    "T26n1522_009:0176a17": "地增上方便行滿足已說。云何上地增上修",
    "T26n1522_009:0176a18": "行智慧方便菩提分功用行滿足故？",
    "T26n1522_009:0176a19": "經曰：何以故？佛子！菩薩從初地來乃至七",
    "T26n1522_009:0176a20": "地，得諸智慧所行道。以是力故，從第八菩",
    "T26n1522_009:0176a21": "薩地乃至第十地無功用行自然滿足。佛子！",
    "T26n1522_009:0176a22": "譬如二世界：一、染淨世界；二、純淨世界。是二",
    "T26n1522_009:0176a23": "中間，難可得過。欲過此界，當以大神通",
    "T26n1522_009:0176a24": "力。佛子！菩薩如是行於染淨菩薩道難可",
    "T26n1522_009:0176a25": "得過，當以大願力、大方便智力、大神通力",
    "T26n1522_009:0176a26": "故乃可得過。解脫月菩薩言：佛子！七菩薩",
    "T26n1522_009:0176a27": "地為是染行、為是淨行？金剛藏菩薩言：佛",
    "T26n1522_009:0176a28": "子！從初地來菩薩所行皆離煩惱染業。何",
    "T26n1522_009:0176a29": "以故？迴向阿耨多羅三藐三菩提故。隨道所",
    "T26n1522_009:0176b01": "行如分平等故，不名為過七地煩惱行。佛",
    "T26n1522_009:0176b02": "子！譬如轉輪聖王乘上寶象遊四天下，知",
    "T26n1522_009:0176b03": "有貧窮困苦染過之人，而不為彼過所染。",
    "T26n1522_009:0176b04": "然王未免人身，若捨人身生於梵世住",
    "T26n1522_009:0176b05": "梵天宮，見行千世界，示梵王光明威力。爾",
    "T26n1522_009:0176b06": "時不名為人。佛子！菩薩亦如是，從初地",
    "T26n1522_009:0176b07": "來乘諸波羅蜜乘行一切世間，亦知世間",
    "T26n1522_009:0176b08": "煩惱染過，而不為煩惱過之所染。以乘正",
    "T26n1522_009:0176b09": "道故，而不名為過七地煩惱染。若菩薩捨",
    "T26n1522_009:0176b10": "一切功用行，從七地入第八地，爾時名為",
    "T26n1522_009:0176b11": "乘菩薩清淨乘行一切世間。如實知一切煩",
    "T26n1522_009:0176b12": "惱染過，而不為煩惱過之所染，以得過故。",
    "T26n1522_009:0176b13": "佛子！菩薩住是第七菩薩地，過多貪欲等諸",
    "T26n1522_009:0176b14": "煩惱眾。是菩薩住此菩薩遠行地中，不名",
    "T26n1522_009:0176b15": "有煩惱者、不名無煩惱者。何以故？一切煩",
    "T26n1522_009:0176b16": "惱不行故，不名有煩惱者；貪求如來智慧",
    "T26n1522_009:0176b17": "未滿足故，不名無煩惱者。",
    "T26n1522_009:0176b18": "論曰：云何上地增上智慧方便行菩提分功",
    "T26n1522_009:0176b19": "用滿足故？如經「何以故？佛子！菩薩從初地",
    "T26n1522_009:0176b20": "來乃至七地得諸智慧所行道，乃至當以大",
    "T26n1522_009:0176b21": "願力、大方便智力、大神通力乃可得過」故。",
    "T26n1522_009:0176b22": "從初地來遠離一切煩惱，示現如是。此地",
    "T26n1522_009:0176b23": "名為染淨，非染行，如分行平等道故。彼菩薩",
    "T26n1522_009:0176b24": "此地中，隨力分捨功用道，如轉輪王譬。第",
    "T26n1522_009:0176b25": "八地中，自然得報行過煩惱染過，示現如",
    "T26n1522_009:0176b26": "生梵世，捨轉輪王人身。如經「諸佛子！譬如",
    "T26n1522_009:0176b27": "轉輪聖王乃至不為煩惱過之所染，以得",
    "T26n1522_009:0176b28": "過故。佛子！菩薩住是第七菩薩地，過多貪",
    "T26n1522_009:0176b29": "欲等諸煩惱眾者，未至報地故。是故此地",
    "T26n1522_009:0176c01": "不名離煩惱行，有功用故。菩薩住此遠行",
    "T26n1522_009:0176c02": "地中，不名有煩惱者乃至未滿足故」。不",
    "T26n1522_009:0176c03": "名無煩惱者，如是前上地勝差別分已說。",
    "T26n1522_009:0176c04": "次說雙行果差別。此有四種相：一、業清淨；",
    "T26n1522_009:0176c05": "二、得勝三昧；三、過地；四、得勝行。云何業清淨？",
    "T26n1522_009:0176c06": "經曰：是菩薩住此第七菩薩遠行地中，畢竟",
    "T26n1522_009:0176c07": "成就深淨身業、畢竟成就深淨口業、畢竟",
    "T26n1522_009:0176c08": "成就深淨意業。是菩薩所有不善業道，諸佛",
    "T26n1522_009:0176c09": "所呵，皆已捨離。所有善業道，諸佛所歎，是則",
    "T26n1522_009:0176c10": "常行。世間所有經書技術，如五地中說自然",
    "T26n1522_009:0176c11": "而行。是菩薩於三千大千世界中得為大",
    "T26n1522_009:0176c12": "師，唯餘諸佛及八地菩薩，無有眾生深心",
    "T26n1522_009:0176c13": "妙行能與等者。是菩薩所有禪定三昧三摩",
    "T26n1522_009:0176c14": "跋提神通解脫一切現前。修行門中非善成",
    "T26n1522_009:0176c15": "就報力，如第八菩薩地。是菩薩住此第七菩",
    "T26n1522_009:0176c16": "薩遠行地，於念念中具足修集方便智力及",
    "T26n1522_009:0176c17": "一切助菩提分法，得轉勝具足。",
    "T26n1522_009:0176c18": "論曰：業清淨者有四種相：一、戒淨勝，如",
    "T26n1522_009:0176c19": "經「是菩薩住此第七菩薩遠行地中，畢竟成",
    "T26n1522_009:0176c20": "就深淨身業乃至是則常行」故。二、世間智清",
    "T26n1522_009:0176c21": "淨勝，如經「世間所有經書技術乃至自然而",
    "T26n1522_009:0176c22": "行」故。三、得自身勝心行二平等無與等者，如",
    "T26n1522_009:0176c23": "經「是菩薩於三千大千世界中乃至深心妙",
    "T26n1522_009:0176c24": "行無與等者」故。四、得勝力禪等現前勝，如",
    "T26n1522_009:0176c25": "經「是菩薩所有禪定三昧乃至得轉勝具足」",
    "T26n1522_009:0176c26": "故。是中依禪起三昧三摩跋提神通解脫，為",
    "T26n1522_009:0176c27": "教化眾生故、寂滅樂行故。滅定三摩拔提，",
    "T26n1522_009:0176c28": "如是次第、如是雙行果。業清淨四種相已說。",
    "T26n1522_009:0176c29": "次說得勝三昧。",
    "T26n1522_009:0177a01": "經曰：是菩薩住此第七菩薩遠行地中，入",
    "T26n1522_009:0177a02": "名善擇智菩薩三昧、善思義三昧、益意三昧、分",
    "T26n1522_009:0177a03": "別義藏三昧、擇一切義三昧、善住堅根三昧、智",
    "T26n1522_009:0177a04": "神通門三昧、法界業三昧、如來利益三昧，入名",
    "T26n1522_009:0177a05": "種種義藏世間涅槃門菩薩三昧。菩薩如是",
    "T26n1522_009:0177a06": "大智通門，滿足上首十三昧，能入百千菩薩",
    "T26n1522_009:0177a07": "三昧門，淨治此地。",
    "T26n1522_009:0177a08": "論曰：得勝三昧者有十種相：一、依未觀義，",
    "T26n1522_009:0177a09": "二、依已觀義，如經「是菩薩住此第七菩薩遠",
    "T26n1522_009:0177a10": "行地中入名善擇智菩薩三昧故、善思義三",
    "T26n1522_009:0177a11": "昧」故。三、依一句無量義勝，四、依一義說無",
    "T26n1522_009:0177a12": "量名，如經「益意三昧故、分別義藏三昧」故。五、",
    "T26n1522_009:0177a13": "依通一切五明處智，如經「擇一切義三昧」故。",
    "T26n1522_009:0177a14": "六、依煩惱障淨，真如觀堅根故，如經「善住堅",
    "T26n1522_009:0177a15": "根三昧」故。七、依智障淨，有四種障淨故。一、",
    "T26n1522_009:0177a16": "勝功德障此對治，如經「智神通門三昧」故。二、",
    "T26n1522_009:0177a17": "無障礙智障此對治，如經「法界業三昧」故。三、",
    "T26n1522_009:0177a18": "於深上佛法性弱障此對治，如經「如來利",
    "T26n1522_009:0177a19": "益三昧」故。四、不住行障此對治，如經「入名種",
    "T26n1522_009:0177a20": "種義藏世間涅槃門菩薩三昧」故。種種義藏",
    "T26n1522_009:0177a21": "者，種種善根故。如是大智通門滿足上首十",
    "T26n1522_009:0177a22": "三昧，能入百千萬菩薩三昧門，淨治此地",
    "T26n1522_009:0177a23": "故。已說得勝三昧。次說過地。",
    "T26n1522_009:0177a24": "經曰：是菩薩得是三昧智慧方便善清淨故、",
    "T26n1522_009:0177a25": "得大悲力故，過聲聞辟支佛地，現前思量",
    "T26n1522_009:0177a26": "趣智慧地。",
    "T26n1522_009:0177a27": "論曰：過聲聞辟支佛地者，有二種相：一、修",
    "T26n1522_009:0177a28": "行方便智力；二、大悲力故。現前者，能入法流",
    "T26n1522_009:0177a29": "水。思量智慧地者，八地智慧應知但觀奢",
    "T26n1522_009:0177b01": "摩他、毘婆舍那道，彼處成就故。復次過者，業",
    "T26n1522_009:0177b02": "勝故示現。",
    "T26n1522_009:0177b03": "經曰：是菩薩住此第七菩薩遠行地中，無量",
    "T26n1522_009:0177b04": "身業無相行、無量口業無相行、無量意業無",
    "T26n1522_009:0177b05": "相行，是菩薩善清淨行故，得無生法忍光明。",
    "T26n1522_009:0177b06": "解脫月菩薩言：佛子！菩薩住菩薩初地，有",
    "T26n1522_009:0177b07": "無量身業、無量口業、無量意業，已過一切聲",
    "T26n1522_009:0177b08": "聞辟支佛行成。金剛藏菩薩言：佛子！觀大",
    "T26n1522_009:0177b09": "法故過，非是自智行力。此第七菩薩地，得",
    "T26n1522_009:0177b10": "自智行力觀故，一切聲聞辟支佛所不能",
    "T26n1522_009:0177b11": "壞。佛子！譬如王子生在王家，具足王相",
    "T26n1522_009:0177b12": "勝一切臣眾，以豪尊力故，非自智行力故。",
    "T26n1522_009:0177b13": "若身長大，自具智力所作事成，過一切臣",
    "T26n1522_009:0177b14": "眾。如是佛子！菩薩初發心時，已勝一切聲",
    "T26n1522_009:0177b15": "聞辟支佛，以深心大故。今住此第七菩薩",
    "T26n1522_009:0177b16": "地中，自智行住故，過一切聲聞辟支佛事。",
    "T26n1522_009:0177b17": "論曰：無量三業無相行者，入定遠離相是。無",
    "T26n1522_009:0177b18": "量聲聞緣覺，亦有淨業遠離相，非無量相，不",
    "T26n1522_009:0177b19": "能利益一切眾生故。復次此無量勝餘下地",
    "T26n1522_009:0177b20": "事故。善清淨行者，修方便行滿足故。無生法",
    "T26n1522_009:0177b21": "忍光明者，相現前故。王子喻者，此地中勝過",
    "T26n1522_009:0177b22": "示現，修方便行滿足故。自智行住者，方便行",
    "T26n1522_009:0177b23": "盡念觀住故。如經「佛子！譬如王子生在王",
    "T26n1522_009:0177b24": "家乃至自智行住故，過一切聲聞辟支佛事」",
    "T26n1522_009:0177b25": "故。無量身等勝業已說。非但多無量神力，亦",
    "T26n1522_009:0177b26": "無量示勝義故。",
    "T26n1522_009:0177b27": "經曰：諸佛子！是菩薩住此第七菩薩遠行地，",
    "T26n1522_009:0177b28": "得甚深遠離無行，身口意業轉求勝行而",
    "T26n1522_009:0177b29": "不捨離。",
    "T26n1522_009:0177c01": "論曰：甚深者，遠入故。遠離者，彼障滅故。無行",
    "T26n1522_009:0177c02": "者，彼餘出世間世間地不能行故。身口意業",
    "T26n1522_009:0177c03": "轉求勝行而不捨離者，聲聞辟支佛雖離",
    "T26n1522_009:0177c04": "彼相，業不如是，得少為足不求上行故。",
    "T26n1522_009:0177c05": "如是雙行果過二乘地已說。云何得勝行？",
    "T26n1522_009:0177c06": "經曰：解脫月菩薩言：佛子！菩薩從何地來，",
    "T26n1522_009:0177c07": "能入寂滅定？金剛藏菩薩言：佛子！菩薩從",
    "T26n1522_009:0177c08": "第六地來，能入寂滅定，今住第七菩薩地，",
    "T26n1522_009:0177c09": "於念念中能入寂滅定而不證寂滅定，是",
    "T26n1522_009:0177c10": "菩薩畢竟成就不可思議身口意業。佛子！是",
    "T26n1522_009:0177c11": "諸菩薩行實際行而不證寂滅定。佛子！譬",
    "T26n1522_009:0177c12": "如有人乘大船舫入於大海，善知行船、善",
    "T26n1522_009:0177c13": "知水相，不為大海水難所害。如是佛子！菩",
    "T26n1522_009:0177c14": "薩住此第七菩薩地中，乘諸波羅蜜船、行",
    "T26n1522_009:0177c15": "實際行而不證寂滅定。",
    "T26n1522_009:0177c16": "論曰：行實際行而不證寂滅定，以不捨",
    "T26n1522_009:0177c17": "有故。如經「金剛藏菩薩言：佛子！菩薩摩訶",
    "T26n1522_009:0177c18": "薩從第六地來，能入寂滅定，乃至而不證",
    "T26n1522_009:0177c19": "寂滅定」故。如是三摩跋提勝行已說。次說",
    "T26n1522_009:0177c20": "發起勝行。",
    "T26n1522_009:0177c21": "經曰：菩薩如是通達三昧智力修行，起大",
    "T26n1522_009:0177c22": "方便智力故，現身世間門深心涅槃，雖眷屬",
    "T26n1522_009:0177c23": "圍遶而心常遠離，以願力受生三界而不",
    "T26n1522_009:0177c24": "為世間所染。心常寂滅，以方便力而還熾",
    "T26n1522_009:0177c25": "然，雖然不燒。隨順佛智，轉聲聞辟支佛地，",
    "T26n1522_009:0177c26": "通達諸佛境界藏。現魔境界，過四魔道現",
    "T26n1522_009:0177c27": "行魔境界，現諸外道行而深心不捨佛濟。",
    "T26n1522_009:0177c28": "通達一切世間事，心常在出世間道法。所有",
    "T26n1522_009:0177c29": "莊嚴之事，勝諸天、龍、夜叉、乾闥婆、阿修羅、迦",
    "T26n1522_009:0178a01": "樓羅、緊那羅、摩睺羅伽、人非人、四天王、釋提桓",
    "T26n1522_009:0178a02": "因、梵天王而不捨樂法念。",
    "T26n1522_009:0178a03": "論曰：發起殊勝行者，有八種行共對治攝：一、",
    "T26n1522_009:0178a04": "起功德行隨順世間門，如經「菩薩如是通",
    "T26n1522_009:0178a05": "達三昧智力修行，起大方便智力故，現身世",
    "T26n1522_009:0178a06": "間門深心涅槃」故。二、上首攝餘行，如經「雖眷",
    "T26n1522_009:0178a07": "屬圍遶而心常遠離」故。三、願取有行，如經",
    "T26n1522_009:0178a08": "「以願力受生三界，而不為世間所染」故。四、",
    "T26n1522_009:0178a09": "家不斷行，遠離貪欲隨煩惱使而示貪欲行",
    "T26n1522_009:0178a10": "事，如經「心常寂滅，以方便力而還熾然，雖",
    "T26n1522_009:0178a11": "然不燒」故。五、入行，如經「隨順佛智，轉聲聞",
    "T26n1522_009:0178a12": "辟支佛地」故。六、資生行，飲食睡夢等魔境界",
    "T26n1522_009:0178a13": "故，如經「通達諸佛境界藏，現魔境界」故。七、",
    "T26n1522_009:0178a14": "退行，示老病死此三魔境界故，如經「過四",
    "T26n1522_009:0178a15": "魔道，現行魔境界」故。八、轉行，有三種轉：",
    "T26n1522_009:0178a16": "一、見貪轉，如經「現諸外道行而深心不捨",
    "T26n1522_009:0178a17": "佛濟」故。二、障礙轉，如經「通達一切世間事",
    "T26n1522_009:0178a18": "而心常在出世間道法」故。三、貪轉，天龍等尊",
    "T26n1522_009:0178a19": "重心攝取，轉彼貪心故，如經「所有莊嚴之事",
    "T26n1522_009:0178a20": "勝諸天龍乃至而不捨樂法念」故。",
    "T26n1522_009:0178a21": "經曰：菩薩成就如是智慧，住此菩薩遠行",
    "T26n1522_009:0178a22": "地已，多見諸佛，以大神通力、大願力故。見",
    "T26n1522_009:0178a23": "多百佛、多千佛、多百千佛、多百千那由他佛、多",
    "T26n1522_009:0178a24": "億佛、多百億佛、多千億佛、多百千億佛、多百千",
    "T26n1522_009:0178a25": "億那由他佛，以大神通力、大願力故。是菩",
    "T26n1522_009:0178a26": "薩見諸佛時，以上心深心供養恭敬尊重",
    "T26n1522_009:0178a27": "讚歎，衣服飲食臥具湯藥一切供具悉以奉",
    "T26n1522_009:0178a28": "施，以諸菩薩上妙樂具供養眾僧，以此善",
    "T26n1522_009:0178a29": "根皆願迴向阿耨多羅三藐三菩提。於諸佛",
    "T26n1522_009:0178b01": "所生上恭敬，專心聽法聞已受持，聞受持已",
    "T26n1522_009:0178b02": "得如實三昧智慧光明，隨順修行行已憶持，",
    "T26n1522_009:0178b03": "守護諸佛正法，一切聲聞辟支佛智慧問難",
    "T26n1522_009:0178b04": "所不能壞。是菩薩復能利益眾生，故法忍",
    "T26n1522_009:0178b05": "轉淨。是菩薩住此菩薩遠行地中，於無量",
    "T26n1522_009:0178b06": "劫彼諸善根轉勝明淨調柔成就，復轉盡成",
    "T26n1522_009:0178b07": "就，無量百劫、無量千劫、無量百千劫、無量百",
    "T26n1522_009:0178b08": "千那由他劫、無量億劫、無量百億劫、無量千",
    "T26n1522_009:0178b09": "億劫、無量百千億劫、無量百千億那由他劫，",
    "T26n1522_009:0178b10": "彼諸善根轉勝明淨調柔成就，復轉盡成就。",
    "T26n1522_009:0178b11": "佛子！譬如本真金，以一切眾寶具足莊嚴，光",
    "T26n1522_009:0178b12": "色轉勝明淨，餘莊嚴具所不能及。如是佛",
    "T26n1522_009:0178b13": "子！菩薩住此第七菩薩遠行地中，彼諸善根",
    "T26n1522_009:0178b14": "從方便智起轉勝明淨，一切聲聞辟支佛所",
    "T26n1522_009:0178b15": "不能壞。佛子！譬如日光，一切星宿月光所",
    "T26n1522_009:0178b16": "不能壞，閻浮提內所有泥水悉能乾竭。如",
    "T26n1522_009:0178b17": "是佛子！菩薩住此第七菩薩遠行地中，彼諸",
    "T26n1522_009:0178b18": "善根，一切聲聞辟支佛所不能壞，又能乾",
    "T26n1522_009:0178b19": "竭一切眾生煩惱淤泥。是菩薩十波羅蜜中",
    "T26n1522_009:0178b20": "方便波羅蜜增上，餘波羅蜜非不修習，隨力",
    "T26n1522_009:0178b21": "隨分。諸佛子！是名略說菩薩第七菩薩遠行",
    "T26n1522_009:0178b22": "地。若菩薩住此地中，多作他化自在天王，",
    "T26n1522_009:0178b23": "所作自在善令眾生發生正智，亦令眾生",
    "T26n1522_009:0178b24": "渡煩惱海。所作善業布施愛語利益同事是",
    "T26n1522_009:0178b25": "諸福德，皆不離念佛、念法、念僧、念菩薩、念",
    "T26n1522_009:0178b26": "菩薩行、念波羅蜜、念十地、念不壞力、念無畏、念",
    "T26n1522_009:0178b27": "不共佛法，乃至不離念一切種一切智智。常",
    "T26n1522_009:0178b28": "生是心：我當於一切眾生中，為首為勝為",
    "T26n1522_009:0178b29": "大、為妙為微妙、為上為無上、為導為將、",
    "T26n1522_009:0178c01": "為師為尊，乃至為一切智智依止者。復",
    "T26n1522_009:0178c02": "從是念發精進行，以精進力故，於一念",
    "T26n1522_009:0178c03": "間得百千億那由他三昧，見百千億那由他",
    "T26n1522_009:0178c04": "佛、知百千億那由他佛神力、能動百千億",
    "T26n1522_009:0178c05": "那由他佛世界、能入百千億那由他佛世界、",
    "T26n1522_009:0178c06": "能照百千億那由他佛世界、能化百千億",
    "T26n1522_009:0178c07": "那由他佛世界眾生、能住壽百千億那由他",
    "T26n1522_009:0178c08": "劫、能知過去未來世各百千億那由他劫事、",
    "T26n1522_009:0178c09": "能善入百千億那由他法門、能變身為百",
    "T26n1522_009:0178c10": "千億那由他，於一一身能示百千億那由",
    "T26n1522_009:0178c11": "他菩薩以為眷屬。若以願力自在勝上，菩",
    "T26n1522_009:0178c12": "薩願力過於此數。示種種神通，或身、或光",
    "T26n1522_009:0178c13": "明、或神通、或眼、或境界、或音聲、或行、或莊嚴、或",
    "T26n1522_009:0178c14": "加、或信、或業。是諸神通，乃至無量百千萬億",
    "T26n1522_009:0178c15": "那由他劫不可數知。",
    "T26n1522_009:0178c16": "論曰：守護諸佛正法者，於三千大千世界",
    "T26n1522_009:0178c17": "中得為大師故、修方便行滿足故。彼守護",
    "T26n1522_009:0178c18": "上首故、利益眾生故，法忍轉顯。此地釋名",
    "T26n1522_009:0178c19": "應知。如經「是菩薩復能利益眾生故、法忍",
    "T26n1522_009:0178c20": "轉淨故、修行功用盡至故，名為遠行地，一切",
    "T26n1522_009:0178c21": "眾寶具足莊嚴」。真金喻者，示現一切菩提分",
    "T26n1522_009:0178c22": "法方便行功用滿足故，此地中諸善根轉勝",
    "T26n1522_009:0178c23": "明淨示現。如經「譬如本真金，乃至一切聲聞",
    "T26n1522_009:0178c24": "辟支佛所不能壞」故。日光喻者，如前地說，",
    "T26n1522_009:0178c25": "此地勝故，如經「佛子！譬如日光乃至又能",
    "T26n1522_009:0178c26": "乾竭一切眾生煩惱淤泥」故。餘如前說。",
    "T26n1522_009:0178c27": "十地經論遠行地第七卷之九"
}