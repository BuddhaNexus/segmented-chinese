{
    "T07n0220f_001:0963c23": "7 會大般若波羅蜜多經第七會曼殊",
    "T07n0220f_001:0963c24": "室利分序序",
    "T07n0220f_001:0963c26": "西明寺沙門玄則撰",
    "T07n0220f_001:0963c27": "聞夫即相無覩，挺真如之壯觀；即慮無知，成",
    "T07n0220f_001:0963c28": "種智之默識。但二塵且落，時逐見以輕濃；五",
    "T07n0220f_001:0963c29": "翳將披，復因疑而聚散。是以驟明空道，給孤",
    "T07n0220f_001:0964a01": "總旋憩之場；歷選時徒，妙吉昇對揚之重。忽",
    "T07n0220f_001:0964a02": "無覲以瞻仰，俄不聆以飡悟，既泯修而造修，",
    "T07n0220f_001:0964a03": "亦絕學而趍學。狀其區別，則菩提萬流；斷其",
    "T07n0220f_001:0964a04": "混茫，則涅槃一相。一相則不見生死，萬流則",
    "T07n0220f_001:0964a05": "無非佛法，不壞假名之繁總，而開實相之泬",
    "T07n0220f_001:0964a06": "寥。正明如來法無，況菩薩法；菩薩法無，況二",
    "T07n0220f_001:0964a07": "乘法；二乘法無，況凡夫法。法尚不有，何有菩",
    "T07n0220f_001:0964a08": "提？尚無菩提，云何可趣？尚無可趣，何有證",
    "T07n0220f_001:0964a09": "得？尚無證得，何有證者？是故有之斯殊、無之",
    "T07n0220f_001:0964a10": "斯貫，洞之斯遠、沮之斯局。豁爾夷蕩而無懈，",
    "T07n0220f_001:0964a11": "熾然翹勵而不精，惱祲與慈渰分華，劍林將",
    "T07n0220f_001:0964a12": "玉毫比色，皆其所也。何以易諸？觀其假言路",
    "T07n0220f_001:0964a13": "以便便、仰真宗而止止，奕奕珠轉、泠泠玉",
    "T07n0220f_001:0964a14": "振，起予聖旨，莫尚於茲！晞體法王，不亦宜",
    "T07n0220f_001:0964a15": "矣！然則探其義也，發祕藏之玄扃；味其談",
    "T07n0220f_001:0964a16": "也，苞密語之殊轍。詞宛而旨密，即舊《文",
    "T07n0220f_001:0964a17": "殊般若》矣。雖雙軸成部，而警策備彰，庶七眾",
    "T07n0220f_001:0964a18": "所歸，較然無遠。"
}