{
    "X82n1571_059:0234b03": "五燈全書卷第五十九",
    "X82n1571_059:0234b05": "京都聖感禪寺住持(臣)僧　(超永)　編輯",
    "X82n1571_059:0234b06": "京都古華嚴寺住持(臣)僧　(超揆)　較閱　進",
    "X82n1571_059:0234b07": "呈",
    "X82n1571_059:0234b08": "　　臨濟宗",
    "X82n1571_059:0234b09": "南嶽下第二十六世",
    "X82n1571_059:0234b10": "鄧尉持禪師法嗣",
    "X82n1571_059:0234b11": "杭州東明虗白慧旵禪師湖廣王氏子。父為丹陽稅",
    "X82n1571_059:0234b12": "課司。遂家焉。幼頴悟。不類常兒。年十四。往從妙覺湛",
    "X82n1571_059:0234b13": "然受業。一日怍務次。然問。汝在此作什麼。師曰。切蘿",
    "X82n1571_059:0234b14": "蔔。然曰。你只會切蘿蔔。師曰。也會殺人。然引頸。師曰。",
    "X82n1571_059:0234b15": "降將不斬。然異之。會然遷撫之疎山。師聞唯菴唱道",
    "X82n1571_059:0234b16": "松隱。將往見。至一小菴。自誓曰。此行若不徹證。決不",
    "X82n1571_059:0234b17": "復回。一定六日。忽舉首睹松。豁然有省。遂返。晝夜危",
    "X82n1571_059:0234b18": "坐。端如銕幢。諸方因號旵銕脊。後抵姑蘇鄧尉。謁果",
    "X82n1571_059:0234b19": "林。指令參寶藏持。具述悟由。持曰。佛法如大海相似。",
    "X82n1571_059:0234b20": "轉入轉深。那裏泊在者裏。一日室中侍立次。持問。心",
    "X82n1571_059:0234b21": "不是佛。智不是道。汝云何會。師向前問訊。叉手而立。",
    "X82n1571_059:0234b22": "持呵曰。汝在此許多時。猶作者般見解。師遂發憤。寢",
    "X82n1571_059:0234b23": "食俱廢。至第二夜。驀然徹證。述偈曰。一拳打破太虗",
    "X82n1571_059:0234b24": "空。百億須彌不露踪。借問個中誰是主。扶桑涌出一",
    "X82n1571_059:0234c01": "輪紅。持笑曰。然雖如是。也須善自護持。時節若至。其",
    "X82n1571_059:0234c02": "理自彰。師受囑辭去。於天目之平山堂。結侶坐千日",
    "X82n1571_059:0234c03": "長期。期滿。至昭慶受具　後遊安溪古道山。峯巒秀",
    "X82n1571_059:0234c04": "拔。遂有終焉之志。一住三十載。影不出山。道風遠播。",
    "X82n1571_059:0234c05": "宿衲爭趨座下。拓基營繕。成大精藍。明宣宗宣德乙",
    "X82n1571_059:0234c06": "卯。敕額東明禪寺。復命度僧。以奉香火。檀施委積。師",
    "X82n1571_059:0234c07": "復捐餘貲。重修淨慈大殿　英宗正統辛酉六月一",
    "X82n1571_059:0234c08": "日。忽集眾。敘謝訣別。眾請偈。師曰。一大藏教。無人看",
    "X82n1571_059:0234c09": "著。爭用得者。幾句閒言語。跏趺而逝。茶毗。舍利無筭。",
    "X82n1571_059:0234c10": "塔於本山東塢。世壽七十。臘五十有五。國子監祭酒",
    "X82n1571_059:0234c11": "胡公濙。為之銘。",
    "X82n1571_059:0234c12": "壽昌來禪師法嗣",
    "X82n1571_059:0234c13": "建寧府天界雪骨會中禪師大闡通參次。師問。從何",
    "X82n1571_059:0234c14": "處來。曰逼塞虗空。都無來去。師曰。既無來去。阿誰拕",
    "X82n1571_059:0234c15": "皮袋到者裏。曰內外俱空。皮袋何有。師曰。如何是祖",
    "X82n1571_059:0234c16": "師西來意。曰西來豈有意耶。師曰。臘月三十日到來。",
    "X82n1571_059:0234c17": "向何處安身立命。曰信脚踏翻。乾坤獨露。師乃示以",
    "X82n1571_059:0234c18": "偈曰。的是金毛親出窟。法輪掉轉入廛來。一聲驀地",
    "X82n1571_059:0234c19": "遙空吼。野犴聞之腦裂開。",
    "X82n1571_059:0234c20": "東普悟禪師法嗣",
    "X82n1571_059:0234c21": "舒州投子楚山幻叟荊壁紹琦禪師蜀之安唐雷氏",
    "X82n1571_059:0234c22": "子。年九歲。從玄極通受業。首參無際悟。一日聞板聲",
    "X82n1571_059:0234c23": "有省。復徧叩月溪海舟諸老。咸稱賞之。明英宗正統",
    "X82n1571_059:0234c24": "癸亥。再參悟。悟問。數年以來。在什麼處住。師曰。廓然",
    "X82n1571_059:0235a01": "無定。悟曰。有何所得。師曰。本自無失。何得之有。悟曰。",
    "X82n1571_059:0235a02": "者是學得來底。師曰。一法不有。學自何來。悟曰。莫落",
    "X82n1571_059:0235a03": "空耶。師曰。我尚非我。誰落誰空。悟曰。畢竟事作麼生。",
    "X82n1571_059:0235a04": "師曰。水落石出。雨霽雲收。悟曰。莫亂道。只如佛祖來。",
    "X82n1571_059:0235a05": "也不許縱爾。橫吞藏海。現百千神通。到者裏。更是不",
    "X82n1571_059:0235a06": "許。師曰。和尚雖則把住要津。其奈勞神不少。悟拍膝",
    "X82n1571_059:0235a07": "一下。師便喝。悟曰。克家須是破家兒。恁麼幹蠱也省",
    "X82n1571_059:0235a08": "力。師掩耳而出。至晚。復召師詰曰。汝將平昔次第發",
    "X82n1571_059:0235a09": "明處。說來看。師從實具對。悟曰。還我無字義來。師呈",
    "X82n1571_059:0235a10": "偈曰。者僧問處偏多事。趙老何曾涉所思。信口一言",
    "X82n1571_059:0235a11": "都吐露。翻成特地使人疑。悟曰。如何是汝不疑處。師",
    "X82n1571_059:0235a12": "曰。青山綠水。燕語鶯啼。歷歷分明。更疑何事。悟曰。未",
    "X82n1571_059:0235a13": "在更道。師曰。頭頂虗空。脚踏實地。悟即鳴鐘集眾。乃",
    "X82n1571_059:0235a14": "記莂焉。壬申。抵金陵。訪月溪海舟。出住天柱　僧問。",
    "X82n1571_059:0235a15": "如何是天柱境。師曰。澗濶雲歸晚。山高日出遲。曰如",
    "X82n1571_059:0235a16": "何是境中人。師曰。額下眉遮眼。腮邊耳搭眉。曰如何",
    "X82n1571_059:0235a17": "是天柱家風。師曰。雲甑炊松粉。冰鐺煑月團　問如",
    "X82n1571_059:0235a18": "何是祖師西來意。師曰。海神撒出夜明珠。曰學人不",
    "X82n1571_059:0235a19": "會。師曰。文殊失却玻璃盞　問如何是佛。師曰。生銕",
    "X82n1571_059:0235a20": "秤鎚。曰如何是法。師曰。石頭土塊。曰如何是僧。師曰。",
    "X82n1571_059:0235a21": "黑漆拄杖　景泰乙亥。遷投子。上堂。僧問。遠離皖山。",
    "X82n1571_059:0235a22": "來據投子。海眾臨筵。請師祝聖。師曰。鼎內長生篆。峯",
    "X82n1571_059:0235a23": "頭不老松。曰祝聖已蒙師的旨。投子家風事若何。師",
    "X82n1571_059:0235a24": "曰。提瓶穿市過。不是賣油翁。曰只如祖師道。不許夜",
    "X82n1571_059:0235b01": "行。投明須到。還端的也無。師曰。雖然。眼裏有筋。爭奈",
    "X82n1571_059:0235b02": "舌頭無骨。曰趙州道。我早猴白。渠更猴黑。意作麼生。",
    "X82n1571_059:0235b03": "師曰。不因弓矢盡。未肯豎降旗。問和尚今日陞座說",
    "X82n1571_059:0235b04": "法。未審有何祥瑞。師曰。麒麟步驟丹霄外。優鉢華開",
    "X82n1571_059:0235b05": "烈焰中。曰如何是祖師西來意。師曰。雪消山頂露。風",
    "X82n1571_059:0235b06": "過樹頭搖。問寶劒未出匣時如何。師曰。神號鬼哭。曰",
    "X82n1571_059:0235b07": "出匣後如何。師曰。佛祖吞聲。曰出與未出時如何。師",
    "X82n1571_059:0235b08": "曰。無鬚鎖子兩頭搖。僧提起坐具。師便喝。僧擬議。師",
    "X82n1571_059:0235b09": "便打。乃曰。毒蛇頭上揩痒。猛虎口裏橫身。也須是恁",
    "X82n1571_059:0235b10": "般人始得。適來者僧。大似一員戰將。敢來者裏。奪鼓",
    "X82n1571_059:0235b11": "攙旗。惜乎龍頭蛇尾。死在棒下。若解轉身活路。自然",
    "X82n1571_059:0235b12": "不犯鋒鋩。所以道。弄蛇須是弄蛇手。不會弄蛇。蛇齩",
    "X82n1571_059:0235b13": "殺。復舉法燈開堂日。葢為清涼老人有未了公案話",
    "X82n1571_059:0235b14": "畢。師曰。大凡宗師出世。先要拈出己見。然後方可定",
    "X82n1571_059:0235b15": "斷古今。看他法燈。如此作略。美則美矣。了則未了。幻",
    "X82n1571_059:0235b16": "叟今日亦為蠶骨老人。有未了公案。出來為渠了却。",
    "X82n1571_059:0235b17": "若有問蠶骨老人有甚不了公案。應聲便喝。眼目定",
    "X82n1571_059:0235b18": "動。連棒打出。大眾。山僧恁麼提持。且道。與法燈用處。",
    "X82n1571_059:0235b19": "還有優劣也無。若緇素得出。許他是個同參　上堂。",
    "X82n1571_059:0235b20": "拈拄杖曰。只者些子誵譌。多少師僧。到者裏。開口不",
    "X82n1571_059:0235b21": "得。思量不及。舉揚不出。即今落在山僧手裏。橫也由",
    "X82n1571_059:0235b22": "我。豎也由我。提起放下。卷舒殺活。總由我。以拄杖空",
    "X82n1571_059:0235b23": "中點一點曰。正當恁麼時。從上佛祖。天下老和尚。到",
    "X82n1571_059:0235b24": "者裏。只得乞命有分。眾中莫有為佛祖出氣者麼。良",
    "X82n1571_059:0235c01": "久。卓拄杖一下曰。[翟*支]瞎金剛正眼。靠倒空王寶座。汝",
    "X82n1571_059:0235c02": "等諸人。討什麼盌。便下座　上堂。眾集。師斂衣就座。",
    "X82n1571_059:0235c03": "良久曰。大眾分明記取。便下座　示眾。選佛場開定",
    "X82n1571_059:0235c04": "祖機。辨明邪正在鉗鎚。禹門浪暖風雷動。正是魚龍",
    "X82n1571_059:0235c05": "變化時。眾中莫有衝波激浪者麼。良久。以拂子打圓",
    "X82n1571_059:0235c06": "相曰。機先一著。覿面全提。擊禪牀一下曰。句外一言。",
    "X82n1571_059:0235c07": "和聲揭露。不許停思顧佇。那容擬議分疎。眨得眼來。",
    "X82n1571_059:0235c08": "劒去久矣。縱饒佛祖到來。也只攢眉有分。何故。葢為",
    "X82n1571_059:0235c09": "非言路可通。非心識可測。若是英俊衲僧。向未舉以",
    "X82n1571_059:0235c10": "前。便當點首一笑。猶較些子。近世人心不古。學者不",
    "X82n1571_059:0235c11": "務真參實悟。惟是接響承虗。以學識依通為悟明。穿",
    "X82n1571_059:0235c12": "鑿機緣為參究。破壞律儀為解脫。夤緣據位為出世。",
    "X82n1571_059:0235c13": "以致祖風彫弊。魔說熾然。塞佛祖之坦途。瞽人天之",
    "X82n1571_059:0235c14": "正眼。使吾祖教外別傳之道。於斯委地。大覺世尊。於",
    "X82n1571_059:0235c15": "二千年外。早已識得眾生心病。預設多方。曲垂規則。",
    "X82n1571_059:0235c16": "故曰。末世眾生。希望成道。無令求悟。惟益多聞。增長",
    "X82n1571_059:0235c17": "我見。又曰。眾生未悟。作何方便。普令開悟。所以結制",
    "X82n1571_059:0235c18": "安居。尅期取證。過三期日。隨往無礙。故知解結之有",
    "X82n1571_059:0235c19": "時也。諸大德。於九十日中。還曾證悟也無。已悟者。且",
    "X82n1571_059:0235c20": "置勿論。如或未悟。則此一期又是虗喪了也。若是真",
    "X82n1571_059:0235c21": "正道流。以十方法界。為圓覺期場。無論百日千日。結",
    "X82n1571_059:0235c22": "制解制。但以舉起話頭為始。一年不悟參一年。十年",
    "X82n1571_059:0235c23": "不悟參十年。乃至二十年三十年。盡平生不悟。決定",
    "X82n1571_059:0235c24": "不移此志。直要見個徹頭徹尾。真實究竟處。方是放",
    "X82n1571_059:0236a01": "參之曰。所謂一念萬年。豈虗語哉。豎起拂子曰。諸大",
    "X82n1571_059:0236a02": "德。還知落處麼。幻叟今日不辭饒舌。更為諸人下個",
    "X82n1571_059:0236a03": "註脚。猛火鑄成金彈子。當機揑碎又渾圇。等閒得失",
    "X82n1571_059:0236a04": "俱拈却。風送潮音出海門　師到菜園見冬瓜。問園",
    "X82n1571_059:0236a05": "頭。者個無口。因甚長得如許大。頭曰。某甲不曾怠惰",
    "X82n1571_059:0236a06": "一時。師曰。主人公還替你。出些力氣也無。頭曰。全承",
    "X82n1571_059:0236a07": "渠力。師曰。請來與老僧相見。頭便禮拜。師曰。者猶是",
    "X82n1571_059:0236a08": "奴兒婢子在。頭轉身拈篾縛架。師乃呵呵大笑。回顧",
    "X82n1571_059:0236a09": "侍者曰。菜園裏有蟲　性空首座。請益蒙山三關語",
    "X82n1571_059:0236a10": "曰。蟭螟蟲吸乾滄海。魚龍蝦蟹。向何處安身立命。師",
    "X82n1571_059:0236a11": "曰。長安路上金毛臥。曰水母飛上色究竟天。入摩醯",
    "X82n1571_059:0236a12": "眼裏作舞。因甚不見。師曰。五鳳樓前銕馬嘶。曰蓮湖",
    "X82n1571_059:0236a13": "橋。為一切人直指。明眼人。因甚落井。師曰。明月照見",
    "X82n1571_059:0236a14": "夜行人。曰請師頌出。師曰。好與痛棒。曰棒則甘領。頌",
    "X82n1571_059:0236a15": "則乞師不吝。師乃大笑。頌曰。當機把斷聖凡津。擬議",
    "X82n1571_059:0236a16": "知渠屈未伸。欲識蒙山端的旨。垂鉤意在釣金鱗",
    "X82n1571_059:0236a17": "　天順丁丑。由匡廬歸蜀。韓都侯。於方山建雲峯寺。迎",
    "X82n1571_059:0236a18": "師住持。憲宗成化癸巳三月望示微疾。眾請末後句。",
    "X82n1571_059:0236a19": "師展兩手曰。會麼。復曰。今年今日。推車撞壁。撞破虗",
    "X82n1571_059:0236a20": "空。青天霹靂。阿呵呵。泥牛吞却老龍珠。澄澄性海漚",
    "X82n1571_059:0236a21": "華息。泊然而逝。世壽七十。僧臘六十一。建塔天成。",
    "X82n1571_059:0236a22": "雲南府古庭善堅禪師本郡昆明丁氏子。十九參栢",
    "X82n1571_059:0236a23": "巖。明宣宗宣德庚戌。走金陵。參無隱道。道示萬法歸",
    "X82n1571_059:0236a24": "一一歸何處話。苦心窮究。未有所入。乙卯。抵貴州雍",
    "X82n1571_059:0236b01": "蘿山。入蜀。脇不至席者十載。方得透脫。後於正統間。",
    "X82n1571_059:0236b02": "走謁隆恩。求無際悟印證。悟曰。子見處。因甚與老僧",
    "X82n1571_059:0236b03": "不同。師展兩手曰。者個非別。悟頷之。一日辭悟。悟曰。",
    "X82n1571_059:0236b04": "甚處去。師曰。十字街頭。訶佛罵祖去。悟曰。子還來否。",
    "X82n1571_059:0236b05": "師曰。不違和尚尊顏。禮拜便行。初遊金臺。止大容山。",
    "X82n1571_059:0236b06": "復南還。住金陵天界。遷皖桐浮山　示眾。舉汾陽無",
    "X82n1571_059:0236b07": "業道。古德道。人得意後。茅茨石室。向折脚鐺。煑飯喫",
    "X82n1571_059:0236b08": "過二三十年。名利不干懷。財寶不為念。大忘人世。隱",
    "X82n1571_059:0236b09": "跡巖叢。君王召而不來。諸侯請而不赴。豈同吾輩貪",
    "X82n1571_059:0236b10": "利愛名。汩沒世途。如短販人。有少希求而忘大果。師",
    "X82n1571_059:0236b11": "曰。誠哉是言。我等。惟掠虗頭。妄自尊大。無明三毒。潛",
    "X82n1571_059:0236b12": "結於心。逆惡境緣。知無解脫。據實而論。且莫管你是",
    "X82n1571_059:0236b13": "知識非知識。除却一切施為動靜。語默文字。生死到",
    "X82n1571_059:0236b14": "來。畢竟作麼生脫去。不得認著個死搭搭。向良久處",
    "X82n1571_059:0236b15": "妄想。不得執著個轉轆轆。向活脫處狂蕩。但有絲毫",
    "X82n1571_059:0236b16": "差別見覺。直饒脊梁生銕鑄。就機辯懸河瀉水。未免",
    "X82n1571_059:0236b17": "閻老子打入阿波波阿吒吒。八寒八熱。萬死萬生。灼",
    "X82n1571_059:0236b18": "然灼然。擊拂子曰。昨夜蟭螟吞六合。虗空撲碎落巖",
    "X82n1571_059:0236b19": "前。復召大眾曰。珍重　示眾。若論向上一著。了無別",
    "X82n1571_059:0236b20": "說。惟當人本自具足。文字經論。且無放處。近來諸方",
    "X82n1571_059:0236b21": "學者。盡被古人舌根埋沒。不能決志透脫。開口處情",
    "X82n1571_059:0236b22": "塵知見。學解聰明。於自受用中。確無的實。似這等。豈",
    "X82n1571_059:0236b23": "非自喪己靈。爾若不信。有日病來將所學所抱。抵將",
    "X82n1571_059:0236b24": "不去。那時方悔錯用心力。學者既是實生死行脚。豈",
    "X82n1571_059:0236c01": "可高心執見聞。恁麼說。便憤志決透去。乃思前算後。",
    "X82n1571_059:0236c02": "便拌此生。大捨身命。做大休歇工夫。當知。此非小因",
    "X82n1571_059:0236c03": "緣。必猛利方能入劄。且諸方諸宿說。做工夫於自究",
    "X82n1571_059:0236c04": "竟處。或一年半月一月。或三年五載。有些見解。或聞",
    "X82n1571_059:0236c05": "師家舉似。或看冊子。便認著業識做模樣。生大我慢。",
    "X82n1571_059:0236c06": "便効古人行棒下喝。瞬目揚眉。學者不知被他惑了。",
    "X82n1571_059:0236c07": "此個樣子。正是生死無明。若或真參實證。却不恁麼。",
    "X82n1571_059:0236c08": "要向本分綿綿密密下死。志做將去。莫論年久歲深。",
    "X82n1571_059:0236c09": "一念子撥之不開。蕩之不散。時節到來。荳爆冷灰。天",
    "X82n1571_059:0236c10": "翻地轉。打破疑團。虗空粉碎。方是自己大光明寶藏。",
    "X82n1571_059:0236c11": "大受用處。自然頭頭無礙。物物全彰。了無一法可當",
    "X82n1571_059:0236c12": "情。說這邊那畔。通明透徹。凡情聖解。宛爾一如。盡十",
    "X82n1571_059:0236c13": "方世界。森羅萬象。總諸佛清淨無礙三昧。到恁麼田",
    "X82n1571_059:0236c14": "地。說甚麼文字情解。根根塵塵。悉是大光明寶所。有",
    "X82n1571_059:0236c15": "時攝十方諸佛光明。入一微塵光明。一微塵光明。現",
    "X82n1571_059:0236c16": "十方世界諸佛。諸佛非來。我亦非動。具不思議種種",
    "X82n1571_059:0236c17": "三昧。乃至不可說微塵剎數。具足諸佛定慧三昧。於",
    "X82n1571_059:0236c18": "一毫末。從外來　有山雲水石集。行世。",
    "X82n1571_059:0236c19": "太平府八峯山廣善寶月潭禪師付大慧華偈曰。乾",
    "X82n1571_059:0236c20": "坤雖大不能藏。日月雖明難逾光。紹續慧燈常不滅。",
    "X82n1571_059:0236c21": "流傳千古繼諸方。",
    "X82n1571_059:0236c22": "南京太崗月溪澄禪師付法偈曰。心即能知心。法即",
    "X82n1571_059:0236c23": "能知法。今所付法心。非心亦非法。",
    "X82n1571_059:0236c24": "重慶府西禪雪峯瑞禪師天奇瑞參。師問無字話。瑞",
    "X82n1571_059:0237a01": "移時方覺。答曰。澗底頑冰吞宇宙。性湖明月匝天寒。",
    "X82n1571_059:0237a02": "師大喝曰。汝還有嫌凡愛聖底心。掃妄求真底見。瑞",
    "X82n1571_059:0237a03": "曰是。師曰。汝若嫌凡愛聖。斷般若之善根。你若掃妄",
    "X82n1571_059:0237a04": "求真。絕諸佛之命脉。震聲又喝曰。真又是誰。妄又是",
    "X82n1571_059:0237a05": "誰。凡又是誰。聖又是誰。瑞豁然。",
    "X82n1571_059:0237a06": "素菴田大士法嗣",
    "X82n1571_059:0237a07": "佛跡頥菴真禪師遊歷諸方。多所契入。後參田素菴",
    "X82n1571_059:0237a08": "居士。為入室上首。得獲付囑　示眾。青山疊疊。綠水",
    "X82n1571_059:0237a09": "滔滔。於斯會得。獨步高超。雖然。也是尋常茶飯。古人",
    "X82n1571_059:0237a10": "道。欲窮千里目。更上一層樓。機不離位。墮在毒海。語",
    "X82n1571_059:0237a11": "不驚群。陷於流俗。若向擊石火裏辨緇素。掣電光中",
    "X82n1571_059:0237a12": "明殺活。可以坐斷千差。壁立萬仞。諸兄弟。還知有恁",
    "X82n1571_059:0237a13": "麼時節也無。今時諸方。說禪浩浩。盡是脚跟點地。鼻",
    "X82n1571_059:0237a14": "孔撩天。究竟具正眼者。落落罕聞。所以偏正不一。各",
    "X82n1571_059:0237a15": "立異端。堅執己解。勿通實理。所謂正法難扶。邪說競",
    "X82n1571_059:0237a16": "興。古人道。信有十分。則疑有十分。疑有十分。則悟有",
    "X82n1571_059:0237a17": "十分。可將盡平生。眼裏所見。耳裏所聞。惡知惡解。寄",
    "X82n1571_059:0237a18": "言妙句。禪道佛法。貢高我慢等心。徹底傾瀉。莫存毫",
    "X82n1571_059:0237a19": "末。只就未明未了公案上。踞定脚跟。豎起脊梁。無分",
    "X82n1571_059:0237a20": "晝夜。無參處參。無疑處疑。直得東西不辨。南北不分。",
    "X82n1571_059:0237a21": "獃樁樁地。却如個有氣底死人相似。心隨境化。觸著",
    "X82n1571_059:0237a22": "還知。打破髑髏不從他得。豈不慶快平生者哉。",
    "X82n1571_059:0237a23": "南嶽下第二十七世",
    "X82n1571_059:0237a24": "東明旵禪師法嗣",
    "X82n1571_059:0237b01": "金陵東山翼善海舟永慈禪師成都余氏子。生於明",
    "X82n1571_059:0237b02": "高帝洪武甲戌。賦性慈藹。幼孤。見僧輙喜。一日聞生",
    "X82n1571_059:0237b03": "死事大。發心出家。奮志趨彭縣大隨山景德寺。禮獨",
    "X82n1571_059:0237b04": "照月薙染。後月示寂。師入西山。庵居八載。棄去。尋訪",
    "X82n1571_059:0237b05": "知識。首謁太初。原問。父母未生前。那個是汝本來面",
    "X82n1571_059:0237b06": "目。師即從東過西。叉手而立。初曰。不是不是。師曰。兩",
    "X82n1571_059:0237b07": "眼對兩眼。原頷之。宣德丁未。出峽遊燕京。南還至武",
    "X82n1571_059:0237b08": "林。謁東明旵。問無相福田衣。何人合得披。旵便掌。師",
    "X82n1571_059:0237b09": "曰。四大本空。五蘊非有。作麼生掌。明又掌。師曰。一掌",
    "X82n1571_059:0237b10": "不作一掌用。又如何。旵復掌。師神色不變曰。老和尚",
    "X82n1571_059:0237b11": "名不虗傳。遂展具三拜而立。旵曰。我居古道山三十",
    "X82n1571_059:0237b12": "載。今日只見得這僧。大眾弗得輕慢。自此聲譽叢席。",
    "X82n1571_059:0237b13": "未幾。復遊金陵牛首掛搭。請師前堂。領眾三載。復隱",
    "X82n1571_059:0237b14": "全椒焦山三載。後至天界。憩隱山居。於正統丁巳。太",
    "X82n1571_059:0237b15": "監袁誠。欽師道德。請師開法翼善。庚申夏。東明專僧。",
    "X82n1571_059:0237b16": "送衣拂至。有偈曰。分付慈海舟。訪我我無酬。明年之",
    "X82n1571_059:0237b17": "明日。西風笑點頭。明年。東明如期果寂。成化丙戌。師",
    "X82n1571_059:0237b18": "示寂。壽七十二。臘五十。塔於本山。",
    "X82n1571_059:0237b19": "蘇州水心月江覺淨禪師本郡沈氏子。年十五。往從",
    "X82n1571_059:0237b20": "古拙芟染。明永樂壬寅。參峴山宗。後見東明旵。親依",
    "X82n1571_059:0237b21": "最久。一日問。如何是祖師西來意。旵曰。你那裏去來。",
    "X82n1571_059:0237b22": "師進前曲躬曰。那裏去來。旵便喝。師亦喝。旵便打。後",
    "X82n1571_059:0237b23": "菴居天目。天順間。遷里之水心。成化己亥正月十九",
    "X82n1571_059:0237b24": "日。戒飭徒眾。說偈而逝。壽七十九。臘五十一。",
    "X82n1571_059:0237c01": "天界中禪師法嗣",
    "X82n1571_059:0237c02": "邵武府君峯大闡慧通禪師建寧邵氏子。從斗峯祝",
    "X82n1571_059:0237c03": "髮。往參雪骨中。一夕有省。說偈曰。手把清風斧。毗盧",
    "X82n1571_059:0237c04": "頂豁開。三千諸佛祖。一串穿將來。旦詣丈室見中。中",
    "X82n1571_059:0237c05": "曰。還我話頭來。師復說偈曰。坐斷恒沙界。全心一物",
    "X82n1571_059:0237c06": "無。浮雲都散盡。獨耀一輪孤。中印可之。後住君峯二",
    "X82n1571_059:0237c07": "十餘年。清遠之風。從化者眾　弘治辛酉二月十七",
    "X82n1571_059:0237c08": "日。集眾說偈曰。人生七十古來稀。更添一歲也希奇。",
    "X82n1571_059:0237c09": "若問老僧何處去。虗空獨露笑嘻嘻。沐浴更衣。趺坐",
    "X82n1571_059:0237c10": "而逝。",
    "X82n1571_059:0237c11": "投子琦禪師法嗣",
    "X82n1571_059:0237c12": "襄陽府大雲興禪師久侍楚山琦。一日琦出郡回。至",
    "X82n1571_059:0237c13": "途中。性空本潔毒庵三人來迎。琦曰。你道。我甚麼處",
    "X82n1571_059:0237c14": "去來。空曰。知和尚去處也。潔曰。今朝天色晴暖。庵曰。",
    "X82n1571_059:0237c15": "和尚登山不易。琦顧師曰。汝作麼生。師曰。大眾久立。",
    "X82n1571_059:0237c16": "請師回寺。琦曰。那裏是寺。師曰。鐘聲響得好。琦笑曰。",
    "X82n1571_059:0237c17": "頭角髣髴。鼻孔一般到家。各與三十拄杖。眾同禮一",
    "X82n1571_059:0237c18": "拜。琦轉身便行。後琦付偈曰。躬自西州定宗旨。親從",
    "X82n1571_059:0237c19": "投子付袈裟。他年出世提綱要。不立孤危是作家。",
    "X82n1571_059:0237c20": "涿州金山寶禪師參楚山琦。琦問。面南觀北斗。低回",
    "X82n1571_059:0237c21": "看青天。此語明甚麼邊事。師曰。和尚合却口好。琦曰",
    "X82n1571_059:0237c22": "未在。師曰。瞞別人即得。琦曰。差別用處。非智眼不能",
    "X82n1571_059:0237c23": "無惑。子欲洞明佛祖真宗。須□透關正眼。未審。如何",
    "X82n1571_059:0237c24": "是透關正眼。師振威一喝。琦曰。向上一機又如何。師",
    "X82n1571_059:0238a01": "曰。青天日卓午。琦曰。未夢見在。師曰。木人拈玉線。石",
    "X82n1571_059:0238a02": "女度金鍼。琦曰。轉身一句。速道將來。師曰。雨天山色",
    "X82n1571_059:0238a03": "秀。風來草影移。琦拈拄杖。師一喝。拂袖而出。琦曰。放",
    "X82n1571_059:0238a04": "子三十棒。師復回近前合掌曰。謝和尚垂慈。琦曰。子",
    "X82n1571_059:0238a05": "雖有滔天之浪。且無湛水之波。師叉手默然。琦曰。如",
    "X82n1571_059:0238a06": "是如是。",
    "X82n1571_059:0238a07": "唐安湛淵奫禪師參楚山琦最久。一日入室。琦問。如",
    "X82n1571_059:0238a08": "何是至理一言。師曰。有口說不得。琦曰。松風流水。為",
    "X82n1571_059:0238a09": "甚麼却說得。師曰。為渠無口。琦曰。你道。他說個甚麼。",
    "X82n1571_059:0238a10": "師曰。和尚適來問甚麼。琦曰。絕音響處。還有說也無。",
    "X82n1571_059:0238a11": "師曰。有則灼然有。只是聞不及。琦曰。聞則且置。你道",
    "X82n1571_059:0238a12": "說個甚麼。師乃豎起拳頭。琦曰。還有聞得及者麼。師",
    "X82n1571_059:0238a13": "指香爐曰。是渠却聞得。琦曰。渠為甚却聞得。師曰。為",
    "X82n1571_059:0238a14": "渠有耳。琦曰。汝亦有耳。為甚聞不得。師曰。雖然聞不",
    "X82n1571_059:0238a15": "得。瞞他一點不過。琦曰。放汝二十棒。師便禮拜。",
    "X82n1571_059:0238a16": "古渝濟川洪禪師問楚山琦曰。蟭螟蟲吸乾滄海。魚",
    "X82n1571_059:0238a17": "龍蝦蠏。向何處安身立命。琦曰。識海若空。魚龍自有",
    "X82n1571_059:0238a18": "變化。師曰。未審蟭螟蟲。即今何在。琦曰。在汝眉毛下。",
    "X82n1571_059:0238a19": "師曰。水母飛上色究竟天。入摩醯眼裏作舞。因甚不",
    "X82n1571_059:0238a20": "見。琦曰。多少人。向者不見處。打失鼻孔。師曰。未審如",
    "X82n1571_059:0238a21": "何是摩醯正眼。琦喝曰。會麼。師曰不會。琦曰。面前兩",
    "X82n1571_059:0238a22": "眼渾無事。頂中一點耀乾坤。師曰。蓮湖橋為人直指。",
    "X82n1571_059:0238a23": "因甚明眼人落井。琦曰。高山無險路。平地有深坑。師",
    "X82n1571_059:0238a24": "曰。如何是直指的事。琦曰。玉欄干上石獅子。紅藕花",
    "X82n1571_059:0238b01": "邊白鷺鷥。師曰。謝師答話。琦曰。切忌隨語生解。師禮",
    "X82n1571_059:0238b02": "拜。",
    "X82n1571_059:0238b03": "太原府海雲深禪師因鐘聲。楚山琦便問。子還聞麼。",
    "X82n1571_059:0238b04": "師曰聞。琦曰。你道說個甚麼。師作鐘聲。琦曰。只如鐘",
    "X82n1571_059:0238b05": "聲未發已前。響在何處。師曰。未發已前。琦曰。鐘聲絕",
    "X82n1571_059:0238b06": "後。響歸何處。師曰。鍾聲絕後。琦曰。耳是根。響是塵。知",
    "X82n1571_059:0238b07": "響者是甚麼。師曰。非心不響。非響不心。琦曰。心豈有",
    "X82n1571_059:0238b08": "響乎。師曰。心雖非響。響處分明。琦曰。無響之時。心在",
    "X82n1571_059:0238b09": "何處。師曰。心體湛然。不逐響生。不隨響滅。葢繇兩耳",
    "X82n1571_059:0238b10": "虗通。是以應用無礙。琦曰。子說道理耶。師曰。不說可",
    "X82n1571_059:0238b11": "乎。琦便打。師禮拜。",
    "X82n1571_059:0238b12": "順天石經海珠祖意禪師掩關次。楚山琦。撫關門一",
    "X82n1571_059:0238b13": "下曰。請關中主相見。師斂手鞠躬而立。琦曰。日用事",
    "X82n1571_059:0238b14": "作麼生。師曰。看取無字。琦曰。如何是無字意。師曰。無",
    "X82n1571_059:0238b15": "孔銕鎚當面擲。琦曰。趙州意作麼生。師曰。只為婆心",
    "X82n1571_059:0238b16": "切。肝膽向人傾。琦曰。不涉有無。如何體會。師曰。某甲",
    "X82n1571_059:0238b17": "到這裏。無用心處。琦曰。早是用心了也。師曰。某亦不",
    "X82n1571_059:0238b18": "知。琦曰。誰道不知。師曰。道者亦非。琦曰。待出關來。與",
    "X82n1571_059:0238b19": "汝一頓。師曰。某即今亦不在關內。琦拍關門一下曰。",
    "X82n1571_059:0238b20": "這裏聻。師一喝。琦曰。未在更道。師曰。靈機無隔礙。墻",
    "X82n1571_059:0238b21": "壁絕周遮。琦亦喝。師近前問訊曰。謝指教。琦曰。天時",
    "X82n1571_059:0238b22": "酷暑。善加保愛。",
    "X82n1571_059:0238b23": "長松大心真源禪師三池張氏子。參楚山琦。師問。從",
    "X82n1571_059:0238b24": "上佛祖言行不到處。請師直指。琦拈拄杖曰聻。師便",
    "X82n1571_059:0238c01": "喝。琦便打。師又喝。琦又打。師乃捉住拄杖曰。打甚麼。",
    "X82n1571_059:0238c02": "琦與一喝。師作禮。少頃。琦問。那裏來。師曰。本無動靜。",
    "X82n1571_059:0238c03": "琦曰。因甚到此。師曰。來處亦非。琦曰。與甚麼人同途。",
    "X82n1571_059:0238c04": "師曰。野鶴獨翔雲漢表。清蟾孤照宇寰中。琦曰。途中",
    "X82n1571_059:0238c05": "忽遇猛虎時。如何迴避。師曰。虎在甚麼處。琦作虎聲。",
    "X82n1571_059:0238c06": "師作伯勢。琦曰。恁麼子親見虎來耶。師却作虎聲。琦",
    "X82n1571_059:0238c07": "呵呵大笑。復問曰。子於二六時中。何所用心。師曰。獨",
    "X82n1571_059:0238c08": "開雙眼睜。長伸兩脚眠。琦曰。向上還有事也無。師曰。",
    "X82n1571_059:0238c09": "晴霄月囇梅花冷。寒夜霜敲木葉疎。琦曰。只此便是。",
    "X82n1571_059:0238c10": "別更有麼。師曰。古木枝頭飛赤鳥。琦曰。末後一句。始",
    "X82n1571_059:0238c11": "到牢關。把斷要津。不通凡聖。子又如何領會。師曰。泥",
    "X82n1571_059:0238c12": "牛走入海。吞却老龍珠。琦曰未在。師進前叉手。默然",
    "X82n1571_059:0238c13": "而立。琦曰。如是如是。",
    "X82n1571_059:0238c14": "順天房山石經豁堂祖&#;禪師成都巨氏子。參楚山",
    "X82n1571_059:0238c15": "琦。值琦閱經次。師進前。舉起經曰。這個是什麼。琦一",
    "X82n1571_059:0238c16": "喝曰。你道是什麼。師亦喝。琦指經曰。百千三昧。無量",
    "X82n1571_059:0238c17": "妙義。皆從此經流出。子還知此經出處麼。師彈指一",
    "X82n1571_059:0238c18": "下。琦曰。般若智用。子今得矣。更須一字一句。從頭覷",
    "X82n1571_059:0238c19": "破。再來商童。師作禮而出。",
    "X82n1571_059:0238c20": "中溪隱山昌雲禪師參楚山琦。琦問。汝名甚麼。師曰",
    "X82n1571_059:0238c21": "昌雲。琦曰。號甚麼。師曰隱山。琦曰。雲在山中隱。如何",
    "X82n1571_059:0238c22": "又出山。師曰。只因夜來鶴。帶過上頭關。琦曰。或為霖",
    "X82n1571_059:0238c23": "雨時如何。師曰。徧布寰區。琦曰。忽被猛風吹散時如",
    "X82n1571_059:0238c24": "何。師曰。依舊青天白晝。琦乃笑。",
    "X82n1571_059:0239a01": "松藩大悲寺崇善一天智中國師彭縣人。生有異相。",
    "X82n1571_059:0239a02": "年十二。即禮月光為師。後住松藩。時番夷叛服不常。",
    "X82n1571_059:0239a03": "師為撫化。莫不投伏。天順間。累封國師。楚山琦。過訪",
    "X82n1571_059:0239a04": "其廬。師呈悟繇。琦曰。如何是無字意。師曰。出匣吹毛",
    "X82n1571_059:0239a05": "劒。寒光射斗牛。琦曰。趙州因甚道無。師曰。波斯嚼冰",
    "X82n1571_059:0239a06": "雪。不覺齒牙寒。琦曰。拈過有無如何湊泊。師曰。夜深",
    "X82n1571_059:0239a07": "誰把手。同共御街遊。琦曰。向上還有奇特事也無。師",
    "X82n1571_059:0239a08": "曰。秋夜家家月。春來處處花。一雙明白眼。何處撒塵",
    "X82n1571_059:0239a09": "沙。琦印可之。",
    "X82n1571_059:0239a10": "三池月光常慧禪師簡州李氏子。謁楚山琦。琦問。二",
    "X82n1571_059:0239a11": "六時中。如何用工。師曰。看取無字。琦曰。如何是無字。",
    "X82n1571_059:0239a12": "師曰。適來上山。恁麼發困。琦曰。意旨如何。師曰。風吹",
    "X82n1571_059:0239a13": "秋月冷。雪壓老梅寒。琦曰。還我無字頌來。師曰。無無",
    "X82n1571_059:0239a14": "無處亦非無。雲散長空月正孤。亘古亘今渾不昧。要",
    "X82n1571_059:0239a15": "將名列祖師圖。山頷之。",
    "X82n1571_059:0239a16": "天成古音韶禪師掩關次。楚山琦過訪。以拄杖扣門",
    "X82n1571_059:0239a17": "三下曰。關主在麼。師曰。他不曾出入。即開門禮拜。琦",
    "X82n1571_059:0239a18": "曰。此猶是奴兒婢子事。請關中主相見。師叉手默然。",
    "X82n1571_059:0239a19": "琦曰。恁麼則寂默去也。師曰。師適來問甚麼。琦曰。問",
    "X82n1571_059:0239a20": "汝關中主。師曰。喚作寂默得麼。遂呈偈曰只此寂默",
    "X82n1571_059:0239a21": "非寂默。非寂默中亦非絕。渠儂面目已呈師。動靜何",
    "X82n1571_059:0239a22": "曾有區別。琦曰。若然則子不在關內耶。師曰。某甲見",
    "X82n1571_059:0239a23": "和尚。亦不在關外。琦以手拍關門曰。爭奈者個何。師",
    "X82n1571_059:0239a24": "擬對。琦便行。",
    "X82n1571_059:0239b01": "翠薇悟空真空禪師關西人。久依楚山琦。一日入室",
    "X82n1571_059:0239b02": "次。琦問。踏翻大地。徹底窮源。子作麼生領會。師曰。有",
    "X82n1571_059:0239b03": "星皆拱北。無水不朝東。琦曰。此中還假履踐功用也",
    "X82n1571_059:0239b04": "無。師曰。履踐則不無。功用不可得。琦曰。只個不可得",
    "X82n1571_059:0239b05": "處。亦不可得。子又作麼生。師擬開口。琦振聲一喝。師",
    "X82n1571_059:0239b06": "曰。恩大難酬。山彈指曰。宜加保任。",
    "X82n1571_059:0239b07": "南京香巖古溪覺澄禪師高陽張氏子。從雲中天暉",
    "X82n1571_059:0239b08": "昶芟染。閱大藏。歷五寒暑。於無字話染指。乃叩月溪。",
    "X82n1571_059:0239b09": "復往投子。參楚山琦。琦問。心外無法。滿目青山。作麼",
    "X82n1571_059:0239b10": "生會。師曰。法外無心。青山滿目。已而鍼芥　投。隨眾",
    "X82n1571_059:0239b11": "入室。親炙久之。得盡其旨。隱固始之南山有年。明英",
    "X82n1571_059:0239b12": "宗天順辛巳。出住金陵高座寺　結制小參。三根椽",
    "X82n1571_059:0239b13": "下坐堆堆。把定身心若死灰。撥出爐中些子火。驚天",
    "X82n1571_059:0239b14": "動地一聲雷。我此堂中。都是伶俐衲僧。本分禪和。個",
    "X82n1571_059:0239b15": "中有不惜眉毛者麼。良久。乃曰。十五日以前。不許動",
    "X82n1571_059:0239b16": "著。十五日以後。道將一句。日日好日。太煞分明。有時",
    "X82n1571_059:0239b17": "三世諸佛與露柱說法。覓火和烟得。有時火爐說法。",
    "X82n1571_059:0239b18": "三世諸佛諦聽。擔泉帶月歸。如斯會得。芥子納須彌。",
    "X82n1571_059:0239b19": "極小同大。須彌納芥子。極大同小。大小相合。一多無",
    "X82n1571_059:0239b20": "礙。樹凋葉落。體露金風。太陽門下。日日三秋。明月堂",
    "X82n1571_059:0239b21": "前。時時九夏。正眼觀來。兩個火爐。三世諸佛。結住於",
    "X82n1571_059:0239b22": "青州布袗。不放出頭。一粒芥子。百億須彌。收之於雲",
    "X82n1571_059:0239b23": "門胡餅。不容開口。教你兩堂雲水。穿又穿不得。咬又",
    "X82n1571_059:0239b24": "咬不破。正當恁麼時。畢竟作麼生。還會麼。眉間拶出",
    "X82n1571_059:0239c01": "金剛焰。露柱燈籠盡放光　憲宗成化癸巳八月九",
    "X82n1571_059:0239c02": "日。集眾訣別。端坐而逝。少頃眾泣。師復開目曰。不須",
    "X82n1571_059:0239c03": "如是。瞑目長往。",
    "X82n1571_059:0239c04": "陝府玉峯如琳禪師楚山琦問。子在甚處用心。師曰。",
    "X82n1571_059:0239c05": "無用心處。琦曰。與麼則虗喪光陰耶。師曰。虗空百雜",
    "X82n1571_059:0239c06": "碎。廓徹太分明。琦曰。如何是分明的事。師曰。識得東",
    "X82n1571_059:0239c07": "君面。乾坤總是春。琦曰未在。師曰。面門鼻孔大頭垂。",
    "X82n1571_059:0239c08": "琦曰。子恁麼到不疑之地耶。師曰。某甲亦不向者裏",
    "X82n1571_059:0239c09": "住著。琦曰。子向甚麼處住著。師曰。有無俱不滯。脫體",
    "X82n1571_059:0239c10": "絕思量。琦曰。只者絕思量處。子今正好思量。師乃諾",
    "X82n1571_059:0239c11": "諾。琦曰。且道。絕思量處。如何思量。師曰。非思量非思",
    "X82n1571_059:0239c12": "量。琦為點首。",
    "X82n1571_059:0239c13": "珪菴祖玠侍者因病革。作痛苦聲。楚山琦問曰。子平",
    "X82n1571_059:0239c14": "日得力句到此還用得著麼。師曰。用得著。琦曰。既用",
    "X82n1571_059:0239c15": "得著。呌苦作麼。師曰。痛則呌。癢則笑。琦曰。笑與呌者",
    "X82n1571_059:0239c16": "復是阿誰。師曰。四大無我。呌者亦非真。寂體中。實無",
    "X82n1571_059:0239c17": "受者。琦曰。主人公。即今在什麼處。師曰。秋風不扇。桂",
    "X82n1571_059:0239c18": "蕊飄香。琦曰。恁麼則徧界絕遮藏也。師曰。有眼覷不",
    "X82n1571_059:0239c19": "見。琦曰。只如三寸氣消時。子向何處安身立命。師曰。",
    "X82n1571_059:0239c20": "雨過天晴。青山依舊。琦曰。從今別後。再得相見否。師",
    "X82n1571_059:0239c21": "曰。曠劫不違。今何有間。琦曰。恁麼則子不曾病耶。師",
    "X82n1571_059:0239c22": "曰。病與不病。總不相干。琦遂執其手曰。者是甚麼。師",
    "X82n1571_059:0239c23": "曰。是祖玠手。琦曰。祖玠是誰。師曰。玠固非我。亦不離",
    "X82n1571_059:0239c24": "我。琦嘆曰。善哉。只個不即不離。妙契無生。子今既明。",
    "X82n1571_059:0240a01": "雖則年茂。死亦何憾。師乃告琦曰。快與某甲趲龕來。",
    "X82n1571_059:0240a02": "琦命舁龕至。師便合掌曰。某當行矣。遂振身端坐。斂",
    "X82n1571_059:0240a03": "日而逝。",
    "X82n1571_059:0240a04": "雲南堅禪師法嗣",
    "X82n1571_059:0240a05": "太原五臺山顯通大巍淨倫禪師雲南康氏子。生於",
    "X82n1571_059:0240a06": "明宣德丁未。正統間。從無極泰芟染。古庭居浮山。師",
    "X82n1571_059:0240a07": "往叩。室中機契。後住顯通　上堂。無孔銕鎚當面擲。",
    "X82n1571_059:0240a08": "黑漆崑崙攔路坐。莫有挨拶得入。拈弄得出底。出來",
    "X82n1571_059:0240a09": "道看。僧問。如何是臺山境。師曰。不是天晴。便是下雨。",
    "X82n1571_059:0240a10": "曰。如何是境中人。師曰。金剛窟裏萬菩薩。曰未審尋",
    "X82n1571_059:0240a11": "常所說何法。師曰。清風吹幽松。近聽聲愈好。問如何",
    "X82n1571_059:0240a12": "是佛法的的大意。師曰。今年調雨水。農家好春麥。問",
    "X82n1571_059:0240a13": "如何是祖師西來意。師曰。待飯僊山轉身。即向汝道。",
    "X82n1571_059:0240a14": "乃曰。拈砒霜作醍醐。亦曾有也。撒珍珠如瓦礫。誰個",
    "X82n1571_059:0240a15": "不然。開眼上樹。特地喪全身。夢昇兜率。也是揚家醜。",
    "X82n1571_059:0240a16": "未動情思。轉魔女盡成菩提寶器。不勞腕力。指娑婆",
    "X82n1571_059:0240a17": "便為妙喜淨邦。長水濬岳積而來。瑯瑘覺冰消而去。",
    "X82n1571_059:0240a18": "信脚踏翻琉璃穽。等閒擊碎珊瑚枝　上堂。三聖震",
    "X82n1571_059:0240a19": "威一喝。正法眼裏撒沙。南泉白刃高揮。古佛家風掃",
    "X82n1571_059:0240a20": "土。何必不必。探竿豈在人手。湘南潭北塔樣。脫體持",
    "X82n1571_059:0240a21": "來。不萌枝上放春回。烈焰堆中飛片雪。有斯作略。可",
    "X82n1571_059:0240a22": "謂其人。誰家井底無天。到處波心有月　上堂。體相",
    "X82n1571_059:0240a23": "用三大齊彰。塵塵攝入。因果智五周頓證。法法圓融。",
    "X82n1571_059:0240a24": "百城煙水。不出一毫。十世古今。匪移當念。紅藕花開",
    "X82n1571_059:0240b01": "聞水香。觸著蟭螟蟲半邊鼻。青山低處見天濶。展開",
    "X82n1571_059:0240b02": "瘦蚊子一莖眉。百川競注。而水體不流。萬竅共號。而",
    "X82n1571_059:0240b03": "風本自寂。金師子不勞踞地。水牯牛隨分衲些。動容",
    "X82n1571_059:0240b04": "滿目家山。依舊青天白日　冬至示眾。五頂瓊瑤堆。",
    "X82n1571_059:0240b05": "千松珠玉枝。盡臺山。泉石烟雲。飛樓涌殿。總是文殊",
    "X82n1571_059:0240b06": "一隻智眼真光。是汝諸人。常在於其中。經行及坐臥。",
    "X82n1571_059:0240b07": "還知從不曾動著渠一莖眉毛麼。若也與麼見得。便",
    "X82n1571_059:0240b08": "爾攝大千於毫端。廣塵沙於法界。其或未然。切忌東",
    "X82n1571_059:0240b09": "卜西卜。老僧為汝諸人。真實告報。今朝冬至一陽生。",
    "X82n1571_059:0240b10": "珍重　示眾。山高海濶。月朗風清。松蒼石白。夏暑冬",
    "X82n1571_059:0240b11": "寒。如是歷歷分明。一一成現。且道。衲僧分上。成得個",
    "X82n1571_059:0240b12": "甚麼邊事。莫有道得者麼。不妨出來道看。若無。老僧",
    "X82n1571_059:0240b13": "自道去也。拈拄杖。便下座　示眾。演祖道。有則奇特",
    "X82n1571_059:0240b14": "因緣。舉似諸人。欲說又被說礙。不說又被不說礙。大",
    "X82n1571_059:0240b15": "小演祖。大似靈龜曳尾。一言既落人耳。如何諱得。老",
    "X82n1571_059:0240b16": "僧也有一則奇特因緣索性。舉似大方。令他倚門傍",
    "X82n1571_059:0240b17": "戶者。一個個壁立千仞　示眾。老僧者裏。也不說東",
    "X82n1571_059:0240b18": "村李大郎太儉。也不說西社王二姊太奢。也不會安",
    "X82n1571_059:0240b19": "角呼兔。也不會添足畫蛇。早起一盂白粥。午後一碗",
    "X82n1571_059:0240b20": "清茶。誰管他陳年爛葛藤。冷地開花。展兩手曰。汝等",
    "X82n1571_059:0240b21": "諸人。來者裏討甚麼乾木查　師有山居吟曰。無事",
    "X82n1571_059:0240b22": "山房門不開。土堦春雨綠生苔。此心將謂無人委。幽",
    "X82n1571_059:0240b23": "鳥一聲何處來。後示寂於本山。年六十六。所著。有竹",
    "X82n1571_059:0240b24": "室集。行世。",
    "X82n1571_059:0240c01": "大理蒼山明波羅禪師本郡趙氏子。初居蒼山懸巖。",
    "X82n1571_059:0240c02": "禮佛洞明心地。後謁大方。印心於古庭堅。復歸。仍禮",
    "X82n1571_059:0240c03": "佛。一日經行巖上。屹然立化。七日不踣。鄉人以香燭",
    "X82n1571_059:0240c04": "之儀禱之。輕如一葉。遂就茶毗。得舍利七粒。瘞於浮",
    "X82n1571_059:0240c05": "圖。後人名其壁。曰波羅巖。山勢巇嶮。登者凜然。風吹",
    "X82n1571_059:0240c06": "草木。皆作禮佛聲。至令不息。所禮之石。手足印紋。怳",
    "X82n1571_059:0240c07": "然如生。塔于蕩山蘭若。",
    "X82n1571_059:0240c08": "洱水道庵居士久參古庭堅。示以萬法歸一。築室于",
    "X82n1571_059:0240c09": "水目九峯之間。因聞水聲大悟。再見堅。堅一見便曰。",
    "X82n1571_059:0240c10": "可喜。居士這回穩坐家邦也。士曰。某甲自來不出外。",
    "X82n1571_059:0240c11": "堅曰。家中事若何。士曰。倒却四壁。堅肯之。士禮拜。堅",
    "X82n1571_059:0240c12": "有鐵壁銀山都放倒。叮嚀珍重莫狐疑之句。寄之。年",
    "X82n1571_059:0240c13": "七十。臨終說偈曰。慣用龜毛。頻拈兔角。今日分明。趙",
    "X82n1571_059:0240c14": "州略彴。",
    "X82n1571_059:0240c15": "大岡澄禪師法嗣",
    "X82n1571_059:0240c16": "杭州天真毒峯本善禪師祖貫鳳陽吳氏。父宦遊廣",
    "X82n1571_059:0240c17": "東雷陽而生。年十七出家。初遇源明。明示無字話。師",
    "X82n1571_059:0240c18": "當下便能領解。舉似明。明曰。我二十年。看個無字。如",
    "X82n1571_059:0240c19": "蚊子上銕牛。子纔學做工夫。便有許多知見。復曰。觀",
    "X82n1571_059:0240c20": "子根器。有異於人。切莫被人哄去作長老。悞汝大事。",
    "X82n1571_059:0240c21": "師蒙誨。即發願自誓。此生以悟為期。慕無際道風。入",
    "X82n1571_059:0240c22": "川參訪。會際蒙召赴京。遂掩關不設臥具。惟置小凳。",
    "X82n1571_059:0240c23": "昏重并去凳。一日聞鐘聲有省。說偈曰。沉沉寂寂絕",
    "X82n1571_059:0240c24": "施為。觸著無端吼似雷。動地一聲消息盡。髑髏粉碎",
    "X82n1571_059:0241a01": "夢初回。再往謁際。適際遷化。遂求證於月溪澄。澄曰。",
    "X82n1571_059:0241a02": "佛法不是鮮魚。怕爛却那日。惟東敲西擊。暗垂勘驗。",
    "X82n1571_059:0241a03": "一日侍澄。園中坐次。澄曰。你向來看甚麼話頭。師曰",
    "X82n1571_059:0241a04": "無字。澄曰。如何是無字。師曰。如今看來。恰似口金剛",
    "X82n1571_059:0241a05": "王寶劒。澄曰。如何是金剛王寶劒。師曰。寒光焰焰。耀",
    "X82n1571_059:0241a06": "古騰今。澄曰。還我劒來。師曰。擬動則犯他鋒鋩。澄曰。",
    "X82n1571_059:0241a07": "橫按當軒時如何。師曰。佛來也殺。祖來也殺。澄曰。老",
    "X82n1571_059:0241a08": "僧來聻。師曰。亦不相饒。澄曰。殺後如何。師曰。且喜天",
    "X82n1571_059:0241a09": "下太平。澄曰。畢竟如何是無字意。師曰。贓賊分明。澄",
    "X82n1571_059:0241a10": "曰。賊即且置。還我贓來。師曰。六六三十六。澄曰。未在",
    "X82n1571_059:0241a11": "更道。師曰。夜短睡不足。日長饑有餘。澄曰。牛過窻櫺。",
    "X82n1571_059:0241a12": "頭角四蹄都過了。因甚尾巴過不得。師曰。了無一法",
    "X82n1571_059:0241a13": "當情。瞥爾通身露地。澄曰。你即今向甚處安身立命。",
    "X82n1571_059:0241a14": "師曰。何處不稱尊。後辭澄。抵浙中。掩關天目萬峯菴。",
    "X82n1571_059:0241a15": "澄亦蒙旨。欽賜歸金陵大岡。遣書召師付囑。師適因",
    "X82n1571_059:0241a16": "事他出。澄臨委息。命送衣拂畀之。師住山凡四十餘",
    "X82n1571_059:0241a17": "載。明英宗天順間。建西湖之三塔。洎天目之招明。吳",
    "X82n1571_059:0241a18": "山之寶蓮。南山之甘露。憲宗成化初。掩關石屋。後住",
    "X82n1571_059:0241a19": "天真　僧問。如何是和尚家風。師曰。前江潮急魚行",
    "X82n1571_059:0241a20": "澀。後嶺峯高鳥泊難　僧請益曰。高峯道。海底泥牛",
    "X82n1571_059:0241a21": "銜月走。巖前石虎抱兒眠。銕蛇鑽入金剛眼。崑崙騎",
    "X82n1571_059:0241a22": "象鷺鷥牽。此四句內。有一句能殺能活能縱能奪。若",
    "X82n1571_059:0241a23": "人檢點得出。一生參學事畢。未審是那一句。師曰。待",
    "X82n1571_059:0241a24": "汝悟。即向汝道。曰不會。師曰。不見道。你有拄杖子。我",
    "X82n1571_059:0241b01": "與你拄杖子。你無拄杖子。我奪却你拄杖子　普說。",
    "X82n1571_059:0241b02": "寶劒全提日用中。高揮大抹肯從容。卷兮魂膽迎風",
    "X82n1571_059:0241b03": "喪。舒也髑髏徧地橫。萬死萬生渾不顧。一鎗一騎便",
    "X82n1571_059:0241b04": "收功。趙州性命分明也。血刃參天不露鋒。以拂子拂",
    "X82n1571_059:0241b05": "一拂曰。虗空廓徹無消息。萬里無雲天漢碧。拶得須",
    "X82n1571_059:0241b06": "彌入藕絲。彌勒釋迦齊呌屈。倒騎銕馬逐西風。驚得",
    "X82n1571_059:0241b07": "泥牛從海出。諸仁者。若作奇特會。孤負己露。不作奇",
    "X82n1571_059:0241b08": "特會。抱贓呌屈。且作麼生會解。藏天下於天下。始見",
    "X82n1571_059:0241b09": "林梢挂角羊　壬寅。示寂於天真。塔建本山。",
    "X82n1571_059:0241b10": "太原五臺山普濟孤月淨澄禪師西河張氏子。首參",
    "X82n1571_059:0241b11": "月溪澄。令看趙州無字話。二日有省。澄異之。復入蜀",
    "X82n1571_059:0241b12": "獨居飛雪山三年。一日炊飯定去。覺時飯已成醭。以",
    "X82n1571_059:0241b13": "地坐久。足為冷濕所浸不能起。得人荷至後山。調息",
    "X82n1571_059:0241b14": "始愈。一日坐木上。聞爆竹聲。豁然大悟。自是一切時",
    "X82n1571_059:0241b15": "中。洞然明白。謁廣福。福問。大死底人却活時如何。師",
    "X82n1571_059:0241b16": "曰。眉毛眼上橫。鼻孔大頭垂。曰如何是無字意。師曰。",
    "X82n1571_059:0241b17": "風行草偃。水到渠成。曰大地平沉。虗空粉碎。汝向何",
    "X82n1571_059:0241b18": "處安身立命。師曰。雲消山嶽露。日出海天清。明英宗",
    "X82n1571_059:0241b19": "天順丁丑。還清涼。代王延詣內掖問道。尊禮之。令旨",
    "X82n1571_059:0241b20": "建寺於華嚴谷。額曰普濟。命師住持。師甞有山居偈",
    "X82n1571_059:0241b21": "曰。寰中獨許五臺高。無位真人伴寂寥。一任諸方風",
    "X82n1571_059:0241b22": "浩浩。常空兩眼視雲霄　甘貧林下思悠悠。竹榻高",
    "X82n1571_059:0241b23": "眠石枕頭。格外生涯隨分足。都緣胸次略無求　自",
    "X82n1571_059:0241b24": "住丹崖綠水傍。了無榮辱與閒忙。老僧不會還源旨。",
    "X82n1571_059:0241c01": "一任青山青又黃　深隱巖阿不記年。名韁利鎖莫",
    "X82n1571_059:0241c02": "能牽。七斤衫子重聯補。日炙風吹愈轉鮮　颯颯春",
    "X82n1571_059:0241c03": "風和鳥哀。清音直到耳邊來。爐燒柏子端然坐。對月",
    "X82n1571_059:0241c04": "殘經又展開　後坐脫於本山。",
    "X82n1571_059:0241c05": "江寧大崗夷峯寧禪師付法偈曰。祖祖無法付。人人",
    "X82n1571_059:0241c06": "本自有。沙證無授法。無前亦無後。",
    "X82n1571_059:0241c07": "潼川州蓬溪智林天淵福湛禪師以勤苦入道。獲記",
    "X82n1571_059:0241c08": "月溪。及開堂弘化。大為楚蜀禪學所歸。壽七十七。寂",
    "X82n1571_059:0241c09": "時。有倒騎鐵馬吼西風。明月清風一樣同之句。葢辭",
    "X82n1571_059:0241c10": "世偈也。有天淵錄二卷。今竟淹沒無聞。",
    "X82n1571_059:0241c11": "廣善潭禪師法嗣",
    "X82n1571_059:0241c12": "鳳陽府槎山護國無用文全禪師濟南商河劉氏子。",
    "X82n1571_059:0241c13": "年十九。投靈巖祝髮。初見月天。蒙示法要。次參別傳。",
    "X82n1571_059:0241c14": "有省入。傳問。虗空粉碎。大地平沉。汝在甚麼處。安身",
    "X82n1571_059:0241c15": "立命。師曰。昨夜泥牛吞皓月。今朝木馬吐清風。傳曰。",
    "X82n1571_059:0241c16": "一歸何處聻。師曰。一自白牛歸雪嶺。直至如今不見",
    "X82n1571_059:0241c17": "踪。傳頷之。復往金山。謁無極。囑師見寶月潭。潭問。有",
    "X82n1571_059:0241c18": "草鞋錢麼。師曰。青山不露頂。潭曰。如何是應物現形。",
    "X82n1571_059:0241c19": "師曰。孤光明月普天輝。萬象森羅全體現。一日潭入",
    "X82n1571_059:0241c20": "堂坐次。呌曰。寒寒。師便搬火爐向前。潭曰。如何是火",
    "X82n1571_059:0241c21": "爐邊事。師敲火爐三下。潭微笑而出。入室次。潭拈拄",
    "X82n1571_059:0241c22": "杖曰。者是拄杖子。且道。主在甚麼處。師奪拄杖擲地。",
    "X82n1571_059:0241c23": "叉手而立。潭曰。看者漢。撞却拄杖子了也。師拂袖便",
    "X82n1571_059:0241c24": "出。後蒙印可。出世槎山　上堂。法不孤起。仗境方生。",
    "X82n1571_059:0242a01": "道本無言。因言顯道。今來龍象交參。諸山共處。此非",
    "X82n1571_059:0242a02": "小緣。感皇上之洪恩。賢士大夫之佑護。安立禪期。助",
    "X82n1571_059:0242a03": "斯聖化。命山僧光揚宗眼。令末運得種福田。然雖如",
    "X82n1571_059:0242a04": "是。猶未是衲衣下事在。且道。作麼生是衲衣下事",
    "X82n1571_059:0242a05": "　僧問。三乘即不問。直指事如何。師曰。雙峯頂上鶴棲",
    "X82n1571_059:0242a06": "樹。九龍山下鳥啼花。曰西來祖意。蒙師指。東土相傳",
    "X82n1571_059:0242a07": "事若何。師曰。嶺上青松千古秀。澗邊流水萬年青",
    "X82n1571_059:0242a08": "　問如何是白水境。師曰。一片荒田堆四野。三間茅屋",
    "X82n1571_059:0242a09": "壯諸山。曰如何是境中人。師曰。白虎頭邊天子廟。黑",
    "X82n1571_059:0242a10": "龍潭上帝王基。曰人境兩忘時如何。師曰。蘇武不知",
    "X82n1571_059:0242a11": "青羝意。七郎常恨白鴉歸。僧禮拜。師拍案一下　上",
    "X82n1571_059:0242a12": "堂。舉古人道。扇子[跳-兆+孛]跳。上三十三天。築著帝釋鼻孔。",
    "X82n1571_059:0242a13": "東海鯉魚打一棒。雨似盆傾。且道。意作麼生。眾無語。",
    "X82n1571_059:0242a14": "師曰。不識匡廬真面目。都緣身在此山中。",
    "X82n1571_059:0242a15": "江寧崇福大慧覺華禪師維揚劉氏子。初見海舟。有",
    "X82n1571_059:0242a16": "省。復參寶月於繁昌。遂蒙印證。住後。上堂。舉拂子曰。",
    "X82n1571_059:0242a17": "威音那畔。只是者個。如今目前。也只是者個。若喚作",
    "X82n1571_059:0242a18": "拂子。瞎却人天眼目。不喚作拂子。瞎却人天眼目。大",
    "X82n1571_059:0242a19": "眾。畢竟喚作甚麼。若也直下見得。便知迦葉微笑。二",
    "X82n1571_059:0242a20": "祖覓心。了不可得。紹如來傳燈。續祖宗正脉。良久曰。",
    "X82n1571_059:0242a21": "千聖不能識。以拂子擊香案一下。",
    "X82n1571_059:0242a22": "河南伏牛翠峯德山禪師關陝西夏人。幼質朴。年三",
    "X82n1571_059:0242a23": "十始出家。從雲南牛首海。為弟子。海寂。師得遍參。而",
    "X82n1571_059:0242a24": "礙膺之物終苦未除。因古峯指。參寶月潭。潭曰。子期",
    "X82n1571_059:0242b01": "心固遠。特欠一番徹骨在。過此從死中活來。向人出",
    "X82n1571_059:0242b02": "言吐氣。始有著落。不然總沒交涉也。師聞。於是入伏",
    "X82n1571_059:0242b03": "牛。苦心六年。始得大徹。出世瓣香。為潭公拈出也。異",
    "X82n1571_059:0242b04": "日在都門吉祥。時以眾廣。當事者物議。師為捨眾。歸",
    "X82n1571_059:0242b05": "伏牛。眾益盛。說法凡三十年。一日謂眾曰。歸歟歸歟。",
    "X82n1571_059:0242b06": "吾北人歸北。首丘願也。遂還京師延壽。未幾。示寂。年",
    "X82n1571_059:0242b07": "八十有一。弟子奉全身。瘞於寺普同之後。有贊師像",
    "X82n1571_059:0242b08": "曰。有風斯清。有月斯明。猗歟翠峯。玉振金聲。",
    "X82n1571_059:0242b09": "頤菴真禪師法嗣",
    "X82n1571_059:0242b10": "處州白雲無量滄禪師示眾。二六時中。隨話頭而行。",
    "X82n1571_059:0242b11": "隨話頭而住。隨話頭而坐。隨話頭而臥。心如栗棘蓬",
    "X82n1571_059:0242b12": "相似。不被一切人我無明。五欲三毒之所吞噉。施為",
    "X82n1571_059:0242b13": "動靜通身是個疑團。疑來疑去。終日獃樁樁地。聞聲",
    "X82n1571_059:0242b14": "見色。管取[囗@力]地一聲去在。雖然。切忌喚鐘作甕。喝一",
    "X82n1571_059:0242b15": "喝。",
    "X82n1571_059:0242b16": "和菴忠禪師法嗣",
    "X82n1571_059:0242b17": "奉化福泉法海用剛宗軟禪師示眾。大凡做工夫。只",
    "X82n1571_059:0242b18": "要起大疑情。不失正念。千疑萬疑。祇是一疑。纔有間",
    "X82n1571_059:0242b19": "斷。即落空也。見汝等做工夫。未曾半月一月。打成一",
    "X82n1571_059:0242b20": "片。焉得不走作果。若真疑現前。撼搖不動。自然不怕",
    "X82n1571_059:0242b21": "惑亂。又不得起一念歡喜心。纔有絲毫異念。即打作",
    "X82n1571_059:0242b22": "兩橛。只管勇猛忿將去。終日如個死漢子相似。到者",
    "X82n1571_059:0242b23": "般時節。那怕甕中走却鼈。",
    "X82n1571_059:0242b24": "西禪瑞禪師法嗣",
    "X82n1571_059:0242c01": "棠城寶文洪印禪師古渝棠城張氏子。禮西禪瑞有",
    "X82n1571_059:0242c02": "年。因瑞遷化。遠扣楚山琦。值定王除禫請琦陞座。師",
    "X82n1571_059:0242c03": "出問。雷音動地。選佛場開。一會靈山。儼然未散。未審",
    "X82n1571_059:0242c04": "皇恩佛恩。如何補報。琦曰。蕩蕩堯風清六合。明明佛",
    "X82n1571_059:0242c05": "日照三千。師曰。祝讚已聞師的旨。拈花微笑意如何。",
    "X82n1571_059:0242c06": "琦曰。機前有語難容舌。獨許頭陀一笑傳。師曰。玉梅",
    "X82n1571_059:0242c07": "破雪。紅葉凋霜。適官家除禫之辰。廼鶴駕仙遊之日。",
    "X82n1571_059:0242c08": "未審即今何在。琦豎拂曰。在山僧拂子頭上。成等正",
    "X82n1571_059:0242c09": "覺。放大光明。與三世如來。共轉法輪。汝還見麼。師曰。",
    "X82n1571_059:0242c10": "與麼則徧界絕遮藏也。琦曰。要且有眼覰不見。師曰。",
    "X82n1571_059:0242c11": "只者覰不見處。不隔纖毫。琦曰。未是妙。師曰。未審如",
    "X82n1571_059:0242c12": "何是妙。琦曰。二邊俱抹過。始見劫前人。師曰。蒙師點",
    "X82n1571_059:0242c13": "出金剛眼。死去生來更不疑。琦曰。俊哉衲子。透網金",
    "X82n1571_059:0242c14": "鱗。出語標宗。不忝西禪之嗣。更須保任。切莫自欺。師",
    "X82n1571_059:0242c15": "曰。人天證明。謝師印可。",
    "X82n1571_059:0242c16": "性空無極聞禪師甞作顯宗歌曰。達此宗無今古。拶",
    "X82n1571_059:0242c17": "破虗空還自補。聲色堆頭妙覺場。放去收來無間阻。",
    "X82n1571_059:0242c18": "體中妙。夜半木人臨鏡照。波斯南岸嚼寒冰。塞北嬰",
    "X82n1571_059:0242c19": "兒街市閙。用中元。石女吹笙碧樹巔。趙州葫蘆挂東",
    "X82n1571_059:0242c20": "壁。村中王老夜燒錢。元中元妙中妙。寶絲網裏鬬明",
    "X82n1571_059:0242c21": "珠。須向暗中通一竅。海潮音熾然說。師子筋琴彈白",
    "X82n1571_059:0242c22": "雪。兩岸青山笑點頭。百年古調翻來別。",
    "X82n1571_059:0242c23": "南嶽下二十八世",
    "X82n1571_059:0242c24": "翼善慈禪師法嗣",
    "X82n1571_059:0243a01": "金陵翼善寶峯智瑄禪師吳江范氏子。素業木工。因",
    "X82n1571_059:0243a02": "海舟慈建塔院。失斧傷足。痛甚索酒。慈曰。范作頭。傷",
    "X82n1571_059:0243a03": "足猶可假。若斫去頭。有千石酒。與作頭喫。能喫否。師",
    "X82n1571_059:0243a04": "有省。即求為僧。慈與披薙曰。今日汝頭落也。師曰。頭",
    "X82n1571_059:0243a05": "雖落。好喫酒人不落也。乃充火頭。一日負薪。慈見曰。",
    "X82n1571_059:0243a06": "將刺棘作麼。師曰是柴。慈呵呵大笑。師惘然。慈曰。是",
    "X82n1571_059:0243a07": "柴將去燒却。師擬曰。和尚畢竟有什麼道理。故爾問",
    "X82n1571_059:0243a08": "我。是夕刻意參究。不覺被火燎眉。面如刀割。以鏡照",
    "X82n1571_059:0243a09": "之。忽然大悟。呈偈曰。負薪和尚喚為棘。火焰燒眉面",
    "X82n1571_059:0243a10": "皮急。祖師妙旨鏡中明。一鑑令人元要得。慈便打。師",
    "X82n1571_059:0243a11": "奪拄杖曰。這條六尺竿。幾年不用。今日又要重拈。慈",
    "X82n1571_059:0243a12": "大笑。師又呈偈曰。棒頭著處血痕班。笑裏藏刀仔細",
    "X82n1571_059:0243a13": "看。若非英靈真漢子。死人喫棒舞喃喃。慈曰。即此偈",
    "X82n1571_059:0243a14": "語。可紹吾宗。乃付偈曰。迷悟猶如空裏雲。碧天明了",
    "X82n1571_059:0243a15": "淨無痕。歷然世界其中露。殺活拈來總現成。從此名",
    "X82n1571_059:0243a16": "聞遐邇。學徒川赴。出世金陵高峯。次遷翼善　天奇",
    "X82n1571_059:0243a17": "瑞參師問。甚處來。瑞曰北京。師曰。只在北京。為復別",
    "X82n1571_059:0243a18": "有去處。瑞曰。隨方瀟灑。師曰。曾到四川麼。瑞曰曾到。",
    "X82n1571_059:0243a19": "師曰。西川境界。與此間如何。瑞曰。江山雖異。雲月一",
    "X82n1571_059:0243a20": "般。師舉起拳曰。四川還有者個麼。瑞曰無。師曰。因甚",
    "X82n1571_059:0243a21": "却無。瑞曰。非我境界。師曰。如何是汝境界。瑞曰。諸佛",
    "X82n1571_059:0243a22": "不能識。誰敢強安名。師曰。汝豈不是著空。瑞曰。終不",
    "X82n1571_059:0243a23": "向鬼窟裏作活計。師曰。西天九十六種外道。汝是第",
    "X82n1571_059:0243a24": "一。瑞拂袖便出。師喜。為克家種草。堪支吾道。遂書偈",
    "X82n1571_059:0243b01": "付曰。濟山棒喝如輕觸。殺活從茲手眼親。聖解凡情",
    "X82n1571_059:0243b02": "俱坐斷。曇華猶放一枝新。師逝于明憲宗成化壬辰",
    "X82n1571_059:0243b03": "臘月九日。塔建翼善寺左。",
    "X82n1571_059:0243b04": "廬山雲溪碧峯智瑛禪師少未讀書。苦不識字。晚年",
    "X82n1571_059:0243b05": "信口成章。時多稱之。囑門人智素偈曰。見徹娘生親",
    "X82n1571_059:0243b06": "面目。從今保守者天真。爪牙養就猙獰日。哮吼一聲",
    "X82n1571_059:0243b07": "百獸驚。",
    "X82n1571_059:0243b08": "夷峯寧禪師法嗣",
    "X82n1571_059:0243b09": "杭州天目寶芳進禪師付法偈曰。真性本無性。真法",
    "X82n1571_059:0243b10": "本無法。了知無法性。何處不通達。師臨終。呼門人問",
    "X82n1571_059:0243b11": "曰。有水否。從者以湯進。師叱曰。水以取淨。何用暖耶。",
    "X82n1571_059:0243b12": "汝等可易來。從者易水至。師嗽口。作梵唄聲曰。生如",
    "X82n1571_059:0243b13": "水濁。死如水清。清濁無定。是個恁麼。大喝一聲而寂。",
    "X82n1571_059:0243b14": "君峯通禪師法嗣",
    "X82n1571_059:0243b15": "邵武府君峯清祥上座久依大闡。一日忽有省。呈偈",
    "X82n1571_059:0243b16": "曰。法性空無礙。平等觀自在。截斷兩頭機。是名超三",
    "X82n1571_059:0243b17": "界。闡印可之。",
    "X82n1571_059:0243b18": "思南正法雪光禪師族趙氏。徧歷諸方。至靈峯度夏。",
    "X82n1571_059:0243b19": "聞舉嚴陽尊者問趙州公案。有省。舉似寂照。照曰。無",
    "X82n1571_059:0243b20": "功用處。正好用功。莫認些子光影。有悞生平。復結冬",
    "X82n1571_059:0243b21": "於景德。一日定中聞巖瀑聲觸發。默舉從上佛祖機",
    "X82n1571_059:0243b22": "緣。一一透得。遂往參潔空。從頭舉似已。空曰。不見道。",
    "X82n1571_059:0243b23": "莫謂無心云是道。無心猶隔一重關。道了便入寢室。",
    "X82n1571_059:0243b24": "師自是茫無意緒。懷疑不決。一日見寒山詩。吾心似",
    "X82n1571_059:0243c01": "秋月之句。凝滯頓釋。後庵居古山。臨終書偈而逝。",
    "X82n1571_059:0243c02": "天寧宣禪師法嗣",
    "X82n1571_059:0243c03": "杭州徑山天才英禪師示眾。默堂老人。平地上湧起",
    "X82n1571_059:0243c04": "波濤。虗空裏敲出木楔。中人毒氣回來。剛道親見寶",
    "X82n1571_059:0243c05": "月。不知瞎却多少人眼睛。啞。洎合饒舌。",
    "X82n1571_059:0243c06": "東方&#;禪師法嗣",
    "X82n1571_059:0243c07": "南京碧峯寺天通顯禪師玉芝聚問。碧峯寺裏有如",
    "X82n1571_059:0243c08": "來。莫便是和尚否。師曰。上座還見麼。曰縱見得也是",
    "X82n1571_059:0243c09": "金屑落眼。師曰。者漢死去多少時。汝來為他乞命。便",
    "X82n1571_059:0243c10": "歸方丈。明日上堂。舉古德曰。打破大唐國。覓個不會",
    "X82n1571_059:0243c11": "佛法的也無。又曰。向南方走了一轉。拄杖頭上不曾",
    "X82n1571_059:0243c12": "撥著個會佛法的。此二句甚有誵訛。試為酬一語看。",
    "X82n1571_059:0243c13": "聚曰。前不遘村。後不迭店。師曰。未在再道。曰不遇知",
    "X82n1571_059:0243c14": "音者。徒勞話歲寒。師復問曰。汝向南參。有何言句。試",
    "X82n1571_059:0243c15": "道看。聚舉悟道偈曰湖光倚杖三千頃。山色開門五",
    "X82n1571_059:0243c16": "六峯。觸目本來成現事。蒲團今不鍊頑空。滿目風光",
    "X82n1571_059:0243c17": "足起居。有誰平地別親疎。縱令達磨傳心訣。問著依",
    "X82n1571_059:0243c18": "然不識渠。師曰非非。聚曰。云何非非。師曰。子不非非。",
    "X82n1571_059:0243c19": "恁人非非。梁皇達磨。兩不見機。何勞折葦又遣人追。",
    "X82n1571_059:0243c20": "古之今之。落人圈繢。曰如何得不落人圈繢。師打一",
    "X82n1571_059:0243c21": "掌曰。是落耶。是不落耶。聚禮拜。平日所蘊泮然冰釋。",
    "X82n1571_059:0243c22": "師遊南屏宗鏡堂。升法座曰。此處正好說法。聚從傍",
    "X82n1571_059:0243c23": "唱曰。說法已竟。師便下座顧曰。何者是我說法處。聚",
    "X82n1571_059:0243c24": "曰。劒去久矣。師頷之。",
    "X82n1571_059:0244a01": "隆延道禪師法嗣",
    "X82n1571_059:0244a02": "河南伏牛松山西宗惟慶禪師東魯張氏子。年二十。",
    "X82n1571_059:0244a03": "禮襄陽彌陀寺性天薙染。巾瓶三載。克追生死大事。",
    "X82n1571_059:0244a04": "無所發明。遂辭師。徧謁名宿。有示以萬法歸一話。疑",
    "X82n1571_059:0244a05": "情頓發。立願禁足黃石山中。體究有年。夜間偶於池",
    "X82n1571_059:0244a06": "中取水。觀見水中之月。有省。遂往金陵。參隆延道。道",
    "X82n1571_059:0244a07": "曰。子既遠來。為求何事。師曰。惟道是求。道曰。我此間。",
    "X82n1571_059:0244a08": "了無剩法。求個甚麼。師曰。求既無法。心亦無我。當體",
    "X82n1571_059:0244a09": "廓然。後亦無住。師首肯而記莂焉。周晉諸藩。請住伏",
    "X82n1571_059:0244a10": "牛松山　上堂。僧問。佛未出世。祖不西來。妙意元譚。",
    "X82n1571_059:0244a11": "在甚麼處。師曰。朝朝東海金烏上。夜夜西岷玉兔飛。",
    "X82n1571_059:0244a12": "曰出世後意旨如何。師曰。秋吐籬邊菊。冬開嶺畔梅。",
    "X82n1571_059:0244a13": "曰恁麼則道化無生滅。春風有變遷。師舉拂子曰。一",
    "X82n1571_059:0244a14": "番拈起施神用。萬彚同歸佛界中。乃曰。放下梧桐花。",
    "X82n1571_059:0244a15": "外道頂門著楔。擊著瀟湘竹。香嚴耳裏開眸。雲門拄",
    "X82n1571_059:0244a16": "杖[跳-兆+孛]跳。觸著帝釋鼻孔。風穴太阿鋒飛。分破娑伽眼",
    "X82n1571_059:0244a17": "睛。諕得古燈王。走入蟭螟竅中。老達磨。直造毗盧頂",
    "X82n1571_059:0244a18": "上。到此際。還有超宗越格者麼。良久曰。湛海泥牛聲",
    "X82n1571_059:0244a19": "哮吼。空巖石虎嘯眠雲　端陽小參。五月午日時節。",
    "X82n1571_059:0244a20": "角黍包奠英烈。艾葉香。榴花潔。此景年年風趣別。滄",
    "X82n1571_059:0244a21": "浪之水清。屈原一夢歇。舉世醉濁原獨醒。千古忠貞",
    "X82n1571_059:0244a22": "俱了徹。大家薦此最上機。五陰雜毒皆消滅。喝一喝。",
    "X82n1571_059:0244a24": "五燈全書卷第五十九",
    "X82n1571_059:0244b02": "五燈全書卷第五十九補遺",
    "X82n1571_059:0244b04": "　　臨濟宗",
    "X82n1571_059:0244b05": "　　　南嶽下第二十八世",
    "X82n1571_059:0244b06": "東山海舟永慈禪師法嗣",
    "X82n1571_059:0244b07": "金陵顧智旺居士(香嚴古溪澄。雪谷集序曰)士號祖庭。早年孝稱",
    "X82n1571_059:0244b08": "閭里。堅持五戒。獨處一樓。棲禪三載。策勤向上工夫。",
    "X82n1571_059:0244b09": "拶透銀山鐵壁。心花頓發。慧眼開明。受印可于東山",
    "X82n1571_059:0244b10": "海舟大和尚。續高峰妙禪師七世之燈。臨濟下二十",
    "X82n1571_059:0244b11": "四代之孫也。慈示寂時。三呼祖庭。士三應。機語相投。",
    "X82n1571_059:0244b12": "遂以大衣麈拂付之。得法之後。大書雪谷二字。高扁",
    "X82n1571_059:0244b13": "所居。將表二祖求法立雪齊腰。不忘本也。",
    "X82n1571_059:0244b14": "(附。古溪澄所贈。東山顧命歌曰。金陵有箇奇男子。白手成家立綱紀。不逢良友喚回頭。幾乎埋沒紅塵裏。",
    "X82n1571_059:0244b15": "歎浮生只如此。參訪明師求直指。見說傳燈錄上人。志氣衝天奮然起。念彌陀如自己。拶得寒氷化為水。",
    "X82n1571_059:0244b16": "任他非佛與非心。務要禪河窮到底。晝亦然夜亦然。鐵牛不動痛加鞭。頭角崢嶸便作獅子吼。驚得海底",
    "X82n1571_059:0244b17": "金烏飛上天。求印可叩機緣。幾回親到東山前。繞繩牀呈見解。振威一喝與君傳。稱大隱可居廛。而今堪",
    "X82n1571_059:0244b18": "作火中蓮。慣向北斗星中騎木馬。却來東山水上撐鐵船。撒手懸崖知落處。千重慾網打不住。碧眼胡僧",
    "X82n1571_059:0244b19": "沒柰何。分付袈裟為信具。趙州禪真罕遇。爭肯庭前尋栢樹。截斷南山老葛藤。無孔鐵鎚重下鋸。大放開",
    "X82n1571_059:0244b20": "還揑聚。綠水青山皆妙趣。脚根踏著上頭關。明月不隨流水去)。"
}