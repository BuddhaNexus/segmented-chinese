{
    "T12n0367_001:0348b21": "No. 367 [No. 366]",
    "T12n0367_001:0348b22": "稱讚淨土佛攝受經",
    "T12n0367_001:0348b24": "大唐三藏法師玄奘奉　詔譯",
    "T12n0367_001:0348b25": "如是我聞：一時，薄伽梵在室羅筏住誓多林",
    "T12n0367_001:0348b26": "給孤獨園，與大苾芻眾千二百五十人俱，一",
    "T12n0367_001:0348b27": "切皆是尊宿聲聞眾望所識大阿羅漢，其名",
    "T12n0367_001:0348b28": "曰：尊者舍利子、摩訶目犍連、摩訶迦葉、阿泥",
    "T12n0367_001:0348b29": "律陀，如是等諸大聲聞而為上首。復與無量",
    "T12n0367_001:0348c01": "菩薩摩訶薩俱，一切皆住不退轉位，無量功",
    "T12n0367_001:0348c02": "德眾所莊嚴，其名曰：妙吉祥菩薩、無能勝菩",
    "T12n0367_001:0348c03": "薩、常精進菩薩、不休息菩薩，如是等諸大菩",
    "T12n0367_001:0348c04": "薩而為上首。復有帝釋、大梵天王、堪忍界主、",
    "T12n0367_001:0348c05": "護世四王，如是上首百千俱胝那庾多數諸",
    "T12n0367_001:0348c06": "天子眾，及餘世間無量天、人、阿素洛等，為聞",
    "T12n0367_001:0348c07": "法故，俱來會坐。",
    "T12n0367_001:0348c08": "爾時，世尊告舍利子：「汝今知不？於是西方，去",
    "T12n0367_001:0348c09": "此世界過百千俱胝那庾多佛土，有佛世界",
    "T12n0367_001:0348c10": "名曰極樂。其中世尊名無量壽及無量光，如",
    "T12n0367_001:0348c11": "來、應、正等覺十號圓滿，今現在彼安隱住持，",
    "T12n0367_001:0348c12": "為諸有情宣說甚深微妙之法，令得殊勝利",
    "T12n0367_001:0348c13": "益安樂。",
    "T12n0367_001:0348c14": "「又，舍利子！何因何緣，彼佛世界名為極樂？舍",
    "T12n0367_001:0348c15": "利子！由彼界中諸有情類，無有一切身心憂",
    "T12n0367_001:0348c16": "苦，唯有無量清淨喜樂，是故名為極樂世界。",
    "T12n0367_001:0348c17": "「又，舍利子！極樂世界淨佛土中，處處皆有七",
    "T12n0367_001:0348c18": "重行列妙寶欄楯、七重行列寶多羅樹，及有",
    "T12n0367_001:0348c19": "七重妙寶羅網，周匝圍繞，四寶莊嚴——金寶、銀",
    "T12n0367_001:0348c20": "寶、吠琉璃寶、頗胝迦寶，妙飾間綺。舍利子！",
    "T12n0367_001:0348c21": "彼佛土中有如是等眾妙綺飾，功德莊嚴甚",
    "T12n0367_001:0348c22": "可愛樂，是故名為極樂世界。",
    "T12n0367_001:0348c23": "「又，舍利子！極樂世界淨佛土中，處處皆有七",
    "T12n0367_001:0348c24": "妙寶池，八功德水彌滿其中。何等名為八功",
    "T12n0367_001:0348c25": "德水？一者澄淨，二者清冷，三者甘美，四者輕",
    "T12n0367_001:0348c26": "軟，五者潤澤，六者安和，七者飲時除飢渴等",
    "T12n0367_001:0348c27": "無量過患，八者飲已定能長養諸根四大；增",
    "T12n0367_001:0348c28": "益種種殊勝善根，多福眾生常樂受用。是諸",
    "T12n0367_001:0348c29": "寶池底布金沙，四面周匝有四階道，四寶莊",
    "T12n0367_001:0349a01": "嚴甚可愛樂。諸池周匝有妙寶樹，間飾行列",
    "T12n0367_001:0349a02": "香氣芬馥，七寶莊嚴甚可愛樂。言七寶者，一",
    "T12n0367_001:0349a03": "金、二銀、三吠琉璃、四頗胝迦、五赤真珠、六",
    "T12n0367_001:0349a04": "阿濕摩揭拉婆寶、七牟娑落揭拉婆寶。是諸",
    "T12n0367_001:0349a05": "池中常有種種雜色蓮華，量如車輪，青形青",
    "T12n0367_001:0349a06": "顯青光青影，黃形黃顯黃光黃影，赤形赤顯",
    "T12n0367_001:0349a07": "赤光赤影，白形白顯白光白影，四形四顯四",
    "T12n0367_001:0349a08": "光四影。舍利子！彼佛土中有如是等眾妙",
    "T12n0367_001:0349a09": "綺飾，功德莊嚴甚可愛樂，是故名為極樂世",
    "T12n0367_001:0349a10": "界。",
    "T12n0367_001:0349a11": "「又，舍利子！極樂世界淨佛土中，自然常有無",
    "T12n0367_001:0349a12": "量無邊眾妙伎樂，音曲和雅甚可愛樂。諸有",
    "T12n0367_001:0349a13": "情類聞斯妙音，諸惡煩惱悉皆消滅，無量善",
    "T12n0367_001:0349a14": "法漸次增長，速證無上正等菩提。舍利子！彼",
    "T12n0367_001:0349a15": "佛土中有如是等眾妙綺飾，功德莊嚴甚可",
    "T12n0367_001:0349a16": "愛樂，是故名為極樂世界。",
    "T12n0367_001:0349a17": "「又，舍利子！極樂世界淨佛土中，周遍大地真",
    "T12n0367_001:0349a18": "金合成，其觸柔軟，香潔光明，無量無邊妙寶",
    "T12n0367_001:0349a19": "間飾。舍利子！彼佛土中有如是等眾妙綺飾，",
    "T12n0367_001:0349a20": "功德莊嚴甚可愛樂，是故名為極樂世界。",
    "T12n0367_001:0349a21": "「又，舍利子！極樂世界淨佛土中，晝夜六時常",
    "T12n0367_001:0349a22": "雨種種上妙天華，光澤香潔，細軟雜色，雖令",
    "T12n0367_001:0349a23": "見者身心適悅而不貪著，增長有情無量無",
    "T12n0367_001:0349a24": "數不可思議殊勝功德。彼有情類，晝夜六時",
    "T12n0367_001:0349a25": "常持供養無量壽佛；每晨朝時，持此天華，於",
    "T12n0367_001:0349a26": "一食頃，飛至他方無量世界，供養百千俱胝",
    "T12n0367_001:0349a27": "諸佛，於諸佛所各以百千俱胝樹花持散",
    "T12n0367_001:0349a28": "供養，還至本處遊天住等。舍利子！彼佛土",
    "T12n0367_001:0349a29": "中有如是等眾妙綺飾，功德莊嚴甚可愛樂，",
    "T12n0367_001:0349b01": "是故名為極樂世界。",
    "T12n0367_001:0349b02": "「又，舍利子！極樂世界淨佛土中，常有種種奇",
    "T12n0367_001:0349b03": "妙可愛雜色眾鳥，所謂：鵝鴈、鶖鷺、鴻鶴、孔雀、",
    "T12n0367_001:0349b04": "鸚鵡、羯羅頻迦、命命鳥等。如是眾鳥，晝夜六",
    "T12n0367_001:0349b05": "時恒共集會，出和雅聲，隨其類音宣揚妙法，",
    "T12n0367_001:0349b06": "所謂：甚深念住、正斷、神足、根、力、覺、道支等無",
    "T12n0367_001:0349b07": "量妙法。彼土眾生聞是聲已，各得念佛、念法、",
    "T12n0367_001:0349b08": "念僧無量功德熏修其身。汝舍利子，於意云",
    "T12n0367_001:0349b09": "何？彼土眾鳥豈是傍生惡趣攝耶？勿作是見。",
    "T12n0367_001:0349b10": "所以者何？彼佛淨土無三惡道，尚不聞有三",
    "T12n0367_001:0349b11": "惡趣名，何況有實罪業所招傍生！眾鳥當知",
    "T12n0367_001:0349b12": "皆是無量壽佛變化所作，令其宣暢無量法",
    "T12n0367_001:0349b13": "音，作諸有情利益安樂。舍利子！彼佛土中有",
    "T12n0367_001:0349b14": "如是等眾妙綺飾，功德莊嚴甚可愛樂，是故",
    "T12n0367_001:0349b15": "名為極樂世界。",
    "T12n0367_001:0349b16": "「又，舍利子！極樂世界淨佛土中，常有妙風吹",
    "T12n0367_001:0349b17": "諸寶樹及寶羅網出微妙音。譬如百千俱胝",
    "T12n0367_001:0349b18": "天樂同時俱作，出微妙聲甚可愛玩；如是彼",
    "T12n0367_001:0349b19": "土常有妙風吹眾寶樹及寶羅網，擊出種種",
    "T12n0367_001:0349b20": "微妙音聲說種種法。彼土眾生聞是聲已，起",
    "T12n0367_001:0349b21": "佛、法、僧念作意等無量功德。舍利子！彼佛土",
    "T12n0367_001:0349b22": "中有如是等眾妙綺飾，功德莊嚴甚可愛樂，",
    "T12n0367_001:0349b23": "是故名為極樂世界。",
    "T12n0367_001:0349b24": "「又，舍利子！極樂世界淨佛土中，有如是等無",
    "T12n0367_001:0349b25": "量無邊不可思議甚希有事。假使經於百千",
    "T12n0367_001:0349b26": "俱胝那庾多劫，以其無量百千俱胝那庾多",
    "T12n0367_001:0349b27": "舌，一一舌上出無量聲讚其功德亦不能盡，",
    "T12n0367_001:0349b28": "是故名為極樂世界。",
    "T12n0367_001:0349b29": "「又，舍利子！極樂世界淨佛土中，佛有何緣名",
    "T12n0367_001:0349c01": "無量壽？舍利子！由彼如來及諸有情，壽命無",
    "T12n0367_001:0349c02": "量無數大劫；由是緣故，彼土如來名無量壽。",
    "T12n0367_001:0349c03": "舍利子！無量壽佛證得阿耨多羅三藐三菩",
    "T12n0367_001:0349c04": "提已來經十大劫。舍利子！何緣彼佛名無量",
    "T12n0367_001:0349c05": "光？舍利子！由彼如來恒放無量無邊妙光，遍",
    "T12n0367_001:0349c06": "照一切十方佛土，施作佛事無有障礙；由是",
    "T12n0367_001:0349c07": "緣故，彼土如來名無量光。舍利子！彼佛淨土",
    "T12n0367_001:0349c08": "成就如是功德莊嚴甚可愛樂，是故名為極",
    "T12n0367_001:0349c09": "樂世界。",
    "T12n0367_001:0349c10": "「又，舍利子！極樂世界淨佛土中，無量壽佛常",
    "T12n0367_001:0349c11": "有無量聲聞弟子，一切皆是大阿羅漢，具足",
    "T12n0367_001:0349c12": "種種微妙功德，其量無邊不可稱數。舍利子！",
    "T12n0367_001:0349c13": "彼佛淨土成就如是功德莊嚴甚可愛樂，是",
    "T12n0367_001:0349c14": "故名為極樂世界。",
    "T12n0367_001:0349c15": "「又，舍利子！極樂世界淨佛土中，無量壽佛常",
    "T12n0367_001:0349c16": "有無量菩薩弟子，一切皆是一生所繫，具足",
    "T12n0367_001:0349c17": "種種微妙功德，其量無邊不可稱數，假使經",
    "T12n0367_001:0349c18": "於無數量劫讚其功德終不能盡。舍利子！彼",
    "T12n0367_001:0349c19": "佛土中成就如是功德莊嚴甚可愛樂，是故",
    "T12n0367_001:0349c20": "名為極樂世界。",
    "T12n0367_001:0349c21": "「又，舍利子！若諸有情生彼土者皆不退轉，必",
    "T12n0367_001:0349c22": "不復墮諸險惡趣、邊地下賤蔑戾車中，常遊",
    "T12n0367_001:0349c23": "諸佛清淨國土，殊勝行願念念增進，決定當",
    "T12n0367_001:0349c24": "證阿耨多羅三藐三菩提。舍利子！彼佛土中",
    "T12n0367_001:0349c25": "成就如是功德莊嚴甚可愛樂，是故名為極",
    "T12n0367_001:0349c26": "樂世界。",
    "T12n0367_001:0349c27": "「又，舍利子！若諸有情聞彼西方無量壽佛清",
    "T12n0367_001:0349c28": "淨佛土無量功德眾所莊嚴，皆應發願生彼",
    "T12n0367_001:0349c29": "佛土。所以者何？若生彼土，得與如是無量功",
    "T12n0367_001:0350a01": "德眾所莊嚴諸大士等同一集會，受用如是",
    "T12n0367_001:0350a02": "無量功德眾所莊嚴清淨佛土，大乘法樂常",
    "T12n0367_001:0350a03": "無退轉，無量行願念念增進，速證無上正等",
    "T12n0367_001:0350a04": "菩提。故，舍利子！生彼佛土諸有情類成就無",
    "T12n0367_001:0350a05": "量無邊功德，非少善根諸有情類當得往生",
    "T12n0367_001:0350a06": "無量壽佛極樂世界清淨佛土。",
    "T12n0367_001:0350a07": "「又，舍利子！若有淨信諸善男子或善女人，得",
    "T12n0367_001:0350a08": "聞如是無量壽佛無量無邊不可思議功德名",
    "T12n0367_001:0350a09": "號、極樂世界功德莊嚴，聞已思惟，若一日夜，",
    "T12n0367_001:0350a10": "或二、或三、或四、或五、或六、或七，繫念不亂。是",
    "T12n0367_001:0350a11": "善男子或善女人臨命終時，無量壽佛與其",
    "T12n0367_001:0350a12": "無量聲聞弟子、菩薩眾俱前後圍繞，來住其",
    "T12n0367_001:0350a13": "前，慈悲加祐，令心不亂；既捨命已，隨佛眾會，",
    "T12n0367_001:0350a14": "生無量壽極樂世界清淨佛土。",
    "T12n0367_001:0350a15": "「又，舍利子！我觀如是利益安樂大事因緣，說",
    "T12n0367_001:0350a16": "誠諦語。若有淨信諸善男子或善女人，得聞",
    "T12n0367_001:0350a17": "如是無量壽佛不可思議功德名號、極樂世界",
    "T12n0367_001:0350a18": "淨佛土者，一切皆應信受發願，如說修行，生",
    "T12n0367_001:0350a19": "彼佛土。",
    "T12n0367_001:0350a20": "「又，舍利子！如我今者，稱揚讚歎無量壽佛無",
    "T12n0367_001:0350a21": "量無邊不可思議佛土功德；如是東方亦有",
    "T12n0367_001:0350a22": "現在不動如來、山幢如來、大山如來、山光如",
    "T12n0367_001:0350a23": "來、妙幢如來，如是等佛如殑伽沙住在東",
    "T12n0367_001:0350a24": "方，自佛淨土各各示現廣長舌相遍覆三千",
    "T12n0367_001:0350a25": "大千世界周匝圍繞，說誠諦言：『汝等有情皆",
    "T12n0367_001:0350a26": "應信受如是稱讚不可思議佛土功德一切諸",
    "T12n0367_001:0350a27": "佛攝受法門。』",
    "T12n0367_001:0350a28": "「又，舍利子！如是南方亦有現在日月光如來、",
    "T12n0367_001:0350a29": "名稱光如來、大光蘊如來、迷盧光如來、無邊",
    "T12n0367_001:0350b01": "精進如來，如是等佛如殑伽沙住在南方，自",
    "T12n0367_001:0350b02": "佛淨土各各示現廣長舌相遍覆三千大千",
    "T12n0367_001:0350b03": "世界周匝圍繞，說誠諦言：『汝等有情皆應信",
    "T12n0367_001:0350b04": "受如是稱讚不可思議佛土功德一切諸佛攝",
    "T12n0367_001:0350b05": "受法門。』",
    "T12n0367_001:0350b06": "「又，舍利子！如是西方亦有現在無量壽如來、",
    "T12n0367_001:0350b07": "無量蘊如來、無量光如來、無量幢如來、大自",
    "T12n0367_001:0350b08": "在如來、大光如來、光焰如來、大寶幢如來、放",
    "T12n0367_001:0350b09": "光如來，如是等佛如殑伽沙住在西方，自佛",
    "T12n0367_001:0350b10": "淨土各各示現廣長舌相遍覆三千大千世",
    "T12n0367_001:0350b11": "界周匝圍繞，說誠諦言：『汝等有情皆應信受",
    "T12n0367_001:0350b12": "如是稱讚不可思議佛土功德一切諸佛攝受",
    "T12n0367_001:0350b13": "法門。』",
    "T12n0367_001:0350b14": "「又，舍利子！如是北方亦有現在無量光嚴通",
    "T12n0367_001:0350b15": "達覺慧如來、無量天鼓震大妙音如來、大蘊",
    "T12n0367_001:0350b16": "如來、光網如來、娑羅帝王如來，如是等佛",
    "T12n0367_001:0350b17": "如殑伽沙住在北方，自佛淨土各各示現廣",
    "T12n0367_001:0350b18": "長舌相遍覆三千大千世界周匝圍繞，說誠",
    "T12n0367_001:0350b19": "諦言：『汝等有情皆應信受如是稱讚不可思",
    "T12n0367_001:0350b20": "議佛土功德一切諸佛攝受法門。』",
    "T12n0367_001:0350b21": "「又，舍利子！如是下方亦有現在示現一切妙",
    "T12n0367_001:0350b22": "法正理常放火王勝德光明如來、師子如來、",
    "T12n0367_001:0350b23": "名稱如來、譽光如來、正法如來、妙法如來、法",
    "T12n0367_001:0350b24": "幢如來、功德友如來、功德號如來，如是等佛",
    "T12n0367_001:0350b25": "如殑伽沙住在下方，自佛淨土各各示現廣",
    "T12n0367_001:0350b26": "長舌相遍覆三千大千世界周匝圍繞，說誠",
    "T12n0367_001:0350b27": "諦言：『汝等有情皆應信受如是稱讚不可思",
    "T12n0367_001:0350b28": "議佛土功德一切諸佛攝受法門。』",
    "T12n0367_001:0350b29": "「又，舍利子！如是上方亦有現在梵音如來、宿",
    "T12n0367_001:0350c01": "王如來、香光如來、如紅蓮華勝德如來、示現",
    "T12n0367_001:0350c02": "一切義利如來，如是等佛如殑伽沙住在上",
    "T12n0367_001:0350c03": "方，自佛淨土各各示現廣長舌相遍覆三千",
    "T12n0367_001:0350c04": "大千世界周匝圍繞，說誠諦言：『汝等有情皆",
    "T12n0367_001:0350c05": "應信受如是稱讚不可思議佛土功德一切諸",
    "T12n0367_001:0350c06": "佛攝受法門。』",
    "T12n0367_001:0350c07": "「又，舍利子！如是東南方亦有現在最上廣大",
    "T12n0367_001:0350c08": "雲雷音王如來，如是等佛如殑伽沙住東南",
    "T12n0367_001:0350c09": "方，自佛淨土各各示現廣長舌相遍覆三千",
    "T12n0367_001:0350c10": "大千世界周匝圍繞，說誠諦言：『汝等有情皆",
    "T12n0367_001:0350c11": "應信受如是稱讚不可思議佛土功德一切諸",
    "T12n0367_001:0350c12": "佛攝受法門。』",
    "T12n0367_001:0350c13": "「又，舍利子！如是西南方亦有現在最上日光",
    "T12n0367_001:0350c14": "名稱功德如來，如是等佛如殑伽沙住西南",
    "T12n0367_001:0350c15": "方，自佛淨土各各示現廣長舌相遍覆三千",
    "T12n0367_001:0350c16": "大千世界周匝圍繞，說誠諦言：『汝等有情皆",
    "T12n0367_001:0350c17": "應信受如是稱讚不可思議佛土功德一切諸",
    "T12n0367_001:0350c18": "佛攝受法門。』",
    "T12n0367_001:0350c19": "「又，舍利子！如是西北方亦有現在無量功德",
    "T12n0367_001:0350c20": "火王光明如來，如是等佛如殑伽沙住西北",
    "T12n0367_001:0350c21": "方，自佛淨土各各示現廣長舌相遍覆三千",
    "T12n0367_001:0350c22": "大千世界周匝圍繞，說誠諦言：『汝等有情皆",
    "T12n0367_001:0350c23": "應信受如是稱讚不可思議佛土功德一切諸",
    "T12n0367_001:0350c24": "佛攝受法門。』",
    "T12n0367_001:0350c25": "「又，舍利子！如是東北方亦有現在無數百千",
    "T12n0367_001:0350c26": "俱胝廣慧如來，如是等佛如殑伽沙住東北",
    "T12n0367_001:0350c27": "方，自佛淨土各各示現廣長舌相遍覆三千",
    "T12n0367_001:0350c28": "大千世界周匝圍繞，說誠諦言：『汝等有情皆",
    "T12n0367_001:0350c29": "應信受如是稱讚不可思議佛土功德一切諸",
    "T12n0367_001:0351a01": "佛攝受法門。』",
    "T12n0367_001:0351a02": "「又，舍利子！何緣此經名為『稱讚不可思議佛",
    "T12n0367_001:0351a03": "土功德一切諸佛攝受法門』？舍利子！由此經",
    "T12n0367_001:0351a04": "中稱揚讚歎無量壽佛極樂世界不可思議",
    "T12n0367_001:0351a05": "佛土功德，及十方面諸佛世尊為欲方便利",
    "T12n0367_001:0351a06": "益安樂諸有情故，各住本土現大神變說",
    "T12n0367_001:0351a07": "誠諦言，勸諸有情信受此法，是故此經名為",
    "T12n0367_001:0351a08": "『稱讚不可思議佛土功德一切諸佛攝受法",
    "T12n0367_001:0351a09": "門』。",
    "T12n0367_001:0351a10": "「又，舍利子！若善男子或善女人，或已得聞，或",
    "T12n0367_001:0351a11": "當得聞，或今得聞，聞是經已，深生信解；生",
    "T12n0367_001:0351a12": "信解已，必為如是住十方面十殑伽沙諸佛",
    "T12n0367_001:0351a13": "世尊之所攝受；如說行者，一切定於阿耨多",
    "T12n0367_001:0351a14": "羅三藐三菩提得不退轉，一切定生無量壽",
    "T12n0367_001:0351a15": "佛極樂世界清淨佛土。是故，舍利子！汝等有",
    "T12n0367_001:0351a16": "情一切皆應信受領解我及十方佛世尊語，",
    "T12n0367_001:0351a17": "當勤精進，如說修行，勿生疑慮。",
    "T12n0367_001:0351a18": "「又，舍利子！若善男子或善女人，於無量壽極",
    "T12n0367_001:0351a19": "樂世界清淨佛土功德莊嚴，若已發願，若當",
    "T12n0367_001:0351a20": "發願，若今發願，必為如是住十方面十殑",
    "T12n0367_001:0351a21": "伽沙諸佛世尊之所攝受；如說行者，一切定",
    "T12n0367_001:0351a22": "於阿耨多羅三藐三菩提得不退轉，一切定",
    "T12n0367_001:0351a23": "生無量壽佛極樂世界清淨佛土。是故，舍利",
    "T12n0367_001:0351a24": "子！若有淨信諸善男子或善女人，一切皆應",
    "T12n0367_001:0351a25": "於無量壽極樂世界清淨佛土，深心信解，發",
    "T12n0367_001:0351a26": "願往生，勿行放逸。",
    "T12n0367_001:0351a27": "「又，舍利子！如我今者，稱揚讚歎無量壽佛極",
    "T12n0367_001:0351a28": "樂世界不可思議佛土功德；彼十方面諸佛",
    "T12n0367_001:0351a29": "世尊，亦稱讚我不可思議無邊功德，皆作是",
    "T12n0367_001:0351b01": "言：『甚奇希有！釋迦寂靜釋迦法王如來、應、正",
    "T12n0367_001:0351b02": "等覺、明行圓滿、善逝、世間解、無上丈夫、調御士、",
    "T12n0367_001:0351b03": "天人師、佛世尊，乃能於是堪忍世界五濁惡",
    "T12n0367_001:0351b04": "時，所謂：劫濁、諸有情濁、諸煩惱濁、見濁、命",
    "T12n0367_001:0351b05": "濁，於中證得阿耨多羅三藐三菩提，為欲方",
    "T12n0367_001:0351b06": "便利益安樂諸有情故，說是世間極難信法。』",
    "T12n0367_001:0351b07": "是故，舍利子！當知我今於此雜染堪忍世界",
    "T12n0367_001:0351b08": "五濁惡時，證得阿耨多羅三藐三菩提，為欲",
    "T12n0367_001:0351b09": "方便利益安樂諸有情故，說是世間極難信",
    "T12n0367_001:0351b10": "法，甚為希有，不可思議。",
    "T12n0367_001:0351b11": "「又，舍利子！於此雜染堪忍世界五濁惡時，若",
    "T12n0367_001:0351b12": "有淨信諸善男子或善女人，聞說如是一切",
    "T12n0367_001:0351b13": "世間極難信法，能生信解、受持、演說、如教修",
    "T12n0367_001:0351b14": "行。當知是人甚為希有，無量佛所曾種善根。",
    "T12n0367_001:0351b15": "是人命終定生西方極樂世界，受用種種功",
    "T12n0367_001:0351b16": "德莊嚴清淨佛土大乘法樂，日夜六時親近",
    "T12n0367_001:0351b17": "供養無量壽佛，遊歷十方供養諸佛，於諸佛",
    "T12n0367_001:0351b18": "所聞法受記，福慧資糧疾得圓滿，速證無上",
    "T12n0367_001:0351b19": "正等菩提。」時，薄伽梵說是經已。尊者舍利子",
    "T12n0367_001:0351b20": "等諸大聲聞，及諸菩薩摩訶薩眾，無量天、",
    "T12n0367_001:0351b21": "人、阿素洛等，一切大眾聞佛所說皆大歡喜",
    "T12n0367_001:0351b22": "信受奉行。",
    "T12n0367_001:0351b23": "稱讚淨土佛攝受經"
}