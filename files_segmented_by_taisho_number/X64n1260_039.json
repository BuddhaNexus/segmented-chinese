{
    "X64n1260_039:0287b04": "列祖提綱錄卷第三十九",
    "X64n1260_039:0287b06": "武林十八澗理安禪寺住持婁東行悅集",
    "X64n1260_039:0287b07": "元旦提綱",
    "X64n1260_039:0287b08": "師子端禪師新歲上堂。新歲新春雪又濃。森羅萬象",
    "X64n1260_039:0287b09": "盡皆同。相逢莫認者般事。筋斗全拋示祖風。遂打筋",
    "X64n1260_039:0287b10": "斗下座。",
    "X64n1260_039:0287b11": "無用寬禪師元旦上堂。太湖梁山。徹底掀翻。一柄無",
    "X64n1260_039:0287b12": "用拂子。擊開黃龍三關。大眾。各各起居多福。卓拄杖",
    "X64n1260_039:0287b13": "一下云。只看趙州無字。不必東卜西卜。下座。",
    "X64n1260_039:0287b14": "元旦上堂。太湖山上賀新年。萬象森羅笑揭天。驚得",
    "X64n1260_039:0287b15": "泥牛吞石虎。塵塵剎剎自安然。喝一喝云。風調雨順",
    "X64n1260_039:0287b16": "祝皇元。下座。",
    "X64n1260_039:0287b17": "天如則禪師新年示眾。憍陳如上座。禾山殷打皷。牛",
    "X64n1260_039:0287b18": "尾巴說禪。烏楖[木*栗]下語說禪云。臘月三十昨日去。正",
    "X64n1260_039:0287b19": "月初一今日來。下語云。夜暗晝明。去是誰去。天高地",
    "X64n1260_039:0287b20": "濶。來是誰來。獅林好箇上堂。被他抄前說了。只落得",
    "X64n1260_039:0287b21": "打箇問訊燒香喫茶。",
    "X64n1260_039:0287b22": "仰山簡禪師元旦上堂。新律纔分。霞光報曉。天色欲",
    "X64n1260_039:0287b23": "暖還冷。氣候似冬忽春。葢鴻蒙之象初升。乃嚴凝之",
    "X64n1260_039:0287b24": "寒未退。時須傾刻已屬東君。勿此為勞共稱得歲。剛",
    "X64n1260_039:0287c01": "有一人不在斯限。天地無由葢載。寒暑豈得推遷。日",
    "X64n1260_039:0287c02": "月莫諧照臨。陰陽卒難變易。若教此人受歲。終是不",
    "X64n1260_039:0287c03": "甘。時節到來。又爭諱得。且道受歲人與不受歲人兩",
    "X64n1260_039:0287c04": "家相見如何作賀。良久曰。寒隨一夜去。春逐五更來。",
    "X64n1260_039:0287c05": "唯庵然禪師歲旦上堂。元正啟祚。萬物咸亨。驀拈拄",
    "X64n1260_039:0287c06": "杖云。拄杖子昨夜抽條。今朝吐蘂。花開五葉。香徧大",
    "X64n1260_039:0287c07": "千。且道當得新年頭佛法也無。卓拄杖喝一喝。",
    "X64n1260_039:0287c08": "鐵關樞禪師元旦謝監寺上堂。三世諸佛六代祖師",
    "X64n1260_039:0287c09": "天下老和尚。竪拂子。總在拂子頭上慶賀新元令旦。",
    "X64n1260_039:0287c10": "普山將栗棘蓬普同供養。吞一任吞吐一任吐。吞不",
    "X64n1260_039:0287c11": "下吐不出未免喪身失命。喝一喝。",
    "X64n1260_039:0287c12": "石屋珙禪師歲旦上堂。鐘樓上念讚。床脚下種菜。勝",
    "X64n1260_039:0287c13": "首座道猛虎當路坐。福源者裏。山門頭賀正歌唱。佛",
    "X64n1260_039:0287c14": "殿裡祝聖諷經。一種是聲無限意。有堪聽有不堪聽。",
    "X64n1260_039:0287c15": "諸人還曾檢點得出麼。喝一喝下座。",
    "X64n1260_039:0287c16": "歲朝上堂。鏡清道新年頭佛法有。明教道新年頭佛",
    "X64n1260_039:0287c17": "法無。道是有也未必有。道是無也未必無。張公喫酒",
    "X64n1260_039:0287c18": "李公。醉趙州東壁掛葫蘆。",
    "X64n1260_039:0287c19": "元叟端禪師元旦上堂。昨日喚今朝作新歲。今朝喚",
    "X64n1260_039:0287c20": "昨日作舊年。且如何是物不遷義。擊拂子。嶺上寒梅",
    "X64n1260_039:0287c21": "纔破雪。城邊楊柳已含煙。",
    "X64n1260_039:0287c22": "元旦上堂。舊﨟昨朝送。新春今日迎。九天騰瑞氣。萬",
    "X64n1260_039:0287c23": "國靄歡聲。",
    "X64n1260_039:0287c24": "笑隱訢禪師元旦上堂。元正啟祚。萬物咸新。海宇歡",
    "X64n1260_039:0288a01": "呼。人天交慶。直得石女倒騎鐵馬踏破虗空。木人鞭",
    "X64n1260_039:0288a02": "動泥牛耕翻碧落。阿呵呵。會也麼。有意氣時添意氣。",
    "X64n1260_039:0288a03": "不風流處也風流。",
    "X64n1260_039:0288a04": "元旦上堂。金剛正體露堂堂。萬象森羅般若光。泯去",
    "X64n1260_039:0288a05": "來機超當念。無陰陽地理全彰。木鷄報曉啼深巷。石",
    "X64n1260_039:0288a06": "女迎春出洞房。共喜龍湖多瑞氣。天風時送御爐香。",
    "X64n1260_039:0288a07": "恕中慍禪師元旦上堂。新年頭有一句子舉似諸人。",
    "X64n1260_039:0288a08": "者一句子即是父母未生已前底句子。不得向舉起",
    "X64n1260_039:0288a09": "處承當。不得向意根下卜度。但見皇風成一片。不知",
    "X64n1260_039:0288a10": "何處是封疆。",
    "X64n1260_039:0288a11": "元旦上堂。新年頭佛法。觸處皆現成。憧憧賀歲客。倒",
    "X64n1260_039:0288a12": "屣相歡迎。笑指好天氣。風日猶和明。必定田稻熟。皷",
    "X64n1260_039:0288a13": "腹歌太平。大眾。忽遇上上人來又作麼生祗待。青原",
    "X64n1260_039:0288a14": "酒。趙州茶。三杯兩盞醉臥煙霞。大底風流出當家。",
    "X64n1260_039:0288a15": "呆庵莊禪師元旦上堂。天得一以清。地得一以寧。君",
    "X64n1260_039:0288a16": "王得一致太平。衲僧得一滴水氷生。拈拄杖。只如拄",
    "X64n1260_039:0288a17": "杖子得一時如何。直示新年頭佛法。敲風打雨任縱",
    "X64n1260_039:0288a18": "橫。靠拄杖。",
    "X64n1260_039:0288a19": "正旦上堂。一切無情皆有佛性。晨朝起來慶賀新年。",
    "X64n1260_039:0288a20": "法堂上撞著露柱。禮他三拜有何不可。安樂山神無",
    "X64n1260_039:0288a21": "端性懆皷合。點胷尊者在佛殿基上說是說非。總與",
    "X64n1260_039:0288a22": "二十拄杖。趂出趙州關外去也。不見道。三千條令主",
    "X64n1260_039:0288a23": "者施行。",
    "X64n1260_039:0288a24": "元旦上堂。新年頭不可與諸人葛藤。德山棒臨濟喝",
    "X64n1260_039:0288b01": "拈放一邊。你道趙州和尚使得十二時辰。還有勘驗",
    "X64n1260_039:0288b02": "處也無。擊拂子。家家門前赫日月。太平不用將軍威。",
    "X64n1260_039:0288b03": "元旦上堂。老僧未開口已前。一切時一切處普光心",
    "X64n1260_039:0288b04": "印文彩全彰。待汝著眼覷來。早是塗糊了也。今朝特",
    "X64n1260_039:0288b05": "為點出。普請諸人證據。驀拈拄杖卓一下云。新年把",
    "X64n1260_039:0288b06": "筆萬事大吉。靠拄杖下座。",
    "X64n1260_039:0288b07": "天目禮禪師歲旦上堂。昨朝殘雪。今日新年。互相慶",
    "X64n1260_039:0288b08": "賀。禮數周旋。惟有能仁到老不辨推遷。舉頭天外看。",
    "X64n1260_039:0288b09": "渾是舊山川。",
    "X64n1260_039:0288b10": "楚石琦禪師歲旦上堂。拈拄杖云。山僧一條拄杖。不",
    "X64n1260_039:0288b11": "曾胡亂打人。今日新正開封去也。釋迦老子達磨大",
    "X64n1260_039:0288b12": "師放過不可。自餘之輩車載斗量。利劍不斬死漢。忽",
    "X64n1260_039:0288b13": "有人出來道長老聻。劈脊便棒。不是與人難共住。大",
    "X64n1260_039:0288b14": "都緇素要分明。靠拄杖下座。",
    "X64n1260_039:0288b15": "歲旦上堂。拈拄杖云。新年頭有佛法。拄杖子也未敢",
    "X64n1260_039:0288b16": "相許。新年頭無佛法。拄杖子也未敢相許。離四句絕",
    "X64n1260_039:0288b17": "百非。總是諸方舊話子。拄杖子也未敢相許。畫一畫。",
    "X64n1260_039:0288b18": "元正啟祚萬物咸新。",
    "X64n1260_039:0288b19": "歲旦上堂。今年年是去年年。年去年來知幾年。昨日",
    "X64n1260_039:0288b20": "日是今日日。日出日入非一日。只箇無去來無出入。",
    "X64n1260_039:0288b21": "年年是好年。日日是好日。四溟東海流。般若波羅密。",
    "X64n1260_039:0288b22": "歲旦上堂。祖師道。果滿菩提圓。花開世界起。拈拄杖",
    "X64n1260_039:0288b23": "云。一花開也。是桃是李。今日新年頭。昨日舊年尾。識",
    "X64n1260_039:0288b24": "得本來人。無憂亦無喜。卓一下云。處處綠楊堪繫馬。",
    "X64n1260_039:0288c01": "家家門底透長安。",
    "X64n1260_039:0288c02": "歲旦上堂。舉香嚴云。去年貧未是貧。今年貧始是貧。",
    "X64n1260_039:0288c03": "去年貧有卓錐之地。今年貧錐也無。真淨云。去年富",
    "X64n1260_039:0288c04": "未是富。今年富始是富。去年富惟有一領黑黲布衫。",
    "X64n1260_039:0288c05": "今年添得一條百衲袈裟。歲朝抖擻呈禪眾。實謂風",
    "X64n1260_039:0288c06": "流出當家。師云。香嚴貧未是貧。柰何猶有箇渾身。真",
    "X64n1260_039:0288c07": "淨富未是富。家私未免俱呈露。鳳山者裏不說富不",
    "X64n1260_039:0288c08": "說貧。隨家豐儉沒疎親。竪拂子。收來兔角長三尺。放",
    "X64n1260_039:0288c09": "去龜毛重九觔。",
    "X64n1260_039:0288c10": "歲旦上堂。半夜起來赴省堂焚祝。焚祝了丞相府諸",
    "X64n1260_039:0288c11": "衙門人事。人事畢即回殿堂行香撒沙呪土遶廊行",
    "X64n1260_039:0288c12": "道。次第諸山報禮准備接官。若作新年頭佛法會。入",
    "X64n1260_039:0288c13": "地獄如箭射。",
    "X64n1260_039:0288c14": "正旦上堂。三百六旬之始。二十四氣之初。斗柄回春",
    "X64n1260_039:0288c15": "風光奪目。或晝短而夜長。或夜短而晝長。或暑往而",
    "X64n1260_039:0288c16": "寒來。或暑來而寒往。花根本豔。虎體元斑。雖然不改",
    "X64n1260_039:0288c17": "舊時人。未免人人添一歲。召眾云。祇者一歲添到盡。",
    "X64n1260_039:0288c18": "未來際那裏洎在。",
    "X64n1260_039:0288c19": "愚庵及禪師上堂。元正啟祚。萬物咸新。井底蓬塵蔽",
    "X64n1260_039:0288c20": "日。山上鯉魚拏雲。且不涉時緣一句作麼生道。拈拄",
    "X64n1260_039:0288c21": "杖云。拄杖今朝添一歲。拈來依舊黑粼皴。",
    "X64n1260_039:0288c22": "了庵欲禪師上堂。新年換舊年。打破又完全。衲僧雖",
    "X64n1260_039:0288c23": "不薦。鼻孔已遼天。看看。蟭螟睫上放夜市。大蟲舌上",
    "X64n1260_039:0288c24": "打鞦韆。喝。",
    "X64n1260_039:0289a01": "元旦上堂。月生一。三世如來從此出。月生二。突出如",
    "X64n1260_039:0289a02": "來祖師意。月生三。森羅萬象競頭參。拍禪床云。皇基",
    "X64n1260_039:0289a03": "磅礴三千界。寶曆開端億萬年。",
    "X64n1260_039:0289a04": "上堂。元正改旦。一句全提。萬機休罷。千聖不擕。紫烟",
    "X64n1260_039:0289a05": "籠帝闕。睿算與天齊。",
    "X64n1260_039:0289a06": "上堂。正旦值庚申。成湯德日新。皇元開鳳曆。八萬四",
    "X64n1260_039:0289a07": "千春。",
    "X64n1260_039:0289a08": "元旦上堂。元正啟祚。上馬見路。萬物咸新。觸處通津。",
    "X64n1260_039:0289a09": "恭惟頭首大眾。雖是死蛇却要活弄。各各道體起居",
    "X64n1260_039:0289a10": "萬福。獅子哮吼象王回旋。虎拜稽首天子萬年。",
    "X64n1260_039:0289a11": "用彰俊禪師歲旦上堂。舊歲欲去未去之際。新年欲",
    "X64n1260_039:0289a12": "來未來之時。已是泄天機於言下。露真智於眾前了",
    "X64n1260_039:0289a13": "也。今日開端擊皷集眾。且道說什麼法即得。良久。大",
    "X64n1260_039:0289a14": "眾。露柱大燈籠一歲。燈籠大古佛一歲。古佛大虗空",
    "X64n1260_039:0289a15": "一歲。住住。若不喝住。幾乎數到自己。便下座。",
    "X64n1260_039:0289a16": "南石琇禪師元旦上堂。元正啟祚。萬物咸新。年新月",
    "X64n1260_039:0289a17": "新日新時新。大地山河纖洪動植一一俱新。且道衲",
    "X64n1260_039:0289a18": "僧分上事還有新舊也無。喝一喝下座。",
    "X64n1260_039:0289a19": "玉芝聚禪師元旦上堂。撇眼流光如箭急。今朝又是",
    "X64n1260_039:0289a20": "正月一。家家門上貼桃符。大鬼小鬼都竄匿。猶有一",
    "X64n1260_039:0289a21": "箇不順陰陽的漢。古貌堂堂無朕迹。明逾日。黑逾漆。",
    "X64n1260_039:0289a22": "鬱壘眼睛覷不及。今日被山僧捉敗了也。特與諸人",
    "X64n1260_039:0289a23": "報消息。咄。佛殿裏祝讚。僧堂前雲集。",
    "X64n1260_039:0289a24": "無趣空禪師元旦示眾。今日是三百六旬第一日。家",
    "X64n1260_039:0289b01": "家戶戶慶新年。皇皇春令行天下。合國羣臣祝聖延。",
    "X64n1260_039:0289b02": "大明九重殿上。八方司府堂前。錦袍簇簇玉佩便便。",
    "X64n1260_039:0289b03": "恭前鞠後俯仰周旋。揚塵舞蹈萬歲聲喧。威儀三百",
    "X64n1260_039:0289b04": "禮儀三千。一時頓現。若作國禮商量。不唯背了如來。",
    "X64n1260_039:0289b05": "此外更無佛法。若作佛法領會。不唯背了天子。此外",
    "X64n1260_039:0289b06": "更無國禮。畢竟作麼生始得。禮法併致。一道流通。遂",
    "X64n1260_039:0289b07": "舉拂子鞠躬云。皇圖鞏固。帝道遐昌。以拂子打一圓",
    "X64n1260_039:0289b08": "相云。佛日增輝。仁風永扇。",
    "X64n1260_039:0289b09": "密雲悟禪師歲旦上堂。新年新月新日新時。長老又",
    "X64n1260_039:0289b10": "披新法衣。拈衣云。者箇是衣。如何是法。放下衣云。九",
    "X64n1260_039:0289b11": "九百百張七趙八。孟春猶寒不得露骨。喝一喝下座。",
    "X64n1260_039:0289b12": "箬庵問禪師元旦陞座。山僧有一句子。去年不曾道。",
    "X64n1260_039:0289b13": "前年不曾道。先前年不曾道。幸逢時節因緣。豈可等",
    "X64n1260_039:0289b14": "閒拋却。諸上座一總立定。聽山僧為你舉似。以拄杖",
    "X64n1260_039:0289b15": "橫按云。大明國土中。崇禎聖天子。在上十五年過了。",
    "X64n1260_039:0289b16": "歲序逢正。今日是第一日。",
    "X64n1260_039:0289b17": "元旦上堂。首出庶物。萬國咸寧。朝來洗面摸著鼻。一",
    "X64n1260_039:0289b18": "陣好風來戶清。燈籠傾聽露柱側聆。放出樵童牧竪。",
    "X64n1260_039:0289b19": "縱橫敵勝驚群。一任高高山頂立深深水底行。大家",
    "X64n1260_039:0289b20": "把手樂昇平。且把手一句作麼生決定。今年蠶麥熟。",
    "X64n1260_039:0289b21": "羅睺羅兒與一文。",
    "X64n1260_039:0289b22": "元旦上堂。祖師心印狀似鐵牛之機。去即印住。住即",
    "X64n1260_039:0289b23": "印破。孤峯凜凜赤手全提。你纔恁麼我不恁麼。你不",
    "X64n1260_039:0289b24": "恁麼我却恁麼。主賓互換權實雙彰。是他伶俐衲僧",
    "X64n1260_039:0289c01": "自然緇素逈別。忽若囫圇吞棗。不免孤他先聖昧自",
    "X64n1260_039:0289c02": "己靈。山河大地礙却眼光。明暗色空填置胸臆。栗棘",
    "X64n1260_039:0289c03": "蓬且作麼生吞。金剛圈且作麼生跳。臨濟三玄洞山",
    "X64n1260_039:0289c04": "五位翻成剩法。所以道。得之於心。伊蘭作栴檀之樹。",
    "X64n1260_039:0289c05": "失之於旨。甘露乃蒺藜之園。到者裏忽有箇漢出來。",
    "X64n1260_039:0289c06": "拈頭作尾拈尾作頭。能為佛祖之師。堪作人天之眼。",
    "X64n1260_039:0289c07": "磬室拄杖兩手分付。有麼。元正咨祚。萬物咸亨。應時",
    "X64n1260_039:0289c08": "納祐。慶無不宜。喝一喝下座。",
    "X64n1260_039:0289c09": "元旦陞座。徹骨徹髓。坐斷千山。截鐵斬釘。整新一句。",
    "X64n1260_039:0289c10": "以此報國。以此福民。以此利益群生。以此展開家法。",
    "X64n1260_039:0289c11": "直得龍吟霧起虎嘯風生。萬象昭回森羅顯煥。頭頭",
    "X64n1260_039:0289c12": "成現法法全彰。洞明佛祖向上一機。廓示人天正法",
    "X64n1260_039:0289c13": "眼藏。放行也不動一絲毫。把住也何曾匿光彩。伶俐",
    "X64n1260_039:0289c14": "漢向者裏著得一隻眼。便能荷負綱宗提持大法。匡",
    "X64n1260_039:0289c15": "扶知識贊弼叢林。拈芥子作須彌。轉長河為酥酪。慶",
    "X64n1260_039:0289c16": "一人之有道。樂四海之宴清。共助無為同明化日也",
    "X64n1260_039:0289c17": "不為分外。且道正當恁麼時還有恁麼人麼。卓拄杖",
    "X64n1260_039:0289c18": "云。一點春和資氣力。萬年松挺雪霜姿。",
    "X64n1260_039:0289c19": "弘覺忞禪師歲旦上堂。元正啟祚。萬物咸新。恭惟首",
    "X64n1260_039:0289c20": "座大眾各各道體起居萬福。驀撫掌呵呵大咲云。好",
    "X64n1260_039:0289c21": "咲好咲。咲得人肚腸筯欲斷。你道山僧咲箇甚麼。昨",
    "X64n1260_039:0289c22": "夜四更頭。大禹王成湯王周武王相共拜賀新正。因",
    "X64n1260_039:0289c23": "即雲門山頂大晏昊天玉闕之宮。酒半酣間。武王起",
    "X64n1260_039:0289c24": "身勸飲。行箇令子。以新正即景席上生風為號。勝者",
    "X64n1260_039:0290a01": "免飲。負者罰酒。於是載言曰。天開於子。地闢於丑。人",
    "X64n1260_039:0290a02": "生於寅。周正建子天統也。商正建丑地統也。夏正建",
    "X64n1260_039:0290a03": "寅人統也。三才者。天為首。地次之。人又次之。商王負。",
    "X64n1260_039:0290a04": "夏禹王大負。當飲。青州從事三大甌飛觥欲舉。湯王",
    "X64n1260_039:0290a05": "曰。寡人不應受罰。易曰乾在坤上曰否。坤在乾上曰",
    "X64n1260_039:0290a06": "泰。然則周王固欲否而不欲泰乎。夏禹王曰。寡人亦",
    "X64n1260_039:0290a07": "不應受罰。書曰天降下民。作之君。作之師。夏正建寅",
    "X64n1260_039:0290a08": "所以便民事也。是故顏淵問為邦。子曰行夏之時。不",
    "X64n1260_039:0290a09": "覺語高聲喧。驚醒了山洞裏石陳摶底。睡起來打箇",
    "X64n1260_039:0290a10": "呵欠。矢口朗吟曰。洞裏無雲別有天。桃花如錦柳如",
    "X64n1260_039:0290a11": "烟。仙家不會論冬夏。石爛松枯又一年。三后聞之無",
    "X64n1260_039:0290a12": "著慚惶處。亟命車駕司回輦而去。爾等諸人還曾得",
    "X64n1260_039:0290a13": "知也未。喝一喝云。除却華山陳處士。誰人不帶是非",
    "X64n1260_039:0290a14": "行。",
    "X64n1260_039:0290a15": "朝宗忍禪師元旦上堂。拈香云。此一瓣香。祝延當今",
    "X64n1260_039:0290a16": "新帝聖壽無疆。伏願清四海之妖氛。大中興之德業。",
    "X64n1260_039:0290a17": "(問答不錄)乃云。若論此事。如老年底人與少年底人過節",
    "X64n1260_039:0290a18": "相似。總是箇歲朝景況。若是少年底人。便覺自身與",
    "X64n1260_039:0290a19": "目前一切人境煥然一新。即向來所厭所棄底亦頓",
    "X64n1260_039:0290a20": "改觀。咸同慶賀欣喜無量。正所謂說似人不得。呈似",
    "X64n1260_039:0290a21": "人不得底境界。若是老年底人。經歷已多。雖亦共相",
    "X64n1260_039:0290a22": "拜慶。未免一切平懷。所以道。任從天下樂欣欣。我獨",
    "X64n1260_039:0290a23": "不肯。又道。八十翁翁入場屋。真誠不是小兒戲。此便",
    "X64n1260_039:0290a24": "是從上最初末後底關節。諸人若能透此兩關。自然",
    "X64n1260_039:0290b01": "親見古人立地處。雖然。只如不老不少底人又似箇",
    "X64n1260_039:0290b02": "甚麼。驀云。新年頭佛法不可多說。且待諸人透此兩",
    "X64n1260_039:0290b03": "關來更向你說。下座。",
    "X64n1260_039:0290b04": "立春日提綱",
    "X64n1260_039:0290b05": "長慶圓禪師立春上堂。寒氣將殘春日到。無索鐵牛",
    "X64n1260_039:0290b06": "皆[跳-兆+孛]跳。築著崑崙鼻孔頭。觸倒須彌成糞掃。牧童兒。",
    "X64n1260_039:0290b07": "鞭棄了。懶吹無孔笛。拍手呵呵笑。歸去來兮歸去來。",
    "X64n1260_039:0290b08": "煙霞深處和衣倒。良久曰。切忌睡著。",
    "X64n1260_039:0290b09": "中庵空禪師春日上堂。拈拄杖卓一下云。先打春牛",
    "X64n1260_039:0290b10": "頭。又卓一下曰。後打春牛尾。驚起虗空入藕絲裏。釋",
    "X64n1260_039:0290b11": "迦無路潛蹤。彌勒急走千里。文殊却知落處。拊掌大",
    "X64n1260_039:0290b12": "笑歡喜。且道歡喜箇甚麼。春風昨夜入門來。便見千",
    "X64n1260_039:0290b13": "華生碓觜。",
    "X64n1260_039:0290b14": "斷橋倫禪師立春上堂。舉達觀頴禪師示眾云。七佛",
    "X64n1260_039:0290b15": "是處隷。萬法是心奴。且道主人翁在甚麼處。自喝云。",
    "X64n1260_039:0290b16": "七佛已下出頭。又自諾云。各自祗候。師云。喚七佛為",
    "X64n1260_039:0290b17": "性隸。指萬法是心奴。達觀自謂有出身路。及乎自喝",
    "X64n1260_039:0290b18": "自諾。又是奴隸邊事。主人翁何曾夢見在。大眾。要見",
    "X64n1260_039:0290b19": "麼。以拂子拂一拂云。曉來一陣春風動。開遍園林百",
    "X64n1260_039:0290b20": "樣花。",
    "X64n1260_039:0290b21": "雪巖欽禪師立春上堂。春風蕩蕩。春日熈熈。花開笑",
    "X64n1260_039:0290b22": "面。柳展歡眉。處處呢喃紫燕。聲聲睍睆黃鸝。麻三斤",
    "X64n1260_039:0290b23": "乾屎橛庭前栢樹子。者裏見得。全理全事無是無非。",
    "X64n1260_039:0290b24": "坐斷集雲峯頂上。大家齊賀太平時。",
    "X64n1260_039:0290c01": "月江印禪師立春上堂。立春之日百事大吉。門上釘",
    "X64n1260_039:0290c02": "桃符。籬頭吹篳篥。林下參玄人。有口只挂壁。泥牛鞭",
    "X64n1260_039:0290c03": "起趂春耕。通身總是黃金骨。",
    "X64n1260_039:0290c04": "密雲悟禪師立春上堂。無影枝頭一點春。可憐大地",
    "X64n1260_039:0290c05": "盡埋塵。陳年宿債昨宵盡。錯謂今朝又是新。喝一喝",
    "X64n1260_039:0290c06": "云。舉頭天外看。誰是箇般人。復喝一喝下座。",
    "X64n1260_039:0290c07": "玉林琇禪師立春因事小參。春風吹。春雨潤。忽地園",
    "X64n1260_039:0290c08": "林秀且媚。無根樹子也開華。試問禪家會不會。顧視",
    "X64n1260_039:0290c09": "左右云。若也會得。佛法叢林時時茂盛。若也未會。禪",
    "X64n1260_039:0290c10": "林秋晚卒風暴雨頗多。眾兄弟善自護持。莫被風力",
    "X64n1260_039:0290c11": "所轉。卓拄杖。",
    "X64n1260_039:0290c12": "牧雲門禪師上堂。人日立春。宇宙斬新。雪消氷解。萬",
    "X64n1260_039:0290c13": "木欣欣。正恁麼時。無位真人向面門突出。把定世界。",
    "X64n1260_039:0290c14": "直得日月未足為明。虗空未足為廣。泰山未足為高。",
    "X64n1260_039:0290c15": "江海未足為深。黑漫漫地填溝塞壑。且如何是不壞",
    "X64n1260_039:0290c16": "世相放行一句。淑氣催黃鳥。晴光轉綠蘋。下座。",
    "X64n1260_039:0290c17": "立春上堂。靈樞密運。四序推移。天地之間。其猶橐籥。",
    "X64n1260_039:0290c18": "看看冬到來。即便春風至。長連床上學得底是第二",
    "X64n1260_039:0290c19": "機。若是第一機。天下老和尚未曾提著。山僧又如何",
    "X64n1260_039:0290c20": "折合。舉拂云。看看。五彩畫頭。黃金點額。復擊一擊云。",
    "X64n1260_039:0290c21": "好好一隻春牛。被僧山一鞭粉碎了也。聞一知二。從",
    "X64n1260_039:0290c22": "他徧界分身。認影迷頭。一任眼[目*荅]眵地。",
    "X64n1260_039:0290c23": "立春小參。五九四十五。窮漢街頭舞。舞即舞。尚有春",
    "X64n1260_039:0290c24": "風四十五。若作世諦流布。一卷好經被歪嘴和尚念",
    "X64n1260_039:0291a01": "壞。畢竟如何。噴嚏一下云。春朝打嚏。百事大吉。",
    "X64n1260_039:0291a02": "弘覺忞禪師立春上堂。休言水土北來憨。紅杏長開",
    "X64n1260_039:0291a03": "月二三。但願東風齊著力。不單春色在江南。大眾。五",
    "X64n1260_039:0291a04": "九盡日又逢春了也。轉盻之間桃紅柳綠。白牡丹紅",
    "X64n1260_039:0291a05": "芍藥。文官果頻婆果開徧園林有日在。第不審諸人",
    "X64n1260_039:0291a06": "心華幾時發明。若也未得發明。山僧昔年行脚在黃",
    "X64n1260_039:0291a07": "麻。傳得諸葛武侯與曹操鏖兵赤壁。時因吳將周公",
    "X64n1260_039:0291a08": "瑾欲用火攻。為渠借轉東南風底祭法。不免舉行一",
    "X64n1260_039:0291a09": "上。上天皇皇。下土茫茫。即有山東青州府益都縣大",
    "X64n1260_039:0291a10": "覺禪寺住持某乙。一心虔請司風使者主風神王。盤",
    "X64n1260_039:0291a11": "中有饌壺中有漿。沈醉東風。願東風火速發揚。胡盧",
    "X64n1260_039:0291a12": "胡盧。即今東風已到。待渠試為諸人著力看。拽拄杖",
    "X64n1260_039:0291a13": "下座一時打散歸方丈。",
    "X64n1260_039:0291a14": "元宵日提綱",
    "X64n1260_039:0291a15": "五祖演禪師上堂。今宵正月半。乾坤都一片。普賢門",
    "X64n1260_039:0291a16": "大開。相逢不相見。乃云。過在阿誰。",
    "X64n1260_039:0291a17": "上堂。今朝正月半。與諸人相見。嫩麥長新苗。粒粒皆",
    "X64n1260_039:0291a18": "成麵。薦不薦。全藉春風扇。",
    "X64n1260_039:0291a19": "大慧杲禪師上堂。今朝正月半。有則舊公案。點起數",
    "X64n1260_039:0291a20": "盌燈。打皷普請看。看即不無。忽爾油盡燈滅時。暗地",
    "X64n1260_039:0291a21": "裏切忌撞著露柱。",
    "X64n1260_039:0291a22": "上堂。元宵佳節同歡樂。處處咸燃無盡燈。火光爍破",
    "X64n1260_039:0291a23": "勝熱面。夜神忽患冷頭疼。參。",
    "X64n1260_039:0291a24": "應庵華禪師上元日上堂。十五日已前提水放火。十",
    "X64n1260_039:0291b01": "五日已後雀噪鵶鳴。正當十五日風恬浪靜雨順風",
    "X64n1260_039:0291b02": "調民安國泰。有一句子到你。啞却我口。無一句子到",
    "X64n1260_039:0291b03": "你。瞎却你眼。三文錢娶箇黑老婆。頭不梳面不洗。知",
    "X64n1260_039:0291b04": "他是凡是聖。驀拍禪床一下云。不入驚人浪。難尋稱",
    "X64n1260_039:0291b05": "意魚。",
    "X64n1260_039:0291b06": "上元日上堂。去年無此雪。今年有此雪。人皆怨此雪。",
    "X64n1260_039:0291b07": "不見元宵燈與月。莫怨雪。自是時人無辨別。堪辨別。",
    "X64n1260_039:0291b08": "一片清光倚寥沉。",
    "X64n1260_039:0291b09": "密庵傑禪師上元上堂。今朝上元節。是處挂燈毬。一",
    "X64n1260_039:0291b10": "燈然百千鐙。鐙鐙相續。重重無盡。如寶絲網。三世諸",
    "X64n1260_039:0291b11": "佛向光影裏出現。六代祖師向光影裏說法度人。四",
    "X64n1260_039:0291b12": "聖六凡向光影裏頭出頭沒。山河大地向光影裏成",
    "X64n1260_039:0291b13": "立。諸人若信得及去。覓其光影來處了不可得。便乃",
    "X64n1260_039:0291b14": "坐斷報化佛頭。若信不及。十二時中被光影使得七",
    "X64n1260_039:0291b15": "顛八倒。",
    "X64n1260_039:0291b16": "上堂。今朝正月半。普請大家看。過去燈明如來在汝",
    "X64n1260_039:0291b17": "諸人脚跟下放光動地。還見麼。若也見得。神頭鬼面",
    "X64n1260_039:0291b18": "裏。元來有人在。若見不得。切忌撞牆撞壁。",
    "X64n1260_039:0291b19": "上元上堂。十五日已前。明頭來明頭打。十五日已後。",
    "X64n1260_039:0291b20": "暗頭來暗頭打。正當十五日。一鐙燃百千鐙。鐙鐙相",
    "X64n1260_039:0291b21": "續。廓徹聖凡。觀世音菩薩將錢買胡餅。放下因什麼",
    "X64n1260_039:0291b22": "却是箇鐵酸豏。若作佛法商量。故是匙挑不上。不作",
    "X64n1260_039:0291b23": "佛法商量。平地陷人無數。總不與麼。也是食飽傷心。",
    "X64n1260_039:0291b24": "下座。",
    "X64n1260_039:0291c01": "無用寬禪師元宵上堂。者一點子光明。歷劫不被人",
    "X64n1260_039:0291c02": "瞞。汝等小根淺德。只去經教中文書裏尋行數墨胡",
    "X64n1260_039:0291c03": "鑽亂鑽。縱使辯才無礙。也只是會得箇乾慧。蹉過了",
    "X64n1260_039:0291c04": "光陰。好的勾當千般萬般。無用老人今日不惜口業。",
    "X64n1260_039:0291c05": "捋下面皮與你明白說破。教你休去歇去。萬年一念",
    "X64n1260_039:0291c06": "一念萬年。非惟一生受用。免致永墮黃泉。伶俐衲子",
    "X64n1260_039:0291c07": "剔起心鐙。照徹無量無邊。卓拄杖一下。喝一喝云。參",
    "X64n1260_039:0291c08": "堂去。下座。",
    "X64n1260_039:0291c09": "雪巖欽禪師元宵上堂。元宵令節。且喜天晴。高燒銀",
    "X64n1260_039:0291c10": "燭。照佛光明。集雲峯無油不點。非常烜赫逈出常情。",
    "X64n1260_039:0291c11": "何也。我見鐙明佛。本光瑞如此。",
    "X64n1260_039:0291c12": "元宵上堂。去歲元宵節。無油不點鐙。今歲元宵節。有",
    "X64n1260_039:0291c13": "月照危層。藥師琉璃光佛示現端嚴妙相。一一在諸",
    "X64n1260_039:0291c14": "人眉毛眼睫上放大光明。還見麼。見被見礙。不見被",
    "X64n1260_039:0291c15": "不見礙。去却見。除却礙。三門與佛殿相對。",
    "X64n1260_039:0291c16": "元宵上堂。雨中鐙。雲中月。最分明。太皎潔。汝等諸人",
    "X64n1260_039:0291c17": "聞恁麼道。將謂夢中說夢。殊不知荊棘林中。一片田",
    "X64n1260_039:0291c18": "園逈別。且道與仰山相去多少。異車同轍。",
    "X64n1260_039:0291c19": "高峯妙禪師元宵上堂。參禪須是鐵漢。著手心頭便",
    "X64n1260_039:0291c20": "判。只如雪覆千山孤峯不白。作麼生判。擲拄杖云。上",
    "X64n1260_039:0291c21": "元定是正月半。",
    "X64n1260_039:0291c22": "中峯本禪師元宵示眾。須彌鐙王如來與藥師琉璃",
    "X64n1260_039:0291c23": "光佛昨夜在十字街頭相遇。乃擕手看鼇山鐙火。忽",
    "X64n1260_039:0291c24": "撞見箇龐眉雪頂老漢。向百眾人前說四句偈。謂惟",
    "X64n1260_039:0292a01": "心即佛。即佛惟心。此話相傳古到今。對面不知鐙是",
    "X64n1260_039:0292a02": "火。區區徒向外邊尋。時二如來忍俊不禁乃厲聲曰。",
    "X64n1260_039:0292a03": "你說也是。惟欠悟在。只箇即心是佛即佛惟心。說與",
    "X64n1260_039:0292a04": "三歲小兒悉皆領會。柰何不悟。說食不療饑也。請問",
    "X64n1260_039:0292a05": "悟時消息。乃曰。試以喻明。有人失去徑寸之珠。雖百",
    "X64n1260_039:0292a06": "千兩金不足與較其價之輕重。使此珠不獲。雖萬死",
    "X64n1260_039:0292a07": "莫酬。其尋求之心。鏤之肺肝刻之心膂。形之夢寐貫",
    "X64n1260_039:0292a08": "之見聞。念念不忘孜孜不捨。一日不獲則一日之念",
    "X64n1260_039:0292a09": "不休。一年不獲則一年之心不廢。愈不見愈精勤。益",
    "X64n1260_039:0292a10": "不獲益勇銳。乃至情消想竭思苦神窮。寒暑兩忘寢",
    "X64n1260_039:0292a11": "食俱廢。積年累歲。正於無可捉摸處。驀忽入手。圓陀",
    "X64n1260_039:0292a12": "陀光漾漾。其三十年馳求之心一時頓息。是謂悟也。",
    "X64n1260_039:0292a13": "其尋覓此珠於心勦形瘵之際。豈非參乎。忽頓現此",
    "X64n1260_039:0292a14": "珠於神明意朗之頃。豈非悟乎。苟不因參尋之難。安",
    "X64n1260_039:0292a15": "有此悟獲之喜也。與論至此。忽被箇傍不甘底一喝",
    "X64n1260_039:0292a16": "喝散。惟見鐙自是鐙。火自是火。樓臺突兀車馬交馳。",
    "X64n1260_039:0292a17": "華敷井井金蓮。燄續條條玉燭。胡張三。黑李四。萬人",
    "X64n1260_039:0292a18": "海裏醉扶歸。查沙鬼。大齋郎。百戲場中狂未歇。正恁",
    "X64n1260_039:0292a19": "麼時。且不涉悟迷共樂昇平底句如何舉似。琉璃滿",
    "X64n1260_039:0292a20": "腹藏明月。菡萏渾身放寶光。",
    "X64n1260_039:0292a21": "無文璨禪師元宵上堂。竪拂子云。肥不剩肉。瘦不露",
    "X64n1260_039:0292a22": "骨。動地放光明。眼睛烏律律。山僧見了未免合掌讚",
    "X64n1260_039:0292a23": "歎。道箇不是心不是佛不是物。",
    "X64n1260_039:0292a24": "佛國白禪師上堂。過去已過去。未來且莫算。正當現",
    "X64n1260_039:0292b01": "在事。今朝正月半。明月正團圓。打皷普請看。大眾。看",
    "X64n1260_039:0292b02": "即不無。畢竟喚甚麼作月。休於天上覓。莫向水中尋。",
    "X64n1260_039:0292b03": "法泰禪師上堂。今朝正月已半。是處燈火繚亂。滿城",
    "X64n1260_039:0292b04": "羅綺駢闐。交互往來遊翫。文殊走入閙籃中。普賢端",
    "X64n1260_039:0292b05": "坐高樓看。且道觀音在甚麼處。震天椎畫皷。聒地奏",
    "X64n1260_039:0292b06": "笙歌。",
    "X64n1260_039:0292b07": "竹泉林禪師元宵上堂。今朝上元節。雪霽見晴春。梵",
    "X64n1260_039:0292b08": "剎鐙千點。長空月一輪。皷鐘喧靜夜。歌管閙比隣。總",
    "X64n1260_039:0292b09": "是圓通境。何須別問津。",
    "X64n1260_039:0292b10": "上堂。古杭管內靈隱名山。肇建於東晉咸和年間。慧",
    "X64n1260_039:0292b11": "理法師為第一祖。今日上元令節諸處放燈。知事直",
    "X64n1260_039:0292b12": "歲各各照管風燭。下座。",
    "X64n1260_039:0292b13": "藏叟珍禪師元宵上堂。春雪寒。春宵短。古佛心。破燈",
    "X64n1260_039:0292b14": "盞。正法眼。乾紙撚。抖擻精神只管看。看到北斗西移",
    "X64n1260_039:0292b15": "南斗東轉。上元依舊正月半。",
    "X64n1260_039:0292b16": "天目禮禪師元宵上堂。三五元宵節。燒鐙奪夜寒。滿",
    "X64n1260_039:0292b17": "城人共賞。徹曉恣歌歡。燃鐙古佛閧閧地。更無一人",
    "X64n1260_039:0292b18": "識他。且道廣壽還識也無。乃云。不識不識。",
    "X64n1260_039:0292b19": "元宵上堂。昨夜摩騰法師徧點蓮燈助佛光明。直得",
    "X64n1260_039:0292b20": "善信真人失却光彩。太白龍王出來道。我從龍種上",
    "X64n1260_039:0292b21": "尊王佛時便住此山。未聞有者箇消息。於是空中打",
    "X64n1260_039:0292b22": "箇閃電。變作滿天黑風暴雨。還委悉麼。我見鐙明佛。",
    "X64n1260_039:0292b23": "本光瑞如此。",
    "X64n1260_039:0292b24": "元叟端禪師元宵上堂并謝監收浴主維那。千粒萬",
    "X64n1260_039:0292c01": "粒從一粒生。只者一粒從甚處生。千鐙萬鐙從一鐙",
    "X64n1260_039:0292c02": "起。只者一鐙從甚處起。識得一鐙。千鐙萬鐙鐙鐙不",
    "X64n1260_039:0292c03": "疑。識得一粒。千粒萬粒粒粒無礙。三脚驢子弄蹄行。",
    "X64n1260_039:0292c04": "踏破無邊香水海。拈拄杖卓一卓。頂門也少者一槌",
    "X64n1260_039:0292c05": "不得。",
    "X64n1260_039:0292c06": "上元上堂。盡大地是一椀鐙。三世諸佛六代祖師天",
    "X64n1260_039:0292c07": "下老和尚在鐙影裏橫屍露骨。進一步。築碎釋迦腦",
    "X64n1260_039:0292c08": "門。退一步。踏折達磨脊梁。不進不退。坐在臨濟德山",
    "X64n1260_039:0292c09": "鼻尖上。且作麼生得平展去。良久云。海枯終見底。人",
    "X64n1260_039:0292c10": "死不知心。",
    "X64n1260_039:0292c11": "定慧式禪師元宵上堂。一月初圓百川澄影。一燈發",
    "X64n1260_039:0292c12": "彩萬炷流輝。月無留影之心。燈無傳輝之念。若得如",
    "X64n1260_039:0292c13": "是。可以處於諠譁入乎塵俗。運大悲光於沙界。開普",
    "X64n1260_039:0292c14": "門眼於生靈。豈惟觀音大士三十二種妙應無方。具",
    "X64n1260_039:0292c15": "縛凡夫一一皆能開正法眼。雖然如是。也須是斬釘",
    "X64n1260_039:0292c16": "截鐵漢始得。其或不然。靜處薩婆訶。",
    "X64n1260_039:0292c17": "恕中慍禪師元宵上堂。天上月圓。人間燈晃。曠劫來",
    "X64n1260_039:0292c18": "事。不隔纖塵。有佛處不得住。無佛處急走過。",
    "X64n1260_039:0292c19": "元宵請後堂首座上堂。曠大劫來燈一椀。照天照地",
    "X64n1260_039:0292c20": "幾人知。要看不盡傳持處。兜率宮中夢覺時。",
    "X64n1260_039:0292c21": "月江印禪師元宵上堂。今朝正月十五。處處村歌社",
    "X64n1260_039:0292c22": "舞。曲彔床上老僧。隨分說佛說祖。雪峯輥毬。禾山打",
    "X64n1260_039:0292c23": "皷。驚起東海鯉魚。吞却南山猛虎。報諸人。休莽鹵。我",
    "X64n1260_039:0292c24": "見鐙明佛。本光瑞如此。",
    "X64n1260_039:0293a01": "用彰俊禪師元宵上堂。燃燈前。色空明暗兩無偏。燃",
    "X64n1260_039:0293a02": "鐙後。大地山河顛倒走。正燃鐙。萬別千差一道明。火",
    "X64n1260_039:0293a03": "照火兮如白晝。光吞光也見真鐙。擊拂子下座。",
    "X64n1260_039:0293a04": "元宵上堂。鐙明佛以一光散作百千萬億光。謂之現",
    "X64n1260_039:0293a05": "瑞。瑞巖以百千萬億本光聚作一光。亦謂之現瑞。古",
    "X64n1260_039:0293a06": "今日月。古今山河。古今光明(古今祥瑞)。且道鐙明佛光與",
    "X64n1260_039:0293a07": "瑞巖之光是同是別。廣南除夜納凉。五臺六月下雪。",
    "X64n1260_039:0293a08": "楚石琦禪師元宵上堂。烈燄爐中撈得月。此月了無",
    "X64n1260_039:0293a09": "圓缺。大洋海底剔金鐙。此鐙不屬晦明。正當正月十",
    "X64n1260_039:0293a10": "五日。天上人間標不出。黑似漆。明如日。自古自今誰",
    "X64n1260_039:0293a11": "得誰失。皆吾心之常分。非有假於他術。喝一喝。",
    "X64n1260_039:0293a12": "元宵上堂。今朝正月半。鐙月光撩亂。目前無一物。打",
    "X64n1260_039:0293a13": "皷普請看。復云。刺破眼。",
    "X64n1260_039:0293a14": "元宵上堂。一切月以一月為真。一切鐙以一鐙為體。",
    "X64n1260_039:0293a15": "一即一切一切即一。一從甚麼處起。洎合錯下註脚。",
    "X64n1260_039:0293a16": "元宵懺會上堂。有一人具大闡提。作無間業。捨戒定",
    "X64n1260_039:0293a17": "慧。行貪嗔癡。栽蒺[卄/梨]於三有田中。種荊棘於一真地",
    "X64n1260_039:0293a18": "上。乃至謗佛毀法破和合僧。寧可永刧沉淪。不求諸",
    "X64n1260_039:0293a19": "聖解脫。直待一切眾生成佛盡。乃發阿耨多羅三藐",
    "X64n1260_039:0293a20": "三菩提心。未審此人如何懺悔。良久。鑊湯鑪炭吹教",
    "X64n1260_039:0293a21": "滅。劍樹刀山喝使摧。",
    "X64n1260_039:0293a22": "元宵上堂。始賀大年朝。又當正月半。看看百草長。急",
    "X64n1260_039:0293a23": "急三春換。世事密如麻。光陰忙似鑽。杖頭窟磊子。舉",
    "X64n1260_039:0293a24": "動令人羨。村歌社舞鬬施呈。直截示人人不薦。",
    "X64n1260_039:0293b01": "了庵欲禪師元宵上堂。鏡鏡交輝。燈燈相燭。境智互",
    "X64n1260_039:0293b02": "融。事理俱備。喚作華藏性海。正是平地揚波。直饒盡",
    "X64n1260_039:0293b03": "乾坤大地無纖毫過患。猶是轉句。不見一色。始是半",
    "X64n1260_039:0293b04": "提。更須知有全提時節。便恁麼去。法堂前何止草深",
    "X64n1260_039:0293b05": "一丈。放過一著。有箇商量。山門新舊知事隨年進退。",
    "X64n1260_039:0293b06": "因時請得首座表率維那舉唱。洗光佛日重整頹綱。",
    "X64n1260_039:0293b07": "見前諸德一一循規守矩。人人舍短從長。信手揭開",
    "X64n1260_039:0293b08": "釋迦老子青蓮華眼。徐步踏著達摩大師生鐵脊梁。",
    "X64n1260_039:0293b09": "有底碩學飽參與汝證據。無底良辰美景與汝敷揚。",
    "X64n1260_039:0293b10": "以拂子畫一畫云。好事不須頻話會。留將和氣暖肝",
    "X64n1260_039:0293b11": "腸。",
    "X64n1260_039:0293b12": "元宵進退兩序上堂。十五日已前明中有暗。十五日",
    "X64n1260_039:0293b13": "已後暗中有明。正當十五日明暗雙忘體用俱寂。譬",
    "X64n1260_039:0293b14": "如千鐙洞照一室。光光交羅各不相借。且道是知事",
    "X64n1260_039:0293b15": "分上事。頭首分上事。諸人分上事。莫有道得底麼。拈",
    "X64n1260_039:0293b16": "拄杖卓一下云。蟭螟睫上放元宵。狸奴倒上菩提樹。",
    "X64n1260_039:0293b17": "元宵進退兩序上堂。以字既不成。八字亦不是。侍者",
    "X64n1260_039:0293b18": "參得禪。畢竟誰相委。三脚驢子弄蹄行。八臂那吒闌",
    "X64n1260_039:0293b19": "不住。覺皇殿上慶賞元宵。妙觸宣明成佛子住。擊拂",
    "X64n1260_039:0293b20": "子云。相逢不飲空歸去。洞裏桃花解笑人。復舉藥山",
    "X64n1260_039:0293b21": "謂雲巖云。與我喚沙彌來。巖云和尚喚他作甚麼。山",
    "X64n1260_039:0293b22": "云我有箇折脚鐺子要伊提上挈下。巖云與麼則與",
    "X64n1260_039:0293b23": "和尚共出隻手。應庵和尚云。藥山道頭雲巖知尾。雖",
    "X64n1260_039:0293b24": "然頭尾兩全。要且不識羞恥。師云。老應庵只知其一",
    "X64n1260_039:0293c01": "不知其二。然儉生不孝義出豐年。彼時藥山一箇折",
    "X64n1260_039:0293c02": "脚鐺子。只消雲巖提上挈下已自有餘。較之本覺。今",
    "X64n1260_039:0293c03": "日若非兩班賢佐協力扶持。便見灰寒火冷。以故不",
    "X64n1260_039:0293c04": "蓄莖虀粒米。直教來者飽齁齁地去。豈不出他古人。",
    "X64n1260_039:0293c05": "還委悉麼。雪後始知松栢操。事難方見丈夫心。",
    "X64n1260_039:0293c06": "元宵上堂。釋迦老子道。一人發真歸元。十方虗空悉",
    "X64n1260_039:0293c07": "皆消殞。五祖和尚道。一人發真歸元。十方虗空築著",
    "X64n1260_039:0293c08": "磕著。若向築著磕著處會得。只會祖師禪。不會如來",
    "X64n1260_039:0293c09": "禪。若向悉皆消殞處會得。只會得如來禪。要且未會",
    "X64n1260_039:0293c10": "祖師禪。山僧道。一人發真歸元。十方虗空性相平等。",
    "X64n1260_039:0293c11": "且道是祖師禪如來禪。喝一喝云。一釋迦。二元和。三",
    "X64n1260_039:0293c12": "佛陀。自餘是甚麼盌脫丘。",
    "X64n1260_039:0293c13": "元宵上堂。若論此事。正如一燈分為千鐙。鐙鐙相續",
    "X64n1260_039:0293c14": "無有窮盡。在東則為知事。在西則為頭首。在方丈則",
    "X64n1260_039:0293c15": "為住持。在閒寮則為耆舊。至於三條椽下七尺單前。",
    "X64n1260_039:0293c16": "經行坐臥卷舒出沒。莫不以此鐙而為佛事。一明一",
    "X64n1260_039:0293c17": "切明。一用一切用。重重主伴歷歷交參。無黨無偏無",
    "X64n1260_039:0293c18": "新無故。只貴現成受用。到頭不涉安排。任是疥狗泥",
    "X64n1260_039:0293c19": "猪。少他一分不得。擊拂子。一氣不言含有象。萬靈何",
    "X64n1260_039:0293c20": "處謝無私。",
    "X64n1260_039:0293c21": "元宵南山和尚至上堂。盡法界是一真鐙。徧塵區是",
    "X64n1260_039:0293c22": "一佛剎。靈利漢一踏踏翻。非惟可以觀光上國獨步",
    "X64n1260_039:0293c23": "大方。便乃控佛祖宏機廓人天幽跡。好大眾。頭峭五",
    "X64n1260_039:0293c24": "嶽。眼生三角。左刮龜毛。右截兔角。焦尾忽乘雲雷飛。",
    "X64n1260_039:0294a01": "金毛亂觸日月落。月裏仙人巧畫眉。九逵擺動黃金",
    "X64n1260_039:0294a02": "鐸。喝一喝。",
    "X64n1260_039:0294a03": "元宵上堂。十五日已前明不見暗。十五日已後暗不",
    "X64n1260_039:0294a04": "見明。正當十五日。譬如一室中然一鐙。外懸十鏡。鐙",
    "X64n1260_039:0294a05": "鏡交輝重重無盡。喚作境智互融事理俱備。不妨奇",
    "X64n1260_039:0294a06": "特。若約衲僧分上。正是抱橋柱洗澡。把䌫放船。有甚",
    "X64n1260_039:0294a07": "共語處。豈不見臨濟會下兩堂首座相見同時下喝。",
    "X64n1260_039:0294a08": "直是賓主歷然。若也見得。非惟慶快平生光揚宗眼。",
    "X64n1260_039:0294a09": "便可向高高峯頂行船。深深海底走馬。利劍提來斬",
    "X64n1260_039:0294a10": "萬機。將報不平繞天下。喝。",
    "X64n1260_039:0294a11": "愚庵及禪師上堂。今朝正月十五。開却千門萬戶。斬",
    "X64n1260_039:0294a12": "新舊日風規。掃蕩陳年露布。良久云。春暖畫堂多富",
    "X64n1260_039:0294a13": "貴。夜深鐙月兩相宜。",
    "X64n1260_039:0294a14": "元宵上堂。人人自有光明在。看時不見暗昏昏。既是",
    "X64n1260_039:0294a15": "自己光明。因甚看時不見。驀拈拄杖敲燭臺云。一鐙",
    "X64n1260_039:0294a16": "發千光。千光一鐙見。",
    "X64n1260_039:0294a17": "上堂。十五日已前春雨如膏。十五日已後春光似箭。",
    "X64n1260_039:0294a18": "正當十五日。管絃沸月宣和氣。鐙火燒空奪夜寒。拈",
    "X64n1260_039:0294a19": "鐙籠來佛殿裏。將山門安鐙籠上。一切智智清淨。無",
    "X64n1260_039:0294a20": "二無二分。無別無斷故。驀拈拄杖云。三歲孩兒抱花",
    "X64n1260_039:0294a21": "皷。莫來攔我毬門路。",
    "X64n1260_039:0294a22": "天真則禪師元宵上堂。元宵月正圓。因甚道月半醆",
    "X64n1260_039:0294a23": "子撲落地。楪子成兩片。直得鬱藍天上樂奏昇平。娑",
    "X64n1260_039:0294a24": "竭海中金鰲皷舞。帝網重重發現。百千日月交輝。總",
    "X64n1260_039:0294b01": "與麼薦得。早是隨他光影轉。且道畢竟如何。擊拂子",
    "X64n1260_039:0294b02": "云。醉乘白鶴登雲闕。夢跨青鸞入絳宮。酒醒眼開俱",
    "X64n1260_039:0294b03": "不見。閒花野草自春風。",
    "X64n1260_039:0294b04": "石屋珙禪師元宵謝東班殿主并無念西堂上堂。進",
    "X64n1260_039:0294b05": "以禮。退以禮。天地與我同根。萬物與我一體。爛生薑。",
    "X64n1260_039:0294b06": "陳皂角。舊笊籬。破木杓。東頭賣賤西頭賣貴。有利無",
    "X64n1260_039:0294b07": "利不離行市。夜來無位真人提金剛圈。點飛龍馬。走",
    "X64n1260_039:0294b08": "徧四天下。却與寰中和尚在蟭螟眼裡共賞元宵。天",
    "X64n1260_039:0294b09": "曉起來依然即在赤肉團上。卓拄杖一下云。我見鐙",
    "X64n1260_039:0294b10": "明佛。本光瑞如此。",
    "X64n1260_039:0294b11": "元宵上堂。山堂兀坐思悠悠。節令推遷莫暫留。新歲",
    "X64n1260_039:0294b12": "始聞歌皷吹。元宵又見挂鐙毬。心田荊棘參天長。業",
    "X64n1260_039:0294b13": "海波濤滾底流。不向死前先畫策。草根從自鏁枯髏。",
    "X64n1260_039:0294b14": "元宵上堂。南閻浮地以音聲為佛事。十方俱擊皷。十",
    "X64n1260_039:0294b15": "處一時聞。福源寺裏上堂。西林寺裡一一聽得。西林",
    "X64n1260_039:0294b16": "寺裏念佛。福源寺裡一一聽得。讚歎也獲一分功德。",
    "X64n1260_039:0294b17": "毀謗也獲一分功德。一即一切一切即一。鸚湖市上",
    "X64n1260_039:0294b18": "做元宵。因甚東家點鐙西家暗坐。你也理會不得。我",
    "X64n1260_039:0294b19": "也理會不得。冷水浸冬瓜。大家相淈[泳-永+盾]。",
    "X64n1260_039:0294b20": "天隱修禪師元夕上堂。然鐙佛為汝諸人授記去也。",
    "X64n1260_039:0294b21": "以拄杖右邊卓一下。釋迦牟尼過者邊著。復以拄杖",
    "X64n1260_039:0294b22": "左邊卓一下。慈氏世尊過者邊著。且道今當第幾。以",
    "X64n1260_039:0294b23": "拄杖中間卓一下。誰取正眼覷著。擲拄杖下座。",
    "X64n1260_039:0294b24": "箬庵問禪師元宵解制上堂。來底自來。去底自去。水",
    "X64n1260_039:0294c01": "上葫蘆。按捺不住。是則蝦蟆跳上天。不是則大蟲吞",
    "X64n1260_039:0294c02": "却虎。是與不是互相鈍置。碧眼黃頭何本可據。無繩",
    "X64n1260_039:0294c03": "自縛去死十分。有眼如盲調絃膠柱。何似生。遼天鶻",
    "X64n1260_039:0294c04": "萬里雲。只一突鬼爭漆桶。夜相揩本光。照見鐙明佛。",
    "X64n1260_039:0294c05": "二月閉罏日提綱",
    "X64n1260_039:0294c06": "雪嶠信禪師罷罏上堂。一二三四五六七。萬仞峰頭",
    "X64n1260_039:0294c07": "獨足立。良久云。一期過了。堂中不見一箇半箇。且喜",
    "X64n1260_039:0294c08": "太平。十字街頭撞著馬相公。與你索飯錢。你作麼生",
    "X64n1260_039:0294c09": "抵對。喝一喝。春風日日到園林。夜夜面南看北斗。",
    "X64n1260_039:0294c10": "牧雲門禪師罷罏上堂。孟冬十月記開罏。看看逗到",
    "X64n1260_039:0294c11": "上元時。雖然村落無鐙火。別有光明一段奇。諸人若",
    "X64n1260_039:0294c12": "也尚留觀聽。古南未免從胸卍字涌出寶光慇懃相",
    "X64n1260_039:0294c13": "送。驀拈拄杖云。者木上座又道不必不必。何故。擲下",
    "X64n1260_039:0294c14": "云。家家門前火把子。",
    "X64n1260_039:0294c16": "列祖提綱錄卷第三十九"
}