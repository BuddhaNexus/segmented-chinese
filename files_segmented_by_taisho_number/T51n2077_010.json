{
    "T51n2077_010:0523b05": "續傳燈錄卷第十",
    "T51n2077_010:0523b07": "大鑑下第十二世",
    "T51n2077_010:0523b08": "投子青禪師法嗣",
    "T51n2077_010:0523b09": "芙容道楷禪師。沂州沂水人。生崔氏。為人剛",
    "T51n2077_010:0523b10": "勁孤硬。自其少時即能辟穀學道。隱伊陽山",
    "T51n2077_010:0523b11": "中。後遊京師藉名術臺寺。試所習得度具戒。",
    "T51n2077_010:0523b12": "謁青華嚴於淮山海會。問佛祖言句如家常",
    "T51n2077_010:0523b13": "茶飯。離此之外別有為人言句也無。青曰。汝",
    "T51n2077_010:0523b14": "道寰中天子勅。還假禹湯堯舜也無。楷擬酬",
    "T51n2077_010:0523b15": "之。青以拂子摵之曰。汝發意來早有二十棒",
    "T51n2077_010:0523b16": "也。於是楷悟旨於言下。再拜即去。青呼曰。且",
    "T51n2077_010:0523b17": "來。楷亦不顧。青曰。汝到不疑之地耶。楷以手",
    "T51n2077_010:0523b18": "掩耳。後掌眾食。青問。厨務句當良苦。對曰",
    "T51n2077_010:0523b19": "不敢。曰汝炊飯耶煮粥耶。對曰。人工淘米著",
    "T51n2077_010:0523b20": "火。行者煮粥炊飯。曰汝作甚麼。對曰。和尚慈",
    "T51n2077_010:0523b21": "悲放他閑去。又嘗從青遊園。青以拄杖付楷",
    "T51n2077_010:0523b22": "曰。理合與麼。對曰。與和尚提鞋挈杖不為分",
    "T51n2077_010:0523b23": "外。曰有同行在。對曰。那一人不受教。青遂休",
    "T51n2077_010:0523b24": "去。至晚青謂曰。早來說話未盡。對曰。更請舉",
    "T51n2077_010:0523b25": "看。青曰。卯生日戌生月。楷即點燈來。曰上來",
    "T51n2077_010:0523b26": "下去總不空然。對曰。在左右理合如此。曰奴",
    "T51n2077_010:0523b27": "兒婢子誰家屋裏無對。曰和尚尊年缺他不",
    "T51n2077_010:0523b28": "可。曰與麼殷勤。對曰。報恩有分。元豐五年北",
    "T51n2077_010:0523b29": "還沂間居馬鞍山。遂出世說法。初住沂州之",
    "T51n2077_010:0523c01": "仙洞。後遷西洛之招提龍門。又遷住郢州之",
    "T51n2077_010:0523c02": "大陽隋州之大洪。皆一時名公卿為之勸請。",
    "T51n2077_010:0523c03": "洞上之風大振西北。崇寧三年有詔住。東京",
    "T51n2077_010:0523c04": "十方淨因禪院。大觀元年冬移住天寧。差中",
    "T51n2077_010:0523c05": "使押入不許辭免。俄開封尹李孝壽奏。楷道",
    "T51n2077_010:0523c06": "行卓冠叢林。宜有以褒顯之。即賜紫伽黎號",
    "T51n2077_010:0523c07": "定照禪師。楷焚香謝恩罷。上表辭之曰。伏蒙",
    "T51n2077_010:0523c08": "聖慈特差彰善閣秖候譚禎。賜臣定照禪師",
    "T51n2077_010:0523c09": "號及紫衣牒一道。臣感戴睿恩已。即時焚香",
    "T51n2077_010:0523c10": "陞座仰祝聖壽訖。伏念臣行業遷疎道力綿",
    "T51n2077_010:0523c11": "薄。常發誓願不受利名。堅持此意積有歲年。",
    "T51n2077_010:0523c12": "庶幾如此傳道後來。使人專意佛法。今雖蒙",
    "T51n2077_010:0523c13": "異恩。若遂忝冒則臣自違素願何以教人。豈",
    "T51n2077_010:0523c14": "能仰稱陛下所以命臣住持之意。所有前件",
    "T51n2077_010:0523c15": "恩牒不敢祇受。伏望聖慈察臣微悃。非敢飾",
    "T51n2077_010:0523c16": "詞。特賜俞允臣沒齒行道上報天恩。上閱之",
    "T51n2077_010:0523c17": "以付李孝壽。躬往諭朝廷旌善之意。而楷確",
    "T51n2077_010:0523c18": "然不回。開封尹具以聞。上怒收付有司。有",
    "T51n2077_010:0523c19": "司知楷忠誠而適犯天威。問曰。長老枯悴有",
    "T51n2077_010:0523c20": "疾乎。楷曰。平日有疾今實無。又曰。言有疾",
    "T51n2077_010:0523c21": "即於法免罪譴。楷曰。豈敢僥倖稱疾而求",
    "T51n2077_010:0523c22": "脫罪譴乎。吏太息。於是受罰著縫掖編管緇",
    "T51n2077_010:0523c23": "州。都城道俗見者流涕。楷氣色閑暇。至緇州",
    "T51n2077_010:0523c24": "僦屋而居。學者益親。明年冬勅放。令自便",
    "T51n2077_010:0523c25": "菴於芙容湖中。數百人環繞坐臥。楷慮禍。乃",
    "T51n2077_010:0523c26": "日各食粥一盃。不堪者稍稍去。在者猶百許",
    "T51n2077_010:0523c27": "人。政和七年冬勅賜所居菴額華嚴禪寺。明",
    "T51n2077_010:0523c28": "年五月十四日無疾而歿。先寫偈付侍者曰。",
    "T51n2077_010:0523c29": "吾年七十六。世緣今已足。生不愛天堂。死不",
    "T51n2077_010:0524a01": "怕地獄。撒手橫身三界外。騰騰任運何拘束。",
    "T51n2077_010:0524a02": "初楷在大陽。青華嚴遣果侍者。以大陽皮履",
    "T51n2077_010:0524a03": "直裰付之。楷以付襄州洞山道微。微退罷還",
    "T51n2077_010:0524a04": "淛東歿於雙林小寺。今取以還鹿門山。建閣",
    "T51n2077_010:0524a05": "藏之曰藏衣。楷偈句精深有旨法。作五偈述",
    "T51n2077_010:0524a06": "其門風。一曰。妙唱不干舌。偈曰。剎剎塵塵處",
    "T51n2077_010:0524a07": "處談。不勞彈指善財參。空生也解通消息。花",
    "T51n2077_010:0524a08": "雨巖前鳥不嗛。二曰。死蛇驚出草。偈曰。日炙",
    "T51n2077_010:0524a09": "風吹草裏埋。觸他毒氣又還乖。闇地若教開",
    "T51n2077_010:0524a10": "死口。長安依舊絕人來。三曰。解鍼枯骨吟。偈",
    "T51n2077_010:0524a11": "曰。死中活得是非常。密用他家別有長。半夜",
    "T51n2077_010:0524a12": "髑髏吟一曲。氷河紅焰却清涼。四曰。鐵鋸和",
    "T51n2077_010:0524a13": "三臺。偈曰。不是宮商調。誰人和一場。伯牙何",
    "T51n2077_010:0524a14": "所措。此曲舊來長。五曰。古今無間。偈曰。一",
    "T51n2077_010:0524a15": "法原無萬法空。箇中那許悟圓通。將謂少林",
    "T51n2077_010:0524a16": "消息斷。桃花依舊笑春風。楷舊隱與虎為隣。",
    "T51n2077_010:0524a17": "虎嘗乳四子。月餘。楷闞其出往視之。腥臭不",
    "T51n2077_010:0524a18": "可言。竊携其一還。虎得彘曳至弄穴前伏地。",
    "T51n2077_010:0524a19": "喜見脊尾。但見三子。怒以足跑地吼。群鳥皆",
    "T51n2077_010:0524a20": "鳴翔其上。楷即放還之。其伊陽宰韓承議偈",
    "T51n2077_010:0524a21": "曰。老愛依山人事稀。虎馴菴畔怪來遲。寥寥",
    "T51n2077_010:0524a22": "石室塵埃滿。不知何日是歸期。又曰。數里無",
    "T51n2077_010:0524a23": "人到。山黃始覺秋。巖間一覺睡。忘却百年",
    "T51n2077_010:0524a24": "憂。",
    "T51n2077_010:0524a25": "隨州大洪山報恩禪師。衛之黎陽劉氏子。世",
    "T51n2077_010:0524a26": "皆碩儒。師未冠舉方略擢上第。後厭塵境請",
    "T51n2077_010:0524a27": "于朝乞謝簪紱為僧。上從其請。遂遊心祖道",
    "T51n2077_010:0524a28": "至投子。未久即悟心要。子曰。汝再來人也。宜",
    "T51n2077_010:0524a29": "自護持。辭謁諸名宿皆蒙印可。丞相韓公縝",
    "T51n2077_010:0524b01": "請開法於西京少林。未幾大洪革律為禪詔",
    "T51n2077_010:0524b02": "師居之。上堂。五五二十五。案山雷主山雨。明",
    "T51n2077_010:0524b03": "眼衲僧莫教錯舉。僧問。九鼎澄波即不問。為",
    "T51n2077_010:0524b04": "祥為瑞事如何。師曰。古今不墜。曰這箇且拈",
    "T51n2077_010:0524b05": "放一邊。向上還有事也無。師曰。太無厭生。曰",
    "T51n2077_010:0524b06": "作家宗師。師曰。也不消得上堂。如斯話會誰",
    "T51n2077_010:0524b07": "是知音。直饒向一句下千眼頓開。端的有幾",
    "T51n2077_010:0524b08": "箇是迷逢達磨。諸人要識達磨祖師麼。乃舉",
    "T51n2077_010:0524b09": "手作揑勢曰達磨鼻孔在少林手裏。若放開",
    "T51n2077_010:0524b10": "去也。從教此土西天說黃道黑欺胡謾漢。若",
    "T51n2077_010:0524b11": "不放過不消一揑。有人要與祖師作主。便請",
    "T51n2077_010:0524b12": "出來與少林相見。還有麼。良久曰。果然。上堂",
    "T51n2077_010:0524b13": "拈起拄杖曰。昔日德山臨濟信手拈來。便能",
    "T51n2077_010:0524b14": "坐斷十方壁立千仞。直得氷河焰起枯木花",
    "T51n2077_010:0524b15": "芳。諸人若也善能橫擔竪夯遍問諸方。苟或",
    "T51n2077_010:0524b16": "不然少林倒行此令去也。擊禪床一下。僧問。",
    "T51n2077_010:0524b17": "一箭一群即不問。一箭一箇事如何。師曰。中",
    "T51n2077_010:0524b18": "也。曰還端的也無。師曰。同聲相應同氣相求。",
    "T51n2077_010:0524b19": "曰恁麼則石鞏猶在。師曰。非但一箇兩箇。曰",
    "T51n2077_010:0524b20": "好事不如無。師曰。穿却了也。問三玄三要即",
    "T51n2077_010:0524b21": "不問。五位君臣事若何。師曰。非公境界。曰恁",
    "T51n2077_010:0524b22": "麼則石人拊掌木女呵呵。師曰。杓卜聽虛聲。",
    "T51n2077_010:0524b23": "熟睡饒譫語。曰若不上來伸此問。焉能得見",
    "T51n2077_010:0524b24": "少林機。師曰。放過則不可。隨後便打。上堂橫",
    "T51n2077_010:0524b25": "按拄杖曰。便與麼休去已落二三。更若忉忉",
    "T51n2077_010:0524b26": "終成異見。既到這裏。又不可弓折箭盡去也。",
    "T51n2077_010:0524b27": "且衲僧家遠則能照近則能明。乃拈起拄杖",
    "T51n2077_010:0524b28": "曰。穿却德山鼻孔。換却臨濟眼睛。掀翻大海",
    "T51n2077_010:0524b29": "撥轉虛空。且道三千里外誰是知音。於斯明",
    "T51n2077_010:0524c01": "得大似杲日照天。苟或未明不免雲騰致雨。",
    "T51n2077_010:0524c02": "卓一下。問祖師西來九年面壁。最後一句請",
    "T51n2077_010:0524c03": "師舉唱。師曰。面黑眼睛白。師甞設百問以問",
    "T51n2077_010:0524c04": "學者。其略曰。假使百千劫所作業不忘。為",
    "T51n2077_010:0524c05": "甚麼一稱南無佛罪滅河沙劫。又作此○相曰。",
    "T51n2077_010:0524c06": "森羅萬象總在其中。具眼禪人試請甄別。上",
    "T51n2077_010:0524c07": "堂拈拄杖曰。看看大地雪漫漫。春來特地寒。",
    "T51n2077_010:0524c08": "靈峯與少室。料掉不相于。休論佛意祖意。謾",
    "T51n2077_010:0524c09": "謂言端語端。鐵牛無踪跡。明月蘆花君自看。",
    "T51n2077_010:0524c10": "卓拄杖下座。師素與無盡居士張公商英友",
    "T51n2077_010:0524c11": "善。無盡嘗以書問三教大要曰。清涼疏第三",
    "T51n2077_010:0524c12": "卷。西域邪見不出四見。此方儒道亦不出此",
    "T51n2077_010:0524c13": "四見。如莊老計自然為因能生萬物。即是邪",
    "T51n2077_010:0524c14": "曰。易曰。太極生兩儀。太極為因亦是邪因。若",
    "T51n2077_010:0524c15": "謂一陰一陽之謂道。能生萬物亦是邪因。若",
    "T51n2077_010:0524c16": "計一為虛無則是無因。今疑老子自然與西",
    "T51n2077_010:0524c17": "天外道自然不同。何以言之。老子曰。常無欲",
    "T51n2077_010:0524c18": "以觀其妙。常有欲以觀其徼。無欲則常有。徼",
    "T51n2077_010:0524c19": "則已入其道矣。謂之邪因。豈有說乎。易曰。一",
    "T51n2077_010:0524c20": "陰一陽之謂道。陰陽不測之謂神。神也者妙",
    "T51n2077_010:0524c21": "萬物而為言。寂然不動感而遂通天下之故。",
    "T51n2077_010:0524c22": "今乃破陰陽變易之道為邪因。撥去不測之",
    "T51n2077_010:0524c23": "神。豈有說乎。望紙後批示。以斷疑網故也。師",
    "T51n2077_010:0524c24": "答曰。西域外道宗多途。要其會歸不出有無",
    "T51n2077_010:0524c25": "四見而已。謂有見無見亦有亦無見非有非",
    "T51n2077_010:0524c26": "無見也。蓋不即一心為道則道非我有。故名",
    "T51n2077_010:0524c27": "外道。不即諸法是心則法隨見異。故名邪見。",
    "T51n2077_010:0524c28": "如謂之有有則有無。如謂之無無則無有。有",
    "T51n2077_010:0524c29": "無則有見競生。無有則無見斯起。若亦有亦",
    "T51n2077_010:0525a01": "無見非有非無見亦猶是也。夫不能離諸見",
    "T51n2077_010:0525a02": "則無以明自心。無以明自心則不知正道矣。",
    "T51n2077_010:0525a03": "故經云。言詞所說法。小智妄分別。不能了自",
    "T51n2077_010:0525a04": "心。云何知正道。又曰。有見即為垢。此則未為",
    "T51n2077_010:0525a05": "見。遠離於諸見。如是乃見佛。以此論之。邪正",
    "T51n2077_010:0525a06": "異途正由見悟殊致故也。故清涼以莊老計",
    "T51n2077_010:0525a07": "道法自然能生萬物。易謂。太極生兩儀。一陰",
    "T51n2077_010:0525a08": "一陽之謂道。以自然太極為因。一陰一陽為",
    "T51n2077_010:0525a09": "道。能生萬物則是邪因。計一為虛無則是無",
    "T51n2077_010:0525a10": "因。嘗試論之。夫三界唯心萬緣一致。心生故",
    "T51n2077_010:0525a11": "法生。心滅故法滅。推而廣之彌綸萬有而非",
    "T51n2077_010:0525a12": "有。統而會之究竟寂滅而非無。非無亦非非",
    "T51n2077_010:0525a13": "無。非有亦非非有。四執既亡百非斯遣。則自",
    "T51n2077_010:0525a14": "然因緣皆為戲論。虛無真實俱是假名矣。至",
    "T51n2077_010:0525a15": "若謂太極陰陽能生萬物。常無常有斯為眾",
    "T51n2077_010:0525a16": "妙之門。陰陽不測是謂無方之神。雖聖人設",
    "T51n2077_010:0525a17": "教示悟多方。然既異一心寧非四見。何以明",
    "T51n2077_010:0525a18": "之。蓋虛無為道道則是無。若自然若太極若",
    "T51n2077_010:0525a19": "一陰一陽為道。道則是有常。無常有則是亦",
    "T51n2077_010:0525a20": "無亦有。陰陽不測則是非有非無。先儒或謂",
    "T51n2077_010:0525a21": "妙萬物謂之神則非物物。物則亦是無。故西",
    "T51n2077_010:0525a22": "天諸大論師皆以心外有法為外道。萬法唯",
    "T51n2077_010:0525a23": "心為正宗。蓋以心為宗則諸見自亡。言雖或",
    "T51n2077_010:0525a24": "異未足以為異也。心外有法則諸見競生。言",
    "T51n2077_010:0525a25": "雖或同未足以為同也。雖然儒道聖人固非",
    "T51n2077_010:0525a26": "不知之。乃存而不論耳。良以未即明指一心",
    "T51n2077_010:0525a27": "為萬法之宗。雖或言之猶不論也。如西天外",
    "T51n2077_010:0525a28": "道皆大權菩薩示化之所施。為橫生諸見曲",
    "T51n2077_010:0525a29": "盡異端以明佛法。是為正道。此其所以為聖",
    "T51n2077_010:0525b01": "人之道順逆皆宗。非思議之所能知矣。故",
    "T51n2077_010:0525b02": "古人有言。緣昔真宗未至。孔子且以繫心。今",
    "T51n2077_010:0525b03": "知理有所歸。不應猶執權教。然知權之為",
    "T51n2077_010:0525b04": "權未必知權也。知權之為實斯知權矣。是",
    "T51n2077_010:0525b05": "亦周孔老莊設教立言之本意。一大事因緣",
    "T51n2077_010:0525b06": "之所成始所成終也。然則三教一心同途異",
    "T51n2077_010:0525b07": "轍。究竟道宗本無言說。非維摩大士孰能",
    "T51n2077_010:0525b08": "知此意也。沂州洞山雲禪師上堂。秋風",
    "T51n2077_010:0525b09": "卷地夜雨翻空。可中別有清涼箇裏更無熱",
    "T51n2077_010:0525b10": "惱。是誰活計到者。方知纔落見聞即居途路。",
    "T51n2077_010:0525b11": "且道到家後如何。任運獨行無伴侶。不居正",
    "T51n2077_010:0525b12": "位不居偏。",
    "T51n2077_010:0525b13": "長安福應文禪師上堂。明明百草頭。明明祖",
    "T51n2077_010:0525b14": "師意。直下便承當。錯認弓為矢。惺惺底築著",
    "T51n2077_010:0525b15": "磕著。懵懂底和泥合水。龜毛拂逼塞虛空。兔",
    "T51n2077_010:0525b16": "角杖撑天拄地。日射珊瑚林。知心能幾幾。擊",
    "T51n2077_010:0525b17": "禪床下座。",
    "T51n2077_010:0525b18": "滁州龍蟠聖壽曇廣禪師。僧問。師唱誰家曲",
    "T51n2077_010:0525b19": "宗風嗣阿誰。師曰。楊廣山頭雲靄靄。月華菴",
    "T51n2077_010:0525b20": "畔柏青青。曰恁麼則投子嫡嗣大陽親孫也。",
    "T51n2077_010:0525b21": "師曰。未跨鐵牛捧如雨點。曰今日已知端的。",
    "T51n2077_010:0525b22": "師曰。一任敲磚打瓦。",
    "T51n2077_010:0525b23": "玉泉皓禪師法嗣",
    "T51n2077_010:0525b24": "郢州林溪興教文慶禪師上堂。六六三十六。",
    "T51n2077_010:0525b25": "東方甲乙木。嘉州大像出關來。陝府鐵牛入",
    "T51n2077_010:0525b26": "西蜀。參。",
    "T51n2077_010:0525b27": "夾山遵禪師法嗣",
    "T51n2077_010:0525b28": "江陵福昌信禪師。僧問。一花開五葉。如何是",
    "T51n2077_010:0525b29": "第一葉。師提起坐具。僧曰。雲生片片雨點霏",
    "T51n2077_010:0525c01": "霏。師曰。不痛不知傷。僧曰。這箇猶是風生雨",
    "T51n2077_010:0525c02": "意。如何是第一葉。師將坐具摵一摵。僧拍掌。",
    "T51n2077_010:0525c03": "師曰。一任[跳-兆+孛]跳。問如何是佛。師曰。東家兒郎",
    "T51n2077_010:0525c04": "西家織女。僧曰。學人不會。師曰。擲筆拋梭。",
    "T51n2077_010:0525c05": "上堂召大眾。眾舉頭。師曰。南山風色緊。便",
    "T51n2077_010:0525c06": "下座。",
    "T51n2077_010:0525c07": "佛印元禪師法嗣",
    "T51n2077_010:0525c08": "臨安府百丈慶善陀淨悟禪師。僧問。如何是",
    "T51n2077_010:0525c09": "佛。師曰。問誰。曰特問和尚。師曰。鷂子過新",
    "T51n2077_010:0525c10": "羅。上堂。說則搖唇行則動脚。直饒不說不行",
    "T51n2077_010:0525c11": "時錯錯。拍禪床下座。",
    "T51n2077_010:0525c12": "常州善權慧泰禪師上堂。諸佛出世廣演三",
    "T51n2077_010:0525c13": "乘。達磨西來密傳大事。上根之者言下頓超。",
    "T51n2077_010:0525c14": "中下之流須當漸次發明心地。或一言唱道。",
    "T51n2077_010:0525c15": "或三句敷揚。或善巧應機遂成多義。撮其樞",
    "T51n2077_010:0525c16": "要總是空花。一句窮源沈埋祖道。敢問諸人",
    "T51n2077_010:0525c17": "作麼生是依時及節底句。良久曰。微雲淡河",
    "T51n2077_010:0525c18": "漢。疎雨滴梧桐。參。",
    "T51n2077_010:0525c19": "饒州崇福德基禪師上堂。若於這裏會得。便",
    "T51n2077_010:0525c20": "能入一佛國坐一道場。水鳥樹林共譚斯要。",
    "T51n2077_010:0525c21": "樓臺殿閣同演真乘。續千聖不盡之燈。照八",
    "T51n2077_010:0525c22": "面無私之焰。所以道。在天同天在人同人。還",
    "T51n2077_010:0525c23": "有知音者麼。良久曰。水底金烏天上日。眼中",
    "T51n2077_010:0525c24": "瞳子面前人。",
    "T51n2077_010:0525c25": "婺州寶林懷吉真覺禪師上堂。善慧遺風五",
    "T51n2077_010:0525c26": "百年。雲黃山色秖依然。而今祖令重行也。一",
    "T51n2077_010:0525c27": "句流通遍大千。大眾且道是甚麼句。莫是函",
    "T51n2077_010:0525c28": "蓋乾坤截斷眾流隨波逐浪底麼吽。有甚交",
    "T51n2077_010:0525c29": "涉。自從有佛祖已來未曾動著。今日不可漏",
    "T51n2077_010:0526a01": "泄真機去也。顧視大眾曰。若到諸方不得錯",
    "T51n2077_010:0526a02": "舉。",
    "T51n2077_010:0526a03": "洪州資福宗誘禪師上堂。龍泉今日與諸人",
    "T51n2077_010:0526a04": "說些葛藤。良久曰。枝葛上更生枝蔓。",
    "T51n2077_010:0526a05": "洪州翠嵓廣化惠空禪師。僧問。如何是道。師",
    "T51n2077_010:0526a06": "曰。荒田不揀。云莫便是和尚為人處麼。師曰。",
    "T51n2077_010:0526a07": "量才補職。示眾曰。昨日雨霖霖。今朝日杲杲。",
    "T51n2077_010:0526a08": "文殊與普賢。全身入荒草。賴得王老師夜來",
    "T51n2077_010:0526a09": "眠起早。拈起拄杖曰。來也來也。不見道春",
    "T51n2077_010:0526a10": "無三日晴。下座。饒州密嵓淨土德溥禪師。僧",
    "T51n2077_010:0526a11": "問。如何是密嵓境。師曰。芙容頭上清風起。云",
    "T51n2077_010:0526a12": "如何是境中人。師曰。雨露增前野老歌。云向",
    "T51n2077_010:0526a13": "上宗乘如何指示。師曰。新聲調古曲。那箇是",
    "T51n2077_010:0526a14": "知音。",
    "T51n2077_010:0526a15": "南康軍雲居山仲和禪師。僧問。如何是佛。師",
    "T51n2077_010:0526a16": "曰。問處分明。僧云。夜來松竹起清風。吹散白",
    "T51n2077_010:0526a17": "雲三兩片。師曰。且莫磕著露柱。僧禮拜歸眾。",
    "T51n2077_010:0526a18": "師噓噓。",
    "T51n2077_010:0526a19": "廬山同安崇勝幼宗禪師。上堂拈拄杖示眾",
    "T51n2077_010:0526a20": "曰。拄杖子是體。擊禪床一下曰。這箇是用直",
    "T51n2077_010:0526a21": "得高低普見遠近皆聞。正當恁麼時且道是",
    "T51n2077_010:0526a22": "分不分。良久曰。楖栗橫挑華藏界。維摩掌上",
    "T51n2077_010:0526a23": "未為多。下座。",
    "T51n2077_010:0526a24": "袁州龍興居嶽禪師。僧問。師唱誰家曲宗風",
    "T51n2077_010:0526a25": "嗣阿誰。師曰。自從達磨分流後。萬派都歸是",
    "T51n2077_010:0526a26": "一家。云學人未曉請師直指。師曰。集雲峯下",
    "T51n2077_010:0526a27": "四藤條。",
    "T51n2077_010:0526a28": "廬山萬杉子章禪師。僧問。道泰不傳天子令。",
    "T51n2077_010:0526a29": "時清共唱太平歌。如何是太平歌。師曰。雲盡",
    "T51n2077_010:0526b01": "日月正。雪消天地春。云恁麼則雨灑千峯秀",
    "T51n2077_010:0526b02": "風動萬年枝。師曰。星江水闊連天碧。五老山",
    "T51n2077_010:0526b03": "橫宇宙寬。問師資未相見時如何。師曰。定光",
    "T51n2077_010:0526b04": "金地遙招手。云見後如何。師曰。尊卑定位。",
    "T51n2077_010:0526b05": "信州鵝湖山仁壽德延禪師。僧問。如何是鵝",
    "T51n2077_010:0526b06": "湖境。師曰。一泓湖水春來淥。數隻仙鵝天外",
    "T51n2077_010:0526b07": "歸。云如何是境中人。師曰。松聲來客坐。山",
    "T51n2077_010:0526b08": "翠上人衣。乃曰。眾口咸來發問端。當空一點",
    "T51n2077_010:0526b09": "欲酧難。而今大義重宣也。剔起眉毛覿面看。",
    "T51n2077_010:0526b10": "久立。",
    "T51n2077_010:0526b11": "廣因要禪師法嗣",
    "T51n2077_010:0526b12": "福州妙峯如璨禪師上堂。今朝是如來降生",
    "T51n2077_010:0526b13": "之節。天下緇流莫不以香湯灌沐共報洪恩。",
    "T51n2077_010:0526b14": "為甚麼教中却道。如來者無所從來。既是無",
    "T51n2077_010:0526b15": "所從來。不知降生底是誰。試請道看。若道",
    "T51n2077_010:0526b16": "得其恩自報。若道不得明年四月八還是驀",
    "T51n2077_010:0526b17": "頭澆。",
    "T51n2077_010:0526b18": "智海逸禪師法嗣",
    "T51n2077_010:0526b19": "瑞州廣蘗志因禪師。僧問。如何是得力句。師",
    "T51n2077_010:0526b20": "曰脚。曰學人不會。師曰。一步進一步。上",
    "T51n2077_010:0526b21": "堂。四十九年說恩潤禽魚。十萬途程來警悟",
    "T51n2077_010:0526b22": "人天。這二老漢各人好與三十棒。何故一箇",
    "T51n2077_010:0526b23": "說長說短。一箇胡言漢語。雖然如是且放過",
    "T51n2077_010:0526b24": "一著。",
    "T51n2077_010:0526b25": "福州大中德隆海印禪師上堂。法無異法道",
    "T51n2077_010:0526b26": "無別道。時時逢見釋迦。處處撞著達磨。放步",
    "T51n2077_010:0526b27": "即交肩。開口即咬破。不咬破大小大。上堂。夫",
    "T51n2077_010:0526b28": "欲智拔先須定動。卓拄杖曰。唵蘇嚧[口*悉]唎娑",
    "T51n2077_010:0526b29": "婆訶。歸堂喫茶。上堂。觸境無滯底為甚麼擡",
    "T51n2077_010:0526c01": "頭不起。田地穩密底為甚麼下脚不得。譬如",
    "T51n2077_010:0526c02": "天王賜與華屋。雖獲大宅要因門入。乃曰。門",
    "T51n2077_010:0526c03": "聻。樊噲踏開真主出。巨靈擡手錦鱗噴。參。上",
    "T51n2077_010:0526c04": "堂。平旦寅曉何人。處處彌陀佛。家家觀世音。",
    "T51n2077_010:0526c05": "月裏麒麟看北斗。向陽椑子一邊青。",
    "T51n2077_010:0526c06": "福州白鹿山仲豫禪師。開堂日問答罷。師乃",
    "T51n2077_010:0526c07": "曰。設使言中辯的句裏藏機。意思交馳並同",
    "T51n2077_010:0526c08": "流浪。何故吾祖之道豈其然乎。若是上根作",
    "T51n2077_010:0526c09": "者。獨步丹霄臨機大用。把住涓滴不漏。放行",
    "T51n2077_010:0526c10": "乃浪涌千江。踞地全威壁立千仞。得不英靈",
    "T51n2077_010:0526c11": "自己荷負宗門。直饒恁麼未稱衲僧。且道衲",
    "T51n2077_010:0526c12": "僧有甚麼奇特。良久曰。深秋簾幕千家雨。落",
    "T51n2077_010:0526c13": "日樓臺一笛風。下座。",
    "T51n2077_010:0526c14": "簽判劉經臣居士字興朝。少有逸才登仕版。",
    "T51n2077_010:0526c15": "於佛法未之信。年三十二會東林照覺總禪",
    "T51n2077_010:0526c16": "師與語啟迪之乃敬服。因醉心祖道。既而抵",
    "T51n2077_010:0526c17": "京師謁慧林冲禪師。於僧問雪竇如何是諸",
    "T51n2077_010:0526c18": "佛本源。答曰千峯寒色。語下有省。歲餘官雒",
    "T51n2077_010:0526c19": "幕。就參韶山杲禪師。將去任辭韶山。山囑曰。",
    "T51n2077_010:0526c20": "公如此用心何愁不悟。爾後或有非常境界",
    "T51n2077_010:0526c21": "無量歡喜。宜急收拾。若收拾得去便成法器。",
    "T51n2077_010:0526c22": "若收拾不得則有不寧之疾成失心之患矣。",
    "T51n2077_010:0526c23": "未幾復至京師趨智海依正覺逸禪師請問因",
    "T51n2077_010:0526c24": "緣。海曰。古人道。平常心是道。爾十二時中放",
    "T51n2077_010:0526c25": "光動地不自覺知。向外馳求轉疎轉遠。公益",
    "T51n2077_010:0526c26": "疑不解。一夕入室。海舉傳燈所載。香至國王",
    "T51n2077_010:0526c27": "問波羅提尊者。何者是佛。尊者曰。見性是",
    "T51n2077_010:0526c28": "佛之語問之。公不能對疑甚。遂歸就寢。熟睡",
    "T51n2077_010:0526c29": "至五鼓。覺來方追念間。見種種異相表裏通",
    "T51n2077_010:0527a01": "徹。六根震動天地回旋。如雲開月現喜不自",
    "T51n2077_010:0527a02": "勝。忽憶韶山臨別所囑之言。姑抑之。逗明。趨",
    "T51n2077_010:0527a03": "智海悉以所得告。海為證據且曰。更須用得",
    "T51n2077_010:0527a04": "始得。公曰。莫要踐履否。海厲聲曰。這箇是甚",
    "T51n2077_010:0527a05": "麼事却說踐履。公默契。乃作發明心地頌八",
    "T51n2077_010:0527a06": "首。及著明道諭儒篇以警世。詞曰。明道在乎",
    "T51n2077_010:0527a07": "見性。余之所悟者見性而已。孟子曰。口之於",
    "T51n2077_010:0527a08": "味也。目之於色也。耳之於聲也。鼻之於臭也。",
    "T51n2077_010:0527a09": "四肢之於安佚也性也。楊子曰。視聽言貌思",
    "T51n2077_010:0527a10": "性所有也。有見於此則能明乎道矣。當知道",
    "T51n2077_010:0527a11": "不遠人。人之於道猶魚之於水。未甞須臾離",
    "T51n2077_010:0527a12": "也。唯其迷己逐物。故終身由之而不知。佛曰",
    "T51n2077_010:0527a13": "大覺。儒曰先覺。蓋覺此耳。昔人有言曰。今古",
    "T51n2077_010:0527a14": "應無墜。分明在目前。又曰。大道秖在目前。要",
    "T51n2077_010:0527a15": "且目前難覩。欲識大道真體。不離聲色言語。",
    "T51n2077_010:0527a16": "又曰。夜夜抱佛眠。朝朝還共起。起倒鎮相隨。",
    "T51n2077_010:0527a17": "語默同居止。欲識佛去處。秖這語聲是。此佛",
    "T51n2077_010:0527a18": "者之語道為最親者。立則見其參於前也。在",
    "T51n2077_010:0527a19": "輿則見其倚於衡也。瞻之在前也。忽焉在後",
    "T51n2077_010:0527a20": "也。取之左右逢其源也。此儒者之語道最邇",
    "T51n2077_010:0527a21": "者。奈何此道唯可心傳。不立文字故。世尊拈",
    "T51n2077_010:0527a22": "花而妙心傳於迦葉。達磨面壁而宗旨付於",
    "T51n2077_010:0527a23": "神光。六葉既敷千花競秀。分宗列派各有門",
    "T51n2077_010:0527a24": "庭。故或瞬目揚眉擎拳舉指。或行棒行喝豎",
    "T51n2077_010:0527a25": "拂拈槌。或持叉張弓輥毬舞笏。或拽石搬土",
    "T51n2077_010:0527a26": "打鼓吹毛。或一默一言一吁一笑。乃至種種",
    "T51n2077_010:0527a27": "方便皆是親切為人。然秖為太親故人多罔",
    "T51n2077_010:0527a28": "措。瞥然見者不隔絲毫。其或沈吟迢迢萬里。",
    "T51n2077_010:0527a29": "欲明道者宜無忽焉。祖祖相傳至今不絕。真",
    "T51n2077_010:0527b01": "得吾儒所謂忿而不發開而弗違者矣。余之",
    "T51n2077_010:0527b02": "有得實在此門。反思吾儒自有其道。良哉孔",
    "T51n2077_010:0527b03": "子之言。默而識之一以貫之。故目擊而道存",
    "T51n2077_010:0527b04": "指掌而意諭。凡若此者皆合宗門之妙旨。得",
    "T51n2077_010:0527b05": "教外之真機。然而孔子之道傳之子思。子思",
    "T51n2077_010:0527b06": "傳之孟子。孟子既沒不得其傳。而所以傳於",
    "T51n2077_010:0527b07": "世者特文字耳。故余之學必求自得而後已。",
    "T51n2077_010:0527b08": "幸余一夕開悟。凡目之所見耳之所聞心之",
    "T51n2077_010:0527b09": "所思口之所談手足之所運動無非妙者。得",
    "T51n2077_010:0527b10": "之既久日益見前。每以與人人不能受。然後",
    "T51n2077_010:0527b11": "知其妙道果不可以文字傳也。嗚呼是道也。",
    "T51n2077_010:0527b12": "有其人則傳。無其人則絕。余既得之矣。誰其",
    "T51n2077_010:0527b13": "自知乎。終余之身而有其人邪無其人邪。所",
    "T51n2077_010:0527b14": "不可得而知也。故為記頌歌語以流播其事。",
    "T51n2077_010:0527b15": "而又著此篇以諭吾徒云。",
    "T51n2077_010:0527b16": "支提隆禪師法嗣",
    "T51n2077_010:0527b17": "杭州靈隱玄本禪師。僧問。蚌含未剖時如何。",
    "T51n2077_010:0527b18": "師曰。光從何來。問臨濟入門便喝。德山入門",
    "T51n2077_010:0527b19": "便棒。此意如何。師曰。天晴不肯去。師見僧看",
    "T51n2077_010:0527b20": "經乃問。看甚麼經。僧無語。乃示頌曰。看經不",
    "T51n2077_010:0527b21": "識經。徒勞損眼睛。欲得不損眼。分明識取經。",
    "T51n2077_010:0527b22": "淨土素禪師法嗣",
    "T51n2077_010:0527b23": "杭州淨土院惟正禪師。秀州華亭黃氏子。幼",
    "T51n2077_010:0527b24": "從錢塘資聖院本如隷業。且將較藝於有司。",
    "T51n2077_010:0527b25": "如使禱觀音像以求陰相。師謝曰。豈忍獨私",
    "T51n2077_010:0527b26": "於己哉。郡人朱紹安聞而加歎。欲啟帑度之。",
    "T51n2077_010:0527b27": "師慨然曰。古之度人以清機密旨。今反是去",
    "T51n2077_010:0527b28": "古遠矣。吾墮三寶數當有其時已。而遇祥符",
    "T51n2077_010:0527b29": "覃恩得諧素志。獨擁毳袍且弊。同列慢之。師",
    "T51n2077_010:0527c01": "曰。佛乎佛乎儀相云乎哉。僧乎僧乎盛服云",
    "T51n2077_010:0527c02": "乎哉。厥後有願輸奉歲時用度俾繼加之院",
    "T51n2077_010:0527c03": "務。亦復謝曰。聞托鉢乞食。未聞安坐以享。聞",
    "T51n2077_010:0527c04": "歷謁諸祖。未聞廢學自任。況我齒茂氣完。正",
    "T51n2077_010:0527c05": "在筋力為禮。非從事屋廬之秋也。於是提策",
    "T51n2077_010:0527c06": "東引。學三觀於天台。復旋徑山恣單傳之旨",
    "T51n2077_010:0527c07": "於老宿惟素。素董臨安功臣山淨土院。師輔",
    "T51n2077_010:0527c08": "相之久而繼席焉。然為人高簡律身精嚴。名",
    "T51n2077_010:0527c09": "卿巨公多所推尊。葉內翰清臣牧金陵。迎師",
    "T51n2077_010:0527c10": "語道。一日葉曰。明日府有燕飲師固奉律能",
    "T51n2077_010:0527c11": "為我少留一日欵清話否。師諾之。翌日遣使",
    "T51n2077_010:0527c12": "邀。師留一偈而返曰。昨日曾將今日期。出門",
    "T51n2077_010:0527c13": "倚杖又思惟。為僧祇合居嵓谷。國士筵中甚",
    "T51n2077_010:0527c14": "不宜。坐客皆仰其標致。師識慮洗然不牽世",
    "T51n2077_010:0527c15": "累。雅愛跨黃犢。出入軍持巾鉢悉挂角上。市",
    "T51n2077_010:0527c16": "人爭觀之。師自若也。杭守蔣侍郎嘗與師為",
    "T51n2077_010:0527c17": "方外友。每往謁至郡庭下犢。談笑終日而去。",
    "T51n2077_010:0527c18": "蔣有詩曰。禪客尋常入舊都。黃牛角上挂瓶",
    "T51n2077_010:0527c19": "盂。有時帶雪穿雲去。便好和雲畫作圖。師嘗",
    "T51n2077_010:0527c20": "作山中偈曰。橋上山萬層。橋下水千里。惟有",
    "T51n2077_010:0527c21": "白鷺鸞。見我常來此。平生製作三十卷號錦",
    "T51n2077_010:0527c22": "溪集。又工書筆法勝絕。秦少遊珍藏之。冬不",
    "T51n2077_010:0527c23": "擁爐。以蘆花作毬納足其中。客至共之。夏",
    "T51n2077_010:0527c24": "秋好翫月。盤膝大盆中浮池上。自旋其盆吟",
    "T51n2077_010:0527c25": "笑達旦。率以為常。九峯韶禪師嘗客于院。一",
    "T51n2077_010:0527c26": "夕將臥。師邀之曰。月色如此。勞生擾擾對之",
    "T51n2077_010:0527c27": "者能幾人。峯唯唯而矣。久之。呼童子使熟炙。",
    "T51n2077_010:0527c28": "峯方飢意作藥石頃乃橘皮湯一盃。峯匿笑",
    "T51n2077_010:0527c29": "曰。無乃太清乎。有問曰。師以禪師名。乃不談",
    "T51n2077_010:0528a01": "禪何也。師曰。徒費言語。吾懶寧假曲折。但日",
    "T51n2077_010:0528a02": "夜煩萬象為敷演耳。言語有間而此法無盡。",
    "T51n2077_010:0528a03": "所謂造物無盡藏也。皇祐元年孟夏八日語",
    "T51n2077_010:0528a04": "眾曰。夫動以對靜未始有極。吾一動歷年六",
    "T51n2077_010:0528a05": "十有四。今靜矣。然動靜本何有哉。於是泊然",
    "T51n2077_010:0528a06": "而逝。",
    "T51n2077_010:0528a07": "寶林殊禪師法嗣",
    "T51n2077_010:0528a08": "婺州寶林用明禪師。僧問。世尊三昧迦葉不",
    "T51n2077_010:0528a09": "知。和尚三昧什麼人知。師曰。泥牛穿海去。木",
    "T51n2077_010:0528a10": "馬透雲歸。云恁麼則學人請益。師曰。未敢相",
    "T51n2077_010:0528a11": "許。僧無語。師曰。真箇。",
    "T51n2077_010:0528a12": "東山宗禪師法嗣",
    "T51n2077_010:0528a13": "建州定峯曉宣禪師。僧問。如何是祖師西來",
    "T51n2077_010:0528a14": "意。師曰。雲收千嶽翠。云如何領會。師曰。雨",
    "T51n2077_010:0528a15": "洗百花鮮。問學人上來請師垂示。師曰。江澄",
    "T51n2077_010:0528a16": "秋夜月。風掃曉天霞。云一句纔聞流通萬古。",
    "T51n2077_010:0528a17": "師曰。汝作麼生會。僧喝。師便打。",
    "T51n2077_010:0528a18": "續傳燈錄卷第十",
    "T51n2077_010:0528a21": "續傳燈錄卷第十一目錄",
    "T51n2077_010:0528a23": "大鑑下第十二世",
    "T51n2077_010:0528a24": "雲居舜禪師法嗣十五人",
    "T51n2077_010:0528a25": "蔣山法泉禪師天童澹交禪師",
    "T51n2077_010:0528a26": "崇梵餘禪師慈雲修慧禪師",
    "T51n2077_010:0528a27": "長耳子良禪師開元瑩禪師(已上六人見錄)",
    "T51n2077_010:0528a28": "衡山澄信禪師祥符曉儒禪師",
    "T51n2077_010:0528a29": "褒親暕禪師善果懷演菴主",
    "T51n2077_010:0528b01": "觀音元隱禪師祥符法周禪師",
    "T51n2077_010:0528b02": "西禪懷義禪師開平處良禪師",
    "T51n2077_010:0528b03": "慈雲居慧禪師(已上九人無錄)",
    "T51n2077_010:0528b04": "大溈宥禪師法嗣五人",
    "T51n2077_010:0528b05": "歸宗慧通禪師興教慧憲禪師",
    "T51n2077_010:0528b06": "崇福清雅禪師(已上三人見)崇福貴安禪師",
    "T51n2077_010:0528b07": "大溈和尚(已上二人無錄)",
    "T51n2077_010:0528b08": "育王璉禪師法嗣二十三人",
    "T51n2077_010:0528b09": "佛日戒弼禪師天宮慎徽禪師",
    "T51n2077_010:0528b10": "徑山維琳禪師臨平勝因資禪師",
    "T51n2077_010:0528b11": "彌陀正彥菴主(已上五人見錄)",
    "T51n2077_010:0528b12": "金山寶覺禪師安巖崇海禪師",
    "T51n2077_010:0528b13": "廣慧利和禪師明仙道信禪師",
    "T51n2077_010:0528b14": "鳳皇文喜禪師佛日道榮禪師",
    "T51n2077_010:0528b15": "萬壽洪德禪師精嚴同定禪師",
    "T51n2077_010:0528b16": "寶雲有馨禪師東禪智華禪師",
    "T51n2077_010:0528b17": "東禪智賢禪師極樂興嗣禪師",
    "T51n2077_010:0528b18": "普先處忠禪師石門希仲禪師",
    "T51n2077_010:0528b19": "解空清瑞禪師五磊智環禪師",
    "T51n2077_010:0528b20": "顯聖宗利禪師",
    "T51n2077_010:0528b21": "孫覺莘老居士(已上十八人無錄)",
    "T51n2077_010:0528b22": "靈隱知禪師法嗣二人",
    "T51n2077_010:0528b23": "靈隱正童禪師(見錄)雪峯守超禪師(無錄)",
    "T51n2077_010:0528b24": "承天簡禪師法嗣二人",
    "T51n2077_010:0528b25": "智者利元禪師",
    "T51n2077_010:0528b26": "瑞安僧印禪師(已上二人見錄)",
    "T51n2077_010:0528b27": "九峯鑑韶禪師法嗣一人",
    "T51n2077_010:0528b28": "大梅法英禪師(見錄)",
    "T51n2077_010:0528b29": "稱心倧禪師法嗣一人",
    "T51n2077_010:0528c01": "慧日堯禪師(見錄)",
    "T51n2077_010:0528c02": "報本蘭禪師法嗣二人",
    "T51n2077_010:0528c03": "中際可遵禪師法明上座(已上二人見錄)",
    "T51n2077_010:0528c04": "稱心明禪師法嗣一人",
    "T51n2077_010:0528c05": "上藍光寂禪師(見錄)",
    "T51n2077_010:0528c06": "承天宗禪師法嗣九人",
    "T51n2077_010:0528c07": "崇福了禪師承天守明禪師",
    "T51n2077_010:0528c08": "鳳皇有從禪師大龍德全禪師",
    "T51n2077_010:0528c09": "海印法安禪師(已上五人見錄)崑山曇玉禪師",
    "T51n2077_010:0528c10": "因勝師俊禪師法雨重俊禪師",
    "T51n2077_010:0528c11": "護國從利禪師(已上四人無錄)",
    "T51n2077_010:0528c12": "長蘆福禪師法嗣六人",
    "T51n2077_010:0528c13": "廣慧和禪師(見錄)保寧真戒禪師",
    "T51n2077_010:0528c14": "長蘆法海禪師壽寧楚韶禪師",
    "T51n2077_010:0528c15": "資福文雅禪師",
    "T51n2077_010:0528c16": "三祖慧雲禪師(已上五人無錄)",
    "T51n2077_010:0528c17": "天衣和禪師法嗣二人",
    "T51n2077_010:0528c18": "菩提志專禪師(見錄)菩提光用禪師(無錄)",
    "T51n2077_010:0528c19": "雲居齊禪師法嗣五十六人",
    "T51n2077_010:0528c20": "雲居契瓌禪師靈隱文勝禪師",
    "T51n2077_010:0528c21": "瑞巖義海禪師廣慧智全禪師",
    "T51n2077_010:0528c22": "保福居喣禪師南明惟宿禪師",
    "T51n2077_010:0528c23": "清溪清禪師萬杉廣智禪師",
    "T51n2077_010:0528c24": "金鵝虛白禪師翠峯洪禪師",
    "T51n2077_010:0528c25": "上藍普禪師(已上十一人見錄)龍華悟乘禪師",
    "T51n2077_010:0528c26": "報恩行思禪師漳江昭遠禪師",
    "T51n2077_010:0528c27": "興國洪禪師楊岐居蘊禪師",
    "T51n2077_010:0528c28": "九峯子玄禪師鵝湖令新禪師",
    "T51n2077_010:0528c29": "雲龍子才禪師三祖岳禪師",
    "T51n2077_010:0529a01": "雲竇遇新禪師報本義圓禪師",
    "T51n2077_010:0529a02": "建山智杲禪師楊岐德海禪師",
    "T51n2077_010:0529a03": "上方子澄禪師化城會平禪師",
    "T51n2077_010:0529a04": "清化智聰禪師象田德圓禪師",
    "T51n2077_010:0529a05": "育王居素禪師圓通利柔禪師",
    "T51n2077_010:0529a06": "羅漢懷端禪師化城自顏禪師",
    "T51n2077_010:0529a07": "薦福臻禪師清化子昌禪師",
    "T51n2077_010:0529a08": "龍華有忠禪師顯聖居耀禪師",
    "T51n2077_010:0529a09": "雲居慧震禪師興化善能禪師",
    "T51n2077_010:0529a10": "北禪覺寧禪師慧日達禪師",
    "T51n2077_010:0529a11": "甘露真禪師東禪清顯禪師",
    "T51n2077_010:0529a12": "岳楚永柔和尚彬州文靖和尚",
    "T51n2077_010:0529a13": "明州智遠和尚越州承雅和尚",
    "T51n2077_010:0529a14": "南岳彥詮和尚西蜀義詮和尚",
    "T51n2077_010:0529a15": "安德玄邃和尚玄寂義勳和尚",
    "T51n2077_010:0529a16": "饒州仁鑑和尚撫州保麟和尚",
    "T51n2077_010:0529a17": "南山省堂主正慶惠洪和尚",
    "T51n2077_010:0529a18": "鹿門慧昭山主",
    "T51n2077_010:0529a19": "蘇州慶思和尚(已上四十五人無錄)",
    "T51n2077_010:0529a20": "功臣軻禪師法嗣四人",
    "T51n2077_010:0529a21": "堯峯顥暹禪師聖壽志昇禪師",
    "T51n2077_010:0529a22": "功臣守如禪師(已上三人見錄)寶華懷古禪師(無錄)",
    "T51n2077_010:0529a23": "棲賢澄湜禪師法嗣十一人",
    "T51n2077_010:0529a24": "興教惟一禪師西余體柔禪師",
    "T51n2077_010:0529a25": "定山惟素山主福嚴省賢禪師",
    "T51n2077_010:0529a26": "仰山智齊禪師(已上五人見錄)棲賢智通禪師",
    "T51n2077_010:0529a27": "石佛宗禪師東禪覺禪師",
    "T51n2077_010:0529a28": "雪竇惟則禪師西余榮禪師",
    "T51n2077_010:0529a29": "南岳福嚴和尚(已上六人無錄)",
    "T51n2077_010:0529b01": "羅漢林禪師法嗣十五人",
    "T51n2077_010:0529b02": "長蘆贊禪師支提昭愛禪師",
    "T51n2077_010:0529b03": "靈峯道誠禪師仰山擇和禪師",
    "T51n2077_010:0529b04": "崇勝道珍禪師富樂智靜禪師",
    "T51n2077_010:0529b05": "慧力紹珍禪師",
    "T51n2077_010:0529b06": "太寧慶璁禪師(已上八人見錄)何山曉禪師",
    "T51n2077_010:0529b07": "興國慧禪師萬杉懿宣禪師",
    "T51n2077_010:0529b08": "漳江昭達禪師羅漢齊因禪師",
    "T51n2077_010:0529b09": "崇勝楚齊禪師",
    "T51n2077_010:0529b10": "報恩傳進禪師(已上七人無錄)",
    "T51n2077_010:0529b11": "鳳棲卿禪師法嗣一人",
    "T51n2077_010:0529b12": "鳳棲通禪師(無錄)",
    "T51n2077_010:0529b13": "萬杉爽禪師法嗣一人",
    "T51n2077_010:0529b14": "法華德嵩禪師(無錄)",
    "T51n2077_010:0529b15": "永安楚禪師法嗣一人",
    "T51n2077_010:0529b16": "疎山重秀禪師(無錄)",
    "T51n2077_010:0529b17": "雪峯敦禪師法嗣一人",
    "T51n2077_010:0529b18": "雪峯善譽禪師(無錄)",
    "T51n2077_010:0529b19": "景清素禪師法嗣四人",
    "T51n2077_010:0529b20": "何山日儉禪師承天辯岑禪師",
    "T51n2077_010:0529b21": "承天自能禪師",
    "T51n2077_010:0529b22": "翠峯子淵禪師(已上四人無錄)",
    "T51n2077_010:0529b23": "乾明同禪師法嗣四人",
    "T51n2077_010:0529b24": "雙池智常禪師含珠洞禪師",
    "T51n2077_010:0529b25": "普寧常瑩禪師",
    "T51n2077_010:0529b26": "南臺善圓禪師(已上四人無錄)",
    "T51n2077_010:0529b27": "續傳燈錄卷第十一目錄(終)"
}