{
    "T85n2853_001:1301b06": "No. 2853",
    "T85n2853_001:1301b07": "布薩文等",
    "T85n2853_001:1301b09": "諸佛現興善權化物。群生瞻奉鄙惑消亡。雖",
    "T85n2853_001:1301b10": "法闡三乘戒□□□□□□鈍開合有差。凡",
    "T85n2853_001:1301b11": "所見聞俱蒙勝益。此會事也時我□□□□",
    "T85n2853_001:1301b12": "爰及教授闍梨為勸道之主也。將使真風廣",
    "T85n2853_001:1301b13": "扇佛日重明□□□謝之端土庶展聽聞之",
    "T85n2853_001:1301b14": "福。于時開寶地竪金幢。香煙與瑞□□□□",
    "T85n2853_001:1301b15": "清梵共笙歌而合響籌稱解脫頂戴受持戒號",
    "T85n2853_001:1301b16": "防非深□□□菩提藏種霑甘露。以抽芳覺",
    "T85n2853_001:1301b17": "樹祥花。結香園之味果。以斯一一□□□□",
    "T85n2853_001:1301b18": "先用莊嚴。梵釋諸王龍天八部。惟願身光增",
    "T85n2853_001:1301b19": "益聖力冥□□念含生匡茲教法。使陰陽應",
    "T85n2853_001:1301b20": "序。風雨聲和。稼穡豐登。人民樂業。又□勝福",
    "T85n2853_001:1301b21": "莊嚴聖神贊。伏願壽齊聖石。命等靈椿。官寮",
    "T85n2853_001:1301b22": "善披無疆尊宿。福資有識。然後兵刀永絕。教",
    "T85n2853_001:1301b23": "跡流通。凡厥含情俱登覺道。",
    "T85n2853_001:1301b24": "布薩文布薩文",
    "T85n2853_001:1301b25": "夫法王應現威振大千。法教興崇弘通是務。",
    "T85n2853_001:1301b26": "況宣傳戒藏。每月二時精守不逾福資家國。",
    "T85n2853_001:1301b27": "於是幢鍾召眾奏梵延僧。香騰五雲幡暉眾",
    "T85n2853_001:1301b28": "綵。總斯多善無限良緣即用莊嚴。上界天仙",
    "T85n2853_001:1301b29": "龍神八部。惟願威靈潛衛聖德冥加。使日月",
    "T85n2853_001:1301c01": "貞明。陰陽克序。和風應節。甘雨順時。四人",
    "T85n2853_001:1301c02": "有樂於安邊。萬里無虞於永歲。即願法永扇",
    "T85n2853_001:1301c03": "釋教弘敷。一切含靈俱登覺道。",
    "T85n2853_001:1301c04": "布薩文布薩文",
    "T85n2853_001:1301c05": "夫竊見流沙一方緇徒累百。其能秉惠炬建",
    "T85n2853_001:1301c06": "法幢。弘志教於即時。竪津梁於來世者。豈非",
    "T85n2853_001:1301c07": "我教授之謂歟。故能使二部律儀策懃而不",
    "T85n2853_001:1301c08": "倦三　□躅相繼而無窮。布薩之法洗滌於",
    "T85n2853_001:1301c09": "煩籠。住持之功繼明於動植。唯願以斯自□",
    "T85n2853_001:1301c10": "無疆福因先用莊嚴。梵釋四王龍天八部。即",
    "T85n2853_001:1301c11": "願福德逾增威光轉盛。消除疫癘利樂生靈。",
    "T85n2853_001:1301c12": "三邊無變怪之憂。百穀有豐登之樂。又用功",
    "T85n2853_001:1301c13": "德奉資聖神贊普。伏願明齊舜宇靡叶堯湯。",
    "T85n2853_001:1301c14": "補恩惠於八方。親鐱黎於一子。次用功德莊",
    "T85n2853_001:1301c15": "嚴我節兒上論。伏願榮高往歲慶益今辰。此",
    "T85n2853_001:1301c16": "用莊嚴都督社公。惟福逐年長壽逾金石。然",
    "T85n2853_001:1301c17": "後散霑法界普及有情。",
    "T85n2853_001:1301c18": "罷四季文罷四季文",
    "T85n2853_001:1301c19": "夫佛日舒光無災不遣。般若流演河福不臻。",
    "T85n2853_001:1301c20": "今者啟八龍之寶藏。開五印之真文。會二百",
    "T85n2853_001:1301c21": "之梵輪。於三旬而轉誦者。則我當今聖神贊",
    "T85n2853_001:1301c22": "保。願功德之端敘矣。伏惟聖神贊普道邁義",
    "T85n2853_001:1301c23": "軒。功超堯舜握圖御歷秉錄匡時八表廓清",
    "T85n2853_001:1301c24": "廣弘。十善家以別崇妙福特竪芳。因建四",
    "T85n2853_001:1301c25": "季道場。希萬機永古。由是照自舟闕遠今燉",
    "T85n2853_001:1301c26": "煌每歲修崇恒為常戒。今茲會者則春季之",
    "T85n2853_001:1301c27": "終畢矣。是日也無田初綠桃苑讒紅。玉綵向",
    "T85n2853_001:1301c28": "終金言告罷。相此殊勝無疆福。因先用莊嚴。",
    "T85n2853_001:1301c29": "夫應化無方神用不倦。恩霑動植。福洽生靈。",
    "T85n2853_001:1302a01": "天中之天獨擅其務。至於妙事豈足繁詞。此",
    "T85n2853_001:1302a02": "瑞之興抑有由矣。今則三春中律四序初分。",
    "T85n2853_001:1302a03": "絮拆南枝。氷開北岸。廣法王之化跡冀彌千",
    "T85n2853_001:1302a04": "殃。揚大聖之辭榮悕臻萬善。於是不局月殿。",
    "T85n2853_001:1302a05": "夜擊霜鍾受集緇徒。競持幡蓋列四門之勝",
    "T85n2853_001:1302a06": "會旋一郡之都城。像設金容。雲非鷲嶺。眉開",
    "T85n2853_001:1302a07": "毫月。花步蓮宮。傾市傾城搖山蕩谷。迦維厭",
    "T85n2853_001:1302a08": "慾豈用年哉。所冀四王護世百福。潛加攙搶",
    "T85n2853_001:1302a09": "掃於天門。疫癘藏於地戶。慶雲有世善色。凝",
    "T85n2853_001:1302a10": "空倒載干戈。修文偃武。總斯功德迴奉龍天",
    "T85n2853_001:1302a11": "八部。惟願威光恒赫神力無涯。災害不生禍",
    "T85n2853_001:1302a12": "亂不作。又持勝福上資聖神贊普。唯願萬國",
    "T85n2853_001:1302a13": "納貢四海來庭。寶歷恒昌。金石比壽。又持勝",
    "T85n2853_001:1302a14": "福莊嚴節兒都督。唯願壽命逾遠祿極萬鐘",
    "T85n2853_001:1302a15": "部落。使官遼門傳九戟。然後散霑法界普洎",
    "T85n2853_001:1302a16": "有情。賴此勝因咸登樂果。",
    "T85n2853_001:1302a17": "行城文行城文",
    "T85n2853_001:1302a18": "我法王之利見也大矣哉。故降神兜率現影",
    "T85n2853_001:1302a19": "王城。觀妙色有苦於癰瘡。骸寶住乃踰於宮",
    "T85n2853_001:1302a20": "闕。御四魔而登正覺。居三界而獨稱尊。神化",
    "T85n2853_001:1302a21": "難量叵能談也。今者春陽今月地拆萠芽。鳥",
    "T85n2853_001:1302a22": "嚮含春風搖。抑於是豁開奈苑洞啟蓮宮。金",
    "T85n2853_001:1302a23": "相煥爛於四衢。銀毫暉舒於八極。隱隱振振",
    "T85n2853_001:1302a24": "如旋白飯之城。巍巍峨峨似繞迦維之闕。尊",
    "T85n2853_001:1302a25": "卑務集大小雲奔。笙歌競奏而啾留法曲。爭",
    "T85n2853_001:1302a26": "陳而槽揆所冀百福被矣。千障雲祛覩勝相",
    "T85n2853_001:1302a27": "兮獲因。瞻妙色兮生福。總斯多善。莫限良緣。",
    "T85n2853_001:1302a28": "先用莊嚴。釋梵四王龍天八部。唯願增威力",
    "T85n2853_001:1302a29": "益神通。併妖氛驅疫癘。次持勝福奉用莊嚴。",
    "T85n2853_001:1302b01": "我當今聖神贊普。伏願壽永固等乾坤六幾",
    "T85n2853_001:1302b02": "賓四海。伏次用莊嚴節兒尚論麥及都督杜",
    "T85n2853_001:1302b03": "公為雲為雨濟枯涸。於明朝部落使諸官建",
    "T85n2853_001:1302b04": "忠貞於聖伐。然後上空窮空界傍枯十方。賴",
    "T85n2853_001:1302b05": "此勝因成正覺道。",
    "T85n2853_001:1302b06": "行城文行城文",
    "T85n2853_001:1302b07": "應化無窮作用不倦。恩霑動植福洽生靈。天",
    "T85n2853_001:1302b08": "中之天獨擅其勢。至於妙事豈足繁詞。此會",
    "T85n2853_001:1302b09": "之瑞抑有由矣。今則四序將盡。三春肇來。送",
    "T85n2853_001:1302b10": "故納新。除災建福。冀清封壘保艾蒸黎。於是",
    "T85n2853_001:1302b11": "月殿不局霜鍾。夜擊爰集緇侶。悉索幡花出",
    "T85n2853_001:1302b12": "佛像。於四門遶重城而一匝儼然相好鷲嶺",
    "T85n2853_001:1302b13": "雲非煥爛。毫光蓮峯降步傾城傾市蕩谷搖",
    "T85n2853_001:1302b14": "山舍衛踰城豈用年矣。即冀四王護世百福",
    "T85n2853_001:1302b15": "潛加攙槍掃於天門。疫癘藏於地戶。庶雲布",
    "T85n2853_001:1302b16": "族喜色凝空。倒載干戈修文偃武。總斯功德",
    "T85n2853_001:1302b17": "迴施龍天八部。惟願威光恒赫神力無涯。災",
    "T85n2853_001:1302b18": "害不生禍亂不作。又持景福上資聖神贊普。",
    "T85n2853_001:1302b19": "惟願萬國納貢四海來庭。寶曆恒昌金石比",
    "T85n2853_001:1302b20": "壽。皇太子殿下游雷遠震少海。長清夫人蘭",
    "T85n2853_001:1302b21": "桂永芳。妃嬪神花獻頌。又持勝福總用莊嚴",
    "T85n2853_001:1302b22": "我都督杜公祿極萬鍾。然後。",
    "T85n2853_001:1302b23": "行軍轉經文行軍轉經文",
    "T85n2853_001:1302b24": "夫諸佛興悲無緣普備有情。見異感迹緣老",
    "T85n2853_001:1302b25": "故使歸向者福逐。願生輕毀者禍隨心起。則",
    "T85n2853_001:1302b26": "知禍福自致非聖愛憎者與然。今此會轉經",
    "T85n2853_001:1302b27": "意者。則我東軍國相論掣脯敬為西征。將仕",
    "T85n2853_001:1302b28": "保願功德之建修也。伏惟相公天降英靈地",
    "T85n2853_001:1302b29": "資秀氣。岳山作鎮謀略坐籌。每見北勇興師",
    "T85n2853_001:1302c01": "頻犯邊境。抄劫人畜暴枆田苗。使人色不安",
    "T85n2853_001:1302c02": "峯飈數舉。我國相慢然忿起。怒髮衝冠。遂擇",
    "T85n2853_001:1302c03": "良才主兵西討。雖料謀指掌。百無一遺。然必",
    "T85n2853_001:1302c04": "賴福資保其清吉。是以遠啟三危之侶遙祈",
    "T85n2853_001:1302c05": "八藏之文。冀仕馬平安永寧家國。故使虔虔",
    "T85n2853_001:1302c06": "一志諷誦金剛。濟濟僧尼宣揚般若。想此殊",
    "T85n2853_001:1302c07": "勝夫何以加。先用莊嚴護世四王龍神八部。",
    "T85n2853_001:1302c08": "願使威光盛福力增。使西陳齊威北戎伏欵。",
    "T85n2853_001:1302c09": "又用莊嚴行軍將相。伏願才智日新福同山",
    "T85n2853_001:1302c10": "積。壽命遐遠鎮坐臺階。諸將仕等三寶撫護",
    "T85n2853_001:1302c11": "萬善莊嚴。然後。",
    "T85n2853_001:1302c12": "轉經文轉經文",
    "T85n2853_001:1302c13": "我法王之利見也難可詳焉。其有歸依者果",
    "T85n2853_001:1302c14": "無不剋矣。然今啟龍藏宅一心擊洪鍾邀二",
    "T85n2853_001:1302c15": "眾者。其誰施之。則我國相論掣脯敬為西征",
    "T85n2853_001:1302c16": "將仕保願功德之所建矣。伏惟相公乃何岳",
    "T85n2853_001:1302c17": "降靈神威動物咸恩。出塞曰　撫俗安邊。一",
    "T85n2853_001:1302c18": "昨春初扶陽作𮓃摽棹人畜。由是大舉軍師",
    "T85n2853_001:1302c19": "併除兇醜。雖兵強仕勇。然福乃禍師。是",
    "T85n2853_001:1302c20": "以遠杖流沙精祈轉念。今者能事遐列勝福",
    "T85n2853_001:1302c21": "斯圓。總用莊嚴行軍將相即體。願使諸佛護",
    "T85n2853_001:1302c22": "念使無傷損之憂。八部潛加願起降和之意。",
    "T85n2853_001:1302c23": "然後人馬咸吉仕卒保康。各守垂永除征戰。",
    "T85n2853_001:1302c24": "然後散霑法界普及有情。賴此方因咸登覺",
    "T85n2853_001:1302c25": "道。",
    "T85n2853_001:1302c26": "置傘文置傘文",
    "T85n2853_001:1302c27": "夫除災靜難者莫善於佛頂密言。集福延休",
    "T85n2853_001:1302c28": "者事資於行城念誦。今者春陽今月寒色猶",
    "T85n2853_001:1302c29": "威。請二部之僧尼建白幢於五所者。其誰施",
    "T85n2853_001:1303a01": "之。時則有節兒都督為合邑黎元報願功德",
    "T85n2853_001:1303a02": "之所建矣。伏惟節兒都督公平育物罄節安",
    "T85n2853_001:1303a03": "邊。恐瘳疾流行災殃條起。是以預修弘願建",
    "T85n2853_001:1303a04": "竪良因。行城將殄於妖氛。竪幢用臻乎福利。",
    "T85n2853_001:1303a05": "今既能事備勝願享。福長空量難比。以茲勝",
    "T85n2853_001:1303a06": "利先用莊嚴梵釋四王龍神八部。",
    "T85n2853_001:1303a07": "置傘文置傘文",
    "T85n2853_001:1303a08": "夫覩相興善者無出於應化之身。穰災怯禍",
    "T85n2853_001:1303a09": "者莫過乎佛頂心呪。然無身之身故現身而",
    "T85n2853_001:1303a10": "齊難。無說而說說心呪而持危。盛事之興莫",
    "T85n2853_001:1303a11": "大於茲矣。今者燉煌之府內竪白法之勝幢。",
    "T85n2853_001:1303a12": "設佛頂於四門。使黑業之殄掃厥。今此會其",
    "T85n2853_001:1303a13": "誰施之。時則有二節兒岳牧杜公等。為城惶",
    "T85n2853_001:1303a14": "報安之所建也。唯節兒都督以慮燉煌西極",
    "T85n2853_001:1303a15": "境接北胡。躍馬控弦𡨥盜無准。恐󱫝踐稼穡",
    "T85n2853_001:1303a16": "百減衣食之源。九農匪登使萬人壞罄懸之",
    "T85n2853_001:1303a17": "念。所以互相設計務在安人。若論護國匡邦",
    "T85n2853_001:1303a18": "無過。建斯幢傘。即冀除災殃於不毛之地。併",
    "T85n2853_001:1303a19": "疫癘於無何有之鄉。五穀無霜雹之災。萬品",
    "T85n2853_001:1303a20": "登人壽之城。先資是福奉用莊嚴聖神讚普。",
    "T85n2853_001:1303a21": "伏願寶位永固金石齊年。四海澄清萬方朝",
    "T85n2853_001:1303a22": "貢。亦持此善莊嚴節兒都督為霜為雨濟枯",
    "T85n2853_001:1303a23": "旱。於明朝部落使諸官建中貞於聖代。又持",
    "T85n2853_001:1303a24": "是善亦用莊嚴。二教授闍梨。伏願極拔殊苦",
    "T85n2853_001:1303a25": "超出輪迴。壽等寒松福如春草。然後薄霑動",
    "T85n2853_001:1303a26": "植遍及無疆。賴此勝因登正覺道。",
    "T85n2853_001:1303a27": "置傘文置傘文",
    "T85n2853_001:1303a28": "夫延祥展慶必賴於勝幢。掃蘖除災要資於",
    "T85n2853_001:1303a29": "兒力。故使善住聞其增壽。慶喜剋獲本心。魑",
    "T85n2853_001:1303b01": "魅畏之逃刑。天魔怖而求救。大哉神兒。無得",
    "T85n2853_001:1303b02": "而稱者歟。今屬和風動物蟄戶。將開幡蓋俳",
    "T85n2853_001:1303b03": "佪緇倫肅穆者何。所謂耶時則有我節兒。尚",
    "T85n2853_001:1303b04": "論及都督杜公等。並乃養人如子憂國同家。",
    "T85n2853_001:1303b05": "恐妖氛肆惡於城中。品物屢遭於逆厄。是以",
    "T85n2853_001:1303b06": "三陽令月啟三福於釋尊。四季初辰竪四門",
    "T85n2853_001:1303b07": "之利。總斯殊妙最上福田。盡用莊嚴梵釋四",
    "T85n2853_001:1303b08": "王龍神八部。伏願威光盛福力增。育黎無護",
    "T85n2853_001:1303b09": "軍國。我聖神贊普。唯願聖躬堅遠。日往月",
    "T85n2853_001:1303b10": "來。寶住恒昌。天長地久。節兒都督松皇比壽。",
    "T85n2853_001:1303b11": "福慶相資。部落使諸官等。唯願助理平和。惟",
    "T85n2853_001:1303b12": "清惟直。然後四時順五穀登。百殃除萬祥集。",
    "T85n2853_001:1303b13": "般若神兒諸佛所師。大眾□城一切普誦。"
}