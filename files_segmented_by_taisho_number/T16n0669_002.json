{
    "T16n0669_002:0473c14": "佛說無上依經卷下",
    "T16n0669_002:0473c16": "梁天竺三藏真諦譯",
    "T16n0669_002:0473c17": "4 如來功德品(下)如來功德品第四",
    "T16n0669_002:0473c18": "佛告阿難：「有百八十不共之法，此是如來勝",
    "T16n0669_002:0473c19": "妙功德：一者三十二相、二者八十種好、三者",
    "T16n0669_002:0473c20": "六十八法。何者三十二相？菩薩修四因緣：一",
    "T16n0669_002:0473c21": "持戒、二禪定、三者忍辱、四者捨財及諸煩",
    "T16n0669_002:0473c22": "惱。修此四因堅固不動，以此業緣得二種",
    "T16n0669_002:0473c23": "相：一者足下平滿，所履踐地悉皆平夷，稱",
    "T16n0669_002:0473c24": "菩薩脚無有坑埳；二者行步平整無有斜",
    "T16n0669_002:0473c25": "戾。若菩薩種種供養父母師長，種種給濟苦",
    "T16n0669_002:0473c26": "難眾生，去來往反勤行此事，以此業緣得",
    "T16n0669_002:0473c27": "足下輪相，轂輞成就千輻莊嚴。若菩薩不逼",
    "T16n0669_002:0473c28": "惱他不行竊盜，見他所愛不生貪奪，不自矜",
    "T16n0669_002:0473c29": "高除却憍慢，於師尊長起迎問訊侍立瞻奉",
    "T16n0669_002:0474a01": "合掌恭敬，以此業緣得二種相：一者手指纖",
    "T16n0669_002:0474a02": "長𦟛直沒節；二者其身方大端政莊嚴。具前",
    "T16n0669_002:0474a03": "三種業因緣故，得足跟長，行前三業更修四",
    "T16n0669_002:0474a04": "攝利益他事，以此業緣手足十指悉皆網密，",
    "T16n0669_002:0474a05": "猶如鵝王。若菩薩於師父母扶持侍養，自手",
    "T16n0669_002:0474a06": "塗傅蘇油膏藥，按摩洗浴衣飴瞻視，得手",
    "T16n0669_002:0474a07": "足柔軟潤澤細滑，掌色赤好如紅蓮花。若",
    "T16n0669_002:0474a08": "菩薩修諸善法心無厭惓，增長上上得足踝",
    "T16n0669_002:0474a09": "𦟛滿。若菩薩修學正法為他演說，往來宣化",
    "T16n0669_002:0474a10": "不生疲極，以是業緣得鹿王𨄔。若菩薩未得",
    "T16n0669_002:0474a11": "之法勤求欲知，已得之法利他轉化，三種",
    "T16n0669_002:0474a12": "惡業斷塞不起，六塵惡法不染身心，於身病",
    "T16n0669_002:0474a13": "者施其湯藥，於心病者為作良醫，以此業",
    "T16n0669_002:0474a14": "緣得身端直。若菩薩見怖畏者為作救護，於",
    "T16n0669_002:0474a15": "貧裸者施與衣食，恒懷慚愧遮惡不起，以",
    "T16n0669_002:0474a16": "此業緣得陰馬藏。若菩薩護身口意恒令清",
    "T16n0669_002:0474a17": "淨，受施知足用亦知量，施病者藥施貧者",
    "T16n0669_002:0474a18": "財，若有眾生不平等業，乃至受用亦不平",
    "T16n0669_002:0474a19": "等，勸其修行平等之事，以此業緣得身方",
    "T16n0669_002:0474a20": "滿，從橫量等如尼拘類樹。若菩薩方便巧",
    "T16n0669_002:0474a21": "修諸勝善法，無中下品恒令增上，以此業",
    "T16n0669_002:0474a22": "緣得身毛上靡右旋宛轉。若菩薩自性利根",
    "T16n0669_002:0474a23": "多思惟義，親近智者值善知識，於尊長處",
    "T16n0669_002:0474a24": "灑掃清淨，於尊長身洗持按摩，於支提處除",
    "T16n0669_002:0474a25": "去糞穢，客塵煩惱不令污心，以此業緣得",
    "T16n0669_002:0474a26": "一孔一毛皮膚細滑不受塵水。若菩薩衣服",
    "T16n0669_002:0474a27": "飲食車乘臥具諸莊嚴物，歡喜施與心無悔",
    "T16n0669_002:0474a28": "悋，以此業緣得身金色圓光一丈。若菩薩",
    "T16n0669_002:0474a29": "軟美飲食廣施無限，令多眾生悉得飽足，以",
    "T16n0669_002:0474b01": "此業緣得七處滿。若菩薩見善眾生欲興善",
    "T16n0669_002:0474b02": "法，同其正業為其尊導，安立善中除斷惡",
    "T16n0669_002:0474b03": "事，以此業緣得師子臆。若菩薩於眾生中為",
    "T16n0669_002:0474b04": "利益事修四正勤，如師子王心無所畏，以此",
    "T16n0669_002:0474b05": "業緣得二種相：一者兩肩平整兩腋下滿，二",
    "T16n0669_002:0474b06": "者兩臂圓直如象王鼻立過于膝。若菩薩離",
    "T16n0669_002:0474b07": "兩舌業，於怨憎中作和合語，行四攝法攝",
    "T16n0669_002:0474b08": "取眾生，思惟深義修平等慈，以此業緣得",
    "T16n0669_002:0474b09": "二種相：一者口四十齒齊密不疎白猶珂雪，",
    "T16n0669_002:0474b10": "二者得四牙相如月初生。若菩薩見諸眾生",
    "T16n0669_002:0474b11": "有所須欲，稱心施與若財若法，以此業緣",
    "T16n0669_002:0474b12": "得二種相：一者師子頤，二者頸圓淨。若菩",
    "T16n0669_002:0474b13": "薩守護眾生如視一子，多生信心慈念無量，",
    "T16n0669_002:0474b14": "廣施醫藥無穢濁心，以此業緣得二種相：一",
    "T16n0669_002:0474b15": "者咽喉具足千脈，以受美味津液流潤，二",
    "T16n0669_002:0474b16": "者身鉤鎖骨如那羅延。若菩薩自行十善教",
    "T16n0669_002:0474b17": "他修行，見修行者歡喜讚歎，大悲無量憐愍",
    "T16n0669_002:0474b18": "眾生，發弘誓心攝受正法，以此業緣得二種",
    "T16n0669_002:0474b19": "相：一者有欝尼沙頂骨涌起自然成髻，二",
    "T16n0669_002:0474b20": "者舌廣薄長如蓮華葉。若菩薩恒說實語愛",
    "T16n0669_002:0474b21": "語美語，敷演正法不使顛倒，以此業緣得",
    "T16n0669_002:0474b22": "梵音聲如迦陵頻伽，妙響深遠如天鼓振。",
    "T16n0669_002:0474b23": "若菩薩起慈敬心觀諸世間如父如母，不起",
    "T16n0669_002:0474b24": "三毒視諸眾生，以此業緣得二種相：一者",
    "T16n0669_002:0474b25": "眼瞼青好如優鉢羅華，二者眼睫紺焰猶如",
    "T16n0669_002:0474b26": "牛王。若菩薩見善眾生修三學法，稱讚其美",
    "T16n0669_002:0474b27": "不起毀呰，見有謗者遮制守護，以此業緣得",
    "T16n0669_002:0474b28": "白毫相，當於眉間右旋上靡。「復次阿難！菩",
    "T16n0669_002:0474b29": "薩修行四種正業，得三十二相：一者決定無",
    "T16n0669_002:0474c01": "雜、二者諦觀微密、三者常修無間、四者不",
    "T16n0669_002:0474c02": "顛倒行。第一業緣得足下平滿。第二業緣得",
    "T16n0669_002:0474c03": "九種相：一者足下輪相、二者足踝𦟛滿、三",
    "T16n0669_002:0474c04": "者手足十指網密、四者皮膚細軟、五者得",
    "T16n0669_002:0474c05": "七處滿、六者兩肩平整兩腋下滿、七者臂",
    "T16n0669_002:0474c06": "𦟛圓、八者舌廣長、九者師子臆。第三業緣",
    "T16n0669_002:0474c07": "得五種相：一者指纖長、二者脚跟長、三者",
    "T16n0669_002:0474c08": "身端不曲、四者橫竪量等、五者頸圓淨。第四",
    "T16n0669_002:0474c09": "業緣得諸餘相。",
    "T16n0669_002:0474c10": "「復次阿難！若十方一切眾生俱行十善，如此",
    "T16n0669_002:0474c11": "功德更百倍增長，以此業緣，惟得菩薩一",
    "T16n0669_002:0474c12": "毛之相。入一切毛，功德更百倍增，然後能得",
    "T16n0669_002:0474c13": "菩薩一好。入一切好，功德更百倍增，然後",
    "T16n0669_002:0474c14": "能得菩薩一相。入一切相功德，離白毫相離",
    "T16n0669_002:0474c15": "欝尼沙，如是功德更增百倍得白毫相，又",
    "T16n0669_002:0474c16": "增百倍得欝尼沙相。入欝尼沙功德千倍增",
    "T16n0669_002:0474c17": "長，得如來商珂不共之法相好所攝，因此",
    "T16n0669_002:0474c18": "相好，如來一聲遍滿十方無量世界。阿難！",
    "T16n0669_002:0474c19": "是三十二相有三因緣不可思議：一者時節",
    "T16n0669_002:0474c20": "不可思議，修行數滿三阿僧祇劫；二者心",
    "T16n0669_002:0474c21": "樂不可思議，為安樂利益一切眾生故；三者",
    "T16n0669_002:0474c22": "品類不可思議，修一切善離一切惡，是種",
    "T16n0669_002:0474c23": "類無窮故。是故如來身具相好不可思議。",
    "T16n0669_002:0474c24": "「阿難！何者如來八十種好？一者無見頂，二",
    "T16n0669_002:0474c25": "者頂骨無頦，三者額廣平正，四者眉高而",
    "T16n0669_002:0474c26": "長形如初月紺琉璃色，五者廣長眼，六者",
    "T16n0669_002:0474c27": "鼻高圓直孔不現，七者耳廣厚長輪埵成就，",
    "T16n0669_002:0474c28": "八者身堅實如那羅延，九者身分不可壞，",
    "T16n0669_002:0474c29": "十者身節堅密，十一者身一時迴如象王，",
    "T16n0669_002:0475a01": "十二者身柔軟，十三者身不曲，十四者身常",
    "T16n0669_002:0475a02": "少，十五者身潤澤，十六者身自持不逶迤，",
    "T16n0669_002:0475a03": "十七者身分滿足，十八者識滿足，十九者容",
    "T16n0669_002:0475a04": "儀備足，二十者威神遠振，二十一者一切",
    "T16n0669_002:0475a05": "處不背他，二十二者住處安無能動者，二十",
    "T16n0669_002:0475a06": "三者面部如量不大不長，二十四者廣姝，二",
    "T16n0669_002:0475a07": "十五者面淨如滿月，二十六者面具足滿，二",
    "T16n0669_002:0475a08": "十七者正容貌不壞色，二十八者儀容如師",
    "T16n0669_002:0475a09": "子，二十九者進止如象王，三十者行法如鵝",
    "T16n0669_002:0475a10": "王，三十一者頭如摩陀那果，三十二者足趺",
    "T16n0669_002:0475a11": "厚四指行時印文現，三十三者爪如赤銅色",
    "T16n0669_002:0475a12": "高薄圓潤，三十四者膝骨堅著圓好，三十五",
    "T16n0669_002:0475a13": "者指文莊嚴，三十六者脈理深，三十七者手",
    "T16n0669_002:0475a14": "文明直，三十八者手文長，三十九者手文不",
    "T16n0669_002:0475a15": "斷，四十者手足如意，四十一者手足赤白",
    "T16n0669_002:0475a16": "如蓮華色，四十二者孔門相具，四十三者",
    "T16n0669_002:0475a17": "步無廣狹，四十四者腰圓大，四十五者腹不",
    "T16n0669_002:0475a18": "現，四十六者齊文如盤蛇右轉圓深，四十",
    "T16n0669_002:0475a19": "七者毛色青紅如孔雀項，四十八者毛潔淨，",
    "T16n0669_002:0475a20": "四十九者毛右旋，五十者口出無上香、身",
    "T16n0669_002:0475a21": "毛皆香氣，五十一者脣色赤潤如頻婆果，五",
    "T16n0669_002:0475a22": "十二者舌色赤，五十三者舌形薄，五十四者",
    "T16n0669_002:0475a23": "一切樂觀，五十五者隨眾生意和悅與語，五",
    "T16n0669_002:0475a24": "十六者於一切處無非善語，五十七者先與",
    "T16n0669_002:0475a25": "語，五十八者隨眾音聲不過不減，五十九者",
    "T16n0669_002:0475a26": "隨眾語言而為說法，六十者說法不著，六十",
    "T16n0669_002:0475a27": "一者等視眾生，六十二者先見後作，六十三",
    "T16n0669_002:0475a28": "者發一音報眾聲，六十四者次第有因緣說",
    "T16n0669_002:0475a29": "法，六十五者一切眾生眼不能盡觀相，六",
    "T16n0669_002:0475b01": "十六者觀無厭足，六十七者一切聲分具足，",
    "T16n0669_002:0475b02": "六十八者善事顯現，六十九者剛強眾生見",
    "T16n0669_002:0475b03": "即調善、怖畏眾生便得安樂，七十者音聲",
    "T16n0669_002:0475b04": "明淨，七十一者身不傾動，七十二者身分大，",
    "T16n0669_002:0475b05": "七十三者其身長，七十四者身不染著，七十",
    "T16n0669_002:0475b06": "五者遍身光各一丈，七十六者光照身而行，",
    "T16n0669_002:0475b07": "七十七者其身淨潔，七十八者髮螺不亂其",
    "T16n0669_002:0475b08": "髮長好、髮色光潤猶妙青珠，七十九者手",
    "T16n0669_002:0475b09": "足滿，八十者手足有德相。阿難！是名如來八",
    "T16n0669_002:0475b10": "十種好莊嚴佛身。",
    "T16n0669_002:0475b11": "「阿難！如來有十力，何者為十？一者處非處智",
    "T16n0669_002:0475b12": "力、二者隨業智力、三者定類智力、四者根",
    "T16n0669_002:0475b13": "品智力、五者欲樂智力、六者性類智力、七",
    "T16n0669_002:0475b14": "者至一切處智力、八者宿生智力、九者",
    "T16n0669_002:0475b15": "死生智力、十者漏盡智力。因此智力，如來",
    "T16n0669_002:0475b16": "顯說最大勝處，轉於無上清淨梵輪，於大眾",
    "T16n0669_002:0475b17": "中正師子吼。",
    "T16n0669_002:0475b18": "「阿難！如來有四種無畏：一一切智無畏、二",
    "T16n0669_002:0475b19": "漏盡無畏、三說障道無畏、四說盡苦道無",
    "T16n0669_002:0475b20": "畏。「阿難！如來有三種念處：一者正行正念、",
    "T16n0669_002:0475b21": "二者邪行正念、三者雜行正念。阿難！如來又",
    "T16n0669_002:0475b22": "有大悲之法。「阿難！如來有十八不共法：一",
    "T16n0669_002:0475b23": "身無過、二口無過、三意無過、四無不定心、五",
    "T16n0669_002:0475b24": "無異相執、六無非知捨、七無欲樂無減失、",
    "T16n0669_002:0475b25": "八無正精進無減失、九無念無減失、十無智",
    "T16n0669_002:0475b26": "無減失。十一解脫無減、十二解脫知見無",
    "T16n0669_002:0475b27": "減、十三身隨智慧行、十四口隨智慧行、十",
    "T16n0669_002:0475b28": "五意隨智慧行、十六窮過去智圓滿、十七",
    "T16n0669_002:0475b29": "窮現在智圓滿、十八窮未來智圓滿。「阿難！",
    "T16n0669_002:0475c01": "如來獨得如意自在捷疾神通，如來獨得無",
    "T16n0669_002:0475c02": "有邊際變化神通，如來獨得無量無盡聖神",
    "T16n0669_002:0475c03": "通處，如來獨得心自在法，如來獨得自在無",
    "T16n0669_002:0475c04": "邊知他心通，如來獨得自在無閡天耳神",
    "T16n0669_002:0475c05": "通，如來獨得知無色界眾生種別，如來獨得",
    "T16n0669_002:0475c06": "通達聖眾般涅槃後，如來獨得智慧明了有",
    "T16n0669_002:0475c07": "不定答，如來獨得大波羅蜜善能答問，如",
    "T16n0669_002:0475c08": "來獨得分別說法無有過失，如來獨得開化",
    "T16n0669_002:0475c09": "眾生無有空過，如來獨得第一導首，如來",
    "T16n0669_002:0475c10": "獨得不可害滅，如來獨得金剛三昧，如來獨",
    "T16n0669_002:0475c11": "得一切諸法非色非心心不相應如來至知，",
    "T16n0669_002:0475c12": "如來獨得無閡解脫，如來獨得三不護法，",
    "T16n0669_002:0475c13": "如來獨得斷滅習氣，如來獨得一切種智，如",
    "T16n0669_002:0475c14": "來獨得金剛聚身，如來獨得未曾作意一切",
    "T16n0669_002:0475c15": "事成，如來獨得一切諸相與處相應明淨具",
    "T16n0669_002:0475c16": "足，如來獨得所授記莂無有不定，如來獨",
    "T16n0669_002:0475c17": "得於勝負心佛不許可不得見佛，如來獨得",
    "T16n0669_002:0475c18": "轉一切種勝妙法輪，如來獨得荷負眾生能",
    "T16n0669_002:0475c19": "捨重擔，如來獨得入般涅槃復更起心，如來",
    "T16n0669_002:0475c20": "獨得修因圓滿無餘，如來獨得至果圓滿無",
    "T16n0669_002:0475c21": "餘，如來獨得利益他事圓滿無餘，如來獨得",
    "T16n0669_002:0475c22": "辯才無盡，如來獨得說一切法悉皆如理。「阿",
    "T16n0669_002:0475c23": "難！如來功德略說有六種：一者具足、二者",
    "T16n0669_002:0475c24": "無垢、三者不動、四者無閡、五者利他、六者",
    "T16n0669_002:0475c25": "自在巧能。阿難！云何如來為功德不可思議？",
    "T16n0669_002:0475c26": "一切如來恒河沙劫無邊功德，在於惑地及",
    "T16n0669_002:0475c27": "於淨地，相攝相應未曾相離，無垢無淨不可",
    "T16n0669_002:0475c28": "思議。",
    "T16n0669_002:0475c29": "5 如來事品(下)無上依經如來事品第五",
    "T16n0669_002:0476a01": "「阿難！如來事有十八，如來無比最妙最上無",
    "T16n0669_002:0476a02": "有及者，令諸眾生起奇特心恭敬供養，此第",
    "T16n0669_002:0476a03": "一事。因三十二相、八十種好而得成就，如來",
    "T16n0669_002:0476a04": "如理通達因果。若沙門婆羅門說無因果、說",
    "T16n0669_002:0476a05": "不平等因果之法，我即制伏令墮負處；此第",
    "T16n0669_002:0476a06": "二事。因是處非處智力得成，如來知見自業",
    "T16n0669_002:0476a07": "自受，無有自作他受果者。若沙門婆羅門",
    "T16n0669_002:0476a08": "邪說邪教度業度受，便能制伏令墮負處；",
    "T16n0669_002:0476a09": "此第三事。因業類智力得成，如來教化顯",
    "T16n0669_002:0476a10": "三種輪：一者神通輪，二者記心輪，三者示",
    "T16n0669_002:0476a11": "教輪，訓導弟子以成聖眾。若沙門婆羅門，",
    "T16n0669_002:0476a12": "有勝負心說違逆法對治正典，便能制伏令",
    "T16n0669_002:0476a13": "墮負處；此第四事。因禪定智力得成，如",
    "T16n0669_002:0476a14": "來了達上中下根如理為說，令其下種成",
    "T16n0669_002:0476a15": "熟解脫，此第五事。因根種智力得成，如來",
    "T16n0669_002:0476a16": "知見三品眾生邪正欲樂，如實見已拔斷",
    "T16n0669_002:0476a17": "惡欲增長善欲，此第六事。因欲樂智力得",
    "T16n0669_002:0476a18": "成，如來觀知眾生三種：一者麁，二者中，",
    "T16n0669_002:0476a19": "三者妙，令此三人如理得入種種法門，此第",
    "T16n0669_002:0476a20": "七事。因性界智力得成，如來明見出離道法",
    "T16n0669_002:0476a21": "得解脫果，障閡道法得生死果，令滅障閡道",
    "T16n0669_002:0476a22": "修出離道，此第八事。因至一切處智力得成，",
    "T16n0669_002:0476a23": "如來明了見宿命事說過去事，為令眾生起",
    "T16n0669_002:0476a24": "厭畏心。若執常見沙門婆羅門，便能制伏",
    "T16n0669_002:0476a25": "令墮負處；此第九事。因宿生智力得成，如",
    "T16n0669_002:0476a26": "來明見一切眾生死此生彼如理受記。若執",
    "T16n0669_002:0476a27": "斷見沙門婆羅門，便能制伏令墮負處；此",
    "T16n0669_002:0476a28": "第十事。因生死智力得成，如來自知解脫通",
    "T16n0669_002:0476a29": "達無閡。若增上慢沙門婆羅門，未得羅漢謂",
    "T16n0669_002:0476b01": "言已得，即能制伏令墮負處；此第十一事。",
    "T16n0669_002:0476b02": "因漏盡智力得成，如來為利益事最上善巧，",
    "T16n0669_002:0476b03": "若有人問如來十力，如實答難除決彼疑，能",
    "T16n0669_002:0476b04": "立自正說，能破他邪說，此第十二事。因四",
    "T16n0669_002:0476b05": "無畏得成，如來正教，有能修者，有不修者，",
    "T16n0669_002:0476b06": "亦修不修者，如來於此三人無染濁心，此",
    "T16n0669_002:0476b07": "第十三事。因三念處得成，如來佛眼晝夜",
    "T16n0669_002:0476b08": "恒觀一切眾生在勝負處救護濟拔，此第十",
    "T16n0669_002:0476b09": "四事。因大悲得成，如來如說而行，能行能",
    "T16n0669_002:0476b10": "說，此第十五事。因三不護法得成，如來於",
    "T16n0669_002:0476b11": "諸眾生為利益事，悉皆圓滿無有損減，此第",
    "T16n0669_002:0476b12": "十六事。因念無忘失得成，如來四威儀中，",
    "T16n0669_002:0476b13": "隨從於理無有失誤，此第十七事。因滅除習",
    "T16n0669_002:0476b14": "氣得成，如來觀三種法：一者行法得利，二",
    "T16n0669_002:0476b15": "者行法減損，三者行法亦利亦損，離餘二",
    "T16n0669_002:0476b16": "法，如來宣說得利益行，此第十八事，因一",
    "T16n0669_002:0476b17": "切種智及諸不共法得成。阿難！如是等如",
    "T16n0669_002:0476b18": "來事，汝應知！",
    "T16n0669_002:0476b19": "「阿難！云何如來為事不可思議？阿難！諸如",
    "T16n0669_002:0476b20": "來事無數無量，世間眾生不能覺知，雖依語",
    "T16n0669_002:0476b21": "言不能顯現，不可示人令他悟解，一切佛",
    "T16n0669_002:0476b22": "土處無所閡，一切如來隨順平等，過於",
    "T16n0669_002:0476b23": "意境無分別相，猶如虛空無有分別，與法界",
    "T16n0669_002:0476b24": "相稱故。諸善男子！是故佛說如來之事不",
    "T16n0669_002:0476b25": "可思議，行遍一切處，一切處無失，隨行三世",
    "T16n0669_002:0476b26": "處，不滅三寶性，如來住是事中，如來身相不",
    "T16n0669_002:0476b27": "捨虛空性，一切佛土顯現自身，如來言說",
    "T16n0669_002:0476b28": "非音聲性，同其類音而說正法，如來不取心",
    "T16n0669_002:0476b29": "為境界，諸眾生心根性欲樂皆悉通達。阿難！",
    "T16n0669_002:0476c01": "是名如來為事不可思議。」佛說此經已，是",
    "T16n0669_002:0476c02": "此大會中七萬五千菩薩摩訶薩即得證見圓",
    "T16n0669_002:0476c03": "滿法身，復有七萬五千菩薩摩訶薩即得大",
    "T16n0669_002:0476c04": "乘妙光三昧，復有七萬五千菩薩摩訶薩於",
    "T16n0669_002:0476c05": "一切法得無生忍，無數阿僧祇眾生於無上",
    "T16n0669_002:0476c06": "菩提起不退心，無量阿僧祇眾生遠塵離垢",
    "T16n0669_002:0476c07": "得法眼淨，復有無量眾生得增上果。",
    "T16n0669_002:0476c08": "6 讚歎品(下)無上依經讚歎品第六",
    "T16n0669_002:0476c09": "爾時，阿難於眾會中聞佛說已，歡喜踊躍得",
    "T16n0669_002:0476c10": "未曾有，從坐而起偏袒右肩，右膝著地頂禮",
    "T16n0669_002:0476c11": "佛足，恭敬合掌瞻仰尊顏以清淨心，說偈讚",
    "T16n0669_002:0476c12": "歎：",
    "T16n0669_002:0476c13": "「於諸三世眾生中，　　如來最尊無譬類，",
    "T16n0669_002:0476c14": "於人法處無等等，　　是故平等等一切。",
    "T16n0669_002:0476c15": "所應伏滅悉永除，　　所應知法悉通達，",
    "T16n0669_002:0476c16": "為智為勝極第一，　　惟佛世尊更非餘。",
    "T16n0669_002:0476c17": "有力不怖是實語，　　如來有力無畏故，",
    "T16n0669_002:0476c18": "世尊大能不損他，　　即是難思希有事。",
    "T16n0669_002:0476c19": "善巧方便化眾生，　　非是險惡心迷醉，",
    "T16n0669_002:0476c20": "眾生邪慢自矜高，　　世尊折伏令除捨。",
    "T16n0669_002:0476c21": "若人有力能勝他，　　謂是世間成口過，",
    "T16n0669_002:0476c22": "若指如來最極尊，　　此語至真無虛失。",
    "T16n0669_002:0476c23": "若人依理正問難，　　無有能使如來屈，",
    "T16n0669_002:0476c24": "如來難伏無闕短，　　將導眾生至樂處。",
    "T16n0669_002:0476c25": "四種清淨無過失，　　此四清淨故不護，",
    "T16n0669_002:0476c26": "具足四辯無窮說，　　法味充溢飽眾生。",
    "T16n0669_002:0476c27": "一切法處智無閡，　　一切念處無減失，",
    "T16n0669_002:0476c28": "於諸眾生等大悲，　　於諸世法心不染。",
    "T16n0669_002:0476c29": "通達一切根欲性，　　已度一切教化法，",
    "T16n0669_002:0477a01": "煩惱品品差別類，　　敷演種種對治門。",
    "T16n0669_002:0477a02": "世尊說法最第一，　　凡夫值佛不開解，",
    "T16n0669_002:0477a03": "無明惑闇所覆蓋，　　是等極難不可度。",
    "T16n0669_002:0477a04": "世尊名聞令渴仰，　　見佛令人喜無窮，",
    "T16n0669_002:0477a05": "佛語能使心清淨，　　大師正教脫生死。",
    "T16n0669_002:0477a06": "歎佛能除不吉祥，　　憶佛令心恒喜樂，",
    "T16n0669_002:0477a07": "覓佛即生大般若，　　解佛便得成種智。",
    "T16n0669_002:0477a08": "如來因戒淨無垢，　　如來因定意澄清，",
    "T16n0669_002:0477a09": "如來因智不可動，　　如來法海滿甘露。",
    "T16n0669_002:0477a10": "眾生惛睡佛獨悟，　　遍視眾生根性欲，",
    "T16n0669_002:0477a11": "眾生放逸如來不，　　一切眾生平等視。",
    "T16n0669_002:0477a12": "破結賊法佛已說，　　魔王幻化佛已除，",
    "T16n0669_002:0477a13": "已示生死是過失，　　已明彼方無畏處。",
    "T16n0669_002:0477a14": "若法可度令他得，　　猶如世尊行大悲，",
    "T16n0669_002:0477a15": "提婆達多為最上，　　一切眾生施菩提。",
    "T16n0669_002:0477a16": "我今不能見正行，　　修此持報世尊恩，",
    "T16n0669_002:0477a17": "若人已到無餘滅，　　此人猶未報佛恩。",
    "T16n0669_002:0477a18": "若人能行佛正行，　　是人唯修自利法，",
    "T16n0669_002:0477a19": "世尊疲極為眾生，　　無上深恩云何報？",
    "T16n0669_002:0477a20": "世尊宣說真自法，　　令人自行教化他，",
    "T16n0669_002:0477a21": "若使如來不出世，　　惟有苦受逼其身。",
    "T16n0669_002:0477a22": "一切世間惟惡道，　　但聞叫喚大音聲，",
    "T16n0669_002:0477a23": "六道受苦悉無異，　　皆因煩惱所纏裹。",
    "T16n0669_002:0477a24": "世尊為解眾生結，　　久受大悲之繫縛，",
    "T16n0669_002:0477a25": "世尊無上大福田，　　能依佛行正行者，",
    "T16n0669_002:0477a26": "如我不見善寶窮，　　若行惡行亦如是。",
    "T16n0669_002:0477a27": "於佛若起悠悠心，　　此等眾生墮負地，",
    "T16n0669_002:0477a28": "忽於世尊起怨諍，　　永處黑闇復何疑。",
    "T16n0669_002:0477a29": "猶如大師識自身，　　相似大師亦能識，",
    "T16n0669_002:0477b01": "餘人不能如此識，　　我今遍禮十方尊。",
    "T16n0669_002:0477b02": "一切功德智力等，　　世尊示現及法身，",
    "T16n0669_002:0477b03": "大悲欲使眾生識，　　是故我今頭面禮。",
    "T16n0669_002:0477b04": "妙色好香視無厭，　　眾相圓滿超諸色，",
    "T16n0669_002:0477b05": "三時開敷甚可愛，　　如是佛華我頂禮。",
    "T16n0669_002:0477b06": "世尊善識無上處，　　一切險難皆出離，",
    "T16n0669_002:0477b07": "無迹無聚無虛假，　　我今頂禮兩足尊。",
    "T16n0669_002:0477b08": "世尊洗濯諸垢污，　　住於正法功德水，",
    "T16n0669_002:0477b09": "從本已來內外淨，　　我今頂禮真淨身。",
    "T16n0669_002:0477b10": "世尊善法自具足，　　常能為眾作益厚，",
    "T16n0669_002:0477b11": "廣雨甘露飽眾生，　　我今頂禮能利他。",
    "T16n0669_002:0477b12": "世間所敬最勝人，　　此人猶故恭敬佛，",
    "T16n0669_002:0477b13": "眾惡斷盡善圓滿，　　我今頂禮最勝尊。",
    "T16n0669_002:0477b14": "無一方便不修學，　　為愍眾生欲拔濟，",
    "T16n0669_002:0477b15": "令度生死險難埳，　　我今頂禮世歸依。",
    "T16n0669_002:0477b16": "頂禮無喻妙色身，　　頂禮能說甘露法，",
    "T16n0669_002:0477b17": "頂禮清淨離垢智，　　頂禮一切功德林。」",
    "T16n0669_002:0477b18": "7 囑累品(下)無上依經囑累品第七",
    "T16n0669_002:0477b19": "佛告阿難：「汝可受持此正法門。」爾時阿難長",
    "T16n0669_002:0477b20": "跪白佛：「我今從佛聞此深法，得未曾有，頂戴",
    "T16n0669_002:0477b21": "奉持。世尊！當何名此經？云何受持？」佛言：「阿",
    "T16n0669_002:0477b22": "難！此經名『無上依』，亦名『未曾有』，亦名『攝善",
    "T16n0669_002:0477b23": "法』，亦名『清淨行』，亦名『行究竟』。阿難！有十",
    "T16n0669_002:0477b24": "種法受持此經。何等為十？一者書寫、二者供",
    "T16n0669_002:0477b25": "養、三者傳流、四者諦聽、五者自讀、六者憶",
    "T16n0669_002:0477b26": "持、七者廣說、八者自誦、九者思惟、十者修",
    "T16n0669_002:0477b27": "行。阿難！此十種法能持此經，真功德聚無",
    "T16n0669_002:0477b28": "量無盡。阿難！譬如如意珠王所在之處，一",
    "T16n0669_002:0477b29": "切眾寶悉皆出現；持此經人亦復如是，一",
    "T16n0669_002:0477c01": "切善法皆悉得成。阿難！譬如一切樹林藥草，",
    "T16n0669_002:0477c02": "悉依於地而得生長；善法亦爾，皆因此經而",
    "T16n0669_002:0477c03": "得增長。阿難！譬如一切善法已生現生當生",
    "T16n0669_002:0477c04": "是不放逸之所攝持，不放逸行最為第一；若",
    "T16n0669_002:0477c05": "經說聲聞法，若經說緣覺法，若經說菩薩法，",
    "T16n0669_002:0477c06": "此經所攝最為第一。阿難！譬如轉輪聖王，若",
    "T16n0669_002:0477c07": "王在世七寶常隨；此經亦爾，若住於世，佛寶、",
    "T16n0669_002:0477c08": "法寶、僧寶種性相續不絕。阿難！汝可展轉廣",
    "T16n0669_002:0477c09": "為比丘、比丘尼、優婆塞、優婆夷，天、龍、夜叉、乾闥",
    "T16n0669_002:0477c10": "婆、阿修羅、迦樓羅、緊那羅、摩睺羅伽、人非人等，",
    "T16n0669_002:0477c11": "演說此經。何以故？欲令一切諸眾生類於如",
    "T16n0669_002:0477c12": "來處種善根故。」佛說此經已，阿難及大會",
    "T16n0669_002:0477c13": "菩薩摩訶薩，帝釋、梵眾、護世天等，聞佛所說",
    "T16n0669_002:0477c14": "希有法門，歡喜踊躍，信受奉行。",
    "T16n0669_002:0477c15": "佛說無上依經卷下"
}