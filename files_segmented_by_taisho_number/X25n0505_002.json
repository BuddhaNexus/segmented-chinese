{
    "X25n0505_002:0843a14": "金剛般若波羅蜜經心印疏卷下",
    "X25n0505_002:0843a15": "大清欽賜雲南法界寺講經廣陵沙門溥畹述",
    "X25n0505_002:0843a16": "△次明菩提無法正顯般若本體三。一正明菩提",
    "X25n0505_002:0843a17": "無法二。一當機躡問。",
    "X25n0505_002:0843a18": "爾時須菩提白佛言。世尊。善男子．善女人。發阿耨多",
    "X25n0505_002:0843a19": "羅三藐三菩提心。云何應住。云何降伏其心。",
    "X25n0505_002:0843a20": "此問初發菩提心也。良以欲發菩提心者。必先降",
    "X25n0505_002:0843a21": "伏妄想執著。而安住般若無住真心。方為穩當。設",
    "X25n0505_002:0843a22": "或不然。而此妄心。不能降伏。處處攀緣。頭頭染著。",
    "X25n0505_002:0843a23": "則與無住之理。有相乖角矣。是以世尊先答降伏。",
    "X25n0505_002:0843a24": "次明安住。意謂苟能安住無住。則妄想執著之心。",
    "X25n0505_002:0843b01": "不待降伏而自降伏矣。若然。則安心已竟。覺道可",
    "X25n0505_002:0843b02": "成耳。故前種種勘驗。展轉發揮離相無住之旨。尚",
    "X25n0505_002:0843b03": "未曾說菩提之心。是如何發。無上之道。是如何成。",
    "X25n0505_002:0843b04": "當機至此。蒙佛指示離相度生。無住行施。是未降",
    "X25n0505_002:0843b05": "者降矣。未住者住矣。然且不知阿耨菩提之心。果",
    "X25n0505_002:0843b06": "有所發。無所發耶。無上正覺之道。為有所成。無所",
    "X25n0505_002:0843b07": "成耶。是以興問。葢當機意謂向來請問善男子善",
    "X25n0505_002:0843b08": "女人。發菩提心。云何應住。云何降伏。蒙佛慈悲。已",
    "X25n0505_002:0843b09": "為開示住降之義。我已信解。但發心之義。尚未發",
    "X25n0505_002:0843b10": "明。伏望如來。不悋教言。再求伸釋。庶令而今而後。",
    "X25n0505_002:0843b11": "這般善信男女。於阿耨菩提之法。以便發心修證",
    "X25n0505_002:0843b12": "也。△二世尊直答三。一躡前住降無法。",
    "X25n0505_002:0843b13": "佛告須菩提。善男子．善女人。發阿耨多羅三藐三菩",
    "X25n0505_002:0843b14": "提心者。當生如是心。我應滅度一切眾生。滅度一切",
    "X25n0505_002:0843b15": "眾生已。而無有一眾生實滅度者。何以故。須菩提。若",
    "X25n0505_002:0843b16": "菩薩有我相．人相．眾生相．壽者相。即非菩薩。",
    "X25n0505_002:0843b17": "此躡前降住。為將答發心無法之端也。者之一字。",
    "X25n0505_002:0843b18": "即指發心人也。當生之生。即生發之生。是心者。承",
    "X25n0505_002:0843b19": "上指下。承上。則逆指前文無住行施。并應無所住",
    "X25n0505_002:0843b20": "而生其心。亦即應生無所住心之心也。葢佛意云。",
    "X25n0505_002:0843b21": "此理已明。何須再問。況我已說菩薩但應如所教",
    "X25n0505_002:0843b22": "住。而發心者。應發如是無住之心。即是菩提之心。",
    "X25n0505_002:0843b23": "是則住無所住。無住而住。方為真住。心既無住。法",
    "X25n0505_002:0843b24": "豈有實。而無住之法。是為如是。指下則降心之法。",
    "X25n0505_002:0843c01": "亦不過度生離相而已。須知此中正明菩薩上求",
    "X25n0505_002:0843c02": "下化之心也。若上之無住行施。乃上求也。此之離",
    "X25n0505_002:0843c03": "相度生。即下化也。經云。我應滅度一切眾生等。正",
    "X25n0505_002:0843c04": "下化之事也。我應二字。乃教其度生為己任也。何",
    "X25n0505_002:0843c05": "則。菩薩之道。利物為先。自雖未度。先度人者。菩薩",
    "X25n0505_002:0843c06": "發心。故云。我應滅度一切眾生。即前文當生如是",
    "X25n0505_002:0843c07": "心。我應滅度一切眾生等。言滅度一切已。已即盡",
    "X25n0505_002:0843c08": "也。正明菩薩度生時。必先了知生佛平等。一如無",
    "X25n0505_002:0843c09": "二。故度盡一切。而實無眾生得滅度者。何以故下。",
    "X25n0505_002:0843c10": "徵釋。以一切眾生俱涅槃相。不可更滅。一切眾生",
    "X25n0505_002:0843c11": "俱菩提相。不可復得。佛乃已證之眾生。生即在迷",
    "X25n0505_002:0843c12": "之諸佛。所以真如界內。絕生佛之假名。平等性中。",
    "X25n0505_002:0843c13": "無自他之形相。菩薩雖知平等實際。不受一塵。而",
    "X25n0505_002:0843c14": "不妨佛事門頭。不捨一法。以是義故。做出空花佛",
    "X25n0505_002:0843c15": "事。啟建水月道場。降退鏡裏魔軍。證得夢中佛果。",
    "X25n0505_002:0843c16": "是以諸佛時時度心內眾生。眾生時時成自性諸",
    "X25n0505_002:0843c17": "佛。故佛雖度盡眾生。而實無一生可度。不過示其",
    "X25n0505_002:0843c18": "本有。令復本覺而已。此如醫者之治目。但去其翳。",
    "X25n0505_002:0843c19": "非別與光明也。何以故下。乃徵出度生離相之義。",
    "X25n0505_002:0843c20": "謂何所以故。說滅度一切眾。而實無一生滅度者",
    "X25n0505_002:0843c21": "何故。以菩薩但萌一念能度之心。即有我相。彼為",
    "X25n0505_002:0843c22": "所度。即是人相。能所不忘。乃眾生相。躭著是法。為",
    "X25n0505_002:0843c23": "壽者相。若然。則與顛倒凡夫。有何異乎。故言即非",
    "X25n0505_002:0843c24": "菩薩。此正反顯度生菩薩。必達心佛眾生。三無差",
    "X25n0505_002:0844a01": "別。決離我等四相也。既能離相。則降心之法。亦不",
    "X25n0505_002:0844a02": "過如是而已矣。△二正明發心無法。",
    "X25n0505_002:0844a03": "所以者何。須菩提。實無有法。發阿耨多羅三藐三菩",
    "X25n0505_002:0844a04": "提心者。",
    "X25n0505_002:0844a05": "此方正答無法發心也。所以者何。乃釋上文一有",
    "X25n0505_002:0844a06": "我等四相。即非菩薩之義。意謂菩薩之所以稱菩",
    "X25n0505_002:0844a07": "薩者。乃覺有情也。所以上求覺道。下化有情。以能",
    "X25n0505_002:0844a08": "發菩提心。能化有情而得名也。然雖如是。要忘能",
    "X25n0505_002:0844a09": "所始得。須識平等真法界。佛不度眾生。設或不爾。",
    "X25n0505_002:0844a10": "則四相宛然。觸途成滯。故凡要發菩提心者。應知",
    "X25n0505_002:0844a11": "上無佛道可求。下無眾生可度。無佛可求。則不住",
    "X25n0505_002:0844a12": "聖解。無生可度。則不落凡情。由是聖凡情盡。人法",
    "X25n0505_002:0844a13": "雙忘。見到於此。名為發心。證到於此。名為證果。然",
    "X25n0505_002:0844a14": "為菩薩者。初發心時。既實無有法為發心。而證果",
    "X25n0505_002:0844a15": "覺時。則亦無有滅度眾生之法矣。故曰實無有法。",
    "X25n0505_002:0844a16": "發菩提心者。此中實無有法之無字。最為要緊。乃",
    "X25n0505_002:0844a17": "一經之宗眼。不可忽過。不惟無其有。亦且無其無。",
    "X25n0505_002:0844a18": "不但無有法。亦且無無法。若望前降心。則無心可",
    "X25n0505_002:0844a19": "降。住心。則無心可住。於現前。則菩提無法可發。設",
    "X25n0505_002:0844a20": "或望後。則得果無法。得記無法。轉釋無法。度生無",
    "X25n0505_002:0844a21": "法。嚴土無法。達我無法。以此觀之。通前徹後。一卷",
    "X25n0505_002:0844a22": "經文。結穴於此。唯一無字。消歸盡矣。所謂無凡無",
    "X25n0505_002:0844a23": "聖。無染無淨。無高無下。無虗無實。故云實無有能",
    "X25n0505_002:0844a24": "度所度。能施所施。能降所降。能住所住。苟能達此",
    "X25n0505_002:0844b01": "無法之法。方是菩薩發菩提心也。故後文云。通達",
    "X25n0505_002:0844b02": "無我法者。如來說名真是菩薩。良有味焉。言發者。",
    "X25n0505_002:0844b03": "謂顯發也。亦生發也。者之一字。乃指其人。即能發",
    "X25n0505_002:0844b04": "心者。以此心體原無一法。不過以無我無人。修一",
    "X25n0505_002:0844b05": "切善法。藉此以顯發耳。正謂無法而發。發而無法",
    "X25n0505_002:0844b06": "也。故知菩薩最初發心時。尚無有法。而至度生時。",
    "X25n0505_002:0844b07": "豈轉有法哉。嗟夫。善財若解如斯旨。焉向南詢五",
    "X25n0505_002:0844b08": "十三。△三分示因果無法二。一約果三。一得果無",
    "X25n0505_002:0844b09": "法。",
    "X25n0505_002:0844b10": "須菩提。於意云何。如來於然燈佛所。有法得阿耨多",
    "X25n0505_002:0844b11": "羅三藐三菩提不。不也。世尊。如我解佛所說義。佛於",
    "X25n0505_002:0844b12": "然燈佛所。無有法得阿耨多羅三藐三菩提。佛言。如",
    "X25n0505_002:0844b13": "是。如是。須菩提。實無有法。如來得阿耨多羅三藐三",
    "X25n0505_002:0844b14": "菩提。",
    "X25n0505_002:0844b15": "此佛引自為證。以實前說之不虗也。謂汝聞我說",
    "X25n0505_002:0844b16": "實無有法。發菩提心。於汝意地之下。是為云何曉",
    "X25n0505_002:0844b17": "解。還將謂有法發菩提耶。向下問辭。乃世尊用白",
    "X25n0505_002:0844b18": "拈手段。所謂避實擊虗。打草驚蛇也。何則。欲明菩",
    "X25n0505_002:0844b19": "薩無法發心之旨。遂將自己無法得果為問。正是",
    "X25n0505_002:0844b20": "勃鳩樹上鳴。意在蔴園裏。既知如來昔於然燈時。",
    "X25n0505_002:0844b21": "實無有法得果。則知菩薩今於釋迦處。亦無有法",
    "X25n0505_002:0844b22": "發心。故云如來於然燈所。有法得菩提不。此所重",
    "X25n0505_002:0844b23": "者。正在法字。且與前問然燈之事。言雖彷彿。意不",
    "X25n0505_002:0844b24": "雷同。彼曰於法有所得不。是知於法。義屬於他。是",
    "X25n0505_002:0844c01": "心外見。此之有法。義屬於自。乃內心之障。下以不",
    "X25n0505_002:0844c02": "之一字。而詰問者。正是要顯實無有法。發菩提心",
    "X25n0505_002:0844c03": "也。不意當機。果是具眼衲僧。妙契佛心。即對之曰。",
    "X25n0505_002:0844c04": "不也。此為問處分明答處親。雖然如是。須識當機",
    "X25n0505_002:0844c05": "言中影響。句裏春秋。非同向者之不也。不可不辯。",
    "X25n0505_002:0844c06": "葢空生意謂。發乃初心。其位屬因。得是後心。其位",
    "X25n0505_002:0844c07": "屬果。初既實無有法發心。後豈有法得果。是故以",
    "X25n0505_002:0844c08": "前解後。將後證前。決定其義。故曰不也。然如我解",
    "X25n0505_002:0844c09": "者。此又尊者轉身句子。足見其活潑處也。意謂若",
    "X25n0505_002:0844c10": "論如來現今成佛。由得菩提而來。似乎不可言無。",
    "X25n0505_002:0844c11": "但我解無法發心之義。以是推之。則又似乎無法",
    "X25n0505_002:0844c12": "得菩提矣。總之不肯硬作主張。故云如我解也。如",
    "X25n0505_002:0844c13": "來見其徘徊觀望。因為印證。決定其旨。免有猶豫。",
    "X25n0505_002:0844c14": "故曰如是。連言如是者。然之之辭。明其所解已當。",
    "X25n0505_002:0844c15": "不必躊蹰矣。何則。因聞無法以發心。而解無法得",
    "X25n0505_002:0844c16": "菩提。則始終如是。因果如是。毫釐不爽。真所謂發",
    "X25n0505_002:0844c17": "心究竟二不別矣。向下世尊恐伊首鼠。語仍兩可。",
    "X25n0505_002:0844c18": "故告之曰。須菩提。當知我如來得菩提時。實無有",
    "X25n0505_002:0844c19": "法。只此實之一字。乃是千金不易。決定之辭。正是",
    "X25n0505_002:0844c20": "山王可動。此字難更。實實在在無一法也。△二得",
    "X25n0505_002:0844c21": "記無法。",
    "X25n0505_002:0844c22": "須菩提。若有法如來得阿耨多羅三藐三菩提者。然",
    "X25n0505_002:0844c23": "燈佛則不與我授記。汝於來世。當得作佛。號釋迦牟",
    "X25n0505_002:0844c24": "尼。以實無有法得阿耨多羅三藐三菩提。是故然燈",
    "X25n0505_002:0845a01": "佛與我授記。作是言。汝於來世。當得作佛。號釋迦牟",
    "X25n0505_002:0845a02": "尼。",
    "X25n0505_002:0845a03": "此正反釋上文。以明得記所以。然我世尊。恐其眾",
    "X25n0505_002:0845a04": "生不能深信發心無法之旨。是以再拈本因。展轉",
    "X25n0505_002:0845a05": "伸示。故曰。若我有法得菩提者。則然燈佛必不與",
    "X25n0505_002:0845a06": "我授無生記云。此摩那婆。當得作佛。號釋迦牟尼",
    "X25n0505_002:0845a07": "矣。須知若有法得菩提。乃反說也。正顯此實無有",
    "X25n0505_002:0845a08": "法。得菩提耳。梵語釋迦。此云能仁。亦云能忍。設有",
    "X25n0505_002:0845a09": "法見。何名能忍。見相發心。何名能仁。梵語牟尼。此",
    "X25n0505_002:0845a10": "云寂默。若實有法。彼佛即傳。何記當來。然且彼與",
    "X25n0505_002:0845a11": "我受。三業皆動。何得名寂。若有所付。必有所囑。云",
    "X25n0505_002:0845a12": "何名默。是知能仁者。葢謂心性無邊。含容一切能",
    "X25n0505_002:0845a13": "忍者。以不見有少法生。亦不見有少法滅。所謂深",
    "X25n0505_002:0845a14": "契無生法忍者也。寂默者。乃是寂而常照。照而常",
    "X25n0505_002:0845a15": "寂。寂照互融。正為說時默。默時說。故說而無說。默",
    "X25n0505_002:0845a16": "亦非默。直至心行路絕。語言道斷。妙入無為。深達",
    "X25n0505_002:0845a17": "無法無非法之旨。方獲斯記。而得斯嘉號。真所謂",
    "X25n0505_002:0845a18": "名下無虗矣。以是義故。則知菩提非關發心而後",
    "X25n0505_002:0845a19": "有。亦非解脫而後得。佛果尚爾。因心亦然。則實無",
    "X25n0505_002:0845a20": "有法之義。斯可明矣。所謂金屑雖貴。落眼成塵。但",
    "X25n0505_002:0845a21": "有一法。則非平等真如。實際理體矣。△三轉釋無",
    "X25n0505_002:0845a22": "法二。一法釋二。一正釋無法。",
    "X25n0505_002:0845a23": "何以故。如來者。即諸法如義。若有人言。如來得阿耨",
    "X25n0505_002:0845a24": "多羅三藐三菩提。須菩提。實無有法。佛得阿耨多羅",
    "X25n0505_002:0845b01": "三藐三菩提。",
    "X25n0505_002:0845b02": "此轉釋上文得記無法的所以。此何以故下。徵釋。",
    "X25n0505_002:0845b03": "謂何所以故。定要實無有法。方纔得記。聻。葢然燈",
    "X25n0505_002:0845b04": "記我名佛。是法身第九號。記我名如來。是法身第",
    "X25n0505_002:0845b05": "一號。然法身之外。別無一法。名為如來。言如來者。",
    "X25n0505_002:0845b06": "即諸法如義。此正老漢自稱而自釋。真所謂憐兒",
    "X25n0505_002:0845b07": "不覺醜也。諸法如義者。即陰處界等。諸有為法之",
    "X25n0505_002:0845b08": "真如義也。佛證此理。名曰如來。然此一名。通乎凡",
    "X25n0505_002:0845b09": "聖。但眾生妄想執著。葢覆真如。名為如去。須知去",
    "X25n0505_002:0845b10": "而未去也。諸佛以離相無住之智。徹證真如。名為",
    "X25n0505_002:0845b11": "如來。應知來而無來也。故知其如本不來。來自如",
    "X25n0505_002:0845b12": "矣。正謂開池不造月。池成月自來。良以一切眾生。",
    "X25n0505_002:0845b13": "來而不如。出世小聖。如而不來。即權位菩薩。雖如",
    "X25n0505_002:0845b14": "而未能盡如。縱來亦未能盡來。唯佛與佛。方能盡",
    "X25n0505_002:0845b15": "如盡來耳。盡如。則盡真如際。盡來。則空有情界。由",
    "X25n0505_002:0845b16": "是義故。方名如來。此從真如實際中來。即諸法之",
    "X25n0505_002:0845b17": "如義也。若有人言下。謂有世人。不知如來之名。是",
    "X25n0505_002:0845b18": "諸法中真如之義。將謂別有一法。得菩提者。始名",
    "X25n0505_002:0845b19": "如來。若是。則差之毫釐。失之千里。非知如來之義",
    "X25n0505_002:0845b20": "者。以如來乃從諸法如義中來。則一切時。一切處",
    "X25n0505_002:0845b21": "無不是如。無不是來。所謂如不住如。無往而弗如。",
    "X25n0505_002:0845b22": "來亦無來。無來而不來。是則事事皆如。法法具來。",
    "X25n0505_002:0845b23": "而然燈佛安得有法可與。然我亦焉能有法可得。",
    "X25n0505_002:0845b24": "故曰。須菩提。實無有法。得菩提也。此中所重。正在",
    "X25n0505_002:0845c01": "得字。所謂無上正等正覺者。即真如之異名也。乃",
    "X25n0505_002:0845c02": "人人本具。設或了得平等真如則事事物物。無欠",
    "X25n0505_002:0845c03": "無餘。無所缺少。無可加添。故曰無上。識取此理。因",
    "X25n0505_002:0845c04": "地幻修。果中幻證。頭頭總是。物物全彰。稱之正等。",
    "X25n0505_002:0845c05": "苟能了悟真如。頓空四相。徹證三空。似蓮花開。如",
    "X25n0505_002:0845c06": "睡夢覺。即名正覺。非真如外。別有此無上正等正",
    "X25n0505_002:0845c07": "覺之可得也。故佛決之曰。實無有法得菩提也。△",
    "X25n0505_002:0845c08": "二釋法非法。",
    "X25n0505_002:0845c09": "須菩提。如來所得阿耨多羅三藐三菩提。於是中無",
    "X25n0505_002:0845c10": "實無虗。是故如來說一切法。皆是佛法。須菩提。所言",
    "X25n0505_002:0845c11": "一切法者。即非一切法。是故名一切法。",
    "X25n0505_002:0845c12": "此雙釋上文以無實無虗釋無記莂中。而得記別",
    "X25n0505_002:0845c13": "也。以一切法皆是佛法。釋諸法如義也。故云須菩",
    "X25n0505_002:0845c14": "提。如來所得阿耨菩提之法。即心佛眾生。三無差",
    "X25n0505_002:0845c15": "別之理。於是之中。無欠無餘。所謂在聖不增。處凡",
    "X25n0505_002:0845c16": "不減。平等真如。實相妙法。不可以色相見。不可以",
    "X25n0505_002:0845c17": "言說求。故曰無實。此上文所以言實無有法。以有",
    "X25n0505_002:0845c18": "法不得記者此也。然亦不異色相外。別有平等真",
    "X25n0505_002:0845c19": "如。不離語言外。別有實相妙理。故曰無虗。此上文",
    "X25n0505_002:0845c20": "所以言是故然燈佛與我授記。作是言。汝於來世。",
    "X25n0505_002:0845c21": "當得作佛。號釋迦牟尼。以無法而得記者。此也。是",
    "X25n0505_002:0845c22": "故二字。躡上如來說一切法者。即陰處界等。世間",
    "X25n0505_002:0845c23": "之法。皆是佛法者。謂即如義故。此正釋如來者。即",
    "X25n0505_002:0845c24": "諸法之如義也。即楞嚴云。如是五陰。六入。從十二",
    "X25n0505_002:0846a01": "處。至十八界。皆如來藏。妙真如性。須菩提所言下。",
    "X25n0505_002:0846a02": "結成無實無虗之義。葢說一切法者。無非為一切",
    "X25n0505_002:0846a03": "心。心即是法。法即是心。是故如來稱性而談。一切",
    "X25n0505_002:0846a04": "世間山河大地。草木叢林。松直棘曲。鵠白烏玄。皆",
    "X25n0505_002:0846a05": "真如心中。自性佛法。故法華云。資生業等。皆順正",
    "X25n0505_002:0846a06": "法者是也。所謂無明實性即佛性。幻化空身即法",
    "X25n0505_002:0846a07": "身。則無一法而非真如。正是世諦語言皆合道。誰",
    "X25n0505_002:0846a08": "家絃管不傳心。故佛依俗諦而言一切法也。即非",
    "X25n0505_002:0846a09": "者。正是不可執一切法皆是真如佛法也。若謂法",
    "X25n0505_002:0846a10": "皆佛法。即爾目前一一指陳。法法之中何者為佛。",
    "X25n0505_002:0846a11": "那是真如。以一切諸法。體性空寂。本來無有世界",
    "X25n0505_002:0846a12": "眾生。故云即非一切法。此佛依真諦而說也。是故",
    "X25n0505_002:0846a13": "等。正明一切法皆是佛法。所謂染淨聖凡。情與無",
    "X25n0505_002:0846a14": "情。世出世間。一切諸法。無非佛法。正是青青翠竹。",
    "X25n0505_002:0846a15": "鬱鬱黃花。高高之山。溶溶之水。無一法而非真如",
    "X25n0505_002:0846a16": "佛法也。此依即俗即真。中道第一義諦而說也。固",
    "X25n0505_002:0846a17": "知一切非一切。則無實矣。一切即一切。則無虗也",
    "X25n0505_002:0846a18": "明矣。亦說佛於然燈佛所。無有法得。故曰無實。由",
    "X25n0505_002:0846a19": "無所得。而今日得以成佛。名釋迦牟尼。此所以為",
    "X25n0505_002:0846a20": "無虗也。△二喻釋。",
    "X25n0505_002:0846a21": "須菩提。譬如人身長大。須菩提言。世尊。如來說人身",
    "X25n0505_002:0846a22": "長大。即為非大身。是名大身。",
    "X25n0505_002:0846a23": "此以喻結法也。前文以須彌大身。喻結應無所住。",
    "X25n0505_002:0846a24": "而生其心。此復以非身大身。喻即非一切法。是名",
    "X25n0505_002:0846b01": "一切法。以結實無有法。發菩提心也。葢佛說譬如",
    "X25n0505_002:0846b02": "人身長大。配上文所言一切法喻真如法身。徧在",
    "X25n0505_002:0846b03": "俗諦。具無量功德名大。乃相大也。須菩提言。世尊。",
    "X25n0505_002:0846b04": "如來說人身長大。即為非大身。配上文即非一切",
    "X25n0505_002:0846b05": "法。喻真如法身。離一切障。獨居真諦名大。為用大",
    "X25n0505_002:0846b06": "也。是名大身。配上文是名一切法。喻真如法身。即",
    "X25n0505_002:0846b07": "俗即真。有相有用。名為妙大。是體大也。故論云。非",
    "X25n0505_002:0846b08": "身者。無有諸相。是名大身者。有真如體。名妙大身。",
    "X25n0505_002:0846b09": "問。經文纔舉譬如人身長大。佛言似尚未竟。當機",
    "X25n0505_002:0846b10": "何得平空攔住言。世尊。如來說人身長大。即為非",
    "X25n0505_002:0846b11": "大身。是名大身。若是。則當機豈不鹵莽乎。答。查餘",
    "X25n0505_002:0846b12": "五譯。文勢皆然。審其所以。知非當機答辭。乃佛拈",
    "X25n0505_002:0846b13": "前無住章中。當機已解之文。為此中結證之辭。如",
    "X25n0505_002:0846b14": "曰。我說一切法。即非一切法。是名一切法。以明真",
    "X25n0505_002:0846b15": "如法身。非大為大。曾對汝說譬如人身長大。汝須",
    "X25n0505_002:0846b16": "菩提言。如來說人身長大。即為非大身。是名大身。",
    "X25n0505_002:0846b17": "汝既知前無住為大。應亦知此無法為大。更復何",
    "X25n0505_002:0846b18": "疑。此正喻結實無有法也。△二約因三。一明度生",
    "X25n0505_002:0846b19": "無法。",
    "X25n0505_002:0846b20": "須菩提。菩薩亦如是。若作是言。我當滅度無量眾生。",
    "X25n0505_002:0846b21": "即不名菩薩。何以故。須菩提。實無有法。名為菩薩。是",
    "X25n0505_002:0846b22": "故佛諸一切法。無我．無人．無眾生．無壽者。",
    "X25n0505_002:0846b23": "此示實無有法。名為菩薩。應前當生如是心也。由",
    "X25n0505_002:0846b24": "上如來引己於然燈佛時。實無有法發菩提心者。",
    "X25n0505_002:0846c01": "為菩薩作則。故茲特示云。菩薩亦復如是。設作一",
    "X25n0505_002:0846c02": "念。我能度生。則非菩薩。何則。以其有生可度。則能",
    "X25n0505_002:0846c03": "所不忘。四相宛爾。何得名之為菩薩。故云即非菩",
    "X25n0505_002:0846c04": "薩。然則如何方為菩薩。聻。須菩提。應當了知。若據",
    "X25n0505_002:0846c05": "實而言。須破三執。證三空。了諸法如幻。全一平等",
    "X25n0505_002:0846c06": "真如。實相妙體。除此之外。實無別有之法。方得名",
    "X25n0505_002:0846c07": "之為菩薩也。以是義故。佛說一切法。既一切法皆",
    "X25n0505_002:0846c08": "是佛法。則無復四相矣。故云是故一切法。無我人",
    "X25n0505_002:0846c09": "等相。以我人等無故。則能所俱空。並其俱空亦空。",
    "X25n0505_002:0846c10": "實無一法當情。則菩薩雖終日度。而無一生之可",
    "X25n0505_002:0846c11": "度。雖終日說。而無一法之可說者此也。斯正菩薩",
    "X25n0505_002:0846c12": "度而無度。無度而度也。△二明嚴土無法。",
    "X25n0505_002:0846c13": "須菩提。若菩薩作是言。我當莊嚴佛土。是不名菩薩。",
    "X25n0505_002:0846c14": "何以故。如來說莊嚴佛土者。即非莊嚴。是名莊嚴。",
    "X25n0505_002:0846c15": "此示真如自性。法身地上。亦無所嚴之土。故言須",
    "X25n0505_002:0846c16": "菩提。若使上求下化菩薩。凡萌一念能所。謂我能",
    "X25n0505_002:0846c17": "莊嚴佛土。是自誇其德。自伐其功。即為三輪不泯。",
    "X25n0505_002:0846c18": "四相全具。何得謂之上求大覺。下化有情之菩薩",
    "X25n0505_002:0846c19": "哉。故言即非菩薩也。何以故徵釋。謂既真如自性。",
    "X25n0505_002:0846c20": "菩提法身。不可以言莊嚴。何所以故。如來尋常又",
    "X25n0505_002:0846c21": "教菩薩修六度。化眾生。莊嚴佛土耶。以尋常教莊",
    "X25n0505_002:0846c22": "嚴者。乃就俗諦明真如法身有莊嚴也。今日說即",
    "X25n0505_002:0846c23": "非莊嚴者。是就真諦說真如法身。本來清淨。猶若",
    "X25n0505_002:0846c24": "太虗。若欲莊嚴。即是為混沌以開竅。代虗空而畫",
    "X25n0505_002:0847a01": "眉。可謂無事生事矣。須知心淨土淨。將甚莊嚴。故",
    "X25n0505_002:0847a02": "說即非莊嚴。此明當體全空也。是名者。乃就勝義",
    "X25n0505_002:0847a03": "第一義諦。明真如法身。不落有無。遠離凡聖。雖無",
    "X25n0505_002:0847a04": "莊嚴。然亦不廢莊嚴。故云是名莊嚴。是於無莊嚴",
    "X25n0505_002:0847a05": "中。而說莊嚴也。正教菩薩以遊戲神通。淨佛國土。",
    "X25n0505_002:0847a06": "成就眾生耳。△三明達我無法。",
    "X25n0505_002:0847a07": "須菩提。若菩薩通達無我．法者。如來說名真是菩薩。",
    "X25n0505_002:0847a08": "此結菩薩實無有法也。正謂度生莊嚴。展轉推窮。",
    "X25n0505_002:0847a09": "實無有法。然則須菩提。凡言有生可度。有土可嚴。",
    "X25n0505_002:0847a10": "即不名菩薩者何也。以能通達無我法者。方是菩",
    "X25n0505_002:0847a11": "薩。設言有生能度。則不達眾生性空。若云有土可",
    "X25n0505_002:0847a12": "嚴。是不達諸法性空。是則三執具而三空隱。安得",
    "X25n0505_002:0847a13": "謂之菩薩。故云即不名也。今既於此通得眾生性",
    "X25n0505_002:0847a14": "空。自無我執。達得諸法性空。自無法非法執。是三",
    "X25n0505_002:0847a15": "執破而三空顯。故如來說真是菩薩。此中經文。應",
    "X25n0505_002:0847a16": "云。通達無我無法。其義始足。以秦譯尚減。略一無",
    "X25n0505_002:0847a17": "字耳。且經文有三番即非菩薩之語。初約能發心。",
    "X25n0505_002:0847a18": "次約能度生。三約所嚴土。皆反顯不得人法俱空。",
    "X25n0505_002:0847a19": "即非菩薩。至此文義皆極。故順結之曰。若果真是",
    "X25n0505_002:0847a20": "菩薩。自必人法俱空。方名真是。然真是二字。翻前",
    "X25n0505_002:0847a21": "即非。此佛語照應之妙。如珠之走盤。獅之擲兒。一",
    "X25n0505_002:0847a22": "點不放空也。言真是菩薩。則能通達此法。所謂通",
    "X25n0505_002:0847a23": "則無物可壅。達則無法可礙。正是一竅虗通。八面",
    "X25n0505_002:0847a24": "玲瓏。無象無私春入律。不留不礙月行空。若爾。方",
    "X25n0505_002:0847b01": "是通達無我．法者。不入世間妄情。不落出世聖解。",
    "X25n0505_002:0847b02": "此則為真實發菩提心之真菩薩也。設不達此。則",
    "X25n0505_002:0847b03": "不得名菩薩矣。△二直顯般若本體二。一審示三。",
    "X25n0505_002:0847b04": "一約知見圓明三。一示佛見圓見。",
    "X25n0505_002:0847b05": "須菩提。於意云何。如來有肉眼不。如是。世尊。如來有",
    "X25n0505_002:0847b06": "肉眼。須菩提。於意云何。如來有天眼不。如是。世尊。如",
    "X25n0505_002:0847b07": "來有天眼。須菩提。於意云何。如來有慧眼不。如是。世",
    "X25n0505_002:0847b08": "尊。如來有慧眼。須菩提。於意云何。如來有法眼不。如",
    "X25n0505_002:0847b09": "是。世尊。如來有法眼。須菩提。於意云何。如來有佛眼",
    "X25n0505_002:0847b10": "不。如是。世尊。如來有佛眼。",
    "X25n0505_002:0847b11": "此因前文說通達無我無法真是菩薩。恐其菩薩",
    "X25n0505_002:0847b12": "未識真如不變。而妙能隨緣之義。或執之曰。無我",
    "X25n0505_002:0847b13": "無法。只此就是真菩薩矣。將謂究竟要知雖無生",
    "X25n0505_002:0847b14": "法二執。若一執定以此為是。則又坐在俱空境上。",
    "X25n0505_002:0847b15": "正是雲門道的法身有兩般病。到得法身邊。為法",
    "X25n0505_002:0847b16": "執不忘。己見猶存。是一。直饒透得法身。放過即不",
    "X25n0505_002:0847b17": "可。仔細檢點將來。有甚麼氣息。亦是病。故文殊暫",
    "X25n0505_002:0847b18": "起法見。如來威神。攝入二鐵圍山者此也。此正為",
    "X25n0505_002:0847b19": "只知寂然不動。以為了當。庶不解感而遂通的道",
    "X25n0505_002:0847b20": "理。豈不向死水裏渰殺耶。故佛歷歷審問。以發明",
    "X25n0505_002:0847b21": "耳。良由如來圓具五眼。故能徹見三心。以心非心。",
    "X25n0505_002:0847b22": "則眾生性空。悟得此理。雖是終日度生。而實無眾",
    "X25n0505_002:0847b23": "生可度。斯教菩薩雖無我法。不妨稱性起用。而熾",
    "X25n0505_002:0847b24": "然度生也。故說如來五眼。不離眾生肉眼。正顯生",
    "X25n0505_002:0847c01": "佛平等。以證上文。是故如來說一切法。皆是佛法",
    "X25n0505_002:0847c02": "之義也。此先問云。須菩提。於意云何。如來有肉眼",
    "X25n0505_002:0847c03": "不。且道瞿曇老子。為甚麼發此一問。向下當機。意",
    "X25n0505_002:0847c04": "謂縱觀如來青蓮花眼。亦在佛面。故云如來有肉",
    "X25n0505_002:0847c05": "眼。這是甚麼意思。豈有三界大師。四生慈父。尚不",
    "X25n0505_002:0847c06": "知平日具眼不具眼。轉向當機口角邊覔消息。討",
    "X25n0505_002:0847c07": "下落耶。葢我世尊。良有深意。所以道如來還有肉",
    "X25n0505_002:0847c08": "眼不。只此一問。將箇般若本體。平等真如。滿盤托",
    "X25n0505_002:0847c09": "出矣。何則。以當機答有肉眼。既有肉眼。則我如來",
    "X25n0505_002:0847c10": "不異凡夫。且凡夫亦有肉眼。則凡夫何嘗非佛。故",
    "X25n0505_002:0847c11": "云有肉眼。是明生．佛平等之道也。又問如來有天",
    "X25n0505_002:0847c12": "眼不。葢當機意謂佛號天中天。豈無天眼。故云有",
    "X25n0505_002:0847c13": "天眼。則我如來何異諸天。且諸天亦有天眼。何異",
    "X25n0505_002:0847c14": "於佛。此明天．佛平等也。次又問云。如來有慧眼不。",
    "X25n0505_002:0847c15": "此慧眼即小乘聖人具者。故經云。我從昔來。所得",
    "X25n0505_002:0847c16": "慧眼是也。而當機謂佛乃聖中聖。烏得無慧眼。故",
    "X25n0505_002:0847c17": "答之曰。有慧眼。既有慧眼。則我如來何異小聖。然",
    "X25n0505_002:0847c18": "且小聖亦具慧眼。則小聖與佛何殊。此正顯小大",
    "X25n0505_002:0847c19": "平等也。而更問云。如來有法眼不。當機意謂佛號",
    "X25n0505_002:0847c20": "法中王。烏可無法眼。故云有法眼。既有法眼。則我",
    "X25n0505_002:0847c21": "如來何異菩薩。然則菩薩亦具法眼。又且菩薩與",
    "X25n0505_002:0847c22": "佛何別。此明因果平等也。如來至此。更復問曰。如",
    "X25n0505_002:0847c23": "來有佛眼不。當機謂三覺圓明。稱之為佛。奚無佛",
    "X25n0505_002:0847c24": "眼。故答之曰。有佛眼。既有佛眼。則我如來與諸佛",
    "X25n0505_002:0848a01": "無異。且諸佛亦具佛眼。於我如來無別。此顯唯佛",
    "X25n0505_002:0848a02": "與佛。乃能究盡諸法實相。佛佛道同也。不唯佛與",
    "X25n0505_002:0848a03": "諸佛是同。亦且在凡同凡。在天同天。在聖同聖。在",
    "X25n0505_002:0848a04": "菩薩同菩薩。在諸佛同諸佛。所謂溪山雖別。風月",
    "X25n0505_002:0848a05": "是同。正明平等真如。實相本體。在聖不增。處凡不",
    "X25n0505_002:0848a06": "減。是故如來說一切法。皆是佛法者。此也。然上五",
    "X25n0505_002:0848a07": "眼。若局而論之。則各有揀別。所謂天眼通非礙。肉",
    "X25n0505_002:0848a08": "眼礙非通。法眼唯觀俗。慧眼了真空。佛眼如千日。",
    "X25n0505_002:0848a09": "照異體還同。以是義故。後後勝於前前。而前前劣",
    "X25n0505_002:0848a10": "於後後。故凡夫唯一。天人通二。小聖具三。菩薩有",
    "X25n0505_002:0848a11": "四。唯佛具五。所以徹見真如。生佛情空。一相平等",
    "X25n0505_002:0848a12": "也。△二示佛知圓知。",
    "X25n0505_002:0848a13": "須菩提。於意云何。如恒河中所有沙。佛說是沙不。如",
    "X25n0505_002:0848a14": "是。世尊。如來說是沙。須菩提。於意云何。如一恒河中",
    "X25n0505_002:0848a15": "所有沙。有如是沙等恒河。是諸恒河所有沙數。佛世",
    "X25n0505_002:0848a16": "界如是寧為多不。甚多。世尊。佛告須菩提。爾所國土",
    "X25n0505_002:0848a17": "中。所有眾生。若干種心。如來悉知。何以故。如來說諸",
    "X25n0505_002:0848a18": "心。皆為非心。是名為心。所以者何。須菩提。過去心不",
    "X25n0505_002:0848a19": "可得。現在心不可得。未來心不可得。",
    "X25n0505_002:0848a20": "以上文明佛能見之眼。此明所見之生心也。須菩",
    "X25n0505_002:0848a21": "提。於意云何。如恒河中沙。佛說是沙不。乃即事以",
    "X25n0505_002:0848a22": "驗證也。如是世尊下。即當機證信。佛具肉眼。不異",
    "X25n0505_002:0848a23": "凡夫。以凡夫說是沙。佛亦說是沙。然凡夫但知是",
    "X25n0505_002:0848a24": "沙。不知一河之沙。數有多少。佛則知之。此佛所具",
    "X25n0505_002:0848b01": "肉眼。雖然示同凡夫而凡夫不可及也。須菩提。於",
    "X25n0505_002:0848b02": "意云何下。如一恒河中所有沙等。此驗佛有天眼",
    "X25n0505_002:0848b03": "也。一恒河長四十里。其中沙細如麵。有一沙。派一",
    "X25n0505_002:0848b04": "河。派盡其沙。則恒河之多無量。無邊恒河沙。以派",
    "X25n0505_002:0848b05": "世界。有一沙。計一世界。每一世界。各有三千大千",
    "X25n0505_002:0848b06": "之數。則世界復成無量無邊。在諸天眼。縱能知一",
    "X25n0505_002:0848b07": "河沙足矣。而況沙等恒河。復派沙等世界。而界復",
    "X25n0505_002:0848b08": "各具三千大千之數。則諸天之眼。不能及矣。然佛",
    "X25n0505_002:0848b09": "雖曰天眼。則能盡見。正謂山河天眼裏。世界法身",
    "X25n0505_002:0848b10": "中。雖佛示同天眼。而諸天之所不能及也。然佛告",
    "X25n0505_002:0848b11": "須菩提下。明佛具慧眼之實。言國土者。即世界也。",
    "X25n0505_002:0848b12": "謂無量無邊沙數世界。每一世界。有若干眾生。一",
    "X25n0505_002:0848b13": "一眾生有若干心性。在二乘慧眼。縱有他心。亦不",
    "X25n0505_002:0848b14": "及此。而佛雖示同慧眼。無分情器。一切悉見。此所",
    "X25n0505_002:0848b15": "以超乎二乘。而二乘之慧眼。不可得而比也。何以",
    "X25n0505_002:0848b16": "故下。徵明佛具法眼之實。謂何所以故。沙界生心。",
    "X25n0505_002:0848b17": "佛悉盡知。聻。以眾生心行雖多。不過以顛倒妄識",
    "X25n0505_002:0848b18": "為心。皆非真實常住之心。故曰如來說諸心為非",
    "X25n0505_002:0848b19": "心也。是名為心者。正言妄識原無實體。徒有心名",
    "X25n0505_002:0848b20": "而已。在菩薩雖具法眼。尚未徹見生心皆妄。諸法",
    "X25n0505_002:0848b21": "盡空。然佛雖名法眼。而能盡知盡見。故法華經云。",
    "X25n0505_002:0848b22": "我是一切知者。一切見者。乃至汝等天人。皆應到",
    "X25n0505_002:0848b23": "此。覲無上尊。以是而觀。則菩薩法眼。却又不可及",
    "X25n0505_002:0848b24": "矣。所以者何下。徵釋非心為心。以證佛具佛眼之",
    "X25n0505_002:0848c01": "實。謂如是沙界無邊。眾生無量。心性若干。佛悉知",
    "X25n0505_002:0848c02": "之者何也。良以一切眾生。三世遷流。妄想之心。原",
    "X25n0505_002:0848c03": "無實體。皆不可得也。故云過去現在未來。皆不可",
    "X25n0505_002:0848c04": "得。言過去已滅。未來未至。現在不停故也。古德有",
    "X25n0505_002:0848c05": "云。三際求心心不有。心不有處妄緣無。妄緣無處",
    "X25n0505_002:0848c06": "即菩提。生死涅槃本平等。應知佛眼乃五眼之最。",
    "X25n0505_002:0848c07": "求其致極。不出覔三世心不可得處而見。所以前",
    "X25n0505_002:0848c08": "章諄諄教菩薩發心度生。嚴土。皆不可得的。實無",
    "X25n0505_002:0848c09": "有法而為心者。此也。故可禪師求達磨安心。磨云。",
    "X25n0505_002:0848c10": "將心來為汝安。可云。覔心了不可得。磨云。為汝安",
    "X25n0505_002:0848c11": "心竟。即德山向婆子買油糍點心。婆問三心不可",
    "X25n0505_002:0848c12": "得。汝點那一心。德山無對。迨至龍潭。吹滅紙燈始",
    "X25n0505_002:0848c13": "悟。雖然也只會得箇不可得心現前。諸人且道不",
    "X25n0505_002:0848c14": "可得心。畢竟是箇甚麼。切莫作麻三斤。乾屎橛會。",
    "X25n0505_002:0848c15": "若是恁麼見解。則早落可得心。直饒不恁麼。亦落",
    "X25n0505_002:0848c16": "可得心也。△三示實福非福二。一明有實非多。",
    "X25n0505_002:0848c17": "須菩提。於意云何。若有人滿三千大千世界七寶。以",
    "X25n0505_002:0848c18": "用布施。是人以是因緣。得福多不。如是。世尊。此人以",
    "X25n0505_002:0848c19": "是因緣。得福甚多。",
    "X25n0505_002:0848c20": "此承上文謂我言三心皆不可得。於汝須菩提意",
    "X25n0505_002:0848c21": "下云何。設若有人。以不可得心為因。用滿三千大",
    "X25n0505_002:0848c22": "千七寶為緣。布施與人。此人以是因緣。得福多不。",
    "X25n0505_002:0848c23": "當機謂如是世尊。此如是者。正明以不可得心。如。",
    "X25n0505_002:0848c24": "於真如性空之是。故應和同聲而答之曰。如是世",
    "X25n0505_002:0849a01": "尊。此人既以不可得心為因。用七寶布施為緣。且",
    "X25n0505_002:0849a02": "布施七寶。復不住相。則福感無漏。誠甚多矣。此言",
    "X25n0505_002:0849a03": "甚多者。以七寶布施。縱雖住相。其福已多。況不住",
    "X25n0505_002:0849a04": "相。則所感福德。豈不甚多者哉。他譯此甚多下。皆",
    "X25n0505_002:0849a05": "有佛言如是如是。秦譯略此。或問。心既不可得。則",
    "X25n0505_002:0849a06": "修福亦不可得。如何能得甚多福德。此云何通。答。",
    "X25n0505_002:0849a07": "豈不聞乎。犀因玩月紋生角。象被雷驚花入牙。葢",
    "X25n0505_002:0849a08": "月非有意於犀。而犀玩之生紋。雷非有心於象。而",
    "X25n0505_002:0849a09": "象驚之起花。以是類推。如雷長芭蕉。鐵轉磁石。皆",
    "X25n0505_002:0849a10": "無有心而有是力。物既尚爾。理何不然。是知不可",
    "X25n0505_002:0849a11": "得心。為不得之得。乃大得也。故言甚多。復何疑哉。",
    "X25n0505_002:0849a12": "△二明無實乃多。",
    "X25n0505_002:0849a13": "須菩提。若福德有實。如來不說得福德多。以福德無",
    "X25n0505_002:0849a14": "故。如來說得福德多。",
    "X25n0505_002:0849a15": "此如來就當機答福德多處。急轉一語。令其升堂",
    "X25n0505_002:0849a16": "而入室也。須菩提。若福德有實。如來不說得福德",
    "X25n0505_002:0849a17": "多。此正明大千寶施。若出有心。皆染污行。獲福有",
    "X25n0505_002:0849a18": "限。且亦不實。如來必不肯說得福德多。以上反顯",
    "X25n0505_002:0849a19": "有心非實。福亦不多。以福德無故。如來說得福德",
    "X25n0505_002:0849a20": "多者。此順釋也。所言多者。以是不可得心而行於",
    "X25n0505_002:0849a21": "檀度。深達福德。其性本空。毫無希望。要知雖不期",
    "X25n0505_002:0849a22": "福德。而福德自成。正猶空谷風雲。然谷不與風雲",
    "X25n0505_002:0849a23": "期。而風雲自至。亦如深山草木。而山不與草木約。",
    "X25n0505_002:0849a24": "則草木自生。是知以不可得心。無住行施。其所得",
    "X25n0505_002:0849b01": "福德。乃無漏無為無上之果。故云甚多。此中無字。",
    "X25n0505_002:0849b02": "正是離相無住之無。故如來說福德多也。然此正",
    "X25n0505_002:0849b03": "明佛具五眼。徹見三心。一切眾生事理二行。福德",
    "X25n0505_002:0849b04": "淺深。悉知悉見也。以顯平等本體。不可以有心求。",
    "X25n0505_002:0849b05": "亦不可著無心覔。乃教吾人一念不生。則全體皆",
    "X25n0505_002:0849b06": "現。所謂不可得中恁麼得也。△二約色相言說三。",
    "X25n0505_002:0849b07": "一示即色非色。",
    "X25n0505_002:0849b08": "須菩提。於意云何。佛可以具足色身見不。不也。世尊。",
    "X25n0505_002:0849b09": "如來不應以具足色身見。何以故。如來說具足色身。",
    "X25n0505_002:0849b10": "即非具足色身。是名具足色身。",
    "X25n0505_002:0849b11": "此釋上文。若福德有實。則不說多。以福德無故。如",
    "X25n0505_002:0849b12": "來說多也。須菩提於意云何下。謂世出世間福德",
    "X25n0505_002:0849b13": "之多。莫過於佛。所謂萬德莊嚴。百福相好。可謂多",
    "X25n0505_002:0849b14": "矣。故拈色身見審。欲令當機知此福德有實。則不",
    "X25n0505_002:0849b15": "說多之所以也。故云可以具足色身見不。空生對",
    "X25n0505_002:0849b16": "曰。不也。世尊。只此一答。是福德有實不說多之義。",
    "X25n0505_002:0849b17": "則不待辯而自明矣。故決之曰。如來不應以具足",
    "X25n0505_002:0849b18": "色身見。此正顯佛非色見。葢清淨法身。猶若虗空。",
    "X25n0505_002:0849b19": "應物現形。如水中月。豈可以色見哉。此正顯福德",
    "X25n0505_002:0849b20": "無實。如來說多耳。言具足者。即成就八十種隨形",
    "X25n0505_002:0849b21": "好也。而言八十種者。名載法數。茲不繁述。需者查",
    "X25n0505_002:0849b22": "之。此明無好不具。無相不足。言色身者。即如來應",
    "X25n0505_002:0849b23": "身也。雖然無相不具。無好不足。亦不出乎色法。故",
    "X25n0505_002:0849b24": "言色身也。以此觀之。則如來具足色身。尚屬有為。",
    "X25n0505_002:0849c01": "猶非一塵不染般若本體。而況三乘六道之色身",
    "X25n0505_002:0849c02": "乎。當知一落色身。即屬有為。而非無為之本體也。",
    "X25n0505_002:0849c03": "故下徵釋。謂如來尋常說色身萬德莊嚴。百福相",
    "X25n0505_002:0849c04": "好者。此何以故。以佛順俗諦。說具足色身。順真諦。",
    "X25n0505_002:0849c05": "說即非具足色身。順中道第一義諦。說是名具足",
    "X25n0505_002:0849c06": "色身。此中說不應以具足見者。乃就真諦而言之",
    "X25n0505_002:0849c07": "也。△二示即相離相。",
    "X25n0505_002:0849c08": "須菩提。於意云何。如來可以具足諸相見不。不也。世",
    "X25n0505_002:0849c09": "尊。如來不應以具足諸相見。何以故。如來說。諸相具",
    "X25n0505_002:0849c10": "足。即非具足。是名諸相具足。",
    "X25n0505_002:0849c11": "此承上文。不惟色身如此。即其色相亦然。所言相",
    "X25n0505_002:0849c12": "者。即華嚴相海云。如來頂上有三十二眾寶莊嚴",
    "X25n0505_002:0849c13": "相。其次眉間眼鼻。各一相。舌有四相。口有五相。齒",
    "X25n0505_002:0849c14": "間唇頸各一相。右肩二相。左肩三相。胸臆一相吉",
    "X25n0505_002:0849c15": "詳。左右邊共十相。左右手共十三相。陰藏一相。兩",
    "X25n0505_002:0849c16": "臀兩髀。左右伊尼。鹿王腨。共有六相。寶腨上毛一",
    "X25n0505_002:0849c17": "相。兩足共十三相。以上共九十七種大人相也。若",
    "X25n0505_002:0849c18": "廣而論之。則如來有十華藏世界海。微塵數大人",
    "X25n0505_002:0849c19": "相。一一身分。眾寶妙相以為莊嚴。所謂相相無邊。",
    "X25n0505_002:0849c20": "無一相而不具足。故云具足相也。此報身也。雖然",
    "X25n0505_002:0849c21": "相好莊嚴。亦屬有為。非同法身。離相清淨。真如平",
    "X25n0505_002:0849c22": "等。自性般若本體。如來之像。尚然乃爾。何況九法",
    "X25n0505_002:0849c23": "界之相乎。要知一落有相。即非離相法身般若之",
    "X25n0505_002:0849c24": "本體矣。故當機答曰。不也。世尊。不應以諸相見也。",
    "X25n0505_002:0850a01": "然復徵云。如來尋常說具足相。並相海無邊者。此",
    "X25n0505_002:0850a02": "何以故。以佛順俗說具足。順真說即非。順中道說",
    "X25n0505_002:0850a03": "是名。此說不應者。亦就真而說也。須知佛相既非。",
    "X25n0505_002:0850a04": "則一切俱非。不妨俱非亦非。正是行到水窮處矣。",
    "X25n0505_002:0850a05": "到得這裏。則色色真如。相相實相。所謂坐看雲起",
    "X25n0505_002:0850a06": "時也。若然。則不但佛身是名法身實相。即九界身",
    "X25n0505_002:0850a07": "相。亦皆法身實相矣。寧非平等真如。般若本體者",
    "X25n0505_002:0850a08": "哉。△三示即說非說。",
    "X25n0505_002:0850a09": "須菩提。汝勿謂如來作是念。我當有所說法。莫作是",
    "X25n0505_002:0850a10": "念。何以故。若人言如來有所說法。即為謗佛。不能解",
    "X25n0505_002:0850a11": "我所說故。須菩提。說法者。無法可說。是名說法。",
    "X25n0505_002:0850a12": "此復承前二章謂不但身相非身相。即說法亦非",
    "X25n0505_002:0850a13": "說法也。恐當機意謂色身相好既不可得。然則現",
    "X25n0505_002:0850a14": "在祇園會上說法的。這個黃面老漢却又是誰。聻。",
    "X25n0505_002:0850a15": "以故世尊。乃呼名而告之曰。須菩提。汝勿謂如來",
    "X25n0505_002:0850a16": "有所說法。勿者。禁止之辭。猶云不可也。謂者。乃私",
    "X25n0505_002:0850a17": "竊而評議也。須知佛本無念。汝若謂如來作是念。",
    "X25n0505_002:0850a18": "則不可耳。何則。佛所說法。無非應機而談。遂見如",
    "X25n0505_002:0850a19": "來有所說法。若在法身地上。原無能說之者。葢法",
    "X25n0505_002:0850a20": "不自說其法。如眼不自見其眼也。即雖應機說法。",
    "X25n0505_002:0850a21": "實無能說之心。正由無念。方能說法。謂作是念可",
    "X25n0505_002:0850a22": "乎。故佛誡之言。莫作是念。葢上之作念。乃是勿謂",
    "X25n0505_002:0850a23": "佛作念。此之作念。係佛誡當機也。言作念者。所謂",
    "X25n0505_002:0850a24": "起心動意曰作。明記不忘為念。正言汝等不可起",
    "X25n0505_002:0850b01": "心動念。私竊品題。將謂如來有所說法。何所以故。",
    "X25n0505_002:0850b02": "設若有人。私竊謂言道。我如來有所說法。若爾。不",
    "X25n0505_002:0850b03": "唯不是讚佛。乃真謗佛也。以佛所說之法。無非對",
    "X25n0505_002:0850b04": "症發藥。原無定在。不過去眾生執著之病耳。若眾",
    "X25n0505_002:0850b05": "生病除。則藥亦棄。若謂如來有一定空有等法。豈",
    "X25n0505_002:0850b06": "非謗佛而何。不唯謗佛。亦且不解如來所說之義",
    "X25n0505_002:0850b07": "矣。以是義故。所以誡爾。須菩提。莫作是念也。然在",
    "X25n0505_002:0850b08": "如來現相說法。無非因機施設。皆是向無色相處",
    "X25n0505_002:0850b09": "現色相。而於無言說中示言說。須知言說法者。此",
    "X25n0505_002:0850b10": "如來順俗諦也。言無法可說者。如來順真諦也。言",
    "X25n0505_002:0850b11": "是名說法者。乃如來即俗即真。即空即有。順中道",
    "X25n0505_002:0850b12": "第一義諦也。是皆如來說而無說。無說而說耳。正",
    "X25n0505_002:0850b13": "謂四十九年。不曾說著一字者。是也。△三約眾生",
    "X25n0505_002:0850b14": "非生二。一當機起疑問生。",
    "X25n0505_002:0850b15": "爾時慧命須菩提。白佛言。世尊。頗有眾生。於未來世。",
    "X25n0505_002:0850b16": "聞說是法。生信心不。",
    "X25n0505_002:0850b17": "此當機示疑。以問深義也。因世尊據生佛平等。真",
    "X25n0505_002:0850b18": "空實相。而明發心無法。得果無法。得記無法。乃至",
    "X25n0505_002:0850b19": "菩薩度生無法。嚴土無法。達我無法。所以然者。皆",
    "X25n0505_002:0850b20": "由三心不可得也。而況更明佛之色身非色身。相",
    "X25n0505_002:0850b21": "好非相好。說法非說法。當機至此。未免躊蹰。是自",
    "X25n0505_002:0850b22": "亦未了。兼為諸人。故興是問。此須菩提加慧命之",
    "X25n0505_002:0850b23": "稱者。以前來深明般若。善達佛慧。妙悟無諍。以慧",
    "X25n0505_002:0850b24": "為命。故云慧命。此自利邊說也。又且謹遵佛命。轉",
    "X25n0505_002:0850c01": "教菩薩。是傳佛慧命。故曰慧命。此利他邊說也。葢",
    "X25n0505_002:0850c02": "其意謂是法甚深。現在還可。若於末世。頗有眾生。",
    "X25n0505_002:0850c03": "聞是上來種種之法。還能信得及不。須識尊者此",
    "X25n0505_002:0850c04": "疑。所謂替人擔憂也。△二如來決答非生。",
    "X25n0505_002:0850c05": "佛言。須菩提。彼非眾生。非不眾生。何以故。須菩提。眾",
    "X25n0505_002:0850c06": "生眾生者。如來說非眾生。是名眾生。",
    "X25n0505_002:0850c07": "此正信心不無其人。但人之與人。稍不同耳。所以",
    "X25n0505_002:0850c08": "佛言彼非眾生也。正謂末世眾生。能信此法。而此",
    "X25n0505_002:0850c09": "眾生。即非眾生。乃聖人也。何則。以能信般若。即信",
    "X25n0505_002:0850c10": "自心。自心是佛。自心作佛。非聖而何。但其惑業未",
    "X25n0505_002:0850c11": "盡斷。相好未全具。雖是聖人之心。尚局凡夫之相。",
    "X25n0505_002:0850c12": "故曰非不眾生。以其心雖逈出時流。其如形相。尚",
    "X25n0505_002:0850c13": "滯生界故。五住未盡。二死未亡。縱達煩惱性空。猶",
    "X25n0505_002:0850c14": "有所知為障耳。故徵釋云。葢我言彼信心之人。非",
    "X25n0505_002:0850c15": "眾生非不眾生者。此何以故。聻。須菩提。要知眾生",
    "X25n0505_002:0850c16": "眾生者。此重言之義。乃是釋上二句。言既非眾生。",
    "X25n0505_002:0850c17": "又曰眾生者。何意。下二句正釋。謂如來說非眾生。",
    "X25n0505_002:0850c18": "言非是凡夫眾生。說是名眾生。乃是說聖性眾生",
    "X25n0505_002:0850c19": "也。然聖人亦稱眾生者。不過是名而已。實非凡夫",
    "X25n0505_002:0850c20": "之眾生也。若約三諦分釋者。以此信心眾生。已是",
    "X25n0505_002:0850c21": "聖人。尚名為眾生者。是順俗諦之名也。如來說非",
    "X25n0505_002:0850c22": "眾生者。是順真諦聖人之名也。是名眾生者。乃聖",
    "X25n0505_002:0850c23": "凡不二。順中道第一義諦之名也。既云不二。豈非",
    "X25n0505_002:0850c24": "平等真如。般若本體者哉。△二直顯三。一善吉呈",
    "X25n0505_002:0851a01": "悟。",
    "X25n0505_002:0851a02": "須菩提白佛言。世尊。佛得阿耨多羅三藐三菩提。為",
    "X25n0505_002:0851a03": "無所得耶。",
    "X25n0505_002:0851a04": "此當機呈悟也。因聞色身非色身。相好非相好。說",
    "X25n0505_002:0851a05": "法無所說。眾生非眾生。是能度所度。能說所說。一",
    "X25n0505_002:0851a06": "切皆空。始知實無有法矣。方解半觔原是八兩。故",
    "X25n0505_002:0851a07": "此白言。然則佛得菩提。乃當真為無所得耶。而此",
    "X25n0505_002:0851a08": "耶字。雖似疑辭。却是悟處。當知尊者悟處。也只悟",
    "X25n0505_002:0851a09": "得個無所得耶。夫無所得。方是真得。正所謂無所",
    "X25n0505_002:0851a10": "不得。為極妥極當矣。△二如來印證。",
    "X25n0505_002:0851a11": "佛言。如是。如是。",
    "X25n0505_002:0851a12": "此如來因當機會無所有得之旨。且極妥當。故印",
    "X25n0505_002:0851a13": "可之曰。如是如是。以言其極當也。△三正顯本體",
    "X25n0505_002:0851a14": "二。一自性平等三。一本無欠餘。",
    "X25n0505_002:0851a15": "須菩提。我於阿耨多羅三藐三菩提。乃至無有少法",
    "X25n0505_002:0851a16": "可得。是名阿耨多羅三藐三菩提。",
    "X25n0505_002:0851a17": "此伸印證之意。葢我所以道如是如是者。以無上",
    "X25n0505_002:0851a18": "正等正覺。乃佛自證之理。設有一法可加。則不得",
    "X25n0505_002:0851a19": "謂之無上。有一法可減。則不得謂之正等。若有加",
    "X25n0505_002:0851a20": "減。則不得謂之正覺。因其無欠無餘。故稱無上正",
    "X25n0505_002:0851a21": "等正覺。須知不但無有多法。亦無少法可得也。即",
    "X25n0505_002:0851a22": "阿耨菩提。亦無有法。故言是名等。既無一法可以",
    "X25n0505_002:0851a23": "加減。非平等本體而何哉。△二本無高下二。一直",
    "X25n0505_002:0851a24": "示平等。",
    "X25n0505_002:0851b01": "復次。須菩提。是法平等。無有高下。是名阿耨多羅三",
    "X25n0505_002:0851b02": "藐三菩提。",
    "X25n0505_002:0851b03": "此釋上無少法可得也。謂佛於阿耨菩提無上心",
    "X25n0505_002:0851b04": "法。言無有少法可得者。以是真如自性。實相妙法。",
    "X25n0505_002:0851b05": "上與十方三世諸佛平。下與九界眾生等。故曰是",
    "X25n0505_002:0851b06": "法平等。由其平等。是以諸佛雖高。此菩提心法亦",
    "X25n0505_002:0851b07": "無有高。眾生雖下。此菩提心法亦無有下。故言無",
    "X25n0505_002:0851b08": "有高下。由其無高無下。所以在聖不增。處凡不減。",
    "X25n0505_002:0851b09": "故曰平等。若然。豈非真如自性。般若本體者乎。此",
    "X25n0505_002:0851b10": "正如來以平等本體。直示諸人也。須知此平等二",
    "X25n0505_002:0851b11": "字。乃佛出世本懷。亦此經之教眼也。若夫序文著",
    "X25n0505_002:0851b12": "衣持鉢。入舍衛城次第而乞。此明如來行平等之",
    "X25n0505_002:0851b13": "事也。至於次第乞已。還至本處。收衣而坐。此顯如",
    "X25n0505_002:0851b14": "來證平等之理也。及乎正宗文中。問答發揮。皆如",
    "X25n0505_002:0851b15": "來說平等之法也。即其降心離相。住心無住。乃彰",
    "X25n0505_002:0851b16": "此平等之用也。而至菩提無法。展轉推詳。皆顯此",
    "X25n0505_002:0851b17": "平等之體也。自此之後。雖有多文。無非顯此平等",
    "X25n0505_002:0851b18": "之義也。即當機前來涕淚悲泣。乃信解此平等之",
    "X25n0505_002:0851b19": "用也。今者復呈菩提無得。正悟入此平等之體也。",
    "X25n0505_002:0851b20": "故知此是法平等一句經文。乃如來畫龍點睛。只",
    "X25n0505_002:0851b21": "要諸人向破壁飛騰而去耳。讀是經者。亦不可不",
    "X25n0505_002:0851b22": "著眼也。△二轉釋平等。",
    "X25n0505_002:0851b23": "以無我．無人．無眾生．無壽者。修一切善法。則得阿耨",
    "X25n0505_002:0851b24": "多羅三藐三菩提。須菩提。所言善法者。如來說即非",
    "X25n0505_002:0851c01": "善法。是名善法。",
    "X25n0505_002:0851c02": "此轉釋平等所以。正恐當機意謂理既平等。何用",
    "X25n0505_002:0851c03": "修習。故佛舉此而轉釋也。然雖平等。非謂不修。得",
    "X25n0505_002:0851c04": "成正覺。但修有二。一隨相修。二離相修。若依隨相",
    "X25n0505_002:0851c05": "之修。則不得菩提。設能達得心法平等。以無我等",
    "X25n0505_002:0851c06": "四相。離相而修一切善法。則得菩提。言一切善法",
    "X25n0505_002:0851c07": "者。即四攝六度。乃至十八不共等法是也。葢須菩",
    "X25n0505_002:0851c08": "提所言下。是名善法亦空也。謂我所以說一切善",
    "X25n0505_002:0851c09": "法者。此不過順俗諦斷眾生之執無也。我所以說",
    "X25n0505_002:0851c10": "即非善法者。無非順真諦破眾生之執有也。我所",
    "X25n0505_002:0851c11": "以說是名善法者。亦不過順中道第一義諦破眾",
    "X25n0505_002:0851c12": "生之執亦有亦無。非有非無也。以是而觀。四句既",
    "X25n0505_002:0851c13": "遣。百非斯盡。豈非實相真空。自性平等之體耶。△",
    "X25n0505_002:0851c14": "三引事顯勝。",
    "X25n0505_002:0851c15": "須菩提。若三千大千世界中。所有諸須彌山王。如是",
    "X25n0505_002:0851c16": "等七寶聚。有人持用布施。若人以此般若波羅蜜經。",
    "X25n0505_002:0851c17": "乃至四句偈等。受持讀誦為他人說。於前福德。百分",
    "X25n0505_002:0851c18": "不及一。百千萬億分。乃至算數譬喻。所不能及。",
    "X25n0505_002:0851c19": "此因上明無修而修。無得而得。平等自性。實相本",
    "X25n0505_002:0851c20": "體。以其經義甚深。故宜舉斯而較勝也。然以山王",
    "X25n0505_002:0851c21": "寶聚。不及四句經文。以寶施屬有為善法。此四句",
    "X25n0505_002:0851c22": "乃無為善法。正顯般若為最勝也。葢此四句所詮",
    "X25n0505_002:0851c23": "之理。乃平等自性也。稍有相應。則妙覺圓明。因果",
    "X25n0505_002:0851c24": "交徹。理事融通。即不持戒。而毗尼嚴淨。即不集福。",
    "X25n0505_002:0852a01": "而萬德莊嚴。即不出家。而出家事畢。即不求佛。而",
    "X25n0505_002:0852a02": "成佛有餘。然則也須絕去百非。離却四句始得。不",
    "X25n0505_002:0852a03": "然。則好個阿師。又恁麼去也。此經凡較量以般若",
    "X25n0505_002:0852a04": "為貴者。須知地力不及水。水不及火。火不及風。以",
    "X25n0505_002:0852a05": "其質愈微。則其勢愈重。然風又不及心。以其心無",
    "X25n0505_002:0852a06": "形相也。故其力更不可思議矣。正是千錐劄地。不",
    "X25n0505_002:0852a07": "若鈍鍬一捺耳。△二諸相平等五。一約生佛以顯",
    "X25n0505_002:0852a08": "平等。",
    "X25n0505_002:0852a09": "須菩提。於意云何。汝等勿謂如來作是念。我當度眾",
    "X25n0505_002:0852a10": "生。須菩提。莫作是念。何以故。實無有眾生如來度者。",
    "X25n0505_002:0852a11": "若有眾生如來度者。如來即有我人眾生壽者。須菩",
    "X25n0505_002:0852a12": "提。如來說有我者。即非有我。而凡夫之人。以為有我。",
    "X25n0505_002:0852a13": "須菩提。凡夫者。如來說即非凡夫。是名凡夫。",
    "X25n0505_002:0852a14": "自此至經終。皆展轉明上文平等之義也。正恐尊",
    "X25n0505_002:0852a15": "者秪知向自性內覔平等。故我如來廓而充之。令",
    "X25n0505_002:0852a16": "伊向法法頭頭識取此理。故自此而下五章經文。",
    "X25n0505_002:0852a17": "以明無住而非真如自性。實相平等之本體也。正",
    "X25n0505_002:0852a18": "明能度所度皆不可得。以成一相平等耳。前云我",
    "X25n0505_002:0852a19": "於菩提無少可得。又云無我人四相。修一切善法。",
    "X25n0505_002:0852a20": "然恐當機謂既修善法。必度眾生。既有能度。必有",
    "X25n0505_002:0852a21": "所度。何謂平等。聻。故佛以金剛王寶劍而掃蕩之",
    "X25n0505_002:0852a22": "曰。須菩提。并及現前一切眾等。慎勿妄議謂我作",
    "X25n0505_002:0852a23": "念。當度眾生。又復云須菩提。莫作是念者。正如來",
    "X25n0505_002:0852a24": "珍重之極。誡之至也。向下徵釋。謂如來修善法。原",
    "X25n0505_002:0852b01": "為度眾生。今教莫作是念。此何以故。良以菩提心",
    "X25n0505_002:0852b02": "法。既曰平等。則生佛皆具。自無高下。然則豈有高",
    "X25n0505_002:0852b03": "為能度之如來。下為所度之眾生。故曰實無有眾",
    "X25n0505_002:0852b04": "生如來度者。所謂平等真法界。佛不度眾生。此順",
    "X25n0505_002:0852b05": "釋佛具真如自性平等法界。所謂無我無人修善",
    "X25n0505_002:0852b06": "法也。若有下反釋也。謂佛與眾生原是一體。絕無",
    "X25n0505_002:0852b07": "能所。若曰有眾生為如來度者。則能所歷然。話成",
    "X25n0505_002:0852b08": "兩橛。則是如來亦有四相矣。既具四相。豈還得為",
    "X25n0505_002:0852b09": "如來哉。且阿耨菩提之法。轉而為不平等矣。有是",
    "X25n0505_002:0852b10": "理乎。此以眾生乃佛心之生。謂生即非生。故言實",
    "X25n0505_002:0852b11": "無有生。所以終日度而無生可度也。以是而觀。則",
    "X25n0505_002:0852b12": "所度空也。然此如來說有我者。下明能度空也。葢",
    "X25n0505_002:0852b13": "此中有我之我。乃承上我人之我而來。恐有人謂",
    "X25n0505_002:0852b14": "我既無我等四相。如何又說我為法王。於法自在。",
    "X25n0505_002:0852b15": "聻。葢不知此我。乃法身真我。非同四相之我。所謂",
    "X25n0505_002:0852b16": "無我而我。我而無我之義也。而佛尋常說有我者。",
    "X25n0505_002:0852b17": "是順俗流布而說我。然我即非我。奈世間凡夫之",
    "X25n0505_002:0852b18": "人。逐塊尋香。認名取相。將以為實。執之有我。是皆",
    "X25n0505_002:0852b19": "錯解耳。在如來分中。則非有我也。經文至此。則能",
    "X25n0505_002:0852b20": "所皆空。生佛平等矣。須菩提下三句。乃是如來恐",
    "X25n0505_002:0852b21": "人不解凡夫性空。茲故順帶公文。一并掃去。言凡",
    "X25n0505_002:0852b22": "夫者。乃泛爾之流。所謂凡愚無智之者。深著世法。",
    "X25n0505_002:0852b23": "非我不言。於五蘊中。心心緣我。在六塵上。念念執",
    "X25n0505_002:0852b24": "我。逢人起慢。遇物生貪。從迷積迷。因妄成妄。著衣",
    "X25n0505_002:0852c01": "喫飯。那知溫飽饑寒。送客迎賓。豈解瞻前顧後。苟",
    "X25n0505_002:0852c02": "延歲月。虗過光陰。乃是泛常之夫。以故名之曰凡",
    "X25n0505_002:0852c03": "夫也。須知我平時說法。謂凡夫者。乃依俗諦也。說",
    "X25n0505_002:0852c04": "非凡夫者。依真諦也。說是名凡夫者。乃依中道第",
    "X25n0505_002:0852c05": "一義諦。發明是凡非凡。凡即非凡之是名凡夫耳。",
    "X25n0505_002:0852c06": "此名凡夫空也。然則上無能度之佛。下無所度凡",
    "X25n0505_002:0852c07": "夫。真所謂無高無下。寧非生佛平等者乎。△二離",
    "X25n0505_002:0852c08": "空有以顯平等三。一離有見。",
    "X25n0505_002:0852c09": "須菩提。於意云何。可以三十二相觀如來不。須菩提",
    "X25n0505_002:0852c10": "言。如是。如是。以三十二相觀如來。佛言。須菩提。若以",
    "X25n0505_002:0852c11": "三十二相觀如來者。轉輪聖王。即是如來。須菩提白",
    "X25n0505_002:0852c12": "佛言。世尊。如我解佛所說義。不應以三十二相觀如",
    "X25n0505_002:0852c13": "來。爾時。世尊而說偈言。若以色見我。以音聲求我。是",
    "X25n0505_002:0852c14": "人行邪道。不能見如來。",
    "X25n0505_002:0852c15": "此離常見以明不有也。葢佛恐世人不解如來無",
    "X25n0505_002:0852c16": "我說我。執為實我。故此呼當機而問之曰。須菩提",
    "X25n0505_002:0852c17": "於意云何。而凡夫之人。將謂我有我耶。既然有我。",
    "X25n0505_002:0852c18": "是必有身。既有身形。必具相好。則是可以三十二",
    "X25n0505_002:0852c19": "相觀如來矣。不之一字。正審問之意。謂可耶。不可",
    "X25n0505_002:0852c20": "耶。前云三十二相見如來。茲言三十二相觀如來。",
    "X25n0505_002:0852c21": "葢單目曰見。兼心曰觀。心目雖殊。而取相一也。須",
    "X25n0505_002:0852c22": "菩提下。正明凡夫之人。既不知佛無我說我。又豈",
    "X25n0505_002:0852c23": "能識離相見佛。自然必以三十二相而觀佛矣。故",
    "X25n0505_002:0852c24": "對之曰。如是如是。以三十二相觀如來。此一定之",
    "X25n0505_002:0853a01": "理也。佛言須菩提下。佛謂如來者。即諸法如義。所",
    "X25n0505_002:0853a02": "謂真如法身也。然法身非相。豈可以三十二相而",
    "X25n0505_002:0853a03": "觀之乎。若定要以三十二相觀如來者。而轉輪聖",
    "X25n0505_002:0853a04": "王。亦有三十二相。則將就是如來矣。有是理乎。而",
    "X25n0505_002:0853a05": "轉輪王稱之為聖者。以其不行殺戮。十善導人之",
    "X25n0505_002:0853a06": "故也。亦具三十二相。但較於佛。稍欠明顯。然佛之",
    "X25n0505_002:0853a07": "三十二相。是依法身而現者。王之三十二相。乃依",
    "X25n0505_002:0853a08": "業因而生也。其王有四。謂金．銀．銅．鐵也。而金輪王",
    "X25n0505_002:0853a09": "四洲。銀輪王三洲。銅輪王二洲。鐵輪王一洲。然此",
    "X25n0505_002:0853a10": "聖王生時。即具七寶。所謂一金輪寶。名勝自在。二",
    "X25n0505_002:0853a11": "象寶。名青山。三紺馬寶。名勇疾風。四神珠寶。名光",
    "X25n0505_002:0853a12": "藏雲。五主藏臣寶。名大財。六女寶。名淨妙德。七主",
    "X25n0505_002:0853a13": "兵臣寶。名離垢眼。有此七寶。為轉輪王。欲東。則輪",
    "X25n0505_002:0853a14": "寶東飛。欲西。則輪寶西往。設諸小國。有不順命。輪",
    "X25n0505_002:0853a15": "寶先往。不待干戈。而自賓服。所以王四天下。具足",
    "X25n0505_002:0853a16": "千子。其身金色。三十二相。與佛頗同。乃世間第一",
    "X25n0505_002:0853a17": "福德人也。須菩提白佛下。足見尊者舌頭無骨。眼",
    "X25n0505_002:0853a18": "裏有珠。慣向順水推船。又會隨灣轉柁。故云如我",
    "X25n0505_002:0853a19": "解佛上來所說法身非相之義。自然不應以三十",
    "X25n0505_002:0853a20": "二相觀如來矣。當機意謂以相觀佛。輪王即是如",
    "X25n0505_002:0853a21": "來。若然。是不應以相觀矣。雖然如是。也只道得一",
    "X25n0505_002:0853a22": "半。何不向如來未說輪王之前。舉此二句。聻。所謂",
    "X25n0505_002:0853a23": "隨人脚跟轉也。故向下如來也不印其是。亦不斥",
    "X25n0505_002:0853a24": "其非。一總付之不理。而說偈言。葢佛意謂。我所說",
    "X25n0505_002:0853b01": "不應以三十二相見佛。勿謂如來有所說法者。何",
    "X25n0505_002:0853b02": "耶。恐其取相凡夫。妄生貪著故也。故言設若一切",
    "X25n0505_002:0853b03": "眾生以三十二相之色。以為能見我者。以聞如來",
    "X25n0505_002:0853b04": "四辯八音之聲。以是而求我者。故下斷云。是人行",
    "X25n0505_002:0853b05": "邪道。以邪道者。不達自性平等。向外馳求。尋言取",
    "X25n0505_002:0853b06": "相。非邪而何。故言不能見如來。自不能見離相法",
    "X25n0505_002:0853b07": "身之如來矣。此明相即無相。乃除常見。令人不滯",
    "X25n0505_002:0853b08": "於有也。△二離空見。",
    "X25n0505_002:0853b09": "須菩提。汝若作是念。如來不以具足相故。得阿耨多",
    "X25n0505_002:0853b10": "羅三藐三菩提。須菩提。莫作是念。如來不以具足相",
    "X25n0505_002:0853b11": "故。得阿耨多羅三藐三菩提。須菩提。汝若作是念。發",
    "X25n0505_002:0853b12": "阿耨多羅三藐三菩提心者。說諸法斷滅。莫作是念。",
    "X25n0505_002:0853b13": "何以故。發阿耨多羅三藐三菩提心者。於法不說斷",
    "X25n0505_002:0853b14": "滅相。",
    "X25n0505_002:0853b15": "此離斷見以明不空也。乃因前文實無有法。發菩",
    "X25n0505_002:0853b16": "提心。乃至說法者。無法可說。實無眾生如來滅度。",
    "X25n0505_002:0853b17": "且說無少法可得菩提。又云不應以三十二相見",
    "X25n0505_002:0853b18": "佛。是則生佛因果等法。一切皆空矣。然在如來。此",
    "X25n0505_002:0853b19": "說不過去人執有之心。以顯平等自性耳。但恐當",
    "X25n0505_002:0853b20": "機不達此意。雖除於有。未免執空。將謂證菩提者。",
    "X25n0505_002:0853b21": "必無具足相。設有具足相。便是輪王。即非證菩提",
    "X25n0505_002:0853b22": "之者。何則。以證菩提人。不應以具足相故。若然。是",
    "X25n0505_002:0853b23": "纔離有見。又入空見矣。須知有見可醫。空病難治。",
    "X25n0505_002:0853b24": "所謂豁達空。無因果。茫茫蕩蕩招殃禍。正是寧起",
    "X25n0505_002:0853c01": "有見如須彌山。莫起無見如芥子許者。此也。但人",
    "X25n0505_002:0853c02": "一起此見。永為枯木死灰。成斷見纏空之種。故我",
    "X25n0505_002:0853c03": "如來。恐當機雖知具相非有。然恐又著斷空。以故",
    "X25n0505_002:0853c04": "呼其名而問之曰。須菩提。汝因上來聞如是說。將",
    "X25n0505_002:0853c05": "謂是諸法皆空耶。若作此念。且謂如來得菩提時。",
    "X25n0505_002:0853c06": "不應以此具足之相乎。設爾。則是撥無身相。而成",
    "X25n0505_002:0853c07": "斷滅見矣。故復呼名而誡之曰。莫作是念。此正諄",
    "X25n0505_002:0853c08": "諄誡勉。切不可道如來不以具足相得菩提也。何",
    "X25n0505_002:0853c09": "則。如來所得法。無實無虗。設人執有。為增益謗。執",
    "X25n0505_002:0853c10": "無。為損減謗。是不惟道有不可。即是道無亦不可。",
    "X25n0505_002:0853c11": "良以實相無相。無不相也。故又重呼之曰。汝須菩",
    "X25n0505_002:0853c12": "提。若不聽我之教。仍作不以具相見佛之念。堅執",
    "X25n0505_002:0853c13": "不捨。且執實無有法等說。以為極則。若是。則凡有",
    "X25n0505_002:0853c14": "發阿耨菩提心者。以為無因無果。而說諸法為斷",
    "X25n0505_002:0853c15": "滅矣。諸法者。即陰處界等。并上菩提生佛因果之",
    "X25n0505_002:0853c16": "法也。於果則損福德莊嚴。於因又減五度之行。則",
    "X25n0505_002:0853c17": "墮損減之謗。而入斷滅坑矣。其過甚大。故我教汝",
    "X25n0505_002:0853c18": "莫作是念。此何以故。說莫作是念。聻。以不發心則",
    "X25n0505_002:0853c19": "已。但能發菩提心者。必行六度四攝。廣興佛事。饒",
    "X25n0505_002:0853c20": "益眾生。於上諸法。必不肯說斷滅相也。葢如來之",
    "X25n0505_002:0853c21": "空。非同外道消礙入空之空。亦不似二乘唯斷見",
    "X25n0505_002:0853c22": "思。除分段。證偏空之空也。須知自正宗至此。從前",
    "X25n0505_002:0853c23": "一往如來皆談妙有。所謂妙有不有。以故即有而",
    "X25n0505_002:0853c24": "說空也。自此望後。直抵流通。皆是說真空。所謂真",
    "X25n0505_002:0854a01": "空不空。是即空而明不空也。是知有不住有。方名",
    "X25n0505_002:0854a02": "妙有。空不滯空。始曰真空。經文至此。既超空有。復",
    "X25n0505_002:0854a03": "離斷常。豈非中道實相平等之義乎。此章如來三",
    "X25n0505_002:0854a04": "喚當機。耳提面命。正恐當人錯解佛意。妄說諸法",
    "X25n0505_002:0854a05": "皆空。以故再三告誡耳。所以頻呼小玉原無事。秪",
    "X25n0505_002:0854a06": "要檀郎認得聲。總之眼不逐色。何妨柳綠華紅。耳",
    "X25n0505_002:0854a07": "不循聲。一任鶯啼燕語。△三較福勝二。一較勝。",
    "X25n0505_002:0854a08": "須菩提。若菩薩以滿恒河沙等世界七寶。持用布施。",
    "X25n0505_002:0854a09": "若復有人。知一切法無我。得成於忍。此菩薩勝前菩",
    "X25n0505_002:0854a10": "薩。所得福德。何以故。須菩提。以諸菩薩。不受福德故。",
    "X25n0505_002:0854a11": "此因前云。通達無我法者真是菩薩。又云如來說",
    "X25n0505_002:0854a12": "有我者。即非有我。然此我無我法。恐人難明。故佛",
    "X25n0505_002:0854a13": "指現前有相之施。以顯無法之理也。而佛謂當機",
    "X25n0505_002:0854a14": "曰。若有菩薩以恒河沙界寶。持用布施。其為功德。",
    "X25n0505_002:0854a15": "可謂多矣。此引有相事也。若復又有一種人。他却",
    "X25n0505_002:0854a16": "不能以滿沙界之寶。而行布施。但知世出世間染",
    "X25n0505_002:0854a17": "淨聖凡以至五陰．六入．十二處．十八界等。一切諸",
    "X25n0505_002:0854a18": "法。當體全空。而無有我。會得空不住空。我無我法。",
    "X25n0505_002:0854a19": "二皆忍可。少則彈指之間。多則久經歲月。決定印",
    "X25n0505_002:0854a20": "可。了了分明。亦不出之於口。唯自忍之於心。故言",
    "X25n0505_002:0854a21": "得成於忍。乃為無生法忍也。而下較量云。此得忍",
    "X25n0505_002:0854a22": "菩薩。勝前寶施菩薩所得之功德也。以寶施者。乃",
    "X25n0505_002:0854a23": "有得心。是以為劣。而得忍菩薩。乃無為心。是以為",
    "X25n0505_002:0854a24": "勝耳。何以故下。釋其勝之所以。謂沙界寶施。不及",
    "X25n0505_002:0854b01": "得忍者。此何以故。以其此諸菩薩。既獲無生法忍。",
    "X25n0505_002:0854b02": "則證無為。了得生而非生。法亦非法。生而非生。不",
    "X25n0505_002:0854b03": "妨非生而生。法亦非法。何礙非法而法。若然。是誰",
    "X25n0505_002:0854b04": "受福德。誰又不受福德耶。△二論福二。一當機問",
    "X25n0505_002:0854b05": "福。",
    "X25n0505_002:0854b06": "須菩提白佛言。世尊。云何菩薩不受福德。",
    "X25n0505_002:0854b07": "當機因聞不受福德。未達此理。持疑不決。而興此",
    "X25n0505_002:0854b08": "問也。△二如來答福。",
    "X25n0505_002:0854b09": "須菩提。菩薩所作福德。不應貪著。是故說不受福德。",
    "X25n0505_002:0854b10": "此佛因尊者未了不受福德之義。故告之曰。須菩",
    "X25n0505_002:0854b11": "提。設或菩薩若受福德。是貪著福德也。故我所以",
    "X25n0505_002:0854b12": "教菩薩所作福德。不應貪著。葢不應二字。乃誡辭",
    "X25n0505_002:0854b13": "也。言其切不可貪著耳。何則。纔生貪著。即成有漏。",
    "X25n0505_002:0854b14": "因既有漏。果亦有漏。縱具三十二相。但同輪王。不",
    "X25n0505_002:0854b15": "名為佛。唯作福不生貪著。則因成無漏。因既無漏。",
    "X25n0505_002:0854b16": "果亦無漏。所得三十二相。莊嚴法身。名之為佛。以",
    "X25n0505_002:0854b17": "是不貪著之義。故所以我說菩薩不受福德也。然",
    "X25n0505_002:0854b18": "此不受。非撥棄百福相好。萬德莊嚴為不受。乃是",
    "X25n0505_002:0854b19": "不貪著。為不受耳。非絕無之不受也。所謂無貪無",
    "X25n0505_002:0854b20": "著。不受之受。受而無受。應知上文言不應以三十",
    "X25n0505_002:0854b21": "二相觀如來。是妙有不有。離常見也。今此莫作是",
    "X25n0505_002:0854b22": "念。如來不以具足相得菩提。是真空不空。離斷見",
    "X25n0505_002:0854b23": "也。觀佛說法。正似水上葫蘆。捺著便轉。日中寶石。",
    "X25n0505_002:0854b24": "色無定形。若謂如來無相。而不知如來即相也。若",
    "X25n0505_002:0854c01": "謂如來即相無相。而不知如來非即相非無相也。",
    "X25n0505_002:0854c02": "若謂非相即相。即落常見。若謂即相無相。又成斷",
    "X25n0505_002:0854c03": "見。須知非即俱非。方得斷常斯泯。既離斷常之見。",
    "X25n0505_002:0854c04": "則非空有可拘。寧非真如平等之義哉。△三無去",
    "X25n0505_002:0854c05": "來以顯平等。",
    "X25n0505_002:0854c06": "須菩提。若有人言。如來若來若去．若坐若臥。是人不",
    "X25n0505_002:0854c07": "解我所說義。何以故。如來者。無所從來。亦無所去。故",
    "X25n0505_002:0854c08": "名如來。",
    "X25n0505_002:0854c09": "此明法身無去來。顯平等之義也。乃因上文若以",
    "X25n0505_002:0854c10": "色見聲求。不能見佛之偈。恐有謂言。如來現今語",
    "X25n0505_002:0854c11": "默動靜。四威儀中。有目皆覩。有耳皆聞。何云不見。",
    "X25n0505_002:0854c12": "故佛喚當機而告之曰。設若有人作如是言。以為",
    "X25n0505_002:0854c13": "見我。或入舍衛去。或歸祇園來。有時跏趺而坐。有",
    "X25n0505_002:0854c14": "時吉祥而臥。若然者。是人皆不解我上來所說之",
    "X25n0505_002:0854c15": "義矣。何則。我前來曾云如來者。即諸法如義。既是",
    "X25n0505_002:0854c16": "如義。何有去來之相。坐臥之實哉。此不過示同人",
    "X25n0505_002:0854c17": "法。應身邊事也。若在法身體上。尚不可形相而求。",
    "X25n0505_002:0854c18": "所謂語言道斷。心行路絕。又何得有如是之事乎。",
    "X25n0505_002:0854c19": "故下徵釋云。謂不可以語默動靜去來坐臥而見",
    "X25n0505_002:0854c20": "者。此何以故。葢如來者。即諸法如義。體即實相。無",
    "X25n0505_002:0854c21": "相無不相。縱有去來坐臥。無非因機而示耳。不惟",
    "X25n0505_002:0854c22": "現在祇園來。說來而無來。即從兜率來。亦未嘗來",
    "X25n0505_002:0854c23": "也。不但舍衛去。云去而無去。即後向雙林去。亦未",
    "X25n0505_002:0854c24": "嘗去也。若以此論。在如來則不來相而來。乃真來",
    "X25n0505_002:0855a01": "也。在眾生。則不見相而見。乃妄見也。須知如來若",
    "X25n0505_002:0855a02": "來已。更不來。若去已。更不去。所謂來無所從。去無",
    "X25n0505_002:0855a03": "所至。則所可見者。更不可見矣。故云無所從來。亦",
    "X25n0505_002:0855a04": "無所去。由是無來無去。以故名之曰如來也。縱使",
    "X25n0505_002:0855a05": "如來日用尋常。去來坐臥。不過雲駛月運。舟行岸",
    "X25n0505_002:0855a06": "移。然月未嘗運。而岸未嘗移。蓋隨其機見耳。又如",
    "X25n0505_002:0855a07": "月之印水。不知月不印水。而水自印也。此正結前",
    "X25n0505_002:0855a08": "去舍衛。來祇園。乃至敷座而坐一段公案。即無來",
    "X25n0505_002:0855a09": "去坐臥。以明平等之義也。△四非一多以顯平等。",
    "X25n0505_002:0855a10": "須菩提。若善男子．善女人。以三千大千世界。碎為微",
    "X25n0505_002:0855a11": "塵。於意云何。是微塵眾。寧為多不。甚多。世尊。何以故。",
    "X25n0505_002:0855a12": "若是微塵眾實有者。佛即不說是微塵眾。所以者何。",
    "X25n0505_002:0855a13": "佛說微塵眾。即非微塵眾。是名微塵眾。世尊。如來所",
    "X25n0505_002:0855a14": "說三千大千世界。即非世界。是名世界。何以故。若世",
    "X25n0505_002:0855a15": "界實有者。即是一合相。如來說一合相。則非一合相。",
    "X25n0505_002:0855a16": "是名一合相。須菩提。一合相者。即是不可說。但凡夫",
    "X25n0505_002:0855a17": "之人。貪著其事。",
    "X25n0505_002:0855a18": "此因上明如來法身。無去無來。恐有謂言。有去來",
    "X25n0505_002:0855a19": "者是化身。無去來者為法身。在眾生則有去來。在",
    "X25n0505_002:0855a20": "佛則無去來。若是。則三身相異。生佛相乖。何名平",
    "X25n0505_002:0855a21": "等之義。故佛以目前三種世間。人所共知者。而例",
    "X25n0505_002:0855a22": "明之也。然則此中當作三番會釋。於理方暢。所謂",
    "X25n0505_002:0855a23": "一器世。二情世。三至直覺世。且初順文就器世之",
    "X25n0505_002:0855a24": "聚散。以明非一非多。無去無來之事。此中說須菩",
    "X25n0505_002:0855b01": "提。設或世間有等善男善女。能修析色歸空觀者。",
    "X25n0505_002:0855b02": "而以大千世界七分七分。碎而又碎。以至碎為極",
    "X25n0505_002:0855b03": "微之塵。於意云何。這樣大的一個世界。被伊分碎",
    "X25n0505_002:0855b04": "做了極細的微塵。設以數量而計。如是極微之塵",
    "X25n0505_002:0855b05": "眾。寧還謂得多否。此正審其為多耶。不多耶。蓋當",
    "X25n0505_002:0855b06": "機意謂。莫大之界。碎而為塵。即二乘天眼。難以盡",
    "X25n0505_002:0855b07": "悉。奚可以數量計哉。故云甚多。世尊。然此甚多。乃",
    "X25n0505_002:0855b08": "尊者就問而答也。向下徵釋。正是尊者另行一路。",
    "X25n0505_002:0855b09": "意謂。我之答多。無非就事而論事。因問多而答多",
    "X25n0505_002:0855b10": "也。然則極微之塵雖似眾多。非有實體。可以言多",
    "X25n0505_002:0855b11": "也。何以故。聻。若是極微之塵。如斯之眾。實有其體",
    "X25n0505_002:0855b12": "者。佛則不說是微塵眾矣。此明無體。正顯塵性空",
    "X25n0505_002:0855b13": "也。所以下。又用體色明空觀。徵明微塵非色非空",
    "X25n0505_002:0855b14": "之所以也。正以三諦收歸。故言我說微塵甚多者。",
    "X25n0505_002:0855b15": "不過順俗而言也。設以真諦而論。則一塵不立。諸",
    "X25n0505_002:0855b16": "法性空。何況微塵而不空耶。所謂一微空處眾微",
    "X25n0505_002:0855b17": "空。眾微空處一微空。一微空中無眾微。眾微空中",
    "X25n0505_002:0855b18": "無一微。由是而論。故曰即非微塵眾也。設依中道",
    "X25n0505_002:0855b19": "第一義諦而論。則三界唯心。萬法唯識。說甚塵與",
    "X25n0505_002:0855b20": "非塵。原為一體。同是真如。何礙假名。故云是名微",
    "X25n0505_002:0855b21": "塵眾也。至此。皆散世界而為微塵。下文乃聚微塵",
    "X25n0505_002:0855b22": "而為世界也。當機意謂。不特微塵如此。即其世界",
    "X25n0505_002:0855b23": "亦然。故曰世尊。即前所說。可以碎為微塵的。那箇",
    "X25n0505_002:0855b24": "大千世界。不過微塵聚合而成。豈有實體者哉。故",
    "X25n0505_002:0855c01": "曰即非世界。此正明界性空也。然是唯心之界。故",
    "X25n0505_002:0855c02": "亦不廢假名。故曰是名世界。且復徵釋云。既曰即",
    "X25n0505_002:0855c03": "非。又道是名者。此何以故。以順俗諦。則說大千世",
    "X25n0505_002:0855c04": "界。順真諦。則曰即非世界。順中道第一義諦。離即",
    "X25n0505_002:0855c05": "離非。是即非即。則曰是名世界。向下通前微塵。徹",
    "X25n0505_002:0855c06": "後世界。一總徵曰。謂塵．界俱空。此何以故。謂微塵",
    "X25n0505_002:0855c07": "世界。果若是實有體者。則是一合相矣。所謂一合",
    "X25n0505_002:0855c08": "者。乃無二無異為一。不離不散名合。今則不然。蓋",
    "X25n0505_002:0855c09": "世界既可以碎而為微塵。則全塵皆離皆散。非不",
    "X25n0505_002:0855c10": "離不散也。微塵可以合而為世界。則全界皆二皆",
    "X25n0505_002:0855c11": "異。非無二無異也。由是而觀。則塵界俱無自性。當",
    "X25n0505_002:0855c12": "體皆空。并其一合之相。亦不可得矣。故曰如來說",
    "X25n0505_002:0855c13": "一合相。即非一合相也。所以說一合者。乃依俗也。",
    "X25n0505_002:0855c14": "說非一合者。乃順真也。說是名者。為順中道故也。",
    "X25n0505_002:0855c15": "蓋方碎界為塵之時。但見塵多而不見界一。今合",
    "X25n0505_002:0855c16": "塵為界之際。止見界一而不見塵多。須知碎世界",
    "X25n0505_002:0855c17": "為微塵。是非多而多。以明多無從來。一無所去。合",
    "X25n0505_002:0855c18": "微塵為世界。是非一而一。以明一無從來。多無所",
    "X25n0505_002:0855c19": "去。以故多而非多。不妨順微塵而言多。一而非一。",
    "X25n0505_002:0855c20": "何礙就世界而說一。此言世界微塵。非一非多。不",
    "X25n0505_002:0855c21": "妨而多而一也。此則就器世間釋之已竟。向下第",
    "X25n0505_002:0855c22": "二就情世間。真妄色心。以解釋之。蓋情世間真妄",
    "X25n0505_002:0855c23": "色心者。則大千世界。例眾生心也。碎而為塵者。正",
    "X25n0505_002:0855c24": "是從真起妄。迷心為識。所以種種諸識浪。騰躍而",
    "X25n0505_002:0856a01": "轉生。由一心法。而生相見。因相見而生五蘊．六入．",
    "X25n0505_002:0856a02": "十二處．十八界。乃至六百六十八萬四千法也。言",
    "X25n0505_002:0856a03": "甚多者。正比塵沙無明也。言微塵性空者。例煩惱",
    "X25n0505_002:0856a04": "性空。眾生性空也。約三諦而言。微塵之非一非多。",
    "X25n0505_002:0856a05": "正例真如非一非異也。以上皆從真起妄。迷心為",
    "X25n0505_002:0856a06": "識。以例眾生如去。雖去而未去。故言亦無所去。向",
    "X25n0505_002:0856a07": "下合塵為界。正比眾生返妄歸真也。大千世界者。",
    "X25n0505_002:0856a08": "乃真如心也。即非世界者。即真如本體。圓滿菩提。",
    "X25n0505_002:0856a09": "歸無所得也。是名世界。例真如徧在一切處。有隨",
    "X25n0505_002:0856a10": "緣之用也。而上之微塵非多而多。正是真如心中",
    "X25n0505_002:0856a11": "本無色心五蘊等之名相。而成色心五蘊等之名",
    "X25n0505_002:0856a12": "相也。此中非一而一。正是真如即色心五蘊等法",
    "X25n0505_002:0856a13": "也。故楞嚴經云。如是乃至五蘊．六入．十二處．十八",
    "X25n0505_002:0856a14": "界。本如來藏。妙真如性者。是也。蓋眾生雖悟此真",
    "X25n0505_002:0856a15": "如。名為如來。雖來而未來。故云無所從來也。三約",
    "X25n0505_002:0856a16": "至真覺世。法應化釋。則大千世界。乃法身寂光真",
    "X25n0505_002:0856a17": "境。碎而為微塵者。以從體起用。自真起化也。言甚",
    "X25n0505_002:0856a18": "多者。乃隨類化身。無處不有也。言微塵空性者。例",
    "X25n0505_002:0856a19": "應化非真也。約三諦而言。微塵非空非有。以例應",
    "X25n0505_002:0856a20": "化皆法身而起。非實非虗也。此明從體起用。自真",
    "X25n0505_002:0856a21": "起化。自真如實際中來。須知來而無來。則來無所",
    "X25n0505_002:0856a22": "從。故云無所從來也。而合塵為界。則例攝用歸體。",
    "X25n0505_002:0856a23": "攝化歸真也。大千世界者。乃一真法界。常寂光土。",
    "X25n0505_002:0856a24": "法身真境也。即非世界者。乃法身離相也。是名世",
    "X25n0505_002:0856b01": "界者。例法身徧在一切處。一切眾生及國土。無往",
    "X25n0505_002:0856b02": "而非法身也。約三諦而論。世界非有非空。以例法",
    "X25n0505_002:0856b03": "身之即相離相。非一非異也。此則攝應化而歸真",
    "X25n0505_002:0856b04": "如。去矣。是去而未去。則去無所至。故云亦無所去",
    "X25n0505_002:0856b05": "也。以上約三種世間釋竟。下則總會三種。明一合",
    "X25n0505_002:0856b06": "相。蓋此一合相。若在器世。則名寂光真境。若在情",
    "X25n0505_002:0856b07": "世。名曰真如自性。佛性本體。若在真覺世。則名清",
    "X25n0505_002:0856b08": "淨法身。所謂非實非虗。非如非異。以故如來說一",
    "X25n0505_002:0856b09": "合相。則非一合相者。正是此等名目。雖屬無為。乃",
    "X25n0505_002:0856b10": "對有為而立。若在實際理地。一塵不立。何有如是",
    "X25n0505_002:0856b11": "之名目哉。是名一合相者。正明心佛眾生。情與無",
    "X25n0505_002:0856b12": "情。三種世間。皆具此理也。以故如來印云。一合相",
    "X25n0505_002:0856b13": "者。即是不可說。正謂此理非如非異。非實非虗。所",
    "X25n0505_002:0856b14": "謂開口成雙橛。揚眉落二三。故法華云。是法不可",
    "X25n0505_002:0856b15": "示。言辭相寂滅者。此也。而今所以說一合相者。不",
    "X25n0505_002:0856b16": "過因世間凡夫貪著其事。說一合相耳。此正如來",
    "X25n0505_002:0856b17": "一生心事。從未向人吐露者。皆是向無說中而說",
    "X25n0505_002:0856b18": "也。須知四十九年。無非為取相凡夫。貪著其事。所",
    "X25n0505_002:0856b19": "以非三說三。非一說一。究竟如來本地分中。原無",
    "X25n0505_002:0856b20": "三一之可得也。△五即諸見以顯平等。",
    "X25n0505_002:0856b21": "須菩提。若人言。佛說我見．人見．眾生見．壽者見。須菩",
    "X25n0505_002:0856b22": "提。於意云何。是人解我所說義不。不也。世尊。是人不",
    "X25n0505_002:0856b23": "解如來所說義。何以故。世尊說我見．人見．眾生見．壽",
    "X25n0505_002:0856b24": "者見。即非我見．人見．眾生見．壽者見。是名我見．人見．",
    "X25n0505_002:0856c01": "眾生見．壽者見。",
    "X25n0505_002:0856c02": "此總除諸執。以顯三空正智也。此因經首離相章",
    "X25n0505_002:0856c03": "中云。若菩薩設謂有生可度。即著我人四相。又無",
    "X25n0505_002:0856c04": "住章中言。若心取相。即著四相。若取法相。即著四",
    "X25n0505_002:0856c05": "相。若取非法相。即著四相。以此觀之。如是四相。乃",
    "X25n0505_002:0856c06": "通經能掃諸執之法也。故佛至此。問當機曰。若有",
    "X25n0505_002:0856c07": "人言。如來開口便說四相。須菩提。於意云何。你道",
    "X25n0505_002:0856c08": "是人還能解我如來所說之義否。正謂解耶。不解",
    "X25n0505_002:0856c09": "耶。當機至此。深悟平等本體。善會佛心。故答之曰。",
    "X25n0505_002:0856c10": "不也。言世人那裏解得此義。他將謂如來處處說",
    "X25n0505_002:0856c11": "四相。必謂實有四相可得。又何能解此四相為非",
    "X25n0505_002:0856c12": "有非空乎。故用何以故徵釋云。以世尊說我等四",
    "X25n0505_002:0856c13": "見者。乃順俗諦也。說非我等四見者。乃順真諦也。",
    "X25n0505_002:0856c14": "說是名我等四見者。乃順中道第一義諦也。若然。",
    "X25n0505_002:0856c15": "則佛說我等四見。義含三諦。欲使一切眾生達得",
    "X25n0505_002:0856c16": "我即非我。無我而我。了明自性。頓證真空妙有。而",
    "X25n0505_002:0856c17": "彼凡夫外道之人。烏得而解之哉。若依除執顯空",
    "X25n0505_002:0856c18": "釋者。至如佛說我等四見。此就俗諦凡夫外道心",
    "X25n0505_002:0856c19": "取相者。除我執也。說即非四見者。此就真諦出世",
    "X25n0505_002:0856c20": "二乘取法相者。除法執也。說是名四見者。此就中",
    "X25n0505_002:0856c21": "道權位菩薩取非法相者。除非法執也。是則三執",
    "X25n0505_002:0856c22": "俱遣。□□□□□□□無實無虗。非空非有。中道",
    "X25n0505_002:0856c23": "平等之義。□□□□□五章首明生佛者。乃聖凡",
    "X25n0505_002:0856c24": "無二。次約空有見。不屬斷常。三無來去。則應化齊",
    "X25n0505_002:0857a01": "遣。以上皆明正報不可得。以明平等也。四以一多",
    "X25n0505_002:0857a02": "明塵界性空。一合非一合。則依報不可得矣。以其",
    "X25n0505_002:0857a03": "萬法雖多。不出聖凡依正色心等法。一一發明。直",
    "X25n0505_002:0857a04": "歸平等本體。今則並遣執之法。一并掃去。故有此",
    "X25n0505_002:0857a05": "第五章也。蓋如來自開會以來。均用此等四見。除",
    "X25n0505_002:0857a06": "人執情。發揮平等之理。今既平等體顯。而義復彰",
    "X25n0505_002:0857a07": "明。以故并此一同掃去也。所謂病好不須醫。則前",
    "X25n0505_002:0857a08": "佛說如筏喻者。法尚應捨。誠信然矣。△三通結始",
    "X25n0505_002:0857a09": "終心法。",
    "X25n0505_002:0857a10": "須菩提。發阿耨多羅三藐三菩提心者。於一切法。應",
    "X25n0505_002:0857a11": "如是知。如是見。如是信解。不生法相。須菩提。所言法",
    "X25n0505_002:0857a12": "相者。如來說即非法相。是名法相。",
    "X25n0505_002:0857a13": "此通收全經之義而結之也。正因經初。當機曾問",
    "X25n0505_002:0857a14": "善男子善女人。發阿耨多羅三藐三菩提心。云何",
    "X25n0505_002:0857a15": "應住。云何降伏其心。世尊一往已為發明。至此結",
    "X25n0505_002:0857a16": "曰。若有真正發菩提心的善男信女。應如是知。如",
    "X25n0505_002:0857a17": "是見。如是信解。即此三句。正結一經問答也。至如",
    "X25n0505_002:0857a18": "前汝問我云何應住。我則教汝住心無住。不住六",
    "X25n0505_002:0857a19": "塵等境界。汝應如是知也。汝前問我云何降伏。我",
    "X25n0505_002:0857a20": "則教汝度脫一切眾生。度盡眾生不見有眾生可",
    "X25n0505_002:0857a21": "度。汝應如是而見也。汝前問我發阿耨菩提心法。",
    "X25n0505_002:0857a22": "我則教汝無法發心。是真發心。汝應如是而信解",
    "X25n0505_002:0857a23": "也。果能如是而知。是真知也。如是而見。是真見也。",
    "X25n0505_002:0857a24": "如是信解。乃真信解也。雖然如是。也要不生法相",
    "X25n0505_002:0857b01": "始得。何則。若是執定無住離相。無法之說。是又執",
    "X25n0505_002:0857b02": "藥而成病矣。故如來之所以說法相者。乃順諦理",
    "X25n0505_002:0857b03": "而言也。故順俗則言法相。順真則曰非法。順中道",
    "X25n0505_002:0857b04": "則曰是名也。乃我如來譚般若一境三諦。非縱非",
    "X25n0505_002:0857b05": "橫。不並不別。非有非空之本旨也。故說是名法相",
    "X25n0505_002:0857b06": "耳。所謂非有非空之真空妙有也。若爾。則華香牒",
    "X25n0505_002:0857b07": "粉。咸歸的的真詮。水態山容。盡合如如妙諦。以是",
    "X25n0505_002:0857b08": "推之。塵塵剎剎。法法頭頭。莫不是般若經焉。此明",
    "X25n0505_002:0857b09": "正宗竟。",
    "X25n0505_002:0857b10": "△三流通二。一示勸流通二。一示通經益。",
    "X25n0505_002:0857b11": "須菩提。若有人以無量阿僧祇世界七寶。持用布施。",
    "X25n0505_002:0857b12": "若有善男子．善女人。發菩提心者。持於此經。乃至四",
    "X25n0505_002:0857b13": "句偈等。受持讀誦。為人演說。其福勝彼。",
    "X25n0505_002:0857b14": "此明通經利益勝珍寶耳。文中言發菩提。自持。為",
    "X25n0505_002:0857b15": "人。永為佛種故。為發大乘者說。為發最上乘者說",
    "X25n0505_002:0857b16": "也。苟非發最上乘心。不能持說此經耳。謂其福勝",
    "X25n0505_002:0857b17": "彼者。正謂能持此經。勝彼僧祇寶施。乃顯通經之",
    "X25n0505_002:0857b18": "益也。△二示通經法。",
    "X25n0505_002:0857b19": "云何為人演說。不取於相。如如不動。何以故。一切有",
    "X25n0505_002:0857b20": "為法。如夢幻泡影。如露亦如電。應作如是觀。",
    "X25n0505_002:0857b21": "此明通經之法式也。正我如來悲心慮後。嘉惠將",
    "X25n0505_002:0857b22": "來。故於法會告圓之際。特特徵起以言之也。不取",
    "X25n0505_002:0857b23": "於相者。謂不取我法非法等之四相也。及不取言",
    "X25n0505_002:0857b24": "說心緣名字之相也。如如不動者。如如者。如於真",
    "X25n0505_002:0857c01": "如也。不動者。即真如本體也。此正教弘經之士。悟",
    "X25n0505_002:0857c02": "如如之理。起如如之智。說如如之法。自利利人。同",
    "X25n0505_002:0857c03": "證金剛不動之本體也。須知取相則動。動則有為。",
    "X25n0505_002:0857c04": "不取則不動。不動即無為。所以取相則不如如。而",
    "X25n0505_002:0857c05": "如如則不取於相。其意正明三種般若。而結歸題",
    "X25n0505_002:0857c06": "旨也。為人演說者。即文字般若也。不取於相。即觀",
    "X25n0505_002:0857c07": "照般若也。如如不動。即實相般若也。此正如來示",
    "X25n0505_002:0857c08": "末世眾生。發菩提心為人演說者。須不取相。安住",
    "X25n0505_002:0857c09": "真如平等實際之中。自却決定無疑。然後始能豎",
    "X25n0505_002:0857c10": "拂揚眉。皆第一義也。演說者。即文字而起觀照。因",
    "X25n0505_002:0857c11": "觀照而悟實相也。若然。是真荷擔如來阿耨多羅",
    "X25n0505_002:0857c12": "三藐三菩提。是故徵釋云。定要不取於相。此何以",
    "X25n0505_002:0857c13": "故。以其世間一切有為之法。即五陰．六入．十二處．",
    "X25n0505_002:0857c14": "十八界。此等之法。乃三有眾生妄執而有。不過如",
    "X25n0505_002:0857c15": "夢．如幻．如泡．如影．如露．如電而已。原無真實。安可",
    "X25n0505_002:0857c16": "取而為我人等相者也。故云應作如是觀。問。此相",
    "X25n0505_002:0857c17": "既皆不實。渾如夢幻泡影等法。則何處是如如不",
    "X25n0505_002:0857c18": "動。答。非教伊撥去諸法。但於一切有為法上。不生",
    "X25n0505_002:0857c19": "取著我人等相。則彼陰界處等。即是般若真心。如",
    "X25n0505_002:0857c20": "如本體矣。古云。但離妄緣。即如如佛者。是矣。故楞",
    "X25n0505_002:0857c21": "嚴云。五陰．六入．十二處．十八界。本如來藏。妙真如",
    "X25n0505_002:0857c22": "性。又云。汝但不隨分別。世間業果眾生。三緣斷故。",
    "X25n0505_002:0857c23": "三因不生。則汝心中。演若達多。狂性自歇。歇即菩",
    "X25n0505_002:0857c24": "提。性淨明心。本周法界。不從人得。何藉劬勞。肯綮",
    "X25n0505_002:0858a01": "修證。取於諸相乎。既能心不取相。則法法皆如。既",
    "X25n0505_002:0858a02": "法法皆如。豈撥萬有。方如如不動乎。正龐居士道",
    "X25n0505_002:0858a03": "的。但自無心於萬物。何妨萬物常圍繞。果然如是。",
    "X25n0505_002:0858a04": "方堪隨緣應化。入廛垂手。拖泥帶水。而利益人天",
    "X25n0505_002:0858a05": "矣。△二正結流通。",
    "X25n0505_002:0858a06": "佛說是經已。長老須菩提。及諸比丘．比丘尼．優婆塞．",
    "X25n0505_002:0858a07": "優婆夷．一切世間天人阿修羅。聞佛所說。皆大歡喜。",
    "X25n0505_002:0858a08": "信受奉行。",
    "X25n0505_002:0858a09": "此正信受流通也。長老下。乃四眾八部也。言歡喜",
    "X25n0505_002:0858a10": "奉行者。據文殊所問經云。有三種義。一說者清淨。",
    "X25n0505_002:0858a11": "不為利養。二所說清淨。如實知法。三得果清淨。故",
    "X25n0505_002:0858a12": "當歡喜而奉行也。須知此乃阿難結集之辭。意謂。",
    "X25n0505_002:0858a13": "凡聞法歡喜。必有妙契於心。所以契則信。信則受。",
    "X25n0505_002:0858a14": "受必奉行也。爾時溥畹作是疏已。合掌禮佛。而說",
    "X25n0505_002:0858a15": "是言。",
    "X25n0505_002:0858a16": "　稽首金剛無上士　　甚深般若不思議",
    "X25n0505_002:0858a17": "　祇園普會諸聖賢　　願賜慈悲垂加護",
    "X25n0505_002:0858a18": "　我今以蠡測大海　　妄以凡心度佛智",
    "X25n0505_002:0858a19": "　冀即四見契如如　　速證菩提平等道",
    "X25n0505_002:0858a20": "　為利未來沉冥者　　非為自身希名譽",
    "X25n0505_002:0858a21": "　普願發界諸眾生　　見聞隨喜皆成佛",
    "X25n0505_002:0858a23": "金剛般若波羅蜜經心印疏卷下(終)"
}