{
    "X46n0776_001:0165a03": "序說",
    "X46n0776_001:0165a05": "大宗地玄文本論。建立金剛五位。以眾生無量劫來",
    "X46n0776_001:0165a06": "業果相續。非三僧祇修證之功。不能盡除。故立無超",
    "X46n0776_001:0165a07": "次第漸轉位。以眾生一念相應。即同諸佛。故立無餘",
    "X46n0776_001:0165a08": "究竟總持位。以眾生心含法界。普融無盡。故立周徧",
    "X46n0776_001:0165a09": "圓滿廣大位。以眾生念念著有。違解脫門。故立一切",
    "X46n0776_001:0165a10": "諸法俱非位。以眾生棄有著空。趣於斷滅。故立一切",
    "X46n0776_001:0165a11": "諸法俱是位。上之五位。為佛法之總綱。攝盡一切破",
    "X46n0776_001:0165a12": "障法門。該括一切稱性法門。纖毫無遺。若明此義。則",
    "X46n0776_001:0165a13": "談宗談教。說有說空。皆不相妨。何有分河飲水。互相",
    "X46n0776_001:0165a14": "是非之弊哉。奈何千餘年來。無人提唱。遂使無上妙",
    "X46n0776_001:0165a15": "法。祕而不宣。誠不解其何故也。或以論中名義玄微。",
    "X46n0776_001:0165a16": "皆是法身大士行相。非凡位所知。師家艱於應對。故",
    "X46n0776_001:0165a17": "不以此論示人。然一切悉知。必至佛果。等覺以還。隨",
    "X46n0776_001:0165a18": "分演說。不害其德望也。儒門所謂知之為知之。不知",
    "X46n0776_001:0165a19": "為不知。是知也。會竊取此義。略加註釋。所未知者。斷",
    "X46n0776_001:0165a20": "不強解。庶幾後學得一隙明。或有利根上智。頓入甚",
    "X46n0776_001:0165a21": "深法界。徹底通達。是所望也。其文義明顯者。亦不詮",
    "X46n0776_001:0165a22": "釋。閱者自能領會耳。",
    "X46n0776_001:0165a23": "光緒三十二年冬十月石埭楊文會仁山氏識(時年七十)",
    "X46n0776_001:0165b03": "目錄",
    "X46n0776_001:0165b05": "卷第一",
    "X46n0776_001:0165b06": "歸依德處無邊大決擇分第一",
    "X46n0776_001:0165b07": "歸依德處因緣大決擇分第二",
    "X46n0776_001:0165b08": "一種金剛道路大決擇分第三",
    "X46n0776_001:0165b09": "金剛寶輪山王大決擇分第四",
    "X46n0776_001:0165b10": "金剛山王道路大決擇分第五",
    "X46n0776_001:0165b11": "獨一山王摩訶山王大決擇分第六",
    "X46n0776_001:0165b12": "卷第二",
    "X46n0776_001:0165b13": "大海部藏道路大決擇分第七",
    "X46n0776_001:0165b14": "深里出興地藏大龍王大決擇分第八",
    "X46n0776_001:0165b15": "深里出興地藏大龍王道路大決擇分第九",
    "X46n0776_001:0165b16": "大龍王重重廣海無盡大藏大決擇分第十",
    "X46n0776_001:0165b17": "無盡無窮盡塵數量道路大決擇分第十一",
    "X46n0776_001:0165b18": "卷第三",
    "X46n0776_001:0165b19": "不可思議不可稱量俱俱微塵本大山王大決擇",
    "X46n0776_001:0165b20": "分第十二",
    "X46n0776_001:0165b21": "不可思議俱俱微塵一切山王道路大決擇分第",
    "X46n0776_001:0165b22": "十三",
    "X46n0776_001:0165b23": "一切虗空一切微塵數量高王大決擇分第十四",
    "X46n0776_001:0165b24": "獨地非亂一定一定道路大決擇分第十五",
    "X46n0776_001:0165c01": "獨地獨天一種廣大無二山王大決擇分第十六",
    "X46n0776_001:0165c02": "獨一無二山王自在道路大決擇分第十七",
    "X46n0776_001:0165c03": "摩訶無二山王最勝高頂一地大決擇分第十八",
    "X46n0776_001:0165c04": "[(王/王)*((日*日)/屾)][囗@日]陀尸梵迦諾道路大決擇分第十九",
    "X46n0776_001:0165c05": "[(王/王)*((日*日)/屾)][囗@日]陀尸梵迦諾本王本地大決擇分第二十",
    "X46n0776_001:0165c06": "[玨/覞]尸梵諾本王道路大決擇分第二十一",
    "X46n0776_001:0165c07": "摩訶[玨/覞]尸梵諾母原主天王大決擇分第二十二",
    "X46n0776_001:0165c08": "一種功德純純無雜大圓滿地道路大決擇分第",
    "X46n0776_001:0165c09": "二十三",
    "X46n0776_001:0165c10": "一種功德摩訶本地明白離惡品藏大決擇分第",
    "X46n0776_001:0165c11": "二十四",
    "X46n0776_001:0165c12": "摩訶本地具足品藏非患道路大決擇分第二十",
    "X46n0776_001:0165c13": "五",
    "X46n0776_001:0165c14": "摩訶寶輪王廣大圓滿無上地地大決擇分第二",
    "X46n0776_001:0165c15": "十六",
    "X46n0776_001:0165c16": "卷第四",
    "X46n0776_001:0165c17": "繫縛地地品類不吉祥道路大決擇分第二十七",
    "X46n0776_001:0165c18": "繫縛地地自然本王摩訶[糸*為]品大決擇分第二十",
    "X46n0776_001:0165c19": "八",
    "X46n0776_001:0165c20": "自然本王廣大轉地無障無礙俱行道路大決擇",
    "X46n0776_001:0165c21": "分第二十九",
    "X46n0776_001:0165c22": "最極廣大俱行山王無盡海海大決擇分第三十",
    "X46n0776_001:0165c23": "出離繫縛地清白解脫道路大決擇分第三十一",
    "X46n0776_001:0165c24": "解脫山王根本地地無礙自在大決擇分第三十",
    "X46n0776_001:0166a01": "二",
    "X46n0776_001:0166a02": "解脫山王大道路大決擇分第三十三",
    "X46n0776_001:0166a03": "廣大無盡解脫海海摩訶山王大決擇分第三十",
    "X46n0776_001:0166a04": "四",
    "X46n0776_001:0166a05": "摩訶空塵海藏王道路大決擇分第三十五",
    "X46n0776_001:0166a06": "大不可思議重重不可稱量阿說本王大決擇分",
    "X46n0776_001:0166a07": "第三十六",
    "X46n0776_001:0166a08": "校量功德讚歎信行現示利益大決擇分第三十",
    "X46n0776_001:0166a09": "七",
    "X46n0776_001:0166a10": "校量過患訶責誹謗現示罪業大決擇分第三十",
    "X46n0776_001:0166a11": "八",
    "X46n0776_001:0166a12": "現示本因決定證成除疑生信大決擇分第三十",
    "X46n0776_001:0166a13": "九",
    "X46n0776_001:0166a14": "勸持流通發大願海大決擇分第四十",
    "X46n0776_001:0166a15": "高麗古藏作二十卷。與起信論序相符。宋元藏",
    "X46n0776_001:0166a16": "皆未收入。明藏作八卷。復併作四卷。今從之。",
    "X46n0776_001:0166a17": "此論窮微極妙。專接利根上智。兼為凡小權漸",
    "X46n0776_001:0166a18": "之機。作一乘勝因。伏願見者聞者。熏習成種。久",
    "X46n0776_001:0166a19": "久純熟。心光發宣。即能頓入金剛信位。圓修圓",
    "X46n0776_001:0166a20": "證。五位齊彰。與論主大願。註者誠心。交光相羅。",
    "X46n0776_001:0166a21": "如寶絲網。輾轉開導。無有既極。",
    "X46n0776_001:0166b03": "略標大意",
    "X46n0776_001:0166b05": "第一分　歸依德處八門。佛。法。僧。有情。無情。假有。空",
    "X46n0776_001:0166b06": "無。普融。",
    "X46n0776_001:0166b07": "第二分　歸依德處十種因緣(已上序分已下正宗分)。",
    "X46n0776_001:0166b08": "第三分　金剛五位名相。根本五十一位梵名。",
    "X46n0776_001:0166b09": "第四分　說八轉相。同時異時。同處異處。各種差別。",
    "X46n0776_001:0166b10": "第五分　五位各有三用。共十五種作用。",
    "X46n0776_001:0166b11": "第六分　金剛五位。根本五十一位。各各互具。成立。",
    "X46n0776_001:0166b12": "一千二百七十五位。○以上四分。為一論綱宗。",
    "X46n0776_001:0166b13": "第七分　內有六門。五種非空決定住法。五種無常",
    "X46n0776_001:0166b14": "虗假轉法。共為第一建立名字不同門。第二所詮",
    "X46n0776_001:0166b15": "義理差別門。第三依位決定安立門。內有十種別",
    "X46n0776_001:0166b16": "建立位。第四依位法數具闕門。第五德患對量現",
    "X46n0776_001:0166b17": "宗門。第六隨次別釋廣說門。",
    "X46n0776_001:0166b18": "第八分　地藏大龍王有功德過患二義。從七分來。",
    "X46n0776_001:0166b19": "第九分　功德過患二藏之中。各有十法。通為建立",
    "X46n0776_001:0166b20": "名字門。次說所詮義理門。內分治障對量差別門。",
    "X46n0776_001:0166b21": "安立金剛位地門。",
    "X46n0776_001:0166b22": "第十分　說三種重。廣大數量。令修止觀。斷惑證真。",
    "X46n0776_001:0166b23": "○以上四分。說對治法門。屬漸轉位。",
    "X46n0776_001:0166b24": "第十一分　說十種變對法門。詳示出世因果差別",
    "X46n0776_001:0166c01": "之相。",
    "X46n0776_001:0166c02": "第十二分　說三種數量倍。一法寶。二僧寶。三佛寶。",
    "X46n0776_001:0166c03": "第十三分　現示本體安立門。現示上末轉相門。引",
    "X46n0776_001:0166c04": "經說次第十轉。至不可思議無量品。",
    "X46n0776_001:0166c05": "第十四分　二門同前。數量倍增。百千萬億。乃至無",
    "X46n0776_001:0166c06": "窮盡故。○以上四分。屬俱是位。",
    "X46n0776_001:0166c07": "第十五分　建立五種轉相。說不可合一之法。一者",
    "X46n0776_001:0166c08": "上上一一轉相門。二者本本一一轉相門。三者俱",
    "X46n0776_001:0166c09": "行不離轉相門。四者區區不雜轉相門。五者圓滿",
    "X46n0776_001:0166c10": "具足轉相門。",
    "X46n0776_001:0166c11": "第十六分　一者本一自性位地門。二者本一之本",
    "X46n0776_001:0166c12": "位地門。",
    "X46n0776_001:0166c13": "第十七分　本轉形相。上轉形相。",
    "X46n0776_001:0166c14": "第十八分　說十二無窮。引經一千二百無窮盡品",
    "X46n0776_001:0166c15": "具足俱轉。○以上四分。屬俱非位。",
    "X46n0776_001:0166c16": "第十九分　七變修行。總有三種。一者功德七變。二",
    "X46n0776_001:0166c17": "者過患七變。三者等量七變。均有上轉下轉以為",
    "X46n0776_001:0166c18": "變相。",
    "X46n0776_001:0166c19": "第二十分　三種百變。過患。功德。等量。名義同前。增",
    "X46n0776_001:0166c20": "倍數轉。",
    "X46n0776_001:0166c21": "第二十一分　三種千變。名義同前。增倍數轉。",
    "X46n0776_001:0166c22": "第二十二分　三種億變。名義同前。增倍數轉。○以",
    "X46n0776_001:0166c23": "上四分。屬總持位。",
    "X46n0776_001:0166c24": "第二十三分　五十一位。各具五十。成二千五百五",
    "X46n0776_001:0167a01": "十法門。位位具足性相本末四法。成立一萬二百",
    "X46n0776_001:0167a02": "法。合總數有一萬二千七百五十法門。",
    "X46n0776_001:0167a03": "第二十四分　如前所說一切位中。各各攝差別轉",
    "X46n0776_001:0167a04": "五十位。則成六億三萬七千五百法門。",
    "X46n0776_001:0167a05": "第二十五分　一者橫轉徧到俱行門。二者豎轉無",
    "X46n0776_001:0167a06": "雜一路門。",
    "X46n0776_001:0167a07": "第二十六分　總別相攝。○以上四分。屬圓滿位。",
    "X46n0776_001:0167a08": "第二十七分　入道初門。全仗對治。與第七分後先",
    "X46n0776_001:0167a09": "相映。建立智理障果四法。以為斷證公據。",
    "X46n0776_001:0167a10": "第二十八分　障輕理顯。有無齊運。上轉下轉。至小",
    "X46n0776_001:0167a11": "無量。",
    "X46n0776_001:0167a12": "第二十九分　行藏海中。常無常德。漸漸增進。至中",
    "X46n0776_001:0167a13": "無量。",
    "X46n0776_001:0167a14": "第三十分　行常山王海中。有三種大無量。一者常",
    "X46n0776_001:0167a15": "大無量。二者無常大無量。三者轉變大無量。○以",
    "X46n0776_001:0167a16": "上四分。說信。住。行。向。進道階差。",
    "X46n0776_001:0167a17": "第三十一分　十空無為。十有無為。依二十無為。五",
    "X46n0776_001:0167a18": "十一位建立二種轉相。一者重重該攝無障礙門。",
    "X46n0776_001:0167a19": "二者次第亂轉超過門。",
    "X46n0776_001:0167a20": "第三十二分　空有互生。十空無為。一一出生十有",
    "X46n0776_001:0167a21": "無為常法。十有無為。一一出生十空無為常法。",
    "X46n0776_001:0167a22": "第三十三分　一者空空轉。十空各生十空。二者有",
    "X46n0776_001:0167a23": "有轉。十有各生十有。三者位位轉。五十一位各生",
    "X46n0776_001:0167a24": "五十。",
    "X46n0776_001:0167b01": "第三十四分　通結體相用。歸於無盡。○以上四分。",
    "X46n0776_001:0167b02": "說地上德用。自二十七分以來。凡八分。屬漸轉位。",
    "X46n0776_001:0167b03": "第三十五分　統前三十二法。無不自在。",
    "X46n0776_001:0167b04": "第三十六分　三十三法。沒同果海。不可思議。不能",
    "X46n0776_001:0167b05": "窮了。○以上二分。因圓果滿(已上正宗分已下流通分)。",
    "X46n0776_001:0167b06": "第三十七分　說十二喻。讚歎論之勝用。",
    "X46n0776_001:0167b07": "第三十八分　先說三喻。警醒愚迷。次說十偈。令離",
    "X46n0776_001:0167b08": "誹謗。後說一偈。丁寧誥誡。",
    "X46n0776_001:0167b09": "第三十九分　馬鳴菩薩自說往因。并隨佛發願。及",
    "X46n0776_001:0167b10": "遵敕造論緣起。",
    "X46n0776_001:0167b11": "第四十分　普勸受持。",
    "X46n0776_001:0168a02": "大宗地玄文本論金剛五位圖",
    "X46n0776_001:0172a03": "大宗地玄文本論略註卷第一",
    "X46n0776_001:0172a05": "馬鳴菩薩　造",
    "X46n0776_001:0172a06": "陳　真諦三藏　譯",
    "X46n0776_001:0172a07": "清　楊文會　略註",
    "X46n0776_001:0172a08": "(大宗地者。一切法門之總綱。如地發生萬物。義理深微。故稱玄文。千枝萬葉從此分佈。故名為本。論",
    "X46n0776_001:0172a09": "者決擇。徵釋。翼贊佛經也。又本論之外。應有釋論以伸其義。惜未傳來)。",
    "X46n0776_001:0172a10": "○歸依德處無邊大決擇分第一",
    "X46n0776_001:0172a11": "　頂禮一切無餘明　　非一非一諸則地",
    "X46n0776_001:0172a12": "　不數不思無量一　　并諸種種趣生類",
    "X46n0776_001:0172a13": "　本無量數斷命品　　與等塵塵無有法",
    "X46n0776_001:0172a14": "　兼不可說無所有　　通俱非是等諸法",
    "X46n0776_001:0172a15": "論曰。就此二行偈中(天竺偈頌。八字成句。四句為一偈。貝葉梵文。橫書三十二字作",
    "X46n0776_001:0172a16": "一行。譯成漢文。五字七字不等。亦以四句為一行偈)。則有八門。云何為八。一者",
    "X46n0776_001:0172a17": "顯示中中主者門。二者顯示道路軌則門。三者顯示",
    "X46n0776_001:0172a18": "離雜合一門。四者顯示無邊毛生門。五者顯示種種",
    "X46n0776_001:0172a19": "離識門。六者顯示假有無實門。七者顯示無所有事",
    "X46n0776_001:0172a20": "門。八者顯示具足無礙門。是名為八。(思議所及處。并所不及處。無非",
    "X46n0776_001:0172a21": "歸依德處。則能歸所歸。融合為一。十界依正。悉入自心。所造之論。攝盡十方三世一切佛法。無欠無餘。後生何",
    "X46n0776_001:0172a22": "幸。而能得此妙典耶)就顯示中中主者門中。則有五種(佛寶)。云何",
    "X46n0776_001:0172a23": "為五。一者隨順隨轉應身主者。二者有無無礙變身",
    "X46n0776_001:0172a24": "主者。三者本體本性法身主者。四者本末俱絕滿道",
    "X46n0776_001:0172b01": "主者。五者隨應無礙自然主者。是名為五(以上開三身為五身。",
    "X46n0776_001:0172b02": "一是生身。二是變化身。此二是應身。三是法身。四是自受用身。五是他受用身。此二是報身○下文引經第一)。",
    "X46n0776_001:0172b03": "修集行因大陀羅尼脩多羅中作如是說。爾時花輪",
    "X46n0776_001:0172b04": "寶光明天子則白佛言。世尊。第一導師有幾數量可",
    "X46n0776_001:0172b05": "思議不可思議。惟願世尊為我等眾開示顯說。我等",
    "X46n0776_001:0172b06": "大眾。聞其名字。常誦常念。出無明藏。到涅槃城。於是",
    "X46n0776_001:0172b07": "世尊告天子言。我若以神通力無量無邊阿僧祇劫",
    "X46n0776_001:0172b08": "中說其名字終不能盡。今當略言。為汝等眾宣說其",
    "X46n0776_001:0172b09": "要。善男子。其覺者數廣大圓滿過於恒沙。略說五種。",
    "X46n0776_001:0172b10": "云何為五。一者隨體佛。二者變體佛。三者法體佛。四",
    "X46n0776_001:0172b11": "者莫測佛。五者應轉佛。乃至廣說故。如偈頂禮一切",
    "X46n0776_001:0172b12": "無餘明故。以何義故一切導師皆名主者。以三義故。",
    "X46n0776_001:0172b13": "云何為三。一者自在義。諸法王故(佛為法王。於法自在)。二者頂",
    "X46n0776_001:0172b14": "上義。三界一故(天上天下。唯佛獨尊)。三者周徧義。無所不至故",
    "X46n0776_001:0172b15": "(毗盧遮那。徧一切處)。是名為三。如是已說顯示中中主者門。次",
    "X46n0776_001:0172b16": "當說顯示道路軌則門(法寶)。就此門中。則有六種。云何",
    "X46n0776_001:0172b17": "為六。一者音臍言導無礙自在軌則。二者所依本地",
    "X46n0776_001:0172b18": "平等一種離諸虗妄軌則。三者生長莊嚴一一有力",
    "X46n0776_001:0172b19": "軌則。四者究竟圓滿無餘盡攝軌則。五者非名非相",
    "X46n0776_001:0172b20": "非體非用無造無作軌則。六者自然現前常住不變",
    "X46n0776_001:0172b21": "無所詮了究竟淨滿軌則。是名為六(第三分中所說五種本位。以此",
    "X46n0776_001:0172b22": "中一二兩法。為第三周徧圓滿廣大位。以第三法。為第一無超次第漸轉位。以第四法。為第二無餘究竟總持",
    "X46n0776_001:0172b23": "位。以第五法。為第四一切諸法俱非位。以第六法。為第五一切諸法俱是位。此六彼五。開合應知○引經第二)。",
    "X46n0776_001:0172b24": "金剛三昧無礙解脫本智實性脩多羅中作如是說。",
    "X46n0776_001:0172c01": "復次文殊師利。若我廣說。總有十億七萬三千五十",
    "X46n0776_001:0172c02": "法門。行者履遊道路則則。若我略說。總有六種行者",
    "X46n0776_001:0172c03": "履遊則則。如是六則。通攝一切無量無邊軌則藏海。",
    "X46n0776_001:0172c04": "云何為六。一者說則。二者等則。三者種則。四者上則。",
    "X46n0776_001:0172c05": "五者非則。六者常則。乃至廣說故。如偈非一非一諸",
    "X46n0776_001:0172c06": "則地故。以何義故一切法藏皆名軌則。以三義故。云",
    "X46n0776_001:0172c07": "何為三。一者金區義。時人易轉。法門之印常恒不變。",
    "X46n0776_001:0172c08": "如彼區故。二者引導義。攝將行者令趣治路。如彼導",
    "X46n0776_001:0172c09": "故。三者能持義。善持自相而不壞失。如彼持故。是名",
    "X46n0776_001:0172c10": "為三。如是已說顯示道路軌則門。次當說顯示離雜",
    "X46n0776_001:0172c11": "合一門(僧寶)。就此門中。則有三種。云何為三。一者結縛",
    "X46n0776_001:0172c12": "合一。一切無量無邊無明煩惱之眾類再生。雖無內",
    "X46n0776_001:0172c13": "合一。而有外合一。以數量等成立契一義故(凡僧)。二者",
    "X46n0776_001:0172c14": "解脫合一。一切無量無邊三乘諸聖人等。內有道理",
    "X46n0776_001:0172c15": "之合一義。外有同塵之合一義故(三乘聖僧)。三者具足俱",
    "X46n0776_001:0172c16": "非合一。一切無量無邊金剛中間大聖眾等。具足能",
    "X46n0776_001:0172c17": "契所契之二義故(一乘聖僧)。是名為三(引經第三)。文殊師利論",
    "X46n0776_001:0172c18": "義第一無極無盡脩多羅中作如是說。僧眾之海雖",
    "X46n0776_001:0172c19": "無有量。而其本體但有三種。云何為三。一者無根無",
    "X46n0776_001:0172c20": "諍地。二者俱根無諍地。三者有根無諍地。乃至廣說",
    "X46n0776_001:0172c21": "故。如偈不數不思無量一故。以何義故一切諸僧皆",
    "X46n0776_001:0172c22": "名合一。有二義故。云何為二。一者積集義。集會無量",
    "X46n0776_001:0172c23": "無邊一切散亂塵故(身合一)。二者一種義。安止無量無",
    "X46n0776_001:0172c24": "邊一切波浪識故(心合一)。是名為二。如是已說顯示離",
    "X46n0776_001:0173a01": "雜合一門。次當說顯示無邊毛生門(有情)。就此門中。則",
    "X46n0776_001:0173a02": "有三門。云何為三。一者有類毛生無邊門。二者空類",
    "X46n0776_001:0173a03": "毛生無邊門。三者似類毛生無邊門。是名為三。就初",
    "X46n0776_001:0173a04": "門中。則有四種。云何為四。一者卵生。二者胎生。三者",
    "X46n0776_001:0173a05": "溼生。四者化生。是名為四。如是四生。能攝一切無量",
    "X46n0776_001:0173a06": "有類根本名數。就中門中。則有三種。云何為三。一者",
    "X46n0776_001:0173a07": "光明中藏空類。二者闇色中藏空類。三者風雲中藏",
    "X46n0776_001:0173a08": "空類。是名為三(中藏者。在內安住也)。如是三類。空故非空(身如虗空",
    "X46n0776_001:0173a09": "非頑冥空)。以隱故空(隱而不現。故名為空)。應審觀察。空類眷屬。其數",
    "X46n0776_001:0173a10": "眾多。不出此量。就後門中。亦有三種。云何為三。一者",
    "X46n0776_001:0173a11": "幻化呪術相相無理似類。二者變藥方禁相相無理",
    "X46n0776_001:0173a12": "似類(上之二類。雖有相相。而不合理。故名似類)。二者隨本現前影像似類",
    "X46n0776_001:0173a13": "(本人妄想所現影像。雖現在前而非實有。亦名似類)。是名為三。如是三類。能攝",
    "X46n0776_001:0173a14": "一切無量無邊種種似類根本名數(引經第四)。集類法門",
    "X46n0776_001:0173a15": "脩多羅中作如是說。有識種類。廣說有十。略說有三。",
    "X46n0776_001:0173a16": "云何為三。一者心識親近在有眾生。二者處所隱藏",
    "X46n0776_001:0173a17": "不見眾生。三者識遠似有動轉眾生。是名為三。乃至",
    "X46n0776_001:0173a18": "廣說故。如偈并諸種種趣生類故。以何義故一切眾",
    "X46n0776_001:0173a19": "生皆名毛生。有二義故。云何為二。一者動轉不定義。",
    "X46n0776_001:0173a20": "隨趣受生無有定法故。二者眾多無數義。方角無有",
    "X46n0776_001:0173a21": "數量故。是名為二。今此門中。為欲現示聖如角尠凡",
    "X46n0776_001:0173a22": "如毛多故。如是已說顯示無邊毛生門。次當說現示",
    "X46n0776_001:0173a23": "種種離識門(無情)。就此門中。則有二種。云何為二。一者",
    "X46n0776_001:0173a24": "共業建立斷命品。二者別業建立斷命品。是名為二。",
    "X46n0776_001:0173b01": "就第一門中。則有四種。云何為四一者風輪大地斷",
    "X46n0776_001:0173b02": "命品。二者水輪大地斷命品。三者金輪大地斷命品。",
    "X46n0776_001:0173b03": "四者火輪大地斷命品。是名為四。如是四輪。能攝一",
    "X46n0776_001:0173b04": "切無量無邊共業建立斷命品類根本名數。言別業",
    "X46n0776_001:0173b05": "建立斷命品者。謂眾生身非執受攝髮毛等類(引經第五)。",
    "X46n0776_001:0173b06": "業行本因脩多羅中作如是說。復次文殊師利。言眾",
    "X46n0776_001:0173b07": "生居住世間者。則有二種。云何為二。一者總輪世間。",
    "X46n0776_001:0173b08": "二者別持世間。是名為二。此二世間。善能攝持無量",
    "X46n0776_001:0173b09": "無邊一切居住依止世間。乃至廣說故。如偈及無量",
    "X46n0776_001:0173b10": "數斷命品故。以何義故一切離識皆名斷命。所謂無",
    "X46n0776_001:0173b11": "有了別智品故。如是已說現示種種離識門。次當說",
    "X46n0776_001:0173b12": "現示假有無實門(假有)。就此門中。則有五種。云何為五。",
    "X46n0776_001:0173b13": "一者如水中月假有。二者如闥婆城假有。三者如陽",
    "X46n0776_001:0173b14": "炎水假有。四者如幻化作假有。五者如谷響音假有。",
    "X46n0776_001:0173b15": "是名為五(引經第六)。大寶無盡蓮華地地脩多羅中作如",
    "X46n0776_001:0173b16": "是說。如水中月等五種虗說譬喻。總攝五萬五千五",
    "X46n0776_001:0173b17": "百五十詮虗說譬喻根本名字。乃至廣說故。如偈與",
    "X46n0776_001:0173b18": "等塵塵無有法故。以何義故一切無量虗說譬喻皆",
    "X46n0776_001:0173b19": "名無有。所謂無有實自性故。名曰為無。無有其實非",
    "X46n0776_001:0173b20": "都無故。名曰為有。如是已說現示假有無實門。次當",
    "X46n0776_001:0173b21": "說現示無所有事門(空無)。就此門中。則有四種。云何為",
    "X46n0776_001:0173b22": "四。一者如石女兒無所有事。二者如兔馬角無所有",
    "X46n0776_001:0173b23": "事。三者如龜趥(七由切。同鰌。魚名)毛無所有事。四者如羅漢",
    "X46n0776_001:0173b24": "染無所有事。是名為四(引經第七)。本地脩多羅中作如是",
    "X46n0776_001:0173c01": "說。復次佛子。汝前所問何等法名為無所有品者。石",
    "X46n0776_001:0173c02": "女兒等四種本說。我若廣說。其數無量。乃至廣說故。",
    "X46n0776_001:0173c03": "如偈兼不可說無所有故。以何義故一切空法皆悉",
    "X46n0776_001:0173c04": "名為無所有事。有二種故。云何為二。一者彼空法體",
    "X46n0776_001:0173c05": "性空空如此四本說故。二者此空若不詮彼則是空",
    "X46n0776_001:0173c06": "故(假此空法。以詮他法之空。若不詮彼。則此空本無)。是名為二。如是已說現",
    "X46n0776_001:0173c07": "示無所有事門。次當說現示具足無礙門(普融)。就此門",
    "X46n0776_001:0173c08": "中。則有十種。云何為十。一者心主法。二者心念法。三",
    "X46n0776_001:0173c09": "者色主法。四者色子法。五者非契應法。六者無為法。",
    "X46n0776_001:0173c10": "七者非有為非無為法。八者亦有為亦無為法。九者",
    "X46n0776_001:0173c11": "俱俱法。十者俱非法。是名為十。言心主法者。可一八",
    "X46n0776_001:0173c12": "識等諸心識本法故。言心念法者。與此相應一切數",
    "X46n0776_001:0173c13": "法。言色主法者。可一能造大種法等。言色子法者。可",
    "X46n0776_001:0173c14": "一所造種種色法言非契應法者。可一非色非心種",
    "X46n0776_001:0173c15": "種諸法。言無為法者。虗空等四種無為法。言非有為",
    "X46n0776_001:0173c16": "非無為法者。一心等諸本性法。言亦有為亦無為法",
    "X46n0776_001:0173c17": "者。一心等諸本性之法作業用相。言俱俱法者。大本",
    "X46n0776_001:0173c18": "之法其第一分。言俱非法者。大本之法其最後分。如",
    "X46n0776_001:0173c19": "是十法。今此門中。一有一無。一生一滅。一逆一順。一",
    "X46n0776_001:0173c20": "品一類。不相捨離。是故說言現示具足無礙門焉(此門",
    "X46n0776_001:0173c21": "統攝一切諸法。為本論之綱要。故歸依德處總匯於茲○引經第八)。最勝德王廣大虗",
    "X46n0776_001:0173c22": "空脩多羅中作如是說。不可說不可說不可說十方",
    "X46n0776_001:0173c23": "世界微塵之數。無量無邊法門大海。一居一起。一住",
    "X46n0776_001:0173c24": "一止。終不分剖。亦不捨離。以此義故。建立稱曰廣大",
    "X46n0776_001:0174a01": "圓滿虗空地地無盡無極法界大海門。乃至廣說故。",
    "X46n0776_001:0174a02": "如偈通俱非是等諸法故。",
    "X46n0776_001:0174a03": "○歸依德處因緣大決擇分第二",
    "X46n0776_001:0174a04": "如是已說歸依德處無邊大決擇分。次當說歸依德",
    "X46n0776_001:0174a05": "處因緣大決擇分。其相云何。偈曰。",
    "X46n0776_001:0174a06": "　以有十種大因緣　　造作歸依德處海",
    "X46n0776_001:0174a07": "　所謂禮恩及加力　　廣大殊勝與無我",
    "X46n0776_001:0174a08": "　決定大海并贊化　　兼通現示自本身",
    "X46n0776_001:0174a09": "　如是十種大因緣　　圓滿大士乃能具",
    "X46n0776_001:0174a10": "　凡非境聖亦非量　　隨分菩薩亦不能",
    "X46n0776_001:0174a11": "論曰。何因緣故歸依德處。以有十種大因緣故而作",
    "X46n0776_001:0174a12": "歸依。如偈以有十種大因緣。造作歸依德處海故。云",
    "X46n0776_001:0174a13": "何名為十種因緣。一者禮敬尊重甚深因緣。能作禮",
    "X46n0776_001:0174a14": "敬歸依德處。摧伏憍慢增長善根故。如偈禮故。二者",
    "X46n0776_001:0174a15": "憶念恩澤報推因緣。而能造作勝妙論教。開曉一切",
    "X46n0776_001:0174a16": "狂亂眾生。一切德處皆悉歡喜故。如偈恩故。三者仰",
    "X46n0776_001:0174a17": "請加力成為因緣。若為造作大論法門。彼諸德處不",
    "X46n0776_001:0174a18": "以加力。不能分別法門海故。如偈及加力故。四者開",
    "X46n0776_001:0174a19": "布廣散令了因緣。以妙言辭示聰明詮。現了彼諸脩",
    "X46n0776_001:0174a20": "多羅中祕密微妙深遠文義大海。為令廣大故。如偈",
    "X46n0776_001:0174a21": "廣大故。五者勸物令生殊勝因緣。造作論教開示文",
    "X46n0776_001:0174a22": "義。若不歸依。彼諸眾生不能究竟信受奉行故。如偈",
    "X46n0776_001:0174a23": "殊勝故。六者修習忍辱無我因緣。發起歡喜。尊重歸",
    "X46n0776_001:0174a24": "向廣大心故。如偈與無我故。七者出生功德決定因",
    "X46n0776_001:0174b01": "緣。歸依德處造作論教。若見若聞。若見見者。若聞聞",
    "X46n0776_001:0174b02": "者。若同國住。一切皆悉隨時不移。出生增長無量無",
    "X46n0776_001:0174b03": "邊一切功德善根之品。決定決定不謬違故。如偈決",
    "X46n0776_001:0174b04": "定故。八者大海無盡寶藏因緣。積集無量無邊一切",
    "X46n0776_001:0174b05": "諸種種力。造作殊勝圓滿大海如意寶輪金剛德藏。",
    "X46n0776_001:0174b06": "為欲救度無量無邊貧窮苦惱眾生類故。如偈大海",
    "X46n0776_001:0174b07": "故。九者方便善巧教化因緣。具足者中雖無別歸。而",
    "X46n0776_001:0174b08": "贊教化為利生故。如偈并贊化故。十者現示過去本",
    "X46n0776_001:0174b09": "身因緣。所歸德處一切皆悉無非自身之攝持故。如",
    "X46n0776_001:0174b10": "偈兼通現示自本身故(菩薩融三世間以為自身。所謂聲聞身。緣覺身。菩薩身。如",
    "X46n0776_001:0174b11": "來身。法身。智身。此六是智正覺世間。業報身。眾生身。此二是有情世間。國土身。虗空身。此二是器世間)。是",
    "X46n0776_001:0174b12": "名十種大因緣相。如是廣大殊勝因緣。何人所作。佛",
    "X46n0776_001:0174b13": "菩薩作。菩薩菩薩當不能作。況凡二乘。如偈如是十",
    "X46n0776_001:0174b14": "種大因緣。圓滿大士乃能具。凡非境聖亦非量。隨分",
    "X46n0776_001:0174b15": "菩薩亦不能故(此論從一信心。具餘五十位。又位位中。具金剛五位。是名佛菩薩。亦名圓",
    "X46n0776_001:0174b16": "滿大士。東土談教義者。以十住初心便成正覺。為圓頓極則。馬鳴大士則言信位便該果海。實大法東來所未",
    "X46n0776_001:0174b17": "聞也。菩薩菩薩者。漸教三賢十聖。位位別修。不能一位攝一切位。故名隨分菩薩。若一念與真際相應。則轉偏",
    "X46n0776_001:0174b18": "成圓。轉漸成頓矣。凡者六道眾生也。二乘者聲聞緣覺也。雖證聖道。祇名小果耳)",
    "X46n0776_001:0174b19": "(以上序分竟以下正宗分)。",
    "X46n0776_001:0174b20": "○一種金剛道路大決擇分第三(唯此一乘。無二三。故稱一種。究",
    "X46n0776_001:0174b21": "無堅固。不可破壞。喻如金剛。千竟聖所由。縱橫無礙。名為道路)。",
    "X46n0776_001:0174b22": "如是已說歸依德處因緣大決擇分。次當說一種金",
    "X46n0776_001:0174b23": "剛道路大決擇分。其相云何。偈曰。",
    "X46n0776_001:0174b24": "　一種金剛地　　總有五種位　　謂漸次究竟",
    "X46n0776_001:0174c01": "　及圓滿等非　　并及等是位　　如是五種位",
    "X46n0776_001:0174c02": "　諸脩多羅中　　具足無餘說",
    "X46n0776_001:0174c03": "論曰。一種金剛道路無礙本地地中總有幾位。廣說",
    "X46n0776_001:0174c04": "雖無量。略說有五種。如是五位。一切總則。一切根本。",
    "X46n0776_001:0174c05": "一切中藏。一切出生。如偈一種金剛地。總有五種位",
    "X46n0776_001:0174c06": "故。云何名為五種本位。一者無超次第漸轉位。二者",
    "X46n0776_001:0174c07": "無餘究竟總持位。三者周徧圓滿廣大位。四者一切",
    "X46n0776_001:0174c08": "諸法俱非位。五者一切諸法俱是位。是名為五種根",
    "X46n0776_001:0174c09": "本位(第一第五兩位。就生滅門說。第二第四兩位。就真如門說。第三一位。真如生滅二門和合說)。",
    "X46n0776_001:0174c10": "如偈謂漸次究竟。及圓滿等非。并及等是位故。如是",
    "X46n0776_001:0174c11": "五位。自家宣說。龜則方說(上問下答)。如是五位。直是方說。",
    "X46n0776_001:0174c12": "非宣說量(自家宣說者。隨意發揮。應機無定也。龜則方說者。佛佛道同。古今一致也)。如偈",
    "X46n0776_001:0174c13": "如是五種位。諸脩多羅中。具足無餘說故。位所依止",
    "X46n0776_001:0174c14": "本數名字。其相云何。偈曰。",
    "X46n0776_001:0174c15": "　所依止本數　　總有五十一　　謂虗假光明",
    "X46n0776_001:0174c16": "　四十種名字　　不動真金剛　　十種本名字",
    "X46n0776_001:0174c17": "　及大極地故　　是名所依數",
    "X46n0776_001:0174c18": "論曰。五種本位所依止之名字差別其數幾有。廣說",
    "X46n0776_001:0174c19": "雖無量。略說有五十一種名字。如是五十一種根本",
    "X46n0776_001:0174c20": "名字。一切天地。一切父母。一切體性。一切所依(天為日月",
    "X46n0776_001:0174c21": "星辰所依。地為人物草木所依。父母為有情所從生。體性為形色之本元。舉此數者皆為一切世法之所依。以",
    "X46n0776_001:0174c22": "喻五十一根本位為一切佛法之所依○別一解云。五十一種根本名字。為一切萬物之天地。一切有情之父",
    "X46n0776_001:0174c23": "母。一切形色之體性。一切法門之所依也)。如偈所依止本數。總有五十一",
    "X46n0776_001:0174c24": "故(若非根本五十一位。則金剛五位無所依止。以論中所闡。重在金剛五位。故先列之。次列五十一位以為",
    "X46n0776_001:0175a01": "依止。猶如一經一緯。相織而成一幅雜華雲錦也)。云何名為五十一數。所謂",
    "X46n0776_001:0175a02": "虗假光明分中有四十種。真金剛中有十種數。此五",
    "X46n0776_001:0175a03": "十中。加大極自然陀羅尼地故。是故成立五十一數",
    "X46n0776_001:0175a04": "(此分初列根本五十一位。以地前四十心。名為虗假光明。地上十心。名為真金剛。且依通途教義而言。自第七",
    "X46n0776_001:0175a05": "分至論終。則五十一種皆名真金剛位。方顯此論之玄宗。蓋一信心。即具五十一位。因果交徹。非若他宗判十",
    "X46n0776_001:0175a06": "信為內凡。住行向為三賢。地上為十聖。天地懸隔也。華嚴論疏。說初住成佛。攝四十二位。以十信為相似覺。未",
    "X46n0776_001:0175a07": "入分證位。此論則以信心統攝真金剛位。誠圓中之圓。頓中之頓也)。名字分中四十種數",
    "X46n0776_001:0175a08": "當何等相。所謂十種愛樂心。十種識知心。十種修道",
    "X46n0776_001:0175a09": "心。十種不退心。各差別故。云何名為十愛樂心(十信)。一",
    "X46n0776_001:0175a10": "者必叉多(信心)。二者阿摩訶尸(念心)。三者諦度毗梨耶(精進",
    "X46n0776_001:0175a11": "心)。四者和羅只度(慧心)。五者奢摩陀提尸(定心)。六者摩訶",
    "X46n0776_001:0175a12": "阿毗跋致多(不退心)。七者阿羅婆訶尼(迴向心)。八者婆[口*彌]",
    "X46n0776_001:0175a13": "多阿梨羅訶諦(護法心)。九者尸羅俱尸阿尸羅(戒心)。十者",
    "X46n0776_001:0175a14": "摩訶毗呵阿僧那(願心)。是名為十。云何名為十識知心",
    "X46n0776_001:0175a15": "(十解亦名十住)。一者留伽度(發心住)。二者留諦迦度(治地住)。三者",
    "X46n0776_001:0175a16": "留羅伽(修行住)。四者留摩訶(生貴住)。五者安婆娑(方便具足住)。",
    "X46n0776_001:0175a17": "六者毗跋致(正心住)。七者阿毗跋致(不退住)。八者必叉伽",
    "X46n0776_001:0175a18": "(童真住)。九者必阿羅(法王子住)。十者留山迦(灌頂住)。是名為十。",
    "X46n0776_001:0175a19": "云何名為十修道心(十行)。一者度伽呵(歡喜行)。二者度安",
    "X46n0776_001:0175a20": "爾(饒益行)。三者度只羅(無瞋恨行)。四者度和差(無盡行)。五者度",
    "X46n0776_001:0175a21": "利他(離癡亂行)。六者度生婆諦(善現行)。七者度沙必(無著行)。八",
    "X46n0776_001:0175a22": "者度阿訶(尊重行)。九者度佛阿(善法行)。十者度叉一婆(真實",
    "X46n0776_001:0175a23": "行)。是名為十。云何名為十不退心(十迴向)。一者羅諦流",
    "X46n0776_001:0175a24": "沙(救護一切眾生迴向)。二者羅曇沙(不壞迴向)。三者必自伽(等一切佛迴向)。",
    "X46n0776_001:0175b01": "四者法必他(至一切處迴向)。五者佛度陀(無邊功德藏迴向)。六者羅",
    "X46n0776_001:0175b02": "叉必(隨順平等善根迴向)。七者師羅文伽(隨順等觀一切眾生迴向)。八者婆",
    "X46n0776_001:0175b03": "訶諦(真如相迴向)。九者婆羅提弗陀(無縛解脫迴向)。十者達摩邊",
    "X46n0776_001:0175b04": "伽(法界無量迴向)。是名為十。如偈謂虗假光明。四十種名字",
    "X46n0776_001:0175b05": "故。云何為十真金剛心(十地)。一者鳩摩羅伽(逆流歡喜地)。二",
    "X46n0776_001:0175b06": "者須何伽一婆(道流離垢地)。三者須那迦(流照明地)。四者須陀",
    "X46n0776_001:0175b07": "洹(觀明燄地)。五者斯陀含(度障難勝地)。六者阿那含(薄流現前地)。七",
    "X46n0776_001:0175b08": "者阿羅漢(過三有行遠地)。八者阿尼羅漢(變化生不動地)。九者阿那",
    "X46n0776_001:0175b09": "訶訶(慧光妙善地)。十者阿訶羅弗(明行足法雲地)。是名為十。如偈",
    "X46n0776_001:0175b10": "不動真金剛。十種本名字故。此五十中。更復加婆伽",
    "X46n0776_001:0175b11": "婆佛陀(妙覺者上無地)。應審觀察。是名五十一種名字。如偈",
    "X46n0776_001:0175b12": "及大極地故。是名所依數故。如是五十一種心中。彼",
    "X46n0776_001:0175b13": "無超次第漸轉位。安立屬當。其相云何。偈曰。",
    "X46n0776_001:0175b14": "　五十一位中　　如次無超轉　　一中具一切",
    "X46n0776_001:0175b15": "　名為漸轉位",
    "X46n0776_001:0175b16": "論曰。唯一行者。五十一種別相位中迴向趣入。如其",
    "X46n0776_001:0175b17": "次第無超過法。所以者何。此門位量法如是故。如偈",
    "X46n0776_001:0175b18": "五十一位中。如次無超轉故。如是行者。以何行相而",
    "X46n0776_001:0175b19": "漸漸轉。謂具具轉故。云何名為具具轉相。謂一信心",
    "X46n0776_001:0175b20": "位中。具餘五十心而轉。乃至一大極地位中。具餘五",
    "X46n0776_001:0175b21": "十心而轉故。若爾。一物耶。異物耶(上問下答)。實是異物。而",
    "X46n0776_001:0175b22": "一物故。所以者何。一信心中具一切位。非餘位故。而",
    "X46n0776_001:0175b23": "一信中具一切位。同餘餘位中具一切位故。以何義",
    "X46n0776_001:0175b24": "故。一信心中具諸餘位。更須漸轉(上問下答)。具一中具。而",
    "X46n0776_001:0175c01": "不能具多中具故。是故須轉。今此門中。五十一中。一",
    "X46n0776_001:0175c02": "切具具皆悉具足。方名漸轉位故。如偈一中具一切。",
    "X46n0776_001:0175c03": "名為漸轉位故(引經第九)。摩訶衍金剛種子脩多羅中作",
    "X46n0776_001:0175c04": "如是說。金剛道路足行行者。以二大事而決定轉。云",
    "X46n0776_001:0175c05": "何名為二決定轉。一者徧度通達轉。二者具具增長",
    "X46n0776_001:0175c06": "轉。是名為二。言徧度通達轉者。通徧經過五十一種",
    "X46n0776_001:0175c07": "大道路故。言具具增長轉者。一一位中攝諸位故。乃",
    "X46n0776_001:0175c08": "至廣說故。(別教一乘。逈異三乘。故名唯一行者。五十一位。位位圓具。次第漸轉。無超過法。是聖",
    "X46n0776_001:0175c09": "教之綱宗也。華嚴經中純談此義。行布圓融。圓融行布即漸即頓。亦構亦實。若非此位。則一切佛法無可安立",
    "X46n0776_001:0175c10": "故居五位之首。此段文義。甚為精妙。悉心體究。自能通達。不煩委釋。一切經中。凡說多劫修行位位圓證者。皆",
    "X46n0776_001:0175c11": "屬此門)如是已說無超次第漸轉門。次當說無餘究竟",
    "X46n0776_001:0175c12": "總持門。其相云何。偈曰。",
    "X46n0776_001:0175c13": "　五十一位中　　隨其先得入　　攝一切一切",
    "X46n0776_001:0175c14": "　名無餘究竟(隨入一位。即全彰性德。所謂以少方便。疾得菩提也)。",
    "X46n0776_001:0175c15": "論曰。有五十一別相位中。或有行者以信趣入(楞嚴經。五",
    "X46n0776_001:0175c16": "陰盡時能入菩薩金剛乾慧。即超十信十住十行十向十地。等覺圓明。入於如來妙莊嚴海。圓滿菩提。歸無所",
    "X46n0776_001:0175c17": "得。豈非從乾慧地徹於究竟乎。有人判乾慧地亦在信位。即是以信趣入也)。或有行者以",
    "X46n0776_001:0175c18": "真金地而趣入(楞嚴經。觀音圓通。判位應在初住。而佛果妙用。一時現前。豈非無餘究竟",
    "X46n0776_001:0175c19": "乎。古德亦有判作初地者。是以真金地而趣入也)。或有行者以大極地而趣",
    "X46n0776_001:0175c20": "入(達摩一宗。以大極地而趣入。內分二類。一從久遠劫來。滌除心垢。忽遇機緣觸發。一超直入。一是大心凡",
    "X46n0776_001:0175c21": "夫。奮起根本無明。忽然迸裂。頂門眼開。徹透心源。後世淺學之士。慎勿妄貪高舉。承虗掠影也)。如是",
    "X46n0776_001:0175c22": "等諸行者。隨其先得入位之量。盡攝一切一切位地。",
    "X46n0776_001:0175c23": "究竟無餘。亦無移轉。亦無出入。一一白白。是故說言",
    "X46n0776_001:0175c24": "總持門位。如偈五十一位中。隨其先得入。攝一切一",
    "X46n0776_001:0176a01": "切。名無餘究竟故(此義經中往往有之。後人不達。曲為解釋。此論一出。方知奇特之法。",
    "X46n0776_001:0176a02": "超越常情。非通途教義所能該攝也○引經第十)。難入未曾有會修多羅中",
    "X46n0776_001:0176a03": "作如是說(即是入楞伽經)。",
    "X46n0776_001:0176a04": "　迴向則信心　　信心則佛地　　佛地則十地",
    "X46n0776_001:0176a05": "　究竟有何次(依真如門。說亂住位)。",
    "X46n0776_001:0176a06": "乃至廣說故。如是已說無餘究竟總持門。次當說周",
    "X46n0776_001:0176a07": "徧圓滿廣大門。其相云何。偈曰。",
    "X46n0776_001:0176a08": "　五十一種位　　無前後一時　　俱轉俱行故",
    "X46n0776_001:0176a09": "　名周徧圓滿",
    "X46n0776_001:0176a10": "論曰。五十一位。無有前後。一時俱轉。一時俱行。無有",
    "X46n0776_001:0176a11": "所餘。亦五十一別相位中。所有無量無邊諸位。無有",
    "X46n0776_001:0176a12": "前後。一時俱轉。一時俱行。無有所餘。是故說言圓滿",
    "X46n0776_001:0176a13": "位焉。如偈五十一種位。無前後一時。俱轉俱行故。名",
    "X46n0776_001:0176a14": "周徧圓滿故(引經第十一)。法界法輪無盡中藏脩多羅中",
    "X46n0776_001:0176a15": "作如是說。爾時文殊師利聞世尊所說。即從坐起。合",
    "X46n0776_001:0176a16": "掌頂禮。前白佛言。世尊。云何名為橫轉無向修道人",
    "X46n0776_001:0176a17": "者。如宜世尊。為諸大眾宣說開示如是大事。於是世",
    "X46n0776_001:0176a18": "尊即告文殊師利言。一種無二一道一區大地行者。",
    "X46n0776_001:0176a19": "一切行道。無前無後。一時發起。一時同轉。一時住持。",
    "X46n0776_001:0176a20": "一時證入。一時安立。是名橫轉無向道人。乃至廣說",
    "X46n0776_001:0176a21": "故。(賢首清涼疏華嚴經。闡揚一時一處帝網無盡法門。正合此位)如是已說周徧圓",
    "X46n0776_001:0176a22": "滿廣大門。次當說一切諸法俱非門。其相云何。偈曰。",
    "X46n0776_001:0176a23": "　諸無量無邊　　一切種種位　　皆悉非建立",
    "X46n0776_001:0176a24": "　名俱非位地",
    "X46n0776_001:0176b01": "論曰。今此偈中為明何義。為欲現示此俱非門。非因",
    "X46n0776_001:0176b02": "非果。非位非地。非有非無。非名非義。非事非理。非壞",
    "X46n0776_001:0176b03": "非常。非生非滅。一切一切分悉非故。如偈諸無量無",
    "X46n0776_001:0176b04": "邊。一切種種位。皆悉非建立。名俱非位地故。若爾。以",
    "X46n0776_001:0176b05": "何義故建立位名(上問下答)。以其非義立為位故(般若波羅蜜如",
    "X46n0776_001:0176b06": "大火聚。燒盡一切世間悉無有餘。而不損一草。又云。般若妙智。不與二十二根相應。皆此位義也。故菩薩行深",
    "X46n0776_001:0176b07": "般若時。證入空如來藏。四句離。百非遣。何有一法當情耶○引經第十二)。大明脩多羅中",
    "X46n0776_001:0176b08": "作如是說(即是般若經)。無位位。第一位(禪宗說無位真人。正符此義)。乃",
    "X46n0776_001:0176b09": "至廣說故。如是已說一切諸法俱非門。次當說一切",
    "X46n0776_001:0176b10": "諸法俱是門。其相云何。偈曰。",
    "X46n0776_001:0176b11": "　一切種種法　　無非金剛身　　以一身義故",
    "X46n0776_001:0176b12": "　名為俱是門",
    "X46n0776_001:0176b13": "論曰。無量無邊一切位法。一切皆悉是金剛身。等無",
    "X46n0776_001:0176b14": "差別。唯依一身。是故說言俱是門焉。所以者何。今此",
    "X46n0776_001:0176b15": "門中。無一一法而非金剛真實身故。如偈一切種種",
    "X46n0776_001:0176b16": "法。無非金剛身。以一身義故。名為俱是門故(引經第十三)。",
    "X46n0776_001:0176b17": "種金大地脩多羅中作如是說。無病道人。唯見積影。",
    "X46n0776_001:0176b18": "不見散身故(此位順不空如來藏。金剛身者。法界體性也。三千性相。皆是法身所現影像。台",
    "X46n0776_001:0176b19": "家所謂一色一香無非中道者。蓋有見於此也。入此位中。求纖毫過患不可得。故名無病道人。散身者。隨業感",
    "X46n0776_001:0176b20": "果。苦樂萬殊者也。既見實相。則觸處全真。無染幻之形狀矣)。",
    "X46n0776_001:0176b21": "○金剛寶輪山王大決擇分第四(此分言種種差轉相。故名寶輪。",
    "X46n0776_001:0176b22": "別王表果德。位山位有果也)。",
    "X46n0776_001:0176b23": "如是已說一種金剛道路大決擇分。次當說金剛寶",
    "X46n0776_001:0176b24": "輪山王大決擇分。其相云何。偈曰。",
    "X46n0776_001:0176c01": "　漸是盡滿非　　一時及前後　　與俱并俱非",
    "X46n0776_001:0176c02": "　一異時處轉",
    "X46n0776_001:0176c03": "論曰。今此偈中為明何義。為欲現示一身金剛大力",
    "X46n0776_001:0176c04": "寶輪山王體中。次第漸轉。諸法等是。無餘究竟。周徧",
    "X46n0776_001:0176c05": "圓滿。俱非絕離。此五種位。一時轉。前後轉。俱有轉。俱",
    "X46n0776_001:0176c06": "非轉。亦一時轉。亦異時轉。亦一處轉。亦異處轉。具足",
    "X46n0776_001:0176c07": "具足。自在自在。無所障礙故(差別轉相。略說八種。若明此義。則知古今宏法",
    "X46n0776_001:0176c08": "大士。於五位法中。有單提一門者。如南嶽青原以下五宗禪德。即是異時異處轉也。有兼闡二門三門者。有具",
    "X46n0776_001:0176c09": "轉五門者。如天台賢首清涼永明諸公。皆名一時一處轉也○引經第十四)。大嚴盡地虗",
    "X46n0776_001:0176c10": "空法界脩多羅中作如是說。復次龍明。汝前所問云",
    "X46n0776_001:0176c11": "何名為金剛本身廣大地地無障無礙恒沙功德品",
    "X46n0776_001:0176c12": "者。殊勝極妙。不可思議不可思議。五種金剛道路足",
    "X46n0776_001:0176c13": "行地地。無盡中藏之根本自性。出生增長所依止藏。",
    "X46n0776_001:0176c14": "乃至廣說故。",
    "X46n0776_001:0176c15": "○金輪山王道路大決擇分第五(以十五種作用。名為道路)。",
    "X46n0776_001:0176c16": "如是已說金剛寶輪山王大決擇分。次當說金輪山",
    "X46n0776_001:0176c17": "王道路大決擇分。其相云何。偈曰。",
    "X46n0776_001:0176c18": "　山王道路中　　總有十五位　　體五種位中",
    "X46n0776_001:0176c19": "　各有三用故",
    "X46n0776_001:0176c20": "論曰。此金輪山王道路中。建立幾位為道路量。廣說",
    "X46n0776_001:0176c21": "雖無量。略說有十五種位。以如是位為道路分。如偈",
    "X46n0776_001:0176c22": "山王道路中。總有十五位故。以何因緣分明了知此",
    "X46n0776_001:0176c23": "道路中有十五種根本之位。謂彼金剛大力寶輪山",
    "X46n0776_001:0176c24": "王體五種位中。皆悉各各有三種自在作用故。以此",
    "X46n0776_001:0177a01": "義故。成立十五差別名數。如偈體五種位中。各有三",
    "X46n0776_001:0177a02": "用故故(引經第十五)。方脩多羅中作如是說。一區王民行",
    "X46n0776_001:0177a03": "地地中。唯有十五種體分業數位。無所餘位。乃至廣",
    "X46n0776_001:0177a04": "說故(引經第十六)。然明神妙理脩多羅中作如是說。有二",
    "X46n0776_001:0177a05": "十五種差別位者。取王家轉。非取作轉故(金剛五位中。位位互",
    "X46n0776_001:0177a06": "具五種。則成二十五種差別位。以互具者。皆是本體五位。故名王家轉。此分所說位位各有三用。乃造作轉。與",
    "X46n0776_001:0177a07": "彼本位有別)。造作轉攝十五種位名字形相當如何耶。偈",
    "X46n0776_001:0177a08": "曰。",
    "X46n0776_001:0177a09": "　明了及遠數　　相續并三合　　徧動徧不動",
    "X46n0776_001:0177a10": "　字等兼廣大　　徧到不徧到　　融立與俱離",
    "X46n0776_001:0177a11": "　是名十五名　　如次應觀察",
    "X46n0776_001:0177a12": "論曰。就次第漸轉體中。則有三種用。云何為三。一者",
    "X46n0776_001:0177a13": "分明了達審地作用。不亂次第。建立位地。行道分明。",
    "X46n0776_001:0177a14": "名義俱了故。如偈明了故。二者遠行遠修無數作用。",
    "X46n0776_001:0177a15": "經無量劫。過此諸位。修集功德。無窮盡故。如偈及遠",
    "X46n0776_001:0177a16": "數故。三者無斷無絕恒轉作用。剎那剎那。中間中間。",
    "X46n0776_001:0177a17": "常恒不息。自然轉故。如偈相續故。是名為三。就諸法",
    "X46n0776_001:0177a18": "等是體中。亦有三種用。云何為三。一者能詮能了一",
    "X46n0776_001:0177a19": "合作用。善巧言說。無礙覺慧。其數無量。一金剛故。二",
    "X46n0776_001:0177a20": "者所詮所證一合作用。甚深極義。勝妙玄理。唯是一",
    "X46n0776_001:0177a21": "區。唯是一身。無二歧故。三者隨應有名一合作用。隨",
    "X46n0776_001:0177a22": "其所應一切有名。一切皆悉一金身故。是名為三。如",
    "X46n0776_001:0177a23": "偈并三合故。就無餘究竟體中。亦有三種用。云何為",
    "X46n0776_001:0177a24": "三。一者周徧圓滿動轉作用。第一時中。依一位中通",
    "X46n0776_001:0177b01": "攝一切而究竟轉故。如偈徧動故。二者周徧圓滿不",
    "X46n0776_001:0177b02": "動作用。如是轉者。所餘一切無量位中。不移不轉常",
    "X46n0776_001:0177b03": "決定故。如偈徧不動故。三者名句文字無別作用。隨",
    "X46n0776_001:0177b04": "其先唱。與餘一故。如偈字等故。是名為三。就周徧圓",
    "X46n0776_001:0177b05": "滿體中。亦有三種用。云何為三。一者無量無邊廣大",
    "X46n0776_001:0177b06": "作用。其法自體出現業相。盡極廣大無分界故。如偈",
    "X46n0776_001:0177b07": "廣大故。二者無礙通達徧到作用。一時建立一切位",
    "X46n0776_001:0177b08": "故。如偈徧到故。三者極極無數不徧作用。徧通經過。",
    "X46n0776_001:0177b09": "而唯有一邊故。如偈不徧到故。是名為三。就俱非絕",
    "X46n0776_001:0177b10": "離體中。亦有三種用。云何為三。一者消融無所建立",
    "X46n0776_001:0177b11": "作用。一切諸法皆悉遣除。無所許故。如偈融故。二者",
    "X46n0776_001:0177b12": "建立諸法悉持作用。一切諸法。以俱非義是理成故。",
    "X46n0776_001:0177b13": "如偈立故。三者消融建立俱絕作用。究竟絕道廣建",
    "X46n0776_001:0177b14": "立故。如偈與俱離故。是名為三。是為十五種位名字",
    "X46n0776_001:0177b15": "焉。此道路位。大利根者乃能通達。鈍根眾生決定難",
    "X46n0776_001:0177b16": "了。如偈是名十五名。如次應觀察故(上來十五種作用。文辭巧妙。義",
    "X46n0776_001:0177b17": "理深玄。利根上士。智慧觀察。即能通達。鈍根眾生。雖難明了。苟能深心體究。亦作將來勝因。幸勿自生退屈也)。",
    "X46n0776_001:0177b18": "如是諸位。亦一時出興。亦異時出興。亦俱時出興。亦",
    "X46n0776_001:0177b19": "一處轉。亦異處轉。亦俱處轉。亦不出興。亦不移轉。亦",
    "X46n0776_001:0177b20": "唯一種。亦是多種(出興移轉有十種不同。是故聖賢應世。於十五用。或具或闕。或隱或",
    "X46n0776_001:0177b21": "顯。人莫能測也)。於彼本法。有作功用。有作方便。自然自在。建",
    "X46n0776_001:0177b22": "立造作。應審觀察。",
    "X46n0776_001:0177b23": "○獨一山王摩訶山王大決擇分第六(獨一者。無對待也。摩",
    "X46n0776_001:0177b24": "訶。此云大。超出凡小權漸也)。",
    "X46n0776_001:0177c01": "如是已說金輪山王道路大決擇分。次當說獨一山",
    "X46n0776_001:0177c02": "王摩訶山王大決擇分。其相云何。偈曰。",
    "X46n0776_001:0177c03": "　摩訶山王中　　總有千二百　　七十五種位",
    "X46n0776_001:0177c04": "　謂五十一種　　大根本位中　　皆一一各各",
    "X46n0776_001:0177c05": "　漸轉等五位　　具足安立故",
    "X46n0776_001:0177c06": "論曰。此獨一山王摩訶山王體中。建立幾位以為體",
    "X46n0776_001:0177c07": "分。廣說雖無量。略說其要。唯有一千二百七十五種",
    "X46n0776_001:0177c08": "決定位故。如偈摩訶山王中。總有千二百。七十五種",
    "X46n0776_001:0177c09": "位故。以何因緣。山王體中。有千二百七十五位。分明",
    "X46n0776_001:0177c10": "現知。所謂常恒五十一種根本位中。一一各各。次第",
    "X46n0776_001:0177c11": "漸轉。諸法等是。無餘究竟。周徧圓滿。俱非絕離。五種",
    "X46n0776_001:0177c12": "位。具足轉故。亦漸轉等五種位中。各各開示漸轉等",
    "X46n0776_001:0177c13": "五種別位故。是故成立一千二百七十五位(五十一種根本",
    "X46n0776_001:0177c14": "位。各具漸轉等五位。即成二百五十五位。又漸轉等五種位中。各具漸轉等五位。便成一千二百七十五位)。",
    "X46n0776_001:0177c15": "如偈謂五十一種。大根本位中。皆一一各各。漸轉等",
    "X46n0776_001:0177c16": "五位。具足安立故故。此獨一山王摩訶山王體中。如",
    "X46n0776_001:0177c17": "是千二百七十五種位。亦一一時轉。亦異一時轉。亦",
    "X46n0776_001:0177c18": "俱一時轉。亦皆非轉。亦一時一處轉。亦一時異處轉。",
    "X46n0776_001:0177c19": "亦異時異處轉。亦皆非轉(八種轉相。與第四分有別。蓋第四分專論五位。此分",
    "X46n0776_001:0177c20": "則論位位互具。成一千二百七十五位。是故轉相更變耳)。自在自然。無障無礙。是",
    "X46n0776_001:0177c21": "故說言無盡虗空大陀陀筏羅法界本藏。地地出生",
    "X46n0776_001:0177c22": "無窮無極廣德大海法門藏焉(引經第十七)。大智莊嚴法",
    "X46n0776_001:0177c23": "界性身甚深脩多羅中作如是說。非比非喻。難得惟",
    "X46n0776_001:0177c24": "說。大海中藏。大海一體。本地地中三品德類。具足圓",
    "X46n0776_001:0178a01": "滿無所闕失。云何為三。一者上品德類。其位名字。眾",
    "X46n0776_001:0178a02": "多無數。與十方世界微塵之數其量等故(華嚴經內。海雲比丘",
    "X46n0776_001:0178a03": "受持普眼法門。假使有人。以大海量墨。須彌聚筆。書寫此經一品中一門。一門中一法。一法中一義。一義中一",
    "X46n0776_001:0178a04": "句。不得少分。即此上品德類也)。二者中品德類。其位名字。與百百百",
    "X46n0776_001:0178a05": "億三千大千世界微塵之數其量等故(龍樹菩薩入龍宮所見上",
    "X46n0776_001:0178a06": "本華嚴經。有十三千大千世界微塵數偈。一四天下微塵數品。中本華嚴經。有四十九萬八千八百偈。一千二",
    "X46n0776_001:0178a07": "百品。皆中品德類所攝)。三者下品德類。其位名字。有一千二百",
    "X46n0776_001:0178a08": "七十五位故(下本華嚴經。十萬偈。四十八品。乃下品德類所攝)。是名為三。如",
    "X46n0776_001:0178a09": "是諸位。一一一一一一。乃至無量無量無量無量無",
    "X46n0776_001:0178a10": "量無量(心真如門。為萬法之本。平等無二。故說為一。信。住。行。向。地。佛。有六位。以六箇一字括之。心",
    "X46n0776_001:0178a11": "生滅門。顯示差別相用。不可窮盡。以六箇無量括之。若引世典表法。六一者乾之六爻也。純粹至精。稱之為一。",
    "X46n0776_001:0178a12": "六無量者坤之六爻也。萬物資生。故稱無量)。乃至廣說故",
    "X46n0776_001:0178a13": "(以上四分為佛法之總綱。第三分開演正宗。首舉金剛五位。普攝經中差別門徑次列根本五十一",
    "X46n0776_001:0178a14": "位以為依止。則無盡教海綱舉目張矣。第四分總括前文。詳示轉相。第五分就五位中開出十五種",
    "X46n0776_001:0178a15": "作用。為無邊妙用之根源。第六分明位位互具。為後文廣大法數之張本。一部論義。揭示昭然。所謂",
    "X46n0776_001:0178a16": "大宗地者此也。以次三十分。層層兩揚。皆從此中流出耳)。",
    "X46n0776_001:0178a18": "大宗地玄文本論略註卷第一"
}