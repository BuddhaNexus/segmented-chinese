{
    "T26n1538_001:0514a13": "No. 1538",
    "T26n1538_001:0514a14": "施設論卷第一",
    "T26n1538_001:0514a16": "西天譯經三藏朝散大夫",
    "T26n1538_001:0514a17": "試光祿卿傳梵大師賜紫",
    "T26n1538_001:0514a18": "沙門臣法護等奉　詔譯",
    "T26n1538_001:0514a19": "對法大論中世間施設門第一按釋論有此門，梵本元闕",
    "T26n1538_001:0514a20": "對法大論中因施設門第二",
    "T26n1538_001:0514a21": "論中問曰：有何所因，轉輪聖王所有女寶，妙",
    "T26n1538_001:0514a22": "色端嚴眾所樂見，超人狀貌如天色相？答：轉",
    "T26n1538_001:0514a23": "輪聖王彼女寶者，往昔修因其事廣大，能以",
    "T26n1538_001:0514a24": "清淨諸物布施，所謂清淨眾莊嚴具，并餘飲",
    "T26n1538_001:0514a25": "食衣服、塗香粖香、床座舍宇及燈明等。以如",
    "T26n1538_001:0514a26": "是因故，輪王女寶妙色端嚴眾所樂見，超人",
    "T26n1538_001:0514a27": "狀貌如天色相。",
    "T26n1538_001:0514a28": "又問：何因輪王女寶，不白不黑膚色中均，不",
    "T26n1538_001:0514a29": "長不短、不肥不瘦身分亭等？答：彼女寶者，往",
    "T26n1538_001:0514b01": "昔修因其事廣大，能行布施，謂以諸色香味",
    "T26n1538_001:0514b02": "皆具足者飲食等物，自手持奉，起無慢心行",
    "T26n1538_001:0514b03": "於布施。以如是因故，所有女寶不白不黑膚",
    "T26n1538_001:0514b04": "色中均，不長不短、不肥不瘦身分亭等。",
    "T26n1538_001:0514b05": "又問：何因輪王女寶，寒時溫暖適意快樂？答：",
    "T26n1538_001:0514b06": "彼女寶者，往昔修因其事廣大，謂若有時冬",
    "T26n1538_001:0514b07": "際嚴凝大風吹擊，境色極寒人所惶畏。女寶",
    "T26n1538_001:0514b08": "是時，於其父母知識及師尊所并餘沙門婆",
    "T26n1538_001:0514b09": "羅門眾不生惱害，而復愛樂不惱害者，即以",
    "T26n1538_001:0514b10": "溫暖事用所攝，所謂衣服臥具、塗香粖香、床",
    "T26n1538_001:0514b11": "座舍宇、爐炭火具并餘溫暖應用等物，廣行",
    "T26n1538_001:0514b12": "布施。以如是因故，輪王女寶，寒時溫暖適意",
    "T26n1538_001:0514b13": "快樂。",
    "T26n1538_001:0514b14": "又問：何因輪王女寶，熱時清涼適悅快樂？答：",
    "T26n1538_001:0514b15": "彼女寶者，往昔修因其事廣大，謂若有時熱",
    "T26n1538_001:0514b16": "際炎燠日光熾逼，隨熱生蟲，人極增惱。女寶",
    "T26n1538_001:0514b17": "是時，於其父母知識及師尊所并餘沙門婆",
    "T26n1538_001:0514b18": "羅門眾不生惱害，而復愛樂不惱害者，即以",
    "T26n1538_001:0514b19": "清涼事用所攝，謂持衣服臥具、塗香粖香、床",
    "T26n1538_001:0514b20": "座舍宇、承足寶机、寶嚴環釧、多摩羅香，及多",
    "T26n1538_001:0514b21": "羅香所成眾具并餘應用等物，廣行布施。以",
    "T26n1538_001:0514b22": "如是因故，輪王女寶，熱時清涼適悅快樂。",
    "T26n1538_001:0514b23": "又問：何因輪王女寶，身諸毛孔有旃檀香，口",
    "T26n1538_001:0514b24": "中常出優鉢羅花香？答：彼女寶者，往昔修因",
    "T26n1538_001:0514b25": "其事廣大，謂於父母知識及師尊所并餘沙",
    "T26n1538_001:0514b26": "門婆羅門眾不生惱害，而復愛樂不惱害者，",
    "T26n1538_001:0514b27": "即以沈水、薰陸、欝金、多摩羅等及餘上妙諸",
    "T26n1538_001:0514b28": "香，廣行布施。以如是因故，身諸毛孔有旃",
    "T26n1538_001:0514b29": "檀香，口中常出優鉢羅花香。",
    "T26n1538_001:0514c01": "又問：何因輪王女寶，侍從轉輪聖王，先起後",
    "T26n1538_001:0514c02": "坐不失規儀，隨何所作悉能承奉，勤力無",
    "T26n1538_001:0514c03": "慢而復愛語？答：轉輪聖王於長時中，隨所",
    "T26n1538_001:0514c04": "作用善業增強，長養成熟現前勝報。以如",
    "T26n1538_001:0514c05": "是因故，獲感女寶愛語承順。",
    "T26n1538_001:0514c06": "又問：何因輪王女寶能令轉輪聖王悅意稱",
    "T26n1538_001:0514c07": "順，然無染心，況乎身語無不調柔？答：轉輪聖",
    "T26n1538_001:0514c08": "王具大威德，於彼彼眾生曾無異心，超人",
    "T26n1538_001:0514c09": "意表。以如是因故，所感女寶悅意稱順，然無",
    "T26n1538_001:0514c10": "染心。",
    "T26n1538_001:0514c11": "又問：何因輪王女寶，王欲行時或坐立時而",
    "T26n1538_001:0514c12": "悉先知，即向王前作是白言：「快哉聖王！所欲",
    "T26n1538_001:0514c13": "行邪或坐立邪，悉當隨從。」答：彼女寶者，往昔",
    "T26n1538_001:0514c14": "修因其事廣大，謂具慈心，於欲界中觀諸眾",
    "T26n1538_001:0514c15": "生，於義所欲、於利所欲及安樂欲，或若眾生",
    "T26n1538_001:0514c16": "起無利欲、不安樂欲，悉起慈心、慈眼觀視。以",
    "T26n1538_001:0514c17": "如是因故，輪王女寶，於王進止而悉先知。",
    "T26n1538_001:0514c18": "又問：何因輪王女寶，超勝世間常品女人，",
    "T26n1538_001:0514c19": "如星中月？答：彼女寶者，往昔修因其事廣大，",
    "T26n1538_001:0514c20": "謂自不殺生，復教他人持不殺戒。自不偷",
    "T26n1538_001:0514c21": "盜、不邪染、不妄語、不飲酒，復教他人一一",
    "T26n1538_001:0514c22": "修持。以如是因故，輪王女寶超勝諸女，如星",
    "T26n1538_001:0514c23": "中月。又問：何因輪王女寶不乳產邪？答：一切",
    "T26n1538_001:0514c24": "女人共所病者，謂即胎藏乳產之苦。彼女",
    "T26n1538_001:0514c25": "寶者，於長時中少病少惱，作諸善業長養成",
    "T26n1538_001:0514c26": "熟，現前勝妙果報克成。以如是因故，輪王女",
    "T26n1538_001:0514c27": "寶而不乳產。",
    "T26n1538_001:0514c28": "又問：何因輪王女寶先於輪王而趣命終？",
    "T26n1538_001:0514c29": "答：彼女寶者，修諸善業長時不斷，現前勝妙",
    "T26n1538_001:0515a01": "果報克成。以如是因故，輪王女寶，先於轉輪",
    "T26n1538_001:0515a02": "聖王而趣命終。又問：何因輪王女寶，於諸女",
    "T26n1538_001:0515a03": "中獨得生天？答：彼女寶者，本性賢善而復",
    "T26n1538_001:0515a04": "廣修十善業道。以如是因故，輪王女寶於諸",
    "T26n1538_001:0515a05": "女中獨得生天。",
    "T26n1538_001:0515a06": "又問：何因轉輪聖王得有主藏臣寶？答：轉輪",
    "T26n1538_001:0515a07": "聖王，往昔修因其事廣大，謂若有時極寒極",
    "T26n1538_001:0515a08": "熱，王於彼等寒熱時中，於其父母知識及師",
    "T26n1538_001:0515a09": "尊所及餘沙門婆羅門眾不生惱害，而復愛",
    "T26n1538_001:0515a10": "樂不惱害者，隨時應用妙好醫藥，及所愛樂",
    "T26n1538_001:0515a11": "上味飲食并餘所須，承事供給。彼等受已，",
    "T26n1538_001:0515a12": "身無不潔、衣無不覆，於晝夜中常受快樂。以",
    "T26n1538_001:0515a13": "如是因故，轉輪聖王而能獲得主藏臣寶。彼",
    "T26n1538_001:0515a14": "主藏臣寶者，大富自在、廣多眷屬、庫藏珍",
    "T26n1538_001:0515a15": "寶、財穀豐盈、受用增積。善業報生而具天",
    "T26n1538_001:0515a16": "眼，能見伏藏，若有主宰、若無主宰、若水若",
    "T26n1538_001:0515a17": "陸、若近若遠。來詣轉輪王所，乃至種種豐足",
    "T26n1538_001:0515a18": "供給勤力無倦，恭白王言：「天子所須財寶等",
    "T26n1538_001:0515a19": "事，悉能奉上。」過去一時，有轉輪聖王意欲",
    "T26n1538_001:0515a20": "試驗主藏臣寶，即命寶船涉水游行，乃召主",
    "T26n1538_001:0515a21": "藏臣寶而謂之曰：「汝今宜應以財寶等供我",
    "T26n1538_001:0515a22": "所須。」時主藏臣寶白彼轉輪聖王言：「聖王",
    "T26n1538_001:0515a23": "就岸，我當奉上王之所須。若不就岸，事應難",
    "T26n1538_001:0515a24": "作。」時王即當迴以寶船安泊岸側。彼主藏臣",
    "T26n1538_001:0515a25": "寶前詣王所，右膝著地，肅恭嚴奉作潔淨",
    "T26n1538_001:0515a26": "已，二手捧持四金所成上妙寶瓶，滿盛眾",
    "T26n1538_001:0515a27": "寶獻奉王前，白言聖王：「受我所奉上妙眾寶。」",
    "T26n1538_001:0515a28": "即說頌曰：",
    "T26n1538_001:0515a29": "「清陰細雨從天降，　　俯近炎天盛夏時，",
    "T26n1538_001:0515b01": "舉以眾寶奉輪王，　　及施餘諸貧匱者，",
    "T26n1538_001:0515b02": "彼等受已皆快樂，　　丐者咸生歡喜心。",
    "T26n1538_001:0515b03": "由斯業報廣無窮，　　獲得最勝大財富，",
    "T26n1538_001:0515b04": "有大神力具天眼，　　當為轉輪聖王尊。」",
    "T26n1538_001:0515b05": "又問：何因主藏臣寶，獲得大富、廣多庫藏、受",
    "T26n1538_001:0515b06": "用增積？答：主藏臣寶，往昔修因其事廣大，謂",
    "T26n1538_001:0515b07": "能布施一切沙門婆羅門眾、諸貧窮者、諸往",
    "T26n1538_001:0515b08": "來者、諸乞丐者，授以飲食衣服、花鬘塗香、床",
    "T26n1538_001:0515b09": "座舍宇、燈明等物。以如是因故，主藏臣寶獲",
    "T26n1538_001:0515b10": "得大富、廣多庫藏、受用增積。",
    "T26n1538_001:0515b11": "又問：何因主藏臣寶，勝業報生能具天眼，於",
    "T26n1538_001:0515b12": "諸伏藏，若有主宰、若無主宰、若水若陸、若近",
    "T26n1538_001:0515b13": "若遠而悉觀見？答：主藏臣寶，往昔修因其事",
    "T26n1538_001:0515b14": "廣大，謂於父母知識及師尊所并餘沙門婆",
    "T26n1538_001:0515b15": "羅門眾不生惱害，而復愛樂不惱害者，又於",
    "T26n1538_001:0515b16": "世間普為一切癡黑暗冥作光明照，授與燈",
    "T26n1538_001:0515b17": "明及然燈具，破諸冥暗悉使明亮。以如是因",
    "T26n1538_001:0515b18": "故，主藏臣寶勝業報生能具天眼，水陸遠近",
    "T26n1538_001:0515b19": "悉見伏藏。",
    "T26n1538_001:0515b20": "復次頌曰：",
    "T26n1538_001:0515b21": "「飲食衣服花鬘等，　　往昔曾興清淨心，",
    "T26n1538_001:0515b22": "自手持奉開施門，　　復以燈明照諸暗。",
    "T26n1538_001:0515b23": "得為主藏大臣寶，　　近侍名稱轉輪王，",
    "T26n1538_001:0515b24": "廣多富盛具大財，　　能獲天眼見伏藏。」",
    "T26n1538_001:0515b25": "又問：何因轉輪聖王得有主兵臣寶？答：轉輪",
    "T26n1538_001:0515b26": "聖王，往昔修因其事廣大，謂於父母知識及",
    "T26n1538_001:0515b27": "師尊所并餘沙門婆羅門眾不生惱害，而復",
    "T26n1538_001:0515b28": "愛樂不惱害者，於諸昏黑暗冥作光明照，施",
    "T26n1538_001:0515b29": "以燈具悉使明亮。以如是因故，轉輪聖王得",
    "T26n1538_001:0515c01": "有主兵臣寶。彼主兵臣寶者，聰叡明利、善喻",
    "T26n1538_001:0515c02": "善察、智慧具足。至於王所，以現世事正法義",
    "T26n1538_001:0515c03": "利輔贊於王，於他世事正法義利亦悉輔",
    "T26n1538_001:0515c04": "贊。於兵眾中，知其王意，存者存之、去者去",
    "T26n1538_001:0515c05": "之；不勞王力，亦復不假四兵運用，無使疲懈，",
    "T26n1538_001:0515c06": "而彼一切自然歸伏。",
    "T26n1538_001:0515c07": "復次頌曰：",
    "T26n1538_001:0515c08": "「世間昏黑暗冥者，　　普作燈明為照曜，",
    "T26n1538_001:0515c09": "施諸燈具及光明，　　悉使廣大皆明亮。",
    "T26n1538_001:0515c10": "又於父母及知識，　　并餘沙門婆羅門，",
    "T26n1538_001:0515c11": "廣作燈明普照明，　　咸得破暗而煥曜。",
    "T26n1538_001:0515c12": "由斯善業施安樂，　　并餘善作諸勝事，",
    "T26n1538_001:0515c13": "輪王以此勝報因，　　獲得大智主兵寶。」",
    "T26n1538_001:0515c14": "又問：何因主兵臣寶，聰叡明利、善喻善察、具",
    "T26n1538_001:0515c15": "有智慧？答：彼主兵臣寶，往昔生中昔因建立，",
    "T26n1538_001:0515c16": "乃至極遠生生之前已盡已滅得為人時，於",
    "T26n1538_001:0515c17": "諸沙門婆羅門聰叡明利、具有智慧、善伺察",
    "T26n1538_001:0515c18": "者，故往親近恭敬請問：何者是善？何者不善？",
    "T26n1538_001:0515c19": "何者有罪？何者無罪？何者所作當得勝上、離",
    "T26n1538_001:0515c20": "諸罪業？隨所聞已依法修行，常善伺察、常善",
    "T26n1538_001:0515c21": "思惟，若事若因勤求請益，作極拔事、行普",
    "T26n1538_001:0515c22": "救因，增極恪志逼切而行。以如是因故，聰叡",
    "T26n1538_001:0515c23": "明利、具有智慧。",
    "T26n1538_001:0515c24": "復次頌曰：",
    "T26n1538_001:0515c25": "「往昔親近諸智者，　　勤求伺察眾善因，",
    "T26n1538_001:0515c26": "發起最上利益心，　　於一切處無退倦。",
    "T26n1538_001:0515c27": "主兵臣寶由斯力，　　今得聰叡具智明，",
    "T26n1538_001:0515c28": "迅疾發興精進心，　　今為輪王主兵寶。」",
    "T26n1538_001:0515c29": "對法大論中因施設門第三",
    "T26n1538_001:0516a01": "總說頌曰：",
    "T26n1538_001:0516a02": "轉輪聖王而具有，　　輪寶象馬并珠寶，",
    "T26n1538_001:0516a03": "女寶主藏及主兵，　　長壽無病具色相，",
    "T26n1538_001:0516a04": "適意自在復多子，　　廣如第三蘊中說。",
    "T26n1538_001:0516a05": "如論中說，轉輪聖王即同如來、應供、正等正",
    "T26n1538_001:0516a06": "覺。",
    "T26n1538_001:0516a07": "復次頌曰：",
    "T26n1538_001:0516a08": "「如論所說轉輪王，　　即同無上大法王，",
    "T26n1538_001:0516a09": "於此大地境界中，　　轉大法輪作善利。",
    "T26n1538_001:0516a10": "以彼轉輪聖王者，　　應觀即同佛如來，",
    "T26n1538_001:0516a11": "咸起悲心愍世間，　　廣利一切大寂默。」",
    "T26n1538_001:0516a12": "如轉輪聖王有輪寶者，應知即同如來、應供、",
    "T26n1538_001:0516a13": "正等正覺出現世間所說聖八正道法。以佛",
    "T26n1538_001:0516a14": "所說八正道者，能破世間一切煩惱，於諸法",
    "T26n1538_001:0516a15": "中得無障礙。",
    "T26n1538_001:0516a16": "復次頌曰：",
    "T26n1538_001:0516a17": "「轉輪聖王輪寶者，　　於此大地能摧伏；",
    "T26n1538_001:0516a18": "如佛開演八正門，　　解除一切魔怨縛。」",
    "T26n1538_001:0516a19": "如轉輪聖王有象寶者，應知即同如來、應供、",
    "T26n1538_001:0516a20": "正等正覺所說四神足法。以佛所說四神足",
    "T26n1538_001:0516a21": "者，能破世間一切煩惱，於諸法中得無障礙。",
    "T26n1538_001:0516a22": "復次頌曰：",
    "T26n1538_001:0516a23": "「轉輪聖王白龍象，　　騰空來往悉自在；",
    "T26n1538_001:0516a24": "如來神足亦復然，　　瞿曇名稱廣神化。」",
    "T26n1538_001:0516a25": "如轉輪聖王有馬寶者，應知即同如來、應供、",
    "T26n1538_001:0516a26": "正等正覺所說四正斷法。以佛所說四正斷",
    "T26n1538_001:0516a27": "者，能破世間一切煩惱，於諸法中得無障",
    "T26n1538_001:0516a28": "礙。",
    "T26n1538_001:0516a29": "復次頌曰：",
    "T26n1538_001:0516b01": "「輪王青身妙馬寶，　　圓具調馴迅若風；",
    "T26n1538_001:0516b02": "如佛四正斷法門，　　速證無為寂靜果。",
    "T26n1538_001:0516b03": "馬相嚴好頭頂黑，　　而彼馬寶輪王乘；",
    "T26n1538_001:0516b04": "四正斷法亦復然，　　瞿曇名稱廣自在。」",
    "T26n1538_001:0516b05": "如轉輪聖王有珠寶者，應知即同如來、應供、",
    "T26n1538_001:0516b06": "正等正覺天眼具足。以佛如來具天眼者，隨",
    "T26n1538_001:0516b07": "諸眾生有所樂欲，佛以天眼悉能觀察。",
    "T26n1538_001:0516b08": "復次頌曰：",
    "T26n1538_001:0516b09": "「輪王瑠璃妙珠寶，　　普遍照曜悉光明；",
    "T26n1538_001:0516b10": "如來天眼亦復然，　　普遍觀照悉無礙。」",
    "T26n1538_001:0516b11": "如轉輪聖王有女寶者，應知即同如來、應供、",
    "T26n1538_001:0516b12": "正等正覺喜覺支法。",
    "T26n1538_001:0516b13": "復次頌曰：",
    "T26n1538_001:0516b14": "「轉輪聖王妙女寶，　　眾所樂觀復悅意；",
    "T26n1538_001:0516b15": "喜覺支法亦復然，　　瞿曇名稱善適悅。」",
    "T26n1538_001:0516b16": "如轉輪聖王有主藏臣寶者，應知即同如來、",
    "T26n1538_001:0516b17": "應供、正等正覺四姓親近，謂剎帝利、婆羅門、",
    "T26n1538_001:0516b18": "吠舍、首陀，於佛世尊現所恭敬，持以飲食衣",
    "T26n1538_001:0516b19": "服及餘床座病緣醫藥奉上世尊。",
    "T26n1538_001:0516b20": "復次頌曰：",
    "T26n1538_001:0516b21": "「如彼轉輪大聖王，　　最上大富具大財；",
    "T26n1538_001:0516b22": "瞿曇聖主大名稱，　　四姓恭敬亦如是。」",
    "T26n1538_001:0516b23": "如轉輪聖王有主兵臣寶者，應知即同如來、",
    "T26n1538_001:0516b24": "應供、正等正覺具大勝慧。以佛大慧，能破世",
    "T26n1538_001:0516b25": "間一切煩惱、解除魔縛，於諸法中得無障",
    "T26n1538_001:0516b26": "礙。",
    "T26n1538_001:0516b27": "復次頌曰：",
    "T26n1538_001:0516b28": "「主兵臣寶善伺察，　　復能決擇諸義利；",
    "T26n1538_001:0516b29": "如來大慧亦復然，　　解除魔怨諸結縛。」",
    "T26n1538_001:0516c01": "如轉輪聖王壽命長遠久住世者，應知即同",
    "T26n1538_001:0516c02": "如來、應供、正等正覺久住世間，隨諸眾生所",
    "T26n1538_001:0516c03": "有願求悉令圓滿。若住一劫或過一劫，是謂",
    "T26n1538_001:0516c04": "長壽。轉輪聖王正法化世住壽一劫，亦復",
    "T26n1538_001:0516c05": "如是。",
    "T26n1538_001:0516c06": "如轉輪聖王少病惱者，應知即同如來、應供、",
    "T26n1538_001:0516c07": "正等正覺無諸損惱病苦不生。",
    "T26n1538_001:0516c08": "復次頌曰：",
    "T26n1538_001:0516c09": "「轉輪聖王少病惱，　　最上正法化世間；",
    "T26n1538_001:0516c10": "世尊大師具名稱，　　無病無惱常安樂。」",
    "T26n1538_001:0516c11": "如轉輪聖王妙色端嚴具三十二大丈夫相，",
    "T26n1538_001:0516c12": "一切人眾傾渴瞻仰者，應知即同如來、應供、",
    "T26n1538_001:0516c13": "正等正覺三十二相清淨圓滿，一切眾生瞻",
    "T26n1538_001:0516c14": "仰無厭。",
    "T26n1538_001:0516c15": "復次頌曰：",
    "T26n1538_001:0516c16": "「輪王正法化於世，　　相好端嚴眾樂觀；",
    "T26n1538_001:0516c17": "亦如世尊妙相嚴，　　最勝功德皆具足。」",
    "T26n1538_001:0516c18": "如轉輪聖王眾所瞻覩生悅意者，應知即同",
    "T26n1538_001:0516c19": "如來、應供、正等正覺一切眾生欣樂瞻仰，覩",
    "T26n1538_001:0516c20": "者咸生適悅之心。",
    "T26n1538_001:0516c21": "復次頌曰：",
    "T26n1538_001:0516c22": "「輪王正法化世間，　　見者咸生欣悅意；",
    "T26n1538_001:0516c23": "如來大師最上尊，　　眾生瞻覩皆欣慶。」",
    "T26n1538_001:0516c24": "如轉輪聖王千子圓滿色相妙好勇猛無畏善",
    "T26n1538_001:0516c25": "伏他軍者，應知即同如來、應供、正等正覺善",
    "T26n1538_001:0516c26": "化一切眾生修行得果，勇猛無畏，摧煩惱力，",
    "T26n1538_001:0516c27": "趣真實道。",
    "T26n1538_001:0516c28": "復次頌曰：",
    "T26n1538_001:0516c29": "「轉輪聖王有千子，　　勇猛無畏色相嚴，",
    "T26n1538_001:0517a01": "能摧他軍具力能，　　正法真實而治化；",
    "T26n1538_001:0517a02": "如來大師化眾生，　　悉使修行住果位，",
    "T26n1538_001:0517a03": "四向四果無畏尊，　　此等是謂八人地。」",
    "T26n1538_001:0517a04": "施設論卷第一"
}