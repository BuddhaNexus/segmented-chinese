{
    "X26n0571_001:0944c03": "般若波羅蜜多心經註解",
    "X26n0571_001:0944c05": "世尊在靈鷲山中。入甚深光明宣說正法三摩提。",
    "X26n0571_001:0944c06": "舍利子白觀自在菩薩言。若有人欲修甚深般若",
    "X26n0571_001:0944c07": "法門。當云何修學。觀自在遂說此經。即佛說大般",
    "X26n0571_001:0944c08": "若精要。傳至中華。今從玄奘所譯。般若者智慧也。",
    "X26n0571_001:0944c09": "波羅密多者。華言到彼岸。眾生由迷慧性。居生死",
    "X26n0571_001:0944c10": "曰此岸。菩薩因修般若。悟慧性到涅槃。曰彼岸。心",
    "X26n0571_001:0944c11": "者般若心也。此般若心。人人本具。說此經者。欲令",
    "X26n0571_001:0944c12": "眾生。斷除妄心。顯發本性故也。經者法也常也。經",
    "X26n0571_001:0944c13": "路也。此經以單法為名。實相為體。觀照為宗。度苦",
    "X26n0571_001:0944c14": "為用。大乘為教相。此五者。經中所說之旨也。單法",
    "X26n0571_001:0944c15": "者。即般若波羅密多也。實相者。即諸法空相也。觀",
    "X26n0571_001:0944c16": "照者。即照見五蘊皆空妄也。度苦者。即度一切業",
    "X26n0571_001:0944c17": "報苦厄也。大乘者。即菩薩所行甚深般若也。",
    "X26n0571_001:0944c18": "觀自在菩薩行深般若波羅密多時。",
    "X26n0571_001:0944c19": "觀自在。能修般若之菩薩也。般若波羅密多者。菩",
    "X26n0571_001:0944c20": "薩所修之法也。菩薩因修般若。觀慧照了。自心清",
    "X26n0571_001:0944c21": "淨。圓融無礙。故稱自在。此自行也。復念世間受苦",
    "X26n0571_001:0944c22": "眾生。令其修習此法。改惡遷善。離苦得樂。無不自",
    "X26n0571_001:0944c23": "在。此化他也。",
    "X26n0571_001:0944c24": "照見五蘊皆空。度一切苦厄。",
    "X26n0571_001:0945a01": "照者觀也。五蘊者。色受想行識也。蘊者積聚也。謂",
    "X26n0571_001:0945a02": "日積月累。妄想眾惡。藏於性內為蘊。空者真空也。",
    "X26n0571_001:0945a03": "色者色身也。即人身也。受者領納也。想者思想也。",
    "X26n0571_001:0945a04": "行者造作也。謂造作諸惡也。識者分別也。謂分別",
    "X26n0571_001:0945a05": "一切境界好醜也。識即心王。受想行是心所。度者",
    "X26n0571_001:0945a06": "度脫也。一切苦厄者。世間業報眾苦厄也。菩薩由",
    "X26n0571_001:0945a07": "觀照五蘊空寂。離生死苦。復憫在迷眾生。顛倒妄",
    "X26n0571_001:0945a08": "想。悖理亂常。不忠不孝。十惡五逆。致受眾苦。說此",
    "X26n0571_001:0945a09": "法門。令其修習。皆得解脫也。",
    "X26n0571_001:0945a10": "舍利子。",
    "X26n0571_001:0945a11": "佛之弟子。智慧第一。因其為眾請問。故呼其名而",
    "X26n0571_001:0945a12": "告之。",
    "X26n0571_001:0945a13": "色不異空。空不異色。色即是空。空即是色。受想行識。",
    "X26n0571_001:0945a14": "亦復如是。",
    "X26n0571_001:0945a15": "色即四大幻色身也。空乃般若真空性也。眾生由",
    "X26n0571_001:0945a16": "迷真空性體。而受幻色妄身。譬如水之成冰。堅固",
    "X26n0571_001:0945a17": "無用。菩薩由修般若。觀慧照了。幻色即是真空法",
    "X26n0571_001:0945a18": "體。猶如融冰為水也。然色之與空。其體無二。故曰",
    "X26n0571_001:0945a19": "色不異空。空不異色。如冰不異水。水不異冰。復恐",
    "X26n0571_001:0945a20": "鈍根眾生不明了。猶存色空之見不忘。故曰色即",
    "X26n0571_001:0945a21": "是空。空即是色。如冰即是水。水即是冰。若受若想",
    "X26n0571_001:0945a22": "若行若識。莫不皆然。此一經之要。般若之心也。",
    "X26n0571_001:0945a23": "舍利子。是諸法空相。不生不滅。不垢不淨。不增不減。",
    "X26n0571_001:0945a24": "諸法者。指前五蘊也。空相者。即真空實相也。菩薩",
    "X26n0571_001:0945b01": "復告舍利子云。既了諸法當體。即是真空實相。實",
    "X26n0571_001:0945b02": "相之體。本無生滅。既無生滅。豈有垢淨。既無垢淨。",
    "X26n0571_001:0945b03": "豈有增減乎。",
    "X26n0571_001:0945b04": "是故空中無色。無受想行識。",
    "X26n0571_001:0945b05": "此真空實相之中。既不可以生滅垢淨增減求之。",
    "X26n0571_001:0945b06": "故總結云。無色無受想行識無即空也。",
    "X26n0571_001:0945b07": "無眼耳鼻舌身意。無色聲香味觸法。",
    "X26n0571_001:0945b08": "真空實相之中。既無五蘊。亦無六根六塵。此空十",
    "X26n0571_001:0945b09": "二入也。",
    "X26n0571_001:0945b10": "無眼界乃至無意識界。",
    "X26n0571_001:0945b11": "既無十二入。亦無十八界。十八界者。六根六塵六",
    "X26n0571_001:0945b12": "識也。有六根對六塵。成六識也。五蘊十二入十八",
    "X26n0571_001:0945b13": "界。不出色心二法。為迷心重者。說為五蘊。為迷色",
    "X26n0571_001:0945b14": "重者。說為十二入。為色心俱迷者。說為十八界。以",
    "X26n0571_001:0945b15": "上三科修學之人。隨人根器。但修一科。即能悟人。",
    "X26n0571_001:0945b16": "無無明亦無無明盡。乃至無老死亦無老死盡。",
    "X26n0571_001:0945b17": "此空十二因緣也。無明者癡暗也。謂於本性。無所",
    "X26n0571_001:0945b18": "明了。非瞢然無知。乃違理強覺之謂也。無無明等",
    "X26n0571_001:0945b19": "者。菩薩以般若智。觀此無明。其性本空。無生滅相。",
    "X26n0571_001:0945b20": "故云無無明亦無無明盡也。無老死亦無老死盡",
    "X26n0571_001:0945b21": "者。義與前同。生相者。無明緣行。乃至生緣老死是",
    "X26n0571_001:0945b22": "也。滅相者。無明滅則行滅。乃至生滅則老死滅是",
    "X26n0571_001:0945b23": "也。此十二因緣。亦名十二有支。生從無明生。則一",
    "X26n0571_001:0945b24": "切生。滅從無明滅。則一切滅。若無無明種子。根莖",
    "X26n0571_001:0945c01": "何來。因此十二因緣。妄想生滅。纏縛自性。受苦無",
    "X26n0571_001:0945c02": "有休息。頭名無明。亦名煩惱。亦名種子。二名行。謂",
    "X26n0571_001:0945c03": "造作諸業。此二支前世所作。惡業種子也。三名識。",
    "X26n0571_001:0945c04": "謂起妄念。初托母胎也。四名名色。從托胎後。漸生",
    "X26n0571_001:0945c05": "諸形相也。五名六入。於胎中成六根。而通竅也。六",
    "X26n0571_001:0945c06": "名觸。謂出胎後六根。對六塵而生喜好也。七名受。",
    "X26n0571_001:0945c07": "謂領納世間好惡等事也。此五支現在所受之果",
    "X26n0571_001:0945c08": "也。八名愛。謂貪染世間五欲等事也。九名取。謂於",
    "X26n0571_001:0945c09": "諸境好醜。生取著心也。十名有。謂作惡業。造有漏",
    "X26n0571_001:0945c10": "之因。能招來世之果。此三支現世所作之惡因也。",
    "X26n0571_001:0945c11": "十一名生。謂受來生五蘊之身也。十二名老死。謂",
    "X26n0571_001:0945c12": "來世之身。既老而死。此二支來世當受之果也。葢",
    "X26n0571_001:0945c13": "此十二因緣。該通三世因果。何見人生禍福。已定",
    "X26n0571_001:0945c14": "此善惡因緣。不肯脩行。妄求富貴安樂。何益不造。",
    "X26n0571_001:0945c15": "無業無縛。即得清淨法身。若造惡業。展轉因依。如",
    "X26n0571_001:0945c16": "輪旋轉。無有休息。一切眾生。迷而不知。良可悲也。",
    "X26n0571_001:0945c17": "故菩薩說此心經。勸誘於人。依而行之。可出苦輪。",
    "X26n0571_001:0945c18": "此本緣覺之人。所觀之境。大乘菩薩。徹照此境。皆",
    "X26n0571_001:0945c19": "無實性。故云無也。",
    "X26n0571_001:0945c20": "無苦集滅道。",
    "X26n0571_001:0945c21": "無苦集滅道者。觀四諦清淨也。苦即生死苦果。集",
    "X26n0571_001:0945c22": "是惑業苦因。此二者世間之法也。滅即涅槃樂果。",
    "X26n0571_001:0945c23": "道即道品樂因。此二者出世之法也。說此四諦者。",
    "X26n0571_001:0945c24": "令眾生知苦斷集慕滅脩道。離苦得樂也。此本聲",
    "X26n0571_001:0946a01": "聞之人所觀之境。大乘菩薩照了此境。當體空寂。",
    "X26n0571_001:0946a02": "故云無也。",
    "X26n0571_001:0946a03": "無智亦無得。",
    "X26n0571_001:0946a04": "智般若之智也。菩薩以智照境。既無五蘊及四諦",
    "X26n0571_001:0946a05": "諸法。即人法皆空。智境俱泯。如病去藥忘。故云無",
    "X26n0571_001:0946a06": "智亦無得也。",
    "X26n0571_001:0946a07": "以無所得故。",
    "X26n0571_001:0946a08": "此結前起後之言。",
    "X26n0571_001:0946a09": "菩提薩埵。依般若波羅蜜多故。心無罣礙。無罣礙故。",
    "X26n0571_001:0946a10": "無有恐怖。遠離顛倒夢想。究竟涅槃。",
    "X26n0571_001:0946a11": "菩提薩埵者。能依之人也。般若波羅蜜多者。所依",
    "X26n0571_001:0946a12": "之法也。菩薩之人。依此法門修學。功成理顯。故得",
    "X26n0571_001:0946a13": "心無業縛。因無業縛。故無生死恐怖。既無生死恐",
    "X26n0571_001:0946a14": "怖。則無顛倒煩惱。此三障既空。三德乃顯。故云究",
    "X26n0571_001:0946a15": "竟涅槃。涅槃者。華言大滅度。大即法身。滅即解脫。",
    "X26n0571_001:0946a16": "度即般若。此三德非別有即三障。是迷即三障。悟",
    "X26n0571_001:0946a17": "即三德。所謂生死即法身。煩惱即般若。結業即解",
    "X26n0571_001:0946a18": "脫。然雖障即是德。自非般若之功德不能顯。譬如",
    "X26n0571_001:0946a19": "磨鏡垢盡明現。斯之謂也。",
    "X26n0571_001:0946a20": "三世諸佛。依般若波羅蜜多故。得阿耨多羅三藐三",
    "X26n0571_001:0946a21": "菩提。",
    "X26n0571_001:0946a22": "三世過去未來現在也。阿耨多羅三藐三菩提者。",
    "X26n0571_001:0946a23": "華言無上正等正覺。此言非惟菩薩如此修證一",
    "X26n0571_001:0946a24": "切諸佛。莫不皆修般若。得成正覺。",
    "X26n0571_001:0946b01": "故知般若波羅蜜多。是大神呪。是大明呪。是無上呪。",
    "X26n0571_001:0946b02": "是無等等呪。",
    "X26n0571_001:0946b03": "前是顯說般若。後是密說般若。然既顯說。而又密",
    "X26n0571_001:0946b04": "說者何。良以。眾生根器不同。所入有異。曰神呪者。",
    "X26n0571_001:0946b05": "葢言般若功用。能破魔障。名大神呪。能滅癡暗。名",
    "X26n0571_001:0946b06": "大明呪。能顯至理。名無上呪。極妙覺果。無與等者。",
    "X26n0571_001:0946b07": "名無等等呪。",
    "X26n0571_001:0946b08": "能除一切苦真實不虗。",
    "X26n0571_001:0946b09": "此結般若功用廣大。除苦得樂。決定無疑。令諸眾",
    "X26n0571_001:0946b10": "生信受奉行也。",
    "X26n0571_001:0946b11": "故說般若波羅密多呪。即說呪曰。",
    "X26n0571_001:0946b12": "揭諦揭諦　波羅揭諦　波羅僧揭諦　菩提薩婆"
}