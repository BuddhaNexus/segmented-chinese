{
    "T26n1544_020:1026a22": "阿毘達磨發智論卷第二十",
    "T26n1544_020:1026a24": "尊者迦多衍尼子造",
    "T26n1544_020:1026a25": "三藏法師玄奘奉　詔譯",
    "T26n1544_020:1026a26": "4 智納息見蘊第八中智納息第四",
    "T26n1544_020:1026a27": "智斷厭離修　　緣觸慢業事",
    "T26n1544_020:1026a28": "攝餘攝一切　　此章願具說",
    "T26n1544_020:1026a29": "若事能通達，彼事能遍知耶？答：應作四句。有",
    "T26n1544_020:1026b01": "事能通達非能遍知。謂：苦、集、滅、道智，不斷煩",
    "T26n1544_020:1026b02": "惱。有事能遍知非能通達。謂：苦、集、滅、道忍，斷",
    "T26n1544_020:1026b03": "煩惱。有事能通達亦能遍知。謂：苦、集、滅、道",
    "T26n1544_020:1026b04": "智，斷煩惱。有事非能通達非能遍知。謂：苦、",
    "T26n1544_020:1026b05": "集、滅、道忍，不斷煩惱。若事能厭，彼事能離",
    "T26n1544_020:1026b06": "耶？答：應作四句。有事能厭非能離。謂：苦、集忍、",
    "T26n1544_020:1026b07": "智，不斷煩惱。有事能離非能厭。謂：滅、道忍、",
    "T26n1544_020:1026b08": "智，斷煩惱。有事能厭亦能離。謂：苦、集忍、智，",
    "T26n1544_020:1026b09": "斷煩惱。有事非能厭非能離。謂：滅、道忍、智，",
    "T26n1544_020:1026b10": "不斷煩惱。若事能厭，彼事修厭耶？答：若事",
    "T26n1544_020:1026b11": "能厭，彼事亦修厭。有事修厭非能厭。謂：滅、道",
    "T26n1544_020:1026b12": "智，斷煩惱。若事能離，彼事修厭耶？答：應作",
    "T26n1544_020:1026b13": "四句。有事能離非修厭。謂：滅、道忍，斷煩惱。",
    "T26n1544_020:1026b14": "有事修厭非能離。謂：苦、集忍、智，不斷煩惱。",
    "T26n1544_020:1026b15": "有事能離亦修厭。謂：苦、集忍、智，及滅、道智，斷",
    "T26n1544_020:1026b16": "煩惱。有事非能離亦非修厭。謂：滅、道忍、智，",
    "T26n1544_020:1026b17": "不斷煩惱。",
    "T26n1544_020:1026b18": "若法與彼法作因，或時此法與彼法非因耶？",
    "T26n1544_020:1026b19": "答：無時非因。若法與彼法作等無間，或時此",
    "T26n1544_020:1026b20": "法與彼法非等無間耶？答：若時此法未至，已",
    "T26n1544_020:1026b21": "生。若法與彼法作所緣，或時此法與彼法非",
    "T26n1544_020:1026b22": "所緣耶？答：無時非所緣。若法與彼法作增上，",
    "T26n1544_020:1026b23": "或時此法與彼法非增上耶？答：無時非增上。",
    "T26n1544_020:1026b24": "諸意觸，彼一切三和合觸耶？答：諸意觸，彼一",
    "T26n1544_020:1026b25": "切三和合觸。有三和合觸非意觸，謂：五識身",
    "T26n1544_020:1026b26": "相應觸。故世尊說：「苾芻！當知：有意界、有法",
    "T26n1544_020:1026b27": "界、有無明界。無明觸所生，受所觸故，無聞愚",
    "T26n1544_020:1026b28": "夫便執有、執無，或執有無。」諸慢，彼一切自執",
    "T26n1544_020:1026b29": "耶？答：諸慢，彼一切自執。有自執非慢，謂：諸見",
    "T26n1544_020:1026c01": "趣。故世尊說：「苾芻！當知：自執有我，自執有我",
    "T26n1544_020:1026c02": "所。」諸慢，彼一切不寂靜耶？答：諸慢，彼一切不",
    "T26n1544_020:1026c03": "寂靜。有不寂靜非慢，謂：餘煩惱現在前。故世",
    "T26n1544_020:1026c04": "尊說：「苾芻！當知：動為魔所縛，不動脫惡者。」諸",
    "T26n1544_020:1026c05": "業，彼不律儀耶？答：應作四句。有業非不律儀。",
    "T26n1544_020:1026c06": "謂：身、語律儀有不律儀非業。謂：根不律儀。有",
    "T26n1544_020:1026c07": "業亦不律儀。謂：身、語不律儀。有非業亦非不",
    "T26n1544_020:1026c08": "律儀。謂：根律儀。諸業，彼律儀耶？答：應作四",
    "T26n1544_020:1026c09": "句。有業非律儀。謂：身、語不律儀。有律儀非業。",
    "T26n1544_020:1026c10": "謂：根律儀。有業亦律儀。謂：身、語律儀。有非業",
    "T26n1544_020:1026c11": "亦非律儀。謂：根不律儀。若事未得，彼不成就",
    "T26n1544_020:1026c12": "耶？答：若事未得，彼不成就。有事不成就非未",
    "T26n1544_020:1026c13": "得。謂：得，已失。若事已得，彼成就耶？答：若事成",
    "T26n1544_020:1026c14": "就，彼已得。有事已得而不成就。謂：得，已失。",
    "T26n1544_020:1026c15": "除苦聖諦，及法處。餘法，二界、一處、一蘊攝。除",
    "T26n1544_020:1026c16": "集聖諦，及法處，說亦爾。除滅聖諦，及法處。餘",
    "T26n1544_020:1026c17": "法，十七界、十一處、二蘊攝。除道聖諦，及法處，",
    "T26n1544_020:1026c18": "說亦爾。除有色法，及法處。餘法，七界、一處、一",
    "T26n1544_020:1026c19": "蘊攝。除無色法，及法處。餘法，十界、十處、一蘊",
    "T26n1544_020:1026c20": "攝。除有見法，及法處。餘法，十六界、十處、二",
    "T26n1544_020:1026c21": "蘊攝。除無見法，及法處。餘法，一界、一處、一蘊",
    "T26n1544_020:1026c22": "攝。除有對法，及法處。餘法，七界、一處、一蘊攝。",
    "T26n1544_020:1026c23": "除無對法，及法處。餘法，十界、十處、一蘊攝。除",
    "T26n1544_020:1026c24": "有漏法，及法處。餘法，二界、一處、一蘊攝。除",
    "T26n1544_020:1026c25": "無漏法，及法處。餘法，十七界、十一處、二蘊攝。",
    "T26n1544_020:1026c26": "除有為法，及法處。此除一切法，而問餘法，是",
    "T26n1544_020:1026c27": "無事空論。除無為法，及法處。餘法，十七界、十",
    "T26n1544_020:1026c28": "一處、二蘊攝。除過去法，及法處。餘法，十七界、",
    "T26n1544_020:1026c29": "十一處、二蘊攝。除未來法、現在法，及法處，說",
    "T26n1544_020:1027a01": "亦爾。除善法，及法處。餘法，十七界、十一處、二",
    "T26n1544_020:1027a02": "蘊攝。除不善法，及法處，說亦爾。除無記法，及",
    "T26n1544_020:1027a03": "法處。餘法，九界、三處、二蘊攝。除欲界繫法，及",
    "T26n1544_020:1027a04": "法處。餘法，十三界、九處、二蘊攝。除色界繫法，",
    "T26n1544_020:1027a05": "及法處。餘法，十七界、十一處、二蘊攝。除無色",
    "T26n1544_020:1027a06": "界繫法，學法、無學法，及法處，說亦爾。除非學",
    "T26n1544_020:1027a07": "非無學法，及法處。餘法，二界、一處、一蘊攝。除",
    "T26n1544_020:1027a08": "見所斷法，及法處。餘法，十七界、十一處、二蘊",
    "T26n1544_020:1027a09": "攝。除修所斷法，及法處。餘法，二界、一處、一蘊",
    "T26n1544_020:1027a10": "攝。除不斷法，及法處。餘法，十七界、十一處、二",
    "T26n1544_020:1027a11": "蘊攝。除已生法，及定不生法。餘法，十八界、十",
    "T26n1544_020:1027a12": "二處、五蘊攝。除非已生法，及定不生法。此除",
    "T26n1544_020:1027a13": "一切法，而問餘法，是無事空論。除有色法，及",
    "T26n1544_020:1027a14": "定不生法。餘法，八界、二處、四蘊攝。除無色法，",
    "T26n1544_020:1027a15": "及定不生法。餘法，十一界、十一處、一蘊攝。除",
    "T26n1544_020:1027a16": "有見法，及定不生法。餘法，十七界、十一處、五",
    "T26n1544_020:1027a17": "蘊攝。除無見法，及定不生法。餘法，一界、一處、",
    "T26n1544_020:1027a18": "一蘊攝。除有對法，及定不生法。餘法，八界、二",
    "T26n1544_020:1027a19": "處、五蘊攝。除無對法，及定不生法。餘法，十界、",
    "T26n1544_020:1027a20": "十處、一蘊攝。除有漏法，及定不生法。餘法，三",
    "T26n1544_020:1027a21": "界、二處、五蘊攝。除無漏法，及定不生法。餘法，",
    "T26n1544_020:1027a22": "十八界、十二處、五蘊攝。除有為法，及定不生",
    "T26n1544_020:1027a23": "法。此除一切法，而問餘法，是無事空論。除無",
    "T26n1544_020:1027a24": "為法，及定不生法。餘法，十八界、十二處、五蘊",
    "T26n1544_020:1027a25": "攝。除過去法、現在法，及定不生法，說亦爾。除",
    "T26n1544_020:1027a26": "未來法，及定不生法。此除一切法，而問餘法，",
    "T26n1544_020:1027a27": "是無事空論。除善法，及定不生法。餘法，十八",
    "T26n1544_020:1027a28": "界、十二處、五蘊攝。除不善法，及定不生法，說",
    "T26n1544_020:1027a29": "亦爾。除無記法，及定不生法。餘法，十界、四處、",
    "T26n1544_020:1027b01": "五蘊攝。除欲界繫法，及定不生法。餘法，十四",
    "T26n1544_020:1027b02": "界、十處、五蘊攝。除色界繫法，及定不生法。餘",
    "T26n1544_020:1027b03": "法，十八界、十二處、五蘊攝。除無色界繫法，學",
    "T26n1544_020:1027b04": "法、無學法，及定不生法，說亦爾。除非學，非無",
    "T26n1544_020:1027b05": "學法，及定不生法。餘法，三界、二處、五蘊攝。除",
    "T26n1544_020:1027b06": "見所斷法，及定不生法。餘法，十八界、十二處、",
    "T26n1544_020:1027b07": "五蘊攝。除修所斷法，及定不生法。餘法，三界、",
    "T26n1544_020:1027b08": "二處、五蘊攝。除不斷法，及定不生法。餘法，十",
    "T26n1544_020:1027b09": "八界、十二處、五蘊。頗有一界、一處、一蘊攝一",
    "T26n1544_020:1027b10": "切法耶？答：有。一界謂：法界。一處謂：意處。一",
    "T26n1544_020:1027b11": "蘊謂：色蘊。",
    "T26n1544_020:1027b12": "5 見納息見蘊第八中見納息第五",
    "T26n1544_020:1027b13": "邪斷邪常見　　戒邪戒邪常",
    "T26n1544_020:1027b14": "六見五涅槃　　九慢類常見",
    "T26n1544_020:1027b15": "迷執自他作　　悟則二非有",
    "T26n1544_020:1027b16": "具慢及得等　　此章願具說",
    "T26n1544_020:1027b17": "諸有此見：無施與、無愛樂、無祠祀，無妙行、惡",
    "T26n1544_020:1027b18": "行。此謗因邪見，見集所斷。無妙行、惡行果。——此",
    "T26n1544_020:1027b19": "謗果邪見，見苦所斷。無此世、無他世、無化生",
    "T26n1544_020:1027b20": "有情。——此或見集所斷，或見苦所斷。無父、無",
    "T26n1544_020:1027b21": "母。——此謗因邪見，見集所斷。諸有此見：世間",
    "T26n1544_020:1027b22": "無阿羅漢。——此謗道邪見，見道所斷。無正至。——此",
    "T26n1544_020:1027b23": "謗滅邪見，見滅所斷。無正行此世、他世，即於",
    "T26n1544_020:1027b24": "現法知自通達，作證具足住，我生已盡，梵",
    "T26n1544_020:1027b25": "行已立，所作已辦，不受後有，如實知。——此謗道",
    "T26n1544_020:1027b26": "邪見，見道所斷。諸有此見：乃至活有命者，死",
    "T26n1544_020:1027b27": "已，斷壞無有。此四大種士夫身死時，地身歸",
    "T26n1544_020:1027b28": "地，水身歸水，火身歸火，風身歸風，根隨空",
    "T26n1544_020:1027b29": "轉，輿為第五，持彼死屍，往棄塚間，未燒可知，",
    "T26n1544_020:1027c01": "燒已成灰，餘鴿色骨。愚者讚施，智者讚受。諸",
    "T26n1544_020:1027c02": "「有論」者，一切空虛妄語，乃至活有愚、智者，死",
    "T26n1544_020:1027c03": "已斷壞無有。此邊執見，斷見攝，見苦所斷。",
    "T26n1544_020:1027c04": "諸有此見：無因無緣，令有情雜染；非因非緣，",
    "T26n1544_020:1027c05": "而有情雜染。——此謗因邪見，見集所斷。無因無",
    "T26n1544_020:1027c06": "緣，令有情清淨；非因非緣，而有情清淨。——此謗",
    "T26n1544_020:1027c07": "道邪見，見道所斷。無因無緣，令有情無智無",
    "T26n1544_020:1027c08": "見；非因非緣，而有情無智無見。此謗因邪見，",
    "T26n1544_020:1027c09": "見集所斷。無因無緣，令有情智見；非因非緣，",
    "T26n1544_020:1027c10": "而有情智見。——此謗道邪見，見道所斷。諸有此",
    "T26n1544_020:1027c11": "見：無力、無精進、無力精進、無士、無威勢、無",
    "T26n1544_020:1027c12": "士威勢、無自作、無他作、無自他作，一切有",
    "T26n1544_020:1027c13": "情、一切生、一切種，無力、無自在、無精進、無",
    "T26n1544_020:1027c14": "威勢，定合性變，於六勝生受諸苦樂。此邪",
    "T26n1544_020:1027c15": "見。若謗有漏力、精進等。則謗因邪見，見集所",
    "T26n1544_020:1027c16": "斷。若謗無漏力、精進等。則謗道邪見，見道所",
    "T26n1544_020:1027c17": "斷。諸有此見：造、教造，煮、教煮，害、教害，殺",
    "T26n1544_020:1027c18": "諸眾生，不與取，欲邪行，知而妄語，故飲諸酒；",
    "T26n1544_020:1027c19": "穿牆解結，盡取所有；守阨斷道，害村害城，害",
    "T26n1544_020:1027c20": "國生命；以刀以輪，擁略大地，所有眾生，斷截",
    "T26n1544_020:1027c21": "分解，聚集團積，為一肉聚，應知：由此無惡，無",
    "T26n1544_020:1027c22": "惡緣。於殑伽南，斷截撾打；於殑伽北，惠施修",
    "T26n1544_020:1027c23": "福，應知：由此無罪福，亦無罪福緣。布施、愛語、",
    "T26n1544_020:1027c24": "利行、同事，攝諸有情，皆無有福。此謗因邪見，",
    "T26n1544_020:1027c25": "見集所斷。",
    "T26n1544_020:1027c26": "諸有此見：此七士身，不作作、不化化、不可",
    "T26n1544_020:1027c27": "害、常安住。如伊師迦，安住不動，無有轉變，",
    "T26n1544_020:1027c28": "互不相觸。何等為七？謂：地、水、火、風，及苦、樂、命。",
    "T26n1544_020:1027c29": "此七士身，非作，乃至如伊師迦，安住不動。若",
    "T26n1544_020:1028a01": "罪、若福、若罪福，若苦、若樂、若苦樂，不能轉",
    "T26n1544_020:1028a02": "變，亦不能令互相觸礙。設有士夫斷士夫頭，",
    "T26n1544_020:1028a03": "亦不名為害世間生，若行若住七身中間，刀",
    "T26n1544_020:1028a04": "刃雖轉，而不害命；此中無能害、無所害，無能",
    "T26n1544_020:1028a05": "捶、無所捶，無表、無表處。此邊執見，常見攝，",
    "T26n1544_020:1028a06": "見苦所斷。諸有此見：有十四億六萬六百生",
    "T26n1544_020:1028a07": "門，五業、三業、二業、一業、半業，六十二行跡，",
    "T26n1544_020:1028a08": "六十二中劫，百三十六地獄，百二十根，三十",
    "T26n1544_020:1028a09": "六塵界，四萬九千龍家，四萬九千妙翅鳥家，",
    "T26n1544_020:1028a10": "四萬九千異學家，四萬九千活命家，七有想",
    "T26n1544_020:1028a11": "藏、七無想藏、七離繫藏，七阿素洛、七畢舍",
    "T26n1544_020:1028a12": "遮、七天、七人，七夢、七百夢，七覺、七百覺，七",
    "T26n1544_020:1028a13": "池、七百池，七險、七百險，七減、七百減，七增、",
    "T26n1544_020:1028a14": "七百增，六勝生類，八大士地，於如是處，經",
    "T26n1544_020:1028a15": "八萬四千大劫，若愚若智，往來流轉，乃決定",
    "T26n1544_020:1028a16": "能作苦邊際。如擲縷丸，縷盡便住。此中無",
    "T26n1544_020:1028a17": "有沙門、若婆羅門能作是說：「我以尸羅，或以",
    "T26n1544_020:1028a18": "精進，或以梵行，令所有業未熟者熟，熟者觸",
    "T26n1544_020:1028a19": "已，即便變吐。」以如是斟量生死、苦樂邊際，",
    "T26n1544_020:1028a20": "不可施設，有增有減，亦不可說，或然不然。此",
    "T26n1544_020:1028a21": "非因計因，戒禁取，見苦所斷。諸有此見：一切",
    "T26n1544_020:1028a22": "士夫補特伽羅諸有所受，無不皆以宿作為",
    "T26n1544_020:1028a23": "因。此非因計因，戒禁取，見苦所斷。諸有此",
    "T26n1544_020:1028a24": "見：一切士夫補特伽羅諸有所受，無不皆以",
    "T26n1544_020:1028a25": "自在變化為因。此非因計因，戒禁取，見苦所",
    "T26n1544_020:1028a26": "斷。諸有此見：一切士夫補特伽羅所受，皆是",
    "T26n1544_020:1028a27": "無因無緣。此謗因邪見，見集所斷。諸有此",
    "T26n1544_020:1028a28": "見：自作苦樂、他作苦樂、自他作苦樂。——此非因",
    "T26n1544_020:1028a29": "計因戒禁取，見苦所斷。諸有此見：所受苦",
    "T26n1544_020:1028b01": "樂非自作、非他作，無因而生。——此謗因邪見，",
    "T26n1544_020:1028b02": "見集所斷。諸有此見：我及世間，常恒堅住，無",
    "T26n1544_020:1028b03": "變易法，正爾安住。此邊執見常見攝，見苦所",
    "T26n1544_020:1028b04": "斷。諸有此見：諦故、住故，我有我。——此邊執見常",
    "T26n1544_020:1028b05": "見攝，見苦所斷。諸有此見：諦故、住故，我無我。",
    "T26n1544_020:1028b06": "——此邊執見斷見攝，見苦所斷。諸有此見：我觀",
    "T26n1544_020:1028b07": "我，眼色即我。——此有身見，見苦所斷。諸有此見：",
    "T26n1544_020:1028b08": "我觀無我，眼即我，色為眾具。此有身見，見苦",
    "T26n1544_020:1028b09": "所斷。諸有此見：無我觀我，色即我，眼為眾具。",
    "T26n1544_020:1028b10": "此有身見，見苦所斷。諸有此見：此是我、是有",
    "T26n1544_020:1028b11": "情、命者、生者、養育者、補特伽羅、意生、儒童、",
    "T26n1544_020:1028b12": "作者、教者、生者、等生者、起者、等起者、語者、",
    "T26n1544_020:1028b13": "覺者、等領受者，非曾不有，非當不有，於彼彼",
    "T26n1544_020:1028b14": "處造善惡業，於彼彼處受果異熟；捨此蘊",
    "T26n1544_020:1028b15": "續餘蘊。此邊執見常見攝，見苦所斷。諸有此",
    "T26n1544_020:1028b16": "見：受妙五欲，名得第一現法涅槃。——此取劣",
    "T26n1544_020:1028b17": "法為勝見取，見苦所斷。諸有此見：離欲惡不",
    "T26n1544_020:1028b18": "善法，有尋有伺，離生喜樂，入初靜慮具足住，",
    "T26n1544_020:1028b19": "名得第一現法涅槃。尋伺寂靜，內等淨，心一",
    "T26n1544_020:1028b20": "趣性，無尋無伺，定生喜樂，入第二靜慮具",
    "T26n1544_020:1028b21": "足住，名得第一現法涅槃。離喜住捨，正念",
    "T26n1544_020:1028b22": "正知，身受樂，聖說能捨，具念樂住，入第三靜",
    "T26n1544_020:1028b23": "慮具足住，名得第一現法涅槃。斷樂斷苦，先",
    "T26n1544_020:1028b24": "喜憂沒，不苦不樂，捨念清淨，入第四靜慮具",
    "T26n1544_020:1028b25": "足住，名得第一現法涅槃。此取劣法為勝",
    "T26n1544_020:1028b26": "見取，見苦所斷。有九慢類。謂我勝、我等、我",
    "T26n1544_020:1028b27": "劣、有勝我、有等我、有劣我、無勝我、無等我、",
    "T26n1544_020:1028b28": "無劣我。我勝者——是依見起過慢。我等者——是依",
    "T26n1544_020:1028b29": "見起慢。我劣者——是依見起卑慢。有勝我者——是",
    "T26n1544_020:1028c01": "依見起卑慢。有等我者——是依見起慢。有劣",
    "T26n1544_020:1028c02": "我者——是依見起過慢。無勝我者——是依見起慢。",
    "T26n1544_020:1028c03": "無等我者——是依見起過慢。無劣我者——是依見",
    "T26n1544_020:1028c04": "起卑慢。諸有此見：風不吹、河不流、火不然、",
    "T26n1544_020:1028c05": "乳不注、胎不孕、日月不出不沒、染淨自性",
    "T26n1544_020:1028c06": "住不增不減。此邊執見常見攝，見苦所斷。",
    "T26n1544_020:1028c07": "如契經中說：",
    "T26n1544_020:1028c08": "眾生執我作　　執他作亦然",
    "T26n1544_020:1028c09": "各不能如實　　觀知此是箭",
    "T26n1544_020:1028c10": "此言有何義？答：「眾生」謂外道。彼作是執：『我能",
    "T26n1544_020:1028c11": "作、我能生、我能化。』故言：「眾生執我作」。復有外",
    "T26n1544_020:1028c12": "道，執『他能作、他能生、他能化。』故言：「執他作亦",
    "T26n1544_020:1028c13": "然」。「各」謂：一一，非一切。「箭」謂：惡見，能中傷故。彼",
    "T26n1544_020:1028c14": "於此見，不能如實觀知是箭。",
    "T26n1544_020:1028c15": "當觀此是箭　　眾生堅執著",
    "T26n1544_020:1028c16": "如是則無有　　我作及他作",
    "T26n1544_020:1028c17": "「當觀此是箭」者：謂應如實觀知此見，是真毒",
    "T26n1544_020:1028c18": "箭，與老、病、死為前導故。「眾生堅執著」者：「眾生」",
    "T26n1544_020:1028c19": "謂外道，彼於見趣中，堅固執著，不能出離。若",
    "T26n1544_020:1028c20": "能如是如實觀知，則不復有我作、我生、我化",
    "T26n1544_020:1028c21": "執，亦不復有他作、他生、他化執。知於非有妄",
    "T26n1544_020:1028c22": "執有故",
    "T26n1544_020:1028c23": "具慢眾生　　慢著慢縛　　於見相逆",
    "T26n1544_020:1028c24": "不越生死",
    "T26n1544_020:1028c25": "「具慢」者：顯成就七慢。「眾生」者：謂外道。彼於七",
    "T26n1544_020:1028c26": "慢，著、多著、遍著，故言「慢著」；縛、多縛、遍縛，故言",
    "T26n1544_020:1028c27": "「慢縛」。「於見相逆」者：謂斷、常見類，互相違逆。「不",
    "T26n1544_020:1028c28": "越生死」者：謂彼於無際生死，不能越度而取",
    "T26n1544_020:1028c29": "涅槃。",
    "T26n1544_020:1029a01": "得當得俱坌　　劣學戒禁浴",
    "T26n1544_020:1029a02": "梵苦事一邊　　受欲淨第二",
    "T26n1544_020:1029a03": "不見極沈走　　明眼見能異",
    "T26n1544_020:1029a04": "於彼無塵慢　　絕路至苦邊",
    "T26n1544_020:1029a05": "「得」者：顯示已得諸蘊、界、處。「當得」者：顯示未得",
    "T26n1544_020:1029a06": "諸蘊、界、處。「俱坌」者：此二俱為貪、瞋、癡，塵坌、遍",
    "T26n1544_020:1029a07": "坌、極坌。「劣」有二義：一目病者，二目外道。今說",
    "T26n1544_020:1029a08": "外道為劣者，彼於此隨學，故言「劣學」。彼作是",
    "T26n1544_020:1029a09": "說：『諸補特伽羅學乘象馬、船車、輦輿，執持弓",
    "T26n1544_020:1029a10": "杖、鉤輪、羂索、書印算數，皆令善巧，由此便得",
    "T26n1544_020:1029a11": "淨脫出離，至苦樂邊。』——此非因計因戒禁取，見",
    "T26n1544_020:1029a12": "苦所斷。「戒」者：有諸外道起此見，立此論：『諸補",
    "T26n1544_020:1029a13": "特伽羅受持牛、鹿、狗戒，露形戒等，由此便得",
    "T26n1544_020:1029a14": "淨脫出離，至苦樂邊。』——此非因計因戒禁取，見",
    "T26n1544_020:1029a15": "苦所斷。「禁」者：有諸外道起此見，立此論：『諸補",
    "T26n1544_020:1029a16": "特伽羅受持烏禁、鵂鶹禁、默然禁等，由此便",
    "T26n1544_020:1029a17": "得淨脫出離，至苦樂邊。』——此非因計因戒禁取，",
    "T26n1544_020:1029a18": "見苦所斷。「浴」者：有諸外道起此見，立此論：",
    "T26n1544_020:1029a19": "『諸補特伽羅於摩捺娑、比摩捺娑、殑伽河",
    "T26n1544_020:1029a20": "門三池中浴，由此便得淨脫出離，至苦樂邊。』",
    "T26n1544_020:1029a21": "——此非因計因戒禁取，見苦所斷。「梵」謂：梵行。有",
    "T26n1544_020:1029a22": "諸外道起此見，立此論：『諸補特伽羅受持梵",
    "T26n1544_020:1029a23": "行，遠離婬欲，由此便得淨脫出離，至苦樂",
    "T26n1544_020:1029a24": "邊。』——此非因計因戒禁取，見苦所斷。「苦」謂：苦",
    "T26n1544_020:1029a25": "行。有諸外道起此見，立此論：『諸補特伽羅",
    "T26n1544_020:1029a26": "受種種苦行，由此便得淨脫出離，至苦樂邊。』",
    "T26n1544_020:1029a27": "——此非因計因戒禁取，見苦所斷。「事」謂：承事。有",
    "T26n1544_020:1029a28": "諸外道起此見，立此論：『諸補特伽羅調象、馬、",
    "T26n1544_020:1029a29": "牛，事日、月、星、火、珠、藥等，由此便得淨脫出離，",
    "T26n1544_020:1029b01": "至苦樂邊。』——此非因計因戒禁取，見苦所斷。「一",
    "T26n1544_020:1029b02": "邊」者：謂上所說，是苦行邊。「受欲淨」者：有諸外",
    "T26n1544_020:1029b03": "道起此見，立此論：『諸欲淨妙，快意受用而",
    "T26n1544_020:1029b04": "無過失。』——此取劣法為勝見取，見苦所斷。「第",
    "T26n1544_020:1029b05": "二」者：謂此所說，是樂行邊。「不見」者：謂諸外道",
    "T26n1544_020:1029b06": "於上二邊，不如實見。「極沈走」者：謂彼外道，由",
    "T26n1544_020:1029b07": "不見故：一類起愛，故名「極沈」；一類起見，故名",
    "T26n1544_020:1029b08": "「極走」。復次！一類懈怠，故名「極沈」；一類掉舉，故",
    "T26n1544_020:1029b09": "名「極走」。復次！一類起慢，故名「極沈」；一類起過",
    "T26n1544_020:1029b10": "慢。故名「極走」。「明眼見」者：「明眼」謂佛及佛弟子；",
    "T26n1544_020:1029b11": "「見」謂：於上所說二邊，如實知見。「能異」者：由如",
    "T26n1544_020:1029b12": "實知見故，不同彼極沈、極走，以能不起愛見",
    "T26n1544_020:1029b13": "等故。「於彼無塵」者：謂於已得未得蘊、界、處，不",
    "T26n1544_020:1029b14": "起貪、瞋、癡塵。「於彼無慢」者：謂於二邊雖俱遠",
    "T26n1544_020:1029b15": "離，而心不恃。「絕路」者：若能如是，便絕三路，謂",
    "T26n1544_020:1029b16": "煩惱、業、苦。「至苦邊」者：「苦」謂五取蘊苦；「邊」謂涅",
    "T26n1544_020:1029b17": "槃。若絕三路，便得至此苦蘊邊際。",
    "T26n1544_020:1029b18": "6 伽他納息見蘊第八中伽他納息第六",
    "T26n1544_020:1029b19": "見梵父勝網　　車本信流轉",
    "T26n1544_020:1029b20": "母王慧脫根　　此章願具說",
    "T26n1544_020:1029b21": "已見者能見　　已見及不見",
    "T26n1544_020:1029b22": "不見者不見　　不見及已見",
    "T26n1544_020:1029b23": "「已見者」者：謂諸已見苦、集、滅、道。「能見已見及",
    "T26n1544_020:1029b24": "不見」者：謂彼能見諸餘已見及不見苦、集、滅、",
    "T26n1544_020:1029b25": "道。「不見者」者：謂諸不見苦、集、滅、道。「不見不見",
    "T26n1544_020:1029b26": "及已見」者：謂彼不見諸餘不見及已見苦、集、",
    "T26n1544_020:1029b27": "滅、道。",
    "T26n1544_020:1029b28": "不應害梵志　　亦復不應捨",
    "T26n1544_020:1029b29": "若害彼或捨　　俱世智所訶",
    "T26n1544_020:1029c01": "「不應害梵志」者：「梵志」即阿羅漢。謂不應以手",
    "T26n1544_020:1029c02": "塊、刀杖害阿羅漢。「亦復不應捨」者：謂於阿",
    "T26n1544_020:1029c03": "羅漢，應以衣服、飲食、臥具、醫藥及餘資具，恭",
    "T26n1544_020:1029c04": "敬供養，不應棄捨。「若害彼或捨，俱世智所訶」",
    "T26n1544_020:1029c05": "者：謂於阿羅漢，若以手塊等害，或復棄捨而",
    "T26n1544_020:1029c06": "不敬養，俱為世間諸有智者，訶責毀訾。",
    "T26n1544_020:1029c07": "逆害於父母　　王及二多聞",
    "T26n1544_020:1029c08": "誅國及隨行　　無礙過梵志",
    "T26n1544_020:1029c09": "「逆害於父母，王及二多聞」者：「母」即喻『愛』，以能",
    "T26n1544_020:1029c10": "生故。如世尊說：",
    "T26n1544_020:1029c11": "『士夫愛所生　　由心故馳走",
    "T26n1544_020:1029c12": "有情處生死　　苦為大怖畏』",
    "T26n1544_020:1029c13": "「父」即喻『有漏業』，以能引故。如世尊說：「苾芻！如",
    "T26n1544_020:1029c14": "是有情造善有漏，修所成業，得生於彼，受果",
    "T26n1544_020:1029c15": "異熟，故我說彼，隨業而行。」「王」即喻『有取識』。如",
    "T26n1544_020:1029c16": "世尊說：",
    "T26n1544_020:1029c17": "『第六增上王　　染時染自取",
    "T26n1544_020:1029c18": "無染而有染』　　「染」者謂愚夫",
    "T26n1544_020:1029c19": "又世尊說：「苾芻！當知：我說城主，即有取識。」「二",
    "T26n1544_020:1029c20": "多聞」，即喻『見取、戒禁取』。如祠祀、靜默二多聞",
    "T26n1544_020:1029c21": "士，於塵穢中共為嬉戲，如是二取，於有漏法",
    "T26n1544_020:1029c22": "執為第一勝上，或復淨脫出離。棄捨永斷愛、",
    "T26n1544_020:1029c23": "業、識、取，故名「逆害」。「國」喻『煩惱』。「隨行」喻『彼相應",
    "T26n1544_020:1029c24": "尋伺』。「誅」謂：誅戮。棄捨永斷煩惱、尋伺，故名為",
    "T26n1544_020:1029c25": "「誅」。「無礙」者：「礙」有三種，謂貪、瞋、癡。彼於此三，",
    "T26n1544_020:1029c26": "已斷遍知，故名「無礙」。「過」者：出也。彼無礙故，",
    "T26n1544_020:1029c27": "出過三界。永除惡法，故名「梵志」。如世尊說：",
    "T26n1544_020:1029c28": "『佛恒住正念　　遊化於世間",
    "T26n1544_020:1029c29": "滅惡法盡結　　故名為梵志』",
    "T26n1544_020:1030a01": "逆害於父母　　王及二多聞",
    "T26n1544_020:1030a02": "除虎第五怨　　是人說清淨",
    "T26n1544_020:1030a03": "此中上半義，如前說。「虎」喻『瞋纏』。如虎稟性，暴",
    "T26n1544_020:1030a04": "惡凶嶮，飲噉血肉；瞋纏亦爾，暴惡凶嶮，滅諸",
    "T26n1544_020:1030a05": "善根。「第五怨」者：喻『五蓋中第五蓋』，或喻『五順",
    "T26n1544_020:1030a06": "下分結中第五結』。棄捨永斷，故說為「除」。是人",
    "T26n1544_020:1030a07": "永斷貪、瞋、癡故，說為「清淨」。",
    "T26n1544_020:1030a08": "勝已不復勝　　已勝無所隨",
    "T26n1544_020:1030a09": "佛所行無邊　　無迹由何往",
    "T26n1544_020:1030a10": "「勝已」者：謂諸煩惱已斷遍知。彼有復勝，有不",
    "T26n1544_020:1030a11": "復勝。誰復勝？謂：已斷煩惱，後還退者。誰不復",
    "T26n1544_020:1030a12": "勝？謂：已斷煩惱，不復退者。「不復勝」者，簡異復",
    "T26n1544_020:1030a13": "勝。「已勝無所隨」者：謂若煩惱未斷遍知，即隨",
    "T26n1544_020:1030a14": "三界循環流轉；既諸煩惱已斷遍知，故無所",
    "T26n1544_020:1030a15": "隨。「佛所行無邊」者：謂佛世尊，無學智見，明",
    "T26n1544_020:1030a16": "覺菩提，慧照現觀，起得成就，故名為「佛」。四",
    "T26n1544_020:1030a17": "種念住，名「佛所行」。此四念住，行相所緣，俱無",
    "T26n1544_020:1030a18": "邊際，故名「無邊」。「無迹由何往」者：「迹」謂足迹，即",
    "T26n1544_020:1030a19": "喻『煩惱』。若諸煩惱未斷遍知，由彼往於三界",
    "T26n1544_020:1030a20": "惡趣；既諸煩惱已斷遍知，故無由往。",
    "T26n1544_020:1030a21": "諸網不可布　　愛無何所將",
    "T26n1544_020:1030a22": "佛所行無邊　　無迹由何往",
    "T26n1544_020:1030a23": "「諸網不可布」者：「網」即喻『愛』。如世尊說：『我說愛",
    "T26n1544_020:1030a24": "網彌覆林池。愛若未斷遍知，則可彌布網羅",
    "T26n1544_020:1030a25": "三界；既已斷遍知，故不可布。』「愛無何所將」者：",
    "T26n1544_020:1030a26": "愛若未斷遍知，則可將往三界；既已斷遍知，",
    "T26n1544_020:1030a27": "故無所將往。頌中後半義，如前說。",
    "T26n1544_020:1030a28": "已壞車斷索　　流注及隨行",
    "T26n1544_020:1030a29": "度塹於世間　　唯佛稱梵志",
    "T26n1544_020:1030b01": "「已壞車斷索流注及隨行」者：「車」喻『我慢』。「索」即",
    "T26n1544_020:1030b02": "喻『愛』。如車所載物，由車故高。以索縛持，遠有",
    "T26n1544_020:1030b03": "所至。有情亦爾，由慢故高，愛所縛持，流轉",
    "T26n1544_020:1030b04": "生死。「流注」即喻『一切煩惱』。「隨行」喻『彼相應尋",
    "T26n1544_020:1030b05": "伺』。已斷遍知慢、愛煩惱相應尋伺，名「已斷壞」。",
    "T26n1544_020:1030b06": "「度塹」者：「塹」喻『無明』，已斷遍知，故名「度」。如世",
    "T26n1544_020:1030b07": "尊說：『齊何名為已度塹，謂已斷遍知無明。』「於",
    "T26n1544_020:1030b08": "世間唯佛稱梵志」者：「佛」與「梵志」，義如前釋。於",
    "T26n1544_020:1030b09": "諸世間，唯佛得稱真實梵志；無上覺者，方能",
    "T26n1544_020:1030b10": "永滅諸惡法故。",
    "T26n1544_020:1030b11": "一本二洄洑　　三垢五流轉",
    "T26n1544_020:1030b12": "大海十二嶮　　牟尼皆已度",
    "T26n1544_020:1030b13": "「一本」者：喻『無明』，是生死根本故。如世尊說：",
    "T26n1544_020:1030b14": "『諸所有惡趣　　此世及後生",
    "T26n1544_020:1030b15": "皆無明為本　　欲貪等資助』",
    "T26n1544_020:1030b16": "「二洄洑」者：即喻『名色』。有情於中，難可出故。「三",
    "T26n1544_020:1030b17": "垢」者：謂貪、瞋、癡垢。「五流轉」者：即喻『五趣』。有情",
    "T26n1544_020:1030b18": "於中，恒流轉故。「大海」者：喻『六內處』。「十二」者：",
    "T26n1544_020:1030b19": "即十二相。此喻六內，及六外處。「嶮」者：嶮坑，喻",
    "T26n1544_020:1030b20": "『諸煩惱』。「牟尼皆已度」者：「牟尼」有二，一、學。二、無",
    "T26n1544_020:1030b21": "學。學於彼正度，無學於彼已度。",
    "T26n1544_020:1030b22": "不信不知恩　　斷密無容處",
    "T26n1544_020:1030b23": "恒希望變吐　　是最上丈夫",
    "T26n1544_020:1030b24": "「不信」者：謂阿羅漢。彼於三寶、四諦，皆自證知，",
    "T26n1544_020:1030b25": "非信他語。「不知恩」者：「恩」謂有為，有作用故。涅",
    "T26n1544_020:1030b26": "槃名非恩，諸阿羅漢有勝智見，知非恩故，名",
    "T26n1544_020:1030b27": "「不知恩」。「斷密」者：「密」謂相續。此有二種：一、欲、",
    "T26n1544_020:1030b28": "色界相續。二、色、無色界相續，彼阿羅漢離此",
    "T26n1544_020:1030b29": "相續，故名「斷密」。「無容處」者：謂阿羅漢離相續",
    "T26n1544_020:1030c01": "故，於三界中無容生處。「恒希望變吐」者：「希望」",
    "T26n1544_020:1030c02": "有二：一、希望財位，二、希望壽命。彼阿羅漢於",
    "T26n1544_020:1030c03": "此二種已斷遍知，故名「變吐」；即是棄捨恒希",
    "T26n1544_020:1030c04": "望義。「是最上丈夫」者：謂阿羅漢得上所說最",
    "T26n1544_020:1030c05": "上最勝第一功德故，丈夫中名為第一最勝",
    "T26n1544_020:1030c06": "最上。",
    "T26n1544_020:1030c07": "三十六駛流　　意所引增盛",
    "T26n1544_020:1030c08": "惡見者乘御　　分別著所依",
    "T26n1544_020:1030c09": "「三十六駛流」者：喻『三十六愛行』。「意所引」者：謂",
    "T26n1544_020:1030c10": "意為集，意所生起，是意種類。「增盛」者：謂上品",
    "T26n1544_020:1030c11": "猛利圓滿。「惡見者」者：謂諸外道。彼乘御此往",
    "T26n1544_020:1030c12": "捺洛迦、傍生、鬼界，故名「乘御」。「分別者」謂：三種",
    "T26n1544_020:1030c13": "分別：一、欲分別，二、恚分別，三、害分別。「著所",
    "T26n1544_020:1030c14": "依」者：「著」謂貪欲、瞋恚、愚癡。此依彼起，故名",
    "T26n1544_020:1030c15": "「所依」。",
    "T26n1544_020:1030c16": "棄身惡行　　及語惡行　　棄意惡行",
    "T26n1544_020:1030c17": "及餘過失",
    "T26n1544_020:1030c18": "棄身惡行者，謂：斷身三惡行及語惡行者，謂：",
    "T26n1544_020:1030c19": "斷語四惡行。棄意惡行者，謂：斷意三惡行及",
    "T26n1544_020:1030c20": "餘過失者，謂：斷除前十種惡行，諸餘過失。",
    "T26n1544_020:1030c21": "汝於所見聞　　唯有所見聞",
    "T26n1544_020:1030c22": "及於所覺知　　唯有所覺知",
    "T26n1544_020:1030c23": "由汝唯有故　　無此彼近遠",
    "T26n1544_020:1030c24": "亦無二中間　　便至苦邊際",
    "T26n1544_020:1030c25": "如是二頌，重顯經中：『佛告大母！汝於所見",
    "T26n1544_020:1030c26": "唯有所見，汝於所聞唯有所聞，汝於所覺唯",
    "T26n1544_020:1030c27": "有所覺，汝於所知唯有所知。由汝唯有所見、",
    "T26n1544_020:1030c28": "聞等，故汝無此；由汝無此，故汝無彼；由汝無",
    "T26n1544_020:1030c29": "彼，故汝無近、無遠，無二中間；由是因緣，至苦",
    "T26n1544_020:1031a01": "邊際。』此中：眼識所受、所了別，名所見。有於所",
    "T26n1544_020:1031a02": "見唯有所見，有於所見非唯有所見。誰於所",
    "T26n1544_020:1031a03": "見唯有所見？——謂：於眼識所受、所了別，不起",
    "T26n1544_020:1031a04": "煩惱。誰於所見非唯有所見？謂：於眼識所受、",
    "T26n1544_020:1031a05": "所了，起諸煩惱。耳識所受、所了別，名所聞。有",
    "T26n1544_020:1031a06": "於所聞唯有所聞，有於所聞非唯有所聞。誰",
    "T26n1544_020:1031a07": "於所聞唯有所聞？——謂：於耳識所受、所了別，不",
    "T26n1544_020:1031a08": "起煩惱。誰於所聞非唯有所聞？謂：於耳識所",
    "T26n1544_020:1031a09": "受、所了別，起諸煩惱。鼻、舌、身三識所受、所",
    "T26n1544_020:1031a10": "了別，名所覺。有於所覺唯有所覺，有於所覺",
    "T26n1544_020:1031a11": "非唯有所覺。誰所覺唯有所覺？——謂：於三識所",
    "T26n1544_020:1031a12": "受、所了別，不起煩惱。誰於所覺非唯有所覺？",
    "T26n1544_020:1031a13": "謂：於三識所受、所了別，起諸煩惱。意識所受、",
    "T26n1544_020:1031a14": "所了別，名所知。有於所知唯有所知，有於所",
    "T26n1544_020:1031a15": "知非唯有所知。誰於所知唯有所知？——謂：於意",
    "T26n1544_020:1031a16": "識所受、所了別，不起煩惱。誰於所知非唯有",
    "T26n1544_020:1031a17": "所知？謂：於意識所受、所了別，起諸煩惱。「由彼",
    "T26n1544_020:1031a18": "於所見、聞、覺、知，唯有所見、聞、覺、知，不起煩惱，",
    "T26n1544_020:1031a19": "故無有此。」謂：不起慢、憍、傲，心高舉、心決勇。「由",
    "T26n1544_020:1031a20": "其無此，故無有彼」，謂：不起貪、瞋、癡。「由其無彼，",
    "T26n1544_020:1031a21": "故無近、無遠，無二中間」，謂：於欲界，色、無色界",
    "T26n1544_020:1031a22": "皆無生處。「由如是理，便得至苦邊際」：「苦」者，",
    "T26n1544_020:1031a23": "謂五取蘊，此「苦邊際」即是棄捨一切所依，愛",
    "T26n1544_020:1031a24": "盡、離染、永滅涅槃。",
    "T26n1544_020:1031a25": "醫泥及謎泥　　蹋鋪達鞢鋪",
    "T26n1544_020:1031a26": "勿希應喜寂　　遍離至苦邊",
    "T26n1544_020:1031a27": "如是一頌，重顯經中：『佛為護世二王作蔑戾",
    "T26n1544_020:1031a28": "車語，說四聖諦等，彼便領會。』「醫泥」者：顯苦",
    "T26n1544_020:1031a29": "聖諦。「謎泥」者：顯集聖諦。「蹋鋪」者：顯滅聖",
    "T26n1544_020:1031b01": "諦。「達鞢鋪」者：顯道聖諦。「勿希」者：勸彼勿希求",
    "T26n1544_020:1031b02": "欲界，色、無色界。「應喜」者：勸彼若聞「佛證菩提，",
    "T26n1544_020:1031b03": "法是善說，僧修妙行；色無常，受、想、行、識無常；",
    "T26n1544_020:1031b04": "善施設苦諦，善施設集、滅、道諦」，應生歡喜。「應",
    "T26n1544_020:1031b05": "寂」者：勸彼若起貪、瞋、癡時，應寂、等寂、最極寂",
    "T26n1544_020:1031b06": "靜。「應遍離」者：勸勵彼心應離欲界，色、無色界。",
    "T26n1544_020:1031b07": "「至苦邊」者：謂彼若能如是，便得至苦邊際。苦",
    "T26n1544_020:1031b08": "邊際言，義如前說。",
    "T26n1544_020:1031b09": "知身如聚沫　　亦覺同陽焰",
    "T26n1544_020:1031b10": "斷魔花小花　　不見死王使",
    "T26n1544_020:1031b11": "「知身如聚沫」者：謂如實知身如聚沫，無力、虛",
    "T26n1544_020:1031b12": "劣、不可撮磨。「亦覺同陽焰」者：謂如實覺身同",
    "T26n1544_020:1031b13": "陽焰，因熱惱生，遷流不住。「斷魔花、小花」者：「魔」",
    "T26n1544_020:1031b14": "有四種，謂：煩惱魔、蘊魔、死魔、自在天魔。應",
    "T26n1544_020:1031b15": "知此中說煩惱魔。見所斷者，名「魔花」；修所斷",
    "T26n1544_020:1031b16": "者，名「小花」；於彼棄捨永斷，名「斷」。「不見死王使」",
    "T26n1544_020:1031b17": "者：無常能滅，名曰「死王」；老病迫逐，稱「死王",
    "T26n1544_020:1031b18": "使」。",
    "T26n1544_020:1031b19": "觀住覺近遠　　應喜諸業無",
    "T26n1544_020:1031b20": "知世有興衰　　善心普解脫",
    "T26n1544_020:1031b21": "「觀住」者：謂應觀察住有三種：一、空，二、無願，",
    "T26n1544_020:1031b22": "三、無相。「覺近遠」者：「覺」謂覺慧。聰明委具，於內",
    "T26n1544_020:1031b23": "外境，應正生起。「應喜」者：謂若聞說「佛證菩提，",
    "T26n1544_020:1031b24": "法是善說，僧修妙行；色無常，受、想、行、識無常；",
    "T26n1544_020:1031b25": "善施設苦諦，善施設集、滅、道諦。」應生歡喜。「諸",
    "T26n1544_020:1031b26": "業無」者：謂不成就能感後生身、語、意業。「知世",
    "T26n1544_020:1031b27": "有興衰」者：「知」謂了達，「世」謂五取蘊，「興衰」謂生",
    "T26n1544_020:1031b28": "滅。即是隨觀有漏五蘊有起、盡義。「善心」者：謂",
    "T26n1544_020:1031b29": "決擇心、善巧心、調柔心。「普解脫」者：謂於諸趣、",
    "T26n1544_020:1031c01": "諸有、諸生，已解脫、遍解脫、極解脫。",
    "T26n1544_020:1031c02": "雖脫而墜墮　　饕餮復來還",
    "T26n1544_020:1031c03": "得安仍樂樂　　乘樂至樂所",
    "T26n1544_020:1031c04": "「雖脫」者：謂諸外道雖脫欲界。「而墜墮」者：謂彼",
    "T26n1544_020:1031c05": "而墜色、無色界生，及墮彼受生貪。「饕餮復來",
    "T26n1544_020:1031c06": "還」者：謂彼於順五下分結雖少分斷，而餘多",
    "T26n1544_020:1031c07": "故，後必起貪，還生欲界。「得安」者：「安」謂有餘依",
    "T26n1544_020:1031c08": "涅槃界。諸阿羅漢已證故，名「得」。「仍樂樂」者：「樂」",
    "T26n1544_020:1031c09": "謂無餘依涅槃界，彼恒欣慕故，名「樂」。「乘樂至",
    "T26n1544_020:1031c10": "樂所」者：謂乘道樂，至涅槃樂。",
    "T26n1544_020:1031c11": "無根於地界　　無葉亦無枝",
    "T26n1544_020:1031c12": "彼雄猛脫縛　　誰復應譏毀",
    "T26n1544_020:1031c13": "「根」者：喻『有取識』。「地界」者：喻『四識住』。如世尊",
    "T26n1544_020:1031c14": "說：『五種子者，顯有取識；地界者，顯四識住。』",
    "T26n1544_020:1031c15": "「葉」者：喻『我慢』。如世尊說：『云何燒葉？謂：我慢已",
    "T26n1544_020:1031c16": "斷、已遍知。』「枝」者：喻『愛』。如世尊說：",
    "T26n1544_020:1031c17": "『五妙色宮內　　若有愛枝生",
    "T26n1544_020:1031c18": "牟尼見彼生　　以慧速除斷』",
    "T26n1544_020:1031c19": "諸阿羅漢於四識住中，無牽後有有取之識，",
    "T26n1544_020:1031c20": "無慢、無愛；故說「無根於地界，無葉亦無枝」。「彼",
    "T26n1544_020:1031c21": "雄猛」者：謂彼阿羅漢成就。能成雄猛法故，亦",
    "T26n1544_020:1031c22": "名「雄猛」。「脫縛」者：縛有三種，謂貪、瞋、癡。彼於此",
    "T26n1544_020:1031c23": "縛，已解脫、遍解脫、極解脫。「誰復應譏毀」者：",
    "T26n1544_020:1031c24": "謂如是類補特伽羅，唯應稱譽，不應譏毀，若",
    "T26n1544_020:1031c25": "致譏毀，獲罪無邊，損壞世間真福田故。如世",
    "T26n1544_020:1031c26": "尊說：",
    "T26n1544_020:1031c27": "『若應毀而譽　　及應譽而毀",
    "T26n1544_020:1031c28": "彼口集殃禍　　必不受安樂』",
    "T26n1544_020:1031c29": "說一切有部發智論卷第二十"
}