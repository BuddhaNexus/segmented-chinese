{
    "T31n1598_010:0443b02": "攝大乘論釋卷第十",
    "T31n1598_010:0443b04": "無性菩薩造",
    "T31n1598_010:0443b05": "三藏法師玄奘奉　詔譯",
    "T31n1598_010:0443b06": "果智分第十一之餘",
    "T31n1598_010:0443b07": "論曰。復次諸佛法身甚深最甚深。此甚深相",
    "T31n1598_010:0443b08": "云何可見。此中有多頌。釋曰。諸佛法身甚",
    "T31n1598_010:0443b09": "深者。說此法身自性。難覺世聰明者。所有覺",
    "T31n1598_010:0443b10": "慧尚不解故。最甚深者。說此法身差別難覺。",
    "T31n1598_010:0443b11": "諸聲聞等所有覺慧不能行故。如是甚深以",
    "T31n1598_010:0443b12": "十二頌。略當顯示。",
    "T31n1598_010:0443b13": "論曰。",
    "T31n1598_010:0443b14": "　佛無生為生　　亦無住為住",
    "T31n1598_010:0443b15": "　諸事無功用　　第四食為食",
    "T31n1598_010:0443b16": "釋曰。此頌顯生住業住甚深。佛無生為生",
    "T31n1598_010:0443b17": "者。諸佛無生而現有生。名生甚深。亦無住為",
    "T31n1598_010:0443b18": "住者。生死涅槃無住為住。此即安住無住涅",
    "T31n1598_010:0443b19": "槃名住甚深。諸事無功用者。不由功用作一",
    "T31n1598_010:0443b20": "切事。猶如世間末尼天樂。名業甚深。第四",
    "T31n1598_010:0443b21": "食為食者。食有四種。一不清淨依止住食。謂",
    "T31n1598_010:0443b22": "具縛者。由段等食令身安住。二淨不淨依止",
    "T31n1598_010:0443b23": "住食。謂若生在色無色界。由觸意思識食安",
    "T31n1598_010:0443b24": "住已離欲故無有段食。預流向等是有學故。",
    "T31n1598_010:0443b25": "亦淨不淨依止住食。彼由四食自體安住。三",
    "T31n1598_010:0443b26": "一向淨依止住食。謂由四食阿羅漢等自體",
    "T31n1598_010:0443b27": "安住。四唯示現依止住食。謂佛世尊示現受",
    "T31n1598_010:0443b28": "用段等四食。如來食時實不受食。亦不假食",
    "T31n1598_010:0443b29": "自身安住。然順世間示現受食。示現假食其",
    "T31n1598_010:0443c01": "身安住。現受第四食得住故。名住甚深。",
    "T31n1598_010:0443c02": "論曰。",
    "T31n1598_010:0443c03": "　無異亦無量　　無數量一業",
    "T31n1598_010:0443c04": "　不堅業堅業　　諸佛具三身",
    "T31n1598_010:0443c05": "釋曰。此頌顯示安立數業甚深。無異者。顯安",
    "T31n1598_010:0443c06": "立甚深以無差別而安立故。亦無量者。顯數",
    "T31n1598_010:0443c07": "甚深。此顯安立其數無量。無數量一業者。雖",
    "T31n1598_010:0443c08": "有無量而無別業。何者一業變化受用業無",
    "T31n1598_010:0443c09": "差別。成他利故。不堅業堅業者。自性身業是",
    "T31n1598_010:0443c10": "其堅住。餘二身業是不堅住。如是一切。名業",
    "T31n1598_010:0443c11": "甚深。",
    "T31n1598_010:0443c12": "論曰。",
    "T31n1598_010:0443c13": "　現等覺非有　　一切覺非無",
    "T31n1598_010:0443c14": "　一一念無量　　有非有所顯",
    "T31n1598_010:0443c15": "釋曰。此頌顯示現等覺甚深。現等覺非有者。",
    "T31n1598_010:0443c16": "依他起中遍計所執性非有故。一切覺非無",
    "T31n1598_010:0443c17": "者。依他起中圓成實性是真有故。一一念無",
    "T31n1598_010:0443c18": "量者。謂過無量殑伽沙數諸世界中。念念俱",
    "T31n1598_010:0443c19": "時有無量佛現等覺故。有非有所顯者。謂諸",
    "T31n1598_010:0443c20": "如來是有非有。空性所顯成尊位故。",
    "T31n1598_010:0443c21": "論曰。",
    "T31n1598_010:0443c22": "　非染非離染　　由欲得出離",
    "T31n1598_010:0443c23": "　了知欲無欲　　悟入欲法性",
    "T31n1598_010:0443c24": "釋曰。此頌顯示離欲甚深。云何非染斷貪纏",
    "T31n1598_010:0443c25": "故。非離染者。非速永斷貪隨眠故。由欲得出",
    "T31n1598_010:0443c26": "離者。由留如是隨眠貪故。得大菩提。若斷如",
    "T31n1598_010:0443c27": "是貪隨眠者。應同聲聞等疾入涅槃故。了知",
    "T31n1598_010:0443c28": "欲無欲者。了知遍計所執貪欲無欲性故。悟",
    "T31n1598_010:0443c29": "入欲法性者。悟入作證欲法真如。",
    "T31n1598_010:0444a01": "論曰。",
    "T31n1598_010:0444a02": "　諸佛過諸蘊　　安住諸蘊中",
    "T31n1598_010:0444a03": "　與彼非一異　　不捨而善寂",
    "T31n1598_010:0444a04": "釋曰。此頌顯示斷蘊甚深。諸佛過諸蘊者。謂",
    "T31n1598_010:0444a05": "諸如來超過一切遍計所執色等諸聚。如實",
    "T31n1598_010:0444a06": "觀見遍計所執不可得故。安住諸蘊中者。謂",
    "T31n1598_010:0444a07": "佛安住法性蘊中。與彼非一異者。謂法性蘊",
    "T31n1598_010:0444a08": "與彼遍計所執諸蘊。不可說異遍計所執性",
    "T31n1598_010:0444a09": "本無故。不可說一遍計所執順雜染故。法與",
    "T31n1598_010:0444a10": "法性非一非異。不捨而善寂者。謂不棄捨法",
    "T31n1598_010:0444a11": "性諸蘊。即是妙善永寂滅故。",
    "T31n1598_010:0444a12": "論曰。",
    "T31n1598_010:0444a13": "　諸佛事相雜　　猶如大海水",
    "T31n1598_010:0444a14": "　我已現當作　　他利無是思",
    "T31n1598_010:0444a15": "釋曰。此頌顯示成熟甚深諸佛事相雜者。謂",
    "T31n1598_010:0444a16": "諸如來所作一切利益安樂有情事業。展轉",
    "T31n1598_010:0444a17": "和同合成一味不可分別。問此事如何等。答",
    "T31n1598_010:0444a18": "猶如大海水。謂如大海眾流所歸水同一味",
    "T31n1598_010:0444a19": "不可分別。一切同作魚等饒益。我已現當作",
    "T31n1598_010:0444a20": "他利無是思者。離功用心思惟他利三時差",
    "T31n1598_010:0444a21": "別。而能任運起利他事。如帝釋等末尼天樂。",
    "T31n1598_010:0444a22": "雖無思慮而有作用。",
    "T31n1598_010:0444a23": "論曰。",
    "T31n1598_010:0444a24": "　眾生罪不現　　如月於破器",
    "T31n1598_010:0444a25": "　遍滿諸世間　　由法光如日",
    "T31n1598_010:0444a26": "釋曰。此頌顯示顯現甚深。問若如來身是",
    "T31n1598_010:0444a27": "常住者。於一切時何故不現。答眾生罪不現。",
    "T31n1598_010:0444a28": "如月於破器。如破器中水不得住月影。不現",
    "T31n1598_010:0444a29": "此非月過。是器之失。眾生身中無奢摩他清",
    "T31n1598_010:0444b01": "潤定水。佛影不現非如來過。是眾生失。水喻",
    "T31n1598_010:0444b02": "等持清潤性故。如說如來是真妙善無漏法",
    "T31n1598_010:0444b03": "影有感斯現。若無感者猶如生盲不能覩見。",
    "T31n1598_010:0444b04": "遍滿諸世間由法光如日者。謂諸佛日放契",
    "T31n1598_010:0444b05": "經等正法言光。遍照一切有情世間。有緣斯",
    "T31n1598_010:0444b06": "見餘不見者。是其自過非如來失。如世間日",
    "T31n1598_010:0444b07": "流光遍照有目者。覩盲者不見。",
    "T31n1598_010:0444b08": "論曰。",
    "T31n1598_010:0444b09": "　或現等正覺　　或涅槃如火",
    "T31n1598_010:0444b10": "　此未曾非有　　諸佛身常故",
    "T31n1598_010:0444b11": "釋曰。此頌顯示示現等覺涅槃甚深。或現等",
    "T31n1598_010:0444b12": "正覺或涅槃如火者。如世間火有處燒燃有",
    "T31n1598_010:0444b13": "處息滅。諸佛亦爾。於諸善根未成熟者現等",
    "T31n1598_010:0444b14": "正覺。令其成熟速得解脫。於諸善根已得成",
    "T31n1598_010:0444b15": "熟已解脫者現般涅槃。無所為故。此未曾非",
    "T31n1598_010:0444b16": "有等其義易了。",
    "T31n1598_010:0444b17": "論曰。",
    "T31n1598_010:0444b18": "　佛於非聖法　　人趣及惡趣",
    "T31n1598_010:0444b19": "　非梵行法中　　最勝自體住",
    "T31n1598_010:0444b20": "釋曰。此頌顯示住甚深。於非聖法最勝自體",
    "T31n1598_010:0444b21": "住者。謂於不善由最勝自體住。最勝住即空",
    "T31n1598_010:0444b22": "無願及無相住。緣不善法而安住故。於人趣",
    "T31n1598_010:0444b23": "及惡趣最勝自體住者。謂於人趣及諸惡趣。",
    "T31n1598_010:0444b24": "由最勝自體住。最勝住即諸靜慮諸等至住。",
    "T31n1598_010:0444b25": "由緣彼趣而安住故。非梵行法中最勝自體",
    "T31n1598_010:0444b26": "住者。謂於非梵行法中由最勝自體住最勝",
    "T31n1598_010:0444b27": "住。即四無量名為梵住。緣非梵行而安住",
    "T31n1598_010:0444b28": "故。",
    "T31n1598_010:0444b29": "論曰。",
    "T31n1598_010:0444c01": "　佛一切處行　　亦不行一處",
    "T31n1598_010:0444c02": "　於一切身現　　非六根所行",
    "T31n1598_010:0444c03": "釋曰。此頌顯示自體甚深。言自體者。即是如",
    "T31n1598_010:0444c04": "來常住法界及所成德總名自體。佛一切處",
    "T31n1598_010:0444c05": "行者。謂後得智遍行一切。於何遍行。謂善不",
    "T31n1598_010:0444c06": "善無記有漏無漏有為無為等差別境界。亦",
    "T31n1598_010:0444c07": "不行一處者。謂無分別智無分別故。不行一",
    "T31n1598_010:0444c08": "切差別境界。於一切身現者。謂變化身於一",
    "T31n1598_010:0444c09": "切處現受生故。非六根所行者。謂第一義常",
    "T31n1598_010:0444c10": "住法身。非諸生處。那落迦等同分有情。所能",
    "T31n1598_010:0444c11": "取故。",
    "T31n1598_010:0444c12": "論曰。",
    "T31n1598_010:0444c13": "　煩惱伏不滅　　如毒呪所害",
    "T31n1598_010:0444c14": "　留惑至惑盡　　證佛一切智",
    "T31n1598_010:0444c15": "釋曰。此頌顯示斷煩惱甚深。煩惱伏不滅者。",
    "T31n1598_010:0444c16": "謂菩薩位中伏諸煩惱而未永斷。如毒呪所",
    "T31n1598_010:0444c17": "害者。譬如眾毒為神驗呪之所損害。體雖未",
    "T31n1598_010:0444c18": "滅而不為患。煩惱亦爾由念智力伏現行纏。",
    "T31n1598_010:0444c19": "隨眠猶在。何故煩惱隨眠猶在。恐同聲聞乘",
    "T31n1598_010:0444c20": "速般涅槃故由此道理煩惱為因。至煩惱盡",
    "T31n1598_010:0444c21": "得一切智。如有頌言。",
    "T31n1598_010:0444c22": "　念智力所制　　煩惱證菩提",
    "T31n1598_010:0444c23": "　如毒呪所持　　過失成功德",
    "T31n1598_010:0444c24": "論曰。",
    "T31n1598_010:0444c25": "　煩惱成覺分　　生死為涅槃",
    "T31n1598_010:0444c26": "　具大方便故　　諸佛不思議",
    "T31n1598_010:0444c27": "釋曰。此頌顯示不可思議甚深。謂諸煩惱轉",
    "T31n1598_010:0444c28": "成覺分。生死苦惱即為涅槃。如是因果非世",
    "T31n1598_010:0444c29": "間理可得思議。",
    "T31n1598_010:0445a01": "論曰。應知如是所說甚深有十二種。謂生住",
    "T31n1598_010:0445a02": "業住甚深。安立數業甚深。現等覺甚深。離欲",
    "T31n1598_010:0445a03": "甚深。斷蘊甚深。成熟甚深。顯現甚深。示現等",
    "T31n1598_010:0445a04": "覺涅槃甚深。住甚深。顯示自體甚深。斷煩惱",
    "T31n1598_010:0445a05": "甚深。不可思議甚深。釋曰。此十二種皆難",
    "T31n1598_010:0445a06": "覺了故名甚深。一一別相如前已說。",
    "T31n1598_010:0445a07": "論曰。若諸菩薩念佛法身由幾種念。應修此",
    "T31n1598_010:0445a08": "念。略說菩薩念佛法身。由七種念應修此念。",
    "T31n1598_010:0445a09": "一者諸佛於一切法得自在轉。應修此念。於",
    "T31n1598_010:0445a10": "一切世界得無礙通故。此中有頌。",
    "T31n1598_010:0445a11": "　有情界周遍　　具障而闕因",
    "T31n1598_010:0445a12": "　二種決定轉　　諸佛無自在",
    "T31n1598_010:0445a13": "二者如來其身常住。應修此念。真如無間解",
    "T31n1598_010:0445a14": "脫垢故。三者如來最勝無罪。應修此念。一切",
    "T31n1598_010:0445a15": "煩惱及所知障並離繫故。四者如來無有功",
    "T31n1598_010:0445a16": "用。應修此念。不作功用一切佛事無休息故。",
    "T31n1598_010:0445a17": "五者如來受大富樂。應修此念。清淨佛土大",
    "T31n1598_010:0445a18": "富樂故。六者如來離諸染污。應修此念。生在",
    "T31n1598_010:0445a19": "世間一切世法不能染故。七者如來能成大",
    "T31n1598_010:0445a20": "事。應修此念。示現等覺般涅槃等。一切有情",
    "T31n1598_010:0445a21": "未成熟者能令成熟。已成熟者令解脫故。此",
    "T31n1598_010:0445a22": "中有二頌。",
    "T31n1598_010:0445a23": "　圓滿屬自心　　具常住清淨",
    "T31n1598_010:0445a24": "　無功用能施　　有情大法樂",
    "T31n1598_010:0445a25": "　遍行無依止　　平等利多生",
    "T31n1598_010:0445a26": "　一切佛智者　　應修一切念",
    "T31n1598_010:0445a27": "釋曰。此顯菩薩修念諸佛法身功德。於一切",
    "T31n1598_010:0445a28": "法自在轉者。謂諸如來於一切法。由串習故",
    "T31n1598_010:0445a29": "得自在轉。暫起欲樂一切功德皆能圓滿。現",
    "T31n1598_010:0445b01": "在前故。若諸如來普於一切無量無邊諸世",
    "T31n1598_010:0445b02": "界中。神通無礙。何因緣故一切有情不般涅",
    "T31n1598_010:0445b03": "槃。由彼有障及無因故。前總明佛於一切法",
    "T31n1598_010:0445b04": "得自在轉。今別顯示佛於有情不得自在故",
    "T31n1598_010:0445b05": "說伽他。有情界周遍具障而闕因者。謂具煩",
    "T31n1598_010:0445b06": "惱業異熟障故名具障。猛利煩惱諸無間業",
    "T31n1598_010:0445b07": "愚戅頑嚚如其次第。無涅槃因無種性故。",
    "T31n1598_010:0445b08": "名為闕因。二種決定轉者。謂作重業決定受",
    "T31n1598_010:0445b09": "異熟決定。作重業決定者。謂數串習令同類",
    "T31n1598_010:0445b10": "因與等流果決定相續。如未生怨害父王等。",
    "T31n1598_010:0445b11": "受異熟決定者。謂作決定感異熟業。決定當",
    "T31n1598_010:0445b12": "受諸異熟果。如諸釋種決定應為毘盧宅迦",
    "T31n1598_010:0445b13": "王所殺害。諸佛於上所說有情。皆無自在令",
    "T31n1598_010:0445b14": "得涅槃。是故前雖總說如來於一切法得自",
    "T31n1598_010:0445b15": "在轉。今須別說不得自在。如來身常住者。",
    "T31n1598_010:0445b16": "最清淨真如為自體故。無改轉故。無變異故。",
    "T31n1598_010:0445b17": "如來最勝無罪者。謂諸煩惱及所知障罪永",
    "T31n1598_010:0445b18": "斷故。如來無功用者。謂如天樂其義易了。如",
    "T31n1598_010:0445b19": "來受大富樂者。受用廣大清淨佛土功德莊",
    "T31n1598_010:0445b20": "嚴大法樂故。如來離染污者。如紅蓮花其義",
    "T31n1598_010:0445b21": "易了。如來能成大事者。謂現等覺般涅槃等。",
    "T31n1598_010:0445b22": "成辦有情廣大義利。如所堪能令彼成熟得",
    "T31n1598_010:0445b23": "解脫故。如是七種所修念佛。復以二頌略攝",
    "T31n1598_010:0445b24": "其義。初圓滿言貫通一切。屬自心圓滿者。此",
    "T31n1598_010:0445b25": "攝第一於一切法自在轉相。具常住圓滿者。",
    "T31n1598_010:0445b26": "此攝第二身常住相。具清淨圓滿者。此攝第",
    "T31n1598_010:0445b27": "三最勝無罪相。無功用圓滿者。此攝第四無",
    "T31n1598_010:0445b28": "功用相。能施有情大法樂圓滿者。此攝第五",
    "T31n1598_010:0445b29": "大法樂相。遍行無依止圓滿者。此攝第六一",
    "T31n1598_010:0445c01": "切世法不能染相。平等利多生圓滿者。此攝",
    "T31n1598_010:0445c02": "第七能成大事相。能作廣大利樂事故。一切",
    "T31n1598_010:0445c03": "佛者。謂諸如來圓滿功德。言智者者。謂大",
    "T31n1598_010:0445c04": "菩薩應修。一切念者。應修如是七種隨念。憶",
    "T31n1598_010:0445c05": "持明記令不忘失。是其念義。",
    "T31n1598_010:0445c06": "論曰。復次諸佛清淨佛土相。云何應知。如菩",
    "T31n1598_010:0445c07": "薩藏百千契經序品中說。謂薄伽梵住最勝",
    "T31n1598_010:0445c08": "光曜七寶莊嚴。放大光明普照一切無邊世",
    "T31n1598_010:0445c09": "界。無量方所妙飾間列。周圓無際其量難測。",
    "T31n1598_010:0445c10": "超過三界所行之處勝出世間善根所起。最",
    "T31n1598_010:0445c11": "極自在淨識為相。如來所都諸大菩薩眾所",
    "T31n1598_010:0445c12": "雲集。無量天龍藥叉健達縛阿素洛揭路茶",
    "T31n1598_010:0445c13": "緊捺洛莫呼洛伽人非人等常所翼。從廣大",
    "T31n1598_010:0445c14": "法味喜樂所持。作諸眾生一切義利。蠲除一",
    "T31n1598_010:0445c15": "切煩惱災橫。遠離眾魔過諸莊嚴。如來莊嚴",
    "T31n1598_010:0445c16": "之所依處。大念慧行以為遊路。大止妙觀以",
    "T31n1598_010:0445c17": "為所乘。大空無相無願解脫為所入門。無量",
    "T31n1598_010:0445c18": "功德眾所莊嚴。大寶花王之所建立。大宮殿",
    "T31n1598_010:0445c19": "中如是顯示清淨佛土。顯色圓滿。形色圓滿。",
    "T31n1598_010:0445c20": "分量圓滿。方所圓滿。因圓滿。果圓滿。主圓",
    "T31n1598_010:0445c21": "滿。輔翼圓滿。眷屬圓滿。任持圓滿。事業圓",
    "T31n1598_010:0445c22": "滿。攝益圓滿。無畏圓滿。住處圓滿。路圓滿。",
    "T31n1598_010:0445c23": "乘圓滿。門圓滿。依持圓滿。",
    "T31n1598_010:0445c24": "復次受用如是清淨佛土。一向淨妙。一向安",
    "T31n1598_010:0445c25": "樂。一向無罪。一向自在。釋曰。此依諸佛清",
    "T31n1598_010:0445c26": "淨佛土。說薄伽梵住最勝光曜七寶莊嚴等。",
    "T31n1598_010:0445c27": "言最勝光曜七寶莊嚴者。謂佛淨土光曜最",
    "T31n1598_010:0445c28": "勝。用七妙寶綺飾莊嚴。或即七寶最勝光曜。",
    "T31n1598_010:0445c29": "言七寶者。一金二銀三瑠璃。四牟娑洛寶。五",
    "T31n1598_010:0446a01": "遏濕摩揭娑寶。此復何等。所謂帝青大青",
    "T31n1598_010:0446a02": "等寶。六赤真珠寶。謂赤蟲所出名赤真珠。七",
    "T31n1598_010:0446a03": "羯鷄怛諾迦寶。放大光明普照一切無邊世",
    "T31n1598_010:0446a04": "界者。謂即最勝光曜七寶放大光明遍照一",
    "T31n1598_010:0446a05": "切無邊世界。或淨佛土放大光明。普照一切",
    "T31n1598_010:0446a06": "無邊世界。其體亦遍無邊世界。此上二句顯",
    "T31n1598_010:0446a07": "佛淨土。顯色圓滿。無量方所妙飾間列者。謂",
    "T31n1598_010:0446a08": "佛淨土無量方所妙飾間列。如慧為先安布",
    "T31n1598_010:0446a09": "間飾。此句顯示形色圓滿。周圓無際其量難",
    "T31n1598_010:0446a10": "測者。謂佛淨土其量周圓無際難測。或復其",
    "T31n1598_010:0446a11": "量無邊際故周圓難測。此句顯示分量圓滿。",
    "T31n1598_010:0446a12": "超過三界所行之處者。謂佛淨土方處超過",
    "T31n1598_010:0446a13": "三界行處。非三界愛之所行故。非諸繫業異",
    "T31n1598_010:0446a14": "熟果故。此句顯示方所圓滿。勝出世間善根",
    "T31n1598_010:0446a15": "所起者。謂出世間善根為因。及後得勝善根",
    "T31n1598_010:0446a16": "為因。淨土生起。非自在等為淨土因。此句",
    "T31n1598_010:0446a17": "顯示因圓滿。最極自在淨識為相者。謂佛淨",
    "T31n1598_010:0446a18": "土最極自在清淨心識以為體相。唯有識故。",
    "T31n1598_010:0446a19": "非離識外別有寶等。即淨心識如是變現似",
    "T31n1598_010:0446a20": "眾寶等。此句顯示果圓滿。如來所都者。謂",
    "T31n1598_010:0446a21": "佛為主都此非餘。此句顯示主圓滿。諸大菩",
    "T31n1598_010:0446a22": "薩眾所雲集者。唯有已入大地菩薩。止住其",
    "T31n1598_010:0446a23": "中補翼如來非聲聞等。此句顯示輔翼圓滿。",
    "T31n1598_010:0446a24": "無量天龍藥叉等者。謂諸天等止住其中以",
    "T31n1598_010:0446a25": "為眷屬。此化非實。莫呼洛伽者。此攝大蟒。此",
    "T31n1598_010:0446a26": "句顯示眷屬圓滿。廣大法味喜樂所持者。謂",
    "T31n1598_010:0446a27": "淨土中大乘法味喜樂為食。此句顯示任持",
    "T31n1598_010:0446a28": "圓滿。食能任持諸身命故。作諸眾生一切義",
    "T31n1598_010:0446a29": "利者。食此食已作諸有情諸利樂事。此句顯",
    "T31n1598_010:0446b01": "示事業圓滿。蠲除一切煩惱災橫者。謂淨土",
    "T31n1598_010:0446b02": "中無諸煩惱所作災橫。此句顯示攝益圓滿。",
    "T31n1598_010:0446b03": "遠離眾魔者。謂離煩惱蘊死天魔四種怨敵。",
    "T31n1598_010:0446b04": "此句顯示無畏圓滿。過諸莊嚴如來莊嚴之",
    "T31n1598_010:0446b05": "所依處者。謂過一切菩薩莊嚴。如來莊嚴之",
    "T31n1598_010:0446b06": "所依處。此句顯示住處圓滿。於諸住處最為",
    "T31n1598_010:0446b07": "勝故。大念慧行以為遊路者。思所成慧名為",
    "T31n1598_010:0446b08": "大念。聞所成慧名為大慧。修所成慧名為大",
    "T31n1598_010:0446b09": "行。此句顯示路圓滿。遊路即是道之異名。",
    "T31n1598_010:0446b10": "大止妙觀以為所乘者。乘奢摩他毘鉢舍那。",
    "T31n1598_010:0446b11": "遊三慧路。往所趣園。勝諸聲聞獨覺菩薩所",
    "T31n1598_010:0446b12": "乘止觀故名為大。此句顯示乘圓滿。大空無",
    "T31n1598_010:0446b13": "相無願解脫為所入門者。三解脫門為趣入",
    "T31n1598_010:0446b14": "處。門者通也大義如前。此句顯示門圓滿無",
    "T31n1598_010:0446b15": "量功德眾所莊嚴。大寶花王之所建立者。譬",
    "T31n1598_010:0446b16": "如世間寶莊嚴具。眾寶莊嚴此佛淨土。所依",
    "T31n1598_010:0446b17": "大寶紅蓮花王。無量功德眾所莊嚴。如地輪",
    "T31n1598_010:0446b18": "等依風輪住。如是淨土無量功德。眾所莊嚴",
    "T31n1598_010:0446b19": "大寶花王之所建立。此紅蓮花於眾花中最",
    "T31n1598_010:0446b20": "為殊勝。是故說名大寶花王。或即如來說名",
    "T31n1598_010:0446b21": "大王大法王故。此紅蓮花是佛依處。從主為",
    "T31n1598_010:0446b22": "名。所建立者。謂佛淨土依此花王。長時相",
    "T31n1598_010:0446b23": "續無有間絕。此句顯示依持圓滿。",
    "T31n1598_010:0446b24": "受用如是清淨佛土一向淨妙者。無不淨故。",
    "T31n1598_010:0446b25": "離糞穢故。一向安樂者。無有苦受及處中受",
    "T31n1598_010:0446b26": "故。一向無罪者。無有不善及無記故。一向自",
    "T31n1598_010:0446b27": "在者。不待外緣故。暫起於心眾事辦故。",
    "T31n1598_010:0446b28": "論曰。復次應知如是諸佛法界。於一切時能",
    "T31n1598_010:0446b29": "作五業。一者救濟一切有情災橫為業。於暫",
    "T31n1598_010:0446c01": "見時便能救濟盲聾狂等諸災橫故。二者救",
    "T31n1598_010:0446c02": "濟惡趣為業。拔諸有情出不善處置善處故。",
    "T31n1598_010:0446c03": "三者救濟非方便為業。令諸外道捨非方便",
    "T31n1598_010:0446c04": "求解脫行。置於如來聖教中故。四者救濟薩",
    "T31n1598_010:0446c05": "迦耶為業。授與能超三界道故。五者救濟乘",
    "T31n1598_010:0446c06": "為業。拯拔欲趣餘乘菩薩。及不定種性諸聲",
    "T31n1598_010:0446c07": "聞等。安處令修大乘行故。於此五業應知諸",
    "T31n1598_010:0446c08": "佛業用平等。此中有頌。",
    "T31n1598_010:0446c09": "　因依事性行　　別故許業異",
    "T31n1598_010:0446c10": "　世間此別力　　無故非導師",
    "T31n1598_010:0446c11": "釋曰。諸佛法界即是法身。應知恒時能作五",
    "T31n1598_010:0446c12": "業。救濟一切有情災橫為業者。因緣所生病",
    "T31n1598_010:0446c13": "等憂苦。說名災橫。於暫見時便能救濟盲聾",
    "T31n1598_010:0446c14": "狂等諸災橫者。如契經言。若見佛時盲者得",
    "T31n1598_010:0446c15": "眼。聾者得耳。狂者得念。如是等問如說法身",
    "T31n1598_010:0446c16": "非六根境。云何今說盲得眼等。能見法身為",
    "T31n1598_010:0446c17": "法身業。答見法身者。由昔大願引發勢力。成",
    "T31n1598_010:0446c18": "滿法身。次第發起變化身用。由此能令盲得",
    "T31n1598_010:0446c19": "眼等。由昔資糧引發勢力。證得法身任運起",
    "T31n1598_010:0446c20": "用。如機關輪以末歸本。言見法身。實唯見",
    "T31n1598_010:0446c21": "化。救濟惡趣為業等者。拔不善處置於善處。",
    "T31n1598_010:0446c22": "方名救濟。其因若無。果亦無故。救濟非方",
    "T31n1598_010:0446c23": "便為業等言其文顯了。救濟薩迦耶為業等",
    "T31n1598_010:0446c24": "者。迦耶名身。虛為名薩。其身虛為名薩",
    "T31n1598_010:0446c25": "迦耶。謂於其中為身見轉。即是三界有漏諸",
    "T31n1598_010:0446c26": "法。於彼說授出離法故名為救濟。救濟乘為",
    "T31n1598_010:0446c27": "業等者。為令不定種性菩薩。及聲聞等證",
    "T31n1598_010:0446c28": "大菩提。安立彼於大乘正行。應知諸佛於此",
    "T31n1598_010:0446c29": "五業悉皆平等。為顯此義復說頌言。因依事",
    "T31n1598_010:0447a01": "等世間因別故許業異者。謂天因別人鬼等",
    "T31n1598_010:0447a02": "因各各差別。故業有異。諸佛不爾。因無別",
    "T31n1598_010:0447a03": "故。非業有異。世間依別故許業異者。依謂身",
    "T31n1598_010:0447a04": "體彼差別故。其業有異。如彼天授與彼祠授",
    "T31n1598_010:0447a05": "依身別故。其業各異。諸佛不爾。法身無別故",
    "T31n1598_010:0447a06": "業非異世間事別故許業異者。事謂所作所",
    "T31n1598_010:0447a07": "用差別事各別故。其業有異如彼凡夫營農",
    "T31n1598_010:0447a08": "事別。商賈事別。如是一切諸佛不爾。利眾生",
    "T31n1598_010:0447a09": "事無差別故。非業有異。世間性別故許業異",
    "T31n1598_010:0447a10": "者。性謂意樂。如彼世間利益意樂安樂意樂。",
    "T31n1598_010:0447a11": "境界差別故業有異。諸佛不爾。利益安樂一",
    "T31n1598_010:0447a12": "切有情。意樂無別故業非異。世間行別故許",
    "T31n1598_010:0447a13": "業異者。行謂功用如小功用能起小業。若大",
    "T31n1598_010:0447a14": "功用便起大業。功用別故其業有異。諸佛不",
    "T31n1598_010:0447a15": "爾。一切所作皆無功用故業非異。此別力無",
    "T31n1598_010:0447a16": "故非導師者。此因等五別力無故非世導師",
    "T31n1598_010:0447a17": "五業差別。",
    "T31n1598_010:0447a18": "論曰。若此功德圓滿相應。諸佛法身不與聲",
    "T31n1598_010:0447a19": "聞獨覺乘共。以何意趣佛說一乘。此中有二",
    "T31n1598_010:0447a20": "頌。",
    "T31n1598_010:0447a21": "　為引攝一類　　及任持所餘",
    "T31n1598_010:0447a22": "　由不定種性　　諸佛說一乘",
    "T31n1598_010:0447a23": "　法無我解脫　　等故性不同",
    "T31n1598_010:0447a24": "　得二意樂化　　究竟說一乘",
    "T31n1598_010:0447a25": "釋曰。依此密意佛說一乘。二頌顯示。為引攝",
    "T31n1598_010:0447a26": "一類者。了知不定種性聲聞。趣彼解脫方便",
    "T31n1598_010:0447a27": "引攝。令依大乘而般涅槃故說一乘。及任持",
    "T31n1598_010:0447a28": "所餘者。為欲任持其餘不定種性菩薩。恐於",
    "T31n1598_010:0447a29": "大乘精進退壞。故說一乘任持令住。勿彼菩",
    "T31n1598_010:0447b01": "薩依聲聞乘而般涅槃。法等故者。法謂真如。",
    "T31n1598_010:0447b02": "諸聲聞等乘雖差別同趣真如。所趣真如無",
    "T31n1598_010:0447b03": "有差別。故說一乘。無我等故者。補特伽羅無",
    "T31n1598_010:0447b04": "我同故。若實有異。補特伽羅可有乘別。此是",
    "T31n1598_010:0447b05": "聲聞此是菩薩。既無實異補特伽羅故說一",
    "T31n1598_010:0447b06": "乘。解脫等故者。謂彼三乘於煩惱障解脫無",
    "T31n1598_010:0447b07": "異。如世尊言。解脫解脫無有差別。由此意",
    "T31n1598_010:0447b08": "趣故說一乘。性不同故者。謂諸聲聞不定種",
    "T31n1598_010:0447b09": "性有差別故。謂迴向菩提聲聞身中。具有聲",
    "T31n1598_010:0447b10": "聞種性及佛種性。由此道理故說一乘。得",
    "T31n1598_010:0447b11": "二意樂故者。謂得二種意樂。一者諸佛於一",
    "T31n1598_010:0447b12": "切有情。得同自體意樂言彼即是我。我即是",
    "T31n1598_010:0447b13": "彼。由是因緣此既成佛。彼亦成佛。是故名得",
    "T31n1598_010:0447b14": "第一意樂。二者世尊法花會上。與諸聲聞舍",
    "T31n1598_010:0447b15": "利子等。授佛記別。為令攝得如是意樂。我",
    "T31n1598_010:0447b16": "等與佛平等無二。又此會上有諸菩薩與彼",
    "T31n1598_010:0447b17": "名同。得授記別故。佛一言含二種益。謂諸聲",
    "T31n1598_010:0447b18": "聞攝得同佛自體意樂。及諸菩薩得授記別。",
    "T31n1598_010:0447b19": "由此道理故說一乘。言化故者。如世尊言。汝",
    "T31n1598_010:0447b20": "等苾芻我憶往昔無量百返。依聲聞乘而般",
    "T31n1598_010:0447b21": "涅槃。云何已成佛復依聲聞而般涅槃。是故",
    "T31n1598_010:0447b22": "此中有別意趣。謂為調伏聲聞種性。所化有",
    "T31n1598_010:0447b23": "情自化其身。同彼乘類現般涅槃。由此義故。",
    "T31n1598_010:0447b24": "若聲聞乘若獨覺乘。即是大乘故。成一乘究",
    "T31n1598_010:0447b25": "竟故者。依究竟理故說一乘。非無歸別。由過",
    "T31n1598_010:0447b26": "此外無別勝乘。唯此一乘最為勝故。佛說一",
    "T31n1598_010:0447b27": "乘。",
    "T31n1598_010:0447b28": "論曰。如是諸佛同一法身。而佛有多。何緣可",
    "T31n1598_010:0447b29": "見此中有頌。",
    "T31n1598_010:0447c01": "　一界中無二　　同時無量圓",
    "T31n1598_010:0447c02": "　次第轉非理　　故成有多佛",
    "T31n1598_010:0447c03": "釋曰。一界中無二者。一世界中無有二佛。是",
    "T31n1598_010:0447c04": "故當言唯有一佛。同時無量圓者。無量菩薩",
    "T31n1598_010:0447c05": "修集資糧同時圓滿。多世界中現成佛果。是",
    "T31n1598_010:0447c06": "故諸佛當言有多。或有說言。一世界中前後",
    "T31n1598_010:0447c07": "次第。無量菩薩成等正覺。非多世界同時多",
    "T31n1598_010:0447c08": "佛。為破此執。復言次第轉非理故。無有因",
    "T31n1598_010:0447c09": "緣。無量菩薩修集資糧同時圓滿。展轉相待",
    "T31n1598_010:0447c10": "次第成佛。是故諸佛同時有多。",
    "T31n1598_010:0447c11": "論曰。云何應知。於法身中佛非畢竟入於涅",
    "T31n1598_010:0447c12": "槃。亦非畢竟不入涅槃。此中有頌。",
    "T31n1598_010:0447c13": "　一切障脫故　　所作無竟故",
    "T31n1598_010:0447c14": "　佛畢竟涅槃　　畢竟不涅槃",
    "T31n1598_010:0447c15": "釋曰。有大乘人。謂佛畢竟不般涅槃。就無餘",
    "T31n1598_010:0447c16": "依涅槃界說。餘復謂佛畢竟涅槃。就有餘依",
    "T31n1598_010:0447c17": "涅槃界說。此二意趣定執非理。若正說者應",
    "T31n1598_010:0447c18": "言。諸佛非定畢竟入於涅槃。亦非畢竟不入",
    "T31n1598_010:0447c19": "涅槃。佛一切障得解脫故畢竟涅槃。所應作",
    "T31n1598_010:0447c20": "事無竟期故。諸佛畢竟不入涅槃。",
    "T31n1598_010:0447c21": "論曰。何故受用身非即自性身。由六因故。一",
    "T31n1598_010:0447c22": "色身可見故。二無量佛眾會差別可見故。三",
    "T31n1598_010:0447c23": "隨勝解見自性不定可見故。四別別而見自",
    "T31n1598_010:0447c24": "性變動可見故。五菩薩聲聞及諸天等種種",
    "T31n1598_010:0447c25": "眾會間雜可見故。六阿賴耶識與諸轉識轉",
    "T31n1598_010:0447c26": "依非理可見故。佛受用身即自性身。不應道",
    "T31n1598_010:0447c27": "理。釋曰。色身可見故者。謂受用身有色可",
    "T31n1598_010:0447c28": "見。非自性身有色可見。故受用身非自性身。",
    "T31n1598_010:0447c29": "又受用身無量眾會。受用色法差別可見。非",
    "T31n1598_010:0448a01": "自性身有此差別。故受用身非自性身。又受",
    "T31n1598_010:0448a02": "用身隨勝解見自性不定。如契經言。或有一",
    "T31n1598_010:0448a03": "類見受用佛。或有一類見是少年。或有一類",
    "T31n1598_010:0448a04": "見為童子。如是廣說非自性身。有此不定故",
    "T31n1598_010:0448a05": "受用身非自性身。又受用身自性變動差別",
    "T31n1598_010:0448a06": "可見。一能見者先於一時見受用身形相別",
    "T31n1598_010:0448a07": "異。後於一時復見別異。非自性身其體變動",
    "T31n1598_010:0448a08": "故。受用身非自性身。又受用身菩薩聲聞及",
    "T31n1598_010:0448a09": "諸天等種種眾會。常所間雜非自性身。應有",
    "T31n1598_010:0448a10": "如是眾會間雜。故受用身非自性身。又見轉",
    "T31n1598_010:0448a11": "依非道理故。謂轉阿賴耶識得自性身。轉諸",
    "T31n1598_010:0448a12": "轉識得受用身。故受用身非自性身。由此六",
    "T31n1598_010:0448a13": "種不應正理。故受用身非自性身。",
    "T31n1598_010:0448a14": "論曰。何因變化身非即自性身。由八因故謂",
    "T31n1598_010:0448a15": "諸菩薩從久遠來。得不退定。於覩史多及人",
    "T31n1598_010:0448a16": "中生。不應道理。又諸菩薩從久遠來。常憶宿",
    "T31n1598_010:0448a17": "住書算數印工巧論中。及於受用欲塵行中。",
    "T31n1598_010:0448a18": "不能正知不應道理。又諸菩薩從久遠來。已",
    "T31n1598_010:0448a19": "知惡說善說法教往外道所。不應道理。又諸",
    "T31n1598_010:0448a20": "菩薩從久遠來已能善知三乘正道。修邪苦",
    "T31n1598_010:0448a21": "行不應道理。又諸菩薩捨百拘胝諸贍部洲。",
    "T31n1598_010:0448a22": "但於一處成等正覺轉正法輪不應道理。若",
    "T31n1598_010:0448a23": "離示現成等正覺唯以化身於所餘處。施作",
    "T31n1598_010:0448a24": "佛事即應。但於覩史多天成等正覺。何不施",
    "T31n1598_010:0448a25": "設遍於一切贍部洲中。同時佛出既不施設",
    "T31n1598_010:0448a26": "無教無理。雖有多化而不違彼無二如來出",
    "T31n1598_010:0448a27": "現世言。由一四洲攝世界故。如二輪王不同",
    "T31n1598_010:0448a28": "出世。此中有頌。",
    "T31n1598_010:0448a29": "　佛微細化身　　多處胎平等",
    "T31n1598_010:0448b01": "　為顯一切種　　成等覺而轉",
    "T31n1598_010:0448b02": "為欲利樂一切有情。發願修行證大菩提。畢",
    "T31n1598_010:0448b03": "竟涅槃不應道理。願行無果成過失故。釋",
    "T31n1598_010:0448b04": "曰。由八因故證變化身。即自性身不應正理。",
    "T31n1598_010:0448b05": "謂諸菩薩從久遠來得不退定。曾無退失。生",
    "T31n1598_010:0448b06": "於欲界覩史多天尚不應理。況生人中非經",
    "T31n1598_010:0448b07": "多劫。修不退定得欲界果應正道理。故變化",
    "T31n1598_010:0448b08": "身異自性身道理成就。又諸菩薩從久遠來",
    "T31n1598_010:0448b09": "常憶宿住。廣說乃至修邪苦行。不應道理。其",
    "T31n1598_010:0448b10": "文易了無煩重釋。又諸菩薩捨百拘胝諸贍",
    "T31n1598_010:0448b11": "部洲但於一處成等正覺。轉正法輪不應道",
    "T31n1598_010:0448b12": "理。此一切處皆相似故。由此道理。是變化身",
    "T31n1598_010:0448b13": "非自性身。若謂遠離餘贍部洲現成等覺。唯",
    "T31n1598_010:0448b14": "獨於此贍部洲中真證正覺。以變化身遍於",
    "T31n1598_010:0448b15": "餘處施作佛事。何故不許覩史多天真證等",
    "T31n1598_010:0448b16": "覺。化身來此諸四大洲施作佛事。若汝意謂",
    "T31n1598_010:0448b17": "一贍部洲成等正覺。餘處現化非不應理。若",
    "T31n1598_010:0448b18": "唯住在覩史多天。成等正覺一切四洲贍部",
    "T31n1598_010:0448b19": "洲內。示現化身何不應理。若定不許一切四",
    "T31n1598_010:0448b20": "洲現等正覺無教無理故不可說。有贍部洲",
    "T31n1598_010:0448b21": "無佛出世。為不與彼契經相違。如契經說無",
    "T31n1598_010:0448b22": "處無容非前非後。於一世界有二如來出現",
    "T31n1598_010:0448b23": "於世。若許一切贍部洲中同時多佛出現於",
    "T31n1598_010:0448b24": "世。與彼相違為避此難。是故復言。雖有多化",
    "T31n1598_010:0448b25": "而不違彼。無二如來出現世等。彼契經說一",
    "T31n1598_010:0448b26": "四大洲。名一世界非千洲等。即彼經說如二",
    "T31n1598_010:0448b27": "輪王不同時出。若不許佛多四大洲同時俱",
    "T31n1598_010:0448b28": "出。亦不應許有多輪王多四大洲同時俱出。",
    "T31n1598_010:0448b29": "若許唯一四大洲中無二輪王同時並出。非",
    "T31n1598_010:0448c01": "千洲等。亦應許佛一四洲中無二並出。非千",
    "T31n1598_010:0448c02": "洲等。復以伽他現多化身。顯具相覺佛微細",
    "T31n1598_010:0448c03": "化身等者。如佛化身現入母胎。如是化作舍",
    "T31n1598_010:0448c04": "利子等多聲聞眾其相各異。入自母胎同時",
    "T31n1598_010:0448c05": "平等。為欲顯發一切種覺是尊勝故。佛作是",
    "T31n1598_010:0448c06": "化。次顯如來畢竟涅槃不應道理。謂為利樂",
    "T31n1598_010:0448c07": "一切有情。發願修行證大菩提。此願此行唯",
    "T31n1598_010:0448c08": "欲利樂一切有情。事猶未訖即便依彼畢竟",
    "T31n1598_010:0448c09": "涅槃而般涅槃不應道理。行願二種應無果",
    "T31n1598_010:0448c10": "故。現涅槃者是變化身。非自性身。",
    "T31n1598_010:0448c11": "論曰。佛受用身及變化身既是無常。云何經",
    "T31n1598_010:0448c12": "說如來身常。此二所依法身常故。又等流身",
    "T31n1598_010:0448c13": "及變化身。以恒受用無休廢故。數數現化不",
    "T31n1598_010:0448c14": "永絕故。如常受樂如常施食。如來身常應知",
    "T31n1598_010:0448c15": "亦爾。釋曰。有契經說如來身常。佛受用身",
    "T31n1598_010:0448c16": "及變化身。既是無常。云何如來其身常住。謂",
    "T31n1598_010:0448c17": "此二身雖是無常。然依法身。法身常故亦說",
    "T31n1598_010:0448c18": "為常。言身常者。或體是常。或依常身故名身",
    "T31n1598_010:0448c19": "常。此顯等流及變化身。是異門常非自性常。",
    "T31n1598_010:0448c20": "又受用身。以恒受用無休廢故。如常受樂。猶",
    "T31n1598_010:0448c21": "如世間言常受樂。雖非受樂常無間斷。而得",
    "T31n1598_010:0448c22": "說言此常受樂。佛受用身當知亦爾。雖非常",
    "T31n1598_010:0448c23": "住而或言常。以於彼彼菩薩眾中。受大法樂",
    "T31n1598_010:0448c24": "無休廢故。佛變化身數數現化不永斷絕。別",
    "T31n1598_010:0448c25": "意言常。如常施食。猶如世間言常施食。雖非",
    "T31n1598_010:0448c26": "施食能常無間。然數數施期心不絕。名常施",
    "T31n1598_010:0448c27": "食。佛變化身當知亦爾。非無生滅說名為常。",
    "T31n1598_010:0448c28": "隨所化生數數示現。不永絕故密意言常。",
    "T31n1598_010:0448c29": "論曰。由六因故。諸佛世尊所現化身非畢竟",
    "T31n1598_010:0449a01": "住。一所作究竟成熟有情已解脫故。二為令",
    "T31n1598_010:0449a02": "捨離不樂涅槃。為求如來常住身故。三為令",
    "T31n1598_010:0449a03": "捨離輕毀諸佛。令悟甚深正法教故。四為令",
    "T31n1598_010:0449a04": "於佛深生渴仰。恐數見者生厭怠故。五令於",
    "T31n1598_010:0449a05": "自身發勤精進。知正說者難可得故。六為諸",
    "T31n1598_010:0449a06": "有情極速成熟。令自精進不捨軛故。此中有",
    "T31n1598_010:0449a07": "二頌。",
    "T31n1598_010:0449a08": "　由所作究竟　　捨不樂涅槃",
    "T31n1598_010:0449a09": "　離輕毀諸佛　　深生於渴仰",
    "T31n1598_010:0449a10": "　內自發正勤　　為極速成熟",
    "T31n1598_010:0449a11": "　故許佛化身　　而非畢竟住",
    "T31n1598_010:0449a12": "釋曰。為令捨離不樂涅槃。為求如來常住身",
    "T31n1598_010:0449a13": "故者。此顯如來入涅槃意。以如來身是無常",
    "T31n1598_010:0449a14": "故。應樂涅槃若求如來常住身時。便背涅槃",
    "T31n1598_010:0449a15": "世尊現滅顯身無常。令樂畢竟常涅槃故。為",
    "T31n1598_010:0449a16": "令捨離輕毀諸佛。令悟甚深正法教故者。若",
    "T31n1598_010:0449a17": "謂諸佛其身常住。便於悟解甚深法教不勤",
    "T31n1598_010:0449a18": "方便。謂今不悟後定當悟。若數檢問諸弟子",
    "T31n1598_010:0449a19": "眾。便生輕毀自執己見作如是言。我由此故",
    "T31n1598_010:0449a20": "定免彼問。若不住世彼於何處當生輕毀。咸",
    "T31n1598_010:0449a21": "言我等未得彼意。世尊涅槃。誰能無倒開悟",
    "T31n1598_010:0449a22": "我等。是故於法勤求覺悟。令於自身發勤精",
    "T31n1598_010:0449a23": "進。知正說者難可得故者。謂知世尊將般涅",
    "T31n1598_010:0449a24": "槃便於自身發勤精進。佛是世間正說法者。",
    "T31n1598_010:0449a25": "彼若無有世間無依。如是知已發勤精進。為",
    "T31n1598_010:0449a26": "諸有情極速成熟。令自精進不捨軛故者。為",
    "T31n1598_010:0449a27": "修精進離捨善軛乃至世尊未滅度來。我諸",
    "T31n1598_010:0449a28": "善根定須成熟。由是六因佛變化身非畢竟",
    "T31n1598_010:0449a29": "住。為攝如是上所說義故說伽他。由所作等。",
    "T31n1598_010:0449b01": "論曰。諸佛法身無始時來。無別無量不應為",
    "T31n1598_010:0449b02": "得更作功用。此中有頌。",
    "T31n1598_010:0449b03": "　佛得無別無量因　　有情若捨勤功用",
    "T31n1598_010:0449b04": "　證得恒時不成因　　斷如是因不應理",
    "T31n1598_010:0449b05": "釋曰。此中有難。諸佛法身無始時來無別無",
    "T31n1598_010:0449b06": "量作證得因。為求佛果何須功用。復有難言。",
    "T31n1598_010:0449b07": "諸佛法身無始時來無別無量。一佛即能具",
    "T31n1598_010:0449b08": "足成辦。一切有情諸利樂事不應為得更作",
    "T31n1598_010:0449b09": "功用。為答此難。說佛得等。諸佛證得無始時",
    "T31n1598_010:0449b10": "來無別無量。若是有情為求佛果捨正勤因。",
    "T31n1598_010:0449b11": "如是證得恒不成因。由佛證得非諸有情。為",
    "T31n1598_010:0449b12": "求佛果捨正勤因故無此難。若離正勤得佛",
    "T31n1598_010:0449b13": "果者。一切有情本應皆得。是故不應斷正勤",
    "T31n1598_010:0449b14": "因。又佛法界無始時來無別無量。普為一切",
    "T31n1598_010:0449b15": "作證得因。令諸菩薩悲願纏心勤求佛果。為",
    "T31n1598_010:0449b16": "作一切有情利樂故求佛果發勤功用。",
    "T31n1598_010:0449b17": "論曰。阿毘達磨大乘經中攝大乘品。我阿僧",
    "T31n1598_010:0449b18": "伽略釋究竟。釋曰。我已略釋攝大乘竟。復",
    "T31n1598_010:0449b19": "說頌曰。",
    "T31n1598_010:0449b20": "　我無性已發　　求佛果妙願",
    "T31n1598_010:0449b21": "　於淨境理教　　悲慧積于心",
    "T31n1598_010:0449b22": "　從諸師正聞　　如實深信解",
    "T31n1598_010:0449b23": "　專念現前故　　已述造斯釋",
    "T31n1598_010:0449b24": "　於甚深廣大　　十義勤生福",
    "T31n1598_010:0449b25": "　願一切世間　　得具相妙智",
    "T31n1598_010:0449b26": "攝大乘論釋卷第十"
}