{
    "X56n0949_004:0874a14": "閑居編第四",
    "X56n0949_004:0874a16": "宋孤山沙門　智圓　著",
    "X56n0949_004:0874a17": "觀經疏刊正記序",
    "X56n0949_004:0874a18": "予稟受法師奉先尊者(諱源清)撰記二卷解此經疏曰",
    "X56n0949_004:0874a19": "顯要者學者盛傳之師甞患未盡善也而更事補削",
    "X56n0949_004:0874a20": "其功未就無何山頹梁壞一十七載於茲矣予竊追",
    "X56n0949_004:0874a21": "念往事黯然感懷遂考文責實刊而正之義門之壅",
    "X56n0949_004:0874a22": "者闢之觀道之莽者芟之非苟見異於前人蓋欲成",
    "X56n0949_004:0874a23": "其先志爾厥或來者舍而不由非予罪也時大宋大",
    "X56n0949_004:0874a24": "中祥符八年龍集乙卯二月朔於西湖崇福寺講院",
    "X56n0949_004:0874b01": "序。",
    "X56n0949_004:0874b02": "般若心經詒謀鈔序",
    "X56n0949_004:0874b03": "序曰此經理幽辭要中庸子甞以三觀義疏之吾恐",
    "X56n0949_004:0874b04": "後昆惑疏之之言於是作鈔以翼之號詒謀焉。",
    "X56n0949_004:0874b05": "金光明經玄義表微記序",
    "X56n0949_004:0874b06": "或曰斯文之記者有人矣子何以述為曰吾聞前修",
    "X56n0949_004:0874b07": "之有作也後之人復有述焉者必有異乎夫前之廣",
    "X56n0949_004:0874b08": "也後必有好略者述焉前之略也後必有好廣者述",
    "X56n0949_004:0874b09": "焉前之是也後必有僻解者述焉前之非也後必有",
    "X56n0949_004:0874b10": "獨斷者述焉苟非好廣與好略與僻解與獨斷與亦",
    "X56n0949_004:0874b11": "有竊乎筆削之名者述焉吾之述雖有意於表明微",
    "X56n0949_004:0874b12": "旨啟迪來裔而思拙言蕪又昧於自知而不知好略",
    "X56n0949_004:0874b13": "乎好廣乎僻解乎獨斷乎竊名乎凡茲五者盡竢輿",
    "X56n0949_004:0874b14": "人訂於吾爾於戲厥或有益於化源則吾之眇劣安",
    "X56n0949_004:0874b15": "敢逃其責邪其藁既成因自序之以道其意云大宋",
    "X56n0949_004:0874b16": "天禧二年戊午歲十月十九日於瑪瑙坡玉峯亭序。",
    "X56n0949_004:0874b17": "金光明經文句索隱記序",
    "X56n0949_004:0874b18": "予養疾于錢唐郡西湖之孤山忝訓人以三觀學其",
    "X56n0949_004:0874b19": "或病之間誨之隙則好把筆以銷日由是智者之所",
    "X56n0949_004:0874b20": "說荊溪之未記者悉得記之茲疏荊溪之未記者也",
    "X56n0949_004:0874b21": "而辭語高遠旨意纖密往者之闕疑來者之未喻亦",
    "X56n0949_004:0874b22": "多矣予不揆無似因為之記凡四卷庶有裨於吾道",
    "X56n0949_004:0874b23": "也而以索隱命題焉索者求也求幽隱以伸之也其",
    "X56n0949_004:0874b24": "有求之不盡者竢後賢以求之噫雖四海之廣百世",
    "X56n0949_004:0874c01": "之遠與吾同道者則知吾志與神宋天禧二年歲次",
    "X56n0949_004:0874c02": "戊午十月八日於瑪瑙坡負暄亭序(此記於筆草藳亟為後學所寫",
    "X56n0949_004:0874c03": "洎乎尋繹頗有添削若曹後學宜依此本)。",
    "X56n0949_004:0874c05": "閑居編第四"
}