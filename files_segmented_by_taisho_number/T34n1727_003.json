{
    "T34n1727_003:0908c02": "觀音玄義記卷第三",
    "T34n1727_003:0908c04": "宋四明沙門知禮述",
    "T34n1727_003:0908c05": "第二、釋觀智，二：初、標列。二、「結境」下，解釋，二，初、",
    "T34n1727_003:0908c06": "結束世音之境。欲明觀智，先束境界。世間音",
    "T34n1727_003:0908c07": "聲品類無邊，塵沙莫喻，須依聖教結示諦境，",
    "T34n1727_003:0908c08": "方可明觀。觀不依諦，邪錯何疑。十界是因緣",
    "T34n1727_003:0908c09": "境者，以十如是類十二緣，義無別故。二、「二明」",
    "T34n1727_003:0908c10": "下，正明能觀之智，二：初、泛明諸境觀。諦緣通",
    "T34n1727_003:0908c11": "四教故四，三諦唯別圓故二，二諦加三接故",
    "T34n1727_003:0908c12": "七，一實唯圓極故一。無諦體忘，觀亦不立。二、",
    "T34n1727_003:0908c13": "「今約」下，今依三諦觀者，境順《涅槃》新伊之文，",
    "T34n1727_003:0908c14": "觀依《中論》相即之說，蕩情立法示妙融心，像",
    "T34n1727_003:0908c15": "末觀門此為最也。初、示境通別。通對頓觀，別",
    "T34n1727_003:0908c16": "對漸觀。二、「今對」下，明觀漸頓，二：初、雙列。二、「次",
    "T34n1727_003:0908c17": "第」下，雙釋，二：初、歷教釋二種觀，二：初、偏圓並",
    "T34n1727_003:0908c18": "釋，二：初、約諸部釋，五：初、依《瓔珞》明三觀。體於",
    "T34n1727_003:0908c19": "三假四句不生，即俗見真，名從假入空觀。觀",
    "T34n1727_003:0908c20": "三假俗入即空真，由俗入真復名二諦。於空",
    "T34n1727_003:0908c21": "不證，分別一切三假藥病，應病授藥，故名從",
    "T34n1727_003:0908c22": "空入假。前用真破俗，今用俗破真。若俗若真",
    "T34n1727_003:0908c23": "破用既均，復名平等。以前二破作雙遮方便，",
    "T34n1727_003:0908c24": "即以二用作雙照方便。次第破用既立，一心",
    "T34n1727_003:0908c25": "遮照可修，故云「二觀為方便」等。三觀俱用，從",
    "T34n1727_003:0908c26": "勝名中。心既即中，思議忘泯，名第一義諦觀。",
    "T34n1727_003:0908c27": "二、「此之」下，依《大品》明三智，三：初、正明三智相。",
    "T34n1727_003:0908c28": "「內法內名」者，謂理內所詮法相及能詮名字。",
    "T34n1727_003:0908c29": "「外法外名」者，即理外所詮法相及能詮名。空",
    "T34n1727_003:0909a01": "觀若成，於此名相悉能體達無我我所。故佛",
    "T34n1727_003:0909a02": "言：「摩訶迦葉，婆羅門法皆知、沙門法皆知。」故",
    "T34n1727_003:0909a03": "云內外能知能解。然其空智，但能總達諸法",
    "T34n1727_003:0909a04": "無生，不能別知諸法緣起，故不能用諸佛道",
    "T34n1727_003:0909a05": "法發起眾生一切善種。假觀能爾，故以道種",
    "T34n1727_003:0909a06": "而名其智。「於一種」等者，夫中觀智者，則了一",
    "T34n1727_003:0909a07": "切皆是中道，中則不偏，絕待為義。一法若中，",
    "T34n1727_003:0909a08": "則一切眾生因種、一切佛之道法無不咸趣。",
    "T34n1727_003:0909a09": "一外有法，不名中也。一法既爾，一切皆然，故",
    "T34n1727_003:0909a10": "云於一種智，知一切道、知一切種。「一相」等者，",
    "T34n1727_003:0909a11": "結前所說而成遮照。雙遮則一相寂滅，雙照",
    "T34n1727_003:0909a12": "則種種皆知，遮照同時故名一切種智。二、「通",
    "T34n1727_003:0909a13": "而」下，對上辯通別。《瓔珞》三觀、《大品》三智，通則",
    "T34n1727_003:0909a14": "異名，別分因果。三、「此三」下，對《大經》四智，二：初、",
    "T34n1727_003:0909a15": "略示四智相。《大經》二十五云「觀因緣智，凡有",
    "T34n1727_003:0909a16": "四種：謂下、中、上、上上。下智觀者不見佛性，以",
    "T34n1727_003:0909a17": "不見故得聲聞菩提。中智觀者不見佛性，不",
    "T34n1727_003:0909a18": "見佛性故得緣覺菩提。上智觀者見不了了，",
    "T34n1727_003:0909a19": "不了了故住十住地。上上智觀者見則了了，",
    "T34n1727_003:0909a20": "得阿耨菩提。」《輔行》釋云「因緣不殊、四觀不等，",
    "T34n1727_003:0909a21": "對別教中云住十住地者，以次第行從住入",
    "T34n1727_003:0909a22": "空，乃至十地方入中道。次第住三，故名為住，",
    "T34n1727_003:0909a23": "住及不了並約教道。」二、「涅槃」下，對上判離合。",
    "T34n1727_003:0909a24": "四教證修唯三觀智，空分析體，故成四也。《大",
    "T34n1727_003:0909a25": "經》觀緣明四智者，取藏析空為下智故。《大品》",
    "T34n1727_003:0909a26": "三智《瓔珞》三觀，簡小明衍故。若以二經之三",
    "T34n1727_003:0909a27": "就大經四者，應開析空生滅一切智。若以大",
    "T34n1727_003:0909a28": "經四就二經三者，應合下中同入空智。四、「若",
    "T34n1727_003:0909a29": "將」下，以觀智對五眼。肉天二眼是四智三智，",
    "T34n1727_003:0909b01": "所觀境本不論開合。慧法佛眼與三觀智，主",
    "T34n1727_003:0909b02": "對已齊。若論四智須於慧眼，而對析體二空",
    "T34n1727_003:0909b03": "智也。五、「中論」下，以《中論》四句結。二、「若將」下，對",
    "T34n1727_003:0909b04": "四教釋，二：初、正對四教，二：初、正對教。二、「所以」",
    "T34n1727_003:0909b05": "下，出所以。觀必教詮、智由觀得，今明觀智須",
    "T34n1727_003:0909b06": "能詮教。二、「教必」下，廣明四相，二：初、四教主，二：",
    "T34n1727_003:0909b07": "初、明教主一異。文有二義明其一異。初跨節",
    "T34n1727_003:0909b08": "論，只一圓佛，被四種機、說四教法。次「或可」下，",
    "T34n1727_003:0909b09": "約當分論，隨機所見、據教所詮，四佛體用優",
    "T34n1727_003:0909b10": "劣碩異。二、「四教」下，明補處偏圓。補處亦明當",
    "T34n1727_003:0909b11": "分跨節，例主可知。二、「若言」下，四教法，二：初、明",
    "T34n1727_003:0909b12": "理尚無一。二、「答理」下，明赴緣說四前通釋",
    "T34n1727_003:0909b13": "題，十義之首已明此義，證理絕言、被緣須教。",
    "T34n1727_003:0909b14": "初、明赴緣。二、「三藏」下，明說四，四：初、三藏，三：",
    "T34n1727_003:0909b15": "初、明教相，二：初、明願行，二：初、依諦立誓。「初為",
    "T34n1727_003:0909b16": "陶師」者，合云陶師之子。因遇彼佛入城乞食，",
    "T34n1727_003:0909b17": "相好巍巍，乃發善心而興供養。遂對彼佛發",
    "T34n1727_003:0909b18": "於誓言：「願我當成佛，一如今世尊。」故今釋迦",
    "T34n1727_003:0909b19": "法住之時、度人多少等、皆同往佛。言「即起慈",
    "T34n1727_003:0909b20": "悲」者，發心拔苦、欲與其樂。若不諦審非想結",
    "T34n1727_003:0909b21": "集及輪迴苦，又不諦審三無為滅及盡苦",
    "T34n1727_003:0909b22": "道，則不拔苦際非與真樂。凡外不諦、二乘無",
    "T34n1727_003:0909b23": "誓，菩薩雙非依諦立誓。二、「行六」下，依誓起行",
    "T34n1727_003:0909b24": "二：初、六度填願。文中所明六蔽為集、六道為",
    "T34n1727_003:0909b25": "苦，六度為道、蔽息為滅。略舉初後，中四例知。",
    "T34n1727_003:0909b26": "此教菩薩自伏六蔽、對破六道，令他斷集離",
    "T34n1727_003:0909b27": "苦故也。《菩薩戒疏》云「檀破餓鬼、尸救地獄、忍",
    "T34n1727_003:0909b28": "濟畜生、進拔脩羅、禪靜人中、慧照天眾。」二、「行",
    "T34n1727_003:0909b29": "此」下，六度滿時。如尸毘王，遍割身肉就鷹貿",
    "T34n1727_003:0909c01": "鴿，至盡一身不惱不沒；自誓真實，感身平復，",
    "T34n1727_003:0909c02": "是檀滿相。如須摩提王，以身就死持不妄戒，",
    "T34n1727_003:0909c03": "是尸滿相。如忍辱仙人，被歌利王割截身體，",
    "T34n1727_003:0909c04": "慈忍不動，作誓即感血化為乳，是羼提滿相。",
    "T34n1727_003:0909c05": "如好施太子，求如意珠雨寶濟貧，得珠墜海",
    "T34n1727_003:0909c06": "抒海取之，筋骨斷壞終不懈廢。諸天問之，云",
    "T34n1727_003:0909c07": "生生不休。故助抒海。海水減半，龍恐海乾送",
    "T34n1727_003:0909c08": "珠與之，是毘離邪滿相。如尚闍梨得第四禪",
    "T34n1727_003:0909c09": "出入息斷，鳥謂為木於髻生卵，定起欲行恐",
    "T34n1727_003:0909c10": "鳥母不來，即更入禪，鳥飛方起，是禪滿相。如",
    "T34n1727_003:0909c11": "劬嬪大臣，分閻浮提地為七分，城邑山川均",
    "T34n1727_003:0909c12": "故息諍，是般若滿相。所言滿者，度本治蔽，行",
    "T34n1727_003:0909c13": "期滿願。今蔽已離，與拔遂心，即知六度其功",
    "T34n1727_003:0909c14": "剋滿。二、「如此」下，明時位，三：初約時明行相。從",
    "T34n1727_003:0909c15": "古釋迦至罽那尸棄佛名初僧祇，準望聲聞",
    "T34n1727_003:0909c16": "位。在五停心及別相總相念處也，觀力既微",
    "T34n1727_003:0909c17": "故不知作佛。從罽那尸棄至然燈佛時名第",
    "T34n1727_003:0909c18": "二僧祇，位當煖法。既有證法之信必知作",
    "T34n1727_003:0909c19": "佛，心未分明故不向他說。從然燈至毘婆尸",
    "T34n1727_003:0909c20": "佛名第三僧祇，位在頂法，內心了了自知作",
    "T34n1727_003:0909c21": "佛，口自發言無所畏難也。「無脂肥羊」者，《大論》",
    "T34n1727_003:0909c22": "云「此菩薩雖有上妙五欲，不生貪著，以有無",
    "T34n1727_003:0909c23": "常等觀故。譬如有王，有一大臣自覆藏罪，王",
    "T34n1727_003:0909c24": "欲罰罪，語言：『若得無脂肥羊，當赦汝罪。』大臣",
    "T34n1727_003:0909c25": "有智，繫一羊養以水草，日日三時以狼怖",
    "T34n1727_003:0909c26": "之，羊雖得養，肥而無脂。王問：『云何得爾？』答以",
    "T34n1727_003:0909c27": "上事。菩薩亦爾，見無常空狼，令結使脂銷而",
    "T34n1727_003:0909c28": "功德身肥。」二、「用此」下，約觀明涉位。問：聲聞根",
    "T34n1727_003:0909c29": "鈍，尚能速入七賢四聖；菩薩利智，何故三祇",
    "T34n1727_003:0910a01": "猶居頂法？答：聲聞但於一境一門修念處等，",
    "T34n1727_003:0910a02": "故易成就。菩薩遍於一切境界，一一四門，復",
    "T34n1727_003:0910a03": "加六度，久遠熏修，使一一行攝諸眾生令種",
    "T34n1727_003:0910a04": "熟脫，故三祇內凡化幾人超凡入聖，自身此",
    "T34n1727_003:0910a05": "岸、度人彼岸，故經劫長證位猶下。言「三十四",
    "T34n1727_003:0910a06": "心正習俱盡」者，頓證羅漢及以支佛，亦三十",
    "T34n1727_003:0910a07": "四心無間而得，但不以此頓盡正習。一言於",
    "T34n1727_003:0910a08": "習，有見思習及塵沙習。菩薩修學塵沙法門，",
    "T34n1727_003:0910a09": "治其劣慧，於一一門用四諦觀伏其正使，於",
    "T34n1727_003:0910a10": "一一門六度行熏見思習，故樹王下三十四",
    "T34n1727_003:0910a11": "心，於塵沙法上證四真諦，故令正使及二習",
    "T34n1727_003:0910a12": "氣俱時而盡，故能二諦皆究竟也，方異三乘",
    "T34n1727_003:0910a13": "弟子，獨彰佛眼佛智。三、「此中」下，約佛明補處。",
    "T34n1727_003:0910a14": "二、「若就」下，結觀智。若於三藏明觀音人，其相如",
    "T34n1727_003:0910a15": "是。三、料揀，二：初、簡超劫，二：初、問。「一超九劫」",
    "T34n1727_003:0910a16": "者，《婆沙》云「爾時有佛號曰底沙，有二弟子，",
    "T34n1727_003:0910a17": "一名釋迦，樂修利他行，所化機先熟；二名慈",
    "T34n1727_003:0910a18": "氏，樂修自利行，所化機在後。彼佛念曰：『迴多",
    "T34n1727_003:0910a19": "人就一人即難，迴一人就多人即易。』欲令釋迦",
    "T34n1727_003:0910a20": "先成道故，於是捨二弟子入至山中。時釋迦",
    "T34n1727_003:0910a21": "菩薩隨後入山，尋求本師不見蹤跡。正行之",
    "T34n1727_003:0910a22": "次，忽見彼佛在寶龕中入火界定，威光赫奕",
    "T34n1727_003:0910a23": "特異於常。行次忘下一足，經于七日，說於一",
    "T34n1727_003:0910a24": "偈歎彼世尊云：『天地此界多聞室即北方多聞天王之室也，逝",
    "T34n1727_003:0910a25": "宮天處十方無逝宮即梵王宮。外道計彼為常，佛為破彼，故稱逝宮，丈夫牛王",
    "T34n1727_003:0910a26": "大沙門，尋地山林遍無等。』因此精進超於九",
    "T34n1727_003:0910a27": "劫，在彌勒前成佛。」二、答。弗沙與底沙，梵語賒",
    "T34n1727_003:0910a28": "切耳。彌勒值佛必有超劫，恐梵文未至。二、簡",
    "T34n1727_003:0910a29": "百劫，二：初、問；二、答。住此法門者，若任運行",
    "T34n1727_003:0910b01": "於六度法門則須百劫。此據常途理數而言，",
    "T34n1727_003:0910b02": "若精進功倍亦何局於時分？二、通教，二：初、明",
    "T34n1727_003:0910b03": "教相，二：初、示名教。三乘因位，共能忘言契真",
    "T34n1727_003:0910b04": "諦故，同斷見愛故受通名。然有利根通入後",
    "T34n1727_003:0910b05": "教，今分四相且從鈍說。前教菩薩至果方斷，",
    "T34n1727_003:0910b06": "三乘不通也。二、「此事」下，辯行相，二：初、斥三藏",
    "T34n1727_003:0910b07": "明行位，二：初、對事度顯空行，三：初、斥事非度。",
    "T34n1727_003:0910b08": "《大論》斥三藏菩薩云「具足三毒，云何能集無",
    "T34n1727_003:0910b09": "量功德？譬如毒瓶，雖貯甘露，皆不中食。菩薩",
    "T34n1727_003:0910b10": "修諸純淨功德乃得作佛，若雜三毒，云何能",
    "T34n1727_003:0910b11": "具清淨法門？菩薩之身猶如毒器，具足煩惱",
    "T34n1727_003:0910b12": "名為有毒。修習佛法，如貯甘露。此法教他，令",
    "T34n1727_003:0910b13": "他失於常住之命。」檀有三品，謂命上、身中、財",
    "T34n1727_003:0910b14": "下也。貿鴿割身猶是中捨，既不了空，焉到彼",
    "T34n1727_003:0910b15": "岸？二、「不見」下，明空成行。施本治慳，慳不可得，",
    "T34n1727_003:0910b16": "三事既空施相不立，能所既泯真空現前，是",
    "T34n1727_003:0910b17": "真檀度。下之五度能所皆空，是則名為道不",
    "T34n1727_003:0910b18": "二相。以此空慧蕩生法執，故令眾行稱理圓",
    "T34n1727_003:0910b19": "成。三、「又復」下，斥定三祇。空心立行，長劫忘勞，",
    "T34n1727_003:0910b20": "攝無量生、經無量劫，何得限定三阿僧祇？為",
    "T34n1727_003:0910b21": "逗衍機，須破三藏，非是廢除彼教接物。二、「大",
    "T34n1727_003:0910b22": "品」下，約斷結明共位，二：初、衍門行位，二：初、斷",
    "T34n1727_003:0910b23": "結行。梵云薩婆若，此云一切智。發心與此空",
    "T34n1727_003:0910b24": "智相應，即能斷見及破思惟，即是無生人法。",
    "T34n1727_003:0910b25": "法緣慈悲，自行化他積行填願，皆與無生四",
    "T34n1727_003:0910b26": "諦相應，故能因中斷結證理。二、「則有」下，斷結",
    "T34n1727_003:0910b27": "位。二、「若將」下，對小階級。八人地對八忍。人者",
    "T34n1727_003:0910b28": "忍也。世第一後十六剎那齊道比忍，猶屬於",
    "T34n1727_003:0910b29": "賢；至道比智，即名為聖。二位同在無間三昧，",
    "T34n1727_003:0910c01": "故以十六對八人見。此教菩薩從已辦地留",
    "T34n1727_003:0910c02": "習潤生，用慈悲道與真空觀雙行化物，前斷",
    "T34n1727_003:0910c03": "正使、今侵二習。至于佛地，見思習盡真諦究",
    "T34n1727_003:0910c04": "竟，塵沙習盡俗諦究竟。第七地中有斷有留，",
    "T34n1727_003:0910c05": "故盡不盡。二、「以誓」下，約扶餘習以利他。正使",
    "T34n1727_003:0910c06": "既盡，習不潤生，以誓扶之，能生三界。以藏通",
    "T34n1727_003:0910c07": "教俱不談常，生死之身全由惑業。二乘惑盡，",
    "T34n1727_003:0910c08": "不受後身。菩薩利物恐同二乘，故藏菩薩用",
    "T34n1727_003:0910c09": "慈悲誓，扶於正使受生化物。通既斷正，以誓",
    "T34n1727_003:0910c10": "扶習而作生因，盡在不久，故似微煙。既為益",
    "T34n1727_003:0910c11": "他留形三界，故稱名感見，能拔苦與樂。二、「此",
    "T34n1727_003:0910c12": "是」下，結觀，可見。三、別教，二：初、明教相、二：初、示",
    "T34n1727_003:0910c13": "名教。詮中故異通、次第故異圓，故名為別。不",
    "T34n1727_003:0910c14": "共般若、不共二乘，全別前教；圓亦不共，故未",
    "T34n1727_003:0910c15": "別後不名不共，意在於茲。二、「此教」下，辯行相，",
    "T34n1727_003:0910c16": "二：初、約次第明行位，二：初、明次第意。雖說眾",
    "T34n1727_003:0910c17": "生見聞覺知體是佛性，而全起作三種之惑，",
    "T34n1727_003:0910c18": "故須用此覺知之性，觀空破有、觀假破空，待二",
    "T34n1727_003:0910c19": "均平方照本性中道之覺，故名方便。次第顯",
    "T34n1727_003:0910c20": "理既此迂迴，故經塵劫。從初標志，次第修學",
    "T34n1727_003:0910c21": "河沙觀智，破河沙惑，顯如來藏河沙性德，故",
    "T34n1727_003:0910c22": "緣無量四諦發心。二、「十信」下，明伏斷相，二：初、",
    "T34n1727_003:0910c23": "法。十信緣中，通伏三惑，心正著有。要先觀空",
    "T34n1727_003:0910c24": "伏斷四住，方袪滯有。復偏著空，故觀六界藥",
    "T34n1727_003:0910c25": "病，成就體析八門道種。又觀四聖惑智因緣，",
    "T34n1727_003:0910c26": "無量無作八門道種。二觀既成，故照中道。此",
    "T34n1727_003:0910c27": "時三觀只在一心，別向圓修斯之謂矣。二、喻。",
    "T34n1727_003:0910c28": "圓譬冶鐵作器，別喻燒金作器。冶謂鎔鑄淳",
    "T34n1727_003:0910c29": "樸，頓融任運，麁垢先落。燒謂鍛鍊，物體猶堅",
    "T34n1727_003:0911a01": "特要麁塵先去，然後融金以除細垢。圓觀頓",
    "T34n1727_003:0911a02": "窮法界，無意先觀二諦，二惑任運先落。別觀",
    "T34n1727_003:0911a03": "次第顯中，有意先觀二諦，故使二惑先除。二、",
    "T34n1727_003:0911a04": "「此菩」下，期真應以利物。初雖次修，後能圓應。",
    "T34n1727_003:0911a05": "二、「此是」下，結觀智。問：別向圓修，何但結為出",
    "T34n1727_003:0911a06": "假之智？答：後勝受名故、約教道故。如《輔行》云",
    "T34n1727_003:0911a07": "「一教始終雖具三諦，若入證道不復名別。」是",
    "T34n1727_003:0911a08": "故別教但在於假。四、圓教，二：初、約行位明圓，",
    "T34n1727_003:0911a09": "二：初、廣示相，二：初、正釋行位，二：初、約法示相，",
    "T34n1727_003:0911a10": "二：初、教所詮理。說一切法皆是中道，一色一",
    "T34n1727_003:0911a11": "心、一染一淨皆具三千悉非空假，非內即非",
    "T34n1727_003:0911a12": "性，全性成修故；非外即非修，全修在性故。既",
    "T34n1727_003:0911a13": "其空假雙亡、修性俱泯，則中道之義顯矣。二、",
    "T34n1727_003:0911a14": "「觀十」下，教所詮觀，二：初、正示，二：初、明修觀，二：",
    "T34n1727_003:0911a15": "初、對境示觀。教所詮法，令生妙解。今依妙解",
    "T34n1727_003:0911a16": "而修妙觀，十界眾生所觀境也。鏡水譬性德",
    "T34n1727_003:0911a17": "三千，像月喻修起三千。內外有無皆無實性，",
    "T34n1727_003:0911a18": "而三千三諦終自宛然。二、「觀智」下，就觀明諦。",
    "T34n1727_003:0911a19": "此無緣觀照無相諦，以無相諦發無緣觀，諦",
    "T34n1727_003:0911a20": "觀名別其體本同，是故能所二即非二。二、「大",
    "T34n1727_003:0911a21": "品」下，明證釋，二：初、證發心相。若發真心、似心、",
    "T34n1727_003:0911a22": "觀心及名字心，隨位約即，明坐道場、轉輪度",
    "T34n1727_003:0911a23": "生。故《佛藏》云「眾生身中已有如來結跏趺坐。」",
    "T34n1727_003:0911a24": "理即尚爾，況修中位。二、「即於」下，初、發心德。二、",
    "T34n1727_003:0911a25": "「入十」下，入位。二、「文云」下，引文稱歎，四：初、此經",
    "T34n1727_003:0911a26": "歎真實。二、《大品》歎具法。三、《涅槃》歎初心。四、「此",
    "T34n1727_003:0911a27": "中」下，諸文歎眼智，二：初、約此經總示。開示悟",
    "T34n1727_003:0911a28": "入皆佛知見，所知見境既該百界。驗能知見",
    "T34n1727_003:0911a29": "即三智五眼，從勝稱一，如海具眾流。二、引二",
    "T34n1727_003:0911b01": "文別釋，二：初、《大論》明智。言「十智」者，謂世智、他",
    "T34n1727_003:0911b02": "心、苦集滅道、法、比、盡、無生也。如此十智通於",
    "T34n1727_003:0911b03": "三藏三乘，唯如實智屬于衍教，今但證圓。",
    "T34n1727_003:0911b04": "二、「眼亦」下，《大經》明眼。既見麁色，即是佛性，具",
    "T34n1727_003:0911b05": "一切法。即觀行五眼從勝名佛，肉眼見性褒",
    "T34n1727_003:0911b06": "之以佛，慧見偏空貶之為肉。二、「若能」下，兼明",
    "T34n1727_003:0911b07": "人法，二：初、示圓六雙。二、「以無」下，明經二益。「三",
    "T34n1727_003:0911b08": "點涅槃」者，《大經》云「祕密之藏，猶如伊字三點。",
    "T34n1727_003:0911b09": "若並則不成伊，縱亦不成。如摩醯首羅面上",
    "T34n1727_003:0911b10": "三目乃成伊，我亦如是。」解脫之法亦非涅槃，",
    "T34n1727_003:0911b11": "如來之身亦非涅槃，摩訶般若亦非涅槃，三",
    "T34n1727_003:0911b12": "法各異亦非涅槃。此乃三德即一而三，名大",
    "T34n1727_003:0911b13": "涅槃也。二、「是名」下，結歸題，如文。二、問答顯妙，",
    "T34n1727_003:0911b14": "三：初、明無緣與拔，二：初、據中道妨慈問。二、指",
    "T34n1727_003:0911b15": "《淨名》成慈答。〈觀眾生品〉文殊問維摩言：「云何",
    "T34n1727_003:0911b16": "觀於眾生？」維摩言：「譬如幻師見所幻人，如智",
    "T34n1727_003:0911b17": "者見水中月，如鏡中見其面像等。」文殊言：「若",
    "T34n1727_003:0911b18": "菩薩作是觀者，云何行慈？」維摩言：「菩薩作是",
    "T34n1727_003:0911b19": "觀已，自念：我當為眾生說如斯法。是即真實",
    "T34n1727_003:0911b20": "慈也。」彼品既是通相，從假入空徹見三諦，即",
    "T34n1727_003:0911b21": "是中道無緣與拔。二、明中道建立，二：初、約雙",
    "T34n1727_003:0911b22": "非皆破問。二、明中道遍立答，二：初約明中能",
    "T34n1727_003:0911b23": "立偏圓三寶四諦，二：初、略示迷中之失。四教",
    "T34n1727_003:0911b24": "四諦是權實相，皆依中道，非權非實而得建",
    "T34n1727_003:0911b25": "立。今既迷此，則一切皆失。二、「若明」下，廣示明",
    "T34n1727_003:0911b26": "中之德，二：初、示四種四諦唯心。十種法界忘",
    "T34n1727_003:0911b27": "言之理，名為中道。得此理故，方施權實之",
    "T34n1727_003:0911b28": "教。十界融即，說者名圓；十界次第，說者名別；",
    "T34n1727_003:0911b29": "六界無生，說者名通；六界生滅，說者名藏。此",
    "T34n1727_003:0911c01": "之四教各論四諦，若識中道，諸法皆融，故於",
    "T34n1727_003:0911c02": "一心具四四諦。二、「所以」下，釋一體三寶具漸，",
    "T34n1727_003:0911c03": "二：初、約圓觀明三寶。「佛但雙非」者，且從略",
    "T34n1727_003:0911c04": "示遮必具照，三智圓覺，方名佛寶。以法三諦",
    "T34n1727_003:0911c05": "顯佛不孤。僧寶中云「理事和」者，上三諦法",
    "T34n1727_003:0911c06": "性本圓融名之為理，隨情差別名之為事。",
    "T34n1727_003:0911c07": "佛實相慧具於權實，實慧和理能說圓法，權",
    "T34n1727_003:0911c08": "慧和事能說偏法。故《文句》明法用方便云「智",
    "T34n1727_003:0911c09": "詣於規，善用圓法逗會眾生，如圓舉指目於",
    "T34n1727_003:0911c10": "圓處。智詣於矩，善用偏法逗會眾生，如偏舉",
    "T34n1727_003:0911c11": "指目於偏處。」言「事和即有前三教」等者，權慧",
    "T34n1727_003:0911c12": "隨情照諦差別，即說別教次第三諦，或說藏",
    "T34n1727_003:0911c13": "通即離二諦，乃有三教行人稟法修行成三",
    "T34n1727_003:0911c14": "僧寶。若其實慧和隨智諦，即說不次第三諦，",
    "T34n1727_003:0911c15": "乃有頓修行人稟法成於圓教因果之僧。不",
    "T34n1727_003:0911c16": "獨令他稟教成僧，亦能應作偏圓行人修成",
    "T34n1727_003:0911c17": "僧寶。問：四十二位，自等覺來合判為僧，妙覺",
    "T34n1727_003:0911c18": "為佛。云何因果皆名為僧？答：別相三寶乃以",
    "T34n1727_003:0911c19": "因果而為僧佛。今論一體，一人一念具足三",
    "T34n1727_003:0911c20": "寶。四十二位，位位報智冥於法性，皆名二寶。",
    "T34n1727_003:0911c21": "位位應身，皆名僧寶。故妙覺應最能三土統",
    "T34n1727_003:0911c22": "理大眾，是故僧寶究竟成就。若能善識一體",
    "T34n1727_003:0911c23": "三寶，任運能具諸漸教中三寶之義，以能和",
    "T34n1727_003:0911c24": "於理事三諦故也。二、「故大」下，引月愛明僧相，",
    "T34n1727_003:0911c25": "二：初、據經文明諸地智斷，二：初、正引《涅槃》，二：",
    "T34n1727_003:0911c26": "初、通譬諸地，二：初順喻白黑論增減：二：初、舉",
    "T34n1727_003:0911c27": "月光喻。白月光增以喻發智，黑月光減以喻",
    "T34n1727_003:0911c28": "斷惑。喻雖前後，法乃同時。二、「月性」下，以體用",
    "T34n1727_003:0911c29": "合實相則因果不二。智斷則增減有殊，諸法",
    "T34n1727_003:0912a01": "不生、諸法不滅，三千無改也。煩惱滅、般若生，",
    "T34n1727_003:0912a02": "無明即明也。「大經」等者，以無明體是彊覺，故",
    "T34n1727_003:0912a03": "亦稱為明。二、「如是」下，約法地地論智斷。捨喻",
    "T34n1727_003:0912a04": "就法，四十二地一一智斷，故云皆具。二、「若十」",
    "T34n1727_003:0912a05": "下，別對諸地，二：初、以晦望對妙覺。月望以喻",
    "T34n1727_003:0912a06": "妙覺理體智德二俱圓極，故重云不生。月晦",
    "T34n1727_003:0912a07": "以喻妙覺獨頭相應二皆究盡，故重云不滅。",
    "T34n1727_003:0912a08": "二、「初三」下，約開合對諸地。合前開後，故以十",
    "T34n1727_003:0912a09": "五對四十二。此中初三，即有黑白兩初三也，",
    "T34n1727_003:0912a10": "乃至十五亦復如是。二、「仁王」下，例諸般若。但",
    "T34n1727_003:0912a11": "明因位，故以十四對四十一地，地地之中具",
    "T34n1727_003:0912a12": "三般若。二、「如此」下，結僧寶立一切因果。若與",
    "T34n1727_003:0912a13": "中道理和，必與三教事和，是則權實因果皆",
    "T34n1727_003:0912a14": "由中道而得建立。二、「若不」下，約迷中即破漸",
    "T34n1727_003:0912a15": "頓三寶四諦，二：初、示得前失後。四教三寶及",
    "T34n1727_003:0912a16": "四四諦，但依二種中道而立。藏通依離斷常",
    "T34n1727_003:0912a17": "中，別圓依佛性中，各有即離故成四教。外計",
    "T34n1727_003:0912a18": "斷常都迷二中，故失四教三寶四諦。三教得",
    "T34n1727_003:0912a19": "失，在文可見。二、「傳傳」下，明前多後少。二、以權",
    "T34n1727_003:0912a20": "顯實，二：初、約圓詮廢漸問。二、約權能顯實答，",
    "T34n1727_003:0912a21": "二：初舒漸顯圓，二：初、以觀例教。觀既以次",
    "T34n1727_003:0912a22": "顯於不次，教亦以三顯於一圓。利可直談、鈍",
    "T34n1727_003:0912a23": "宜漸顯，今若四說利鈍不遺。二、「若不」下，以三",
    "T34n1727_003:0912a24": "顯圓，二：初、示立三意。二、「雖說」下，引文證釋。「餘",
    "T34n1727_003:0912a25": "深法」者，藏通餘而不深，圓教深而不餘，別教",
    "T34n1727_003:0912a26": "亦餘亦深，故將唯餘及以兩亦助顯唯深。「弄",
    "T34n1727_003:0912a27": "引」者，「引」去聲。謂曲弄之前，必有引起。言「開空",
    "T34n1727_003:0912a28": "法道」者，謂前三教是開通圓空之法道也。二、",
    "T34n1727_003:0912a29": "「若入」下，卷權歸實，二：初、廢三立圓。前是為實",
    "T34n1727_003:0912b01": "施權，今明廢權立實，十方三世法皆爾也。二、",
    "T34n1727_003:0912b02": "「復次」下，忘言契理。寄言顯理、從偏入圓，權非",
    "T34n1727_003:0912b03": "實是。恐失意者是非不泯，故以雙非絕其思",
    "T34n1727_003:0912b04": "議。權既不生，實亦不生，故二不生彰乎妙",
    "T34n1727_003:0912b05": "契。應知此立非權非實，但是祛乎著語之情，",
    "T34n1727_003:0912b06": "其所契悟理無別途，勿謂雙非理過一實。二、",
    "T34n1727_003:0912b07": "觀心，明二種觀。問：上明諸教無非對境立乎",
    "T34n1727_003:0912b08": "觀門，況復約圓境觀皆妙，何故至此更說觀",
    "T34n1727_003:0912b09": "心？答：上為解釋觀世音名，故約四教明乎觀",
    "T34n1727_003:0912b10": "法。既觀世音，正以他生而為觀境。心佛眾生",
    "T34n1727_003:0912b11": "雖無差別，就生佛境高廣難觀，若就心境近",
    "T34n1727_003:0912b12": "而易照。佛世當機隨聞悟入，境無遠近；滅後",
    "T34n1727_003:0912b13": "初學修觀要須揀難從易。故今諸部約教釋",
    "T34n1727_003:0912b14": "中，縱已明觀，後須更立觀心一科。又復他生",
    "T34n1727_003:0912b15": "不出心性，若觀自心則能明見十界眾生，故",
    "T34n1727_003:0912b16": "知觀心成前約教世音之觀。今示觀心，其意",
    "T34n1727_003:0912b17": "略爾。先、標。次、「夫心」下，示，二：初約心源本無境",
    "T34n1727_003:0912b18": "觀，二：初、明本無心境，二：初、明性絕百非。「心源",
    "T34n1727_003:0912b19": "本淨」等者，只現前心當處即中，名之為源。離",
    "T34n1727_003:0912b20": "一切相，名為本淨。「無為」下，列所離相。既其若",
    "T34n1727_003:0912b21": "此，焉立心境？二、「雖復」下，明心非四運。尚不可",
    "T34n1727_003:0912b22": "以知覺而求，豈能以生滅而取？是故不可立",
    "T34n1727_003:0912b23": "心為境。二、「豈可」下，明莫陳觀法，三：初、法。心境",
    "T34n1727_003:0912b24": "本無，觀於何設？二、「猶如」下，喻。無以比況，強指",
    "T34n1727_003:0912b25": "虛空。三、「此下」，合。二、「有因」下，由緣感須立觀心，",
    "T34n1727_003:0912b26": "二：初、由緣立心。有十因緣能修證者，無能所",
    "T34n1727_003:0912b27": "中立所觀境。二、「既有」下，由心立觀，二：初、略立，",
    "T34n1727_003:0912b28": "三：初、法；二、喻；三、合。二、「若作」下，委示，二：初、示",
    "T34n1727_003:0912b29": "漸觀。雖明二觀，二意在圓，故次第觀略指而",
    "T34n1727_003:0912c01": "已。二、「若觀」下，示頓觀，二：初、明全性成修，二：初、",
    "T34n1727_003:0912c02": "就法直明，二：初、示，二：初、於一念觀性三因。三",
    "T34n1727_003:0912c03": "諦即正因、三觀即了因、一切法即緣因，具緣",
    "T34n1727_003:0912c04": "了之正名為三諦、具正緣之了名三觀、具正",
    "T34n1727_003:0912c05": "了之緣名一切法。故《大經》云「法身亦非、般若",
    "T34n1727_003:0912c06": "亦非、解脫亦非。」此之三法，舉一即三、三即是",
    "T34n1727_003:0912c07": "一，非縱非橫，同居一念。二、「十法」下，觀千法皆",
    "T34n1727_003:0912c08": "有三諦。以其千法皆因緣生，故趣舉一，性相",
    "T34n1727_003:0912c09": "叵得故空、緣起宛然故假、性絕待對故中，一",
    "T34n1727_003:0912c10": "法既然千法皆爾。學者須知千種三諦只一",
    "T34n1727_003:0912c11": "三諦，說千不散、說一不合，以圓融故。千法各",
    "T34n1727_003:0912c12": "得三諦全分，蓋由三諦體是三德，名祕密藏。",
    "T34n1727_003:0912c13": "一切諸法不出此藏，此藏全體遍入諸法，如",
    "T34n1727_003:0912c14": "世真金具燦爛色，具轉變能、具不改性。若成",
    "T34n1727_003:0912c15": "師子，則全以色等作頭作尾、作乎胸背四足牙",
    "T34n1727_003:0912c16": "爪眾毛，豈有一處不具色等三邪？此三豈可",
    "T34n1727_003:0912c17": "暫分隔邪？得此喻意，則於千種三諦不起合",
    "T34n1727_003:0912c18": "散一多之計也。況今千法且總略言，廣則三",
    "T34n1727_003:0912c19": "千一一三諦。故荊溪云：「三千即空，性了因；三",
    "T34n1727_003:0912c20": "千即假，性緣因：三千即中，性正因。」心法既",
    "T34n1727_003:0912c21": "爾，眾生三千、諸佛三千同一祕藏，是故一一皆",
    "T34n1727_003:0912c22": "具三諦，此等法門同居一念。二、「此即」下，結。「即",
    "T34n1727_003:0912c23": "不次第觀」者，不思議境，境即是觀。若境自是",
    "T34n1727_003:0912c24": "境，更起觀智來照此境，此乃別修非性德行。",
    "T34n1727_003:0912c25": "故《止觀》十乘是觀別相，三千空假中是觀總",
    "T34n1727_003:0912c26": "體，以此為妙境、以此為發心、以此安其心、",
    "T34n1727_003:0912c27": "以此能遍破、以此通塞著、以此調道品、以此",
    "T34n1727_003:0912c28": "合助道，就此論次位，以此忍他緣、以此離似",
    "T34n1727_003:0912c29": "愛。此外無行、此外無果，以將果理為妙行故。",
    "T34n1727_003:0913a01": "故示千種三諦之後，便云「此即不次第觀」也。",
    "T34n1727_003:0913a02": "二、「華嚴」下，按經委示，二：初、引經示觀，二：初、明",
    "T34n1727_003:0913a03": "心造一切。十種世間皆住真法，真法無礙故",
    "T34n1727_003:0913a04": "十互融，融故百界千法具足。此之理具已有",
    "T34n1727_003:0913a05": "造義，由理造故方有事造，故一言心造即二",
    "T34n1727_003:0913a06": "造也。二、「若觀」下，觀一切皆三。理事二造各論",
    "T34n1727_003:0913a07": "一切，略則千法、廣則三千。若觀心空，理事三",
    "T34n1727_003:0913a08": "千無不空也。觀心假中，理事三千無不假中。",
    "T34n1727_003:0913a09": "既三千空，空即三觀，三皆能破，故總言空。觀",
    "T34n1727_003:0913a10": "三千假，假即三觀，以皆立故，故總言假。觀三",
    "T34n1727_003:0913a11": "千中，中即三觀，皆絕待故，故總言中。此乃三",
    "T34n1727_003:0913a12": "德三諦三千故也。二、「如是」下，結法歸心。二、「若",
    "T34n1727_003:0913a13": "能」下，指修是佛，二：初、廣引經文，二：初、引證齊",
    "T34n1727_003:0913a14": "佛，三：初、約《大經》觀緣得佛。十如即是十二因",
    "T34n1727_003:0913a15": "緣，今觀即性，故見三千即空假中，名上上智。",
    "T34n1727_003:0913a16": "初心修此，即名得佛。二、引《淨名》觀身等佛。觀",
    "T34n1727_003:0913a17": "境雖異，實相豈殊？故得觀自身心，等彼果佛。",
    "T34n1727_003:0913a18": "三、引《華嚴》心佛無差，如前委說。二、「若作」下，約",
    "T34n1727_003:0913a19": "經歎觀，二：初、歎正觀。餘觀望此皆悉偏邪，迦",
    "T34n1727_003:0913a20": "葉未聞已前皆是邪見。二、「即開」下，歎是佛。開",
    "T34n1727_003:0913a21": "示悟入佛之知見，今家四釋：一、圓四位，住行",
    "T34n1727_003:0913a22": "向地。二、圓四智，謂道慧即畢竟空，二道種慧",
    "T34n1727_003:0913a23": "不思議假。三、一切智，雙遮中道。四、一切種智，",
    "T34n1727_003:0913a24": "雙照中道。三、圓四門，即不思議空門有門，雙",
    "T34n1727_003:0913a25": "非雙亦也。四、圓四觀、即三觀皆空、三觀皆假，",
    "T34n1727_003:0913a26": "即三而一、即一而三，皆如次對開示悟入。四",
    "T34n1727_003:0913a27": "位竪論，餘三橫辯，故知開等通淺通深。「座室",
    "T34n1727_003:0913a28": "衣三皆稱如來」者，以用果法為行故也。位雖",
    "T34n1727_003:0913a29": "高下，境觀無殊，是故四儀皆應起塔。二、「如此」",
    "T34n1727_003:0913b01": "下，結成佛法。非今所明，難越九界。二、明普門，",
    "T34n1727_003:0913b02": "二：初、開章。二、隨釋，二：初、通途明門，二：初、列。二、",
    "T34n1727_003:0913b03": "釋，六：初、略列門名，三：初、「列門」下，通約喻顯。二、",
    "T34n1727_003:0913b04": "「凡鄙」下，別就法示，二：初、世間，二：初、示諸門。外",
    "T34n1727_003:0913b05": "唯世間，故至惑苦。惑即集也。愛著三界，常樂",
    "T34n1727_003:0913b06": "我淨，故言四倒。見惑雖多，不出有無及以一",
    "T34n1727_003:0913b07": "異，各執四句。二、「善惡」下，束歸生死。二、「若就」下，",
    "T34n1727_003:0913b08": "佛法門，二：初，示四教通之能所。通真含中，鈍",
    "T34n1727_003:0913b09": "入化城，見空真也。利達常住，見中真也。二、「此",
    "T34n1727_003:0913b10": "則」下，明四種有乎教觀。《大本玄》云「若於一教",
    "T34n1727_003:0913b11": "以四句詮理，即是四門，四四合為十六門。若",
    "T34n1727_003:0913b12": "以行為門者，稟教修觀、因思得入，即以行為",
    "T34n1727_003:0913b13": "門。藉教發真，則以教為門。若初聞教，如快馬",
    "T34n1727_003:0913b14": "見鞭影即入正路者，不須修觀，如依電光即",
    "T34n1727_003:0913b15": "得見道，不更須教。並是往昔善根習熟，今於",
    "T34n1727_003:0913b16": "教門得道名信行，於觀門得道名法行。」三、「能",
    "T34n1727_003:0913b17": "通」下，廣指《大本》。二、「二示」下，示門相，四，初、三",
    "T34n1727_003:0913b18": "藏。俗既實有，不即真諦，故於俗諦明四種門。",
    "T34n1727_003:0913b19": "以通於理。假人叵得，四門是同，但就五陰分",
    "T34n1727_003:0913b20": "別四相，實法無常，是有門觀。三假浮虛，是空",
    "T34n1727_003:0913b21": "門觀。二門俱用從容而修，是兩亦門觀。離",
    "T34n1727_003:0913b22": "空有相、絕言而修，是雙非門觀。隨成一觀，皆",
    "T34n1727_003:0913b23": "得會真。二、通教。二諦相即，四門不諍，或觀幻",
    "T34n1727_003:0913b24": "有、或觀幻空、或雙存觀、或雙泯觀，但隨根性，",
    "T34n1727_003:0913b25": "依一門修皆得入道。三、別教。言「觀佛性」者，信",
    "T34n1727_003:0913b26": "分別心是本覺性體、是三諦，根鈍不知性具",
    "T34n1727_003:0913b27": "九故，致令三諦體不融即，隨稟一門而修觀",
    "T34n1727_003:0913b28": "法。稟有門者，觀本覺性是真善妙有，如瓶",
    "T34n1727_003:0913b29": "盆等為闇覆，故不能顯現。佛藏十喻，皆此門",
    "T34n1727_003:0913c01": "意。稟空門者，觀於本覺是畢竟空，無相可",
    "T34n1727_003:0913c02": "得，由我執者不得覩見，如迦毘羅城空者。此",
    "T34n1727_003:0913c03": "城本是釋尊生處，為瑠璃王之所破滅，釋種",
    "T34n1727_003:0913c04": "既盡城邑蕩然。阿難愁惱，世尊怡悅。因阿難",
    "T34n1727_003:0913c05": "問，故佛答言：「汝見迦毘羅有。我見迦毘羅城",
    "T34n1727_003:0913c06": "空。」大涅槃空亦復如是。稟雙亦門者，觀本",
    "T34n1727_003:0913c07": "覺性不定有無，如石中金，福人見故亦有，罪",
    "T34n1727_003:0913c08": "人不見故亦無。有無雙照，可以證入。稟雙非",
    "T34n1727_003:0913c09": "門者，觀本覺性不可有無而思說也，絕念而",
    "T34n1727_003:0913c10": "觀方可妙悟。圓教者，真善妙有及畢竟空，",
    "T34n1727_003:0913c11": "雙遮雙照，名豈異前？但以別人不知三諦體",
    "T34n1727_003:0913c12": "是三德，不縱不橫一一互具，以此三諦而為",
    "T34n1727_003:0913c13": "四門。失此意故，隨門各解，名有四之四。今",
    "T34n1727_003:0913c14": "圓得旨，乃於彼四融即而觀，故得名為不四",
    "T34n1727_003:0913c15": "之四。雖立行位，皆不思議。三、「次論」下，明權",
    "T34n1727_003:0913c16": "實。偏真為權，中道為實。前之二教，能詮能觀",
    "T34n1727_003:0913c17": "共十六門，所詮所證但在偏真，故皆是權。別",
    "T34n1727_003:0913c18": "教教道，能詮能觀皆次故權，見所詮理及所",
    "T34n1727_003:0913c19": "證地同圓故實。圓教教觀，能詮所詮能行所",
    "T34n1727_003:0913c20": "到始終俱圓，故皆是實。四、「次明」下，明普不普，",
    "T34n1727_003:0913c21": "二：初、凡漸不普。二、圓門是普，二：初、約法直",
    "T34n1727_003:0913c22": "示。三千之法即空假中，乃以所通而為能通。",
    "T34n1727_003:0913c23": "門外無理，能所泯亡，此之妙門普義成就。二、",
    "T34n1727_003:0913c24": "「復次」下，引經委釋，二：初、眾經圓門，二：初、別示",
    "T34n1727_003:0913c25": "四門，三：初、約二經一往屬空，二：初、引《淨名》。不",
    "T34n1727_003:0913c26": "專引文，已含釋義。彼經文云「善意菩薩云：",
    "T34n1727_003:0913c27": "『生死涅槃為二。若見生死性則無生死，無縛",
    "T34n1727_003:0913c28": "無解、不然不滅。如是解者，是為入不二法門。』」",
    "T34n1727_003:0913c29": "彼疏釋云「生死是縛是然，涅槃是解是滅，為",
    "T34n1727_003:0914a01": "二。今觀生死性本來常寂，本自不縛何所論",
    "T34n1727_003:0914a02": "脫？又亦不然，豈應是滅？既無然滅，不復有",
    "T34n1727_003:0914a03": "二，是為入不二門。」問：經疏但以中道之一，不",
    "T34n1727_003:0914a04": "於縛解然滅之二。今文何故更加非一？答：所",
    "T34n1727_003:0914a05": "言中者，體絕待對。若定是一，必須待二。善",
    "T34n1727_003:0914a06": "談中者必忘中也。故《末陀摩經》正詮中道，而",
    "T34n1727_003:0914a07": "以忘中名為中道。故自注云「末者，莫義。陀",
    "T34n1727_003:0914a08": "摩者，中義。即莫著中道也。」又復今文以彼善",
    "T34n1727_003:0914a09": "意所談不二，建立圓空釋普門義。若於三諦",
    "T34n1727_003:0914a10": "蕩之不盡，非畢竟空，豈成普邪？故知四依深",
    "T34n1727_003:0914a11": "諦中義，破用自由，不可執文難於妙解。二、「何",
    "T34n1727_003:0914a12": "以」下，釋經義，二：初據本經釋。若真不二，必不",
    "T34n1727_003:0914a13": "存一。「亦名不有不無」者，圓教中道也。此中能",
    "T34n1727_003:0914a14": "破藏通二教單俗單真，故云「不有破假、不無",
    "T34n1727_003:0914a15": "破空」。又破別教複俗單真，故云「不有破二、不",
    "T34n1727_003:0914a16": "無破一」。蓋前三教各以二諦為縛解故。圓中",
    "T34n1727_003:0914a17": "能具三種二諦，具故融即，乃以融即破於不",
    "T34n1727_003:0914a18": "融令成不二。「若爾」下，明能融亦蕩。雖曰圓",
    "T34n1727_003:0914a19": "中，存則成待。二、「大經」下，例《涅槃》釋。《淨名》生死",
    "T34n1727_003:0914a20": "與涅槃不二、《大經》無明與明不二，二遣一亡，",
    "T34n1727_003:0914a21": "兩經義合。既其二邊與中俱蕩，名畢竟空，此",
    "T34n1727_003:0914a22": "乃約空明普門也。二、「三十」下，尋《淨名》門。門具",
    "T34n1727_003:0914a23": "四二：初、舉一品諸門。三十一菩薩妙德淨名，",
    "T34n1727_003:0914a24": "若說若默無非實相，當體為門。若就現文增",
    "T34n1727_003:0914a25": "勝而說，可以分對空等四門，及以第五不可",
    "T34n1727_003:0914a26": "說藏，皆名不二無非普門。二、「細尋」下，示圓義",
    "T34n1727_003:0914a27": "各四。大師妙解盡理而窮，見一一門具四門",
    "T34n1727_003:0914a28": "義，如向所引生死涅槃，二既即中、中亦即",
    "T34n1727_003:0914a29": "二，中即生死名妙有門、中即涅槃名妙空門。",
    "T34n1727_003:0914b01": "二即中道，中必遮照，雙照是第三門、雙遮即",
    "T34n1727_003:0914b02": "第四門。雖於一門，約義開四，此四皆悉攝法",
    "T34n1727_003:0914b03": "遍周，俱得名普。餘三十門既皆融二而歸",
    "T34n1727_003:0914b04": "不二，各四宛然。文殊以言顯於無言，淨名以",
    "T34n1727_003:0914b05": "默彰於無說。蓋示三諦體是祕藏，本絕言詮。",
    "T34n1727_003:0914b06": "既示三諦，豈非四門？復由向者三十一菩薩，",
    "T34n1727_003:0914b07": "皆從無說顯示四門，門門妙絕不可言思，得",
    "T34n1727_003:0914b08": "意之機隨其所聞，忘言而證；其失意者猶謂",
    "T34n1727_003:0914b09": "有說，莫契無生。故二大士以言以默，顯乎四",
    "T34n1727_003:0914b10": "門離言說相，則使彼彼四門之機，各於其門",
    "T34n1727_003:0914b11": "忘言趣理。須了無說，被四門機其功最大，故",
    "T34n1727_003:0914b12": "諸菩薩雖各興言不談一字，淨名杜口廣說",
    "T34n1727_003:0914b13": "四門，是則說時常默、默時常說。若不爾者，何",
    "T34n1727_003:0914b14": "故備舉三十三門，而言皆有四門義邪？非旋",
    "T34n1727_003:0914b15": "總持莫窮斯旨，細尋之說其致甚深。三、「肇師」",
    "T34n1727_003:0914b16": "下，就諸經分文對四。三十三門，門門具四。義",
    "T34n1727_003:0914b17": "雖成就，文且幽深。欲使咸知，故就顯文示四",
    "T34n1727_003:0914b18": "門相。肇注《淨名經》云「諸菩薩歷言法相，文殊",
    "T34n1727_003:0914b19": "言於無言。」山家準肇判屬二門。《思益》一切即",
    "T34n1727_003:0914b20": "邪即正，邪是俗有、正是真空。《華嚴》遊心遍入",
    "T34n1727_003:0914b21": "法界，豈非妙有？即達如空，豈非妙空？故此",
    "T34n1727_003:0914b22": "二經皆雙亦門也。復取淨名杜於言說，顯於",
    "T34n1727_003:0914b23": "諸法皆非二邊，示第四門其文甚顯。此則諸",
    "T34n1727_003:0914b24": "經據圓實理開乎四門，深而復廣皆是普門。",
    "T34n1727_003:0914b25": "二、「大品」下，通明普門。《大品》、《法華》三句明門，雖",
    "T34n1727_003:0914b26": "不別屬四門之數，而遍攝法皆是普門。四十",
    "T34n1727_003:0914b27": "二字，字字皆具三種般若，非縱非橫、而高而",
    "T34n1727_003:0914b28": "廣，故能互攝諸字功德。智門一門皆通實",
    "T34n1727_003:0914b29": "理，難入狹小其義相成。難入故狹、狹故難入，",
    "T34n1727_003:0914c01": "四十餘年調機方說。此門甚妙，非七方便能",
    "T34n1727_003:0914c02": "解能入，斯乃至廣而受狹名。二、「眾經」下，結門",
    "T34n1727_003:0914c03": "名普。此經開權永異諸部，顯示實理與昔圓",
    "T34n1727_003:0914c04": "同，故與眾經同明普門。四隨觀心並在《大本》",
    "T34n1727_003:0914c05": "第八辯體中明。謂隨彼根機種種差別，赴欲",
    "T34n1727_003:0914c06": "赴宜、赴治赴悟，故四門異說也。觀心者，若以",
    "T34n1727_003:0914c07": "教為門，即於四門隨門得悟，不須修觀，名信",
    "T34n1727_003:0914c08": "行人。若聞而不悟，應須修觀，名法行人。四教",
    "T34n1727_003:0914c09": "四門各有十觀，學者尋之。二、別釋普門，二：初、",
    "T34n1727_003:0914c10": "標。二、「至理」下，釋，六：初、明中適。二、列十章。三、",
    "T34n1727_003:0914c11": "「上通」下，辯異通。十雙通釋既以十隻釋觀音",
    "T34n1727_003:0914c12": "人，即以十隻釋普門法，故云「通途已約法竟」。",
    "T34n1727_003:0914c13": "今之十門，於二嚴中，就福德論因果自他莊",
    "T34n1727_003:0914c14": "嚴法身。然是性德之行，還嚴於性。能所本亡，",
    "T34n1727_003:0914c15": "即非莊嚴莊嚴也。四、分別相。五、總生起，七：初、",
    "T34n1727_003:0914c16": "慈悲。菩提之心，非小智能發，必由曠濟之",
    "T34n1727_003:0914c17": "念而興無上之心。二、誓願。通釋慈悲即是誓",
    "T34n1727_003:0914c18": "願，不分兩門。今明弘誓能制慈悲，功力既",
    "T34n1727_003:0914c19": "殊，故須別立。又復慈悲通語與拔，誓依四諦",
    "T34n1727_003:0914c20": "別示要期。又慈通凡小，誓唯菩薩。三、修行。「福",
    "T34n1727_003:0914c21": "德財」者，即前四度。「神通力」者，即禪定之用。「智",
    "T34n1727_003:0914c22": "謀」即般若也。四、斷惑，二：初、引兩論二三道。",
    "T34n1727_003:0914c23": "修行斷惑及入法門，此之三門有開有合。若",
    "T34n1727_003:0914c24": "依《成論》斷即解脫，對於無礙只立二道。若依",
    "T34n1727_003:0914c25": "《毘曇》斷證不同，對於方便乃成三道。二、「引",
    "T34n1727_003:0914c26": "釋」下，依《釋論》用三道。菩薩有斷故行無礙，佛",
    "T34n1727_003:0914c27": "果無斷故行解脫。既分因果，不可合明，故用",
    "T34n1727_003:0914c28": "《毘曇》三道為次。故今列章，第三修行即方便",
    "T34n1727_003:0914c29": "道，第四斷惑即無礙道，五入法門即解脫道。",
    "T34n1727_003:0915a01": "五、神通。從初至五乃是自行，從因至果。今論",
    "T34n1727_003:0915a02": "化他，不出三密：第六神通即當身密，第七方",
    "T34n1727_003:0915a03": "便即是意密，第八說法即是口密。六、供佛。以",
    "T34n1727_003:0915a04": "法供養結於自行。七、度生。言「入諸法門」者，以",
    "T34n1727_003:0915a05": "中道實智入二諦權門，化度眾生同歸中道。",
    "T34n1727_003:0915a06": "六、隨章釋，二：初、標。二、「始從」下，釋，三：初、且約十",
    "T34n1727_003:0915a07": "義釋普門，十：初、慈悲，二：初、約次第三慈通釋，",
    "T34n1727_003:0915a08": "二：初、就人標列。凡聖慈悲，三種攝盡。《大經》十",
    "T34n1727_003:0915a09": "四〈梵行品〉云「慈有三種：一緣眾生，二緣於",
    "T34n1727_003:0915a10": "法，三者無緣。眾生緣者，緣一切眾生如父母",
    "T34n1727_003:0915a11": "親想。法緣者，見一切法皆從緣生。無緣者，",
    "T34n1727_003:0915a12": "不住法相及眾生相。」《大論》二十亦云「慈有三",
    "T34n1727_003:0915a13": "種」，文意與《涅槃》大同。又論第五明悲，亦有眾",
    "T34n1727_003:0915a14": "生等三。《輔行》云「將三慈悲以對三諦，義甚顯",
    "T34n1727_003:0915a15": "了。」",
    "T34n1727_003:0915a16": "觀音玄義記卷第三"
}