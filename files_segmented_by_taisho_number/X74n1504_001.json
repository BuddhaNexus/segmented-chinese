{
    "X74n1504_001:1078a03": "集南山禮讚序",
    "X74n1504_001:1078a05": "餘杭沙門釋　元照　述",
    "X74n1504_001:1078a06": "吾祖聖師。盛績懿業備載于李邕行狀．嚴原本碑．大",
    "X74n1504_001:1078a07": "宋高僧傳。後賢多採為讚頌。每至齋忌廣列供養。歌",
    "X74n1504_001:1078a08": "而詠之以申哀慕之素。其來久矣。昔孤山法師首事",
    "X74n1504_001:1078a09": "秉筆。葢酬兜率擇梧律師之請。其次霅谿法師患其",
    "X74n1504_001:1078a10": "事儀尚闕音韻。有所未便。繼有作焉。天台真悟律師",
    "X74n1504_001:1078a11": "兼而用之。以謂歌之不足。乃復操染。用擬三日。次第",
    "X74n1504_001:1078a12": "間行。於是三本傳世。可謂金璧爭輝蘭菊擅美。後世",
    "X74n1504_001:1078a13": "雖有作者。而才識辭翰不足以亞焉。故所不錄矣。然",
    "X74n1504_001:1078a14": "據諸傳錄考校是非。或辭理未安。或軌儀有闕。竝為",
    "X74n1504_001:1078a15": "加改。且使後學無惑於兩岐焉。甞試思之。佛化東傳。",
    "X74n1504_001:1078a16": "四依弘闡者頗眾。雖行業著聞。或一文一讚足以稱",
    "X74n1504_001:1078a17": "之。獨吾祖雖讚詠者殆至數家。卒未能盡其美。有以",
    "X74n1504_001:1078a18": "見道高德遠。功深行密。非常情思議所及矣。同宗學",
    "X74n1504_001:1078a19": "者尚不能稟訓脩身。想德追遠耶。元符三年祖忌日",
    "X74n1504_001:1078a20": "序",
    "X74n1504_001:1078b03": "南山祖師禮讚文",
    "X74n1504_001:1078b05": "孤山沙門釋　智圓　述",
    "X74n1504_001:1078b06": "竊以子產遺愛。尼父攸稱。召伯耳棠。詩人發詠。況乎",
    "X74n1504_001:1078b07": "南山教主澄照大師立事立言。大闡毗尼之學。無偏",
    "X74n1504_001:1078b08": "無黨恭行法密之宗。□夫離犯成持。從凡入聖。生我",
    "X74n1504_001:1078b09": "慧命。育我法身。有茲罔極之恩。寧捨爾思之道。今則",
    "X74n1504_001:1078b10": "俯臨諱日。緬想慈風。立身揚名。愧乏古賢之美。慎終",
    "X74n1504_001:1078b11": "追遠。庶同孝子之心。由是略展香華。聊陳蘋藻。受福",
    "X74n1504_001:1078b12": "匪齊於禴祭。薦神實類於潢汙。而乃輙吐蕪辭。用歌",
    "X74n1504_001:1078b13": "遺烈。百獸率舞雖喻微躬。盛德形容安能盡詠。庶幾",
    "X74n1504_001:1078b14": "慈眼。密照他心。來降道場。受茲供養。",
    "X74n1504_001:1078b15": "一心奉請南山教主澄照大師。",
    "X74n1504_001:1078b16": "惟願降臨道場受我供養(三徧請已。同聲稱讚。下同)。",
    "X74n1504_001:1078b17": "代有覺人。為如來使。龍魔歸降。岳神奉事。聲飛五天。",
    "X74n1504_001:1078b18": "辭驚萬古。金烏西沉。佛日東舉。稽首歸依。肇律宗主。",
    "X74n1504_001:1078b19": "(至此。或陳敘。或讀疏。稱祖師名。下同)。",
    "X74n1504_001:1078b20": "一心頂禮應機示跡誕靈京輦時身南山尊者。(下皆倣此)",
    "X74n1504_001:1078b21": "　明月貫懷彰吉夢　　支那誕質異常童",
    "X74n1504_001:1078b22": "　岐嶷雖居積善家　　融明潛悟無生理",
    "X74n1504_001:1078b23": "　六經洞曉微音遠　　三藏淹通內證深",
    "X74n1504_001:1078b24": "　美哉應以律師身　　即現律師而演律",
    "X74n1504_001:1078c01": "　故我一心歸命頂禮(下皆倣之)",
    "X74n1504_001:1078c02": "一心頂禮弘慈乖範隱居撰鈔時身。",
    "X74n1504_001:1078c03": "　肥遁終南揚律藏　　刪繁補闕異羣宗",
    "X74n1504_001:1078c04": "　雄詞粲粲鬬朝霞　　奧義明明敵秋月",
    "X74n1504_001:1078c05": "　五乘軌導躋夷徑　　三寶舟航偶迅風",
    "X74n1504_001:1078c06": "　執文行事匪憑虗　　歷代重之為大訓",
    "X74n1504_001:1078c07": "一心頂禮聲飛中表王臣欽奉時身。",
    "X74n1504_001:1078c08": "　秉持聲譽傳天竺　　德業清高動紫震",
    "X74n1504_001:1078c09": "　弉師西至詔翻經　　無畏東來願依止",
    "X74n1504_001:1078c10": "　圖容顯慶光遺烈　　贈號咸通振後塵",
    "X74n1504_001:1078c11": "　帝王崇仰異方師　　天下歸仁實希有",
    "X74n1504_001:1078c12": "一心頂禮維持像教重編僧史時身。",
    "X74n1504_001:1078c13": "　操觚染翰編聯眾　　紀錄高僧功最深",
    "X74n1504_001:1078c14": "　屬辭比事敘羣賢　　懲惡勸善垂來世",
    "X74n1504_001:1078c15": "　緇侶咸欽史遷筆　　鴻儒悉仰董狐才",
    "X74n1504_001:1078c16": "　後昆披閱盡思齊　　能使真風無墜地",
    "X74n1504_001:1078c17": "一心頂禮克期進業常行在定時身。",
    "X74n1504_001:1078c18": "　般舟三昧勤修習　　戾止清官古寺深",
    "X74n1504_001:1078c19": "　九旬精進息諸緣　　萬境銷融歸一念",
    "X74n1504_001:1078c20": "　聲傳遠谷晴時磬　　燼落秋堂雨夜燈",
    "X74n1504_001:1078c21": "　羣龍禮謁變人形　　改惡悛心咸攝毒",
    "X74n1504_001:1078c22": "一心頂禮人天歸仰幽靈顯瑞時身。",
    "X74n1504_001:1078c23": "　隱居沁部天童侍　　行道西明太子隨",
    "X74n1504_001:1078c24": "　律相冥同聖者談　　佛牙潛自那吒授",
    "X74n1504_001:1079a01": "　白泉瀲灔神人指　　倣掌幽閑猛獸馴",
    "X74n1504_001:1079a02": "　如斯奇瑞世希聞　　盛德巍巍懸日月",
    "X74n1504_001:1079a03": "一心頂禮開基選勝築壇重受時身。",
    "X74n1504_001:1079a04": "　發揮像教超前古　　爰向神州築寶壇",
    "X74n1504_001:1079a05": "　巍巍五級鎮金園　　肅肅四隅列天主",
    "X74n1504_001:1079a06": "　規模應法那含禮　　締構成功賓度來",
    "X74n1504_001:1079a07": "　躋陞納戒法身全　　二眾于今咸受賜",
    "X74n1504_001:1079a08": "一心頂禮報終化滿遷神內院時身。",
    "X74n1504_001:1079a09": "　閻浮提國緣將謝　　覩支陀宮果欲圓",
    "X74n1504_001:1079a10": "　天人先獻棘林香　　安坐尋終京輦寺",
    "X74n1504_001:1079a11": "　空華不實從生滅　　水月無心任去來",
    "X74n1504_001:1079a12": "　對揚慈氏繼波離　　願見下生談律藏",
    "X74n1504_001:1079a13": "至心懺悔(執爐同聲思過乞懺。下同)",
    "X74n1504_001:1079a14": "　我輩自從無始劫　　一迷真淨作塵勞",
    "X74n1504_001:1079a15": "　循環諸有受微形　　經歷多生嬰眾苦",
    "X74n1504_001:1079a16": "　愛河浩浩都忘返　　朽宅炎炎不畏焚",
    "X74n1504_001:1079a17": "　偶生人道具諸根　　獲廁玄門參五眾",
    "X74n1504_001:1079a18": "　祝髮壞衣殊外俗　　登壇稟戒等塵沙",
    "X74n1504_001:1079a19": "　內無高志慕超昇　　外逐塵緣甘下劣",
    "X74n1504_001:1079a20": "　善根微薄隨時失　　惡習纏綿觸境生",
    "X74n1504_001:1079a21": "　浮囊全與阻長川　　車軸俱摧當險道",
    "X74n1504_001:1079a22": "　腐爛若為堪信施　　麤疎殊未合真規",
    "X74n1504_001:1079a23": "　何啻癡猿得樹枝　　更逾渴鹿奔陽焰",
    "X74n1504_001:1079a24": "　業性如空雖叵得　　苦緣相會必無差",
    "X74n1504_001:1079b01": "　一失人身不可追　　永沉異趣何由出",
    "X74n1504_001:1079b02": "　每念死生懷恐懼　　敢傾肝膽盡披陳",
    "X74n1504_001:1079b03": "　曩劫今生一切時　　六根三業無邊罪",
    "X74n1504_001:1079b04": "　仰對聖慈俱懺悔　　即同霜雪頓消鎔",
    "X74n1504_001:1079b05": "　重性輕遮誓秉持　　深禪玅慧期開悟",
    "X74n1504_001:1079b06": "　三行雄文因習學　　一乘實道始知歸",
    "X74n1504_001:1079b07": "　半偈遺身事可聞　　千生粉骨恩難報",
    "X74n1504_001:1079b08": "　力荷真乘光佛化　　重扶彛範整僧宗",
    "X74n1504_001:1079b09": "　三聚圓修趣涅槃　　四生盡導歸安養",
    "X74n1504_001:1079b10": "　大虗尚可窮邊際　　我誓終當不動移",
    "X74n1504_001:1079b11": "　更希護念賜冥加　　庶乎願行皆成就",
    "X74n1504_001:1079b12": "懺悔已。至心歸命頂禮。",
    "X74n1504_001:1079b14": "右孤山法師讚。元作羅漢禮請之聲。前無歎德。後",
    "X74n1504_001:1079b15": "懺悔止有四句。今將唐穆宗真讚并自作懺願偈",
    "X74n1504_001:1079b16": "補之。頗有倫序。第六章按李邕行狀。佛牙乃天神",
    "X74n1504_001:1079b17": "捷疾所獻。那吒但隨侍而已。亦有它文指那吒者。",
    "X74n1504_001:1079b18": "故且存焉。後霅溪讚亦循舊說。失考行狀故也。",
    "X74n1504_001:1079b20": "南山祖師禮讚文"
}