{
    "X55n0911_001:0687a03": "觀心食法",
    "X55n0911_001:0687a05": "天台　智者大師",
    "X55n0911_001:0687a06": "既敷座已。聽維那進止。鳴鐘後斂手供養一體三寶。",
    "X55n0911_001:0687a07": "徧十方界施作佛事。次出生飯稱施六道。即表六波",
    "X55n0911_001:0687a08": "羅密。然後受此食。夫食者。眾生之外命。若不入觀即",
    "X55n0911_001:0687a09": "潤生死。若能知入觀。分別生死有邊無邊。不問分衛",
    "X55n0911_001:0687a10": "與清眾淨食皆須作觀觀之者。自恐此身內舊食皆",
    "X55n0911_001:0687a11": "是無明煩惱潤益生死。今之所食皆是般若。想於舊",
    "X55n0911_001:0687a12": "食從毛孔次第而出。食既出已心路即開。食今新食。",
    "X55n0911_001:0687a13": "照諸暗滅成於般若。故淨名云。於食等者於法亦等。",
    "X55n0911_001:0687a14": "是為明證。以此食故成般若食。能養法身。法身得立",
    "X55n0911_001:0687a15": "即得解脫。是為三德照此食者。非新非故。而有舊食",
    "X55n0911_001:0687a16": "之故。而有新食之新。是名為假。求故不得。求新不得。",
    "X55n0911_001:0687a17": "畢竟空寂。名之為空觀。食者自那可食為新。既無新",
    "X55n0911_001:0687a18": "食那可得食。食者而不離舊食養身而新食重益。因",
    "X55n0911_001:0687a19": "緣和合。不可前後分別。名之為中。只中即假空。只空",
    "X55n0911_001:0687a20": "即中假。只假即空中。不可思議。名為中道。又淨名云。",
    "X55n0911_001:0687a21": "非有煩惱。非離煩惱。非入定意。非起定意。是名食法"
}