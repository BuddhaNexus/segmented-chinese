{
    "T53n2122_037:0578b02": "法苑珠林卷第三十七",
    "T53n2122_037:0578b04": "西明寺沙門釋道世撰",
    "T53n2122_037:0578b05": "◎敬塔篇第三十五(此有六部)",
    "T53n2122_037:0578b06": "述意部引證部興造部感福部旋",
    "T53n2122_037:0578b07": "繞部修故部",
    "T53n2122_037:0578b08": "述意部第一",
    "T53n2122_037:0578b09": "敬惟。如來應現。妙色顯於三千。正覺韜光。遺",
    "T53n2122_037:0578b10": "形傳於八萬。是以塔踊靈山影留石窟。刻檀",
    "T53n2122_037:0578b11": "畫[疊*毛]之儀。鑄金鏤玉之狀。全身碎身之迹。",
    "T53n2122_037:0578b12": "聚塔散塔之奇。而光曜重昏福資含識。致使",
    "T53n2122_037:0578b13": "英聲遐美邪徒結信。肇啟育王之始。終傳",
    "T53n2122_037:0578b14": "大唐之初。自歷代繁興神化非一。故經曰。",
    "T53n2122_037:0578b15": "正法住正法滅。意存茲乎。",
    "T53n2122_037:0578b16": "引證部第二",
    "T53n2122_037:0578b17": "如觀佛三昧經云。佛留影石室。在那乾呵羅",
    "T53n2122_037:0578b18": "國毒龍池側。佛坐龍石室窟中。為龍作十八",
    "T53n2122_037:0578b19": "變。踊身入石。猶如明鏡。在於石內映現於外。",
    "T53n2122_037:0578b20": "遠望則見近望不現。諸天百千。供養佛影亦",
    "T53n2122_037:0578b21": "說法(迄今不滅待至彌勒)。",
    "T53n2122_037:0578b22": "又大集經云。忉利天城東照明園中有佛髮",
    "T53n2122_037:0578b23": "塔。城南麁澁園中有佛衣塔。城西歡喜園中",
    "T53n2122_037:0578b24": "有佛鉢塔。城北駕御園中有佛牙塔。",
    "T53n2122_037:0578b25": "又智度論云。天帝釋取菩薩髮及衣。於天上",
    "T53n2122_037:0578b26": "城東門外立佛髮塔衣塔。",
    "T53n2122_037:0578b27": "又育王傳云。王得信心問道人曰。我從來殺",
    "T53n2122_037:0578b28": "害不必以理。今修何善得免斯殃。答曰。唯有",
    "T53n2122_037:0578b29": "起塔供養眾僧。救諸囚徒賑濟貧乏(故譬喻經云。王宮",
    "T53n2122_037:0578c01": "內常以四事供養二萬沙門。盡心備禮。不可具述)。王曰。何處可起塔。",
    "T53n2122_037:0578c02": "道人即以神力左手揜日光。作八萬四千道。",
    "T53n2122_037:0578c03": "散照閻浮提。所照之處皆可起塔。今諸塔處",
    "T53n2122_037:0578c04": "是也。時王欲建舍利塔將四部兵眾至王舍",
    "T53n2122_037:0578c05": "城。取阿闍世王佛塔中舍利。還復修治此塔",
    "T53n2122_037:0578c06": "與先無異。如是更取七佛塔中舍利。至眾摩",
    "T53n2122_037:0578c07": "村中。時諸龍王將王入龍宮中。王從龍索舍",
    "T53n2122_037:0578c08": "利供養。龍即分與之。時王作八萬四千金銀",
    "T53n2122_037:0578c09": "瑠璃頗梨篋盛佛舍利。又作八萬四千寶瓶",
    "T53n2122_037:0578c10": "以盛此篋。又作無量百千幢幡繖蓋。使諸鬼",
    "T53n2122_037:0578c11": "神各持舍利供養之具。勅諸鬼神言。於閻浮",
    "T53n2122_037:0578c12": "提至於海際。城邑聚落滿一億家者。為世尊",
    "T53n2122_037:0578c13": "立塔。時有國名德叉尸羅。有三十六億家。",
    "T53n2122_037:0578c14": "彼國人語鬼神言。可三十六篋舍利與我等",
    "T53n2122_037:0578c15": "起立佛塔。王作方便國中人少者令分與彼。",
    "T53n2122_037:0578c16": "令滿家數而立為塔。時巴連弗邑有上座。名",
    "T53n2122_037:0578c17": "曰耶舍。王詣彼所白上座曰。我欲一日之中",
    "T53n2122_037:0578c18": "立八萬四千佛塔遍此閻浮提。意願如是。時",
    "T53n2122_037:0578c19": "彼上座白言。善哉大王。剋後十五日日正食",
    "T53n2122_037:0578c20": "時。令此閻浮提一時起諸佛塔。如是依數。乃",
    "T53n2122_037:0578c21": "至一日之中立八萬四千塔。世間人民興慶",
    "T53n2122_037:0578c22": "無量。共號曰阿育王塔。",
    "T53n2122_037:0578c23": "又大阿育王經云。八國共分舍利。阿闍世王",
    "T53n2122_037:0578c24": "分數得八萬四千。又別得佛口髭。還國道中",
    "T53n2122_037:0578c25": "逢難。頭禾龍王從其求舍利分。阿闍世王不",
    "T53n2122_037:0578c26": "與。便語言。我是龍王力能壞汝國土。阿闍世",
    "T53n2122_037:0578c27": "王悑畏。即以佛髭與之。龍還於須彌山下高",
    "T53n2122_037:0578c28": "八萬四千里。於下起水精塔。阿闍世王得還",
    "T53n2122_037:0578c29": "國。以紫金函盛舍利。作千歲燈火於五殑伽",
    "T53n2122_037:0579a01": "河水中置塔埋之。後阿育得其國土。王娶",
    "T53n2122_037:0579a02": "夫人。身長八尺。髮亦同等。眾相具足。王令相",
    "T53n2122_037:0579a03": "師觀之。師言。當為王生金色之子。王即拜為",
    "T53n2122_037:0579a04": "第二夫人。後還有身。足滿十月。王有緣事",
    "T53n2122_037:0579a05": "宜出外行。王太后妬嫉。便作方便共欲除",
    "T53n2122_037:0579a06": "之。募覓猪母即應產者。語第二夫人言。卿",
    "T53n2122_037:0579a07": "是年少甫爾始產不可露面視天。以被覆面。",
    "T53n2122_037:0579a08": "即生金子光照宮中。盜持兒去殺之即以猪",
    "T53n2122_037:0579a09": "子著其邊。便罵言。汝云當為王生金色之",
    "T53n2122_037:0579a10": "子。何故生猪。便取輪頭拍。囚內後園中令服",
    "T53n2122_037:0579a11": "菜茹。王還聞之不悅。久久之後。王出行園",
    "T53n2122_037:0579a12": "見之憶念迎取歸宮。第二夫人漸得親近。具",
    "T53n2122_037:0579a13": "說情狀。王聞驚悑。即殺八萬四千夫人。阿",
    "T53n2122_037:0579a14": "育王後於城外。造立地獄治諸罪人。佛知王",
    "T53n2122_037:0579a15": "殺諸夫人應墮地獄。即遣消散比丘化王。王",
    "T53n2122_037:0579a16": "發信寤問比丘言。殺八萬四千夫人罪可得",
    "T53n2122_037:0579a17": "贖不。道人言。各為人起一塔。塔下著一舍利。",
    "T53n2122_037:0579a18": "當得脫罪耳。王即尋覓阿闍世王舍利。有國",
    "T53n2122_037:0579a19": "相父。年百二十。將五百人取本舍利。王得大",
    "T53n2122_037:0579a20": "喜。即分與鬼神。各還所部。令一日一時同戴",
    "T53n2122_037:0579a21": "八萬四千剎。諸鬼神言。多隔山障不得相知。",
    "T53n2122_037:0579a22": "王言。汝曹但還治槃護剎安鈴。我當使阿修",
    "T53n2122_037:0579a23": "倫以手摸日四天下亦同時震。",
    "T53n2122_037:0579a24": "又阿育經云。塔成造千二百織成幡及雜華。",
    "T53n2122_037:0579a25": "未得懸幡。王身崩沒。塔成已六日。王請僧至",
    "T53n2122_037:0579a26": "園供養。時有優波崛多羅漢。將一萬八千阿",
    "T53n2122_037:0579a27": "羅漢受王請。尊者崛多顏貌端正身體柔軟。",
    "T53n2122_037:0579a28": "而王體醜陋肌膚麁澁。尊者即說偈言。",
    "T53n2122_037:0579a29": "　我行布施時　　淨心好財物",
    "T53n2122_037:0579b01": "　不如王行施　　以沙施於佛",
    "T53n2122_037:0579b02": "王告大臣。我以沙施佛報獲如是。云何而不",
    "T53n2122_037:0579b03": "修敬於世尊。王後尋佛弟子迦葉阿難等所",
    "T53n2122_037:0579b04": "有佛在世時弟子塔廟。躬到塔所具展哀情。",
    "T53n2122_037:0579b05": "責心修敬。各興種種供養更立大塔。各捨十",
    "T53n2122_037:0579b06": "萬兩珍寶供養是塔。次至薄拘羅塔應當供",
    "T53n2122_037:0579b07": "養。王問彼有何功德。崛多尊者答曰。彼無病",
    "T53n2122_037:0579b08": "第一。乃至不為人說一句法寂默無言。王曰。",
    "T53n2122_037:0579b09": "以一錢供養。諸臣白王言。功德既等。何故於",
    "T53n2122_037:0579b10": "此供養一錢。王告之曰。聽吾所說偈。",
    "T53n2122_037:0579b11": "　雖除無明癡　　智慧能鑒察",
    "T53n2122_037:0579b12": "　雖有薄拘羅　　於世何所益",
    "T53n2122_037:0579b13": "時彼一錢還來至王所。時大臣輩見是希有",
    "T53n2122_037:0579b14": "事。異口同音讚彼。嗚呼尊者少欲知足。乃至",
    "T53n2122_037:0579b15": "不須一錢。王多供養菩提樹不絕。夫人名曰",
    "T53n2122_037:0579b16": "低舍羅絺多。作念。王極愛念於我。念王今",
    "T53n2122_037:0579b17": "捨我珍寶至菩提樹間。我方便殺樹令死。王",
    "T53n2122_037:0579b18": "不得往可得與我相娛。夫人即遣人以熱乳",
    "T53n2122_037:0579b19": "澆之。樹枯葉落。王聞是語悶迷躄地。夫人",
    "T53n2122_037:0579b20": "見王憂愁不樂。當悅王心。白王曰。若無彼",
    "T53n2122_037:0579b21": "樹我命亦無。如來於彼樹得道。彼樹既無。何",
    "T53n2122_037:0579b22": "用活耶。復以冷乳灌之。彼樹更生。王聞歡喜",
    "T53n2122_037:0579b23": "詣於樹下。目不暫捨。以千甕香湯溉灌菩提",
    "T53n2122_037:0579b24": "樹。倍復嚴好增長茂盛。後王潔淨身心。手執",
    "T53n2122_037:0579b25": "香鑪在於殿上。向西方作禮心念口言。如來",
    "T53n2122_037:0579b26": "賢聖弟子在諸方者。憐愍我故。受我供養。如",
    "T53n2122_037:0579b27": "是語時。有三十萬比丘悉來集。彼大眾中十",
    "T53n2122_037:0579b28": "萬是阿羅漢。二十萬是學人及凡夫。宮人太",
    "T53n2122_037:0579b29": "子群臣共王所作功德無量不可述盡。",
    "T53n2122_037:0579c01": "又雜阿含經云。阿育王問比丘言。誰於佛法",
    "T53n2122_037:0579c02": "中能行大施。諸比丘言。給孤獨長者最行大",
    "T53n2122_037:0579c03": "施。王問彼施幾許。比丘答曰。以捨億千金。王",
    "T53n2122_037:0579c04": "聞已。彼長者尚能捨億千金。我今為王何緣",
    "T53n2122_037:0579c05": "復以億千金施。當以億百千金施。乃至用私",
    "T53n2122_037:0579c06": "藏盡。將此閻浮提夫人婇女太子大臣。總施",
    "T53n2122_037:0579c07": "與聖僧。後用四十億金。還復贖取。如是計校",
    "T53n2122_037:0579c08": "總用九十六億千金。乃至王得重病自知命",
    "T53n2122_037:0579c09": "盡。常願以億百千金作功德。今願不滿便就",
    "T53n2122_037:0579c10": "後世。唯減四億未滿。王即辨諸珍寶送與雞",
    "T53n2122_037:0579c11": "頭摩寺。乃至以半阿摩勒菓。送與僧。禮拜僧",
    "T53n2122_037:0579c12": "足問訊大聖。眾等我領此閻浮提。是我所有。",
    "T53n2122_037:0579c13": "今者頓盡。不得自在。唯此半果哀愍納受令",
    "T53n2122_037:0579c14": "我得福。上座耶舍令研磨著石榴羹中行之。",
    "T53n2122_037:0579c15": "一切皆得周遍。王復問傍臣曰。誰是閻浮提",
    "T53n2122_037:0579c16": "王。諸臣啟言。大王是也。時王從臥起而坐。",
    "T53n2122_037:0579c17": "顧望四方合掌作禮。念諸佛功德。心念口言。",
    "T53n2122_037:0579c18": "我今復以此閻浮提施與三寶。時王書紙上",
    "T53n2122_037:0579c19": "而封緘之。以齒印印之。作如是事畢。即便無",
    "T53n2122_037:0579c20": "常。爾時太子及諸人民興種種供養葬送。如",
    "T53n2122_037:0579c21": "王之法而闍維之。",
    "T53n2122_037:0579c22": "又法益經云。今是大地屬於三寶。云何而立",
    "T53n2122_037:0579c23": "太子為王。諸臣聞已。議出四億金。送與寺",
    "T53n2122_037:0579c24": "中將贖其地。",
    "T53n2122_037:0579c25": "又善見論云。阿育王以金錢九十六億起八",
    "T53n2122_037:0579c26": "萬四千寶塔復大種種布施。",
    "T53n2122_037:0579c27": "興造部第三",
    "T53n2122_037:0579c28": "述曰。上來所引經論興置所由。其已知乎。然",
    "T53n2122_037:0579c29": "未識塔義是何。復有幾種。所為之人復通凡",
    "T53n2122_037:0580a01": "不。答曰。梵漢不同翻譯前後。致有多名文有",
    "T53n2122_037:0580a02": "訛正。所云塔者。或云塔婆。此云方墳。或云支",
    "T53n2122_037:0580a03": "提。翻為滅惡生善處。或云斗藪波。此云護讚。",
    "T53n2122_037:0580a04": "若人讚歎擁護歎者。西梵正音名為窣堵波。",
    "T53n2122_037:0580a05": "此土云廟。廟者貌也。即是靈廟也。安塔有",
    "T53n2122_037:0580a06": "其三意。一表人勝。二令他信。三為報恩。若是",
    "T53n2122_037:0580a07": "凡夫比丘有德望者亦得起塔。餘者不合。若",
    "T53n2122_037:0580a08": "立支提有其四種。一生處。二得道處。三轉法",
    "T53n2122_037:0580a09": "輪處。四涅槃處。諸佛生處及得道處。此二定",
    "T53n2122_037:0580a10": "有支提。生必在阿輸柯樹下。此云無憂樹。此",
    "T53n2122_037:0580a11": "是夫人生太子之處。即號此樹為生處支提。",
    "T53n2122_037:0580a12": "如來得道在於菩提樹下。即呼此樹下為得",
    "T53n2122_037:0580a13": "道支提。如來轉法輪及涅槃處。此二無定。初",
    "T53n2122_037:0580a14": "轉法輪為五比丘在於鹿苑。縱廣各二十五",
    "T53n2122_037:0580a15": "尋。一尋八尺。古人身大故。一尋八尺合二十",
    "T53n2122_037:0580a16": "丈。今天竺人處處多立轉法輪。取一好處而",
    "T53n2122_037:0580a17": "依此量。竪三柱安三輪。表佛昔日三轉法輪",
    "T53n2122_037:0580a18": "相。即名此處為轉法輪支提。如來入涅槃處",
    "T53n2122_037:0580a19": "安置舍利。即名此處為涅槃支提。現今立寺",
    "T53n2122_037:0580a20": "名涅槃寺。此則為定。若據舍利處處起塔。則",
    "T53n2122_037:0580a21": "為不定。此四亦名窣堵波。",
    "T53n2122_037:0580a22": "又毘婆沙論云。若人起大塔如來生處轉法",
    "T53n2122_037:0580a23": "輪處。若人取小石為塔。其福等前。大塔所為",
    "T53n2122_037:0580a24": "尊故。若為如來大梵起大塔。或起小塔。以所",
    "T53n2122_037:0580a25": "為同故其福無量。又阿含經云。有四種人應",
    "T53n2122_037:0580a26": "起塔。一如來。二辟支佛。三聲聞。四輪王。",
    "T53n2122_037:0580a27": "又十二因緣經云。有八人得起塔。一如來。二",
    "T53n2122_037:0580a28": "菩薩。三緣覺。四羅漢。五那含。六斯陀含。七",
    "T53n2122_037:0580a29": "須陀洹。八輪王。若輪王已下起塔安一露槃。",
    "T53n2122_037:0580b01": "見之不得禮。以非聖塔故。初果二露槃。乃至",
    "T53n2122_037:0580b02": "如來安八露槃。八槃已上並是佛塔。",
    "T53n2122_037:0580b03": "又僧祇律云。初起僧伽藍時。先規度好地將",
    "T53n2122_037:0580b04": "作塔處。不得在南。不得在西。應在東。應在",
    "T53n2122_037:0580b05": "北。不侵佛地僧地。應在西在南作僧房。佛塔",
    "T53n2122_037:0580b06": "高顯處作。不得塔院內浣染曬衣唾地。得為",
    "T53n2122_037:0580b07": "佛塔四面作龕。作師子鳥獸種種綵畫。內懸",
    "T53n2122_037:0580b08": "幡蓋。得為佛塔。四面造種園林華果。是中出",
    "T53n2122_037:0580b09": "華應供養塔。若樹檀越自種檀越。言是中華",
    "T53n2122_037:0580b10": "供養佛果與僧食。佛言。應從檀越語。若華",
    "T53n2122_037:0580b11": "多。者得與華。鬘家。語言。爾許華作鬘。與我",
    "T53n2122_037:0580b12": "餘者。與我爾許直。若得直得用然燈買。香",
    "T53n2122_037:0580b13": "以供養佛兼得治塔若直多者得置佛無盡物",
    "T53n2122_037:0580b14": "中。若人言佛無貪怒癡但自莊嚴用是華果",
    "T53n2122_037:0580b15": "而受樂者。得罪報重。",
    "T53n2122_037:0580b16": "佛言。亦得作支提。有舍利者名塔。無舍利者",
    "T53n2122_037:0580b17": "名支提。如佛生處得道處轉法輪處佛泥洹",
    "T53n2122_037:0580b18": "處菩薩像辟支佛像佛脚跡處。此諸支提得",
    "T53n2122_037:0580b19": "安佛華蓋供養。若供養中上者供養佛塔。下",
    "T53n2122_037:0580b20": "者供養支提。若猝風雨來應收供養具。隨近",
    "T53n2122_037:0580b21": "安之。不得言我是上座我是阿練若乞食大",
    "T53n2122_037:0580b22": "德等。得越毘尼罪。若塔僧物賊來急時不得",
    "T53n2122_037:0580b23": "藏棄。佛物莊嚴佛像。僧座具。應敷安置種",
    "T53n2122_037:0580b24": "種飲食。令賊見相。若起慈心。賊問比丘莫畏",
    "T53n2122_037:0580b25": "出來年少應看。若賊猝至不得藏物者。應言",
    "T53n2122_037:0580b26": "一切行無常。作是語已捨去。是名難法。",
    "T53n2122_037:0580b27": "感福部第四",
    "T53n2122_037:0580b28": "如小未曾有經云。佛告阿難。若有一人盡四",
    "T53n2122_037:0580b29": "天下滿中草木。皆悉為人。得四道果及辟支",
    "T53n2122_037:0580c01": "佛。盡壽四事供養所須具足。至滅度後一",
    "T53n2122_037:0580c02": "一起塔。香華幢旛寶蓋供養。復造帝釋大莊",
    "T53n2122_037:0580c03": "嚴殿。用八萬四千寶柱。八萬四千寶窓。八",
    "T53n2122_037:0580c04": "萬四千天井寶窓。八萬四千樓櫓舘閣。四出",
    "T53n2122_037:0580c05": "圍繞眾寶校飾。若有善男子善女人。作如上",
    "T53n2122_037:0580c06": "百千億大莊嚴殿。用施四方僧。其福雖多。然",
    "T53n2122_037:0580c07": "不如有人於佛般涅槃後。以如芥子舍利起",
    "T53n2122_037:0580c08": "塔大如菴摩勒果。其剎如針。上施槃蓋。如酸",
    "T53n2122_037:0580c09": "棗葉。若佛形像如&#;麥大。勝前功德滿足",
    "T53n2122_037:0580c10": "百倍不及一。千倍萬倍百千萬倍所不能及",
    "T53n2122_037:0580c11": "不可稱量。阿難。當知如來。無量功德。戒分定",
    "T53n2122_037:0580c12": "分智慧分解脫分解脫知見分無量功德。有",
    "T53n2122_037:0580c13": "大神通變化及六波羅蜜。如是等無量功德。",
    "T53n2122_037:0580c14": "又無上依經云。阿難向佛合掌而作是言。我",
    "T53n2122_037:0580c15": "於今日入王舍城乞食。見一大重閣莊嚴",
    "T53n2122_037:0580c16": "新成內外宛密。若有清信人布施四方僧并",
    "T53n2122_037:0580c17": "具四事。若如來滅後取佛舍利如芥子大。安",
    "T53n2122_037:0580c18": "立塔中。起塔如阿摩羅子大。戴剎如針大。露",
    "T53n2122_037:0580c19": "槃如棗葉大。造佛如麥子大。此二功德何",
    "T53n2122_037:0580c20": "者為勝。佛告阿難。如滿四天下四果聖人及",
    "T53n2122_037:0580c21": "辟支佛。如甘蔗林竹荻麻田等。若有一人盡",
    "T53n2122_037:0580c22": "壽供養四事具足。及入涅槃後悉起大塔。供",
    "T53n2122_037:0580c23": "養然燈燒香衣服幢幡等。阿難。於意云何。是",
    "T53n2122_037:0580c24": "人功德多不。阿難言。甚多。世尊。阿難且致。",
    "T53n2122_037:0580c25": "又如帝釋天宮住處。有大飛閣名常勝殿。種",
    "T53n2122_037:0580c26": "種寶莊各八萬四千。若有清信男子女人。造",
    "T53n2122_037:0580c27": "作如是常勝寶殿。百千拘胝施與四方眾僧。",
    "T53n2122_037:0580c28": "若復有人如來般涅槃後。取舍利如芥子大。",
    "T53n2122_037:0580c29": "造塔如阿摩羅子大。戴剎如針大。露槃如",
    "T53n2122_037:0581a01": "棗葉大。造佛形像如麥子大。此功德勝前所",
    "T53n2122_037:0581a02": "說百分不及一。千萬億分乃至阿僧祇數分",
    "T53n2122_037:0581a03": "所不及一。何以故。如來無量功德故。縱碎",
    "T53n2122_037:0581a04": "娑婆世界末為微塵。以此次第悉是四沙門",
    "T53n2122_037:0581a05": "果及辟支佛。若有清信男女盡形供養。及以",
    "T53n2122_037:0581a06": "滅後起塔供養。亦不如取舍利如芥子大。乃",
    "T53n2122_037:0581a07": "至造像如麥子大。此功德前所說百分千萬",
    "T53n2122_037:0581a08": "億分不及一分。乃至算數譬喻所不能及。如",
    "T53n2122_037:0581a09": "是阿難。一切如來昔在因地。知眾生界自性",
    "T53n2122_037:0581a10": "清淨。客塵煩惱之所污濁。然不入眾生清淨",
    "T53n2122_037:0581a11": "界中。能為一切眾生說深妙法。除煩惱障。不",
    "T53n2122_037:0581a12": "應生下劣心。以大量故。於諸眾生尊重心。",
    "T53n2122_037:0581a13": "起大師敬。起般若。起闍那。起大悲。依此五",
    "T53n2122_037:0581a14": "法。菩薩得入阿鞞跋致位(此云不退)依如實知證",
    "T53n2122_037:0581a15": "大方便得阿耨菩提。",
    "T53n2122_037:0581a16": "又涅槃經云。若於佛法僧供養一香燈。乃至",
    "T53n2122_037:0581a17": "獻一華則生不動國。善守佛僧物塗掃僧佛",
    "T53n2122_037:0581a18": "地。造像塔如母指。常生歡喜心。亦生不動國。",
    "T53n2122_037:0581a19": "此即淨土常嚴不為三災所動也。",
    "T53n2122_037:0581a20": "又僧祇律云。佛於拘薩羅國游行時。婆羅門",
    "T53n2122_037:0581a21": "耕地見世尊過。持牛杖拄地禮佛。世尊見已",
    "T53n2122_037:0581a22": "便發微笑。諸比丘白佛。何因緣故笑。唯願欲",
    "T53n2122_037:0581a23": "聞。佛告諸比丘。是婆羅門今禮二佛。諸比丘",
    "T53n2122_037:0581a24": "白言。何等二佛。佛告比丘。禮我杖下有迦葉",
    "T53n2122_037:0581a25": "佛塔。諸比丘白佛。願見迦葉佛塔。",
    "T53n2122_037:0581a26": "佛告諸比丘。汝從此婆羅門索土塊并是地。",
    "T53n2122_037:0581a27": "即便索之。時婆羅門便與之。得已。爾時世尊",
    "T53n2122_037:0581a28": "即現出迦葉佛七寶塔。高一由延。其面廣半",
    "T53n2122_037:0581a29": "由延。婆羅門見已。便白佛言。我姓迦葉。是我",
    "T53n2122_037:0581b01": "迦葉土堆。爾時世尊即於彼處作迦葉佛塔。",
    "T53n2122_037:0581b02": "諸比丘白佛。我得授泥不。佛言。得授。即說偈",
    "T53n2122_037:0581b03": "言。",
    "T53n2122_037:0581b04": "　真金百千擔　　持用行布施",
    "T53n2122_037:0581b05": "　不如一團泥　　敬心治佛塔",
    "T53n2122_037:0581b06": "爾時世尊敬過去佛故。便自作禮。諸比丘亦",
    "T53n2122_037:0581b07": "禮佛說偈言。",
    "T53n2122_037:0581b08": "　人等百千金　　持用行布施",
    "T53n2122_037:0581b09": "　不如一善心　　恭敬禮佛塔",
    "T53n2122_037:0581b10": "爾時比丘即持香華來奉世尊。敬過去佛故。",
    "T53n2122_037:0581b11": "即持供養塔。佛即說偈言。",
    "T53n2122_037:0581b12": "　百千車真金　　持用行布施",
    "T53n2122_037:0581b13": "　不如一善心　　香華供養塔",
    "T53n2122_037:0581b14": "爾時大眾雲集。佛告舍利弗。汝為諸人說法。",
    "T53n2122_037:0581b15": "佛說偈言。",
    "T53n2122_037:0581b16": "　百千閻浮提　　滿中真金施",
    "T53n2122_037:0581b17": "　不如一法施　　隨順令修行",
    "T53n2122_037:0581b18": "爾時座中有得道者。佛說偈言。",
    "T53n2122_037:0581b19": "　百千世界中　　滿中真金施",
    "T53n2122_037:0581b20": "　不如一法施　　隨順見真諦",
    "T53n2122_037:0581b21": "又法句喻經云。昔佛在世時。遣一羅漢。名曰",
    "T53n2122_037:0581b22": "須曼。持佛髮爪至罽賓國南山之中造佛塔。",
    "T53n2122_037:0581b23": "寺中常有五百羅漢。旦夕燒香繞塔禮拜。時",
    "T53n2122_037:0581b24": "山中有五百獼猴。見僧繞塔禮拜供養。即共",
    "T53n2122_037:0581b25": "負石學僧作塔繞之禮拜。于時天雨山水瀑",
    "T53n2122_037:0581b26": "漲。五百獼猴一時沒死。生忉利天。七寶宮殿",
    "T53n2122_037:0581b27": "巍巍無量。衣食自然快樂無極。既得生天各",
    "T53n2122_037:0581b28": "自念言。我等何緣得來生此。即以天眼觀見",
    "T53n2122_037:0581b29": "前身。作其獼猴。由學眾僧戲為作塔。山水",
    "T53n2122_037:0581c01": "所漂命終生此。即共相將齎持香華。從天下",
    "T53n2122_037:0581c02": "來供養死屍。迴詣佛所禮拜問訊。佛為說法。",
    "T53n2122_037:0581c03": "五百天子一時皆得須陀洹果。既得果已還",
    "T53n2122_037:0581c04": "歸天上。獼猴學僧戲為作塔。尚獲福報巍巍",
    "T53n2122_037:0581c05": "乃爾。豈況於人信心造塔寧無果報。",
    "T53n2122_037:0581c06": "又譬喻經云。昔佛涅槃後。阿育王國有迦羅",
    "T53n2122_037:0581c07": "越。其人福德世間希有。意有所須應念即至。",
    "T53n2122_037:0581c08": "其家舍宅七寶所成。閤內婦女端正少雙。晝",
    "T53n2122_037:0581c09": "夜娛樂快樂無極。其人信心每常供養二萬",
    "T53n2122_037:0581c10": "餘僧。阿育王聞便召見之。而語之言。聞卿大",
    "T53n2122_037:0581c11": "富家有何物。即答王言。家無所有。王不信之。",
    "T53n2122_037:0581c12": "便遣人看。使至唯見門閤七重舍宅堂宇。七",
    "T53n2122_037:0581c13": "寶莊嚴巍巍無量。使入室中不見餘物。唯見",
    "T53n2122_037:0581c14": "婦女端正少雙。使見即還具以白王。王意漸",
    "T53n2122_037:0581c15": "解。時迦羅越知王解已。便於王前以手東指。",
    "T53n2122_037:0581c16": "即時空中七寶雨下不可限量。指餘三方亦",
    "T53n2122_037:0581c17": "復如是。王見乃知是大福德。王即詣寺請問",
    "T53n2122_037:0581c18": "此事。寺有上座得阿羅漢三明六通。王問上",
    "T53n2122_037:0581c19": "座。此迦羅越宿殖何福。所須自然應念即",
    "T53n2122_037:0581c20": "至。上座答王。乃往過去九十一劫。毘婆尸佛",
    "T53n2122_037:0581c21": "入涅槃後。迦羅越爾時與其四人同共造塔。",
    "T53n2122_037:0581c22": "用心偏殷。造塔成已。復以七寶及取好花",
    "T53n2122_037:0581c23": "上塔頭上。四面散下而以供養。發誓願言。使",
    "T53n2122_037:0581c24": "我世世食福自然常不斷絕。緣是功德。從是",
    "T53n2122_037:0581c25": "以來九十一劫不墮惡道。天上人中食福自",
    "T53n2122_037:0581c26": "然快樂無極。爾時但願食福無盡不願度脫。",
    "T53n2122_037:0581c27": "故至今日唯受勝福未得道迹。",
    "T53n2122_037:0581c28": "又大悲經云。佛告阿難。若人樂著三有果報。",
    "T53n2122_037:0581c29": "於佛福田若行布施諸餘善根。願我世世莫",
    "T53n2122_037:0582a01": "入涅槃。以此善根不入涅槃。無有是處。是人",
    "T53n2122_037:0582a02": "雖不樂求涅槃。然於佛所種諸善根。我說是",
    "T53n2122_037:0582a03": "人必入涅槃也。",
    "T53n2122_037:0582a04": "又百緣經云。昔佛在世時。舍衛城中有一長",
    "T53n2122_037:0582a05": "者。其家巨富財寶無量不可稱計。生一男兒",
    "T53n2122_037:0582a06": "端正殊妙世所希有。其兒兩手各把金錢。取",
    "T53n2122_037:0582a07": "已還生無有窮盡。父母歡喜因為立字。名曰",
    "T53n2122_037:0582a08": "寶手。年漸長大慈心孝順。好喜布施。有人",
    "T53n2122_037:0582a09": "來乞申其兩手出好金錢。尋以施之。後與諸",
    "T53n2122_037:0582a10": "人出城游觀。前到祇洹見佛相好。心懷歡喜",
    "T53n2122_037:0582a11": "頂禮請佛及比丘僧。願受我供。阿難語言。設",
    "T53n2122_037:0582a12": "供須財。於是寶手即申兩手。金錢雨落。須臾",
    "T53n2122_037:0582a13": "滿地。積聚過人。佛勅阿難。令為營供。飯食訖",
    "T53n2122_037:0582a14": "已。佛為說法得須陀洹。歸辭父母求乞出",
    "T53n2122_037:0582a15": "家。既出家已得阿羅漢果。阿難見已而白佛",
    "T53n2122_037:0582a16": "言。寶手比丘宿殖何福生於豪族。手出金錢",
    "T53n2122_037:0582a17": "取無窮盡。又值世尊出家得道。佛告阿難。昔",
    "T53n2122_037:0582a18": "迦葉佛入涅槃後。有迦翅王。收其舍利造四",
    "T53n2122_037:0582a19": "寶塔。時有長者見竪塔廟心生隨喜持一金",
    "T53n2122_037:0582a20": "錢安著塔下。發願而去。緣是功德不墮惡道。",
    "T53n2122_037:0582a21": "天上人中常有金錢受福快樂。乃至今者遭",
    "T53n2122_037:0582a22": "值於我出家得道。",
    "T53n2122_037:0582a23": "又百緣經云。佛在世時。迦毘羅衛城中有一",
    "T53n2122_037:0582a24": "長者。財寶無量。其婦懷妊生一男兒。容貌端",
    "T53n2122_037:0582a25": "正世所希有。然其生時頂上自然有摩尼寶",
    "T53n2122_037:0582a26": "蓋遍覆城上。父母歡喜。因為立字。名曰寶蓋。",
    "T53n2122_037:0582a27": "漸長值佛出家得羅漢果。佛告比丘。乃往過",
    "T53n2122_037:0582a28": "去九十一劫。有佛出世號毘婆尸。遷神入涅",
    "T53n2122_037:0582a29": "槃後。有國王名槃頭末帝。收取舍利造四寶",
    "T53n2122_037:0582b01": "塔。高一由旬。而供養之。時有商人入海採寶",
    "T53n2122_037:0582b02": "安隱得來。即以摩尼寶珠蓋其塔頭發願而",
    "T53n2122_037:0582b03": "去。緣是功德九十一劫不墮惡趣。天上人中",
    "T53n2122_037:0582b04": "常有寶蓋。隨共而生。乃至今者得值於我出",
    "T53n2122_037:0582b05": "家獲道。聞佛所說歡喜奉行。",
    "T53n2122_037:0582b06": "又百緣經云。佛在世時迦毘羅衛城中。有一",
    "T53n2122_037:0582b07": "長者財寶無量不可稱計。其婦生一男兒。端",
    "T53n2122_037:0582b08": "正殊妙世所希有。頭上自然有摩尼珠。時父",
    "T53n2122_037:0582b09": "母因為立字。名曰寶珠。年漸長大見佛出家",
    "T53n2122_037:0582b10": "成阿羅漢果。入城乞食。時寶珠故在頭上。城",
    "T53n2122_037:0582b11": "中人民怪其所以。競來看之。深自慚恥還歸",
    "T53n2122_037:0582b12": "所止。白言。世尊。我此頭上有此寶珠不能",
    "T53n2122_037:0582b13": "使去。今者乞食為人蚩笑。願佛世尊見却此",
    "T53n2122_037:0582b14": "珠。",
    "T53n2122_037:0582b15": "佛告比丘。汝但語珠。我今生分已盡更不須",
    "T53n2122_037:0582b16": "汝。如是三說珠自當去。比丘受教寶珠不現。",
    "T53n2122_037:0582b17": "時諸比丘請佛為說宿業因緣。佛告比丘。乃",
    "T53n2122_037:0582b18": "往過去九十一劫。有佛出世號毘婆尸。入涅",
    "T53n2122_037:0582b19": "槃後。時彼國王名槃頭末帝。收其舍利造四",
    "T53n2122_037:0582b20": "寶塔。高一由旬。而供養之。時彼國王入塔禮",
    "T53n2122_037:0582b21": "拜。持一摩尼寶珠繫著棖頭。發願而去。緣",
    "T53n2122_037:0582b22": "是功德九十一劫不墮三塗。天上人中常有",
    "T53n2122_037:0582b23": "寶珠。在其頂上受天快樂。至今值佛出家得",
    "T53n2122_037:0582b24": "阿羅漢果。比丘聞已歡喜奉行。",
    "T53n2122_037:0582b25": "旋繞部第五",
    "T53n2122_037:0582b26": "如菩薩本行經云。昔佛在世時。佛與阿難入",
    "T53n2122_037:0582b27": "舍衛城而行乞食。時彼城中有一婆羅門。從",
    "T53n2122_037:0582b28": "外而來。見佛出城光相巍巍。時婆羅門歡喜",
    "T53n2122_037:0582b29": "踊躍。繞佛一匝作禮而去。佛便微笑告阿難",
    "T53n2122_037:0582c01": "言。此婆羅門見佛歡喜。以清淨心繞佛一匝。",
    "T53n2122_037:0582c02": "以此功德。從是以後二十五劫不墮惡道天",
    "T53n2122_037:0582c03": "上人中快樂無極。竟二十五劫得辟支佛。名",
    "T53n2122_037:0582c04": "持觀那祇梨。以是因緣若人旋佛及旋佛塔。",
    "T53n2122_037:0582c05": "所生之處得福無量也。",
    "T53n2122_037:0582c06": "又提謂經云。長者提謂白佛言。散華燒香然",
    "T53n2122_037:0582c07": "燈禮拜。是為供養。旋塔得何等福。佛言。旋塔",
    "T53n2122_037:0582c08": "有五福德。一後世得端正好色。二得聲音好。",
    "T53n2122_037:0582c09": "三得生天上。四得生王侯家。五得泥洹道。",
    "T53n2122_037:0582c10": "何因緣得端正好色。由見佛像歡喜故。何緣",
    "T53n2122_037:0582c11": "得聲音好。由旋塔說經故。何緣得生天上。由",
    "T53n2122_037:0582c12": "當旋塔時意不犯戒故。何緣得生王侯家。由",
    "T53n2122_037:0582c13": "頭面禮佛足故。何緣得泥洹道。由有餘福",
    "T53n2122_037:0582c14": "故。佛言。旋塔有三法。一足舉時當念足舉。二",
    "T53n2122_037:0582c15": "足下時當念足下。三不得左右顧視唾寺中",
    "T53n2122_037:0582c16": "地。右繞者。經律之中制令右繞。若左繞",
    "T53n2122_037:0582c17": "行為神所呵。乃至左繞麥[卄/積]為俗所責。其徒",
    "T53n2122_037:0582c18": "眾矣。今時行事者。順於天時面西北轉。右肩",
    "T53n2122_037:0582c19": "袒膊向佛而恭也。或旋百匝十匝七匝三匝。",
    "T53n2122_037:0582c20": "各有所表。且論常行三匝者。表供養三尊止",
    "T53n2122_037:0582c21": "三毒。淨三業滅三惡道。得值三寶故。華嚴經",
    "T53n2122_037:0582c22": "偈云。",
    "T53n2122_037:0582c23": "　始欲旋塔　　當願眾生　　施行福祐",
    "T53n2122_037:0582c24": "　究暢道意　　繞塔三匝　　當願眾生",
    "T53n2122_037:0582c25": "　得一向意　　永絕三毒",
    "T53n2122_037:0582c26": "又賢者五戒經云。旋塔三匝者表敬三尊。一",
    "T53n2122_037:0582c27": "佛二法三僧。亦念滅三毒。一貪二瞋三癡。又",
    "T53n2122_037:0582c28": "三千威儀云。繞塔有五事。一低頭視地。二不",
    "T53n2122_037:0582c29": "得蹈蟲。三不得左右顧視。四不得唾塔前地",
    "T53n2122_037:0583a01": "上。五不得中住與人語。",
    "T53n2122_037:0583a02": "法苑珠林卷第三十七"
}