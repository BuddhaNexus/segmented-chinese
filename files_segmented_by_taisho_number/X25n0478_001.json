{
    "X25n0478_001:0117a06": " 金剛經筆記序",
    "X25n0478_001:0117a08": "陳了翁嘗云。佛法之要。只金剛一卷足矣。此經。於一",
    "X25n0478_001:0117a09": "切有名有相。有覺有見。皆歸為虗妄。即宣尼一以貫",
    "X25n0478_001:0117a10": "之之意也。了翁。于佛法不甚深入。而晚年所見及此。",
    "X25n0478_001:0117a11": "余少時即誦此經。逢師請益。一師曰。莫看此經太纏",
    "X25n0478_001:0117a12": "複否。余曰。然。師曰。前半卷是詶應住降伏之詞。後半",
    "X25n0478_001:0117a13": "卷乃答發阿耨菩提之旨。非纏複也。余唯唯。既而憨",
    "X25n0478_001:0117a14": "山大師以決疑。出示大意。謂佛說法三十年。上首猶",
    "X25n0478_001:0117a15": "是懷疑。故此經隨空生所疑處。即便逐破。所謂疑悔",
    "X25n0478_001:0117a16": "永已盡。安住實智中。而其旨。本于無着菩薩。以二十",
    "X25n0478_001:0117a17": "七疑分經。菩薩契佛心印。憨師契菩薩心印。當無剩",
    "X25n0478_001:0117a18": "義。隨拜受而流通焉。以余所聞。此經不隨分演說。且",
    "X25n0478_001:0117a19": "有合于一貫之義者。其諦論止此。今蘊虗觀公所著",
    "X25n0478_001:0117a20": "筆記。不竪識解。不畸宗派。奧原衍乎前喆。會萃昭乎",
    "X25n0478_001:0117a21": "片靈。如撥沙逗金。剖石窺玉。無煩挈法與人。而家珍",
    "X25n0478_001:0117a22": "躍如可獲。茲固顯白坦露。導發學人之正儀的也。良",
    "X25n0478_001:0117a23": "繇觀公履踐真實。貌癯趣澹。道風肅然。宿為緇素所",
    "X25n0478_001:0117a24": "傾慕。是以詮釋所至。行可標式。著準不徒。以詩偈垂",
    "X25n0478_001:0117b01": "譽。則又余得之白法琮公所。推讚不置者也。噫嘻。凡",
    "X25n0478_001:0117b02": "佛言語。孰為世間思惟心所測。順解一句。頭上安頭。",
    "X25n0478_001:0117b03": "逆解一句。屋下架屋。況此經為上上人悟空菩薩。剖",
    "X25n0478_001:0117b04": "決疑根者哉。云何具金剛眼。云何得金剛心。此在言",
    "X25n0478_001:0117b05": "語道斷時。薦取觀公。即泥水婆心。恐不能含蜜說甜。",
    "X25n0478_001:0117b06": "含甜說蜜。另下一番註脚也。旹",
    "X25n0478_001:0117b07": "崇禎十年臘八前一日埽庵髯道人譚貞默合十謹",
    "X25n0478_001:0117b08": "序",
    "X25n0478_001:0117b14": " 金剛般若波羅蜜經筆記自序",
    "X25n0478_001:0117b16": "蓋聞。般若如大火聚。釋迦世尊。從此大冶爐中。煅煉",
    "X25n0478_001:0117b17": "幾番。所以菩提場內。正覺初成。嘆云。奇哉奇哉。普見",
    "X25n0478_001:0117b18": "一切眾生。皆有如來智慧德相。但以妄想執着。而不",
    "X25n0478_001:0117b19": "證得。繇此觀之。則聖凡一體之旨可知矣。然我佛已",
    "X25n0478_001:0117b20": "悟。眾生尚迷。向水月場中。多方設化。如長風之吹萬",
    "X25n0478_001:0117b21": "竅。空谷之答眾響。良繇機感千差。法門無量。因指觀",
    "X25n0478_001:0117b22": "月。猶隔纖雲。洗凡聖之情塵。純談般若。斷我法之妄",
    "X25n0478_001:0117b23": "執。取譬金剛。空生以上求下化而興問端。世尊約自",
    "X25n0478_001:0117b24": "利利他以通疑滯。廣修六度。無度可修。普化四生。無",
    "X25n0478_001:0117c01": "生可化。菩提煩惱。類鏡像之妍媸。生死涅槃等空華",
    "X25n0478_001:0117c02": "之濃淡。法身寂滅。無而不無。應化隨緣。有而不有。演",
    "X25n0478_001:0117c03": "說一偈。布施河沙身命。功不較多。受持全經。供養無",
    "X25n0478_001:0117c04": "量諸佛。福不為廣。一念淨信。實相現前。非實非虗。超",
    "X25n0478_001:0117c05": "情離見。則知着衣持鉢。孰運神通。趺坐游行。憑誰道",
    "X25n0478_001:0117c06": "力。一經要旨。體用全彰。雖八萬法門。百千公案。何以",
    "X25n0478_001:0117c07": "踰此哉。然離言妙性。不屬筌蹄訓詁繁辭。猶為剩語。",
    "X25n0478_001:0117c08": "前賢往哲。註疏科文。秋菊春蘭。各擅其美。(觀)游心講",
    "X25n0478_001:0117c09": "席。蓋亦有年。欲益將來。聊陳管見。緣茲像季。樂簡憚",
    "X25n0478_001:0117c10": "繁。撮先彥之玄微。附鄙衷之陋見。命曰筆記。以質諸",
    "X25n0478_001:0117c11": "方。然五百弟子各說身因。佛許無非正說。古語云。見",
    "X25n0478_001:0117c12": "聞為種。八難超十地之堦。解行在躬。一生圓曠劫之",
    "X25n0478_001:0117c13": "果。固有望於斯也。知我罪我。又何辭焉。旹",
    "X25n0478_001:0117c14": "崇禎歲次丁丑佛生日武原崇福菴沙門如觀譔",
    "X25n0478_001:0117c20": "金剛般若波羅蜜經筆記",
    "X25n0478_001:0117c22": "姚秦三藏法師　鳩摩羅什奉　詔譯",
    "X25n0478_001:0117c23": "明西淅海鹽崇福庵沙門　如觀　註",
    "X25n0478_001:0117c24": "金剛是喻。最堅最利。萬物不能加損。而能壞萬物",
    "X25n0478_001:0118a01": "者。般若是法。此云智慧。智有決擇之功。慧有照了",
    "X25n0478_001:0118a02": "之用。又智照諸法實相。慧了諸法無生。然有體有",
    "X25n0478_001:0118a03": "用。肇論云。諸法實相。謂之般若。即金剛體堅。經云。",
    "X25n0478_001:0118a04": "信心清淨。則生實相。又云。設化眾生。謂之漚和。即",
    "X25n0478_001:0118a05": "金剛用利。經云。我應滅度一切眾生。而無有一眾",
    "X25n0478_001:0118a06": "生實滅度者。又云。涉有未始迷虗。故常處有而不",
    "X25n0478_001:0118a07": "染。經云。不應住色生心。不應住聲香味觸法生心。",
    "X25n0478_001:0118a08": "又云。不厭有而觀空。故觀空而不證。經云。應無所",
    "X25n0478_001:0118a09": "住而生其心。乃體外無用。用外無體。一念之力。權",
    "X25n0478_001:0118a10": "實雙彰。不同二乘人空慧眼。故喻如金剛。波羅蜜。",
    "X25n0478_001:0118a11": "此云彼岸到。喻涅槃妙心。若有我．法二執。則有分",
    "X25n0478_001:0118a12": "段．變易二種生死。名為此岸。乘般若之舟楫。渡我",
    "X25n0478_001:0118a13": "法之中流。離二種生死此岸。到菩提涅槃彼岸。故",
    "X25n0478_001:0118a14": "名波羅蜜。問曰。真般若者。清淨如虗空。無知無見。",
    "X25n0478_001:0118a15": "無作無緣。今釋迦出世。說法利生。令眾生離我法。",
    "X25n0478_001:0118a16": "斷生死。修般若。證涅槃。然後如來示寂。則凡聖能",
    "X25n0478_001:0118a17": "所。生滅修證。皆是妄情。何名真般若也。答曰。不然。",
    "X25n0478_001:0118a18": "佛真法身。猶若虗空。應物現形。如水中月。水清月",
    "X25n0478_001:0118a19": "現。月亦不來。水濁月昏。月亦不去。經云。不可以身",
    "X25n0478_001:0118a20": "相得見如來。則應化非真實也。又云。譬如有人。身",
    "X25n0478_001:0118a21": "如須彌山王。佛說非身。是名大身。此報身不可得",
    "X25n0478_001:0118a22": "也。又云。無有少法可得。是名阿耨多羅三藐三菩",
    "X25n0478_001:0118a23": "提。此法身無所得也。佛既無得。法豈可說。所以世",
    "X25n0478_001:0118a24": "尊談經三百餘會。說法四十九年。未嘗說着一字。",
    "X25n0478_001:0118b01": "淨名云。三轉法論於大千。其轉本來常清淨。經云。",
    "X25n0478_001:0118b02": "若見如來有所說法。即為謗佛。無法可說。是名說",
    "X25n0478_001:0118b03": "法。能化既爾。所化亦然。煩惱本空。我法何有。既無",
    "X25n0478_001:0118b04": "二執。奚用斷除。如兔角龜毛。名實俱妄。經云。我相",
    "X25n0478_001:0118b05": "即是非相。人相眾生相壽者相即是非相。所言法",
    "X25n0478_001:0118b06": "相者。如來說即非法相。譬如幻瞖。妄見空花。幻瞖",
    "X25n0478_001:0118b07": "若除。空花奚有。眾生煩惱。妄見生死。煩惱若除。生",
    "X25n0478_001:0118b08": "死安在。如皮既不存。毛何所附。圓覺云。生死與涅",
    "X25n0478_001:0118b09": "槃。凡夫及諸佛。同為空花相。經云。一切眾生。即非",
    "X25n0478_001:0118b10": "眾生。我法所照之境。般若能照之心。我法本空。誰",
    "X25n0478_001:0118b11": "為所照。既無所照之境。則無能照之心。能所雙忘。",
    "X25n0478_001:0118b12": "修即無修。經云。以無我。無人。無眾生。無壽者。修一",
    "X25n0478_001:0118b13": "切善法。即得阿耨多羅三藐三菩提。須菩提。所言",
    "X25n0478_001:0118b14": "善法者。如來說即非善法。是名善法。煩惱與菩提。",
    "X25n0478_001:0118b15": "生死及涅槃。皆對待之辭也。然離煩惱。得菩提。斷",
    "X25n0478_001:0118b16": "生死。證涅槃。乃隨他意語。非如來稱性之談。以般",
    "X25n0478_001:0118b17": "若智。照煩惱本空。菩提焉有。生死原寂。涅槃安寄。",
    "X25n0478_001:0118b18": "放光云。菩提有所得耶。答曰。不也。無所得耶。答曰。",
    "X25n0478_001:0118b19": "不也。亦有亦無得耶。答曰。不也。非有非無得耶。答",
    "X25n0478_001:0118b20": "曰。不也。然則都無所得耶。答曰。不也。以無所得而",
    "X25n0478_001:0118b21": "得也。是故得無所得也。肇云。眾生非眾生。誰為得",
    "X25n0478_001:0118b22": "之者。涅槃非涅槃。誰為可得者。經云。實無有法。得",
    "X25n0478_001:0118b23": "阿耨多羅三藐三菩提。實無眾生得滅度者。般若。",
    "X25n0478_001:0118b24": "能證之智。涅槃。所證之理。修即無修。則無能證之",
    "X25n0478_001:0118c01": "智。證即無證。則無所證之理。忘能所。滅影像。盤山",
    "X25n0478_001:0118c02": "云。光非照境。境亦非存。光境俱忘。復是何物。化緣",
    "X25n0478_001:0118c03": "既畢。入滅歸真。如薪盡火滅。法華云。若見如來常",
    "X25n0478_001:0118c04": "在不滅。不能生難遭之想。恭敬之心。是故如來雖",
    "X25n0478_001:0118c05": "不實滅。而言滅度。譬如醫師。為治狂子故。實在而",
    "X25n0478_001:0118c06": "言滅。故云。常在靈鷲山。及餘諸住處。楞伽云。無有",
    "X25n0478_001:0118c07": "涅槃佛。無有佛涅槃。遠離覺所覺。是二悉俱離。莊",
    "X25n0478_001:0118c08": "生云。適來。夫子時也。適去。夫子順也。安時而處順。",
    "X25n0478_001:0118c09": "哀樂不能入也。指窮於為薪。火傳也。不知其盡也。",
    "X25n0478_001:0118c10": "經云。無所從來。亦無所去。故名如來。此則滅無所",
    "X25n0478_001:0118c11": "滅也。然則涅槃虗而無相。般若寂而無知。本無生",
    "X25n0478_001:0118c12": "死起滅。亦無煩惱縛脫。以如如智契如如理。理外",
    "X25n0478_001:0118c13": "無智。智外無理。理智雙泯。絕言絕思。是以釋迦摩",
    "X25n0478_001:0118c14": "竭掩室。淨名毗耶默然。空生岩中晏坐。帝釋滿空",
    "X25n0478_001:0118c15": "雨花。豈曰無辯。辯所不能言也。經者。常也。三世諸",
    "X25n0478_001:0118c16": "佛不易故。又云。徑也。通凡入聖之路故。因空生請",
    "X25n0478_001:0118c17": "問經名。世尊答云是經名為金剛般若波羅蜜。筆",
    "X25n0478_001:0118c18": "記者。閒暇時。信筆而記。非敢言註也。然佛說法。分",
    "X25n0478_001:0118c19": "為五時。般若即當第四時。又般若分八部。大般若。",
    "X25n0478_001:0118c20": "放光般若。光讚般若。道行般若。小品般若。金剛般",
    "X25n0478_001:0118c21": "若。實相般若。摩訶般若。此即大般若中第五百七",
    "X25n0478_001:0118c22": "十七卷。又外有六譯。後秦羅什。後魏菩提留支。陳",
    "X25n0478_001:0118c23": "朝真諦。隋朝笈多。唐初玄奘。大周義淨。今所傳。即",
    "X25n0478_001:0118c24": "秦譯也。",
    "X25n0478_001:0119a01": "如是我聞。一時。佛在舍衛國祗樹給孤獨園。與大比",
    "X25n0478_001:0119a02": "丘眾千二百五十人俱。爾時。世尊食時。着衣持鉢。入",
    "X25n0478_001:0119a03": "舍衛大城乞食。於其城中。次第乞已。還至本處。飯食",
    "X25n0478_001:0119a04": "訖。收衣鉢。洗足已。敷座而坐。",
    "X25n0478_001:0119a05": "此序分也。如是者。指法之辭。我聞者。集經人因佛",
    "X25n0478_001:0119a06": "立言。證法有所傳授。一時者。師資雅合之時。佛者。",
    "X25n0478_001:0119a07": "說法之主。舍衛。此云聞物。祗樹。戰勝太子所捨之",
    "X25n0478_001:0119a08": "樹。給孤獨園。須達長者所買之園。乃說法之處。大",
    "X25n0478_001:0119a09": "比丘。是果上阿羅漢千二百五十人。憍陳如五比",
    "X25n0478_001:0119a10": "丘。三迦葉兼徒一千。舍利弗。目犍連。各兼徒一百。",
    "X25n0478_001:0119a11": "耶舍長者五十人。經舉大數。故略五人。俱者。一時",
    "X25n0478_001:0119a12": "一處。此常隨眾。非無餘眾。夫聖賢應化。影響相符。",
    "X25n0478_001:0119a13": "敲唱俱隨。接拍成令。易云。同聲相應。同氣相求。雲",
    "X25n0478_001:0119a14": "從龍。風從虎。聖人作而萬物覩。本乎天者親上。本",
    "X25n0478_001:0119a15": "乎地者親下。亦各從其類也。爾時者。乃眾集之時。",
    "X25n0478_001:0119a16": "世尊者。天上天下。唯佛獨尊。食時者。乞食之時。是",
    "X25n0478_001:0119a17": "日初分。乞食易得。不惱自他。著衣持鉢者。著大衣。",
    "X25n0478_001:0119a18": "持應量器。園在城外。故入城乞食。次第者。佛心平",
    "X25n0478_001:0119a19": "等。慈無偏利。以己等心而化。令彼等心而施。能成",
    "X25n0478_001:0119a20": "無量功德。淨名云。於食等者。於法亦等。乞食已。還",
    "X25n0478_001:0119a21": "至園中。飯食訖者。言喫食已竟。於中後時。收大衣。",
    "X25n0478_001:0119a22": "著七條。洗應量器。復洗足者。佛行足不履地。示同",
    "X25n0478_001:0119a23": "凡情。為後人軌則。敷座而坐者。如常敷座。結跏趺",
    "X25n0478_001:0119a24": "坐。然諸經發起。各有緣由。此經以乞食因緣發起",
    "X25n0478_001:0119b01": "者。要顯世尊不住相行乞。令彼不住相布施。若非",
    "X25n0478_001:0119b02": "般若大用現前。何能動而常靜。靜不離動。無知而",
    "X25n0478_001:0119b03": "無所不知。無為而無所不為。知即無知。為即無為。",
    "X25n0478_001:0119b04": "人天大眾。孰能會之。序分竟。",
    "X25n0478_001:0119b05": "時。長老須菩提在大眾中即從座起。偏袒右肩。右膝",
    "X25n0478_001:0119b06": "著地。合掌恭敬而白佛言。希有。世尊。如來善護念諸",
    "X25n0478_001:0119b07": "菩薩。善付囑諸菩薩。世尊。善男子．善女人。發阿耨多",
    "X25n0478_001:0119b08": "羅三藐三菩提心。云何應住。云何降伏其心。佛言。善",
    "X25n0478_001:0119b09": "哉。善哉。須菩提。如汝所說。如來善護念諸菩薩。善付",
    "X25n0478_001:0119b10": "囑諸菩薩。汝今諦聽。當為汝說。善男子．善女人。發阿",
    "X25n0478_001:0119b11": "耨多羅三藐三菩提心。應如是住。如是降伏其心。唯",
    "X25n0478_001:0119b12": "然。世尊。願樂欲聞。",
    "X25n0478_001:0119b13": "此正宗分中。空生發問之文。時者。敷座之時。德重",
    "X25n0478_001:0119b14": "年高。故名長老。須菩提。此云空生。解空第一。般若",
    "X25n0478_001:0119b15": "會中轉教菩薩。故為當機而發起。即窮子喻。密遣",
    "X25n0478_001:0119b16": "二人是也。讚佛希有者。言佛日用妙處。他人不知。",
    "X25n0478_001:0119b17": "空生覷破。故云希有。如涅槃會上。世尊拈華。迦葉",
    "X25n0478_001:0119b18": "微笑。二人默識心通。如出一律。善者。能也。護念者。",
    "X25n0478_001:0119b19": "愛護注念也。付囑者。交付囑託也。具云菩提薩埵。",
    "X25n0478_001:0119b20": "此云覺有情。護念。與智慧力。令上求佛果。付囑。與",
    "X25n0478_001:0119b21": "教化力。令下化眾生。阿耨多羅。此云無上。三藐。此",
    "X25n0478_001:0119b22": "云正等。三菩提。此云正覺。空生意謂。未發大心。妄",
    "X25n0478_001:0119b23": "有所住。不能降伏其心。既發大心。云何護念。令其",
    "X25n0478_001:0119b24": "安住。不墮偏邪。云何付囑。令其降伏。不落凡情。佛",
    "X25n0478_001:0119c01": "讚善哉善哉者。重言空生所讚之善。如汝所說者。",
    "X25n0478_001:0119c02": "稱其當理。如來果能護念付囑諸菩薩。真實不虗。",
    "X25n0478_001:0119c03": "汝今諦實而聽。吾當委細而說。莊子云。無聽之於",
    "X25n0478_001:0119c04": "耳。而聽之以心。心也者。虗而待物者也。先總答大",
    "X25n0478_001:0119c05": "義。既發上求下化之心。我當護念。應如是正覺安",
    "X25n0478_001:0119c06": "住。我當付囑。應如是正等降伏其心。又云。如是者。",
    "X25n0478_001:0119c07": "總指依菩提心安住。依菩提心降伏。即文殊白槌",
    "X25n0478_001:0119c08": "云。諦觀法王法。法王法如是。亦不異此。唯然者。敬",
    "X25n0478_001:0119c09": "對之辭。即曾子曰。唯。言應之速。而無疑也。若論空",
    "X25n0478_001:0119c10": "生本地風光。如良馬見鞭。追風千里。不勞世尊重",
    "X25n0478_001:0119c11": "重啟齒。但為眾中不了。俯就群機。故云願樂欲聞。",
    "X25n0478_001:0119c12": "安住降心深奧之法也。",
    "X25n0478_001:0119c13": "佛告須菩提。諸菩薩摩訶薩應如是降伏其心。所有",
    "X25n0478_001:0119c14": "一切眾生之類。若卵生．若胎生．若溼生．若化生。若有",
    "X25n0478_001:0119c15": "色．若無色。若有想．若無想．若非有想非無想。我皆令",
    "X25n0478_001:0119c16": "入無餘涅槃而滅度之。如是滅度無量無數無邊眾",
    "X25n0478_001:0119c17": "生。實無眾生得滅度者。何以故。須菩提。若菩薩有我",
    "X25n0478_001:0119c18": "相．人相．眾生相．壽者相。即非菩薩。",
    "X25n0478_001:0119c19": "此總答降伏之文。正顯世尊付囑意。然度生無我。",
    "X25n0478_001:0119c20": "即是降心。捨生調心。是小乘法。實假眾生以自度。",
    "X25n0478_001:0119c21": "故問降心。而教以度生之法也。智者大師云。降心",
    "X25n0478_001:0119c22": "約願。安住約行。菩薩發心。先願後行。故先總答降",
    "X25n0478_001:0119c23": "伏。次答無住。無著云。此文為發心住。若發心。即願",
    "X25n0478_001:0119c24": "也。先牒問辭標起云。應如是正等降伏其心。所有",
    "X25n0478_001:0120a01": "一切眾生之類。總指所化之眾。卵生。魚鳥龜蛇。胎",
    "X25n0478_001:0120a02": "生。人畜龍仙。溼生。含蠢蝡動。化生。轉蛻飛行。有色。",
    "X25n0478_001:0120a03": "即四禪。無色。即四空。有想。即空識二處。無想。即無",
    "X25n0478_001:0120a04": "所有處。非有想非無想。即非想非非想處。如上所",
    "X25n0478_001:0120a05": "有無邊眾生。菩薩發願。一一度盡。不欲令得人天",
    "X25n0478_001:0120a06": "有漏。小果聲聞。皆令得入無餘涅槃而滅度之。無",
    "X25n0478_001:0120a07": "餘者。五住究盡。二死永忘。涅槃。此云滅度。滅盡諸",
    "X25n0478_001:0120a08": "苦。度生死海。涅槃滅度。華梵兼舉之辭。然雖度盡",
    "X25n0478_001:0120a09": "無量眾生。不見有一眾生得滅度者。以一切眾生",
    "X25n0478_001:0120a10": "即寂滅相。不復更滅。淨名云。彌勒如。眾生如。一如",
    "X25n0478_001:0120a11": "無二如。彌勒得滅度。一切眾生亦得滅度。以生佛",
    "X25n0478_001:0120a12": "體同故。徵云。菩薩度生。應見所化之機。革凡成聖。",
    "X25n0478_001:0120a13": "若云無生可度。則無能度之人。釋云。若見有所度",
    "X25n0478_001:0120a14": "之眾生。能度之菩薩。即有我人眾生壽者。則不名",
    "X25n0478_001:0120a15": "為發心菩薩。是凡夫矣。我相者。於五蘊中計我。人",
    "X25n0478_001:0120a16": "相者。計我趨於餘趣為人。眾生相者。計五蘊和合",
    "X25n0478_001:0120a17": "而生。壽者相。計我受一期長短果報。不出自他憎",
    "X25n0478_001:0120a18": "愛四字。圓覺云。菩薩眾生。皆為幻化。幻化滅故。無",
    "X25n0478_001:0120a19": "取證者。又云。生死涅槃。猶如作夢。安有能化之菩",
    "X25n0478_001:0120a20": "薩。所化之眾生。脫生死。證涅槃也。",
    "X25n0478_001:0120a21": "復次。須菩提。菩薩於法。應無所住。行於布施。所謂不",
    "X25n0478_001:0120a22": "住色布施。不住聲香味觸法布施。須菩提。菩薩應如",
    "X25n0478_001:0120a23": "是布施。不住於相。何以故。若菩薩不住相布施。其福",
    "X25n0478_001:0120a24": "德不可思量。須菩提。於意云何。東方虗空可思量不。",
    "X25n0478_001:0120b01": "不也。世尊。須菩提。南西北方四維上下虗空可思量",
    "X25n0478_001:0120b02": "不。不也。世尊。須菩提。菩薩無住相布施。福德亦復如",
    "X25n0478_001:0120b03": "是不可思量。須菩提。菩薩但應如所教住。",
    "X25n0478_001:0120b04": "此總答應住之文。以顯世尊護念意。然布施不住",
    "X25n0478_001:0120b05": "相。即是安住。若廢事求理。如捨像求鏡。實假布施",
    "X25n0478_001:0120b06": "以安住。故問應住。而教以布施之法也。初總標。菩",
    "X25n0478_001:0120b07": "薩於法。應無所住。行於布施。法者。即六塵根身器",
    "X25n0478_001:0120b08": "界。及出世間四諦。十二因緣。六度萬行。菩提涅槃",
    "X25n0478_001:0120b09": "等一切諸法。應無所住。理也。行於布施。事也。無住",
    "X25n0478_001:0120b10": "行施。即理而事。行施無住。即事而理。理事不二。心",
    "X25n0478_001:0120b11": "法雙忘。然後為至也。若論菩薩萬行。廣博無涯。何",
    "X25n0478_001:0120b12": "但云布施。以萬行不離六度。六度以檀波為總。檀",
    "X25n0478_001:0120b13": "即資生施。戒．忍即無畏施。進．禪．慧即法施故。或云。",
    "X25n0478_001:0120b14": "六根不住六塵。即是布施。此廢事求理。如撥波求",
    "X25n0478_001:0120b15": "水。或將四事六塵行施。以求世出世間果報。此迷",
    "X25n0478_001:0120b16": "理逐事。如棄海認漚。殊不知正施四事六塵時。即",
    "X25n0478_001:0120b17": "不住相。方為理事雙彰。下別釋。所謂不住色等六",
    "X25n0478_001:0120b18": "塵相布施。廣則不住五陰。十二處。十八界。七大。四",
    "X25n0478_001:0120b19": "諦。十二因緣。六度萬行。菩提涅槃等布施。結云。菩",
    "X25n0478_001:0120b20": "薩應如是布施。不住於相。雖今時門頭。不捨一法。",
    "X25n0478_001:0120b21": "然實際理地。不受一塵。終日為而無所為。終日作",
    "X25n0478_001:0120b22": "而無所作也。徵云。菩薩行施。本為得福。今離相行",
    "X25n0478_001:0120b23": "施。得何功德。釋云。若菩薩能離相布施。施契性空。",
    "X25n0478_001:0120b24": "空性無邊。福德無邊。故云。其福德不可思量。永嘉",
    "X25n0478_001:0120c01": "云。住相布施生天福。猶如仰箭射虗空。勢力盡。箭",
    "X25n0478_001:0120c02": "還墜。招得來生不如意。爭是無為實相門。一超直",
    "X25n0478_001:0120c03": "入如來地。然世間諸物。無以為譬。故舉廣大無涯。",
    "X25n0478_001:0120c04": "不可思量。十方虗空。與空生問答。下乃合明。菩薩",
    "X25n0478_001:0120c05": "無住相布施。所有福德。亦如十方虗空。不可思量。",
    "X25n0478_001:0120c06": "結勸云。菩薩但應無住行施所教而住。世尊首答",
    "X25n0478_001:0120c07": "不住相。後云如所教住者。所謂無住而住。住而不",
    "X25n0478_001:0120c08": "住。肇云。人之所謂住。我則言其去。人之所謂去。我",
    "X25n0478_001:0120c09": "則言其住。然則去住雖殊。其致一也。",
    "X25n0478_001:0120c10": "須菩提。於意云何。可以身相見如來不。不也。世尊。不",
    "X25n0478_001:0120c11": "可以身相得見如來。何以故。如來所說身相。即非身",
    "X25n0478_001:0120c12": "相。佛告須菩提。凡所有相。皆是虗妄。若見諸相非相。",
    "X25n0478_001:0120c13": "即見如來。",
    "X25n0478_001:0120c14": "此別明應住之文。前云不住相布施。恐空生未解。",
    "X25n0478_001:0120c15": "故以如來果上身相而發明之。若以身相見如來。",
    "X25n0478_001:0120c16": "則住相矣。中峯云。此破執相滯見虗妄情習。智者",
    "X25n0478_001:0120c17": "云。安住。約實智道。降伏。約方便道。若論修行。先實",
    "X25n0478_001:0120c18": "後權。故別答中先明安住。重請之後。別明降伏也。",
    "X25n0478_001:0120c19": "初問。可以身相見如來不。身相者。應化也。如水中",
    "X25n0478_001:0120c20": "月。如來者。法身也。如太虗空。若以身相。見如來。則",
    "X25n0478_001:0120c21": "認妄為真。如演若達多。以鏡照面。愛鏡中頭。眉目",
    "X25n0478_001:0120c22": "可見。嗔責己頭。不見面目。無狀狂走。空生悟得無",
    "X25n0478_001:0120c23": "相法身。答云。不可以身相得見如來。有相之身。生",
    "X25n0478_001:0120c24": "住異滅。去來坐臥。有作有為。無相法身。不墮諸數。",
    "X25n0478_001:0121a01": "離能所相。孰可見之。起信云。以諸佛法身。無有彼",
    "X25n0478_001:0121a02": "此色相迭相見故。徵云。聞名覩相。罪滅河沙。今不",
    "X25n0478_001:0121a03": "可以相見。是何所以。釋云。如來所說身相。如明鏡",
    "X25n0478_001:0121a04": "現像。來無所黏。過無踪跡。當體虗妄。故云。不可以",
    "X25n0478_001:0121a05": "身相得見如來。佛與空生。擴而充之。不唯我佛身",
    "X25n0478_001:0121a06": "相是妄。一切凡聖依正有為之相。盡是虗妄。從妄",
    "X25n0478_001:0121a07": "見生。本無實體。起信云。一切諸法。唯依妄念而有",
    "X25n0478_001:0121a08": "差別。若離心念。則無一切境界之相。猶恐離色觀",
    "X25n0478_001:0121a09": "空。別求無相法身。故云。若見諸相非相。即見如來。",
    "X25n0478_001:0121a10": "但了妄無自性。全體即真。不唯應化是法身。即山",
    "X25n0478_001:0121a11": "河大地。同轉根本法輪。鱗甲羽毛。普現色身三昧。",
    "X25n0478_001:0121a12": "華嚴云。若人欲識真空理。心內真如還徧外。情與",
    "X25n0478_001:0121a13": "無情共一體。處處皆同真法界。楞嚴云。見與見緣",
    "X25n0478_001:0121a14": "并所想相。如虗空華。本無所有。此見及緣。元是菩",
    "X25n0478_001:0121a15": "提妙淨明體。上文破我相竟。",
    "X25n0478_001:0121a16": "須菩提白佛言。世尊。頗有眾生。得聞如是言說章句。",
    "X25n0478_001:0121a17": "生實信不。佛告須菩提。莫作是說。如來滅後。後五百",
    "X25n0478_001:0121a18": "歲。有持戒修福者。於此章句能生信心。以此為實。當",
    "X25n0478_001:0121a19": "知是人不於一佛二佛三四五佛而種善根。已於無",
    "X25n0478_001:0121a20": "量千萬佛所種諸善根。聞是章句。乃至一念生淨信",
    "X25n0478_001:0121a21": "者。須菩提。如來悉知悉見。是諸眾生得如是無量福",
    "X25n0478_001:0121a22": "德。何以故。是諸眾生無復我相．人相．眾生相．壽者相。",
    "X25n0478_001:0121a23": "無法相。亦無非法相。何以故。是諸眾生若心取相。即",
    "X25n0478_001:0121a24": "為著我人眾生壽者。若取法相。即著我人眾生壽者。",
    "X25n0478_001:0121b01": "何以故。若取非法相。即著我人眾生壽者。是故不應",
    "X25n0478_001:0121b02": "取法。不應取非法。以是義故。如來常說。汝等比丘。知",
    "X25n0478_001:0121b03": "我說法。如筏喻者。法尚應捨。何況非法。",
    "X25n0478_001:0121b04": "此明能信不住相經福德智慧之文。前云。凡所有",
    "X25n0478_001:0121b05": "相。皆是虗妄。若見諸相非相。即見如來如是章句。",
    "X25n0478_001:0121b06": "眾生難信。故問頗有眾生。得聞如是言說章句。生",
    "X25n0478_001:0121b07": "實信不。頗。能也。名詮自性。句詮差別。章則解句。於",
    "X25n0478_001:0121b08": "一切法。能信般若。是為實信。離般若外。皆非正信。",
    "X25n0478_001:0121b09": "佛告空生。莫言不信。如來滅後。鬬諍堅固之時。有",
    "X25n0478_001:0121b10": "持戒修福之人。能解非相見佛。不離自心。自心超",
    "X25n0478_001:0121b11": "信。還信自心。故云能生信心。以此為實。持戒修福",
    "X25n0478_001:0121b12": "者。要顯五度之福。皆以般若而為其本。當知能生",
    "X25n0478_001:0121b13": "信心之人。不但於少佛所。種諸善根。已於過去無",
    "X25n0478_001:0121b14": "量佛所。種諸善根。善根者。即般若種子。能生菩提",
    "X25n0478_001:0121b15": "妙果。種者。植也。於諸佛所。發菩提心。法華云。譬如",
    "X25n0478_001:0121b16": "有人。至親友家。以無價寶珠。繫其衣裏。其人醉臥。",
    "X25n0478_001:0121b17": "都不覺知。起已遊行。於後親友。指示其珠。得大饒",
    "X25n0478_001:0121b18": "富。繫珠者。緣因佛性也。示珠而得者。了因佛性也。",
    "X25n0478_001:0121b19": "正因佛性。無論有佛無佛。聞法不聞法。本自具足。",
    "X25n0478_001:0121b20": "若無緣了。終不能得。起信云。如木中火性。是火正",
    "X25n0478_001:0121b21": "因。若無人知。不假鑽研。火終不發。下以劣況勝。聞",
    "X25n0478_001:0121b22": "是章句。不但實信。乃至一念淨信之人。唯佛智悉",
    "X25n0478_001:0121b23": "知。佛眼悉見。是諸淨信眾生。得如是十方虗空不",
    "X25n0478_001:0121b24": "可思量之福德。但言信。不言解行者。以信為道源",
    "X25n0478_001:0121c01": "功德母。長養一切諸善法。淨者。遠離我法二執。一",
    "X25n0478_001:0121c02": "念者。顯其時之甚促。如一葉落。天下秋。一塵起。大",
    "X25n0478_001:0121c03": "地收。縱百千劫修行成道之事。皆不越此一念之",
    "X25n0478_001:0121c04": "中。老子云。合抱之木。發於毫末。千里之行。始於足",
    "X25n0478_001:0121c05": "下。次明淨信之智慧。徵云。何故淨信眾生。得如來",
    "X25n0478_001:0121c06": "悉知悉見。釋云。是諸眾生。無復我相．人相．眾生相．",
    "X25n0478_001:0121c07": "壽者相。無法相．亦無非法相。四相解於前。執有布",
    "X25n0478_001:0121c08": "施．持戒等心。名法相。執無施戒等心。名非法相。無",
    "X25n0478_001:0121c09": "四相。則不住有。無法相。則不住空。無非法相。則不",
    "X25n0478_001:0121c10": "住斷滅。前四相。是我執。後二相。是法執。無四相。破",
    "X25n0478_001:0121c11": "外道凡夫。無法相。破內凡聲聞。無非法相。破增上",
    "X25n0478_001:0121c12": "慢菩薩。離二執故。得佛悉知悉見。徵云。何故無我",
    "X25n0478_001:0121c13": "相．法相。釋云。若心取我相。即著四相。若取法相。亦",
    "X25n0478_001:0121c14": "著四相。以法相中。雖無現行煩惱。尚有無明種子。",
    "X25n0478_001:0121c15": "不出證悟了覺四字。徵云。取法相。何故亦著四相。",
    "X25n0478_001:0121c16": "釋云。取非法相。亦著四相。何況取法相。以後釋前",
    "X25n0478_001:0121c17": "也。圓覺云。心如幻者。亦復遠離。遠離為幻。亦復遠",
    "X25n0478_001:0121c18": "離。離遠離幻。亦復遠離。得無所離。即除諸幻。是取",
    "X25n0478_001:0121c19": "法．非法著相之故。不應取法。及非法相。以是不應",
    "X25n0478_001:0121c20": "取法義故。如來恒常說言。知我說法。猶如筏喻。眾",
    "X25n0478_001:0121c21": "生執有如河。如來說空法如筏。二乘執空如河。如",
    "X25n0478_001:0121c22": "來說不空法如筏。不過以言遣執。不應如言執義。",
    "X25n0478_001:0121c23": "以此觀之。無定相法。尚且應捨。何況報相滯見之",
    "X25n0478_001:0121c24": "妄法。而不捨乎。圓覺云。修多羅教。如標月指。若復",
    "X25n0478_001:0122a01": "見月。了知所標畢竟非月。",
    "X25n0478_001:0122a02": "須菩提。於意云何。如來得阿耨多羅三藐三菩提耶。",
    "X25n0478_001:0122a03": "如來有所說法耶。須菩提言。如我解佛所說義。無有",
    "X25n0478_001:0122a04": "定法名阿耨多羅三藐三菩提。亦無有定法。如來可",
    "X25n0478_001:0122a05": "說。何以故。如來所說法。皆不可取．不可說．非法．非非",
    "X25n0478_001:0122a06": "法。所以者何。一切賢聖。皆以無為法而有差別。",
    "X25n0478_001:0122a07": "此明不住法相之文。空生因聞佛非色相法尚應",
    "X25n0478_001:0122a08": "捨。若佛與法。二俱無有。云何佛得菩提。現今說法。",
    "X25n0478_001:0122a09": "佛舉此二以問空生。空生能解佛義。答言。無有定",
    "X25n0478_001:0122a10": "法。名大菩提。亦無定法可說。無定法可得者。定者。",
    "X25n0478_001:0122a11": "實也。又一定也。但盡凡情。別無聖解。無有一法可",
    "X25n0478_001:0122a12": "得。名大菩提。經云。無有少法可得。是名阿耨多羅",
    "X25n0478_001:0122a13": "三藐三菩提。然不可以有取。不可以無取。經云。如",
    "X25n0478_001:0122a14": "來所得阿耨多羅三藐三菩提。於是中無實無虗。",
    "X25n0478_001:0122a15": "無定法可說者。世尊五時設化。如空拳誑小兒。無",
    "X25n0478_001:0122a16": "有實法與人。況法無定相。如何言說。肇云。欲言其",
    "X25n0478_001:0122a17": "有。無相無形。欲言其無。湛以之靈。聖智之用。未始",
    "X25n0478_001:0122a18": "暫廢。求之形相。未暫可得。楞嚴云。圓滿菩提。歸無",
    "X25n0478_001:0122a19": "所得。但有言說。都無實義。徵云。何故無定法可得",
    "X25n0478_001:0122a20": "可說。釋云。如來所說法。非有非無。故不可取。不可",
    "X25n0478_001:0122a21": "說也。非法者。非有法也。非非法者。非無法也。下總",
    "X25n0478_001:0122a22": "徵非法非非法。單釋無定法可得。不但我佛如是。",
    "X25n0478_001:0122a23": "一切四果三賢十聖。皆以無分別真如為法。而修",
    "X25n0478_001:0122a24": "證自有差別。無為法。真諦理也。而有差別。俗諦用",
    "X25n0478_001:0122b01": "也。智者云。無為雖一。解有明昧淺深差別。肇云。如",
    "X25n0478_001:0122b02": "人斬木。去尺無尺。去寸無寸。修短在於尺寸。不在",
    "X25n0478_001:0122b03": "無也。",
    "X25n0478_001:0122b04": "須菩提。於意云何。若人滿三千大千世界七寶以用",
    "X25n0478_001:0122b05": "布施。是人所得福德。寧為多不。須菩提言。甚多。世尊。",
    "X25n0478_001:0122b06": "何以故。是福德即非福德性。是故如來說福德多。若",
    "X25n0478_001:0122b07": "復有人。於此經中受持。乃至四句偈等。為他人說。其",
    "X25n0478_001:0122b08": "福勝彼。何以故。須菩提。一切諸佛。及諸佛阿耨多羅",
    "X25n0478_001:0122b09": "三藐三菩提法。皆從此經出。須菩提。所謂佛．法者。即",
    "X25n0478_001:0122b10": "非佛．法。",
    "X25n0478_001:0122b11": "此校量持經福德之文。空生已悟無得無說之旨。",
    "X25n0478_001:0122b12": "如何得福。初舉劣福以問。三千大千者。一四天下。",
    "X25n0478_001:0122b13": "一須彌。一日月。欲色無色諸天。為一世界。數至一",
    "X25n0478_001:0122b14": "千。為小千。一千小千為中千。一千中千為大千。總",
    "X25n0478_001:0122b15": "別兼舉。故名三千大千。七寶者。金．銀．琉璃．頗梨．真",
    "X25n0478_001:0122b16": "珠．珊瑚．瑪瑙。假若有人。將七寶充滿大千世界布",
    "X25n0478_001:0122b17": "施。得福多不。空生答言。甚多。若福德有實。則福不",
    "X25n0478_001:0122b18": "多。以福德性空。是故說多。佛與空生發明經福超",
    "X25n0478_001:0122b19": "勝。若人於此無佛無法經中。受持乃至四句偈等。",
    "X25n0478_001:0122b20": "如凡所有相。皆是虗妄。若見諸相非相。即見如來。",
    "X25n0478_001:0122b21": "詮義究竟者。復為他人解脫。其福勝彼。下明超過",
    "X25n0478_001:0122b22": "所以。一切諸佛。及菩提法。從此經出。一切諸佛者。",
    "X25n0478_001:0122b23": "報化也。菩提者。法身也。持說能為報化生因。為法",
    "X25n0478_001:0122b24": "身了因。既悟法身。則報化隨之矣。如六祖聞客誦",
    "X25n0478_001:0122c01": "金剛經。應無所住而生其心。豁然大悟。舍利弗云。",
    "X25n0478_001:0122c02": "從佛口生。從法化生。前云無佛無法。今云佛法從",
    "X25n0478_001:0122c03": "此經出。豈不自語相違。故云。所言佛法者。世俗諦",
    "X25n0478_001:0122c04": "之言耳。第一義中。元無佛．法。故名即非佛．法。淨名",
    "X25n0478_001:0122c05": "云。夫求法者。不著佛求。不著法求。不著僧求。當如",
    "X25n0478_001:0122c06": "是求。趙州云。佛之一字。吾不喜聞。又云。記箇元字",
    "X25n0478_001:0122c07": "脚在心。入地獄如射箭。世尊說法。如盤走珠。如珠",
    "X25n0478_001:0122c08": "走盤。令人拿捉不定。又云。祖師心印。狀似鐵牛之",
    "X25n0478_001:0122c09": "機。去則印住。住則印破。使人立脚不牢。",
    "X25n0478_001:0122c10": "須菩提。於意云何。須陀洹能作是念。我得須陀洹果",
    "X25n0478_001:0122c11": "不。須菩提言。不也。世尊。何以故。須陀洹名為入流。而",
    "X25n0478_001:0122c12": "無所入。不入色聲香味觸法。是名須陀洹。須菩提。於",
    "X25n0478_001:0122c13": "意云何。斯陀含能作是念。我得斯陀含果不。須菩提",
    "X25n0478_001:0122c14": "言。不也。世尊。何以故。斯陀含名一往來。而實無往來。",
    "X25n0478_001:0122c15": "是名斯陀含。須菩提。於意云何。阿那含能作是念。我",
    "X25n0478_001:0122c16": "得阿那含果不。須菩提言。不也。世尊。何以故。阿那含",
    "X25n0478_001:0122c17": "名為不來。而實無不來。是故名阿那含。須菩提。於意",
    "X25n0478_001:0122c18": "云何。阿羅漢能作是念。我得阿羅漢道不。須菩提言。",
    "X25n0478_001:0122c19": "不也。世尊。何以故。實無有法名阿羅漢。世尊。若阿羅",
    "X25n0478_001:0122c20": "漢作是念。我得阿羅漢道。即為著我人眾生壽者。世",
    "X25n0478_001:0122c21": "尊。佛說我得無諍三昧。人中最為第一。是第一離欲",
    "X25n0478_001:0122c22": "阿羅漢。我不作是念。我是離欲阿羅漢。世尊。我若作",
    "X25n0478_001:0122c23": "是念。我得阿羅漢道。世尊則不說須菩提是樂阿蘭",
    "X25n0478_001:0122c24": "那行者。以須菩提實無所行。而名須菩提是樂阿蘭",
    "X25n0478_001:0123a01": "那行。",
    "X25n0478_001:0123a02": "此明四果不取之文。前云無有定法可得。云何聲",
    "X25n0478_001:0123a03": "聞各取自果。已下皆發明一切賢聖。皆以無為法",
    "X25n0478_001:0123a04": "而有差別。佛問空生。須陀洹能作是念。得初果不。",
    "X25n0478_001:0123a05": "意謂若作念得初果。即著四相。空生答言。不作是",
    "X25n0478_001:0123a06": "念。能得初果。下以名釋義。須陀洹此云入流。斷三",
    "X25n0478_001:0123a07": "界八十八見惑。七往天上。七來人間。然已入聖流。",
    "X25n0478_001:0123a08": "名為入流。不是別有所入。但由不入六塵。是名入",
    "X25n0478_001:0123a09": "流。若作是念。我得初果。即著四相。復問。斯陀含能",
    "X25n0478_001:0123a10": "作是念。得二果不。答言。不作是念。斯陀含此云一",
    "X25n0478_001:0123a11": "往來。斷欲界前六品思惑。一往天上。一來人間。得",
    "X25n0478_001:0123a12": "阿羅漢。而實無往來之心。是名一往來。若作是念。",
    "X25n0478_001:0123a13": "我得二果。即著四相。復問。阿那含能作是念。得三",
    "X25n0478_001:0123a14": "果不。答言。不作是念。阿那含此云不來。斷欲界九",
    "X25n0478_001:0123a15": "品思惑。一往天上。寄居五不還天。不來人間受生。",
    "X25n0478_001:0123a16": "故名不來。而實無不來之心。若作是念。我得三果。",
    "X25n0478_001:0123a17": "即著四相。復問。阿羅漢能作是念。我得道不。以得",
    "X25n0478_001:0123a18": "盡無生智。聲聞道極。故以道為名。答言。不作是念。",
    "X25n0478_001:0123a19": "阿羅漢此云無學。斷盡三界九地。八十一品思惑。",
    "X25n0478_001:0123a20": "究極真理。無法可學。名為無學。若作是念。得第四",
    "X25n0478_001:0123a21": "果。即著四相。此四相。乃法執種子。向下空生引己",
    "X25n0478_001:0123a22": "所證。令人生信。佛說我得無諍三昧。以為人中第",
    "X25n0478_001:0123a23": "一。是離欲阿羅漢。無諍者。不惱眾生。能令眾生不",
    "X25n0478_001:0123a24": "起煩惱。三昧。此云正定。得阿羅漢。離煩惱障。得無",
    "X25n0478_001:0123b01": "諍。離三昧障。三界煩惱。但有貪心。總名為欲。我不",
    "X25n0478_001:0123b02": "作念。我是離欲阿羅漢。下反釋。我若作念。我得離",
    "X25n0478_001:0123b03": "欲阿羅漢。即著四相。佛則不說我是樂阿蘭那行",
    "X25n0478_001:0123b04": "之人。阿蘭那。此云無諍。又云寂靜。下順釋。以我不",
    "X25n0478_001:0123b05": "作是念。世尊說我是樂阿蘭那行。",
    "X25n0478_001:0123b06": "佛告須菩提。於意云何。如來昔在然燈佛所。於法有",
    "X25n0478_001:0123b07": "所得不。不也。世尊。如來在然燈佛所。於法實無所得。",
    "X25n0478_001:0123b08": "須菩提。於意云何。菩薩莊嚴佛土不。不也。世尊。何以",
    "X25n0478_001:0123b09": "故。莊嚴佛土者。即非莊嚴。是名莊嚴。是故須菩提。諸",
    "X25n0478_001:0123b10": "菩薩摩訶薩應如是生清淨心。不應住色生心。不應",
    "X25n0478_001:0123b11": "住聲香味觸法生心。應無所住而生其心。須菩提。譬",
    "X25n0478_001:0123b12": "如有人。身如須彌山王。於意云何。是身為大不。須菩",
    "X25n0478_001:0123b13": "提言。甚大。世尊。何以故。佛說非身。是名大身。",
    "X25n0478_001:0123b14": "此明菩薩不取。及小結無定法可得之文。前云四",
    "X25n0478_001:0123b15": "果不可取。釋迦因中。為善慧童子。布髮掩泥。五華",
    "X25n0478_001:0123b16": "供佛。悟無生忍。受然燈記。豈無所得。故世尊問之。",
    "X25n0478_001:0123b17": "空生答言。實無所得。然燈所說。如長風之吹萬竅。",
    "X25n0478_001:0123b18": "有竅則鳴。無竅則寂。善慧彼時。悟無生忍。境空心",
    "X25n0478_001:0123b19": "寂。果記菩提。寂滅性中。了無所得。二祖見達磨。問",
    "X25n0478_001:0123b20": "云。乞師安心。磨言。將心來與汝安。二祖云。覔心了",
    "X25n0478_001:0123b21": "不可得。磨言。與汝安心竟。又恐空生作念。釋迦雖",
    "X25n0478_001:0123b22": "無所得。菩薩豈非莊嚴佛土。故問之。答云。實無莊",
    "X25n0478_001:0123b23": "嚴。所言莊嚴佛土者。今時門頭耳。實際理地。即非",
    "X25n0478_001:0123b24": "莊嚴。淨名云。欲得淨土。當淨其心。隨其心淨。即佛",
    "X25n0478_001:0123c01": "土淨。是名莊嚴者。無為無所不為。無作無所不作。",
    "X25n0478_001:0123c02": "玄談云。觀空。則萬行沸騰。下小結無得之文。是菩",
    "X25n0478_001:0123c03": "薩無土可嚴之故。應如是不住相生清淨心。若住",
    "X25n0478_001:0123c04": "相生心。觸處皆妄。寂然不動。感而遂通。殊途同歸。",
    "X25n0478_001:0123c05": "何思何慮。不應住六塵生心者。境由心現。心逐境",
    "X25n0478_001:0123c06": "生。心境交加。以物交物。則引之而已矣。楞嚴云。自",
    "X25n0478_001:0123c07": "心取自心。非幻成幻法。若了心外無法。法外無心。",
    "X25n0478_001:0123c08": "則根根塵塵。咸是菩提妙淨明體。楞嚴云。不取無",
    "X25n0478_001:0123c09": "非幻。非幻尚不生。幻法云何立。上言心境不二。體",
    "X25n0478_001:0123c10": "用一如。猶恐空生捨用求體。離境覔心。墮於偏小。",
    "X25n0478_001:0123c11": "永嘉云。厭有著空病亦然。猶如避溺而投火。故云。",
    "X25n0478_001:0123c12": "應無所住而生其心。無住。體也。生心。用也。無住生",
    "X25n0478_001:0123c13": "心。即體而用。生心無住。即用而體。如明鏡當臺。妍",
    "X25n0478_001:0123c14": "則現研。醜則現醜。了無踪跡。師祖問南泉云。摩尼",
    "X25n0478_001:0123c15": "珠人不識。如來藏裡親收得。如何是藏。答云。王老",
    "X25n0478_001:0123c16": "師與汝往來者是。又問。不往來者。答曰。亦是藏。復",
    "X25n0478_001:0123c17": "問。如何是珠。南泉喚師祖。祖應諾。南泉云。去汝不",
    "X25n0478_001:0123c18": "會我語。頌云。往來不往來。秪這皆是藏。喚應不喚",
    "X25n0478_001:0123c19": "應。秪這皆是珠。前不住相布施文畢。以果上應化",
    "X25n0478_001:0123c20": "身相發明。今無有定法得菩提文畢。以果上報身",
    "X25n0478_001:0123c21": "相發明。初問。報身佛相。如須彌山王。可為大不。答",
    "X25n0478_001:0123c22": "言。甚大。須彌。此云妙高。四寶所成曰妙。超出群峰",
    "X25n0478_001:0123c23": "曰高。下明大之所以。佛說非身者。本性空故。是名",
    "X25n0478_001:0123c24": "大身者。即第一義故。",
    "X25n0478_001:0124a01": "須菩提。如恒河中所有沙數。如是沙等恒河。於意云",
    "X25n0478_001:0124a02": "何。是諸恒河沙寧為多不。須菩提言。甚多。世尊。但諸",
    "X25n0478_001:0124a03": "恒河尚多無數。何況其沙。須菩提。我今實言告汝。若",
    "X25n0478_001:0124a04": "有善男子．善女人。以七寶滿爾所恒河沙數三千大",
    "X25n0478_001:0124a05": "千世界。以用布施。得福多不。須菩提言。甚多。世尊。佛",
    "X25n0478_001:0124a06": "告須菩提。若善男子．善女人。於此經中。乃至受持四",
    "X25n0478_001:0124a07": "句偈等。為他人說。而此福德勝前福德。復次。須菩提。",
    "X25n0478_001:0124a08": "隨說是經。乃至四句偈等。當知此處。一切世間．天．人．",
    "X25n0478_001:0124a09": "阿修羅。皆應供養。如佛塔廟。何況有人盡能受持讀",
    "X25n0478_001:0124a10": "誦。須菩提。當知是人成就最上第一希有之法。若是",
    "X25n0478_001:0124a11": "經典所在之處。即為有佛。若尊重弟子。",
    "X25n0478_001:0124a12": "此校量持說福勝以顯經勝之文。前無得無說文",
    "X25n0478_001:0124a13": "畢。以七寶充滿一大千世界布施。不及持經之福。",
    "X25n0478_001:0124a14": "此一切賢聖。皆以無為法而有差別文畢。以七寶",
    "X25n0478_001:0124a15": "充滿沙河中沙數大千世界布施。不及持經之福。",
    "X25n0478_001:0124a16": "由經義轉深。校量轉勝。初問。約多河以數沙。如恒",
    "X25n0478_001:0124a17": "河中沙。盡作恒河。沙河中沙。是為多不。答言。甚多。",
    "X25n0478_001:0124a18": "次問。約多河以彰施福。若人以七寶充滿沙河中",
    "X25n0478_001:0124a19": "沙數大千世界布施。得福多不。答言。甚多。佛告空",
    "X25n0478_001:0124a20": "生下。約多福以顯經勝。若人受持此經一四句偈。",
    "X25n0478_001:0124a21": "及為人說。其福勝彼。中峯云。七寶布施。不免生心",
    "X25n0478_001:0124a22": "住相。受持般若。於心無所生。於相無所住。故福勝。",
    "X25n0478_001:0124a23": "不但略持經人功德殊勝。略持經之處。一切天人",
    "X25n0478_001:0124a24": "皆應供養。如佛塔廟。梵語窣堵波。此云方墳。塔者。",
    "X25n0478_001:0124b01": "邊國訛語。廟。貌也。安佛舍利名塔。安佛形像名廟。",
    "X25n0478_001:0124b02": "何況有人下。言廣持經人之益。盡能受持。不止一",
    "X25n0478_001:0124b03": "四句偈。當知是人成就最上第一希有之法。言得",
    "X25n0478_001:0124b04": "般若。成無上佛果菩提。下明全經所在之處。具足",
    "X25n0478_001:0124b05": "三寶。即為有佛者。經顯法身。依法身有報化。前云。",
    "X25n0478_001:0124b06": "一切諸佛。及諸佛阿耨多羅三藐三菩提法。皆從",
    "X25n0478_001:0124b07": "此經出。若尊重弟子者。經顯無為。依無為有三乘。",
    "X25n0478_001:0124b08": "前云。一切賢聖。皆以無為法。而有差別。",
    "X25n0478_001:0124b09": "爾時。須菩提白佛言。世尊。當何名此經。我等云何奉",
    "X25n0478_001:0124b10": "持。佛告須菩提。是經名為金剛般若波羅蜜。以是名",
    "X25n0478_001:0124b11": "字。汝當奉持。所以者何。須菩提。佛說般若波羅蜜。即",
    "X25n0478_001:0124b12": "非般若波羅蜜。是名般若波羅蜜。須菩提。於意云何。",
    "X25n0478_001:0124b13": "如來有所說法不。須菩提白佛言。世尊。如來無所說。",
    "X25n0478_001:0124b14": "須菩提。於意云何。三千大千世界所有微塵是為多",
    "X25n0478_001:0124b15": "不。須菩提言。甚多。世尊。須菩提。諸微塵。如來說非微",
    "X25n0478_001:0124b16": "塵。是名微塵。如來說。世界。非世界。是名世界。須菩提。",
    "X25n0478_001:0124b17": "於意云何。可以三十二相見如來不。不也。世尊。不可",
    "X25n0478_001:0124b18": "以三十二相得見如來。何以故。如來說。三十二相。即",
    "X25n0478_001:0124b19": "是非相。是名三十二相。須菩提。若有善男子．善女人。",
    "X25n0478_001:0124b20": "以恒河沙等身命布施。若復有人。於此經中。乃至受",
    "X25n0478_001:0124b21": "持四句偈等。為他人說。其福甚多。",
    "X25n0478_001:0124b22": "此明無定法可說之文。空生既聞持經成就希有",
    "X25n0478_001:0124b23": "之法。故問此經何名。云何奉持。佛告以金剛般若",
    "X25n0478_001:0124b24": "波羅蜜之名。以般若照破我法二執。了生死即涅",
    "X25n0478_001:0124c01": "槃。達煩惱即菩提。如度生無我。布施不住相之意。",
    "X25n0478_001:0124c02": "以其體堅。萬物不能壞。書云。不曰堅乎。磨而不磷。",
    "X25n0478_001:0124c03": "又云。仰之彌高。鑽之彌堅。莊生云。大浸稽天而不",
    "X25n0478_001:0124c04": "溺。大旱金石流。一山焦而不熱。以其用利。故能壞",
    "X25n0478_001:0124c05": "萬物。書云。無意。無必。無固。無我。又云。剋己復理。因",
    "X25n0478_001:0124c06": "具堅利二義。故喻金剛。用不住相名字。奉持名中",
    "X25n0478_001:0124c07": "之義。徵云。何故持名中義。釋云。第一義中。無名字",
    "X25n0478_001:0124c08": "故。即非般若。起信云。離言說相。離名字相。離心緣",
    "X25n0478_001:0124c09": "相。老子云。道可道。非常道。名可名。非常名。無名。天",
    "X25n0478_001:0124c10": "地之始。肇云。物無當名之實。名無得物之功。物無",
    "X25n0478_001:0124c11": "當名之實。非物也。名無得物之功。非名也。名實無",
    "X25n0478_001:0124c12": "當。萬物安在。如兔角龜毛。皆名實無當者。是名般",
    "X25n0478_001:0124c13": "若者。玄談云。湛湛忘言。教海之波瀾浩汗。恐空生",
    "X25n0478_001:0124c14": "未達般若性空。謂有言說。故問如來有所說法不。",
    "X25n0478_001:0124c15": "空生既悟名即無名。便解說即無說。答言。如來無",
    "X25n0478_001:0124c16": "所說。如洪鐘待扣。大扣則大鳴。小扣則小鳴。不扣",
    "X25n0478_001:0124c17": "則不鳴。當其扣時。元非有聲。縱不扣時。未嘗無聲。",
    "X25n0478_001:0124c18": "永嘉云。默時說。說時默。大施門開無壅塞。向下將",
    "X25n0478_001:0124c19": "前。校量世界微塵。問空生云。多不。答言。甚多。佛言。",
    "X25n0478_001:0124c20": "既說即非般若。則非微塵。非世界。既說是名般若。",
    "X25n0478_001:0124c21": "則是名微塵。是名世界。以一空一切空。一即一切",
    "X25n0478_001:0124c22": "即。正顯無有定法可說。憨大師云。此明剎剎塵塵。",
    "X25n0478_001:0124c23": "皆是遮那妙體。與雪浪大師。若合符節。前不住相",
    "X25n0478_001:0124c24": "布施。則以應身相明之。次無定法可得。則以報身",
    "X25n0478_001:0125a01": "相明之。今無定法可說。復以三十二相問之。答云。",
    "X25n0478_001:0125a02": "既說非般若。非微塵。非世界。故云。即是非相。既說",
    "X25n0478_001:0125a03": "是名般若。是名微塵。是名世界。故云。是名三十二",
    "X25n0478_001:0125a04": "相。下以內財校量。倍顯經勝。如釋迦因中。捨身飼",
    "X25n0478_001:0125a05": "虎。割肉代鴿。以至捨頭目髓腦。法華云。觀三千大",
    "X25n0478_001:0125a06": "千世界。乃至無有如芥子許。非是菩薩捨身命處。",
    "X25n0478_001:0125a07": "假若有人。以恒沙身命布施。所得福德。不若持經",
    "X25n0478_001:0125a08": "福勝。彼捨身命。乃是住相。成有漏因。持說此經。是",
    "X25n0478_001:0125a09": "不住相。成佛正因。",
    "X25n0478_001:0125a10": "爾時。須菩提聞說是經。深解義趣。涕淚悲泣。而白佛",
    "X25n0478_001:0125a11": "言。希有。世尊。佛說如是甚深經典。我從昔來所得慧",
    "X25n0478_001:0125a12": "眼。未曾得聞如是之經。世尊。若復有人得聞是經。信",
    "X25n0478_001:0125a13": "心清淨。即生實相。當知是人。成就第一希有功德。世",
    "X25n0478_001:0125a14": "尊。是實相者。即是非相。是故如來說名實相。世尊。我",
    "X25n0478_001:0125a15": "今得聞如是經典。信解受持不足為難。若當來世。後",
    "X25n0478_001:0125a16": "五百歲。其有眾生。得聞是經。信解受持。是人即為第",
    "X25n0478_001:0125a17": "一希有。何以故。此人無我相．人相．眾生相．壽者相。所",
    "X25n0478_001:0125a18": "以者何。我相即是非相。人相．眾生相．壽者相即是非",
    "X25n0478_001:0125a19": "相。何以故。離一切諸相。即名諸佛。",
    "X25n0478_001:0125a20": "此空生因名解無說義之文。既聞佛說般若。即非",
    "X25n0478_001:0125a21": "般若。故深解義趣。感佛深恩。涕淚悲泣。言大事已",
    "X25n0478_001:0125a22": "明。亦如喪考妣。讚佛希有者。前云希有。雖見世尊",
    "X25n0478_001:0125a23": "妙處。未聞其說。今蒙開演。故真希有。下出希有所",
    "X25n0478_001:0125a24": "以。佛說即非般若。甚深經典。我等小乘。但離四相。",
    "X25n0478_001:0125b01": "已得人空。未離法相。不得法空。故未得聞是經。殊",
    "X25n0478_001:0125b02": "不知佛以一音演說法。眾生隨類各得解。如華嚴",
    "X25n0478_001:0125b03": "會上。二乘之人。有耳不聞圓頓教。即是此輩。葢法",
    "X25n0478_001:0125b04": "無有差。機自異耳。書云。夫子之道。孰先傳焉。孰後",
    "X25n0478_001:0125b05": "倦焉。譬之草木。區已別矣。有始有卒者。其惟聖人",
    "X25n0478_001:0125b06": "乎。假若有人。得聞此經。信心清淨。即生實相。純真",
    "X25n0478_001:0125b07": "無妄之謂信。自心起信。還信自心。信自心中。本無",
    "X25n0478_001:0125b08": "我法。曰清淨。則契實相妙心。故云即生實相。實相",
    "X25n0478_001:0125b09": "者。諸相無相。無相不相。諸相無相。不住生死。無相",
    "X25n0478_001:0125b10": "不相。不住涅槃。非有非無。妙會中道。法華云。唯佛",
    "X25n0478_001:0125b11": "與佛。乃能究盡諸法實相。論云。大乘因者。諸法實",
    "X25n0478_001:0125b12": "相是。大乘果者。亦諸法實相是。又云。發心．畢竟二",
    "X25n0478_001:0125b13": "不別。如是二心先心難。生實相是因。成就第一希",
    "X25n0478_001:0125b14": "有功德是果。上文既云。即非般若。何故又云。即生",
    "X25n0478_001:0125b15": "實相。以金屑雖貴。落眼成塵。為離實相分別之心。",
    "X25n0478_001:0125b16": "故云。即是非相。圓覺云。我皆令入究竟圓覺。於圓",
    "X25n0478_001:0125b17": "覺中。無取證者。古人云。過得荊棘林。斫倒旃檀樹。",
    "X25n0478_001:0125b18": "是名實相者。不壞假名。而談實相。言我空生。已得",
    "X25n0478_001:0125b19": "聖果。佛現在時。又非末法。聞此經典。能信自心。解",
    "X25n0478_001:0125b20": "實相義。受持不失。不足為難。若未來世。又非正法。",
    "X25n0478_001:0125b21": "設有眾生。未得聖果。得聞是經。信解受持。是人即",
    "X25n0478_001:0125b22": "為第一希有。何故希有。此信解人。無復四相。故為",
    "X25n0478_001:0125b23": "希有。何故無四相。以四相即是妄相。故應離之。非",
    "X25n0478_001:0125b24": "相者。妄相也。前云。凡所有相。皆是虗妄。何故要離",
    "X25n0478_001:0125c01": "四妄相。離一切妄相。即名諸佛。以生佛體同故。經",
    "X25n0478_001:0125c02": "言。佛．心及眾生。是三無差別。永嘉云。諸佛法身入",
    "X25n0478_001:0125c03": "我性。我性同共如來合。前云。若見諸相非相。即見",
    "X25n0478_001:0125c04": "如來。圓覺云。知幻即離。不作方便。離幻即覺。亦無",
    "X25n0478_001:0125c05": "漸次。",
    "X25n0478_001:0125c06": "佛告須菩提。如是。如是。若復有人。得聞是經。不驚．不",
    "X25n0478_001:0125c07": "怖．不畏。當知是人甚為希有。何以故。須菩提。如來說。",
    "X25n0478_001:0125c08": "第一波羅蜜。即非第一波羅蜜。是名第一波羅蜜。須",
    "X25n0478_001:0125c09": "菩提。忍辱波羅蜜。如來說非忍辱波羅蜜。是名忍辱",
    "X25n0478_001:0125c10": "波羅蜜。何以故。須菩提。如我昔為歌利王割截身體。",
    "X25n0478_001:0125c11": "我於爾時。無我相．無人相．無眾生相．無壽者相。何以",
    "X25n0478_001:0125c12": "故。我於往昔節節支解時。若有我相。人相．眾生相．壽",
    "X25n0478_001:0125c13": "者相。應生瞋恨。須菩提。又念過去於五百世作忍辱",
    "X25n0478_001:0125c14": "仙人。於爾所世。無我相．無人相．無眾生相．無壽者相。",
    "X25n0478_001:0125c15": "此明印讚推廣忍辱之文。上來空生呈解。故爾世",
    "X25n0478_001:0125c16": "尊印讚如是如是者。重言所解之甚當也。下以劣",
    "X25n0478_001:0125c17": "況勝。此經難信難解。非大乘根器。未免驚愕疑懼",
    "X25n0478_001:0125c18": "怖畏。若復有人聞說般若。心中不驚。聞說即非。心",
    "X25n0478_001:0125c19": "亦不怖。聞說是名。心亦不畏。當知是人甚為希有。",
    "X25n0478_001:0125c20": "何況信心清淨。及信解受持者乎。下以法顯人。如",
    "X25n0478_001:0125c21": "來說第一波羅蜜者。以諸度中。般若為最。能解般",
    "X25n0478_001:0125c22": "若。故人亦希有。然般若即非般若。第一即非第一。",
    "X25n0478_001:0125c23": "是名第一者。假言說故。下推廣忍即非忍。安耐曰",
    "X25n0478_001:0125c24": "忍。毀害曰辱。能忍諸辱。故名忍辱。若有能忍所忍。",
    "X25n0478_001:0126a01": "則著四相。不名波羅蜜。不見有能忍所忍。遠離四",
    "X25n0478_001:0126a02": "相。故名波羅蜜。恐執情不了。故拂跡云。即非忍辱。",
    "X25n0478_001:0126a03": "忍能所故。是名忍辱。假安立故。下引一生所成忍。",
    "X25n0478_001:0126a04": "言我因中。修忍辱行。有歌利王。此云極惡。出獵疲",
    "X25n0478_001:0126a05": "寢。宮人禮仙。王怒問僊。得四果不。皆答不得。割截",
    "X25n0478_001:0126a06": "支體。天怒雨石。王懼懺悔。仙本無嗔。王亦無害。仙",
    "X25n0478_001:0126a07": "體如故。我于彼時。無有四相。下反釋。我於昔時。若",
    "X25n0478_001:0126a08": "有四相。即生嗔恨。嗔恨不生。故知無我。古人云。將",
    "X25n0478_001:0126a09": "頭臨白刃。一似斬春風。老子云。善攝生者。兕無所",
    "X25n0478_001:0126a10": "投其角。虎無所措其爪。兵無所容其刃。夫何故。以",
    "X25n0478_001:0126a11": "其無死地。廣引過去五百生中。修忍辱行。遠離四",
    "X25n0478_001:0126a12": "相。因得般若之功力也。",
    "X25n0478_001:0126a13": "是故須菩提。菩薩應離一切相。發阿耨多羅三藐三",
    "X25n0478_001:0126a14": "菩提心。不應住色生心。不應住聲香味觸法生心。應",
    "X25n0478_001:0126a15": "生無所住心。若心有住。即為非住。是故佛說。菩薩心",
    "X25n0478_001:0126a16": "不應住色布施。須菩提。菩薩為利益一切眾生故。應",
    "X25n0478_001:0126a17": "如是布施。如來說。一切諸相。即是非相。又說。一切眾",
    "X25n0478_001:0126a18": "生。即非眾生。須菩提。如來是真語者．實語者．如語者．",
    "X25n0478_001:0126a19": "不誑語者．不異語者。須菩提。如來所得法。此法無實",
    "X25n0478_001:0126a20": "無虗。須菩提。若菩薩心住於法而行布施。如人入暗。",
    "X25n0478_001:0126a21": "則無所見。若菩薩心不住法而行布施。如人有目。日",
    "X25n0478_001:0126a22": "光明照。見種種色。",
    "X25n0478_001:0126a23": "此總結應住之文。是忍即非忍之故。菩薩應離一",
    "X25n0478_001:0126a24": "切我法等相。發菩提心。前問云何應住。故結答云。",
    "X25n0478_001:0126b01": "不應住六塵生心。則離一切相。應生無所住心。則",
    "X25n0478_001:0126b02": "即一切法。無住生心。生心無住。則唯即與離。二無",
    "X25n0478_001:0126b03": "所著。三祖云。莫逐有緣。莫住空忍。一種平懷。泯然",
    "X25n0478_001:0126b04": "自盡。下反顯。若心有住。則是妄情。便著四相。故云",
    "X25n0478_001:0126b05": "非住。非。即妄也。下照應前文。以不住色等生心。佛",
    "X25n0478_001:0126b06": "說菩薩不應住色布施。下明欲知度生無我。即布",
    "X25n0478_001:0126b07": "施不住相。故云菩薩為利益一切眾生故。應如是",
    "X25n0478_001:0126b08": "不住相布施。下引證。如來常說一切諸相。即是非",
    "X25n0478_001:0126b09": "相。即布施不住相。又說一切眾生。即非眾生。即度",
    "X25n0478_001:0126b10": "生無我。此二相為表裏。恐空生不信。故以五語誡",
    "X25n0478_001:0126b11": "勉之。真而不妄。實而不虗。如則稱理。不誑則無諂",
    "X25n0478_001:0126b12": "曲。不妄始終一貫。以此五語。則所言者。當諦信而",
    "X25n0478_001:0126b13": "無疑。復以心中所得無實無虗。故稱理而說。相即",
    "X25n0478_001:0126b14": "非相。生即非生。法華云。如來如實知見三界之相。",
    "X25n0478_001:0126b15": "非實非虗。非如非異。非實者。一空一切空。非虗者。",
    "X25n0478_001:0126b16": "一即一切即。非如者。空而不空。非異者。有而不有。",
    "X25n0478_001:0126b17": "前云。無有定法得菩提。無有定法可說。下喻明住",
    "X25n0478_001:0126b18": "相不住相得失。先明住相之失。若菩薩心。住六塵",
    "X25n0478_001:0126b19": "法行施。則著我相。如盲人入暗。無日光明。則無所",
    "X25n0478_001:0126b20": "見。盲。喻無照理之智。暗中無日光明。喻無對治之",
    "X25n0478_001:0126b21": "法。則不能見諸法實相。下明不住相之得。若菩薩",
    "X25n0478_001:0126b22": "心。不住六塵布施。如人有目。喻有照理之智。日光",
    "X25n0478_001:0126b23": "明照。暗則消滅。喻得對治之法。見種種色者。則見",
    "X25n0478_001:0126b24": "諸法實相也。上文破法相竟。",
    "X25n0478_001:0126c01": "須菩提。當來之世。若有善男子．善女人。能於此經受",
    "X25n0478_001:0126c02": "持讀誦。即為如來以佛智慧。悉知是人。悉見是人。皆",
    "X25n0478_001:0126c03": "得成就無量無邊功德。須菩提。若有善男子．善女人。",
    "X25n0478_001:0126c04": "初日分以恒河沙等身布施。中日分復以恒河沙等",
    "X25n0478_001:0126c05": "身布施。後日分亦以恒河沙等身布施。如是無量百",
    "X25n0478_001:0126c06": "千萬億劫以身布施。若復有人。聞此經典。信心不逆。",
    "X25n0478_001:0126c07": "其福勝彼。何況書寫．受持．讀誦．為人解說。須菩提。以",
    "X25n0478_001:0126c08": "要言之。是經有不可思議．不可稱量．無邊功德。如來",
    "X25n0478_001:0126c09": "為發大乘者說。為發最上乘者說。若有人能受持讀",
    "X25n0478_001:0126c10": "誦。廣為人說。如來悉知是人。悉見是人。皆得成就不",
    "X25n0478_001:0126c11": "可量．不可稱．無有邊．不可思議功德。如是人等。即為",
    "X25n0478_001:0126c12": "荷擔如來阿耨多羅三藐三菩提。何以故。須菩提。若",
    "X25n0478_001:0126c13": "樂小法者。著我見．人見．眾生見．壽者見。則於此經。不",
    "X25n0478_001:0126c14": "能聽受讀誦．為人解說。須菩提。在在處處。若有此經。",
    "X25n0478_001:0126c15": "一切世間．天．人．阿修羅。所應供養。當知此處。則為是",
    "X25n0478_001:0126c16": "塔。皆應恭敬。作禮圍遶。以諸華香而散其處。",
    "X25n0478_001:0126c17": "此明持經功德殊勝之文。先明得佛知見。其功德。",
    "X25n0478_001:0126c18": "即前成就最上第一希有之法。下校量持經之福。",
    "X25n0478_001:0126c19": "前二番約外財。第三番約內財。但言一河沙身命",
    "X25n0478_001:0126c20": "布施。今第四番。約多劫中日日三時。以河沙身命",
    "X25n0478_001:0126c21": "布施校量。初日分。早晨也。中日分。日中也。後日分。",
    "X25n0478_001:0126c22": "晚間也。身命之多。言事大。經劫之久。言日長。所得",
    "X25n0478_001:0126c23": "福德。尚不及信經之福。何況及受持解說之功德。",
    "X25n0478_001:0126c24": "下顯法勝人尊。是經功德。不可思議者。言離相之",
    "X25n0478_001:0127a01": "法。如十方虗空不可以心思惟。以言議論也。不可",
    "X25n0478_001:0127a02": "稱量者。不可以言稱謂。以意度量也。無邊功德者。",
    "X25n0478_001:0127a03": "以稱性無涯。故功德亦無邊也。如來為發大乘人",
    "X25n0478_001:0127a04": "說。則二乘不及。為發最上佛乘人說。則非三賢境",
    "X25n0478_001:0127a05": "界。故能持說此經。唯佛知見是人。成就不可思議",
    "X25n0478_001:0127a06": "功德。此人即為荷擔佛果菩提。背負曰荷。在肩曰",
    "X25n0478_001:0127a07": "擔。一切佛法從此經出。猶如重擔。能發大心。則全",
    "X25n0478_001:0127a08": "身擔荷。偈云。空劫已前無影樹。撑天柱地赤條條。",
    "X25n0478_001:0127a09": "新州有箇賣柴漢。收拾將來一擔挑。徵云。何故持",
    "X25n0478_001:0127a10": "說此經。便為荷擔菩提。釋云。若樂小法之二乘。見",
    "X25n0478_001:0127a11": "有理事修證。即著四見。不能於此經中受持解說。",
    "X25n0478_001:0127a12": "四見者。即前四相。由著見故著相。相即見故。今樂",
    "X25n0478_001:0127a13": "大法。無四見。故能荷擔菩提。下明處勝。以顯人勝。",
    "X25n0478_001:0127a14": "不拘天上人間。若有此經。天龍八部皆應供養。雖",
    "X25n0478_001:0127a15": "無有塔。即為有塔。藏佛法身舍利。皆應作禮。散華",
    "X25n0478_001:0127a16": "以為供養。昔有一善書人。於虗空中寫金剛經。樵",
    "X25n0478_001:0127a17": "牧避雨。皆向其處。常聞天樂之聲。後有梵僧過而",
    "X25n0478_001:0127a18": "見之。誰人書金剛經於此。方知前人書經之騐。空",
    "X25n0478_001:0127a19": "中無跡。尚爾作樂供養。何況全經所在之處。而無",
    "X25n0478_001:0127a20": "天龍供養乎。",
    "X25n0478_001:0127a21": "復次。須菩提。善男子．善女人。受持讀誦此經。若為人",
    "X25n0478_001:0127a22": "輕賤。是人先世罪業。應墮惡道。以今世人輕賤故。先",
    "X25n0478_001:0127a23": "世罪業則為消滅。當得阿耨多羅三藐三菩提。須菩",
    "X25n0478_001:0127a24": "提。我念過去無量阿僧祗劫。於然燈佛前。得值八百",
    "X25n0478_001:0127b01": "四千萬億那由他諸佛。悉皆供養承事。無空過者。若",
    "X25n0478_001:0127b02": "復有人。於後末世。能受持讀誦此經。所得功德。於我",
    "X25n0478_001:0127b03": "所供養諸佛功德。百分不及一。千萬億分．乃至筭數",
    "X25n0478_001:0127b04": "譬喻所不能及。須菩提。若善男子．善女人。於後末世。",
    "X25n0478_001:0127b05": "有受持讀誦此經。所得功德。我若具說者。或有人聞。",
    "X25n0478_001:0127b06": "心則狂亂。狐疑不信。須菩提。當知是經義不可思議。",
    "X25n0478_001:0127b07": "果報亦不可思議。",
    "X25n0478_001:0127b08": "此明轉重令輕之文。前云持說此經之人。成就不",
    "X25n0478_001:0127b09": "可思議功德。則世人當恭敬供養。何故被人輕賤。",
    "X25n0478_001:0127b10": "此人過去所造惡業。應墮三惡道中。以持說此經",
    "X25n0478_001:0127b11": "故。轉重罪令輕受。但招今世輕賤之報。則過去重",
    "X25n0478_001:0127b12": "罪。盡皆消滅。當得佛果菩提。下校量持經功德。前",
    "X25n0478_001:0127b13": "約外財內財布施眾生校量。今約供養諸佛校量。",
    "X25n0478_001:0127b14": "我念然燈佛已前。供養多佛之福。不及持經功德。",
    "X25n0478_001:0127b15": "以有相無相差別故。百分不及一者。言供佛功德。",
    "X25n0478_001:0127b16": "百分。不及持經之一分也。下明具聞生疑。狐疑不",
    "X25n0478_001:0127b17": "信者。狐獸名。因多疑。故取喻之。疑則不信。信則不",
    "X25n0478_001:0127b18": "疑也。下總結。當知是經義不可思議者。如來為發",
    "X25n0478_001:0127b19": "大乘人說。為發最上佛乘人說故。果報亦不可思",
    "X25n0478_001:0127b20": "議者。當得阿耨多羅三藐三菩提故。",
    "X25n0478_001:0127b21": "爾時。須菩提白佛言。世尊。善男子．善女人。發阿耨多",
    "X25n0478_001:0127b22": "羅三藐三菩提心。云何應住。云何降伏其心。佛告須",
    "X25n0478_001:0127b23": "菩提。善男子．善女人。發阿耨多羅三藐三菩提心者。",
    "X25n0478_001:0127b24": "當生如是心。我應滅度一切眾生。滅度一切眾生已。",
    "X25n0478_001:0127c01": "而無有一眾生實滅度者。何以故。須菩提。若菩薩有",
    "X25n0478_001:0127c02": "我相．人相．眾生相．壽者相。即非菩薩。所以者何。須菩",
    "X25n0478_001:0127c03": "提。實無有法發阿耨多羅三藐三菩提心者。",
    "X25n0478_001:0127c04": "此別明降伏之文。智者云。此文二周重說。或為後",
    "X25n0478_001:0127c05": "來。或為鈍根。中峯云。空生復理最初之問。世尊亦",
    "X25n0478_001:0127c06": "如前答。空生意謂應住已明。別有降心之法。故重",
    "X25n0478_001:0127c07": "問發菩提心。云何應住降伏。佛亦知空生意。將前",
    "X25n0478_001:0127c08": "總答降伏之文。而發明之。不過換湯不換藥耳。何",
    "X25n0478_001:0127c09": "者。布施不住相。即度生無我。度生無我。即布施不",
    "X25n0478_001:0127c10": "住相。初非兩事。答云。發菩提心。起度生心。滅度無",
    "X25n0478_001:0127c11": "量眾生。即利他之心也。如是度盡眾生。不見有生",
    "X25n0478_001:0127c12": "可度。即降心無我。徵云。菩薩度生應有能化所化。",
    "X25n0478_001:0127c13": "脫生死。證涅槃。云何不見有生可度。釋云。若見有",
    "X25n0478_001:0127c14": "生可度。則有四相。非菩薩矣。經言。諸佛心內眾生。",
    "X25n0478_001:0127c15": "心心作佛。則不見有所化之眾生。能化之菩薩。所",
    "X25n0478_001:0127c16": "證之涅槃。張拙云。涅槃生死等空華。徵云。何故有",
    "X25n0478_001:0127c17": "我非菩薩。無我名菩薩。釋云。若有法發菩提心。則",
    "X25n0478_001:0127c18": "有我相。既無法發菩提心。則無我相。誰能度眾生",
    "X25n0478_001:0127c19": "乎。",
    "X25n0478_001:0127c20": "須菩提。於意云何。如來於然燈佛所。有法得阿耨多",
    "X25n0478_001:0127c21": "羅三藐三菩提不。不也。世尊。如我解佛所說義。佛於",
    "X25n0478_001:0127c22": "然燈佛所。無有法得阿耨多羅三藐三菩提。佛言。如",
    "X25n0478_001:0127c23": "是。如是。須菩提。實無有法如來得阿耨多羅三藐三",
    "X25n0478_001:0127c24": "菩提。須菩提。若有法如來得阿耨多羅三藐三菩提",
    "X25n0478_001:0128a01": "者。然燈佛即不與我授記。汝於來世。當得作佛。號釋",
    "X25n0478_001:0128a02": "迦牟尼。以實無有法得阿耨多羅三藐三菩提。是故",
    "X25n0478_001:0128a03": "然燈佛與我授記。作是言。汝於來世。當得作佛。號釋",
    "X25n0478_001:0128a04": "迦牟尼。",
    "X25n0478_001:0128a05": "此明因中無法得菩提之文。前云無法發菩提心。",
    "X25n0478_001:0128a06": "則無菩薩。云何釋迦修菩薩行。故引應住菩提無",
    "X25n0478_001:0128a07": "得。以明無法發菩提心。無生可度。先引因中無法",
    "X25n0478_001:0128a08": "可得之義。以問空生。如來於然燈佛所。有法得菩",
    "X25n0478_001:0128a09": "提不。然燈。乃釋迦第二阿僧祗劫中所值之佛。空",
    "X25n0478_001:0128a10": "生答言。善慧童子。於然燈佛所。無有法得菩提。佛",
    "X25n0478_001:0128a11": "讚如是者。言其所解無謬。然燈佛所。實無有法得",
    "X25n0478_001:0128a12": "菩提。以煩惱即菩提。煩惱性空無所得。則菩提亦",
    "X25n0478_001:0128a13": "無所得。下反釋。若我有法可得。然燈則不授記。下",
    "X25n0478_001:0128a14": "正釋。以無法可得。故與我授記。梵語釋迦牟尼。此",
    "X25n0478_001:0128a15": "云能仁寂莫。言應化無為之義。若論正位中。則無",
    "X25n0478_001:0128a16": "記與不記。於偏位中。故有授記。古語云。萬籟有心",
    "X25n0478_001:0128a17": "聞不得。孤岩無耳自知音。",
    "X25n0478_001:0128a18": "何以故。如來者。即諸法如義。若有人言。如來得阿耨",
    "X25n0478_001:0128a19": "多羅三藐三菩提。須菩提。實無有法。佛得阿耨多羅",
    "X25n0478_001:0128a20": "三藐三菩提。須菩提。如來所得阿耨多羅三藐三菩",
    "X25n0478_001:0128a21": "提。於是中無實無虗。是故如來說。一切法皆是佛法。",
    "X25n0478_001:0128a22": "須菩提。所言一切法者。即非一切法。是故名一切法。",
    "X25n0478_001:0128a23": "須菩提。譬如人身長大。須菩提言。世尊。如來說。人身",
    "X25n0478_001:0128a24": "長大。即為非大身。是名大身。",
    "X25n0478_001:0128b01": "此明果上無法得菩提之文。言因中無菩提可得。",
    "X25n0478_001:0128b02": "則果上無諸佛如來。故云。如來者。即諸法空義。以",
    "X25n0478_001:0128b03": "諸法空名如來。心經云。是諸法空相。楞嚴云。性色",
    "X25n0478_001:0128b04": "真空。先遮錯解。若有人言。如來果上得菩提。是人",
    "X25n0478_001:0128b05": "不解我所說義。下示正見。實無有法得菩提。即諸",
    "X25n0478_001:0128b06": "法如義。下轉釋。復恐有人生謗。若言無得。則墮斷",
    "X25n0478_001:0128b07": "滅。故云。如來所得菩提。無實無虗。無實者。則非有。",
    "X25n0478_001:0128b08": "無虗者。則非無。若言有。是常見。若言無。是斷見。亦",
    "X25n0478_001:0128b09": "有亦無。相違見。非有非無。戲論見。古人云。離四句。",
    "X25n0478_001:0128b10": "絕百非。請師直指西來意。前云。無有定法得菩提。",
    "X25n0478_001:0128b11": "然此真如。非別有體。即一切諸法。非有非無。皆是",
    "X25n0478_001:0128b12": "佛法。放光云。空無邊。當知般若亦無邊。色無邊。當",
    "X25n0478_001:0128b13": "知般若亦無邊。古人云。青青翠竹。無非般若真如",
    "X25n0478_001:0128b14": "境。欝欝黃華。咸是菩提妙假心。下拂跡。即非一切",
    "X25n0478_001:0128b15": "法。是無實。是名一切法。是無虗。前應住無定法可",
    "X25n0478_001:0128b16": "得文畢。以報身不可得發明。今降伏無菩提可得。",
    "X25n0478_001:0128b17": "以法身不可得發明。故問空生。一切法。皆是佛法。",
    "X25n0478_001:0128b18": "是真如體。遍一切處。可為大矣。空生答言。法身長",
    "X25n0478_001:0128b19": "大。遠離諸相。故名非大身。是名大身者。真如不滅",
    "X25n0478_001:0128b20": "故。",
    "X25n0478_001:0128b21": "須菩提。菩薩亦如是。若作是言。我當滅度無量眾生。",
    "X25n0478_001:0128b22": "即不名菩薩。何以故。須菩提。實無有法名為菩薩。是",
    "X25n0478_001:0128b23": "故佛說。一切法無我．無人．無眾生．無壽者。須菩提。若",
    "X25n0478_001:0128b24": "菩薩作是言。我當莊嚴佛土。是不名菩薩。何以故。如",
    "X25n0478_001:0128c01": "來說。莊嚴佛土者。即非莊嚴。是名莊嚴。須菩提。若菩",
    "X25n0478_001:0128c02": "薩通達無我．法者。如來說名真是菩薩。",
    "X25n0478_001:0128c03": "此合明無生可度之文。前云。釋迦無菩提可得。則",
    "X25n0478_001:0128c04": "知無法發菩提心。亦無眾生可度。故云。菩薩亦如",
    "X25n0478_001:0128c05": "是。若作是言。我當度生。則有四相。不名菩薩。以無",
    "X25n0478_001:0128c06": "有法。遠離四相。名為菩薩。是無法之故。佛說一切",
    "X25n0478_001:0128c07": "菩薩眾生法。無有四相。引應住中莊嚴佛土之事",
    "X25n0478_001:0128c08": "以明。若見有土可嚴。即著四相。不名菩薩。以無土",
    "X25n0478_001:0128c09": "可嚴。故云即非莊嚴。是名莊嚴者。世俗諦故。下雙",
    "X25n0478_001:0128c10": "結。既有生可度。有土可嚴。非為菩薩。何者名為菩",
    "X25n0478_001:0128c11": "薩。若菩薩通達無我相．法相者。真是菩薩。",
    "X25n0478_001:0128c12": "須菩提。於意云何。如來有肉眼不。如是。世尊。如來有",
    "X25n0478_001:0128c13": "肉眼。須菩提。於意云何。如來有天眼不。如是。世尊。如",
    "X25n0478_001:0128c14": "來有天眼。須菩提。於意云何。如來有慧眼不。如是。世",
    "X25n0478_001:0128c15": "尊。如來有慧眼。須菩提。於意云何。如來有法眼不。如",
    "X25n0478_001:0128c16": "是。世尊。如來有法眼。須菩提。於意云何。如來有佛眼",
    "X25n0478_001:0128c17": "不。如是。世尊。如來有佛眼。須菩提。於意云何。如恒河",
    "X25n0478_001:0128c18": "中所有沙。佛說是沙不。如是。世尊。如來說是沙。須菩",
    "X25n0478_001:0128c19": "提。於意云何。如一恒河中所有沙。有如是沙等恒河。",
    "X25n0478_001:0128c20": "是諸恒河所有沙數。佛世界如是。寧為多不。甚多。世",
    "X25n0478_001:0128c21": "尊。佛告須菩提。爾所國土中。所有眾生。若干種心。如",
    "X25n0478_001:0128c22": "來悉知。何以故。如來說。諸心皆為非心。是名為心。所",
    "X25n0478_001:0128c23": "以者何。須菩提。過去心不可得。現在心不可得。未來",
    "X25n0478_001:0128c24": "心不可得。",
    "X25n0478_001:0129a01": "此明佛具五眼。故知一切眾生。即非眾生之文。初",
    "X25n0478_001:0129a02": "問。如來有肉眼不。答言。如來有肉眼。乃至佛眼亦",
    "X25n0478_001:0129a03": "如是。肉眼。見障內色。約凡夫。天眼。見障外色。約四",
    "X25n0478_001:0129a04": "果。阿那律陀。得半頭天眼。觀大千世界。猶如掌中",
    "X25n0478_001:0129a05": "庵摩羅菓。佛得全頭天眼。徹見人中無數世界不",
    "X25n0478_001:0129a06": "以二相。慧眼。根本智照真理。約辟支權位菩薩。法",
    "X25n0478_001:0129a07": "眼。後得智說法度人。約等覺。前四眼在佛總名佛",
    "X25n0478_001:0129a08": "眼。見佛性圓極。約如來。雲岩問道吾。大悲菩薩。用",
    "X25n0478_001:0129a09": "許多手眼作麼。答云。如人夜半背手摸枕子。岩云。",
    "X25n0478_001:0129a10": "會也。道吾云。汝作麼生會。岩云。徧身是手眼。楞嚴",
    "X25n0478_001:0129a11": "云。八萬四千母陀羅臂。八萬四千清淨寶目。皆在",
    "X25n0478_001:0129a12": "當人一念之中。於意云何下。約一恒河以數沙。如",
    "X25n0478_001:0129a13": "一恒河中下。一河中沙以數河。是諸恒河下。沙河",
    "X25n0478_001:0129a14": "中沙以數界。爾所國土中下。爾所界中所有生。若",
    "X25n0478_001:0129a15": "干種心下。一一眾生所有心。顛倒分別。染淨差別。",
    "X25n0478_001:0129a16": "法華云。念何事。思何事。修何事等。如來悉知。以同",
    "X25n0478_001:0129a17": "體故。楞嚴云。汝等當知有漏世界十二類生。本覺",
    "X25n0478_001:0129a18": "妙明。覺圓心體。與十方佛。無二無別。華嚴云。若人",
    "X25n0478_001:0129a19": "欲知佛境界。當淨其意如虗空。遠離妄想及諸取。",
    "X25n0478_001:0129a20": "令心所向皆無礙。雖般若無知。無所不知。若言五",
    "X25n0478_001:0129a21": "眼。當名見。何故云知。譬如盲人矚暗。見不在眼。而",
    "X25n0478_001:0129a22": "在於心。曾無心外之見。但約眼名見。約心名知。無",
    "X25n0478_001:0129a23": "二體故。何故悉知。如來說諸心。妄想性空。故云非",
    "X25n0478_001:0129a24": "心。真如不滅。故云是名為心。下釋非心。過去已滅。",
    "X25n0478_001:0129b01": "現在不住。未來未生。三際求之。了不可得。",
    "X25n0478_001:0129b02": "須菩提。於意云何。若有人滿三千大千世界七寶以",
    "X25n0478_001:0129b03": "用布施。是人以是因緣。得福多不。如是。世尊。此人以",
    "X25n0478_001:0129b04": "是因緣。得福甚多。須菩提。若福德有實。如來不說得",
    "X25n0478_001:0129b05": "福德多。以福德無故。如來說得福德多。",
    "X25n0478_001:0129b06": "此明福德性空之文。前云無土可嚴。無生可度。則",
    "X25n0478_001:0129b07": "布施亦無福。故以性空之福大明之。初問。若人滿",
    "X25n0478_001:0129b08": "大千界七寶布施。是人以是因緣。得福多不。答言。",
    "X25n0478_001:0129b09": "此人離相無倒行施因緣。得福甚多。佛與空生發",
    "X25n0478_001:0129b10": "明。若福德有實則住相。成有漏因。其福則寡。以福",
    "X25n0478_001:0129b11": "德性空。則離相。成無漏因。其福則多。已下三節校",
    "X25n0478_001:0129b12": "量文。皆因便舉爾。",
    "X25n0478_001:0129b13": "須菩提。於意云何。佛可以具足色身見不。不也。世尊。",
    "X25n0478_001:0129b14": "如來不應以具足色身見。何以故。如來說。具足色身。",
    "X25n0478_001:0129b15": "即非具足色身。是名具足色身。須菩提。於意云何。如",
    "X25n0478_001:0129b16": "來可以具足諸相見不。不也。世尊。如來不應以具足",
    "X25n0478_001:0129b17": "諸相見。何以故。如來說。諸相具足。即非具足。是名諸",
    "X25n0478_001:0129b18": "相具足。",
    "X25n0478_001:0129b19": "此明佛身非相之文。前云無菩提可得。何有相好",
    "X25n0478_001:0129b20": "之佛。故以即非具足明之。經云。如來者。即諸法如",
    "X25n0478_001:0129b21": "義。亦引應住可以三十二相見如來之文。具足色",
    "X25n0478_001:0129b22": "身。即八十種好。具足諸相。即三十二相。即非具足。",
    "X25n0478_001:0129b23": "好即無好。相即無相。佛在忉利天。為母說法。下來",
    "X25n0478_001:0129b24": "人間。蓮華色比丘尼。化作輪王。先往見佛。佛言。空",
    "X25n0478_001:0129c01": "生岩中晏坐。先見我矣。又云。若人百千劫。常隨於",
    "X25n0478_001:0129c02": "如來。不了真實義。盲瞑不見佛。是名具足者。妄無",
    "X25n0478_001:0129c03": "自性。全體即真。",
    "X25n0478_001:0129c04": "須菩提。汝勿謂如來作是念。我當有所說法。莫作是",
    "X25n0478_001:0129c05": "念。何以故。若人言。如來有所說法。即為謗佛。不能解",
    "X25n0478_001:0129c06": "我所說故。須菩提。說法者。無法可說。是名說法。",
    "X25n0478_001:0129c07": "此明無法可說之文。前云佛本無相。云何說法。故",
    "X25n0478_001:0129c08": "以無法可說明之。亦引應住無有定法可說之文。",
    "X25n0478_001:0129c09": "初遮錯解。汝勿謂如來作念。我當有所說法。莫作",
    "X25n0478_001:0129c10": "是念。若人言。如來有所說法。即為謗佛。以如來無",
    "X25n0478_001:0129c11": "說而說。說而無說。若言有說。則不解如來所說義。",
    "X25n0478_001:0129c12": "下示正見。說法者。無法可說。如空谷答響。無心無",
    "X25n0478_001:0129c13": "緣。離諸分別。終日言而未嘗言。楞伽云。無已說今",
    "X25n0478_001:0129c14": "說當說。不說是佛說。老子云。言滿天下無口過。是",
    "X25n0478_001:0129c15": "名說法者。不妨隨機演唱故。",
    "X25n0478_001:0129c16": "爾時。慧命須菩提白佛言。世尊。頗有眾生。於未來世。",
    "X25n0478_001:0129c17": "聞說是法。生信心不。佛言。須菩提。彼非眾生。非不眾",
    "X25n0478_001:0129c18": "生。何以故。須菩提。眾生眾生者。如來說非眾生。是名",
    "X25n0478_001:0129c19": "眾生。",
    "X25n0478_001:0129c20": "此明眾生非眾生之文。前云。無菩提。無相。無說。故",
    "X25n0478_001:0129c21": "問未來眾生。聞此經典。能生信不。以顯難信之意。",
    "X25n0478_001:0129c22": "佛以無眾生發明。意顯有信。彼非眾生者。本性空",
    "X25n0478_001:0129c23": "故。非不眾生者。五蘊和合故。眾生。眾生者。小品云。",
    "X25n0478_001:0129c24": "重牒之文。如言世尊世尊。菩薩菩薩等。言眾生之",
    "X25n0478_001:0130a01": "所以為眾生者。我說彼非眾生。無和合相故。是名",
    "X25n0478_001:0130a02": "眾生者。不壞假名故。前云。實無眾生得滅度者。尚",
    "X25n0478_001:0130a03": "未明無眾生之義。次明三心不可得。今明眾生相",
    "X25n0478_001:0130a04": "不可得。方顯實無眾生之義。如舍利弗問辯才天",
    "X25n0478_001:0130a05": "女云。何以不轉女身。天女言。求女人相。了不可得。",
    "X25n0478_001:0130a06": "又如龍女。於須臾頃。變成男子。即往南方無垢世",
    "X25n0478_001:0130a07": "界。坐寶蓮華。成等正覺。豈可以男女老少善惡凡",
    "X25n0478_001:0130a08": "聖之相而分別乎。",
    "X25n0478_001:0130a09": "須菩提白佛言。世尊。佛得阿耨多羅三藐三菩提。為",
    "X25n0478_001:0130a10": "無所得耶。佛言。如是。如是。須菩提。我於阿耨多羅三",
    "X25n0478_001:0130a11": "藐三菩提乃至無有少法可得。是名阿耨多羅三藐",
    "X25n0478_001:0130a12": "三菩提。復次。須菩提。是法平等。無有高下。是名阿耨",
    "X25n0478_001:0130a13": "多羅三藐三菩提。以無我．無人．無眾生．無壽者。修一",
    "X25n0478_001:0130a14": "切善法。則得阿耨多羅三藐三菩提。須菩提。所言善",
    "X25n0478_001:0130a15": "法者。如來說即非善法。是名善法。",
    "X25n0478_001:0130a16": "此明菩提無得之文。空生悟無相。無說。無生。知無",
    "X25n0478_001:0130a17": "法得菩提。故呈解先明無上名菩提。言佛得菩提。",
    "X25n0478_001:0130a18": "為無所得耶。佛印讚如是。無有少法可得名菩提。",
    "X25n0478_001:0130a19": "無少法者。言菩提心。迷時輪轉六道。亦未甞減。楞",
    "X25n0478_001:0130a20": "伽云。轉三十二相。入一切眾生身中。如大價寶。垢",
    "X25n0478_001:0130a21": "衣所纏。悟時逈出塵勞。亦未甞增。六祖云。菩提本",
    "X25n0478_001:0130a22": "無樹。明鏡亦非臺。本來無一物。何處惹塵埃。次明",
    "X25n0478_001:0130a23": "正等名菩提。是法平等。無有高下。名菩提者。法界",
    "X25n0478_001:0130a24": "性中。無形無相。了無差別。故名平等。以平等故。不",
    "X25n0478_001:0130b01": "以佛為高。眾生為下。離能所相。廓爾無朕。故云無",
    "X25n0478_001:0130b02": "有高下。古人云。過去諸佛如是。西天四七。唐土二",
    "X25n0478_001:0130b03": "三諸祖亦如是。某甲亦如是。肇云。諸法不異者。豈",
    "X25n0478_001:0130b04": "曰續鳧截鶴。夷嶽盈壑然後為不異哉。言鳧鵛雖",
    "X25n0478_001:0130b05": "短。續之則憂。鶴鵛雖長。截之則悲。但高處高平。低",
    "X25n0478_001:0130b06": "處低平。長者任其長。短者任其短。頌云。任短任長",
    "X25n0478_001:0130b07": "休剪綴。隨高隨下自平治。下明正覺名菩提。以無",
    "X25n0478_001:0130b08": "四相。修一切善法。則得菩提。前云。無有少法。及是",
    "X25n0478_001:0130b09": "法平等。恐人墮於無修無證斷滅深坑。撥無六度",
    "X25n0478_001:0130b10": "萬行。古人云。雖然舊閣閒田地。一度贏來方始休。",
    "X25n0478_001:0130b11": "故云。無四相。修一切善法。起信云。雖知法性本無",
    "X25n0478_001:0130b12": "慳貪。隨順修行檀波羅蜜等。下拂跡。既無菩提。云",
    "X25n0478_001:0130b13": "何有善法。故云。即非善法。以幻化佛事。修即無修。",
    "X25n0478_001:0130b14": "是名善法者。世俗諦故。",
    "X25n0478_001:0130b15": "須菩提。若三千大千世界中所有諸須彌山王。如是",
    "X25n0478_001:0130b16": "等七寶聚。有人持用布施。若人以此般若波羅蜜經。",
    "X25n0478_001:0130b17": "乃至四句偈等。受持．讀誦．為他人說。於前福德百分",
    "X25n0478_001:0130b18": "不及一。百千萬億分。乃至算數譬喻所不能及。",
    "X25n0478_001:0130b19": "此校量持經福德之文。若大千界須彌七寶持用",
    "X25n0478_001:0130b20": "布施。是有漏因。其福尚寡。持說此經。一四句偈。是",
    "X25n0478_001:0130b21": "無漏因。功德無量。",
    "X25n0478_001:0130b22": "須菩提。於意云何。汝等勿謂如來作是念。我當度眾",
    "X25n0478_001:0130b23": "生。須菩提。莫作是念。何以故。實無有眾生如來度者。",
    "X25n0478_001:0130b24": "若有眾生如來度者。如來即有我人眾生壽者。須菩",
    "X25n0478_001:0130c01": "提。如來說。有我者。即非有我。而凡夫之人以為有我。",
    "X25n0478_001:0130c02": "須菩提。凡夫者。如來說即非凡夫。是名凡夫。",
    "X25n0478_001:0130c03": "此明如來無生可度之文。前云是法平等。無有高",
    "X25n0478_001:0130c04": "下。云何如來亦有生可度。故云。汝等勿謂如來作",
    "X25n0478_001:0130c05": "念度生。汝等莫作是念。前云三心不可得。又云眾",
    "X25n0478_001:0130c06": "生相空。豈有眾生可度。若見有生可度。如來亦著",
    "X25n0478_001:0130c07": "四相。如來雖說有我。元非有我。而汎常之人。以為",
    "X25n0478_001:0130c08": "有我。眾生既非眾生。凡夫亦非凡夫。是名凡夫者。",
    "X25n0478_001:0130c09": "五陰假合故。上文交互破我相．法相竟。",
    "X25n0478_001:0130c10": "須菩提。於意云何。可以三十二相觀如來不。須菩提",
    "X25n0478_001:0130c11": "言。如是。如是。以三十二相觀如來。佛言。須菩提。若以",
    "X25n0478_001:0130c12": "三十二相觀如來者。轉輪聖王即是如來。須菩提白",
    "X25n0478_001:0130c13": "佛言。世尊。如我解佛所說義。不應以三十二相觀如",
    "X25n0478_001:0130c14": "來。爾時。世尊而說偈言。",
    "X25n0478_001:0130c15": "　若以色見我　　以音聲求我　　是人行邪道",
    "X25n0478_001:0130c16": "　不能見如來",
    "X25n0478_001:0130c17": "此明法身不可以相見之文。前云。不可以具足相",
    "X25n0478_001:0130c18": "好見如來。向下欲破非法相。故引前三十二相以",
    "X25n0478_001:0130c19": "問。待空生答出以相見。則住常情。不以相見。墮於",
    "X25n0478_001:0130c20": "斷滅。初問。可以三十二相觀如來不。正是世尊探",
    "X25n0478_001:0130c21": "竿在手。影草隨身。若非手親眼辨。不免落在世尊",
    "X25n0478_001:0130c22": "彀中。空生答云。如是。以比智知。可以三十二相觀",
    "X25n0478_001:0130c23": "如來。如隔山見烟。便知是火。既了相即無相。便可",
    "X25n0478_001:0130c24": "以相觀如來。佛以凡聖不分難之。若以相見如來。",
    "X25n0478_001:0131a01": "則金輪王具三十二相。亦是如來。以輪王雖具三",
    "X25n0478_001:0131a02": "十二相。不了非相。是凡夫故。空生一撥便轉。順理",
    "X25n0478_001:0131a03": "以酬。不應以相觀如來。佛印見聞不及。若以色見",
    "X25n0478_001:0131a04": "法身。以音聲求法身。是行邪道。不見如來。以色身",
    "X25n0478_001:0131a05": "非是佛。音聲亦復然。古人云。東坡居士太饒舌。聲",
    "X25n0478_001:0131a06": "色叢中欲透身。溪若是聲山是色。無山無水好愁",
    "X25n0478_001:0131a07": "人。",
    "X25n0478_001:0131a08": "須菩提。汝若作是念。如來不以具足相故。得阿耨多",
    "X25n0478_001:0131a09": "羅三藐三菩提。須菩提。莫作是念。如來不以具足相",
    "X25n0478_001:0131a10": "故。得阿耨多羅三藐三菩提。須菩提。汝若作是念。發",
    "X25n0478_001:0131a11": "阿耨多羅三藐三菩提心者。說諸法斷滅。莫作是念。",
    "X25n0478_001:0131a12": "何以故。發阿耨多羅三藐三菩提心者。於法不說斷",
    "X25n0478_001:0131a13": "滅相。",
    "X25n0478_001:0131a14": "此明不住斷滅相之文。前云不可以相見如來。雖",
    "X25n0478_001:0131a15": "不住有。又恐空生住於斷見。不待其問而告之曰。",
    "X25n0478_001:0131a16": "汝若作念。如來不以具足相故得菩提。莫作是念。",
    "X25n0478_001:0131a17": "如來不以具足相故得菩提。然亦不離色聲。見佛",
    "X25n0478_001:0131a18": "神通力。東坡云。溪聲即是廣長舌。山色無非清淨",
    "X25n0478_001:0131a19": "身。夜來八萬四千偈。他日如何舉似人。下明毀相",
    "X25n0478_001:0131a20": "之失。若作念發菩提心。說諸法斷滅。莫作是念。肇",
    "X25n0478_001:0131a21": "云。譬如逃峯而赴壑。俱不免於患矣。何故發心不",
    "X25n0478_001:0131a22": "說斷滅。以發菩提心人。於法不應說斷滅相。語云。",
    "X25n0478_001:0131a23": "寧起有見如須彌山。莫起增上慢空見。上文破非",
    "X25n0478_001:0131a24": "法相竟。",
    "X25n0478_001:0131b01": "須菩提。若菩薩以滿恒河沙等世界七寶。持用布施。",
    "X25n0478_001:0131b02": "若復有人知一切法無我。得成於忍。此菩薩勝前菩",
    "X25n0478_001:0131b03": "薩所得功德。何以故。須菩提。以諸菩薩不受福德故。",
    "X25n0478_001:0131b04": "須菩提白佛言。世尊。云何菩薩不受福德。須菩提。菩",
    "X25n0478_001:0131b05": "薩所作福德。不應貪著。是故說不受福德。",
    "X25n0478_001:0131b06": "此校量得忍菩薩功德殊勝之文。若菩薩將七寶",
    "X25n0478_001:0131b07": "充滿恒沙世界布施。不如得忍菩薩功德殊勝。以",
    "X25n0478_001:0131b08": "有相無相不同故。忍者。無生法忍也。前云。不可以",
    "X25n0478_001:0131b09": "相見如來。則不見有生。不可以非相見如來。則不",
    "X25n0478_001:0131b10": "見有滅。以此無生無滅之法。忍可於心。名無生忍。",
    "X25n0478_001:0131b11": "初住菩薩境界。前云。若菩薩通達無我法者。如來",
    "X25n0478_001:0131b12": "說名真是菩薩。徵云。何故知無我菩薩功德殊勝",
    "X25n0478_001:0131b13": "以菩薩不受福德相故。空生復問。菩薩既有福相。",
    "X25n0478_001:0131b14": "云何不受。佛云。菩薩所作福德之相。不應貪取執",
    "X25n0478_001:0131b15": "著。起斷常見。是故說不受福德。",
    "X25n0478_001:0131b16": "須菩提。若有人言。如來若來若去．若坐若臥。是人不",
    "X25n0478_001:0131b17": "解我所說義。何以故。如來者。無所從來。亦無所去。故",
    "X25n0478_001:0131b18": "名如來。",
    "X25n0478_001:0131b19": "此明法身無去來相之文。上云知一切法無我得",
    "X25n0478_001:0131b20": "成於忍。云何如來現有去來。若有人言。如來有來。",
    "X25n0478_001:0131b21": "則以相見。如來有去。則以非相見。是人不解佛義。",
    "X25n0478_001:0131b22": "如來者。法身也。無所來。則不住生死。無所去。則不",
    "X25n0478_001:0131b23": "住涅槃。淨名云。不來相而來。不見相而見。文殊云。",
    "X25n0478_001:0131b24": "若來已。更不來。若去已。更不去。可見者。不可見相。",
    "X25n0478_001:0131c01": "前云。如來者。即諸法如義。古人云。夜深不向蘆灣",
    "X25n0478_001:0131c02": "宿。逈出中間與兩頭。",
    "X25n0478_001:0131c03": "須菩提。若善男子．善女人。以三千大千世界碎為微",
    "X25n0478_001:0131c04": "塵。於意云何。是微塵眾寧為多不。甚多。世尊。何以故。",
    "X25n0478_001:0131c05": "若是微塵眾實有者。佛即不說是微塵眾。所以者何。",
    "X25n0478_001:0131c06": "佛說。微塵眾。即非微塵眾。是名微塵眾。世尊。如來所",
    "X25n0478_001:0131c07": "說三千大千世界。即非世界。是名世界。何以故。若世",
    "X25n0478_001:0131c08": "界實有者。即是一合相。如來說。一合相。即非一合相。",
    "X25n0478_001:0131c09": "是名一合相。須菩提。一合相者。即是不可說。但凡夫",
    "X25n0478_001:0131c10": "之人貪著其事。",
    "X25n0478_001:0131c11": "此明法身應身無一異相之文。前云應有去來。則",
    "X25n0478_001:0131c12": "有異相。法無去來。則有一相。故以塵界明之。初明",
    "X25n0478_001:0131c13": "碎界為塵塵不有。若人以世界碎為微塵。寧為多",
    "X25n0478_001:0131c14": "不。答言。甚多。若微塵實有。則不名多。以微塵性空。",
    "X25n0478_001:0131c15": "是故言多。則應身無去來之異相。下明合塵為界",
    "X25n0478_001:0131c16": "界元無。以世界性空。元無一相。則法身無一相。下",
    "X25n0478_001:0131c17": "破和合相。若世界實有。則是微塵聚為一和合相。",
    "X25n0478_001:0131c18": "既說三千。則非一合。以第一義中無實體故。是名",
    "X25n0478_001:0131c19": "一合相者。世俗諦故。上來空生顯解。向下佛與發",
    "X25n0478_001:0131c20": "明。一合相者。實際理地。言語道斷。心行處滅。故云",
    "X25n0478_001:0131c21": "則是不可說。但凡夫之人。見和合相。迷於事法。貪",
    "X25n0478_001:0131c22": "著有無。起諸異見。所謂擬心即差。動念即乖。",
    "X25n0478_001:0131c23": "須菩提。若人言。佛說我見．人見．眾生見．壽者見。須菩",
    "X25n0478_001:0131c24": "提。於意云何。是人解我所說義不。不也世尊。是人不",
    "X25n0478_001:0132a01": "解如來所說義。何以故。世尊說。我見．人見．眾生見．壽",
    "X25n0478_001:0132a02": "者見。即非我見．人見．眾生見．壽者見。是名我見．人見．",
    "X25n0478_001:0132a03": "眾生見．壽者見。須菩提。發阿耨多羅三藐三菩提心",
    "X25n0478_001:0132a04": "者。於一切法。應如是知。如是見。如是信解。不生法相。",
    "X25n0478_001:0132a05": "須菩提。所言法相者。如來說即非法相。是名法相。",
    "X25n0478_001:0132a06": "此破我．法二相之文。前云四相。說破即是非相。又",
    "X25n0478_001:0132a07": "云四見。尚未發明。此乃說破亦無四見。或云四執。",
    "X25n0478_001:0132a08": "或云四取。名別義同。無法相義。應住降伏俱未說",
    "X25n0478_001:0132a09": "破。故此明之。初除我執。若人言。佛說四見。是人解",
    "X25n0478_001:0132a10": "我所說義不。答言。是人不解如來所說義。佛說四",
    "X25n0478_001:0132a11": "見。以性空故。即非四見。世俗諦故。是名四見。下破",
    "X25n0478_001:0132a12": "法執。總提起前問辭云。發菩提心之人。於自利利",
    "X25n0478_001:0132a13": "他法中。應如是知者。即知一切法無我。得成於忍。",
    "X25n0478_001:0132a14": "如是見者。即若見諸相非相。即見如來。如是信者。",
    "X25n0478_001:0132a15": "即一念淨信。及信心清淨。則生實相。如是解者。即",
    "X25n0478_001:0132a16": "深解義趣。及信解受持。又如是二字。與如是住。如",
    "X25n0478_001:0132a17": "是降伏其心相照應。不生法相者。即若菩薩通達",
    "X25n0478_001:0132a18": "無我法者。如來說名真是菩薩。下拂跡。我見既非",
    "X25n0478_001:0132a19": "我見。如來所說法相。即非法相。離分別取著故。是",
    "X25n0478_001:0132a20": "名法相者。但假名故。上文節節皆破我法二執。以",
    "X25n0478_001:0132a21": "法相非法相。皆法執故。",
    "X25n0478_001:0132a22": "須菩提。若有人以滿無量阿僧祗世界七寶持用布",
    "X25n0478_001:0132a23": "施。若有善男子．善女人。發菩提心者。持於此經。乃至",
    "X25n0478_001:0132a24": "四句偈等。受持讀誦。為人演說。其福勝彼。云何為人",
    "X25n0478_001:0132b01": "演說。不取於相。如如不動。何以故。",
    "X25n0478_001:0132b02": "　一切有為法　　如夢幻泡影　　如露亦如電",
    "X25n0478_001:0132b03": "　應作如是觀",
    "X25n0478_001:0132b04": "此校量持經功德。及說經軌則之文。先明持經功",
    "X25n0478_001:0132b05": "德。若人滿無數世界七寶布施。不及持經之福。云",
    "X25n0478_001:0132b06": "何下。說經之法。前云為人演說。依何軌則。說法無",
    "X25n0478_001:0132b07": "過。即法華說四安樂行之義。說經之法。不出定慧。",
    "X25n0478_001:0132b08": "不取於相者。言達境唯心。離諸分別。如如不動者。",
    "X25n0478_001:0132b09": "上如相似義。下如不變義。不動者。即定也。終日說",
    "X25n0478_001:0132b10": "法。無法可說。終日度生。無生可度。上言定。下言慧。",
    "X25n0478_001:0132b11": "何故如如不動。觀一切有為生滅之法。如夢從妄",
    "X25n0478_001:0132b12": "見生。圓覺云。如夢中人。夢時非無。及至於醒。了無",
    "X25n0478_001:0132b13": "所得。如幻者。如結巾為兔。縛芻為狗。呪力往來。無",
    "X25n0478_001:0132b14": "有實體。肇云。譬如幻化人。非無幻化人。幻化人。非",
    "X25n0478_001:0132b15": "真人也。如泡者。因風而有。不可久立。如影者。因形",
    "X25n0478_001:0132b16": "而有。形實影虗。有待而成者也。如露者。春霜曉露。",
    "X25n0478_001:0132b17": "見日則晞。如電者。似閃電光。剎那不住。一切諸法。",
    "X25n0478_001:0132b18": "虗妄不實。應作如是觀照。方得說法無過。正宗分",
    "X25n0478_001:0132b19": "竟。",
    "X25n0478_001:0132b20": "佛說是經已。長老須菩提及諸比丘．比丘尼．優婆塞．",
    "X25n0478_001:0132b21": "優婆夷．一切世間．天．人．阿修羅。聞佛所說。皆大歡喜。",
    "X25n0478_001:0132b22": "信受奉行。",
    "X25n0478_001:0132b23": "此明流通分。要將此法。流通天上人間。四眾八部。",
    "X25n0478_001:0132b24": "非無餘眾。但文略耳。比丘。此云乞士。尼。即女也。優",
    "X25n0478_001:0132c01": "婆塞。此云近事男。優婆夷。此云近事女。阿修羅。此",
    "X25n0478_001:0132c02": "云無端正。男醜女美。法喜充心。故皆大歡喜。聞而",
    "X25n0478_001:0132c03": "思。思而修。故云信受奉行。",
    "X25n0478_001:0132c05": "金剛般若波羅蜜經筆記(終)"
}