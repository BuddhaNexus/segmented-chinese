{
    "T33n1705_004:0270b16": "2仁王護國般若經疏卷第四",
    "T33n1705_004:0270b18": "天台智者大師說　門人灌頂記",
    "T33n1705_004:0270b19": "「又信忍菩薩」下，第二明信忍。文四。今初標",
    "T33n1705_004:0270b20": "名配位。言信忍者，以無漏信三寶等故名",
    "T33n1705_004:0270b21": "信。言「善達明中行」者，配位，如下經說「善覺",
    "T33n1705_004:0270b22": "初地菩薩，證人法二空，故名善覺」也。達即離",
    "T33n1705_004:0270b23": "達，謂二地菩薩，離破戒垢、達真俗理，故名離",
    "T33n1705_004:0270b24": "達。明即明慧，謂三地菩薩，智慧光明照諸法",
    "T33n1705_004:0270b25": "故，故名明慧。五陰假人於中修行，名中行者，",
    "T33n1705_004:0270b26": "下經云「道行人」，此道成人名行人。「斷三界」",
    "T33n1705_004:0270b27": "下，二明離障。以色煩惱麁故，於此三地而",
    "T33n1705_004:0270b28": "斷云云。「能化百佛」下，三明攝化。三等差別",
    "T33n1705_004:0270b29": "配對三地，可解。問：信有幾種？答：略有三種。",
    "T33n1705_004:0270c01": "一想信，輕毛菩薩十信是；二久信，三賢菩",
    "T33n1705_004:0270c02": "薩是；三證信，初二三地是也云云。「常以十五",
    "T33n1705_004:0270c03": "心」下，四明發行種子。「四攝」者，布施、愛語、利",
    "T33n1705_004:0270c04": "益、同事。「四無量」者，慈、悲、喜、捨。「四弘誓願」者，",
    "T33n1705_004:0270c05": "《瓔珞經》云「願一切眾生度苦、斷集、證滅、修道，",
    "T33n1705_004:0270c06": "名四願也。」乃至成佛，從於初地用此十五心",
    "T33n1705_004:0270c07": "為根本云云。「順忍菩薩」下，地三明順忍。文",
    "T33n1705_004:0270c08": "三。今初標名位。順無生忍觀而未正得，故",
    "T33n1705_004:0270c09": "名順忍。「見勝現法」者，即是位也。見謂順忍",
    "T33n1705_004:0270c10": "下品見理，道品分明，即第四焰地。勝即中品，",
    "T33n1705_004:0270c11": "第五難勝地。難勝有二義：一教化眾生、二",
    "T33n1705_004:0270c12": "不從煩惱，於二事得勝，名難勝地。見法即第",
    "T33n1705_004:0270c13": "六現前地，因緣觀解現前故也。「能斷三界心",
    "T33n1705_004:0270c14": "等煩惱縛」者，二明除障。前斷色煩惱，此斷",
    "T33n1705_004:0270c15": "心煩惱；又前斷見惑，此斷思惑，故言心也。",
    "T33n1705_004:0270c16": "「故現一身」下，三明攝化。前信忍明化身，故",
    "T33n1705_004:0270c17": "云現百身千身萬身；今順忍明實身，故云現",
    "T33n1705_004:0270c18": "一身於十方佛土化眾生也。問：云何一身現",
    "T33n1705_004:0270c19": "於多土？答：不思議力神通變化令眾見也。「又",
    "T33n1705_004:0270c20": "無生忍菩薩」下，第四明無生忍。文三。今初",
    "T33n1705_004:0271a01": "標名位，謂以自、他、共、無因求色心二法不可",
    "T33n1705_004:0271a02": "得，於此得智，名無生忍。「所謂遠不動觀慧」者，",
    "T33n1705_004:0271a03": "此配位也。遠即第七遠行地，能至有功用心",
    "T33n1705_004:0271a04": "後邊故。不動即第八不動地，有相煩惱不能",
    "T33n1705_004:0271a05": "動故。觀慧即第九善慧地，四無礙解化眾生",
    "T33n1705_004:0271a06": "故，亦能斷三界心色等煩惱。「習」者，二明除",
    "T33n1705_004:0271a07": "障。前各斷一重，今雙斷正習也。「故現不",
    "T33n1705_004:0271a08": "可說」下，三明攝化分齊云云。「復次寂滅忍」下，",
    "T33n1705_004:0271a09": "第五辨寂滅忍。文四。初標名位三：一標",
    "T33n1705_004:0271a10": "名者，前之四忍未盡法源，今之一忍寂諸心",
    "T33n1705_004:0271a11": "色、滅於想習，名寂滅忍云云。「佛與菩薩」下，二",
    "T33n1705_004:0271a12": "明證用。金剛是喻，三昧是定。有以煩惱如金",
    "T33n1705_004:0271a13": "剛，以其堅靳不可即斷，非佛智力無能斷者，",
    "T33n1705_004:0271a14": "如經中「龜甲羊角所能破者」，是此義也。有以",
    "T33n1705_004:0271a15": "智慧如金剛，能破煩惱、不為彼損，亦《大經》中",
    "T33n1705_004:0271a16": "「如金剛寶缾無嘶破聲」，是其義也。今佛與",
    "T33n1705_004:0271a17": "十地菩薩同用寂滅忍入金剛三昧也云云。",
    "T33n1705_004:0271a18": "「下忍中行」下，三配位。下忍即法雲，上忍即",
    "T33n1705_004:0271a19": "佛也。「薩婆若」，此云一切智。又無礙道因位攝，",
    "T33n1705_004:0271a20": "故名下忍；解脫道果攝，故名上忍。又法雲與",
    "T33n1705_004:0271a21": "佛同入金剛三昧，前心名菩薩、後心名佛，無",
    "T33n1705_004:0271a22": "有中間故但上下。全之四忍俱是因位，故",
    "T33n1705_004:0271a23": "有三品。問：諸經有等覺，何故此中不立？答：若",
    "T33n1705_004:0271a24": "依餘經即合有三品，下品十地、中品等覺、上",
    "T33n1705_004:0271a25": "品妙覺。今《般若》附通，不同別教，故但論法雲",
    "T33n1705_004:0271a26": "即及佛地。故《大品》云「十地菩薩當知如佛」。如",
    "T33n1705_004:0271a27": "者，未是義。《大經》亦云「十地菩薩見性未了」，",
    "T33n1705_004:0271a28": "此皆通教意也云云。「共觀第一義諦」下，第二",
    "T33n1705_004:0271a29": "辨除障。文三：初明所觀之境。同觀真諦而",
    "T33n1705_004:0271b01": "明昧不同，如《大經》云「如十地菩薩聞見佛",
    "T33n1705_004:0271b02": "性，諸佛如來眼見佛性。」又十地菩薩名有上",
    "T33n1705_004:0271b03": "士，佛名無上士。又菩薩如十四夜月，佛如十",
    "T33n1705_004:0271b04": "五夜月等云云。「斷三界心習」者，二正辨除",
    "T33n1705_004:0271b05": "障。前無生忍中雙斷心色麁習，今此忍中永",
    "T33n1705_004:0271b06": "斷心法細習也。「無明盡相」下，三明二道差",
    "T33n1705_004:0271b07": "別之相。「無明盡相為金剛」者，此無礙道也。",
    "T33n1705_004:0271b08": "言盡相者，未盡之義，如煙是火相而未是火。",
    "T33n1705_004:0271b09": "金剛喻定。是盡無明之相，而無明未盡。問：若",
    "T33n1705_004:0271b10": "無明未盡，應是煩惱。何故前文佛與菩薩同",
    "T33n1705_004:0271b11": "入此定？答：無明之性即是於明，如燈生時即",
    "T33n1705_004:0271b12": "同滅時，只以一念無明心變為明，微明即菩",
    "T33n1705_004:0271b13": "薩、大明即佛也。「盡相無相為薩婆若」者，此解",
    "T33n1705_004:0271b14": "脫道。前金剛下定但盡色心麁細之相，不",
    "T33n1705_004:0271b15": "得名一切智；今佛地非但盡相亦盡無相，故",
    "T33n1705_004:0271b16": "得名一切智，可謂緣觀雙冥境智俱寂也。「超",
    "T33n1705_004:0271b17": "度世諦」下，第三約諦辨異。三賢多住世諦，十",
    "T33n1705_004:0271b18": "地多住真諦。真諦即無，世諦即有。超世諦故",
    "T33n1705_004:0271b19": "非有，超真諦故非無，非有非無即薩云若。問：",
    "T33n1705_004:0271b20": "薩婆若、薩云若有何差別？答：有二說，一云",
    "T33n1705_004:0271b21": "同、二云異。同者，彼此無殊。異者，薩婆若是",
    "T33n1705_004:0271b22": "一切智，薩云若一切種智。今謂說五忍文",
    "T33n1705_004:0271b23": "寂滅忍中既唯分二品，不應更有薩婆若、薩",
    "T33n1705_004:0271b24": "云若之別。復說即有密明等覺之義，即於寂",
    "T33n1705_004:0271b25": "滅忍中有上中下，下即十地、中一切智、上一",
    "T33n1705_004:0271b26": "切種智。若依經超度二諦外為第十一地薩",
    "T33n1705_004:0271b27": "云若者，即依前釋云云。「無緣大悲」下，四明",
    "T33n1705_004:0271b28": "攝化分齊。文二：今初略者，一切眾生在",
    "T33n1705_004:0271b29": "於三界，佛以大悲而濟拔之。《法華》云「諸子游",
    "T33n1705_004:0271c01": "戲來入此宅」，長行即云「長者驚入火宅」；《淨名》",
    "T33n1705_004:0271c02": "云「菩薩病者從大悲起」，皆此意也。大悲是能",
    "T33n1705_004:0271c03": "化心，眾生是所化境，薩婆若是能化體。大悲",
    "T33n1705_004:0271c04": "有三：一眾生緣悲，外道亦有；二法緣悲，二乘",
    "T33n1705_004:0271c05": "亦有；三無緣悲，唯佛獨有。「善男子」下，第二",
    "T33n1705_004:0271c06": "依宗廣釋。文三：初約正理。「三界」者，欲、色、無色",
    "T33n1705_004:0271c07": "等三也。「藏」者，能含六道四生也。「果」者，分段報",
    "T33n1705_004:0271c08": "果也。「報」者，苦樂等報也。「二十二根」者，眼等六",
    "T33n1705_004:0271c09": "根、苦樂憂喜捨五，成十一根；男女命三，信進",
    "T33n1705_004:0271c10": "念定慧等五，成十九根；未知根、欲知根、知已",
    "T33n1705_004:0271c11": "根，成二十二根。二十一根不出分段三界，知",
    "T33n1705_004:0271c12": "已根不出變易三界。「諸佛三身亦不出三界」",
    "T33n1705_004:0271c13": "者，以法身即應化也。《大經》云「今我此身即",
    "T33n1705_004:0271c14": "是法身」，《法華》云「常在靈鷲山及餘諸住處」，《普",
    "T33n1705_004:0271c15": "賢觀》云「釋迦牟尼名毘盧遮那，遍一切處」，《華",
    "T33n1705_004:0271c16": "嚴》云「亦名釋迦，亦名舍那」等，既知三身即一",
    "T33n1705_004:0271c17": "身，亦須知界外即界內也。「三界外無眾生」",
    "T33n1705_004:0271c18": "下，二明聽說。說云界外有眾生可化者，此",
    "T33n1705_004:0271c19": "外道說，非佛說也。問：界外實無眾生耶？答：聖",
    "T33n1705_004:0271c20": "教不同，有無異說。此經則云界外無眾生，餘",
    "T33n1705_004:0271c21": "經則有。《法華》云「餘國作佛，三百由旬外權置",
    "T33n1705_004:0271c22": "化城。」《淨名》云「上方界分度如四十二恒佛土，",
    "T33n1705_004:0271c23": "有佛名香積。」若界外無人，豈容三界內上方",
    "T33n1705_004:0271c24": "更有爾許佛土耶？故知亦有。問：此經云無、餘",
    "T33n1705_004:0271c25": "經云有，如何會通？答：此經云無，無變易眾生；",
    "T33n1705_004:0271c26": "餘經云有，有變易眾生。故《大論》云「聲聞生界",
    "T33n1705_004:0271c27": "外白銀世界，無煩惱名。只約無煩惱，即云無",
    "T33n1705_004:0271c28": "眾生。而聲聞無明未斷，豈實無耶？」此文正是",
    "T33n1705_004:0271c29": "通教意，偏論界內煩惱眾生也。衛世師外道",
    "T33n1705_004:0272a01": "說有六諦，大有經是其一諦。彼經說云「此三",
    "T33n1705_004:0272a02": "界外別有世界」，若言三界外別有眾生，同彼",
    "T33n1705_004:0272a03": "外道說也。實理而論，若言界外有眾生，即",
    "T33n1705_004:0272a04": "同外道；若言無，即同二乘。諸佛菩薩見者即",
    "T33n1705_004:0272a05": "不有不無，不有不無即非如非異，非如非異",
    "T33n1705_004:0272a06": "即不如三界見於三界。如斯等事，《法華》中佛",
    "T33n1705_004:0272a07": "方顯了說也。「大王我常」下，第三引昔證",
    "T33n1705_004:0272a08": "今。我昔常說：斷三界煩惱果報盡名為佛。豈",
    "T33n1705_004:0272a09": "於三界外別有眾生耶？「自性清淨名薩云若",
    "T33n1705_004:0272a10": "性」者，即正因佛性。一切眾生佛及菩薩同共",
    "T33n1705_004:0272a11": "有此，豈於三界外而更別有眾生可化也。",
    "T33n1705_004:0272a12": "「眾生本業」下，第三總結。文二：初總結五忍。",
    "T33n1705_004:0272a13": "眾生本業即煩惱，諸佛菩薩未成道時亦有",
    "T33n1705_004:0272a14": "煩惱，由煩惱故修諸功德智慧今得成佛。佛",
    "T33n1705_004:0272a15": "本煩惱與今眾生無異，故名為本。「五忍中",
    "T33n1705_004:0272a16": "十四忍具足」者，二結廣略。略即五忍，廣即",
    "T33n1705_004:0272a17": "十四。謂三賢是三，十地及佛地成十四也。",
    "T33n1705_004:0272a18": "上來答前問兼利他竟。「白佛言」下，第二答後",
    "T33n1705_004:0272a19": "問兼自利。文二：先問、後答。今初揲前問，是",
    "T33n1705_004:0272a20": "故更重申十地是菩薩本業。菩薩於生死菩",
    "T33n1705_004:0272a21": "提無染，名本業清淨。以淨法教化眾生，不同",
    "T33n1705_004:0272a22": "凡夫二乘雜煩惱法化眾生也。問：雜煩惱化",
    "T33n1705_004:0272a23": "眾生有何失？答：自既有縛，豈能化他凡夫？則",
    "T33n1705_004:0272a24": "師既墮，弟亦隨墮。二乘則謗佛敗法，於諸",
    "T33n1705_004:0272a25": "眾生而起怨心，豈成利益耶？「佛言從一地」下，",
    "T33n1705_004:0272a26": "二答。文二：先略、後廣。初又三：初明淨業所",
    "T33n1705_004:0272a27": "依，謂從歡喜乃至法雲。問：何故但說十地？答：",
    "T33n1705_004:0272a28": "地前三賢，賢而非聖，不名本業清淨。妙覺一",
    "T33n1705_004:0272a29": "地妙果已圓，故於因中舉十地。答「自所行」",
    "T33n1705_004:0272b01": "下，簡二行：一自行處，即十地境；二佛行處，謂",
    "T33n1705_004:0272b02": "妙覺地境。前十地但行自所行處，後金剛心",
    "T33n1705_004:0272b03": "通行二處，故下文云「得理盡三昧，同佛行處。」",
    "T33n1705_004:0272b04": "又《瓔珞》云「佛子！菩薩爾時住大寂門，乃至過",
    "T33n1705_004:0272b05": "十地外與佛同坐」也。「一切知見故」者，三釋成",
    "T33n1705_004:0272b06": "清淨。以佛五眼方能見一切法，以佛三智方",
    "T33n1705_004:0272b07": "能知一切法也。「本業者」下，第二廣答。文三：",
    "T33n1705_004:0272b08": "初標、次釋、後結。今初，可解。「若菩薩住」下，二",
    "T33n1705_004:0272b09": "釋十地為十。今初，釋善覺地。文五：今初明",
    "T33n1705_004:0272b10": "土寬狹。言「住百佛國」者，國土有三：一說法土，",
    "T33n1705_004:0272b11": "百億日月，化小乘；二神通土，億億日月，化中",
    "T33n1705_004:0272b12": "乘；三智慧土，無量世界，化菩薩。今言百佛國",
    "T33n1705_004:0272b13": "土者，說法土也。「作閻浮提四天王」者，二配",
    "T33n1705_004:0272b14": "位。化於四王中，作南方增長天王，以閻浮",
    "T33n1705_004:0272b15": "提勝於餘方，有佛出此處故。又次第作四天",
    "T33n1705_004:0272b16": "王。依《十地經》初地菩薩作閻浮鐵輪王，不",
    "T33n1705_004:0272b17": "言四天王。《瓔珞》云「修行一劫二劫三劫，十",
    "T33n1705_004:0272b18": "信善者有三品：上品善鐵輪王，化一天下，中",
    "T33n1705_004:0272b19": "品善粟散王，下品善人中王。十住銅輪王，十",
    "T33n1705_004:0272b20": "行銀輪王，十向金輪王，初地已上琉璃輪",
    "T33n1705_004:0272b21": "王。」《十地經》初地作鐵輪王，此別教意也。《瓔",
    "T33n1705_004:0272b22": "珞》及此經，十善作鐵輪王，圓教意也。「修百法",
    "T33n1705_004:0272b23": "門」者，三顯法門也，即自利行。於十善中一",
    "T33n1705_004:0272b24": "一更明十善，故言百法門。「二諦平等心」者，四",
    "T33n1705_004:0272b25": "釋地中別行也。即俗即真，故言平等。「化一切",
    "T33n1705_004:0272b26": "眾生」者，五釋地中通行也。地地皆用化生",
    "T33n1705_004:0272b27": "為行。已下九地文句，類此可解。「住千佛」下，",
    "T33n1705_004:0272b28": "二釋離達地。忉利天，此云三十三天也。《地經》",
    "T33n1705_004:0272b29": "云「二地作金光王」，《瓔珞》與此經同。「千法門」者，",
    "T33n1705_004:0272c01": "於前十善中一一各行百善也云云。「住十",
    "T33n1705_004:0272c02": "萬」下，三釋發光地。《地經》作忉利天王，《瓔珞》",
    "T33n1705_004:0272c03": "同此。「住百億」下，四釋炎慧地。《地經》作炎摩",
    "T33n1705_004:0272c04": "天王，《瓔珞》同此作兜率天王。「道品」即三十七",
    "T33n1705_004:0272c05": "道品也。「住千億」下，五釋難勝地。「二諦」者，",
    "T33n1705_004:0272c06": "真俗也。「四諦」者，苦集滅道也。「八諦」者，有作",
    "T33n1705_004:0272c07": "四、無作四也。又苦、空、無常、無我及常、樂、我、",
    "T33n1705_004:0272c08": "淨處八也。《地經》作兜率天王，《瓔珞》同此作",
    "T33n1705_004:0272c09": "化樂天王。「住十萬億」下，六釋現前地。《地經》",
    "T33n1705_004:0272c10": "作化樂天王，《瓔珞》同此作他化天王。「住百",
    "T33n1705_004:0272c11": "萬億」下，七釋遠行地。《地經》作他化天至，《瓔",
    "T33n1705_004:0272c12": "珞經》云梵王。常以二智化眾生也。「住百萬",
    "T33n1705_004:0272c13": "微塵」下，八釋等觀地。《地經》作梵天王，王一",
    "T33n1705_004:0272c14": "千界；《瓔珞》云「梵師子瓔珞光光天王」。雙照真",
    "T33n1705_004:0272c15": "俗不相違，名為方便智。於入觀中能發神通，",
    "T33n1705_004:0272c16": "名神通智。「住百萬億」下，九釋善慧地。《地",
    "T33n1705_004:0272c17": "經》作梵王，王二千界；《瓔珞經》作淨天王。「住",
    "T33n1705_004:0272c18": "不可說」下，十釋法雲地。《地經》作大自在天王，",
    "T33n1705_004:0272c19": "王三千界；《瓔珞》作大淨居天王。大自在、大淨",
    "T33n1705_004:0272c20": "居、大淨天，皆同也。學行已滿名「理盡三昧」，唯",
    "T33n1705_004:0272c21": "有一行是如來行，所謂大般涅槃。菩薩亦得，",
    "T33n1705_004:0272c22": "名「同佛行處」。無明是三界之本，此惑已盡即",
    "T33n1705_004:0272c23": "三界原盡也。「是故一切」下，第三結。文二：",
    "T33n1705_004:0273a01": "先結菩薩業；「若十方」下，二結如來業。又是答",
    "T33n1705_004:0273a02": "釋妙覺地也。「爾時百萬」下，大章第二，月光偈",
    "T33n1705_004:0273a03": "贊。文三：一時眾供養、二月光讚佛、三大眾得",
    "T33n1705_004:0273a04": "益。初又二：初財供養佛；「合掌」下，次法供",
    "T33n1705_004:0273a05": "養云云。「今於佛前」下，二月光正贊。文二：一",
    "T33n1705_004:0273a06": "明贊處；「世尊導師」下，二正發言贊。偈者竭",
    "T33n1705_004:0273a07": "也，攝義竭盡故名為偈。四句為偈，句有三四",
    "T33n1705_004:0273a08": "五七等差別。若梵天以三十二字為首盧偈，",
    "T33n1705_004:0273a09": "即以八字為句也云云。五十九行大分為三：",
    "T33n1705_004:0273a10": "初、六行總頌上義；二、四十五行別頌十四忍；",
    "T33n1705_004:0273a11": "三、八行總結頌五忍。初人，三：前三行歎別",
    "T33n1705_004:0273a12": "相三寶、次兩行歎五忍、後一行歎一體三寶。",
    "T33n1705_004:0273a13": "初文三：佛、法、僧差別也。眾生及器二世間俱",
    "T33n1705_004:0273a14": "尊名「世尊」，引導匠成名「導師」。導師不同，有",
    "T33n1705_004:0273a15": "世間導師、出世導師。出世中有拙度、巧度、次",
    "T33n1705_004:0273a16": "第度、一心度等。「金剛體」歎法身也。「心行」下，",
    "T33n1705_004:0273a17": "二兩句嘆法寶。《淨名》云「心淨已度諸禪定」，此",
    "T33n1705_004:0273a18": "中云「寂滅」。《淨名》云「三轉法輪於大千，其輪本",
    "T33n1705_004:0273a19": "來常清淨」，此中云「心行寂滅轉法輪」，一句包",
    "T33n1705_004:0273a20": "之，義理不失。又初句嘆佛身業，次句嘆心業，",
    "T33n1705_004:0273a21": "次句嘆口業。又佛五事具足：一世尊，威德具",
    "T33n1705_004:0273a22": "足；二導師，智慧具足；三金剛體，法身具足；四",
    "T33n1705_004:0273a23": "心行寂滅，解脫具足；五轉法輪，化他具足云",
    "T33n1705_004:0273a24": "云。捷疾應機名「辨」。「八音」者，《梵摩喻經》云「一最",
    "T33n1705_004:0273a25": "好聲、二易了聲、三調和聲、四柔軟聲、五不誤",
    "T33n1705_004:0273a26": "聲、六不女聲、七尊重聲、八深遠聲。」「洪」者，大",
    "T33n1705_004:0273a27": "也。「時眾」下，三嘆僧寶。文中總前大眾天",
    "T33n1705_004:0273a28": "無出家法，今言「出家」者，約心說也。三乘共行",
    "T33n1705_004:0273a29": "十地，故云「成比丘眾菩薩行」也。又人身出家",
    "T33n1705_004:0273b01": "成比丘眾，天心出家行菩薩行也。「五忍功德」",
    "T33n1705_004:0273b02": "下，二別嘆五忍。「三賢十聖」是因位，名「忍中",
    "T33n1705_004:0273b03": "行」。佛居果地窮原盡理，名「能盡原」。又十四皆",
    "T33n1705_004:0273b04": "云正士者，即四十一地也。十地為十，住行",
    "T33n1705_004:0273b05": "向及等覺名為四，成十四大士。圓教十四",
    "T33n1705_004:0273b06": "聖人，皆以一心三觀諦了諸法名忍中行，毘",
    "T33n1705_004:0273b07": "盧遮那眾行休息名能盡原云云。「佛眾法海」",
    "T33n1705_004:0273b08": "下一行，三嘆一體三寶。佛是佛寶，眾是僧寶，",
    "T33n1705_004:0273b09": "法是法寶。包含如海、蘊積如藏，故「無量功德",
    "T33n1705_004:0273b10": "攝在其中」也。「十善菩薩」下，第二別頌十四",
    "T33n1705_004:0273b11": "忍。文五：初、九行頌伏忍；二、十行頌信忍；三、八",
    "T33n1705_004:0273b12": "行頌順忍；四、十行頌無生忍；五、八行頌寂滅",
    "T33n1705_004:0273b13": "忍。初文二：前兩行頌伏忍方便，即十信也。復",
    "T33n1705_004:0273b14": "有七行頌伏忍功德，即三賢也。初文二：先",
    "T33n1705_004:0273b15": "一行明離過、次一行明攝位。今初。古人云：",
    "T33n1705_004:0273b16": "十信菩薩由發大心求出三界，雖未能出，已",
    "T33n1705_004:0273b17": "能遠離惡道等苦，故言長別。今則不然。若別",
    "T33n1705_004:0273b18": "教十信是外凡，未能暫離，豈能長別？若圓教",
    "T33n1705_004:0273b19": "十信斷三界惑，至十住初即斷界外無明等",
    "T33n1705_004:0273b20": "惑，以其但斷三界四住與羅漢齊，長別苦海，",
    "T33n1705_004:0273b21": "與二乘人同生方便有餘土。若羅漢支佛，於",
    "T33n1705_004:0273b22": "彼土遇餘佛為說《法華經》，即成菩薩進斷無",
    "T33n1705_004:0273b23": "明。若十信菩薩，縱未聞《法華》，亦能漸次自斷",
    "T33n1705_004:0273b24": "無明，豈以不生惡道便是長別苦海？問：此十",
    "T33n1705_004:0273b25": "信與別教中何位相似？答：奪而論之，別教地",
    "T33n1705_004:0273b26": "前次第修證，十住修從假入空觀，十行修從",
    "T33n1705_004:0273b27": "空入假觀，十迴向修中道正觀，圓教十信即",
    "T33n1705_004:0273b28": "能圓修三觀，不可論同。與而言之，即別教",
    "T33n1705_004:0273b29": "十迴向齊。問：與前二教何位齊？答：奪而論之，",
    "T33n1705_004:0273c01": "藏通二教巧拙雖異，但見於空不見不空，未",
    "T33n1705_004:0273c02": "識中道。圓教十信具修三觀，與前二教不可",
    "T33n1705_004:0273c03": "格量。與而為論，圓教十信藏通佛與二乘俱",
    "T33n1705_004:0273c04": "斷見思，即與藏通等佛地齊也。所言大信",
    "T33n1705_004:0273c05": "者，謂誓願大度生、大說法、大慈悲喜捨大也。",
    "T33n1705_004:0273c06": "區分各別名「界」。三苦八苦八萬四千苦名「苦」。",
    "T33n1705_004:0273c07": "迴轉不息如「輪」。沈浮出沒如「海」云云。「中下品",
    "T33n1705_004:0273c08": "善」下，二明攝位。修行十善必具三心，中下二",
    "T33n1705_004:0273c09": "心為粟散王，小王眾多猶如粟散；上品心行",
    "T33n1705_004:0273c10": "十善為鐵輪王，王閻浮提，其鐵輪寶廣一",
    "T33n1705_004:0273c11": "俱盧舍云云。若《瓔珞》，上品鐵輪、中品粟散、",
    "T33n1705_004:0273c12": "下品人王云云。「習種銅輪」下，第二伏忍上中",
    "T33n1705_004:0273c13": "下功德。文二：初兩行別嘆三品為三輪王、次",
    "T33n1705_004:0273c14": "五行總嘆三品。今初。十住菩薩，習種性人，作",
    "T33n1705_004:0273c15": "銅輪王，王二天下，其銅輪寶廣二俱盧舍。十",
    "T33n1705_004:0273c16": "行菩薩，性種性人，作銀輪王，王三天下，其銀",
    "T33n1705_004:0273c17": "輪寶廣三俱盧舍。十回向菩薩，道種性人，作",
    "T33n1705_004:0273c18": "金輪王，王四天下，其金輪寶廣四俱盧舍。「七",
    "T33n1705_004:0273c19": "寶」者，女寶、珠寶、輪寶、主兵寶、主藏臣寶、象",
    "T33n1705_004:0273c20": "寶、馬寶等也。「伏忍聖胎」下，二總歎三品。文",
    "T33n1705_004:0273c21": "二：初一行列三十心。與十聖作胎，故名「聖",
    "T33n1705_004:0273c22": "胎」。「三十人」，總標數。「十住」下，別列。經作「信」字，",
    "T33n1705_004:0273c23": "有人云：信即十信，止則十住，堅則十行。此恐",
    "T33n1705_004:0273c24": "與經文義理相違。有人云：信即十住，止則",
    "T33n1705_004:0273c25": "十行，堅則十回向。此則得義違文。今謂住信",
    "T33n1705_004:0274a01": "相似，傳寫者謬，應作「住」字讀之。「三世諸佛」",
    "T33n1705_004:0274a02": "下，二正嘆功德。文四：初嘆伏忍能生諸佛。",
    "T33n1705_004:0274a03": "以伏忍為入道之初門、菩提之關鍵。誰人",
    "T33n1705_004:0274a04": "出不由戶？故三世諸佛由此而生。「一切菩薩」",
    "T33n1705_004:0274a05": "下。羅嘆伏忍能生菩薩。大海有本，所謂眾",
    "T33n1705_004:0274a06": "流，眾流之本必有涓滴。菩薩之行本乎伏",
    "T33n1705_004:0274a07": "忍，伏忍成立由於信心。若能發信心，入圓",
    "T33n1705_004:0274a08": "十住即斷無明。無明盤礴非一心三觀所不",
    "T33n1705_004:0274a09": "能斷，能斷之智從十信生。故佛嘆云「信心難」",
    "T33n1705_004:0274a10": "也。「若得信心」下，三明功能。若得圓信心必",
    "T33n1705_004:0274a11": "不退轉，即得入於初地之道。此中經文包含",
    "T33n1705_004:0274a12": "兩教：若約別教，即從十信漸進不退登於歡",
    "T33n1705_004:0274a13": "喜；若是圓教，十信心菩薩即不退轉便登初",
    "T33n1705_004:0274a14": "住。圓教初住即別教初地，故《華嚴》及下經文",
    "T33n1705_004:0274a15": "亦以十住為十地也。「必不退」者，圓教十信必",
    "T33n1705_004:0274a16": "不退墮凡夫二乘及於三界。問：《本業瓔珞》說",
    "T33n1705_004:0274a17": "十住中，第六住正觀現前，值佛菩薩善知識",
    "T33n1705_004:0274a18": "所護，則出七住常不退轉，七住以前名為退",
    "T33n1705_004:0274a19": "分。如佛初會有八萬人退，如淨目天子、法才",
    "T33n1705_004:0274a20": "王子、舍利弗等欲入七住，值惡因緣退落凡",
    "T33n1705_004:0274a21": "夫不善惡中作大邪見。今此經中不言退",
    "T33n1705_004:0274a22": "者何耶？答人心如面各各不同，大聖隨機故",
    "T33n1705_004:0274a23": "亦差別。有說十行菩薩性種人，猶退墮地",
    "T33n1705_004:0274a24": "獄。又初阿僧祇劫猶退墮者，即入迴向人亦",
    "T33n1705_004:0274a25": "有退墮。《瓔珞》第一說十住，第七名住不退，",
    "T33n1705_004:0274a26": "七住已前即有退義。約教而斷，初阿僧祇退",
    "T33n1705_004:0274a27": "者三藏意，十行退者通意，十回向退者別",
    "T33n1705_004:0274a28": "意，十信退者圓意。今云信心不退進入初住",
    "T33n1705_004:0274a29": "之地，即圓義也。「教化眾生」下，四明利他。上",
    "T33n1705_004:0274b01": "句明化他之行，教化眾生令常覺悟必不退",
    "T33n1705_004:0274b02": "轉；下句結歎初心也。《大經》云「發心畢竟二",
    "T33n1705_004:0274b03": "不別，如是二心前心難。」《般若》云「能生一念",
    "T33n1705_004:0274b04": "淨信，於無量佛而種善根。」《法華》云「於無量劫",
    "T33n1705_004:0274b05": "行五波羅蜜，不如聞佛壽命生信」等，皆斯義",
    "T33n1705_004:0274b06": "也。「善覺菩薩」下，第二頌信忍功德。文二：先",
    "T33n1705_004:0274b07": "頌三品後，後歎。初文三：一四行頌初地",
    "T33n1705_004:0274b08": "下忍、次兩行頌一地中忍、後兩行頌三地",
    "T33n1705_004:0274b09": "上忍。初文二：初一行半嘆作王功能。俗如",
    "T33n1705_004:0274b10": "幻有、真如幻無，心雖非實，不無於幻，於幻宛",
    "T33n1705_004:0274b11": "然故云「雙照」。真俗空故，故云「平等」。「始登一",
    "T33n1705_004:0274b12": "乘」下二兩行半，明入地功德。以一心三智住",
    "T33n1705_004:0274b13": "於諦理名「住」，能生諸德名「地」。地即別教初歡",
    "T33n1705_004:0274b14": "喜地，住即圓教初歡喜住也。於一心中即",
    "T33n1705_004:0274b15": "修三觀，萬德萬行並在其中。《華首經》云「一",
    "T33n1705_004:0274b16": "切德並在初發心中」，即其義也。「於第一義而",
    "T33n1705_004:0274b17": "不動」者，別教則十回向菩薩修中道正觀未",
    "T33n1705_004:0274b18": "證故有動，至初地證得則無動。圓教則十信",
    "T33n1705_004:0274b19": "修一心三觀猶有動，初住證得方無動也。「離",
    "T33n1705_004:0274b20": "達開士」下二兩行，頌信忍中品。離達者，離",
    "T33n1705_004:0274b21": "破戒垢，通達三觀，別教二地，圓教二住。開士",
    "T33n1705_004:0274b22": "者，開空法道也。大士、正士、開士等，並一義也。",
    "T33n1705_004:0274b23": "「忉利」明王位。「現形」明化。「無緣」等明智。世諦無",
    "T33n1705_004:0274b24": "法可緣、真諦無法可相，「無緣無相」即是中道",
    "T33n1705_004:0274b25": "第一義諦。無無者，一無無緣、一無無相，此二",
    "T33n1705_004:0274b26": "俱無，云何有生，故云無生。既真無生，何得",
    "T33n1705_004:0274b27": "有照。云何無二照？照無所照，不二故也。「明",
    "T33n1705_004:0274b28": "慧空照」下，三兩行頌信忍上品。別則三地",
    "T33n1705_004:0274b29": "達人法二空得忍成就名空照，圓則三住即",
    "T33n1705_004:0274c01": "空即假即中名空照也。「應形」下，明化也。「忍",
    "T33n1705_004:0274c02": "心」下，明智。「三諦」，即一諦，三心即一心，故云「無",
    "T33n1705_004:0274c03": "二」。即有即空，故云「出有入無」。即空即有，故云",
    "T33n1705_004:0274c04": "「變化生」也。「善覺離明」下，第二總結信忍。「能",
    "T33n1705_004:0274c05": "滅三界色煩惱」，即色是空。「還觀三界身口色」，",
    "T33n1705_004:0274c06": "即空是色。「法性第一無遺照」，無非中道也。",
    "T33n1705_004:0274c07": "有本作「唯照」，非經意也。「炎慧」下，第三頌順",
    "T33n1705_004:0274c08": "忍。文二：前六行正頌、後兩行總結。初文三：",
    "T33n1705_004:0274c09": "初兩行頌下品、次兩行頌中品、後兩行頌上",
    "T33n1705_004:0274c10": "品。初中「炎慧妙光」等者，即別教四地菩薩得",
    "T33n1705_004:0274c11": "精進波羅蜜成就，圓教即四住菩薩於三觀",
    "T33n1705_004:0274c12": "精進。「緣寂」即實智照空有，即權智也。「勝",
    "T33n1705_004:0274c13": "慧」下，次頌中品忍。別教五地菩薩入深禪定",
    "T33n1705_004:0274c14": "得於勝慧，圓教五住菩薩也。「空空諦觀無",
    "T33n1705_004:0274c15": "二」，即動是寂。「變化六道」，即寂是動也。「法現」",
    "T33n1705_004:0274c16": "下，三頌上忍。別教六地菩薩得般若圓滿，",
    "T33n1705_004:0274c17": "故云法現等；圓教六住中無二無照等即",
    "T33n1705_004:0275a01": "寂也，智光普照即動也。「焰勝法現」下二兩",
    "T33n1705_004:0275a02": "行，總結。焰即前四地，勝即五地，法現即六",
    "T33n1705_004:0275a03": "地。此三菩薩得中道觀，不起有無二相，以正",
    "T33n1705_004:0275a04": "觀水洗無明垢也。「空慧」等者，即色心俱空",
    "T33n1705_004:0275a05": "也。「還觀」等者，即色心俱假也。「遠達無生」",
    "T33n1705_004:0275a06": "下，第四頌無生忍。一頌為三：前五行頌七",
    "T33n1705_004:0275a07": "地下忍、次三行頌八地中忍、後兩行頌九地",
    "T33n1705_004:0275a08": "上忍。初文二：初釋行相、二斷惑分齊。今初。",
    "T33n1705_004:0275a09": "「遠達無生」，《大品》云「七地深入無生」，深入、遠達",
    "T33n1705_004:0275a10": "義相似也。不同六地證有間斷，至法之源故",
    "T33n1705_004:0275a11": "云深入。深入即遠行地，隣近第八地，故復",
    "T33n1705_004:0275a12": "云遠行，遠行地即遠達也。「常萬億等」者，明",
    "T33n1705_004:0275a13": "化用。略舉大數，故云萬億。「未度」下，明損生。「未",
    "T33n1705_004:0275a14": "度報身」者，分段身是也，盡此一身即入變易",
    "T33n1705_004:0275a15": "故。《智論》云「七地菩薩未捨肉身」。又二十一",
    "T33n1705_004:0275a16": "生中，未度末後一生也。雙觀二諦故云「等",
    "T33n1705_004:0275a17": "觀」。又色心二法無差別相，故云等觀。別教",
    "T33n1705_004:0275a18": "七地猶有功用，進入八地無功用心，中道法",
    "T33n1705_004:0275a19": "流至薩婆若海，此別接通意也。始入無緣金",
    "T33n1705_004:0275a20": "剛忍，則不受三界分段身，此乃預說八地已",
    "T33n1705_004:0275a21": "上功德，以其必能致此勝神，不久的得，故先",
    "T33n1705_004:0275a22": "說也。亦猶教聲聞人先嘆當果矣。中道第一",
    "T33n1705_004:0275a23": "義諦，對真俗即是「第三」。一中一切中，故云「無",
    "T33n1705_004:0275a24": "二照」。從初地至七地，各有下中上三品，三七",
    "T33n1705_004:0275a25": "即二十一。生生之中皆觀諸法空寂，以此為",
    "T33n1705_004:0275a26": "行也。「三界愛習」下，二明斷惑分齊。七地菩",
    "T33n1705_004:0275a27": "薩斷現行，此斷習氣。如《十地經》云「此遠行",
    "T33n1705_004:0275a28": "地不名有煩惱者，一切煩惱不行故。貪求如",
    "T33n1705_004:0275a29": "來智者未滿足故，不名有煩惱。」此經亦爾，",
    "T33n1705_004:0275b01": "愛佛智者習未斷故，故名「順道定」。「諦」謂審",
    "T33n1705_004:0275b02": "實。以前六地但斷煩惱、未斷無明習氣，今第",
    "T33n1705_004:0275b03": "七地煩惱麁重早已斷盡故能諦了，未斷無",
    "T33n1705_004:0275b04": "明習也。愛謂癡愛，由癡愛故受生死身，故《淨",
    "T33n1705_004:0275b05": "名》云「從癡有愛則我病生」。今七地中，永已斷",
    "T33n1705_004:0275b06": "故。「等觀」下三行，頌無生中品忍，即八地菩",
    "T33n1705_004:0275b07": "薩也。此句標名舉位。「變生法身」者，七地分",
    "T33n1705_004:0275b08": "段報身已捨，變彼分段得變易法身，故云變",
    "T33n1705_004:0275b09": "生。證法性理以成此身，故云法身。「八百恒",
    "T33n1705_004:0275b10": "土」下，明勝用。道前為過去，道中為現在，道",
    "T33n1705_004:0275b11": "後為未來。「返照」者，照過去七地已前事。「樂",
    "T33n1705_004:0275b12": "虛」者，緣現在事。「無盡原」者，照未來事。七地雖",
    "T33n1705_004:0275b13": "得無二之照，以其初證不明寂然；今至八地",
    "T33n1705_004:0275b14": "心更純熟，故常寂然也。「慧光開士」下，二頌",
    "T33n1705_004:0275b15": "無生上品忍，即九地善慧菩薩也。「常在無為」",
    "T33n1705_004:0275b16": "等者，即動寂齊行也。「灌頂菩薩」下，第五",
    "T33n1705_004:0275b17": "八行頌寂滅忍。文二：前五行頌下品、後三行",
    "T33n1705_004:0275b18": "頌上品。初中言「灌頂」者，在十二法師之上故",
    "T33n1705_004:0275b19": "名頂。《華嚴》二十七云「譬如輪王太子成就王",
    "T33n1705_004:0275b20": "相，取四大海水灌子頂上，即名灌頂大王。菩",
    "T33n1705_004:0275b21": "薩亦如是，受佛職時，諸佛以智水灌是菩薩",
    "T33n1705_004:0275b22": "頂，名灌頂法王。」是名菩薩入智慧職地，即法",
    "T33n1705_004:0275b23": "雲地菩薩也。為第四禪天王，有本云「五禪",
    "T33n1705_004:0275b24": "王」者，即取欲界及四禪也。「始入金剛」等者，",
    "T33n1705_004:0275b25": "以此定破無明，一切皆了也。從初歡喜終竟",
    "T33n1705_004:0275b26": "法雲有三十生，今但言「二十九生」者，以第三",
    "T33n1705_004:0275b27": "十生是其見受之身。於前二十九生已過，故",
    "T33n1705_004:0275b28": "云「永以度」也。「下忍觀」者，結因分齊。「一轉妙覺」",
    "T33n1705_004:0275b29": "者，結果分齊。雖即未得，轉心即得也。「等」即等",
    "T33n1705_004:0275c01": "觀，八地菩薩。「慧」即慧光，九地菩薩。「灌頂」即",
    "T33n1705_004:0275c02": "十地菩薩。此三品大士，共除餘習無明之",
    "T33n1705_004:0275c03": "緣。無明習相是舊煩惱，名之為「故」；即四住客",
    "T33n1705_004:0275c04": "塵是新煩惱也。「二諦」即真俗，「理窮」即中道。得",
    "T33n1705_004:0275c05": "此三觀諦現行，習氣皆盡也。「圓智無相」下",
    "T33n1705_004:0275c06": "三，二、頌明妙覺地，即寂滅上忍也。得一切種",
    "T33n1705_004:0275c07": "智圓滿、盡無明之相，故云圓智無相。得此無",
    "T33n1705_004:0275c08": "相方為三界之主。《法華》亦云「今此三界皆是",
    "T33n1705_004:0275c09": "我有」，喻云「是時宅主在門外立」等也。十地",
    "T33n1705_004:0275c10": "菩薩受第三十生，未名為盡；今妙覺菩薩不",
    "T33n1705_004:0275c11": "受此生，故名「盡」也。前三十生未盡不名大覺，",
    "T33n1705_004:0275c12": "佛地生盡故名「大覺」。得涅槃名「大寂」。無餘無",
    "T33n1705_004:0275c13": "為，四魔不能破壞，如「金剛藏」。前三十生並有",
    "T33n1705_004:0275c14": "因盡果生，今大果圓滿更不復生，故云「報盡」。",
    "T33n1705_004:0275c15": "盡未來際拔眾生苦，故悲無窮極也。「第一義",
    "T33n1705_004:0275c16": "諦」即涅槃，故「常安隱」，即常樂我淨。窮無明之",
    "T33n1705_004:0275c17": "原、盡煩惱之性，不同外道斷見、聲聞證空，雖",
    "T33n1705_004:0275c18": "無得無成而妙智常照。上來頌五忍竟。長行",
    "T33n1705_004:0275c19": "偈頌互明五忍，而十地妙覺出沒不同，是乃",
    "T33n1705_004:0275c20": "大聖隨機轉文顯義者也。「三賢十聖」下第三",
    "T33n1705_004:0275c21": "八行總結歎五忍。文三：先歎法身果、後歎",
    "T33n1705_004:0275c22": "利益果。初中將明其勝，先且舉劣。三賢即地",
    "T33n1705_004:0275c23": "前三十心，十聖即十地菩薩，此四十心同生",
    "T33n1705_004:0275c24": "華藏果報之土，非藏通教中果報。若藏教，唯",
    "T33n1705_004:0275c25": "是凡聖同居。若論通教，唯生有餘化城之土。",
    "T33n1705_004:0275c26": "今言果報，即是別圓教人得無障礙生無障",
    "T33n1705_004:0275c27": "礙土。問：此中三賢十聖，為是別教、為是圓教？",
    "T33n1705_004:0275c28": "答：正是圓教。問：圓教即合生常寂光，何故生",
    "T33n1705_004:0275c29": "華藏？答：華藏之中別圓共生，以是因非果不",
    "T33n1705_004:0276a01": "得生於寂光之土，故華藏土中有別教十地",
    "T33n1705_004:0276a02": "圓教四十心共生也。妙覺極果毘盧遮那，唯",
    "T33n1705_004:0276a03": "獨一人生於寂光淨土。問：前三二中亦有淨",
    "T33n1705_004:0276a04": "土，何故寂光獨名淨土？答：凡聖同居，聖少凡",
    "T33n1705_004:0276a05": "多，是穢非淨。方便有餘，但除見思，未斷無明，",
    "T33n1705_004:0276a06": "偏真之淨非是真淨。華藏世界帶別方便，未",
    "T33n1705_004:0276a07": "為純淨。寂光無此，故受淨土之名也。「一切眾",
    "T33n1705_004:0276a08": "生暫住報」者，有云：眾生雖即無始而有終，暫",
    "T33n1705_004:0276a09": "時受報；佛無始終，故居淨土。今謂佛登妙覺",
    "T33n1705_004:0276a10": "應在寂光，為化眾生暫時應現壽命長短",
    "T33n1705_004:0276a11": "而受果報故云也。「如來三業」下，二歎法身",
    "T33n1705_004:0276a12": "果報。淨土即是依報，今明法身即是正報。",
    "T33n1705_004:0276a13": "上句正歎，下句頂禮一體三寶。「法王無上」",
    "T33n1705_004:0276a14": "下，三歎化他果。文中初一行舉喻歎，即",
    "T33n1705_004:0276a15": "是形益。次一行法說歎佛口業，是聲益。外",
    "T33n1705_004:0276a16": "道全無義、二乘偏等、菩薩未圓，唯佛有文",
    "T33n1705_004:0276a17": "義也。「心智」即觀，「寂滅」即緣，觀緣寂名「無緣",
    "T33n1705_004:0276a18": "照」。又外色無可緣，內心無可照。次一行明",
    "T33n1705_004:0276a19": "大眾供養。次一行明地動。次一行結歎，佛在",
    "T33n1705_004:0276a20": "人為人尊、在天為天尊。又《大經》云「人王即天",
    "T33n1705_004:0276a21": "王」也。十四王，即三賢、十聖等也。廣說恐時",
    "T33n1705_004:0276a22": "眾受難，故略嘆也。又佛德無量不可歎盡，",
    "T33n1705_004:0276a23": "故略歎也。",
    "T33n1705_004:0276a24": "仁王護國般若經疏卷第四"
}