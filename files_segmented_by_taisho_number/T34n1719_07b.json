{
    "T34n1719_07b:0281a12": "folio_7b 法華文句記卷第七中",
    "T34n1719_07b:0281a14": "唐天台沙門湛然述",
    "T34n1719_07b:0281a15": "次「遣旁人」者，約教約人，約教則理教相望，",
    "T34n1719_07b:0281a16": "約人則師弟相望，人必指教、教必待人，二",
    "T34n1719_07b:0281a17": "釋方周不可偏顯。初約教者，理即法身、智",
    "T34n1719_07b:0281a18": "即報身，由智故說智為能遣，智雖能遣所",
    "T34n1719_07b:0281a19": "依者理，能遣如臣、所依如王，所遣者教故理",
    "T34n1719_07b:0281a20": "正教旁，故報望教報亦名正，然報由理成、",
    "T34n1719_07b:0281a21": "理親報疎，故二正中從親以說。「又旁人者」下",
    "T34n1719_07b:0281a22": "約人釋者，〈賢首品〉後〈十住品〉在忉利天，十慧",
    "T34n1719_07b:0281a23": "菩薩法慧為首，餘之九慧各以偈讚，次法慧",
    "T34n1719_07b:0281a24": "菩薩廣說十住；次〈夜摩天自在品〉有十林菩",
    "T34n1719_07b:0281a25": "薩，九林亦各以偈讚已，功德林廣說十行；",
    "T34n1719_07b:0281a26": "次〈升兜率品〉有十幢菩薩，九幢亦各以偈讚",
    "T34n1719_07b:0281a27": "已，次金剛幢廣說十向；次〈升他化品〉有三十",
    "T34n1719_07b:0281a28": "六藏菩薩，金剛藏為首，有菩薩名解脫月",
    "T34n1719_07b:0281a29": "請說十地，是四菩薩說此位時，並云佛力",
    "T34n1719_07b:0281b01": "故說，故名「所遣」。次釋疾走中亦約人教，先",
    "T34n1719_07b:0281b02": "約教中但以顯露為疾，「若以菩薩」下重述",
    "T34n1719_07b:0281b03": "約人，菩薩自有神通，又被佛加故名為「疾」。",
    "T34n1719_07b:0281b04": "「乖心」等者，乖必不識、驚必愕然，如覩不意",
    "T34n1719_07b:0281b05": "乖心不識，此教於彼亦復如是。「稱怨大喚」",
    "T34n1719_07b:0281b06": "者，《經》但云「怨」而不云「苦」，疏文釋中即以大",
    "T34n1719_07b:0281b07": "喚為苦痛，所以具有二義者，逢怨必苦故",
    "T34n1719_07b:0281b08": "以大喚擬之，義理合然。「若令煩惱即菩提」",
    "T34n1719_07b:0281b09": "者，即是令其不斷煩惱，煩惱不斷必招苦",
    "T34n1719_07b:0281b10": "報，豈有生死即涅槃耶？是故稱怨大喚義",
    "T34n1719_07b:0281b11": "當因果，文意兩申。「自念無罪」等者，自省未",
    "T34n1719_07b:0281b12": "能同物入惡起貪欲等，今若為之名為罪",
    "T34n1719_07b:0281b13": "行。菩薩必入生死牢獄，故云「囚執」。「無大方",
    "T34n1719_07b:0281b14": "便」者，無入假智令起貪欲入生死，名「失",
    "T34n1719_07b:0281b15": "慧命」。「必墮」下二釋，墮三途苦則大小咸失，",
    "T34n1719_07b:0281b16": "溺無明地，地須義兼界內界外。「約人為使",
    "T34n1719_07b:0281b17": "者」者，取機之法須同類身。「淨名」等者，遣化",
    "T34n1719_07b:0281b18": "菩薩往取香飯，彼菩薩見問化菩薩，化菩",
    "T34n1719_07b:0281b19": "薩答。以彼菩薩聞說穢土佛及菩薩能此",
    "T34n1719_07b:0281b20": "勞謙，彼聞欲來成雙流行。彼佛誡曰：攝身",
    "T34n1719_07b:0281b21": "香等。彼來於此亦令此土未發心者發心，",
    "T34n1719_07b:0281b22": "已發心者修行，故令攝勝從劣現同類也。",
    "T34n1719_07b:0281b23": "「普賢入此」等者，普賢菩薩身量無邊、音聲無",
    "T34n1719_07b:0281b24": "邊、色像無邊，欲來此國，乃以自在神通之",
    "T34n1719_07b:0281b25": "力促身令小，閻浮提人三障重故，以智慧",
    "T34n1719_07b:0281b26": "力化乘白象。亦為不宜見於勝應者故，",
    "T34n1719_07b:0281b27": "菩薩勝報亦不可令二乘見之。問：若爾，經",
    "T34n1719_07b:0281b28": "何不云汝勿令見威德之身，而但云勿彊",
    "T34n1719_07b:0281b29": "將來耶？答：身若同類誘之必來，汝身猶勝必",
    "T34n1719_07b:0281c01": "令彼懼，故告使言不須彊以勝身化之，",
    "T34n1719_07b:0281c02": "故云「勿彊」。勿彊之言釋成前句。「私謂」下此中",
    "T34n1719_07b:0281c03": "雖無思惟之言，譬文誡勸並有此語，勸門",
    "T34n1719_07b:0281c04": "擬宜云「作是思惟我身手有力」，誡門擬宜云",
    "T34n1719_07b:0281c05": "「如所思惟具告諸子」，故私引之。須即生善故",
    "T34n1719_07b:0281c06": "云不須，即息勸善，彊即誡惡故云勿彊，即",
    "T34n1719_07b:0281c07": "息誡惡。「宜以」至「如面也」者，觀其秖宜聞生",
    "T34n1719_07b:0281c08": "滅教，取灰斷理說有理之教，故云「理水」。「面」",
    "T34n1719_07b:0281c09": "者以向釋之，有背生死向涅槃機，故名",
    "T34n1719_07b:0281c10": "為面，非謂灑彼涅槃名面。「莫復與語」語秖",
    "T34n1719_07b:0281c11": "是教。「不語他人」至「菩薩也」者，此中一往但",
    "T34n1719_07b:0281c12": "云昔小，然法華前諸大乘經不說二乘是菩",
    "T34n1719_07b:0281c13": "薩者，將護二乘豈關菩薩。覆實護權故",
    "T34n1719_07b:0281c14": "云「覆護」。亦是覆陰將護不彰其實，故法華",
    "T34n1719_07b:0281c15": "前一實之外皆名隨他，且隱四味之言，通",
    "T34n1719_07b:0281c16": "云小乘教耳。以昔二味猶有小教、定無小",
    "T34n1719_07b:0281c17": "乘作佛之語，故乳及二酥並對小機云不",
    "T34n1719_07b:0281c18": "說耳，乃由彈斥加說得二味名。「即是息化」",
    "T34n1719_07b:0281c19": "至「從地而起」者，此中二釋，兩地不同、二起",
    "T34n1719_07b:0281c20": "無別，故息一大化離二種地，讚大墜苦故",
    "T34n1719_07b:0281c21": "有前釋，用小取得故有次釋。次釋中云「無",
    "T34n1719_07b:0281c22": "明地」者，若云「臥地」則譬二無明，若言「而起」，",
    "T34n1719_07b:0281c23": "則且從界內，故知不解大小具二無明並",
    "T34n1719_07b:0281c24": "名為「臥」。今逗小法先治界內，故且云「起」。「於",
    "T34n1719_07b:0281c25": "四諦中」至「衣食」者，宜趣所對之境故云「往",
    "T34n1719_07b:0281c26": "至」，小仍在機故以欲釋求，下句方云「長者",
    "T34n1719_07b:0281c27": "將欲」故也。境攝法狹故云「貧里」，欲趣小果",
    "T34n1719_07b:0281c28": "還須正助故云「衣食」。「又以他日」下「取意領法",
    "T34n1719_07b:0281c29": "身地」者，言中且云「在道樹前」，意則俱指漸",
    "T34n1719_07b:0282a01": "頓教前，以云「致難尊特」，故知通至頓前。「問",
    "T34n1719_07b:0282a02": "四大弟子」等者，答中意者，既聞譬已，具領二",
    "T34n1719_07b:0282a03": "周、入大不虛，故自推云「若始」等也。納法既",
    "T34n1719_07b:0282a04": "重必有此知，約化儀說從容進退，故先齊",
    "T34n1719_07b:0282a05": "後探耳。豈有自獲小來方五十載，具覩菩",
    "T34n1719_07b:0282a06": "薩難思境界，遍聞諸法一切融通，非全不",
    "T34n1719_07b:0282a07": "知，然未測本源省己絕分，今蒙法譬分",
    "T34n1719_07b:0282a08": "染圓常，推知如來往日先照，故下佛歎甚",
    "T34n1719_07b:0282a09": "為希有，故以二味所覩驗先見非真。「脫大",
    "T34n1719_07b:0282a10": "小相」者，相為大相海、好為小相海，全隱無",
    "T34n1719_07b:0282a11": "量相好海身，故譬云「脫」。相好難量喻之於",
    "T34n1719_07b:0282a12": "海。「密遣二人」者，於中先釋二人，次「初擬」下",
    "T34n1719_07b:0282a13": "方釋密遣。人是所遣，密是遣意。初文先明但",
    "T34n1719_07b:0282a14": "二之意，故對菩薩且通指二人。次「約法」下",
    "T34n1719_07b:0282a15": "約法約人以分二也。次釋密遣者，先對旁",
    "T34n1719_07b:0282a16": "人以辯異，即之與密顯覆異耳。今明密遣",
    "T34n1719_07b:0282a17": "者，覆實名密、用小為遣，覆滿明半準例",
    "T34n1719_07b:0282a18": "可知，即是分字解也。亦是從大施小故云",
    "T34n1719_07b:0282a19": "遣，小不測大故云密。然半滿字不同古",
    "T34n1719_07b:0282a20": "釋，今須在圓，具如《玄》文，約人準知。「形者」下",
    "T34n1719_07b:0282a21": "次釋形色，亦具二意。初直約小教，百劫所",
    "T34n1719_07b:0282a22": "種雖在小論，不在二乘，故二乘教無好形",
    "T34n1719_07b:0282a23": "色。又說無常名為憔悴。次「約人」下隱本為",
    "T34n1719_07b:0282a24": "密、現迹為遣，具如下文富樓那中。問：若準",
    "T34n1719_07b:0282a25": "下文，唯發滿願及阿難等迹，為諸聲聞亦",
    "T34n1719_07b:0282a26": "有本耶？答：《入大乘論》云：「不但羅云獨是菩薩，",
    "T34n1719_07b:0282a27": "如諸童子阿難、難陀及調達等，皆是不退菩",
    "T34n1719_07b:0282a28": "薩。」若爾，唯權無實。答：以權引實，豈此等外",
    "T34n1719_07b:0282a29": "悉是權耶？此亦義當本迹釋也。若釋無威",
    "T34n1719_07b:0282b01": "德者，隨於形色以釋。「大教」等者，前大教疾",
    "T34n1719_07b:0282b02": "故云「即遣」，將護小志故云「徐語」。「倍與」等者，",
    "T34n1719_07b:0282b03": "於中二釋，初以戒善諦緣相對為一倍，戒",
    "T34n1719_07b:0282b04": "善在欲、諦緣出界。「又外道」下漏無漏相對為",
    "T34n1719_07b:0282b05": "一倍，亦是內外二治不同名為一倍。六行",
    "T34n1719_07b:0282b06": "非永斷，故且云「伏」耳，略如《止觀》第六記。「窮",
    "T34n1719_07b:0282b07": "子若許」等者，對彼不許故須云「若」，化儀容",
    "T34n1719_07b:0282b08": "與苟順物情，故云「也」。「不論淨佛國土」者，淨",
    "T34n1719_07b:0282b09": "佛土義略如《淨名．佛國品》中橫十七句、豎十",
    "T34n1719_07b:0282b10": "三句，廣如《華嚴》迴向中說，《涅槃》、《大集》、《智論》等",
    "T34n1719_07b:0282b11": "文，並皆具明，小乘無此但令除糞，故得記",
    "T34n1719_07b:0282b12": "已方乃造修，與物結緣非關行具。「二乘」至",
    "T34n1719_07b:0282b13": "「先取」者，先問價直故云「先取」，非謂已領",
    "T34n1719_07b:0282b14": "故云「慕果」。「其父見子」等者，問：若愍而怪者，何",
    "T34n1719_07b:0282b15": "故密遣教其取果？答：旁追不來事須密遣，",
    "T34n1719_07b:0282b16": "雖教除糞非父永懷，欲有彰言委付，故",
    "T34n1719_07b:0282b17": "先愍而怪之。「齊此是領法譬」至「其文竟」者，",
    "T34n1719_07b:0282b18": "此是寢大施小二處並有。前段文竟。自此文",
    "T34n1719_07b:0282b19": "後法說但有開權，譬說唯有等賜，並闕中",
    "T34n1719_07b:0282b20": "間二味。若論探領，法譬二處雖無正文，但",
    "T34n1719_07b:0282b21": "指法譬能見之眼，即法身也。故齊教領且領",
    "T34n1719_07b:0282b22": "漸初，以所稟小名為「齊教」，別有探領故",
    "T34n1719_07b:0282b23": "云「又以」。於中先總述來意，次列章文，開四",
    "T34n1719_07b:0282b24": "段。云「擬宜」等者，意云：佛在法身，預知我有",
    "T34n1719_07b:0282b25": "大小四意，故云「擬宜」等也。次釋「又」字，先釋",
    "T34n1719_07b:0282b26": "字，次釋義。次釋「他日」者，釋「他日」兩字，於",
    "T34n1719_07b:0282b27": "中先離釋兩字，次「齊教」下約齊探二領合",
    "T34n1719_07b:0282b28": "判兩字。初離釋中其義則總，以未分於齊",
    "T34n1719_07b:0282b29": "教探領；次合判中其義則分，別自他等三為",
    "T34n1719_07b:0282c01": "教探故。初文釋「他」為二，先釋、次判。先釋者，",
    "T34n1719_07b:0282c02": "約二乘人以小望大為他。次判者，向約二",
    "T34n1719_07b:0282c03": "乘雖以大為他，未知此大元用何身？今",
    "T34n1719_07b:0282c04": "故判之即法身也。次釋「日」者，於法身地以",
    "T34n1719_07b:0282c05": "用權實，實自、權他，二乘法中無法身之智，",
    "T34n1719_07b:0282c06": "故名為他。「若從」下判，若從法身用於權智",
    "T34n1719_07b:0282c07": "望二乘人，亦名為「他」，此「他」須指佛之權智。",
    "T34n1719_07b:0282c08": "次合字釋者，於中三釋，即依《大經》隨他語",
    "T34n1719_07b:0282c09": "等及化他等語有為法式，仍對齊教探領",
    "T34n1719_07b:0282c10": "二時。文為三：初釋三相，次「若從」下判今所",
    "T34n1719_07b:0282c11": "屬，三「今從」下用今意結。初又二：初約化他",
    "T34n1719_07b:0282c12": "即指齊教，次約自行及以自他即指探領。",
    "T34n1719_07b:0282c13": "言「齊教」者，即法譬二文但至鹿苑，依教所",
    "T34n1719_07b:0282c14": "以故云「齊教」。所言「探」者謂過探也，探向道",
    "T34n1719_07b:0282c15": "樹寂場之前。初「齊教」者，既屬初義先約機",
    "T34n1719_07b:0282c16": "說，是故齊教但領化身，即非化身時為他",
    "T34n1719_07b:0282c17": "日。次從「若就」去探領者，又為二：初正明二",
    "T34n1719_07b:0282c18": "義，次「此之」下結也。初文者，雖是法身既以",
    "T34n1719_07b:0282c19": "自行對他，故以化他權實俱他，所以二乘",
    "T34n1719_07b:0282c20": "昔亦不測其旨。此中自行之語似於自他，",
    "T34n1719_07b:0282c21": "以對自辯他俱有權實，故雙言之。次自他",
    "T34n1719_07b:0282c22": "中自之與他各單語權實者，準理合雙，此",
    "T34n1719_07b:0282c23": "中語似自行，為對化他成自他也。所以",
    "T34n1719_07b:0282c24": "自行亦指化他為他，自他亦指化他為他，",
    "T34n1719_07b:0282c25": "故知探中皆指法身時權。二乘於彼雖稟",
    "T34n1719_07b:0282c26": "小化，同體之權二乘不曉，於佛二自皆指",
    "T34n1719_07b:0282c27": "同體法身時權，雖有兩意他日皆成。次結",
    "T34n1719_07b:0282c28": "中云「若有若無」等者，結於法身權智所照，",
    "T34n1719_07b:0282c29": "若有機若無機也。言「可否」者，明法身用智",
    "T34n1719_07b:0283a01": "逗物稱機為可、不稱機為否，時至為可、",
    "T34n1719_07b:0283a02": "待時為否，雖有有無可否，皆是權智權機",
    "T34n1719_07b:0283a03": "得他日名。次判中云「若從」等者，判向齊探。",
    "T34n1719_07b:0283a04": "「探領自他」者，自是第二自行、他是第三自他，",
    "T34n1719_07b:0283a05": "應重云自方顯第三義也。並是對法身為",
    "T34n1719_07b:0283a06": "他，故非二乘事也。「雖有兩意」者，齊探兩",
    "T34n1719_07b:0283a07": "中俱有他義，故云「俱成」。齊中則以法身照",
    "T34n1719_07b:0283a08": "機為他。探中二義則以如來自行之中皆",
    "T34n1719_07b:0283a09": "權為他，他即二乘所用，雖有二乘所用及",
    "T34n1719_07b:0283a10": "非二乘所用，兩意不同皆得他名。「今依」下",
    "T34n1719_07b:0283a11": "屬對文意，今依二乘所領即齊教探領也。「又",
    "T34n1719_07b:0283a12": "逐他日」者，探及齊教二處三他，故二乘領己",
    "T34n1719_07b:0283a13": "望佛，又領如來用他。言「探領」者，亦應云",
    "T34n1719_07b:0283a14": "齊教，但是文略，是故二領皆指法身之取機",
    "T34n1719_07b:0283a15": "也，但從義別二他不同。「窓牖」者，《說文》云：",
    "T34n1719_07b:0283a16": "「在屋曰窓，在牆曰牖。」非戶故偏，明處仍",
    "T34n1719_07b:0283a17": "彼。今亦如是，非中故偏、不遍故狹，故法身",
    "T34n1719_07b:0283a18": "地觀無大機，唯見偏狹先熟故也。乃由子",
    "T34n1719_07b:0283a19": "隔窓牖之外，何關長者偏視之非？況是長者",
    "T34n1719_07b:0283a20": "欲取偏機，於圓仍遠故名為「遙」。「脫妙」至「之",
    "T34n1719_07b:0283a21": "具」者，如前已釋。「生忍法忍」等者，忍有情惱",
    "T34n1719_07b:0283a22": "名為生忍，忍無情惱名為法忍，謂寒熱風",
    "T34n1719_07b:0283a23": "雨等屬法故也。「左手」等者，小中權實。「狀有所",
    "T34n1719_07b:0283a24": "畏」者，「狀」似也，權以實也，具如《釋籤》引《成論》",
    "T34n1719_07b:0283a25": "文。「又有寒風」等者，《大論》第九佛有惱，謂六年",
    "T34n1719_07b:0283a26": "苦行、孫陀利謗、金鏘、馬麥、瑠璃殺釋、乞食",
    "T34n1719_07b:0283a27": "空鉢、旃遮女謗、調達推山、寒風索衣，加雙",
    "T34n1719_07b:0283a28": "樹背痛為十；若依《興起行經》但有七緣，無",
    "T34n1719_07b:0283a29": "孫陀利謗及乞食不得。《大論》直列，《興起行經》",
    "T34n1719_07b:0283b01": "委悉釋之。次「語諸作人」下「譬四念處」去，即",
    "T34n1719_07b:0283b02": "對位也。今但略對無復行相，七覺在八正",
    "T34n1719_07b:0283b03": "前，《婆沙》中具有料簡，略如《止觀》第七記。不",
    "T34n1719_07b:0283b04": "云五停者，停心但是對治除障，令堪修",
    "T34n1719_07b:0283b05": "觀故，從念處正修以說，雖云約位須兼",
    "T34n1719_07b:0283b06": "相生，方堪消此，故下文云「勤修念處」等。「生",
    "T34n1719_07b:0283b07": "空如來」等者，此教作法所有生法不涉大乘，",
    "T34n1719_07b:0283b08": "即《阿含》中是老死誰老死，故生法二空並屬",
    "T34n1719_07b:0283b09": "正道，具如《止觀》第三記。「無常等為助」者，若",
    "T34n1719_07b:0283b10": "諦觀中云無常者，乃是正觀，今以二空望",
    "T34n1719_07b:0283b11": "於事中對治無常，但得名助，況復更以一",
    "T34n1719_07b:0283b12": "期念念以之為助？如《大經》中大乘治門，乃",
    "T34n1719_07b:0283b13": "至用常何但無常。「近指煖等四位」者，外道求",
    "T34n1719_07b:0283b14": "理在此位前，故名為「遠」。應云念處等四但",
    "T34n1719_07b:0283b15": "是隨便為言耳。「此文」等者，以世第一是五",
    "T34n1719_07b:0283b16": "力位無五過也。「下忍十六剎那」下至「世第",
    "T34n1719_07b:0283b17": "一法位」者，忍應上下各十六行，乃成三十",
    "T34n1719_07b:0283b18": "二觀。今文且以四諦言之，於三十二漸減",
    "T34n1719_07b:0283b19": "緣行，二十四周減行，七周減緣，乃至最後",
    "T34n1719_07b:0283b20": "唯留一行，觀一剎那入世第一，略如《玄》文、",
    "T34n1719_07b:0283b21": "《釋籤》略引《俱舍》文也。「阿含」至「子義未成」者，",
    "T34n1719_07b:0283b22": "既《阿含》中亦明不斷結惑菩薩，而《大論》斥",
    "T34n1719_07b:0283b23": "權非謂全無，《論》云「迦旃延造」者，從所造論",
    "T34n1719_07b:0283b24": "及所計者說，豈以會二還歸《阿含》？《法華》準",
    "T34n1719_07b:0283b25": "舊十二年前，一何可笑。「若得初果」至「大乘」",
    "T34n1719_07b:0283b26": "者，意云：從見道後不發大心，還令小乘道",
    "T34n1719_07b:0283b27": "中斷結，故云「由是之故」。若準《大論》，至初果",
    "T34n1719_07b:0283b28": "已名之為死，不任復發。大師從容於《止觀》",
    "T34n1719_07b:0283b29": "中進退二釋，所以初果亦名死等，故可發",
    "T34n1719_07b:0283c01": "心。「二十年」者，文存七釋，初一合數為二十，",
    "T34n1719_07b:0283c02": "次六釋但立二名，如斷見為一、斷思為一。",
    "T34n1719_07b:0283c03": "初文者，見斷與伏無復前後，即以八忍通",
    "T34n1719_07b:0283c04": "伏、八智通斷，修道九九通為一九，故但總立",
    "T34n1719_07b:0283c05": "九無礙九解脫。「五上分」者，謂掉舉、慢、無明、色",
    "T34n1719_07b:0283c06": "染、無色染。「五下分」者，謂身見、戒取、疑、貪、嗔，",
    "T34n1719_07b:0283c07": "五上分中色染無色染一向唯上，掉慢等三",
    "T34n1719_07b:0283c08": "雖復通下，不能牽下故云上分。言「下分」",
    "T34n1719_07b:0283c09": "者，貪雖通上不是唯上，嗔一唯下不通於",
    "T34n1719_07b:0283c10": "上，餘三遍攝一切見惑，雖復通上而能牽",
    "T34n1719_07b:0283c11": "下，故名為下。故《俱舍》云：「由二不超欲，由",
    "T34n1719_07b:0283c12": "三復還下」，縱斷貪等至無所有，由身見等",
    "T34n1719_07b:0283c13": "還來欲界，廣如《俱舍》。言「猶於二乘法中斷",
    "T34n1719_07b:0283c14": "思惑」者，前見道中不發，猶令斷盡殘思。言",
    "T34n1719_07b:0283c15": "「共斷餘結」者，或在外道中斷少思惑，更依",
    "T34n1719_07b:0283c16": "權行斷令無餘。「第四領付譬」者，是第四五",
    "T34n1719_07b:0283c17": "合為一段，則使鹿苑文後不入方等之文。",
    "T34n1719_07b:0283c18": "大章雖爾，細開仍有免難等文，以應一代",
    "T34n1719_07b:0283c19": "五時之說，今猶存開標領及付。領謂領業，",
    "T34n1719_07b:0283c20": "指方等般若中，付即付財在法華中。譬文開",
    "T34n1719_07b:0283c21": "為等賜四章，即今文中初二後二者是，即免",
    "T34n1719_07b:0283c22": "難索車等賜歡喜。以方等般若為索車者，",
    "T34n1719_07b:0283c23": "彼二周文免難之後，即云索車。但索車文促，",
    "T34n1719_07b:0283c24": "既不對二味，故以口索對之。今以二味",
    "T34n1719_07b:0283c25": "為索，亦秖且對機情，索名雖同不無少別，",
    "T34n1719_07b:0283c26": "況前索文義非局口。今言索者，不局機情。",
    "T34n1719_07b:0283c27": "「亦是方便品顯實四意」者，上方便偈頌釋迦",
    "T34n1719_07b:0283c28": "章顯實文中長行，但云「如是皆為得一佛乘",
    "T34n1719_07b:0283c29": "一切種智故」，頌譬本中開則為四意，初從",
    "T34n1719_07b:0284a01": "「舍利弗當知我見佛子等」下二行明大機動，",
    "T34n1719_07b:0284a02": "為今索車譬本；二從「我即作是念」下二行一",
    "T34n1719_07b:0284a03": "句明佛歡喜，為今免難譬本；三「於諸菩薩",
    "T34n1719_07b:0284a04": "中正直捨方便」下三句，正是顯實，為今等賜",
    "T34n1719_07b:0284a05": "譬本；四從「菩薩聞是法」下一行，明受行悟",
    "T34n1719_07b:0284a06": "入，為今得車歡喜譬本，「由心相體信」下生起",
    "T34n1719_07b:0284a07": "四譬。次「內合」下預合向來生起四譬文也。",
    "T34n1719_07b:0284a08": "即是始從方等終至法華，譬中秖是一等賜",
    "T34n1719_07b:0284a09": "耳。若開十譬不應信解，良由此也。「又前誘",
    "T34n1719_07b:0284a10": "引譬」至「思盡」中，言「誘引」者，密遣二人也。",
    "T34n1719_07b:0284a11": "言「出宅」等者，出宅與思盡兩終義同，法身",
    "T34n1719_07b:0284a12": "與道樹遠近不等。「今領亦二」者，今至領等",
    "T34n1719_07b:0284a13": "賜中總合前文兩箇始終為一始終，故云",
    "T34n1719_07b:0284a14": "「遠近始終」。是則齊教為近始，探領為遠始，",
    "T34n1719_07b:0284a15": "二終但共為一，望誘引等中終則極於等",
    "T34n1719_07b:0284a16": "賜，故云始四味終付財；既以四味為始，驗",
    "T34n1719_07b:0284a17": "知探領至寂場前。次「何者」下釋也。釋出共",
    "T34n1719_07b:0284a18": "為一始終相，即五味也。「旁人譬牛」者，問：前",
    "T34n1719_07b:0284a19": "以旁人即華嚴中四大菩薩，《大經》中云「從",
    "T34n1719_07b:0284a20": "牛出乳」，譬從佛出十二部經，今何得以",
    "T34n1719_07b:0284a21": "牛譬菩薩為旁人耶？答：佛加菩薩與佛",
    "T34n1719_07b:0284a22": "不別，雖主伴異俱是能說，所說義當俱從",
    "T34n1719_07b:0284a23": "牛出。「褒」揚也。「貶」挫也。「既領知」至「豈不樂哉」",
    "T34n1719_07b:0284a24": "者，據無希取未名欣欲，既已領知增後慕",
    "T34n1719_07b:0284a25": "樂，機近付財故云「脫更」，機已冥會故云「樂",
    "T34n1719_07b:0284a26": "哉」。「判天性」者，理性同故。「定父子」者，會結緣故。",
    "T34n1719_07b:0284a27": "二乘在昔天性父子二義俱迷，至法說時",
    "T34n1719_07b:0284a28": "開其知見，是會天性，天性若會父子義成，",
    "T34n1719_07b:0284a29": "示其中迷故名為「會」。中根尚昧，至譬說已",
    "T34n1719_07b:0284b01": "方定所生，是故四人今方信悟。「菩薩疑除」者，",
    "T34n1719_07b:0284b02": "故法說中為令一切豈獨二乘，譬中等賜非",
    "T34n1719_07b:0284b03": "唯根敗，但由領者力未及他，故使詞中不",
    "T34n1719_07b:0284b04": "涉餘眾，己正他旁未遑餘及，己難他易故",
    "T34n1719_07b:0284b05": "且從難。又己別在今、他通昔教，故且從別。",
    "T34n1719_07b:0284b06": "己死他生且從初活，他從昔顯己唯今顯，故",
    "T34n1719_07b:0284b07": "且從今。見此多意，餘則可知。「是從般若」至",
    "T34n1719_07b:0284b08": "「第五味」者，問：前會三云說《法華》，今還引《大",
    "T34n1719_07b:0284b09": "經》云出《涅槃》，云何得同？答：一家明義多處",
    "T34n1719_07b:0284b10": "說之，無煩廣辯，欲重論者更述大猷，判味",
    "T34n1719_07b:0284b11": "同時而有部異，約理名別咸歸常住，約機",
    "T34n1719_07b:0284b12": "彼稱捃拾，約法彼存三權，論意彼帶律儀，",
    "T34n1719_07b:0284b13": "語證彼兼小果，受益彼無廣記，說時長短",
    "T34n1719_07b:0284b14": "永殊，譚常過未不同，論譬大陣餘黨，現瑞",
    "T34n1719_07b:0284b15": "表彰各別，破執難易不同，領解近遠迹乖，",
    "T34n1719_07b:0284b16": "述成被根不等，用治生死不同，付囑有下",
    "T34n1719_07b:0284b17": "有此，得十六意準此略知。事異意同不可",
    "T34n1719_07b:0284b18": "失旨，失斯同異講授殊難，豈唯兩經，餘亦",
    "T34n1719_07b:0284b19": "不易。今初「相」者，若不互釋相義不成，然子",
    "T34n1719_07b:0284b20": "體父以大而比小，父體子以小而無違，始",
    "T34n1719_07b:0284b21": "終而論子未體父，故見尊特覩而不受，見",
    "T34n1719_07b:0284b22": "身既爾諸例可知。「由此見尊特身」者，如《淨",
    "T34n1719_07b:0284b23": "名》中「譬如須彌山王顯于大海，安處眾寶師",
    "T34n1719_07b:0284b24": "子之座，蔽於一切諸來大眾」，《藥師》中「巍巍堂",
    "T34n1719_07b:0284b25": "堂如星中之月」，《大集》中「集二界中間」，諸方等",
    "T34n1719_07b:0284b26": "經是例非一，乃至聞說大法見大神通，覩",
    "T34n1719_07b:0284b27": "大菩薩難思大事等，皆由已得阿羅漢果，斥",
    "T34n1719_07b:0284b28": "奪不疑故云「由此」。「金即別教」等者，問：《大品》有",
    "T34n1719_07b:0284b29": "圓，何故但云不出通別？答：一者但語通別",
    "T34n1719_07b:0284c01": "理已攝餘二，論能詮教必須具四，金且從",
    "T34n1719_07b:0284c02": "理故云不出此二，兼復二乘至此多成通",
    "T34n1719_07b:0284c03": "別，亦且言之。通別倉庫準此可知。「其中多",
    "T34n1719_07b:0284c04": "少」至「廣略相」者，第二十一〈方便品〉云「須菩提",
    "T34n1719_07b:0284c05": "白佛：如佛所說若廣若略，諸菩薩云何求",
    "T34n1719_07b:0284c06": "耶？佛言：如是！如是！若菩薩摩訶薩學是廣",
    "T34n1719_07b:0284c07": "攝般若，則知一切法廣略相。」又說般若時前",
    "T34n1719_07b:0284c08": "後二周，即廣略相。「又二乘」下重釋意者，密示",
    "T34n1719_07b:0284c09": "知同，故云「體意」。言「體法空」者，實理無二，",
    "T34n1719_07b:0284c10": "此有三者，初一正是般若中意，次一據理者，",
    "T34n1719_07b:0284c11": "於般若時密明不二，而二乘不知，謂在般",
    "T34n1719_07b:0284c12": "若意通法華。第三就今意者，於佛即是付",
    "T34n1719_07b:0284c13": "財，二乘自謂加說，故《般若》中云「豈聲聞人敢",
    "T34n1719_07b:0284c14": "有所說？有所說者皆是佛力。」由機未轉且",
    "T34n1719_07b:0284c15": "言被加。「宜加用心」等者，述佛元意不出此",
    "T34n1719_07b:0284c16": "二，顯在菩薩、密被二乘，然領上四時皆具",
    "T34n1719_07b:0284c17": "二意：一述佛化意，二已納密機，是則我身",
    "T34n1719_07b:0284c18": "領佛二義，是故名「領」。若至法華佛意亦盡，",
    "T34n1719_07b:0284c19": "機顯非密。「問何時名少時」，答中分二：先約",
    "T34n1719_07b:0284c20": "二經中間，次約無量義時。初文即是情口二",
    "T34n1719_07b:0284c21": "索兩楹之際，般若非一故其間時寬，總名少",
    "T34n1719_07b:0284c22": "時望後逼故，隨領一時一會咸有思量。「失",
    "T34n1719_07b:0284c23": "不失」者，失則於己無分，不失復未同菩薩，",
    "T34n1719_07b:0284c24": "踟蹰之際即機欲發時，正發乃在三請時也。",
    "T34n1719_07b:0284c25": "次約無量義者，去法華極近，時極少也。既",
    "T34n1719_07b:0284c26": "聞從一出多，義必收多歸一，四味之終故",
    "T34n1719_07b:0284c27": "云「漸已」，機無隔異故云「通泰」。發在須臾故",
    "T34n1719_07b:0284c28": "名為「即」。「二正付業」者，前云「付財」，今云「付業」，",
    "T34n1719_07b:0284c29": "財從所營，業即造作，皆是菩薩修得三因之",
    "T34n1719_07b:0285a01": "作業也，名異義同故得互舉。「靈山八載」者，菩",
    "T34n1719_07b:0285a02": "提流支《法界論》云：「佛成道後四十二年說法",
    "T34n1719_07b:0285a03": "華經。」「北人」者，諸文所指多是相州北道地論",
    "T34n1719_07b:0285a04": "師也。古弘《地論》相州自分南北二道，所計",
    "T34n1719_07b:0285a05": "不同，南計法性生一切法，北計黎耶生一",
    "T34n1719_07b:0285a06": "切法，宗黨既別釋義不同，豈《地論》令爾耶？",
    "T34n1719_07b:0285a07": "「若爾」下雙破二家。言「迹門說法」者，秖是三",
    "T34n1719_07b:0285a08": "周。「彼解云」下地論師救。「今謂」下重破。自古不",
    "T34n1719_07b:0285a09": "知開近顯遠永異諸經，謂迹說竟無可證",
    "T34n1719_07b:0285a10": "也。若云言不疊安，即向〈法師品〉後，方便品",
    "T34n1719_07b:0285a11": "前何以不著？若云佛定已起不得說者，經",
    "T34n1719_07b:0285a12": "家何事不先著耶？若得迹門竟，何不更待",
    "T34n1719_07b:0285a13": "本迹後耶？叡公生起便為無用，一家次第道",
    "T34n1719_07b:0285a14": "理冷然。「依薩云」者，如下〈多寶品〉中所引，若",
    "T34n1719_07b:0285a15": "三請之時佛未說經，何得經云「佛說無央",
    "T34n1719_07b:0285a16": "數偈時」，故知無數之言即〈寶塔〉已前經也。既",
    "T34n1719_07b:0285a17": "言無央數偈，豈唯三卷半經？況〈地涌〉讚偈之",
    "T34n1719_07b:0285a18": "文其數甚多。古傳《法華》西方猶廣，準此文",
    "T34n1719_07b:0285a19": "也。「今明」等者，意云雖非親生，既迹中同業",
    "T34n1719_07b:0285a20": "非無相關，故是父之流例，義當伯叔。當知",
    "T34n1719_07b:0285a21": "今日影響，在昔不無高下，是則昔示高位",
    "T34n1719_07b:0285a22": "如伯，示下位者如叔，並是父族故云「親族」。",
    "T34n1719_07b:0285a23": "「并」「會」字貫下。「國王」至「是王」者，前約昔教諸",
    "T34n1719_07b:0285a24": "部為諸王。言「興廢」者，委論興廢具如《玄》文",
    "T34n1719_07b:0285a25": "第九卷明。今欲略論對部說者，則華嚴二",
    "T34n1719_07b:0285a26": "興二廢，乃至法華一興三廢，今乃廢諸小王",
    "T34n1719_07b:0285a27": "唯立一主，是故《法華》名王中王。次「有此經」下",
    "T34n1719_07b:0285a28": "約此經會教，以今經中部無餘教，部即部",
    "T34n1719_07b:0285b01": "中尊極為王，教即部內教主為王，既教分大",
    "T34n1719_07b:0285b02": "小王亦尊卑，國界寬狹、民有多少、資產各異",
    "T34n1719_07b:0285b03": "所出不同，故部內教通別二轍，別則當界施",
    "T34n1719_07b:0285b04": "恩、通乃須歸大國，故知部教俱須會通，故",
    "T34n1719_07b:0285b05": "前云「部」後乃云「教」。在昔未會，如一國內二",
    "T34n1719_07b:0285b06": "三小王各理蒼品未歸大國，故方便教主",
    "T34n1719_07b:0285b07": "王名不無，但兼部中圓極主弱；若會已後同",
    "T34n1719_07b:0285b08": "霑一化，民無二主國無二王。自爾已前或",
    "T34n1719_07b:0285b09": "歸不歸，不歸仍是小王被輔不獲已而統",
    "T34n1719_07b:0285b10": "之，小王本無背長，良由民心未歸，民若歸",
    "T34n1719_07b:0285b11": "從王本一統。以此會法，義可比知。「無量義",
    "T34n1719_07b:0285b12": "中先已收集」者，雖云從一出多，密擬多皆",
    "T34n1719_07b:0285b13": "屬一，故云「收集」。又乃由先說一出於多，方",
    "T34n1719_07b:0285b14": "可定起收多歸一，故知爾前當機益物，雖",
    "T34n1719_07b:0285b15": "於一施三而三掩其一，欲說收入故預譚",
    "T34n1719_07b:0285b16": "開。「彼云」下引彼《無量義經》示相，如何得知",
    "T34n1719_07b:0285b17": "收集諸經，彼經既云「諸經無量皆從一出」，",
    "T34n1719_07b:0285b18": "故指前經以為無量。四諦因緣即鹿苑也，",
    "T34n1719_07b:0285b19": "方等般若次第宛然。言「華嚴」者，具有二義，",
    "T34n1719_07b:0285b20": "已在《玄》文。「彌勒」等者，昔教既偏圓未融人亦",
    "T34n1719_07b:0285b21": "權實不一，今教已會，補處豈多？補處既然，餘",
    "T34n1719_07b:0285b22": "下準此。民歸王順如向所論。「初地」等者，為",
    "T34n1719_07b:0285b23": "會偏教故不云圓。「某城」者，王本亦秖云居",
    "T34n1719_07b:0285b24": "一城。「遁」義通逃隱，今「逃」即是隱。「今我」至「一",
    "T34n1719_07b:0285b25": "切所有」者，所付般若有共不共，不出因果，",
    "T34n1719_07b:0285b26": "因為萬行、果為萬德，行即諦緣十八空等，",
    "T34n1719_07b:0285b27": "德謂十力四無所畏不共法等，具如廣乘無",
    "T34n1719_07b:0285b28": "非衍也。此我之德既云子有，當知汝等並",
    "T34n1719_07b:0285c01": "有如來因果之藏，故加說之即是領口。又",
    "T34n1719_07b:0285c02": "般若中數見放光，覩難思身即令領身，般",
    "T34n1719_07b:0285c03": "若方便即是領意，故知知之與見並是所有，",
    "T34n1719_07b:0285c04": "所以《法華》但總說云「佛之知見」。「而今忽聞」等",
    "T34n1719_07b:0285c05": "者，以他準己，既法譬俱解，必知定同身子",
    "T34n1719_07b:0285c06": "得記。嘉祥至此更却結前都為五雙十隻，",
    "T34n1719_07b:0285c07": "一從旁人指華嚴為頓，從水灑去至法",
    "T34n1719_07b:0285c08": "華為漸，即漸頓一雙。今問適作三種法輪，",
    "T34n1719_07b:0285c09": "今但判為二教，則自言相反歸頓不成，如",
    "T34n1719_07b:0285c10": "何以捨方便唯佛乘會萬善顯久本之教",
    "T34n1719_07b:0285c11": "而為漸耶？二從灑面去為世間，從除糞去",
    "T34n1719_07b:0285c12": "至法華為出世，世出世一雙。今謂諸子不",
    "T34n1719_07b:0285c13": "稟人天之乘，故知人天非漸教始。若以除",
    "T34n1719_07b:0285c14": "糞去為出世者，未審鹿苑之後說戒善耶？",
    "T34n1719_07b:0285c15": "況將十二年首訖至法華，同立出世之言，",
    "T34n1719_07b:0285c16": "安顯法華之別？三就出世中大小一雙。未",
    "T34n1719_07b:0285c17": "審方等般若有小乘不？三味之大同為一",
    "T34n1719_07b:0285c18": "判，如何能顯妙法之能。四就大中自他一",
    "T34n1719_07b:0285c19": "雙，即指付財為化他，領業為自行。未審諸",
    "T34n1719_07b:0285c20": "部般若有自行不？聲聞在昔謂為菩薩，佛",
    "T34n1719_07b:0285c21": "化元意正付令知，況領業之時本在自利，自",
    "T34n1719_07b:0285c22": "爾已後未改小途。五從二使來是密、領業",
    "T34n1719_07b:0285c23": "是顯，顯密一雙。若微密為密，則法華為密；若",
    "T34n1719_07b:0285c24": "以顯密為密，今此聲聞自鹿苑來，皆稟顯",
    "T34n1719_07b:0285c25": "教何名為密？爾前得記乃名為密，至此方",
    "T34n1719_07b:0285c26": "索驗非爾前，況三種與五雙理自相反云云。",
    "T34n1719_07b:0285c27": "若以五雙同在法華，如向所破，若從廣之",
    "T34n1719_07b:0285c28": "狹，以最後一雙為法華者，全不云開還",
    "T34n1719_07b:0286a01": "同昔大，致令後學對數而已，不求教旨用",
    "T34n1719_07b:0286a02": "教何耶？「貴在得意」者，譬中已委故不更論。",
    "T34n1719_07b:0286a03": "「似有二義」者，由結緣不壞，雖大小俱似，雖",
    "T34n1719_07b:0286a04": "貶曰似，子義不亡。次「子既」下舉正因況，若",
    "T34n1719_07b:0286a05": "論正因不似亦子，況復似耶？既曾結緣，誰",
    "T34n1719_07b:0286a06": "非真子？據曾逃走父且貶之，由位淺迷深",
    "T34n1719_07b:0286a07": "斥之云似。「云云」者，如上分別。「問初釋品云",
    "T34n1719_07b:0286a08": "信解入真」等者，真是修位即初住已去，品初",
    "T34n1719_07b:0286a09": "又云「年既朽邁」，小尚非似位，今那云似？答",
    "T34n1719_07b:0286a10": "意者，若據子逃父後大小俱非似位，何況",
    "T34n1719_07b:0286a11": "真耶？仍指結緣之時，於今稍得名似。而「但",
    "T34n1719_07b:0286a12": "合見子便識」者，上見父有四，謂由、處、相、避，見",
    "T34n1719_07b:0286a13": "子亦四，謂處、識、喜、適，今見子便識一句，即含",
    "T34n1719_07b:0286a14": "前來八文，文雖前後意必同時，豈非子見",
    "T34n1719_07b:0286a15": "父時，即父見子見故便識，雖復逃走機在",
    "T34n1719_07b:0286a16": "不久，故父亦喜，故知一文即攝於八。「我等",
    "T34n1719_07b:0286a17": "以三苦故」等者，譬中勸誡兩門，先各論擬宜",
    "T34n1719_07b:0286a18": "無機，後合論二門息化。今三雙合領，初從",
    "T34n1719_07b:0286a19": "「上初」下先騰前三意，「旁追」即勸中二意，「再追」",
    "T34n1719_07b:0286a20": "即誡門二意，「放捨」即二門息化。言「三苦」者，",
    "T34n1719_07b:0286a21": "由三苦故五濁加重，所以二門並無大機",
    "T34n1719_07b:0286a22": "但堪小化。五濁逼故即是三苦，無明覆故即",
    "T34n1719_07b:0286a23": "是無知。「今合」下正合。「二門無機」者，「何為見捉」",
    "T34n1719_07b:0286a24": "即勸門無機，「自念無罪」即誡門無機。不云二",
    "T34n1719_07b:0286a25": "門擬宜者，即以二門無機兼之。次「樂著小",
    "T34n1719_07b:0286a26": "法者合有小志」者，即二門息化。言「不合放捨",
    "T34n1719_07b:0286a27": "者」，捨即是息。但上譬文息化有四：一思惟",
    "T34n1719_07b:0286a28": "息化，二釋息化，三正息化，四息化得宜。上",
    "T34n1719_07b:0286a29": "初思惟又二：一知大弱，二知小彊。今言「有",
    "T34n1719_07b:0286b01": "小志」者，即第二文也。言「不合放捨」者，不合",
    "T34n1719_07b:0286b02": "第三正息化也。是則但合初文第二，即攝",
    "T34n1719_07b:0286b03": "下三及初第一，故上文正放捨云「我今放汝",
    "T34n1719_07b:0286b04": "隨意所趣」，已知有小志，故於大放捨。「上有",
    "T34n1719_07b:0286b05": "齊教探領今合二意」者，上二文各四，小擬宜",
    "T34n1719_07b:0286b06": "知先心、歎三車、適所願，今齊教中但合第三",
    "T34n1719_07b:0286b07": "具陳上事即歎三車也，及第四先取其價即",
    "T34n1719_07b:0286b08": "適願也。闕第一第二文也。此二任運兼得",
    "T34n1719_07b:0286b09": "餘二，思之可知。上有四文，今但三者，闕適",
    "T34n1719_07b:0286b10": "願一，餘三次第對擬宜等，具指齊教文也。",
    "T34n1719_07b:0286b11": "「教作」即是探領文也。「合付家業譬上有由有",
    "T34n1719_07b:0286b12": "付」者，上由有遠近，即小果為遠、體業為近，",
    "T34n1719_07b:0286b13": "今但合近。上有命有受，今但合受者不合命",
    "T34n1719_07b:0286b14": "也。既有於受必知已命。「而自」等者，兼得餘",
    "T34n1719_07b:0286b15": "二。上付業有四者，一時節，二命子聚眾為",
    "T34n1719_07b:0286b16": "證，三結會父子，四正付家業。今既付與仍",
    "T34n1719_07b:0286b17": "兼上三，須出其意。「上開譬有四相失」等者，",
    "T34n1719_07b:0286b18": "此四標文，文似四章但成三段。「乃略追誘」",
    "T34n1719_07b:0286b19": "下釋具有。「造立舍宅」者，有餘之土非寂光自",
    "T34n1719_07b:0286b20": "然，現勝應身非法身本有，於彼更運依空",
    "T34n1719_07b:0286b21": "慈悲，故云「造立」。《經》云「頓止一城」者，「頓」謂頓",
    "T34n1719_07b:0286b22": "乏，示迹之相義同於之。又「頓止」即不行也，",
    "T34n1719_07b:0286b23": "秖於此中求覓子機。「超頌第四憂念」等者，",
    "T34n1719_07b:0286b24": "但頌子背父去，即失子之苦而無得子之",
    "T34n1719_07b:0286b25": "樂，失苦得樂俱在父懷，是故失時已懷於樂，",
    "T34n1719_07b:0286b26": "必知後時還來故也。遠鑑機緣未若於佛。",
    "T34n1719_07b:0286b27": "《經》云「夙夜」者，有人云：自行為夜、利他為夙。",
    "T34n1719_07b:0286b28": "此不應爾，「夙」早也，謂晨起；「夜」暮也，謂黃昏。",
    "T34n1719_07b:0286b29": "夙即化初、夜即化末，大化始末準說可知。若",
    "T34n1719_07b:0286c01": "丈六佛常說無常，化欲終時節節唱滅，若",
    "T34n1719_07b:0286c02": "言自行為夜，不可自行亦云死時將至。「有",
    "T34n1719_07b:0286c03": "無善上」等者，雖復時緣無所得善未能斷",
    "T34n1719_07b:0286c04": "結，故此體上仍有見思。「法身是師是王」等",
    "T34n1719_07b:0286c05": "者，此文合在次文畏避段中，若準上文秖",
    "T34n1719_07b:0286c06": "應法身如王，加著「師」者重加一譬耳。「報應",
    "T34n1719_07b:0286c07": "是長者」者，秖應云報如王等，兼語應身者，",
    "T34n1719_07b:0286c08": "報是勝應故也。以長者如王王等，故便言",
    "T34n1719_07b:0286c09": "之。「私謂以廣顯略」等者，如《華嚴》中廣明身",
    "T34n1719_07b:0286c10": "相國土行願，本欲以此廣佛知見顯實相",
    "T34n1719_07b:0286c11": "體，故云「以廣顯略」。「授決」者，《華嚴》前文無授",
    "T34n1719_07b:0286c12": "記語，〈入法界品〉旁論授記，亦得名為授記",
    "T34n1719_07b:0286c13": "故也。「弘誓及行」者，彼最委悉。又「誓為券」者，",
    "T34n1719_07b:0286c14": "誓許利他有如券約，隨修隨償如疏隨還，",
    "T34n1719_07b:0286c15": "訖至菩提償之方畢。又《華嚴》中菩薩行願多",
    "T34n1719_07b:0286c16": "明事數，名算計也。「上旁人追文有三」者，初",
    "T34n1719_07b:0286c17": "喚為勸門二義，次喚為誡門二義，次「是人」下",
    "T34n1719_07b:0286c18": "第三二行頌無機，即放捨。無機者，重牒二門",
    "T34n1719_07b:0286c19": "無機，以無機故方乃息化，故云釋放捨也。",
    "T34n1719_07b:0286c20": "「初三行頌顧作」至「教作譬」者，「顧作」即上齊教，",
    "T34n1719_07b:0286c21": "「教作」即上探領，齊教文意自道樹來，以取",
    "T34n1719_07b:0286c22": "小機義為顧作，探領文意法身地時無時",
    "T34n1719_07b:0286c23": "不愍，何嘗不教豈待顧耶？故云教作。「油塗",
    "T34n1719_07b:0286c24": "足」等者，有人云：外國下濕，使作之人足多龜",
    "T34n1719_07b:0286c25": "坼，故以油塗。此語甚鄙，於今經中坼譬河",
    "T34n1719_07b:0286c26": "等，何油塗之？「上受命有四今但頌三」者，初",
    "T34n1719_07b:0286c27": "如文，第三是第四大機將動也。但闕第二",
    "T34n1719_07b:0286c28": "而無希取。「初二十年」等者，上文具引此中二",
    "T34n1719_07b:0286c29": "十年，已辯異竟。今言轉教者，前云住二乘",
    "T34n1719_07b:0287a01": "位中轉教，今以別惑見思名二十也。合譬",
    "T34n1719_07b:0287a02": "中「佛亦如是合相失」者，上相失有四，知我樂",
    "T34n1719_07b:0287a03": "小合父子相見。上相見文有二，先子見父",
    "T34n1719_07b:0287a04": "又四，父見子亦四。今復應知若單以佛亦",
    "T34n1719_07b:0287a05": "如是一句合父子相失，意仍未顯。次知我",
    "T34n1719_07b:0287a06": "樂小一句合父子相見，意亦未顯。何者？上",
    "T34n1719_07b:0287a07": "句借下句成，知樂小故義當相失；次下句",
    "T34n1719_07b:0287a08": "借上句成，佛知樂小故得相見。樂小由",
    "T34n1719_07b:0287a09": "退大所以相失，退大由樂小所以相見，故",
    "T34n1719_07b:0287a10": "二句相成攝八句也。知樂小句義當便識。",
    "T34n1719_07b:0287a11": "「未曾」至「其意」者，秖一追喚即具二義，故云",
    "T34n1719_07b:0287a12": "「總」也。上文譬中齊教、探領各有四段，擬宜有",
    "T34n1719_07b:0287a13": "機、歡車、適願。既但說於成就無漏，小乘教中",
    "T34n1719_07b:0287a14": "無漏之言通於諸果，言成就者唯在後位，",
    "T34n1719_07b:0287a15": "故亦總攝二四文也。上合有二：相信、委業，",
    "T34n1719_07b:0287a16": "今不合體信者，驗知相信為旁、委業為正。",
    "T34n1719_07b:0287a17": "言「委業」者，委即是命。「今初一行長頌受命領",
    "T34n1719_07b:0287a18": "知上頌所無」者，上頌譬中全無命知，但有",
    "T34n1719_07b:0287a19": "受命中三耳。「初一行標斷德」者，以云內滅，",
    "T34n1719_07b:0287a20": "內即惑體，三界惑盡故云內滅，故屬斷德",
    "T34n1719_07b:0287a21": "也。「次標智德」者，既云若聞，聞教屬智，故云",
    "T34n1719_07b:0287a22": "智德。以小智具故不欣大智，此二並舉失",
    "T34n1719_07b:0287a23": "顯過。次「所以者何下六行雙釋智斷」者，初二",
    "T34n1719_07b:0287a24": "行釋斷，次一行半釋智，次一行半重釋斷，",
    "T34n1719_07b:0287a25": "次一行重釋智，故知初二行明自住小斷，",
    "T34n1719_07b:0287a26": "次一行半明失大智，次一行半重釋小斷，",
    "T34n1719_07b:0287a27": "次一行釋失大智。「分得大乘習果也」者，",
    "T34n1719_07b:0287a28": "得初住時破一品無明名為習果。言「牛頭」",
    "T34n1719_07b:0287a29": "者，《華嚴》云：「出離垢山，若用塗身火不能燒。」",
    "T34n1719_07b:0287b01": "十恩文者，文中自對室、衣、座三。初室有三恩，",
    "T34n1719_07b:0287b02": "初一是通遍被之恩，次二是別拔與之恩，通",
    "T34n1719_07b:0287b03": "被是四弘之始，別被是填願中終，則發心後",
    "T34n1719_07b:0287b04": "起行之來，自成道前處處蒙益，蒙益之相",
    "T34n1719_07b:0287b05": "不出與拔，與拔之澤知何可報。所以難報",
    "T34n1719_07b:0287b06": "者，初以自行之真令我修習，自稟教後退",
    "T34n1719_07b:0287b07": "大輪迴，慈悲不離處處與拔。次衣恩有四",
    "T34n1719_07b:0287b08": "者，我受教已大小並忘，處處調停知我機",
    "T34n1719_07b:0287b09": "遂，即於此界頓漸道成，雖先正為大機，兼",
    "T34n1719_07b:0287b10": "亦憂我善種，故於頓後便垂小化，彈斥淘",
    "T34n1719_07b:0287b11": "汰鎚砧鍛鍊，貶之以貧事草庵，誘之以富",
    "T34n1719_07b:0287b12": "豪家業，宿萌稍剖尚未敷榮，長遠之恩何由",
    "T34n1719_07b:0287b13": "可報？是故四中初以人天，次及三味。如來",
    "T34n1719_07b:0287b14": "座恩有三者，至法華時始獲妙益，兼能利",
    "T34n1719_07b:0287b15": "物，化道初成，難報之恩良有以也。所以第",
    "T34n1719_07b:0287b16": "八是授記恩，九十令我能利物恩。所以室得",
    "T34n1719_07b:0287b17": "衣故有覆育之恩，室有座故成與拔之用，",
    "T34n1719_07b:0287b18": "座假衣室令自他行成，衣假座室令初後",
    "T34n1719_07b:0287b19": "理顯，是故三義合成大恩，此始終恩將何以",
    "T34n1719_07b:0287b20": "報？注家但云物不答施於天地，子不謝生",
    "T34n1719_07b:0287b21": "於父母，以感報斯亡。今意正論荷恩難報，",
    "T34n1719_07b:0287b22": "何得以亡報釋之？況復秖緣令我報亡，斯",
    "T34n1719_07b:0287b23": "恩叵報，故不得直以亡報釋之。凡言亡",
    "T34n1719_07b:0287b24": "者，治彼不亡，今非領亡但領難報，二時既",
    "T34n1719_07b:0287b25": "別且釋荷恩。",
    "T34n1719_07b:0287b26": "法華文句記卷第七中"
}