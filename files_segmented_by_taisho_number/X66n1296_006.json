{
    "X66n1296_006:0034b01": "宗門拈古彚集卷第六",
    "X66n1296_006:0034b02": "古杭白巖嗣祖沙門　淨符　彚集",
    "X66n1296_006:0034b03": "　　△旁出祖師(二)",
    "X66n1296_006:0034b04": "　　　六祖旁出",
    "X66n1296_006:0034b05": "南陽慧忠國師(六一大鑒能嗣)因西天大耳三藏到京。自謂",
    "X66n1296_006:0034b06": "得他心通。肅宗帝命師試驗。三藏見拜起立於右。師",
    "X66n1296_006:0034b07": "問汝得他心通那。藏曰不敢。師曰汝道老僧即今在",
    "X66n1296_006:0034b08": "什麼處。藏曰。和尚是一國之師。何得去西川看競渡。",
    "X66n1296_006:0034b09": "師良久又問汝道老僧即今在什麼處。藏曰和尚是",
    "X66n1296_006:0034b10": "一國之師。何得向天津橋上看弄猢猻。良久師又問。",
    "X66n1296_006:0034b11": "汝道老僧即今在什麼處。藏罔知。師叱曰。者野狐精。",
    "X66n1296_006:0034b12": "他心通在什麼處。藏無對。",
    "X66n1296_006:0034b13": "玄沙備徵云。汝道前兩度還見國師麼。雪竇云。敗",
    "X66n1296_006:0034b14": "也敗也。",
    "X66n1296_006:0034b15": "報慈遂徵云。前兩度見。後來為甚麼不見。且道利",
    "X66n1296_006:0034b16": "害在甚麼處。",
    "X66n1296_006:0034b17": "趙州諗因僧問。大耳三藏第三度不見國師。未審",
    "X66n1296_006:0034b18": "國師在什麼處。州云在三藏鼻孔裏。後有僧問玄",
    "X66n1296_006:0034b19": "沙。既在三藏鼻孔裏因甚不見。沙云只為太近。",
    "X66n1296_006:0034b20": "翠巖芝云。只如三藏還見國師鼻孔麼。",
    "X66n1296_006:0034b21": "白雲端云。國師在三藏鼻孔裏有甚難見。殊不知",
    "X66n1296_006:0034b22": "在三藏眼睛裏。",
    "X66n1296_006:0034b23": "天童覺云。三藏不見國師則且置。你道國師還自",
    "X66n1296_006:0034b24": "知下落處麼。若謂自知則百鳥銜花諸天送供未",
    "X66n1296_006:0034c01": "有休日。且道正當恁麼時落在什麼處。",
    "X66n1296_006:0034c02": "高峰妙云。大小國師平生伎倆總被者胡僧勘破。",
    "X66n1296_006:0034c03": "雖然。賴遇聖君證明。",
    "X66n1296_006:0034c04": "報恩秀云。若在眼睛裏有甚難見。殊不知三藏通",
    "X66n1296_006:0034c05": "身是國師。雖然。也只道得一半。若要全道。三藏未",
    "X66n1296_006:0034c06": "離西天時早已與國師相見了也。",
    "X66n1296_006:0034c07": "天童悟云。如今若問在三藏眼睛裏因甚不見。向",
    "X66n1296_006:0034c08": "道非汝境界。",
    "X66n1296_006:0034c09": "寶壽新云。要見國師則易。見三藏則難。何故。只知",
    "X66n1296_006:0034c10": "三藏不解國師落處。殊不知國師被三藏勘破。且",
    "X66n1296_006:0034c11": "道那裏是他勘破處。",
    "X66n1296_006:0034c12": "城山洽云。且道第三度國師在甚麼處。者裏著得",
    "X66n1296_006:0034c13": "一隻眼。方稱無事衲僧。",
    "X66n1296_006:0034c14": "鳳山啟云。大小國師被三藏惑亂一上。",
    "X66n1296_006:0034c15": "佛川宗云。人人道三藏不知國師落處。殊不知國",
    "X66n1296_006:0034c16": "師鼻孔却在三藏手裏。只是當時尚欠一籌。待道",
    "X66n1296_006:0034c17": "即今在甚麼處。但拍掌呵呵大笑。管教他一國之",
    "X66n1296_006:0034c18": "師分踈不下。",
    "X66n1296_006:0034c19": "菩提珍云。大小國師被三藏逼得無地藏身則且",
    "X66n1296_006:0034c20": "置。祇如第三度因甚不見。山僧道非但三藏摸索",
    "X66n1296_006:0034c21": "不著。敢保國師自己亦未知落處在。乃呵呵大笑。",
    "X66n1296_006:0034c22": "國師喚侍者。者應諾。如是三召三應諾。師曰。將謂吾",
    "X66n1296_006:0034c23": "孤負汝。誰知汝孤負吾。",
    "X66n1296_006:0034c24": "趙州諗云。如人暗中書字。字雖不成文彩已彰。雪",
    "X66n1296_006:0035a01": "竇便喝。愚菴盂云。者一喝有賓有主有照有用。徑",
    "X66n1296_006:0035a02": "山杲云。者一喝在國師侍者分上。在趙州分上。隨",
    "X66n1296_006:0035a03": "後一喝。愚菴盂云。相罵饒你接嘴。",
    "X66n1296_006:0035a04": "投子同云。抑逼人作麼。雪竇云。躲根漢。",
    "X66n1296_006:0035a05": "玄沙備云。却是侍者會。雪竇云。停囚長智。",
    "X66n1296_006:0035a06": "雲門偃云。作麼生是吾孤負汝處。若會得也是無",
    "X66n1296_006:0035a07": "端。雪竇云。元來不會。雲門又云。作麼生是侍者孤",
    "X66n1296_006:0035a08": "負國師處。粉骨碎身未報得。雪竇云。無端無端。",
    "X66n1296_006:0035a09": "法眼益因僧問。國師喚侍者。意作麼生。眼云且去",
    "X66n1296_006:0035a10": "別時來。雲居錫云。法眼恁麼道。為復明國師意不",
    "X66n1296_006:0035a11": "明國師意。雪竇云。瞞我不得。",
    "X66n1296_006:0035a12": "興化獎云。一盲引眾盲。雪竇云。端的瞎。有人問。雪",
    "X66n1296_006:0035a13": "竇便打。也要諸方檢點。",
    "X66n1296_006:0035a14": "報慈遂問僧云。甚處是侍者會處。僧云。若不會。爭",
    "X66n1296_006:0035a15": "解與麼應。遂云汝少會在。又云。若於此見得。便識",
    "X66n1296_006:0035a16": "玄沙。",
    "X66n1296_006:0035a17": "翠巖芝云。國師與侍者總欠會在。如今作麼生會。",
    "X66n1296_006:0035a18": "雪竇顯云。國師三喚。點即不到。侍者三應。到即不",
    "X66n1296_006:0035a19": "點。又云。將謂吾孤負汝却是汝孤負吾。謾雪竇一",
    "X66n1296_006:0035a20": "點不得。",
    "X66n1296_006:0035a21": "雲居錫徵云。且道侍者會不會。若會。國師又道汝",
    "X66n1296_006:0035a22": "孤負吾。若不會。玄沙又道却是侍者會。且作麼生",
    "X66n1296_006:0035a23": "商量。",
    "X66n1296_006:0035a24": "天童覺云。仁義道中。師資分上。再呼能再應。論實",
    "X66n1296_006:0035b01": "不論虗。且道有孤負無孤負。皓玉無瑕。雕文喪德。",
    "X66n1296_006:0035b02": "浮山□云。國師好肉剜瘡。雲門灸瘢上著艾。雪竇",
    "X66n1296_006:0035b03": "大似隨邪逐惡。殊不知鼻孔總在侍者手裏。",
    "X66n1296_006:0035b04": "保寧茂云。兩人端的瞎。彼此弄泥團。",
    "X66n1296_006:0035b05": "端巖慍云。叢林中商量。國師三喚。嘔出心肝。侍者",
    "X66n1296_006:0035b06": "三應。全身擔荷。是則固是。只是國師道將謂吾孤",
    "X66n1296_006:0035b07": "負汝誰知汝孤負吾。又作麼生。若曰兩無孤負。昧",
    "X66n1296_006:0035b08": "却雲門。若曰兩有孤負。屈了雪竇。總不與麼。浮山",
    "X66n1296_006:0035b09": "又道鼻孔總在侍者手裏。瑞巖向者裏露箇消息。",
    "X66n1296_006:0035b10": "也要諸方檢點。易分雪裏粉。難辨墨中煤。",
    "X66n1296_006:0035b11": "南堂欲云。國師三喚侍者三應。可謂形直影端。及",
    "X66n1296_006:0035b12": "乎道箇將謂吾孤負汝却是汝孤負吾。便見分踈",
    "X66n1296_006:0035b13": "不下。且道誵訛在什麼處。",
    "X66n1296_006:0035b14": "笑巖寶呵呵大笑云。諸禪德。還知者笑落處麼。若",
    "X66n1296_006:0035b15": "知。國師只得瓦解氷消。若不知。侍者依然四稜著",
    "X66n1296_006:0035b16": "地。還委悉麼。一陽已度先春信。臘夜寒梅破雪開。",
    "X66n1296_006:0035b17": "愚菴盂云。老僧居平亦喚侍者。侍者隨應。侍者擎",
    "X66n1296_006:0035b18": "杯遞盞。老僧隨手應接。老僧與侍者兩不相負亦",
    "X66n1296_006:0035b19": "不相瞞。夾路桃花風雨後。馬蹄何處避殘紅。",
    "X66n1296_006:0035b20": "南澗問云。妙喜老人前不遘村後不迭店。要見國",
    "X66n1296_006:0035b21": "師侍者。三生六十劫。",
    "X66n1296_006:0035b22": "寶壽新云。國師三喚。如珠走盤。侍者三應。如盤走",
    "X66n1296_006:0035b23": "珠。畢竟孤負在甚麼處。波斯吹鐵笛。音韻出青霄。",
    "X66n1296_006:0035b24": "河渚謙云。國師如是喚。侍者如是應。可謂啐啄同",
    "X66n1296_006:0035c01": "時針芥相契。且那裏是他辜負國師處。[女*它]女已歸",
    "X66n1296_006:0035c02": "霄漢去。獃郎猶向火邊蹲。",
    "X66n1296_006:0035c03": "□□獬云。三呼三應。醉裏傾盃。雲門雪竇畵蛇添",
    "X66n1296_006:0035c04": "足。直下悟去也是無端。",
    "X66n1296_006:0035c05": "國師因肅宗帝問如何是無諍三昧。師曰檀越踏毗",
    "X66n1296_006:0035c06": "盧頂上行。帝曰此意如何。師曰莫認自己清淨法身。",
    "X66n1296_006:0035c07": "徑山杲云。諸人要見國師麼。只在你眼睛裏。開眼",
    "X66n1296_006:0035c08": "也蹉過。合眼也蹉過。既在眼睛裏。為甚麼却蹉過。",
    "X66n1296_006:0035c09": "妙喜恁麼道。也蹉過不少。",
    "X66n1296_006:0035c10": "國師同肅宗帝到宮前。乃指石獅子曰。陛下。者石獅",
    "X66n1296_006:0035c11": "子奇特。下取一轉語。帝曰。朕下語不得。請師下語。師",
    "X66n1296_006:0035c12": "曰山僧罪過。後耽源問。皇帝還會麼。師曰。皇帝會且",
    "X66n1296_006:0035c13": "置。你作麼生會。",
    "X66n1296_006:0035c14": "玄沙備云。大小國師被侍者勘破。",
    "X66n1296_006:0035c15": "寶壽新云。不是真獅爭能善哮吼。雖然。且道國師",
    "X66n1296_006:0035c16": "善哮吼。肅宗善哮吼。耽源善哮吼。請下一轉語看。",
    "X66n1296_006:0035c17": "倘復道某下不得請師下。到者裏作麼生結煞。噫。",
    "X66n1296_006:0035c18": "為君難為臣不易。",
    "X66n1296_006:0035c19": "國師因南泉參乃問甚處來。泉曰江西來。師曰還將",
    "X66n1296_006:0035c20": "得馬師真來麼。泉曰祇者是。師曰背後底聻。泉便休。",
    "X66n1296_006:0035c21": "長慶稜云。大似不知。",
    "X66n1296_006:0035c22": "保福展別云。幾不到和尚此間。",
    "X66n1296_006:0035c23": "雲居錫云。此二尊宿盡扶背後。只如南泉休去。為",
    "X66n1296_006:0035c24": "當扶面前扶背後。",
    "X66n1296_006:0036a01": "天界盛云。南泉井底架高樓。國師漆桶裏斫額。此",
    "X66n1296_006:0036a02": "外兩兩三三扶面前扶背後。正是揚州拾馬糞。却",
    "X66n1296_006:0036a03": "去蘇州賣合香。",
    "X66n1296_006:0036a04": "國師因丹霞參。纔展具師曰不用不用。霞退後三步。",
    "X66n1296_006:0036a05": "師曰如是如是。霞進前三步。師曰不是不是。霞繞禪",
    "X66n1296_006:0036a06": "牀一帀出去。師曰。去聖時遙。人多懈怠。三十年後覓",
    "X66n1296_006:0036a07": "個漢也難得。",
    "X66n1296_006:0036a08": "保福展云。丹霞貪程不覺行困。",
    "X66n1296_006:0036a09": "溈山哲云。丹霞可謂懷藏至寶。遇智者乃增輝。國",
    "X66n1296_006:0036a10": "師鴻門大啟。陟者須是其人。如今還有為丹霞作",
    "X66n1296_006:0036a11": "主者麼。出來與大溈相見。有麼。不是龍門客。切忌",
    "X66n1296_006:0036a12": "遭點額。",
    "X66n1296_006:0036a13": "泐潭準云。客路如天遠。侯門似海深。登彌天釋之",
    "X66n1296_006:0036a14": "門者須是其人。接待高賓應有孟甞君之度量。苟",
    "X66n1296_006:0036a15": "不如是。便見主賓道異雲泥不合。",
    "X66n1296_006:0036a16": "大溈果云。丹霞一進一退。暗中贏得一著。國師倒",
    "X66n1296_006:0036a17": "東擂西。未免旁觀者哂。",
    "X66n1296_006:0036a18": "昭覺勤云。賓主相見欲展不展。退後進前禮過成",
    "X66n1296_006:0036a19": "諂。猶幸南陽老而不耄。",
    "X66n1296_006:0036a20": "東禪觀云。明鏡當臺胡來胡現漢來漢現。洪鐘在",
    "X66n1296_006:0036a21": "架大扣大鳴小扣小鳴。一卷一舒一擒一縱。可謂",
    "X66n1296_006:0036a22": "照用兩全行說俱到。且如國師道去聖時遙人多",
    "X66n1296_006:0036a23": "懈怠三十年後覓個漢也難得。畢竟是褒是貶。",
    "X66n1296_006:0036a24": "崇先奇云。國師當軒布鼓難為擊者。丹霞漁陽三",
    "X66n1296_006:0036b01": "弄意氣天生。眾中總謂賓主穆穆。殊不和雖得一",
    "X66n1296_006:0036b02": "場榮。刖却一雙足。",
    "X66n1296_006:0036b03": "雲溪挺云。二老有縱有奪識咎識休。不愧一回相",
    "X66n1296_006:0036b04": "見。雖然如此。黃石公賴遇子房。若是漢高。不免遭",
    "X66n1296_006:0036b05": "他慢罵。",
    "X66n1296_006:0036b06": "國師因丹霞來訪值睡次。乃問侍者國師在否。者曰。",
    "X66n1296_006:0036b07": "在即在。只是不見客。霞曰太深遠生。者曰。莫道上座。",
    "X66n1296_006:0036b08": "佛眼也覰不見。霞曰龍生龍子鳳生鳳兒。師睡起。侍",
    "X66n1296_006:0036b09": "者舉似前話。師乃打侍者二十棒趁出院。霞聞嘆曰。",
    "X66n1296_006:0036b10": "不謬為南陽國師。",
    "X66n1296_006:0036b11": "天童華云。侍者喫棒出院葢千載一時。然歸宗豈",
    "X66n1296_006:0036b12": "免眼熱。丹霞固雖好手。怎奈落在國師網子裏。諸",
    "X66n1296_006:0036b13": "人還辨得麼。苟或未然。猶握金鞭問歸客。夜深誰",
    "X66n1296_006:0036b14": "共御街行。",
    "X66n1296_006:0036b15": "徑山榮云。國師幸自高眠。侍者播揚家醜。不因多",
    "X66n1296_006:0036b16": "口丹霞怎見國師哮吼。敢問大眾。國師既在為什",
    "X66n1296_006:0036b17": "麼不見客。向者裏看得破。非唯知躭源落節。亦見",
    "X66n1296_006:0036b18": "自己有出身之路。雖然如是。莫將閒學解。埋沒祖",
    "X66n1296_006:0036b19": "師心。",
    "X66n1296_006:0036b20": "天奇瑞云。丹霞只知其一不知其二。侍者只知其",
    "X66n1296_006:0036b21": "二不知其一。二人通該二十棒。可惜放過。且道國",
    "X66n1296_006:0036b22": "師眼在甚麼處。復云。待汝喫了棒向汝說。",
    "X66n1296_006:0036b23": "通玄奇云。侍者瞠眼寐語。累他國師寢食不安。丹",
    "X66n1296_006:0036b24": "霞雖解就地埋人。殊不顧旁人看破。還有知他侍",
    "X66n1296_006:0036c01": "者喫棒丹霞喫驚底麼。試道看。",
    "X66n1296_006:0036c02": "棲霞成云。國師橫身世外飽食高眠。恃有侍者接",
    "X66n1296_006:0036c03": "待也。及乎佳賓一到。未免恭而無禮。若非國師智",
    "X66n1296_006:0036c04": "鑑高懸。幾被丹霞鏟却光彩。然丹霞雖好手。未免",
    "X66n1296_006:0036c05": "不會作客勞煩主人。",
    "X66n1296_006:0036c06": "南山寶云。侍者眼孔雖高。丹霞賞鑑不善。若非國",
    "X66n1296_006:0036c07": "師動絃別曲撥轉機宜。未免遭人檢點。雖然。也是",
    "X66n1296_006:0036c08": "禍出私門。",
    "X66n1296_006:0036c09": "鳳山啟云。門題鳳字句裏藏機。弘拓家風義方教",
    "X66n1296_006:0036c10": "子。可謂無孔笛逢氈拍板。雖然。且道丹霞還曾相",
    "X66n1296_006:0036c11": "見國師麼。",
    "X66n1296_006:0036c12": "靈峰靈云。丹霞向碧洞狂歌。國師在玉壺大醉。若",
    "X66n1296_006:0036c13": "非侍者放憨。怎見汗馬功高。",
    "X66n1296_006:0036c14": "白巖符云。丹霞個漢處心不良。非南陽照妖有鏡。",
    "X66n1296_006:0036c15": "則一國之師幾乎被侍者斷送。然侍者棒雖喫。要",
    "X66n1296_006:0036c16": "且無恙。唯丹霞徧身骨節至今猶痛。",
    "X66n1296_006:0036c17": "潛麓化云。利動君子。丹霞姑置勿論。賊過張弓。國",
    "X66n1296_006:0036c18": "師徒誇好手。檢點將來。有甚氣息。到不如孟八郎",
    "X66n1296_006:0036c19": "一枝冷箭兩處中的却較些子。",
    "X66n1296_006:0036c20": "國師因與紫璘供奉論義。師陞座。奉曰。請師立義。某",
    "X66n1296_006:0036c21": "甲破。師曰立義已竟。奉曰是什麼義。師曰。果然不見。",
    "X66n1296_006:0036c22": "非公境界。便下座。",
    "X66n1296_006:0036c23": "廣胤標云。善戰者致人不致於人。若紫璘者只有",
    "X66n1296_006:0036c24": "先鋒且無殿後。當時若是個人。待道立義已竟。但",
    "X66n1296_006:0037a01": "向道情知者老漢向鬼窟裏作活計。管取因形措",
    "X66n1296_006:0037a02": "勝。縱越人之兵雖多。亦奚益於勝哉。",
    "X66n1296_006:0037a03": "國師問紫璘供奉甚處來。曰城南來。師曰城南草作",
    "X66n1296_006:0037a04": "何色。曰作黃色。師乃問童子。城南草作何色。子曰作",
    "X66n1296_006:0037a05": "黃色。師曰祇者童子亦可簾前賜紫對御談玄。",
    "X66n1296_006:0037a06": "溈山哲云。國師恁麼問。供奉與童子恁麼答。且道",
    "X66n1296_006:0037a07": "還有利害麼。若也辨得。許你親見國師。若辨不得。",
    "X66n1296_006:0037a08": "城南草依前作黃色。",
    "X66n1296_006:0037a09": "徑山杲云。你道國師拖泥帶水說老婆禪得麼。",
    "X66n1296_006:0037a10": "海門涌云。國師雖慣壓良為賤。檢點將來。也是草",
    "X66n1296_006:0037a11": "窠裏輥。",
    "X66n1296_006:0037a12": "國師因供奉註思益經。師曰凡註經須會佛意始得。",
    "X66n1296_006:0037a13": "曰若不會佛意怎解註經。師令侍者盛一盌水。水中",
    "X66n1296_006:0037a14": "著七粒米。盌面安一隻箸。問奉曰是什麼義。奉無語。",
    "X66n1296_006:0037a15": "師曰。老僧意尚不會。何況佛意。",
    "X66n1296_006:0037a16": "溈山果云。供奉先鋒有作殿後無功。當時纔見問",
    "X66n1296_006:0037a17": "是什麼義。便好云草本不勞拈出。踢倒便行。直饒",
    "X66n1296_006:0037a18": "國師通身是口也無說處。",
    "X66n1296_006:0037a19": "國師問供奉。大德所蘊何業。曰講青龍疏。師曰是疏",
    "X66n1296_006:0037a20": "金剛經麼。曰是。師曰經文最初兩字喚作什麼字。師",
    "X66n1296_006:0037a21": "曰如是。師曰是什麼。奉無對。",
    "X66n1296_006:0037a22": "明招謙代供奉云。昔日靈山。今朝親見。",
    "X66n1296_006:0037a23": "溈山果云。溈山要問明招。昔日靈山今朝親見。畢",
    "X66n1296_006:0037a24": "竟是個什麼。當時有人下得者一拶。縱使明招通",
    "X66n1296_006:0037b01": "身是眼。也未免一狀領過。",
    "X66n1296_006:0037b02": "雲溪挺代供奉云。和尚人天之師。字也不識。",
    "X66n1296_006:0037b03": "國師問僧近離甚處。曰南方。師曰南方知識以何法",
    "X66n1296_006:0037b04": "示人。曰。南方知識祇道。一朝風火散。如蛇退皮。如龍",
    "X66n1296_006:0037b05": "換骨。本爾真性宛然無壞。師曰苦哉苦哉。南方知識",
    "X66n1296_006:0037b06": "說法半生半滅。曰。南方知識即如此。未審和尚此間",
    "X66n1296_006:0037b07": "說何法。師曰。我此間身心一如身外無餘。曰和尚何",
    "X66n1296_006:0037b08": "得將泡幻之身同於法體。師曰你為什麼入於邪道。",
    "X66n1296_006:0037b09": "曰什麼處是某甲入於邪道處。師曰。不見教中道。若",
    "X66n1296_006:0037b10": "以色見我。以音聲求我。是人行邪道。不能見如來。",
    "X66n1296_006:0037b11": "雲門偃舉至身心一如身外無餘處乃云。山河大",
    "X66n1296_006:0037b12": "地何處有耶。",
    "X66n1296_006:0037b13": "神鼎諲云。國師與麼道。龍頭蛇尾。前來身心一如",
    "X66n1296_006:0037b14": "向什麼處去也。試檢點看。",
    "X66n1296_006:0037b15": "淨慈昌云。者僧當時待國師舉六如偈了。便好云",
    "X66n1296_006:0037b16": "苦哉苦哉。大小國師半生半滅。",
    "X66n1296_006:0037b17": "東禪觀徵云。國師與者僧即色聲相見。離色聲相",
    "X66n1296_006:0037b18": "見。若離色聲相見。何異南方知識半生半滅。若即",
    "X66n1296_006:0037b19": "色聲相見。又道色見聲求是行邪道。眾中莫有為",
    "X66n1296_006:0037b20": "國師作主者麼。我要問你。既是身心一如身外無",
    "X66n1296_006:0037b21": "餘。泡幻之身為什麼不同法體。",
    "X66n1296_006:0037b22": "國師因麻谷持錫到。遶禪牀三帀振錫一下卓然而",
    "X66n1296_006:0037b23": "立。師曰。汝既如是。何用更見貧道。谷又振錫一下卓",
    "X66n1296_006:0037b24": "然而立。師曰者野狐精出去。",
    "X66n1296_006:0037c01": "雪竇顯代麻谷云。洎不到此。",
    "X66n1296_006:0037c02": "白巖符云。寶符在握予奪從容。還他南陽老作。不",
    "X66n1296_006:0037c03": "媿為一國之師。然終不免麻谷在背地裏冷笑。",
    "X66n1296_006:0037c04": "國師因肅宗帝問。師在曹溪得何法。師曰陛下還見",
    "X66n1296_006:0037c05": "空中一片雲麼。帝曰見。師曰釘釘著懸挂著。",
    "X66n1296_006:0037c06": "五祖戒云。好事不如無。",
    "X66n1296_006:0037c07": "磬山修云。且喜國師答話不涉離微不落理路。可",
    "X66n1296_006:0037c08": "謂超今邁古獨步乾坤。倘肅宗帝若解轉身一拶。",
    "X66n1296_006:0037c09": "不知者一片雲又如何收卷。祇如轉身一句作麼",
    "X66n1296_006:0037c10": "生道。良久云。一堂風冷淡。千古意分明。",
    "X66n1296_006:0037c11": "白巖符云。肅宗帝等閒置個問端。未當好心。若非",
    "X66n1296_006:0037c12": "南陽老漢。未免彼此鈍置。然則國師與麼道。且道",
    "X66n1296_006:0037c13": "是曹溪所得耶非曹溪所得耶。試定當看。",
    "X66n1296_006:0037c14": "國師因虞軍容問。師住白巖山如何修行。師乃以手",
    "X66n1296_006:0037c15": "摩童子頂曰。惺惺直言惺惺。歷歷直言歷歷。他後莫",
    "X66n1296_006:0037c16": "受人瞞。",
    "X66n1296_006:0037c17": "保福展云。國師被軍容一拶。直得手忙脚亂。",
    "X66n1296_006:0037c18": "白巖符云。與麼修行直是個弄精魂漢。有甚麼限。",
    "X66n1296_006:0037c19": "者裏則不。然忽有人問師住白巖山如何修行。向",
    "X66n1296_006:0037c20": "道瓦鼎慣烹丹穴鳳。長竿時釣碧潭龍。",
    "X66n1296_006:0037c21": "國師問座主講甚麼經。曰唯識論。師曰作麼生會唯",
    "X66n1296_006:0037c22": "識。曰三界唯心萬法唯識。師指簾子曰者個是什麼",
    "X66n1296_006:0037c23": "法。曰色法。師曰。座主簾前賜紫對御談經。何得五戒",
    "X66n1296_006:0037c24": "不持。",
    "X66n1296_006:0038a01": "寶壽方代座主別前語云。者邊是香臺。那邊是露",
    "X66n1296_006:0038a02": "柱。別後語云。國師大似不曾讀論。",
    "X66n1296_006:0038a03": "國師因馬祖遣西堂藏馳書至。師問汝師說什麼法。",
    "X66n1296_006:0038a04": "藏從西過東立。師曰祇者個更別有。藏却過西立。師",
    "X66n1296_006:0038a05": "曰者個是馬師底。仁者底作麼生。藏曰早個呈似和",
    "X66n1296_006:0038a06": "尚了也。",
    "X66n1296_006:0038a07": "保福展云。大小西堂埋沒馬大師不少。",
    "X66n1296_006:0038a08": "白巖符云。藏公醻對有據施設可觀。真不媿為馬",
    "X66n1296_006:0038a09": "師專使。雖然。荊山渾璞不無小玼。當時待道者是",
    "X66n1296_006:0038a10": "馬師底仁者底作麼生。便好作禮云。明朝更獻楚",
    "X66n1296_006:0038a11": "王看。便出。豈不尤為淳萃。",
    "X66n1296_006:0038a12": "國師因馬祖遣伏牛自在馳書至。師問馬師近日如",
    "X66n1296_006:0038a13": "何示徒。牛曰即心即佛。師曰是什麼語話。良久又問",
    "X66n1296_006:0038a14": "此外更有何言教。牛曰非心非佛。或曰不是心不是",
    "X66n1296_006:0038a15": "佛不是物。師曰猶較些子。牛却問。馬大師即恁麼。未",
    "X66n1296_006:0038a16": "審和尚此間如何示徒。師曰。三點如流水。曲似刈禾",
    "X66n1296_006:0038a17": "鐮。",
    "X66n1296_006:0038a18": "雪竇顯向猶較些子處便喝。又向曲似刈禾鐮處",
    "X66n1296_006:0038a19": "云。是甚麼語話。也好與一拶。見之不取。千載難逢。",
    "X66n1296_006:0038a20": "溈山哲云。國師道猶較些子。當時但呵呵大笑。復",
    "X66n1296_006:0038a21": "問和尚此間如何示徒。待云三點如流水曲似刈",
    "X66n1296_006:0038a22": "禾鐮。又呵呵大笑。教他國師進且無門退亦無路。",
    "X66n1296_006:0038a23": "何故。入虎穴撩虎尾。須是其人。",
    "X66n1296_006:0038a24": "姜山方云。大小國師有頭無尾。待伊道不是心不",
    "X66n1296_006:0038b01": "是佛不是物。何不亦向道是甚麼語話。豈不光前",
    "X66n1296_006:0038b02": "絕後。",
    "X66n1296_006:0038b03": "古南門云。馬祖國師鼻孔總被伏牛穿却了也。忽",
    "X66n1296_006:0038b04": "有個漢出來道是什麼語話。劈脊棒云。三段不同。",
    "X66n1296_006:0038b05": "收歸上科。",
    "X66n1296_006:0038b06": "國師問紫璘供奉。佛是什麼義。曰覺義。師曰佛曾迷",
    "X66n1296_006:0038b07": "否。曰不曾迷。師曰用覺作麼。奉無語。",
    "X66n1296_006:0038b08": "徑山杲云。若不入水。怎見長人。",
    "X66n1296_006:0038b09": "資福侶云。國師也是從井救人。",
    "X66n1296_006:0038b10": "國師因涅槃時至乃辭代宗帝。帝曰師滅度後弟子",
    "X66n1296_006:0038b11": "將何所記。師曰告檀越與老僧造個無縫塔。帝曰請",
    "X66n1296_006:0038b12": "師塔樣。師良久曰會麼。帝曰不會。師曰。貧道去後。有",
    "X66n1296_006:0038b13": "侍者應真却諳此事。乞詔問之。後代宗詔應真入內",
    "X66n1296_006:0038b14": "問前語。真良久曰聖上會麼。帝曰不會。真乃述偈曰。",
    "X66n1296_006:0038b15": "湘之南。潭之北。中有黃金充一國。無影樹下合同船。",
    "X66n1296_006:0038b16": "琉璃殿上無知識。",
    "X66n1296_006:0038b17": "雪竇顯云。代宗不會且置。躭源還會麼。祇消個請",
    "X66n1296_006:0038b18": "師塔樣。盡西天此土諸位祖師遭者一拶。不免將",
    "X66n1296_006:0038b19": "南作北。有旁不肯底出來。我要問你。那個是無縫",
    "X66n1296_006:0038b20": "塔。",
    "X66n1296_006:0038b21": "神鼎諲云。躭源恁麼頌。且道盡善不盡善。神鼎與",
    "X66n1296_006:0038b22": "諸人下四轉語。湘之南潭之北。君臣有路。中有黃",
    "X66n1296_006:0038b23": "金充一國。淨妙體圓。無影樹下合同船。千聖同轍。",
    "X66n1296_006:0038b24": "琉璃殿上無知識。凡聖路絕。若與麼會去必不相",
    "X66n1296_006:0038c01": "賺。神鼎與麼註解。只是孤負國師。",
    "X66n1296_006:0038c02": "保寧勇云。所謂非父不生其子。雖然如是。瞞代宗",
    "X66n1296_006:0038c03": "一人即得。怎奈天下衲僧眼何。且道那個是衲僧",
    "X66n1296_006:0038c04": "眼。便下座。",
    "X66n1296_006:0038c05": "五祖演云。國師良久。懸鼓待槌。當時代宗若是個",
    "X66n1296_006:0038c06": "作家君王。待伊教詔躭源。便好道國師何必。",
    "X66n1296_006:0038c07": "灜山誾云。國師塔樣大[囗@昆]囫生。躭源塔樣大玲瓏",
    "X66n1296_006:0038c08": "生。且道國師底是躭源底是。",
    "X66n1296_006:0038c09": "古南門云。出身猶可易。脫體道應難。當時待代宗",
    "X66n1296_006:0038c10": "道請師塔樣。但道想陛下造者塔不得。更有問那",
    "X66n1296_006:0038c11": "個是無縫塔。驀口摑云合取口。",
    "X66n1296_006:0038c12": "金粟元云。好個塔樣。從古至今未曾有一人識得。",
    "X66n1296_006:0038c13": "躭源與麼頌。非惟欺瞞皇帝。亦乃辜負國師。",
    "X66n1296_006:0038c14": "崇先奇云。大小雪竇抑己揚人。殊不知無縫塔樣",
    "X66n1296_006:0038c15": "至今巋然不動。可惜代宗錯過。若是作家君王。如",
    "X66n1296_006:0038c16": "飛龍在天光被四表。又何止衲僧門下。後來躭源",
    "X66n1296_006:0038c17": "述偈。也是父為子隱子為父隱。具眼者試邈摸看。",
    "X66n1296_006:0038c18": "永嘉玄覺禪師(六一大鑒能嗣)證道歌云。心是根。法是塵。兩",
    "X66n1296_006:0038c19": "種猶如鏡上痕。痕垢盡時光始現。心法雙忘性即真。",
    "X66n1296_006:0038c20": "百丈雪云。我雲門者裏又且不然。心是根。法是塵。",
    "X66n1296_006:0038c21": "兩種猶如車兩輪。兩輪未轉車無用。兩輪轉處示",
    "X66n1296_006:0038c22": "車身。",
    "X66n1296_006:0038c23": "永嘉云。江月照。松風吹。永夜清宵何所為。佛性戒珠",
    "X66n1296_006:0038c24": "心地印。霧露雲霞體上衣。",
    "X66n1296_006:0039a01": "徑山杲云。者個阿師好與三十棒。且道過在甚麼",
    "X66n1296_006:0039a02": "處。不合將常住物入衣鉢下。",
    "X66n1296_006:0039a03": "薦福璨云。江月照。松風吹。永夜清宵何所為。顧眎",
    "X66n1296_006:0039a04": "大眾云。薦福門下若有個樣衲僧。喚來洗脚。何故。",
    "X66n1296_006:0039a05": "無為無事人。猶是金鏁難。",
    "X66n1296_006:0039a06": "報恩賢云。妙喜雖則捉賊獻贓棒不虗發。怎奈不",
    "X66n1296_006:0039a07": "顧自家失利。大眾還知妙喜老人失利處麼。不許",
    "X66n1296_006:0039a08": "他人富。甘得自家貧。",
    "X66n1296_006:0039a09": "永嘉云。大丈夫。秉慧劒。般若鋒兮金剛燄。非但空摧",
    "X66n1296_006:0039a10": "外道心。且曾落却天魔膽。",
    "X66n1296_006:0039a11": "一指海云。永嘉老頭兒元來膽小。山僧則不然。大",
    "X66n1296_006:0039a12": "丈夫。秉慧劒。般若鋒兮金剛燄。非但空摧佛祖心。",
    "X66n1296_006:0039a13": "早曾落却虗空膽。",
    "X66n1296_006:0039a14": "吉州躭源山應真禪師(六二南陽忠嗣)參方回省覲馬祖。却",
    "X66n1296_006:0039a15": "於祖前畫一圓相就上禮拜。祖曰子莫欲作佛否。源",
    "X66n1296_006:0039a16": "曰某甲不解揑目。祖曰吾不如汝。",
    "X66n1296_006:0039a17": "雪竇顯云。然猛虎不食其子。怎奈來言不豐。諸人",
    "X66n1296_006:0039a18": "要識躭源麼。只是個藏身露影漢。",
    "X66n1296_006:0039a19": "南堂欲云。躭源歸省獻個胡餅。馬祖舐犢自不勝",
    "X66n1296_006:0039a20": "情。雪竇云然猛虎不食其子怎奈來言不豐。檢點",
    "X66n1296_006:0039a21": "將來。恰踏著躭源影子。",
    "X66n1296_006:0039a22": "海舟慈云。躭源識得馬祖。前箭雖避後箭難逃。若",
    "X66n1296_006:0039a23": "是伶俐衲僧。收坐具便出。",
    "X66n1296_006:0039a24": "古南門云。躭源作個圓相。佛固不欲作。怎奈早已",
    "X66n1296_006:0039b01": "揑目。馬祖道吾不如汝。大似信其言而不觀其行。",
    "X66n1296_006:0039b02": "雖然。馬駒踏殺天下人。莫道不食其子。",
    "X66n1296_006:0039b03": "□□通云。躭源者漢擬歸省時。早自揑目了也。更",
    "X66n1296_006:0039b04": "有個馬簸箕把不住道吾不如汝。又豈止揑目而",
    "X66n1296_006:0039b05": "已。",
    "X66n1296_006:0039b06": "躭源問國師。百年後有人問極則事。作麼生。國師曰。",
    "X66n1296_006:0039b07": "幸自可憐生。須要個護身符子作什麼。",
    "X66n1296_006:0039b08": "五祖戒代云。和尚終是老婆心切。",
    "X66n1296_006:0039b09": "大溈泰云。大小躭源被國師一坐。直至如今起不",
    "X66n1296_006:0039b10": "得。若是大溈即不然。待道幸自可憐生要須個護",
    "X66n1296_006:0039b11": "身符子作什麼。向道暗中為照燭。嶮處作津梁。",
    "X66n1296_006:0039b12": "白巖符云。幸自可憐生要須個護身符子作什麼。",
    "X66n1296_006:0039b13": "粉骨碎身難報此恩。大溈道暗中為照燭險處作",
    "X66n1296_006:0039b14": "津梁。且道與麼說話還契他國師意也無。山僧代",
    "X66n1296_006:0039b15": "耽源進一語。貴與國師相見。幸自可憐生要須個",
    "X66n1296_006:0039b16": "護身符子作什麼。對道某甲今日悔出此問。",
    "X66n1296_006:0039b18": "宗門拈古彚集卷第六"
}