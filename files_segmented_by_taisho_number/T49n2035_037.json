{
    "T49n2035_037:0348b14": "佛祖統紀卷第三十七",
    "T49n2035_037:0348b16": "宋咸淳四明東湖沙門志磐撰",
    "T49n2035_037:0348b17": "法運通塞志第十七之四",
    "T49n2035_037:0348b18": "梁梁建康",
    "T49n2035_037:0348b19": "武帝武帝蕭衍",
    "T49n2035_037:0348b20": "天監元年。帝夢釋迦檀像入國天竺優填王所造者乃",
    "T49n2035_037:0348b21": "遣郝騫等郝黑各反往西竺求之○于陀利國",
    "T49n2035_037:0348b22": "入貢云。其王夢異僧曰。東土有聖王出。十年",
    "T49n2035_037:0348b23": "之後佛法大興○制僧尼犯過。並依佛律行",
    "T49n2035_037:0348b24": "罰○庾詵少與帝善。及起兵署為記室不",
    "T49n2035_037:0348b25": "就。山居蔬食六時禮懺誦法華經。於後夜",
    "T49n2035_037:0348b26": "見一道人。自稱願公。呼詵為上行先生。後",
    "T49n2035_037:0348b27": "寢食驚覺曰。願公復來。吾其去矣。舉家聞",
    "T49n2035_037:0348b28": "上行先生已生淨土。詔諡貞節處士。",
    "T49n2035_037:0348b29": "二年。帝問誌公。國有難否。誌指喉及頸",
    "T49n2035_037:0348c01": "讖候景也享國幾何。曰元嘉元嘉宋文帝元嘉至三十年。重言之者。過",
    "T49n2035_037:0348c02": "元嘉也帝臨政苛急。誌假帝神力見先君受",
    "T49n2035_037:0348c03": "苦地下。由是䘏刑。嘗詔張僧繇寫誌真。誌",
    "T49n2035_037:0348c04": "以指剺破面門出十二面觀音相。或慈或",
    "T49n2035_037:0348c05": "威。僧繇竟不能寫。時法雲雲光二師。每講",
    "T49n2035_037:0348c06": "法華天華飛集。帝以其證聖。於便殿夜焚",
    "T49n2035_037:0348c07": "書。請誌公及光雲齋。翌日誌公獨至○扶",
    "T49n2035_037:0348c08": "南國沙門曼陀羅來進珊瑚佛像。詔譯經於",
    "T49n2035_037:0348c09": "揚都○四月八日。帝於重雲殿親製文。率",
    "T49n2035_037:0348c10": "群臣士庶二萬人。發菩提心永棄道教。其",
    "T49n2035_037:0348c11": "文云。願使未來生世童真出家廣弘經教",
    "T49n2035_037:0348c12": "化度含識同成佛道。寧在正法中長淪惡",
    "T49n2035_037:0348c13": "道。不樂依老子教暫得生天。十一月。勅",
    "T49n2035_037:0348c14": "公卿百僚侯王宗族。並棄道教舍邪歸正。",
    "T49n2035_037:0348c15": "三年。帝御重雲殿講經。以枳園寺法彪為",
    "T49n2035_037:0348c16": "都講。彪先一問。帝方酬答。載索載徵並通玄",
    "T49n2035_037:0348c17": "妙○帝嘗夢神僧曰。六道四生受苦無量。",
    "T49n2035_037:0348c18": "何不作水陸大齋普濟群靈。帝乃披覽藏",
    "T49n2035_037:0348c19": "經創製儀文。三年乃成。遂於金山寺修供。",
    "T49n2035_037:0348c20": "命沙門僧祐宣文。大彰感驗事具光顯志○勅",
    "T49n2035_037:0348c21": "於舊宅建光宅寺。因宅七日放光。故以為",
    "T49n2035_037:0348c22": "名。勅法雲法師為光宅寺主。創立僧制為",
    "T49n2035_037:0348c23": "後世法○沙門智稜善涅槃淨名。尤通莊",
    "T49n2035_037:0348c24": "老。後值寇還俗。道士孟悉達勸為黃冠。見",
    "T49n2035_037:0348c25": "道家諸經略無宗旨。遂引佛教為之潤色。",
    "T49n2035_037:0348c26": "解西昇妙真諸經義。皆自稜始。武帝未捨",
    "T49n2035_037:0348c27": "道教時。引稜於五明殿竪義。暮年為諸道",
    "T49n2035_037:0348c28": "士講西昇經。忽失音舌卷於座上委頓而",
    "T49n2035_037:0348c29": "死。眾以為叛教之報僧鏡錄。",
    "T49n2035_037:0349a01": "五年。扶南國沙門僧伽波羅來。",
    "T49n2035_037:0349a02": "六年。御注大品般若經。詔光宅雲法師為",
    "T49n2035_037:0349a03": "百僚講說。十年。中天竺釋迦檀像至。帝率",
    "T49n2035_037:0349a04": "百僚迎入太極殿。建齋度人。大赦斷殺。絓",
    "T49n2035_037:0349a05": "是弓刀並作蓮華塔形絓戶怪反豫也初郝騫謝文",
    "T49n2035_037:0349a06": "華等八十人。應詔西行求像。至舍衛國",
    "T49n2035_037:0349a07": "此云文物屬中天竺國從王請像。王曰。此中天正像不",
    "T49n2035_037:0349a08": "可適邊。乃令三十二匠更刻紫檀。人圖一",
    "T49n2035_037:0349a09": "相。卯時運手。午時已就。頂放光明降霔香",
    "T49n2035_037:0349a10": "雨。騫負像東還。乃渡大海。嘗聞甲冑之聲",
    "T49n2035_037:0349a11": "在後。忽異僧禮像而言曰。毘舍羅神王護",
    "T49n2035_037:0349a12": "像至彼。廣作佛事。言訖而隱。其後元帝於",
    "T49n2035_037:0349a13": "荊州城北造大明寺奉安其像○詔僧旻",
    "T49n2035_037:0349a14": "法師入殿講勝鬘經。公卿畢集。劉業問曰。",
    "T49n2035_037:0349a15": "法師佛學有餘。何故多申儒旨。旻曰。昔生",
    "T49n2035_037:0349a16": "公以頓悟通經。次公以毘曇發論。若貧",
    "T49n2035_037:0349a17": "道初不以儒釋為限。但據文義所向耳。",
    "T49n2035_037:0349a18": "有沙門道超慕旻講業。誓欲齊之。夢天神",
    "T49n2035_037:0349a19": "告曰。旻公於毘婆尸佛時預宣法化。君新",
    "T49n2035_037:0349a20": "發意何可類及○何胤入鍾山定林寺。聽",
    "T49n2035_037:0349a21": "內典通其旨。後隱居若邪山雲門寺。二兄",
    "T49n2035_037:0349a22": "求點並從棲遁。號點為大山。胤為小山。亦",
    "T49n2035_037:0349a23": "曰何氏三高○謝舉長玄理及釋氏義。為",
    "T49n2035_037:0349a24": "晉陵群守。與義學沙門互講經論。徵士何",
    "T49n2035_037:0349a25": "胤自武丘出赴虎丘避唐高祖祖諱虎追改之○光宅雲法師",
    "T49n2035_037:0349a26": "講法華經。感天花滿空下如飛雪。帝以亢",
    "T49n2035_037:0349a27": "陽問誌公。公曰。雲能致雨。帝因請講法華。",
    "T49n2035_037:0349a28": "至其澤普洽即大霔。儀同袁昂家有常供養",
    "T49n2035_037:0349a29": "僧。發願欲如師慧解。夢一僧謂曰。雲法師",
    "T49n2035_037:0349b01": "燈明佛時已講此經。那可卒及○上集諸",
    "T49n2035_037:0349b02": "沙門製文立誓永斷酒食。其略云。弟子蕭",
    "T49n2035_037:0349b03": "衍從今已去。若飲酒放逸啖食眾生乃至乳",
    "T49n2035_037:0349b04": "蜜酥酪。願一切鬼神先當苦治弟子將付",
    "T49n2035_037:0349b05": "地獄。眾生成佛猶在阿鼻。僧尼飲酒食肉",
    "T49n2035_037:0349b06": "亦應如此加治。是時復集僧尼一千四百",
    "T49n2035_037:0349b07": "四十八人。於華林殿請雲法師講涅槃經",
    "T49n2035_037:0349b08": "中食肉斷大慈悲種子之文。上親席地與",
    "T49n2035_037:0349b09": "眾同聽。",
    "T49n2035_037:0349b10": "十一年。勅寶亮法師撰涅槃經疏。上親為",
    "T49n2035_037:0349b11": "製序。",
    "T49n2035_037:0349b12": "十二年。特進沈約著中食論。謂勢利榮名妖",
    "T49n2035_037:0349b13": "妍靡曼甘旨肥醲。皆使心神昏惑不能得",
    "T49n2035_037:0349b14": "道。故聖人禁此三事云云。",
    "T49n2035_037:0349b15": "十三年。初誌公嘗與帝登鍾山。指獨龍岡",
    "T49n2035_037:0349b16": "曰。此為陰宅。先行者得之。是年順化於華",
    "T49n2035_037:0349b17": "林園佛堂。帝憶其言。詔有司具葬此地。建",
    "T49n2035_037:0349b18": "浮圖五級其上。車駕臨葬致奠。忽見大士",
    "T49n2035_037:0349b19": "涌身雲間。乃為立開善寺。",
    "T49n2035_037:0349b20": "十五年。西天沙門自圖其形于吳中靈巖寺。",
    "T49n2035_037:0349b21": "像遇夜起行道。祈禱神應。後有梵僧曰。此",
    "T49n2035_037:0349b22": "智積菩薩也○華陽真人陶弘景。建菩提白",
    "T49n2035_037:0349b23": "塔于三茅山。嘗夢佛授記名勝力菩薩。乃",
    "T49n2035_037:0349b24": "詣鄮縣阿育王塔。自誓受五大戒。臨終不",
    "T49n2035_037:0349b25": "用沐浴。以大袈裟覆衾蒙首足。弟子遵之",
    "T49n2035_037:0349b26": "梁書。",
    "T49n2035_037:0349b27": "十六年。勅太醫不得以生類為藥。郊廟牲",
    "T49n2035_037:0349b28": "牷皆代以麫。宗廟薦羞始用蔬果牷音全。牛純色。禮記",
    "T49n2035_037:0349b29": "祭祀牲牷。",
    "T49n2035_037:0349c01": "述曰。祭天地祀宗社。必殺牲以備物。皇",
    "T49n2035_037:0349c02": "王以來用以為法。有國家者掌之為故。",
    "T49n2035_037:0349c03": "且不敢有所議也。夫司天地之化。所以",
    "T49n2035_037:0349c04": "稱上帝稱皇天后土者。至聖至神也。烏",
    "T49n2035_037:0349c05": "有神聖而好殺牲牢之命。肯歆腥臊之",
    "T49n2035_037:0349c06": "食哉。由夫上古之俗茹毛飲血以是養",
    "T49n2035_037:0349c07": "己。必以是事神。朴陋之見曾不知牷牢",
    "T49n2035_037:0349c08": "腥臭之為瀆也。蒸民既粒俗不能變。聖",
    "T49n2035_037:0349c09": "賢教世師古法以著之禮經。於是後王遵",
    "T49n2035_037:0349c10": "而行之。莫或敢議其可不者。以養己。",
    "T49n2035_037:0349c11": "猶古不思事神之不當瀆也。夫果於殺",
    "T49n2035_037:0349c12": "命不仁也。薦以腥臭不義也。以不仁不",
    "T49n2035_037:0349c13": "義為養己之舊習。尚當思有以節以求",
    "T49n2035_037:0349c14": "全好之心。豈於事天地祖宗之神靈。而",
    "T49n2035_037:0349c15": "欲以牲牢腥臭之物以瀆之哉。自佛法",
    "T49n2035_037:0349c16": "東漸勸修齋戒。天帝尚知事佛。豈人事",
    "T49n2035_037:0349c17": "天而不知事佛乎。知所以事佛。則不",
    "T49n2035_037:0349c18": "當以牲牢瀆天。為可信矣。惟梁有武",
    "T49n2035_037:0349c19": "皇魏有獻文。勅郊廟祭祀不用牲牷。而",
    "T49n2035_037:0349c20": "易之以蔬麫酒果。可謂違古而道。奉黍",
    "T49n2035_037:0349c21": "稷薦明水。是亦三代之祀法也。烏在乎",
    "T49n2035_037:0349c22": "牲牢腥臭之物哉。",
    "T49n2035_037:0349c23": "慈雲法師。於天台勸民俗祀神改祭為",
    "T49n2035_037:0349c24": "齋。其文有曰。天子七廟。下至庶人皆同",
    "T49n2035_037:0349c25": "祭祀圓丘方澤上下神祇。國之常典勸令",
    "T49n2035_037:0349c26": "斷祭。無乃太傷國風乎。釋曰。祭祀出俗",
    "T49n2035_037:0349c27": "典。改祭據佛經。俗典則未逃殺害。佛經",
    "T49n2035_037:0349c28": "則唯重慈悲。殺害則報在三途。慈悲則果",
    "T49n2035_037:0349c29": "成萬德。以善改惡無不可者。",
    "T49n2035_037:0350a01": "勅廢天下道觀道士皆返俗○勅沙門慧超",
    "T49n2035_037:0350a02": "為壽光殿學士。召眾僧法集講論注解經",
    "T49n2035_037:0350a03": "文。並居禁中此內道場之始。",
    "T49n2035_037:0350a04": "十八年。會稽沙門慧皎謂寶唱名僧傳頗多",
    "T49n2035_037:0350a05": "汎濫。因著高僧傳。始漢永平開德業為十",
    "T49n2035_037:0350a06": "科。其自序云。前古撰集多曰名僧。然名者實",
    "T49n2035_037:0350a07": "之賓也。若實行潛光。則高而不名。若寡德",
    "T49n2035_037:0350a08": "適時。則名而不高。名而不高茲焉用紀。高",
    "T49n2035_037:0350a09": "而不名則備今錄。世以為確論。",
    "T49n2035_037:0350a10": "普通元年。沙門眾養於揚都譯文殊般若經",
    "T49n2035_037:0350a11": "等十一部。帝親筆受。令寶唱繼之○帝於",
    "T49n2035_037:0350a12": "禁中築圓壇將稟歸戒。妙選賢明。朝議以",
    "T49n2035_037:0350a13": "草堂慧約法師應詔。四月八日。帝服田衣",
    "T49n2035_037:0350a14": "北面敬禮受具足戒。方行羯磨甘露降於",
    "T49n2035_037:0350a15": "庭。有三足烏孔雀二。歷階馴伏。錫師號曰",
    "T49n2035_037:0350a16": "智者。自是入朝必設特榻。而帝坐其側。自",
    "T49n2035_037:0350a17": "太子諸王公卿僧俗。從約受戒著錄者四萬",
    "T49n2035_037:0350a18": "八千人。沙門耆艾五蓋反老也亦從師重稟重音虫再也",
    "T49n2035_037:0350a19": "法雲獨曰。吾既受戒矣。其可以法為人事",
    "T49n2035_037:0350a20": "耶。議者高之約姓婁世稱婁約法師。",
    "T49n2035_037:0350a21": "普通二年。詔雲光法師於內殿講法華經。",
    "T49n2035_037:0350a22": "天雨寶華。三年。詔修鄮縣阿育王寺。",
    "T49n2035_037:0350a23": "六年。勅光宅寺法雲為大僧正。官給吏力",
    "T49n2035_037:0350a24": "僧正始於姚秦今加大字。",
    "T49n2035_037:0350a25": "大通元年即北魏孝明武泰元年。舊云普通者誤南天竺菩提達磨汎",
    "T49n2035_037:0350a26": "海至廣州。詔入見帝。問曰。如何是聖諦第",
    "T49n2035_037:0350a27": "一義圓悟碧岩集云。武帝與婁約法師昭明太子持論二諦。立真諦以明非有。俗諦以明非無。真俗",
    "T49n2035_037:0350a28": "不二是聖諦第一義師云。廓然無聖圓悟云。達磨與他一刀截斷帝曰。對",
    "T49n2035_037:0350a29": "朕者誰圓悟云。帝不省。却作人我見解師云不識圓悟云達磨太殺慈悲",
    "T49n2035_037:0350b01": "帝不契圓悟云帝不知落處師遂渡江入魏圓悟云。後人傳折蘆渡江。",
    "T49n2035_037:0350b02": "未詳所出○駕幸同泰寺舍身。群臣以錢一億萬",
    "T49n2035_037:0350b03": "奉贖。皇帝歸宮。",
    "T49n2035_037:0350b04": "二年。槃槃國進佛牙。",
    "T49n2035_037:0350b05": "中大通元年。京城大疫。帝於重雲殿為百",
    "T49n2035_037:0350b06": "姓設救苦齋。以身為禱。復幸同泰寺。設",
    "T49n2035_037:0350b07": "四部無遮大會。披法衣行清淨大舍。素床",
    "T49n2035_037:0350b08": "瓦器乘小車。親升法座為眾開涅槃經題",
    "T49n2035_037:0350b09": "群臣以錢一億萬奉贖。皇帝設道俗大齋",
    "T49n2035_037:0350b10": "五萬人。",
    "T49n2035_037:0350b11": "二年。帝幸同泰寺設平等大齋○丹丹國",
    "T49n2035_037:0350b12": "進象牙佛像。",
    "T49n2035_037:0350b13": "三年十月。帝幸同泰寺講涅槃經。十一月",
    "T49n2035_037:0350b14": "講金字般若經。",
    "T49n2035_037:0350b15": "五年。帝幸同泰寺發金字般若經題。自太",
    "T49n2035_037:0350b16": "子已下聽法者。三十萬九千六百人○吏部",
    "T49n2035_037:0350b17": "尚書到溉家居蔬食。朝夕從僧禮誦。帝為月",
    "T49n2035_037:0350b18": "三致淨饌。所得奉祿奉音鳳。作俸字。葑音者皆非。今官階朝奉者。當",
    "T49n2035_037:0350b19": "音鳳。事見前漢書皆充蔣山二寺即鍾山也及卒顏色如",
    "T49n2035_037:0350b20": "生。手屈二指。",
    "T49n2035_037:0350b21": "六年。烏傷居士傅翕。至松山結庵雙檮樹",
    "T49n2035_037:0350b22": "間。自號雙林當來下生善慧大士。令弟子",
    "T49n2035_037:0350b23": "奉書詣闕。稱帝為國主救世菩薩。詔報曰。",
    "T49n2035_037:0350b24": "大士為度眾生欲來隨意。帝預勅鎖門以",
    "T49n2035_037:0350b25": "觀其異。大士袖出木槌一扣諸門盡開。見",
    "T49n2035_037:0350b26": "帝於善言殿。謁者三贊。不拜。直上御榻對",
    "T49n2035_037:0350b27": "語。設齋食竟出鍾山。坐定林松下。大士一",
    "T49n2035_037:0350b28": "日披納頂冠靸履見上。上問。是僧耶。士以",
    "T49n2035_037:0350b29": "手指冠。是道耶。以手指履。是俗耶。以手",
    "T49n2035_037:0350c01": "指納衣汾陽昭代云大士多能○剡川尼法宣誦通法",
    "T49n2035_037:0350c02": "華。坐臥見帳蓋覆其上。父母令就齊明寺",
    "T49n2035_037:0350c03": "出家。是日帳蓋即不見。自是博覽經論。深",
    "T49n2035_037:0350c04": "探奧理。衡王元簡為郡守。請為越城母師",
    "T49n2035_037:0350c05": "○槃槃國進佛舍利。",
    "T49n2035_037:0350c06": "大同元年。帝幸同泰寺設無遮大會○智",
    "T49n2035_037:0350c07": "者約法師亡。帝輟朝三日。素服哭之。從師",
    "T49n2035_037:0350c08": "受戒者。四萬八千人。皆服緦麻哭送。塔于",
    "T49n2035_037:0350c09": "誌公之左○勅於重雲殿為善慧大士別",
    "T49n2035_037:0350c10": "設一榻。講三慧般若經。公卿畢集。天子至。",
    "T49n2035_037:0350c11": "眾皆起迎。大士不動。御史問其故。答曰。法",
    "T49n2035_037:0350c12": "地若動一切法不安。帝善之○隱士趙伯休。",
    "T49n2035_037:0350c13": "於廬山遇律師弘度。得眾聖點記云。佛滅",
    "T49n2035_037:0350c14": "後優波離結集律藏。以其年七月十五日自",
    "T49n2035_037:0350c15": "恣竟。於律藏子便下一點。年年如是。波",
    "T49n2035_037:0350c16": "離以後師師相付。至僧伽跋陀羅。將律藏",
    "T49n2035_037:0350c17": "至廣州。當齊永明七年庚午七月十五日自",
    "T49n2035_037:0350c18": "恣竟。即下一點。其年凡得九百七十五點。",
    "T49n2035_037:0350c19": "伯休問曰。永明七年後。云何不點。度曰。已",
    "T49n2035_037:0350c20": "前皆得道人。手自下點。吾徒凡夫。止可奉",
    "T49n2035_037:0350c21": "持耳。伯休因點記推至大同初。凡一千二",
    "T49n2035_037:0350c22": "十年。與傳記參合。世尊生滅之年皆不同。",
    "T49n2035_037:0350c23": "蓋其宗承有異也。",
    "T49n2035_037:0350c24": "二年。帝幸同泰寺設無礙大會礙礙同出梵典是",
    "T49n2035_037:0350c25": "年凡三設大會○華陽真人陶弘景告化。香",
    "T49n2035_037:0350c26": "氣積日不散。諡貞白先生。所撰書曰真誥。",
    "T49n2035_037:0350c27": "有云。清虛裴真人弟子三十四人。其十八人",
    "T49n2035_037:0350c28": "學佛道。餘學仙道。紫陽周真人弟子十五",
    "T49n2035_037:0350c29": "人。四人解佛法。桐柏真人王子喬弟子二",
    "T49n2035_037:0351a01": "十五人。八人學佛法。對會稽東去岸七萬",
    "T49n2035_037:0351a02": "里。其西小方諸山。多有奉佛道。有浮圖高",
    "T49n2035_037:0351a03": "百丈。金玉鏤之雖奉佛道不作比丘形○柏闓為陶隱",
    "T49n2035_037:0351a04": "居。執役十餘年。一旦有青童白鶴自天而",
    "T49n2035_037:0351a05": "下曰。太上召柏先生。隱居問何道致此。君",
    "T49n2035_037:0351a06": "曰。修默朝之道積年矣。即昇天而去。三日",
    "T49n2035_037:0351a07": "密降隱居之室曰。君之陰功著矣。所修本",
    "T49n2035_037:0351a08": "草。以虻蟲水蛭輩為藥害於物命。一紀之",
    "T49n2035_037:0351a09": "後但解形去世。為蓬萊都水監耳。隱居乃",
    "T49n2035_037:0351a10": "以草木藥可代物命者。著別行本草三卷",
    "T49n2035_037:0351a11": "以贖過。",
    "T49n2035_037:0351a12": "三年。詔修長干塔。掘基得石凾。內有金罌",
    "T49n2035_037:0351a13": "流離瓶盛舍利爪髮。勅分入二塔同放光",
    "T49n2035_037:0351a14": "明○帝幸同泰寺鑄十方佛金銅像。復往",
    "T49n2035_037:0351a15": "阿育王寺在建康都城內設無礙法食。大赦天下○",
    "T49n2035_037:0351a16": "昭明太子統薨。太子天性好佛。於東宮別",
    "T49n2035_037:0351a17": "立慧義殿為法集之所。招延名僧立三",
    "T49n2035_037:0351a18": "諦義。當世美之○岳陽王蕭詧察同昭明之子鎮越",
    "T49n2035_037:0351a19": "州。重修甎木二塔。先是沙門曇彥與許詢",
    "T49n2035_037:0351a20": "同造此塔。未就而詢亡。彥至是年百二十",
    "T49n2035_037:0351a21": "歲。詢後身為蕭詧。預告門人曰。許玄度來",
    "T49n2035_037:0351a22": "也詢字玄度時詧先承誌公密示。才入州便詣寺",
    "T49n2035_037:0351a23": "訪塔。彥出門召之曰。許玄度來何莫。昔日",
    "T49n2035_037:0351a24": "浮圖今如故。遂以三昧力加之。即悟前身",
    "T49n2035_037:0351a25": "造塔事今越城應天塔。",
    "T49n2035_037:0351a26": "四年。帝幸同泰寺設盂蘭盆齋梵語盂蘭此云解倒懸。",
    "T49n2035_037:0351a27": "是目連尊者設此盆供。得脫母氏餓鬼之苦○通事舍人劉勰音協雅為",
    "T49n2035_037:0351a28": "太子所重。凡寺塔碑碣皆其所述石城石像碑見存是",
    "T49n2035_037:0351a29": "年表求出家。賜名慧地。",
    "T49n2035_037:0351b01": "五年。勅沙門寶雲。往扶南國迎佛髮。",
    "T49n2035_037:0351b02": "六年。詔越州守臣蕭詧。重修鄮縣阿育王寺",
    "T49n2035_037:0351b03": "○扶南國王遣使朝貢。請釋迦像及經論。勅",
    "T49n2035_037:0351b04": "賜。制止涅槃般若金光明講疏一百三卷○",
    "T49n2035_037:0351b05": "北齊慧文禪師於河南為慧思禪師說三",
    "T49n2035_037:0351b06": "觀口決。",
    "T49n2035_037:0351b07": "七年。百濟國遣使朝貢請經論。勅賜涅槃",
    "T49n2035_037:0351b08": "疏。",
    "T49n2035_037:0351b09": "十年。于闐國遣使貢玉刻佛像。",
    "T49n2035_037:0351b10": "中大同元年。帝幸同泰寺講金字三慧般若",
    "T49n2035_037:0351b11": "經行清淨大舍。皇太子群臣以錢一億萬",
    "T49n2035_037:0351b12": "奉贖歸宮。是夜寺浮圖災。上曰。此魔所為",
    "T49n2035_037:0351b13": "也。乃詔曰。道高魔盛。行善障生。遂更起十",
    "T49n2035_037:0351b14": "二層浮圖。",
    "T49n2035_037:0351b15": "太清元年。帝幸同泰寺設無遮大會行清",
    "T49n2035_037:0351b16": "淨大舍。升妙嚴殿講金字三慧般若經。群",
    "T49n2035_037:0351b17": "臣以錢一億萬奉贖歸宮○西天竺三藏真",
    "T49n2035_037:0351b18": "諦來。勅於寶雲殿譯金光明經等十部○",
    "T49n2035_037:0351b19": "時釋子多縱逸。主僧不能制。帝欲以律行",
    "T49n2035_037:0351b20": "僧正事。詔下。藏法師執不可。帝不能奪。藏",
    "T49n2035_037:0351b21": "謂眾曰。衣冠子弟十輩。豈能俱稱父意。今",
    "T49n2035_037:0351b22": "糅雜五方之眾。而欲以一己好惡繩之可",
    "T49n2035_037:0351b23": "乎。帝自受具戒。寢處略同沙門。雖宮禁亦",
    "T49n2035_037:0351b24": "恣僧遊覽。一日藏師竟登御座。左右訶之。",
    "T49n2035_037:0351b25": "藏曰。貧道定光金輪之裔。寧愧此座。倘欲",
    "T49n2035_037:0351b26": "見殺不慮無受生處。帝特令不問。",
    "T49n2035_037:0351b27": "二年。侯景反於壽陽。初景在東魏。以河南",
    "T49n2035_037:0351b28": "畔。歸西魏既而遣使至梁求內附。上納之",
    "T49n2035_037:0351b29": "封河南王。",
    "T49n2035_037:0351c01": "三年。侯景至建康陷臺城。入見上於太極",
    "T49n2035_037:0351c02": "殿。以甲士五百自衛。帶劍上殿拜訖。上神",
    "T49n2035_037:0351c03": "色自若。曰卿在戎日久無乃為勞。使引就",
    "T49n2035_037:0351c04": "三公榻。景惶懼不能對。出謂左右曰。吾踞",
    "T49n2035_037:0351c05": "鞍臨敵矢石交下未甞怖畏。今見蕭公使",
    "T49n2035_037:0351c06": "人畏慴無已慴質涉反惧也景既自稱丞相。帝憂憤",
    "T49n2035_037:0351c07": "寢疾。齋戒不衰。口苦索蜜未至。舉手曰荷",
    "T49n2035_037:0351c08": "荷。遂崩。帝日角龍顏。舌文八字。項有浮光。",
    "T49n2035_037:0351c09": "日中無景。右手成文曰武。晚奉佛道日止",
    "T49n2035_037:0351c10": "一食。唯豆羹糲飯郎葛反脫栗飯布衣皂帳一冠三",
    "T49n2035_037:0351c11": "載。五十便絕房室。不飲酒聽樂。製涅槃",
    "T49n2035_037:0351c12": "大品般若淨名三慧諸經義記　數百卷○江",
    "T49n2035_037:0351c13": "陵居士陸法和。隱居奉佛。及侯景遣將任",
    "T49n2035_037:0351c14": "約擊湘東王於江陵。法和與弟子八百人。",
    "T49n2035_037:0351c15": "役神祠陰兵擊敗之。復於江夏聚兵欲",
    "T49n2035_037:0351c16": "伐侯景。王慮其為亂止之。和曰。貧道求",
    "T49n2035_037:0351c17": "佛者。尚不希釋梵坐處。況人王位乎。但以",
    "T49n2035_037:0351c18": "空王佛所有香火緣。今知王宿報欲救之",
    "T49n2035_037:0351c19": "耳。既已見疑。當是定業不可移也。元帝既",
    "T49n2035_037:0351c20": "即位即湘東王也以為郢州刺史。帝為魏所執。和",
    "T49n2035_037:0351c21": "與弟子俱入於齊梁書。",
    "T49n2035_037:0351c22": "簡文帝簡文帝網武帝第三子",
    "T49n2035_037:0351c23": "大寶元年四月八日。詔度人出家。親制願文",
    "T49n2035_037:0351c24": "云。弟子蕭綱以此建齋度人功德。普度六道",
    "T49n2035_037:0351c25": "四生。出離愛欲永拔無明。修習般若為真",
    "T49n2035_037:0351c26": "佛子。",
    "T49n2035_037:0351c27": "二年。侯景廢帝幽於永福。省進土囊殞",
    "T49n2035_037:0351c28": "之。武帝初革命。張齊殺東昏侯。送其首於",
    "T49n2035_037:0351c29": "帝除及宗屬。後數年簡文生。誌公謂帝曰。",
    "T49n2035_037:0352a01": "此子與怨家同生。蓋侯景以是年生於雁",
    "T49n2035_037:0352a02": "門。及景破建康帝崩。簡文繼及於禍。梁子",
    "T49n2035_037:0352a03": "弟多見戮。故世稱侯景是東昏後身○北齊",
    "T49n2035_037:0352a04": "慧文禪師因閱大論。至四諦品偈云。因緣",
    "T49n2035_037:0352a05": "所生法。我說即是空。亦名為假名。亦名中",
    "T49n2035_037:0352a06": "道義。恍然大悟。乃遠承龍樹。依論立觀以",
    "T49n2035_037:0352a07": "授慧思禪師。",
    "T49n2035_037:0352a08": "元帝元帝繹武帝第七子",
    "T49n2035_037:0352a09": "承聖元年。真諦三藏以侯景之亂汎舶西",
    "T49n2035_037:0352a10": "歸。大風飄還廣州。住制止寺譯起信論俱",
    "T49n2035_037:0352a11": "舍論。至陳朝共得五十部○帝甞著書曰",
    "T49n2035_037:0352a12": "金樓子。云余於僧中重招提琰法師。隱士",
    "T49n2035_037:0352a13": "重華陽陶真白弘景諡貞白先生士大夫重汝南周",
    "T49n2035_037:0352a14": "弘正北周名賢○招提寺琰法師少時。相者曰。童",
    "T49n2035_037:0352a15": "子聰明而壽不永。師即發願入山誦般若",
    "T49n2035_037:0352a16": "經。久之見僧長丈餘語之曰。此經功德不",
    "T49n2035_037:0352a17": "可思議。後二十年逢前相者。驚曰。得何妙",
    "T49n2035_037:0352a18": "藥而獲延年。琰曰。持經耳○劉敬躬為亂",
    "T49n2035_037:0352a19": "焚望蔡縣。縣令寄近寺。民將牛酒為禮。令",
    "T49n2035_037:0352a20": "以牛繫柱。屏除佛像。於堂上接賓客。牛",
    "T49n2035_037:0352a21": "忽自解來階下拜。令大笑命左右宰之。飲",
    "T49n2035_037:0352a22": "啖既飽醉臥堂下。便覺遍體痒痛。搔成白",
    "T49n2035_037:0352a23": "癩。年終而死顏氏家訓。",
    "T49n2035_037:0352a24": "敬帝敬帝方智元帝第九子",
    "T49n2035_037:0352a25": "紹泰元年。北齋文宣廢道教詳在齊志○補闕宗",
    "T49n2035_037:0352a26": "殆以學行知名。梁亡棄官出家號無名。北",
    "T49n2035_037:0352a27": "周誘以美官。無名自陳反俗有五不可。晚",
    "T49n2035_037:0352a28": "年為息心銘。悔少日克意文章黃魯直書此銘與沙門智",
    "T49n2035_037:0352a29": "海。刻之叢林。以為雜學者之戒。江陵天皇寺有柏堂。明帝之",
    "T49n2035_037:0352b01": "所建。張僧繇畫盧舍那像及仲尼十哲。帝",
    "T49n2035_037:0352b02": "問。釋門何為畫孔聖。僧繇曰。後當賴此耳。",
    "T49n2035_037:0352b03": "及後周滅佛法焚天下寺塔。獨此殿有宣",
    "T49n2035_037:0352b04": "尼像。乃不毀名畫記。",
    "T49n2035_037:0352b05": "陳陳都建康",
    "T49n2035_037:0352b06": "武帝武帝陳󰊉先受梁禪",
    "T49n2035_037:0352b07": "永定元年詔迎佛牙於杜姥宅姥莫補反老婦之稱設",
    "T49n2035_037:0352b08": "四部無遮大會比丘等四眾名為四部。",
    "T49n2035_037:0352b09": "二年五月。帝幸大莊嚴寺舍身。翌日群臣",
    "T49n2035_037:0352b10": "表請還宮。十一月復幸莊嚴寺發金光明",
    "T49n2035_037:0352b11": "經題。十二月幸莊嚴寺設無礙大會行清",
    "T49n2035_037:0352b12": "淨大舍。翌日群臣表請還宮。金陵七百寺值",
    "T49n2035_037:0352b13": "侯景焚蕩幾盡。自帝登極悉令修復。翻經",
    "T49n2035_037:0352b14": "講道不替前朝。",
    "T49n2035_037:0352b15": "三年。勅大內設仁王大齋。詔沙門寶瓊於重",
    "T49n2035_037:0352b16": "雲殿。講大品般若經。時群臣請以重雲殿佛",
    "T49n2035_037:0352b17": "像寶幔球玉珩佩衍音行佩上玉所以節行止以造車輿。俄",
    "T49n2035_037:0352b18": "見雲氣籠殿雷電火起須臾焚盡。月餘有",
    "T49n2035_037:0352b19": "從東州來者言。是日見殿飛浮海上而去",
    "T49n2035_037:0352b20": "○高郵有尼。誦妙法華不舍晝夜。十爪二",
    "T49n2035_037:0352b21": "掌皆生華。上召見內殿。觀其華大嘉敬之。",
    "T49n2035_037:0352b22": "世號華手尼。",
    "T49n2035_037:0352b23": "文帝文帝舊高祖兄始興王子",
    "T49n2035_037:0352b24": "天嘉元年。勅寶瓊為京邑大僧統。梁魏以來",
    "T49n2035_037:0352b25": "僧統盛餙杖直儗於官府。至是瓊奏罷之。",
    "T49n2035_037:0352b26": "每出從數頭陀仗笠而已。海東十二國聞瓊",
    "T49n2035_037:0352b27": "道德。遣使奉金帛求畫像以歸○思禪師",
    "T49n2035_037:0352b28": "於光州大蘇山。為顗禪師說安樂行示普",
    "T49n2035_037:0352b29": "賢道場。",
    "T49n2035_037:0352c01": "二年。善慧大士於山中行道常見七佛在",
    "T49n2035_037:0352c02": "前維摩從後。唯釋迦常與大士語。",
    "T49n2035_037:0352c03": "四年。帝於太極殿設無礙大會行舍身法",
    "T49n2035_037:0352c04": "復集僧行。方等陀羅尼法法華懺金光明懺。",
    "T49n2035_037:0352c05": "並別製願辭。稱菩薩戒弟子皇帝。",
    "T49n2035_037:0352c06": "六年。西竺王子月婆首那。來遊廬山。譯勝",
    "T49n2035_037:0352c07": "天王般若經。",
    "T49n2035_037:0352c08": "廢帝廢帝伯宗文帝太子",
    "T49n2035_037:0352c09": "光大二年。思禪師入居南岳。是歲為岳君",
    "T49n2035_037:0352c10": "受戒詳見南岳本紀。",
    "T49n2035_037:0352c11": "宣帝宣帝頊始興王第二子",
    "T49n2035_037:0352c12": "大建元年四月。善慧大士示寂。七日縣令",
    "T49n2035_037:0352c13": "陳鐘耆來禮敬。傳香之次猶反掌受香。舉",
    "T49n2035_037:0352c14": "眾驚異。勅徐陵撰碑山中。",
    "T49n2035_037:0352c15": "良渚曰。傳燈言。武帝請大士講金剛般",
    "T49n2035_037:0352c16": "若。執拍板唱四十九頌觀。竹庵云。多用",
    "T49n2035_037:0352c17": "三性義語。恐北方相宗人託大士名。或云",
    "T49n2035_037:0352c18": "秖以拍板。揮案一下。誌公云。大士講經",
    "T49n2035_037:0352c19": "竟。然大士入朝。誌公已去世二十年。何",
    "T49n2035_037:0352c20": "從有此問答。樓頴編大士言行錄甚詳亦",
    "T49n2035_037:0352c21": "不載此事。",
    "T49n2035_037:0352c22": "顗禪師於瓦官寺為儀同沈君理等講法",
    "T49n2035_037:0352c23": "華經。後常與眾講大智度論說次第禪門",
    "T49n2035_037:0352c24": "○思禪師居南岳。九仙觀道士歐陽正則詭",
    "T49n2035_037:0352c25": "奏。師為帝蠱事漢江充奏。戾太子為巫蠱事。蠱者惑也。謂巫者左道。或眾",
    "T49n2035_037:0352c26": "埋木人為呪詛事。今道土欲以巫蠱事陷師也帝遣使召之。則見師",
    "T49n2035_037:0352c27": "自空中來。驚悟其神一無所問。以道士",
    "T49n2035_037:0352c28": "誣告罪當棄市。師請貸之令給事僧眾。乃",
    "T49n2035_037:0352c29": "勅有司。冶十四鐵券。識十四姓名其上。令",
    "T49n2035_037:0353a01": "隨師還山服役舂米今俗呼擣米叔久之願以田",
    "T49n2035_037:0353a02": "充香積贖老身。因名留田莊於是藏其鐵",
    "T49n2035_037:0353a03": "券勒石為記。名曰陳朝皇帝賜南岳思大",
    "T49n2035_037:0353a04": "禪師降伏道士鐵券記詳見南岳本紀。",
    "T49n2035_037:0353a05": "四年。勅沙門慧暅音亘於樂遊園為七廟",
    "T49n2035_037:0353a06": "講大品般若。齊使崔武子來朝。上以沙門洪",
    "T49n2035_037:0353a07": "偃才德兩優。命為館伴。武子每與語輒大歎",
    "T49n2035_037:0353a08": "服。朝議欲加偃冠。師絕食自誓。帝乃止。",
    "T49n2035_037:0353a09": "五年。海東玄光沙門受法華安樂行義於南",
    "T49n2035_037:0353a10": "岳禪師。歸國演教。為海東諸國傳教之始。",
    "T49n2035_037:0353a11": "六年。周武帝罷佛道二教。沙門靖嵩靈偘侃",
    "T49n2035_037:0353a12": "同三百人皆相率歸南朝。帝令駙馬蔡凝宣",
    "T49n2035_037:0353a13": "勅曰。法師等善明治亂。歸寄有序。宜於都",
    "T49n2035_037:0353a14": "郭大寺安居。所司供給○沙門智周十一人。",
    "T49n2035_037:0353a15": "往西天求經。",
    "T49n2035_037:0353a16": "七年。顗禪師入天台佛隴。",
    "T49n2035_037:0353a17": "九年二月。詔曰。顗禪師佛法雄傑時匠所宗。",
    "T49n2035_037:0353a18": "訓兼道俗國之望也。宜割始豐縣調徒弔反賦也",
    "T49n2035_037:0353a19": "以充眾費○淮淝之戰轉輸不繼。勅所在",
    "T49n2035_037:0353a20": "僧侶任其役。律師智文上書曰。君子為國",
    "T49n2035_037:0353a21": "必以禮義。主上誠知宇文廢滅之過周武姓宇文氏",
    "T49n2035_037:0353a22": "豈宜以勝上福田為胥下之事。非止敵人",
    "T49n2035_037:0353a23": "輕訾音紫毀也。亦恐國家受殃。帝大感悔。亟下",
    "T49n2035_037:0353a24": "寢之一時建議主役者。皆寘重罰○六月",
    "T49n2035_037:0353a25": "二十二日。南岳思大禪師唱佛坐逝。",
    "T49n2035_037:0353a26": "十年。左僕射徐陵。以顗禪師創寺請於朝。",
    "T49n2035_037:0353a27": "賜號修禪今大慈也師為兄陳鍼述小止觀。咨",
    "T49n2035_037:0353a28": "受修習。初仙人張果相之曰。死在朞月。師",
    "T49n2035_037:0353a29": "及令行方等懺。鍼見天堂門牌曰。陳鍼之",
    "T49n2035_037:0353b01": "堂。果後見鍼驚問。君服何神藥。答曰。但修",
    "T49n2035_037:0353b02": "懺耳。果曰。若非道力安能超死。竟延十五",
    "T49n2035_037:0353b03": "年而終。",
    "T49n2035_037:0353b04": "十二年。周宣帝復佛道二教。",
    "T49n2035_037:0353b05": "十三年。詔國內初受戒者參律五夏。勅曇瑗",
    "T49n2035_037:0353b06": "律師瑗音院總知監檢。有司給其衣食。勿使",
    "T49n2035_037:0353b07": "經營致虧功績。不踰數載道器大成。乃以",
    "T49n2035_037:0353b08": "瑗為國僧正。",
    "T49n2035_037:0353b09": "十四年。皇太子即位。設無遮大會於太極殿。",
    "T49n2035_037:0353b10": "舍身大赦。",
    "T49n2035_037:0353b11": "後主後主叔寶宣帝太子",
    "T49n2035_037:0353b12": "至德元年。勅慧暅為京邑大僧正○永陽王",
    "T49n2035_037:0353b13": "伯智出鎮東陽文帝第八子請顗禪師赴鎮開",
    "T49n2035_037:0353b14": "講。王與子湛及家人同稟菩薩戒法。",
    "T49n2035_037:0353b15": "二年詔。虎丘智聚法師赴太極殿講金光明",
    "T49n2035_037:0353b16": "經。",
    "T49n2035_037:0353b17": "三年。詔顗禪師入京居靈曜寺。四月赴太",
    "T49n2035_037:0353b18": "極殿講大智度論題般若經題。久之遷居光",
    "T49n2035_037:0353b19": "宅寺。帝幸寺聽講仁王經。躬禮三拜○朝",
    "T49n2035_037:0353b20": "議以僧尼類多無業。欲令策經不通者皆",
    "T49n2035_037:0353b21": "休道。顗禪師諫帝曰。調達日誦萬言未免",
    "T49n2035_037:0353b22": "淪墜。槃特唯憶一偈乃證四果二事並見天台本紀注",
    "T49n2035_037:0353b23": "篤論為道豈關多誦。帝大說。即停搜簡。",
    "T49n2035_037:0353b24": "四年正月。詔顗禪師赴崇正殿。為皇太子",
    "T49n2035_037:0353b25": "授菩薩戒。設千僧齋。",
    "T49n2035_037:0353b26": "禎明元年。顗禪師於光宅寺講法華經。時",
    "T49n2035_037:0353b27": "章安預聽○都官尚書徐孝克性好惠施不",
    "T49n2035_037:0353b28": "免饑寒。後主勅以石頭津稅給之。孝克悉",
    "T49n2035_037:0353b29": "用設齋寫經。初居錢塘。與諸僧討論釋",
    "T49n2035_037:0353c01": "典。遂通三論。旦講法華經。晚講禮傳。受業",
    "T49n2035_037:0353c02": "者常數百人。蔬食長齋持菩薩戒。陳亡入長",
    "T49n2035_037:0353c03": "安。時疾疫。隋文帝聞其名行。召講金剛般",
    "T49n2035_037:0353c04": "若。上下敬讚。臨終正坐念佛○姚察讀藏經",
    "T49n2035_037:0353c05": "畢。日西向坐正念云。一切空寂。陳亡入隋",
    "T49n2035_037:0353c06": "終於東都。其身柔軟顏色如生遺命松板薄",
    "T49n2035_037:0353c07": "棺為葬。",
    "T49n2035_037:0353c08": "佛祖統紀卷第三十七終"
}