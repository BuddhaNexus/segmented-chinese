{
    "X70n1403_001:0753b03": " 師子林天如和尚語錄敘",
    "X70n1403_001:0753b05": "世尊以正法眼藏。付摩訶迦葉。廣令傳授。是為教外",
    "X70n1403_001:0753b06": "別傳之宗也。二十八傳至菩提達磨。向少林面壁安",
    "X70n1403_001:0753b07": "心。其道始行于東土。五傳至嶺南。五傳至河北。又六",
    "X70n1403_001:0753b08": "傳至湖南慈明圓公。而益盛派衍枝分同一法印。亦",
    "X70n1403_001:0753b09": "如貝玉金珠千奇萬異一一自內府流出者也。慈明",
    "X70n1403_001:0753b10": "直下十傳至雪岩欽公。將破沙盆一擊百雜碎。痛棒",
    "X70n1403_001:0753b11": "熱喝用無疎親。又二傳至普應國師本公。坐斷天目",
    "X70n1403_001:0753b12": "山法性波瀾雷霆一世。師往矣。弟子之襲其風以弘",
    "X70n1403_001:0753b13": "其教者。何往無之。求其正宗一脈的的相承。隨變隨",
    "X70n1403_001:0753b14": "機著著善應者。惟師子林天如和尚是也。余甞核所",
    "X70n1403_001:0753b15": "聞於四方禪徒。而希慕正音亦已久矣。適可庭師來",
    "X70n1403_001:0753b16": "自林下。以所携語錄見示。余疾讀數則。不覺終卷。雖",
    "X70n1403_001:0753b17": "老眼昏花。亦勇然精采百倍。若摩尼在室六窻明耀。",
    "X70n1403_001:0753b18": "醍醐灌頂五內清涼。其足以昭回季運。力障狂瀾。丕",
    "X70n1403_001:0753b19": "振國師之化。為百世光明幢者。盡在是矣。若其所謂",
    "X70n1403_001:0753b20": "如優曇花。如鐵蒺藜。如熱油鐺。如吹毛劒。又在觀是",
    "X70n1403_001:0753b21": "錄者自具隻眼。余耄矣。他日南歸。猶當扶策一造林",
    "X70n1403_001:0753b22": "間。以慰傾渴。",
    "X70n1403_001:0753b23": "至正九年歲在己丑四月八日翰林學士資善大",
    "X70n1403_001:0753b24": "夫知　制誥同修　國史長沙楊宗瑞拜序",
    "X70n1403_001:0753c03": " 天如禪師語錄序",
    "X70n1403_001:0753c05": "昔中峰和尚倡道於杭之天目山。學者雲集。既委世",
    "X70n1403_001:0753c06": "三十年。能任其付授之重。守其責望之言。薶光鏟采",
    "X70n1403_001:0753c07": "久而愈章。傑然而獨立者。吾廬陵天如則禪師也。禪",
    "X70n1403_001:0753c08": "師既承密印。諸大方爭聘之。遂隱于吳門師子林。一",
    "X70n1403_001:0753c09": "室臥雲。泊然無意於當世。然四方之欲求其道者。惟",
    "X70n1403_001:0753c10": "禪師是歸。故其言不待結集而盛行於時。其徒善遇",
    "X70n1403_001:0753c11": "稍錄為七卷。天台宗沙門炬師以其可以啟悟來學。",
    "X70n1403_001:0753c12": "廼刻之以傳。噫。正法眼藏唯微咲者得之。教外無可",
    "X70n1403_001:0753c13": "別傳。人心何勞直指。曰別曰傳曰直指者。葢使其自",
    "X70n1403_001:0753c14": "得之也。吾觀禪師之言。如鳥飛空。如月印水。縱橫開",
    "X70n1403_001:0753c15": "合淺深俱應。而超然無迹之可尋。學者能因言以忘",
    "X70n1403_001:0753c16": "言。不滯乎迹而得其指歸。然後知其傑然而獨立者。",
    "X70n1403_001:0753c17": "亦豈從人而得哉。余甞以事道出吳中。仰禪師之高",
    "X70n1403_001:0753c18": "風而未遑往見。宜春嗣詎師因遊五臺山。槖其書於",
    "X70n1403_001:0753c19": "薊丘以示余。乃得序其首蕳。且以自慶夫法喜之遇",
    "X70n1403_001:0753c20": "云。",
    "X70n1403_001:0753c21": "至正九年夏五月辛卯朔應奉翰林文字文林郎",
    "X70n1403_001:0753c22": "同知制誥兼　國史院編修官臨川危素序",
    "X70n1403_001:0754a03": " 天如禪師別錄序",
    "X70n1403_001:0754a05": "天如禪師世居廬陵之永新。為名族。予家湘之茶陵。",
    "X70n1403_001:0754a06": "去師所居僅二十餘里。且累以婚媾相往來。故早得",
    "X70n1403_001:0754a07": "聞師名。又辱與師之弟行遠遊。故甞得師所為詩文",
    "X70n1403_001:0754a08": "讀之。當是時予方弱冠。所以知者如是而止。不知師",
    "X70n1403_001:0754a09": "之道果何如也。及蕩遊淮浙間。往往聞師名日盛。知",
    "X70n1403_001:0754a10": "師之道益充業益廣。其所霑被者益眾。於是始以未",
    "X70n1403_001:0754a11": "及一見為恨。近來吳下。席未暖即造見師子林中。當",
    "X70n1403_001:0754a12": "是時。師已棄絕筆墨。不談文字。不與人事相接。無由",
    "X70n1403_001:0754a13": "得見師之發揮傾寫。乃從其徒得師疇昔應酬詩文",
    "X70n1403_001:0754a14": "書翰別錄一編。翻閱數過。不忍去手。葢是編特其緒",
    "X70n1403_001:0754a15": "餘耳。微辭奧義固不在是。然師之於人率隨機開示。",
    "X70n1403_001:0754a16": "在在呈露。苟能由是而求之。亦可以少窺師之為道",
    "X70n1403_001:0754a17": "矣。況師所著楞嚴經會解與其精要語錄。皆已刊布。",
    "X70n1403_001:0754a18": "讀者隨其所見而有得焉。則師之為道即此而在。又",
    "X70n1403_001:0754a19": "何精粗本末之間哉。予既早得聞師名。晚乃得一見。",
    "X70n1403_001:0754a20": "今又得是編而竊窺之。故述而為之序。",
    "X70n1403_001:0754a21": "至正九年歲在己丑十有二月朔承務郎前江浙",
    "X70n1403_001:0754a22": "等處儒學副提弟子李祁謹序",
    "X70n1403_001:0754b03": " 師子林別錄序",
    "X70n1403_001:0754b05": "少林不立文字之學。謂之直指。得其指者。雖三藏之",
    "X70n1403_001:0754b06": "文亦糟粕耳。況夫世之所謂文與詩乎。然其學至三",
    "X70n1403_001:0754b07": "祖乃有信心之銘。至永嘉又有證道之歌。此非自悖",
    "X70n1403_001:0754b08": "其宗旨耶。識者曰不悖也。葢有以助顯其直指之道",
    "X70n1403_001:0754b09": "者也。降是以往。宗師提唱激揚不能無語矣。從而源",
    "X70n1403_001:0754b10": "遠流枝。則曲學旁通之士相望以起。其材思穎拔發",
    "X70n1403_001:0754b11": "而為文為詩者。詩則詩矣。文則文矣。豈識者之所取",
    "X70n1403_001:0754b12": "哉。今師子林天如和尚得法於普應國師中峰本公。",
    "X70n1403_001:0754b13": "乃大鳴其道。以正少林之宗。而隨機泛應靡所不有",
    "X70n1403_001:0754b14": "焉。其徒集語錄之外。以詩文為別錄。凡六卷。余竊窺",
    "X70n1403_001:0754b15": "其立言寄意。皆足以發明直指之道。夫豈世之所謂",
    "X70n1403_001:0754b16": "詩與文哉。今",
    "X70n1403_001:0754b17": "天子即位之初。甞有",
    "X70n1403_001:0754b18": "旨賜國師語錄并其詩文刊板入藏並行于世。而觀",
    "X70n1403_001:0754b19": "者頗有所疑焉。故余因序天如禪師之別錄得攄鄙",
    "X70n1403_001:0754b20": "見。使疑者知有助顯之說云。",
    "X70n1403_001:0754b21": "至正己丑夏翰林待　制奉議大夫兼　國史院",
    "X70n1403_001:0754b22": "編脩官無學野人遠者圖拜手敘",
    "X70n1403_001:0754c04": "師子林天如和尚語錄目錄",
    "X70n1403_001:0754c06": "第一卷",
    "X70n1403_001:0754c07": "示眾普說",
    "X70n1403_001:0754c08": "第二卷",
    "X70n1403_001:0754c09": "普說升座小參",
    "X70n1403_001:0754c10": "第三卷",
    "X70n1403_001:0754c11": "法語",
    "X70n1403_001:0754c12": "第四卷",
    "X70n1403_001:0754c13": "偈頌",
    "X70n1403_001:0754c14": "第五卷",
    "X70n1403_001:0754c15": "佛事佛祖讚讚詩",
    "X70n1403_001:0754c16": "第六卷",
    "X70n1403_001:0754c17": "序說記銘",
    "X70n1403_001:0754c18": "第七卷",
    "X70n1403_001:0754c19": "跋疏牓書問",
    "X70n1403_001:0754c20": "第八卷",
    "X70n1403_001:0754c21": "書問祭文",
    "X70n1403_001:0754c22": "第九卷",
    "X70n1403_001:0754c23": "宗乘要義",
    "X70n1403_001:0754c24": "目錄(終)",
    "X70n1403_001:0755a06": "師子林天如和尚語錄卷之一",
    "X70n1403_001:0755a08": "小師　善遇　編",
    "X70n1403_001:0755a09": "示眾",
    "X70n1403_001:0755a10": "師既不住山。故無上堂入室等語。然或因僧",
    "X70n1403_001:0755a11": "請益。或同參激揚。或時節應酬。或與客道話",
    "X70n1403_001:0755a12": "引證機緣。或因事舉古警發初學。隨所聞而",
    "X70n1403_001:0755a13": "錄之。不擇次第。總目之曰示眾。",
    "X70n1403_001:0755a14": "舉世尊云。吾有正法眼藏。涅槃妙心。付囑摩訶迦葉。",
    "X70n1403_001:0755a15": "廣令傳授。師云。今日不肖兒孫要問黃面老子。者兩",
    "X70n1403_001:0755a16": "件物你從那裏得來。",
    "X70n1403_001:0755a17": "諸方有海蠡禪。海蚌禪。銕剗禪。老僧底却是水上葫",
    "X70n1403_001:0755a18": "蘆禪。觸著便動。捺著便轉。活鱍鱍地無你奈何處。昨",
    "X70n1403_001:0755a19": "日一陽來復。見說生根了也。諸人為我提起看。",
    "X70n1403_001:0755a20": "執法脩行如牛拽磨。關西沒頭腦漢。盡力道得一半。",
    "X70n1403_001:0755a21": "不執法脩。如磨拽牛。山僧忍俊不禁。也只道得一半。",
    "X70n1403_001:0755a22": "休休。以何法證。以何法脩。隨流認得性。無喜亦無憂。",
    "X70n1403_001:0755a23": "不風流處也風流。驀拈主丈云。叵耐雲門大師。又道。",
    "X70n1403_001:0755a24": "觀世音將錢買胡餅。放下手却是饅頭。卓主丈。不因",
    "X70n1403_001:0755b01": "夜來鴈。爭見海門秋。",
    "X70n1403_001:0755b02": "有時伸出佛手。有時放出驢脚。錯。有時拍禪床。有時",
    "X70n1403_001:0755b03": "擊香卓。錯。有時舌生毛。唇生醭。主丈長年靠壁角。臨",
    "X70n1403_001:0755b04": "濟德山鼻孔一時穿却。錯。諸禪德。向者三箇錯處認",
    "X70n1403_001:0755b05": "得。老僧請你喫無麵餺飥。",
    "X70n1403_001:0755b06": "佛祖行不到處行取一步。佛祖說不到處說取一句。",
    "X70n1403_001:0755b07": "召眾云。一舖是九里。三舖廿七里。者箇是佛祖行不",
    "X70n1403_001:0755b08": "到處。老僧行到。今日初三。明日初四。後日初五。者箇",
    "X70n1403_001:0755b09": "是佛祖說不到處。老僧說到。喝一喝。寧與有智人[病丙+斯]",
    "X70n1403_001:0755b10": "罵。莫與無智人說話。",
    "X70n1403_001:0755b11": "馬祖喝百丈。黃檗驚吐舌。不共戴天讐。怨氣深入骨。",
    "X70n1403_001:0755b12": "雖然三度打臨濟。明知彼此無干涉。後來臨濟道箇",
    "X70n1403_001:0755b13": "無多子。始覺棒頭如銕橛。從此逢人喝人。政是忍疼",
    "X70n1403_001:0755b14": "不徹。向人却道蒿枝拂。又道再思一頓無人下手。此",
    "X70n1403_001:0755b15": "意誰曾識。如今滿眼是兒孫。箇箇會喝馬喝牛。門庭",
    "X70n1403_001:0755b16": "施設叵耐無人肯耳聾。無人肯吐舌。只有箇沒髭鬚",
    "X70n1403_001:0755b17": "底胡子。路見不平。火蛇燒面通身熱。諸禪德。屈屈。",
    "X70n1403_001:0755b18": "趙州道箇無字。開口見心肝。因甚諸人自生障礙。時",
    "X70n1403_001:0755b19": "有僧請益云。蠢動含靈皆有佛性。為甚麼狗子獨無。",
    "X70n1403_001:0755b20": "師云。莫說狗子。直饒你問他釋迦彌勒還有佛性也",
    "X70n1403_001:0755b21": "無。他也道無。僧云。趙州禪在口唇邊。因甚只會道箇",
    "X70n1403_001:0755b22": "無字。師云。趙州見處只到者裏。僧云。和尚不肯趙州",
    "X70n1403_001:0755b23": "那。師云是。僧云。趙州是古佛。和尚因甚不肯他。師云。",
    "X70n1403_001:0755b24": "趙州在那裏。隨後便喝。",
    "X70n1403_001:0755c01": "南泉云。我十八上便解作活計。趙州云。我十八上便",
    "X70n1403_001:0755c02": "解破家散宅。師云。誰知南泉活計政是破家散宅底。",
    "X70n1403_001:0755c03": "山僧敢保老趙州不識南泉窮徹骨。錯疑活計是家",
    "X70n1403_001:0755c04": "私。却道解破家散宅。或者道。趙州不錯疑。却是和尚",
    "X70n1403_001:0755c05": "錯疑。山僧遂撫掌呵呵向他道。好好。山僧錯疑也好。",
    "X70n1403_001:0755c06": "趙州不錯疑更好。",
    "X70n1403_001:0755c07": "臨濟云。我者裏是活祖師西來意。一切臨時。要用便",
    "X70n1403_001:0755c08": "用。師拈拂子搖曳示眾云。我者裏也是活底。要用便",
    "X70n1403_001:0755c09": "用。一切臨時。且道與臨濟底是同是別。擊一擊。擲下",
    "X70n1403_001:0755c10": "云。臨濟猶欠者一著在。",
    "X70n1403_001:0755c11": "問話且止。直饒問似雲興。答如瓶瀉。只是閙熱門庭。",
    "X70n1403_001:0755c12": "在你諸人分上。料掉沒交涉。豈不見道。言無展事。句",
    "X70n1403_001:0755c13": "不投機。承言者喪。滯句者迷。擬心即差。動念即乖。不",
    "X70n1403_001:0755c14": "擬不動。立地死漢。故我祖師門下。驀劄相逢。無你轉",
    "X70n1403_001:0755c15": "身處。據令而行。無你開口處。跨一步去銕壁銀山。眨",
    "X70n1403_001:0755c16": "得眼來電光石火。三世諸佛現前也只得望崖而退。",
    "X70n1403_001:0755c17": "若是箇生銕鑄就底漢。等閑一擲抹過太虗。直得南",
    "X70n1403_001:0755c18": "山鱉鼻吞却東海鯉魚。陝府銕牛撞倒嘉州大象。三",
    "X70n1403_001:0755c19": "界拘繫不得。千聖羅籠不住。從前萬別千差。當下七",
    "X70n1403_001:0755c20": "通八達。一一現成一一圓妙。方信道達磨元是老臊",
    "X70n1403_001:0755c21": "胡。臨濟喚作白拈賊。雖然恁麼。到獅林門下更須朝",
    "X70n1403_001:0755c22": "打三千暮打八百。何故如此。卓主丈云。華岳連天秀。",
    "X70n1403_001:0755c23": "黃河徹底清。",
    "X70n1403_001:0755c24": "直指人心。見性成佛。縱橫不是塵。撲落非他物。等是",
    "X70n1403_001:0756a01": "空拳誑小兒。究竟誰曾辦端的。徒成一犬吠虗千猱",
    "X70n1403_001:0756a02": "嘷實。嘷到如今轉見狼籍。只落得錦鯉尾巴焦。烏龜",
    "X70n1403_001:0756a03": "眼睛赤。則上座眼底無筋。腕頭無力。朽索御六馬。明",
    "X70n1403_001:0756a04": "知六馬御不得。捧土塞孟津。明知孟津塞不得。也要",
    "X70n1403_001:0756a05": "敲東籬打西壁。風角鳥占說黃道黑。惹得諸人氣不",
    "X70n1403_001:0756a06": "平。罵我假佛衣竊佛食。是一枚無狀村夫。裨販如來",
    "X70n1403_001:0756a07": "之賊。如今事不得已。只得合掌低頭遙謝諸人曰。我",
    "X70n1403_001:0756a08": "不敢輕於汝等。汝等皆當作佛。萬一不然。老僧有箇",
    "X70n1403_001:0756a09": "師子林分付與當來彌勒。任諸人狹路相逢一棒打",
    "X70n1403_001:0756a10": "與狗子喫。遂拍掌呵呵大咲下座。",
    "X70n1403_001:0756a11": "雪峰輥毬。禾山打皷。趙州道無。雲門道普。貼秤麻三",
    "X70n1403_001:0756a12": "斤。庭前栢樹子。古人垂示雖不同。各各控你箇入處。",
    "X70n1403_001:0756a13": "者裏還有證據也無有。趙王因好劒。合國人帶刀。楚",
    "X70n1403_001:0756a14": "王好細腰。宮人多餓死。",
    "X70n1403_001:0756a15": "一葉落天下秋。一塵起太地收。源頭截斷無涓滴。萬",
    "X70n1403_001:0756a16": "派百川俱倒流。時有僧問。既是源頭截斷無涓滴。那",
    "X70n1403_001:0756a17": "討萬派百川俱倒流來。乃拍手咲而答之。我是親見",
    "X70n1403_001:0756a18": "底。你是卜度底。",
    "X70n1403_001:0756a19": "以拂子打圓相云。十方三世一切佛。墮在裏許跳不",
    "X70n1403_001:0756a20": "出。汝等既是勇猛漢。盡力打箇[跳兆+孛]跳看。若跳得出。堪",
    "X70n1403_001:0756a21": "與佛祖為師。亦與老僧爭氣。不然老僧也只得墯在",
    "X70n1403_001:0756a22": "裏許。",
    "X70n1403_001:0756a23": "酸醯甕裏多蚊蚋。破驢脊上足蒼蠅。我者裏沒咂噉",
    "X70n1403_001:0756a24": "沒栖泊。有扇打有烟熏。貪生怕死漢不用上吾門。",
    "X70n1403_001:0756b01": "琉璃光法王子云。觀三千大千一世界內所有眾生。",
    "X70n1403_001:0756b02": "如一器中貯百蚊蚋啾啾亂鳴。於分寸中皷發狂閙。",
    "X70n1403_001:0756b03": "逢佛未幾得無生忍。老漢竊疑道。大千世界眾生聖",
    "X70n1403_001:0756b04": "凡同處。其聖位中有佛有菩薩有善知識。或說教或",
    "X70n1403_001:0756b05": "說律或說禪。各有師承。各分主伴。各各提唱各各發",
    "X70n1403_001:0756b06": "明。乃至向上向下全提半提。照用交參機境縱奪。總",
    "X70n1403_001:0756b07": "是破執蕩迷革凡成聖之法。因甚緇素不分。一例比",
    "X70n1403_001:0756b08": "作蚊蚋。一例喚作啾啾亂鳴鼓發狂閙。琉璃光得與",
    "X70n1403_001:0756b09": "麼生大我慢。慢佛慢法慢諸賢聖。慢業未除。如何亦",
    "X70n1403_001:0756b10": "得無生法忍。疑而未決。偶爾瞌睡。夢見琉璃光變作",
    "X70n1403_001:0756b11": "忿怒夜叉形。打我一棒云。你不見教中道。諸佛出世",
    "X70n1403_001:0756b12": "悉皆如影。有所說法悉皆如響。你將說底作實法會",
    "X70n1403_001:0756b13": "邪。若作實法會即是謗法。若謗法即謗佛。若謗佛即",
    "X70n1403_001:0756b14": "謗自己。若謗自己即謗大地眾生。我底慢業可除。你",
    "X70n1403_001:0756b15": "底謗罪難懺。老漢方擬祗對。被他一喝云。你喚甚麼",
    "X70n1403_001:0756b16": "作佛。喚甚麼作法。喚甚麼作自己。喚甚麼作眾生。語",
    "X70n1403_001:0756b17": "未絕又一喝。等閑遭者一棒兩喝。不覺徧體汗流。豁",
    "X70n1403_001:0756b18": "然眼醒。親到不疑之地。諸禪德。如今汗過清涼也。熨",
    "X70n1403_001:0756b19": "斗煎茶進一杯。",
    "X70n1403_001:0756b20": "舉譬如牛過窓櫺。頭角四蹄都過了。惟有尾巴過不",
    "X70n1403_001:0756b21": "得。師云。者箇是東山演祖不了事處。老漢參方三十",
    "X70n1403_001:0756b22": "年。也有兩件不了底事。是甚麼兩件事。飢來要喫飯。",
    "X70n1403_001:0756b23": "困來要打眠。",
    "X70n1403_001:0756b24": "舉南泉斬猫話。乃呵呵大咲云。南泉趙州。人窮智短。",
    "X70n1403_001:0756c01": "相識滿天下。知心能幾人。僧問。南泉斬猫。意作麼生。",
    "X70n1403_001:0756c02": "答。活底自活。問。趙州救得猫兒。又作麼生。答。死底自",
    "X70n1403_001:0756c03": "死。問。斬底是邪。救底是邪。答。斬底救底與猫兒都沒",
    "X70n1403_001:0756c04": "交涉。僧云。某甲不會。答。你若不會。問取兩堂首座。",
    "X70n1403_001:0756c05": "紙屏風上畫於菟。兩眼通紅似火珠。夜來突出一雙",
    "X70n1403_001:0756c06": "角。鬪殺楊岐三脚驢。汝等諸人上床下地出門入戶。",
    "X70n1403_001:0756c07": "各自照管窮性命。",
    "X70n1403_001:0756c08": "佛法本無玄妙。只要汝諸人各各知道眼橫鼻直便",
    "X70n1403_001:0756c09": "休。今我現前一眾。有鼻皆直。有眼皆橫。面面相對。那",
    "X70n1403_001:0756c10": "箇不知。乃至晝見日夜見星。飢喫飯。冷添衣。燈籠與",
    "X70n1403_001:0756c11": "露柱交參。厨庫與三門鬪額。者箇是你眼睛鼻孔裏",
    "X70n1403_001:0756c12": "事。諸人總知。扇子[跳兆+孛]跳上三十三天。築著帝釋鼻孔。",
    "X70n1403_001:0756c13": "盞子撲落地。楪子成七片。者箇是祖師拈弄底。諸人",
    "X70n1403_001:0756c14": "也知。知則許你知。還曾得便休也未。既是未得便休。",
    "X70n1403_001:0756c15": "且莫等閑放過。也須向冷地裏猛著精神。自家摸索",
    "X70n1403_001:0756c16": "看。忽然摸著鼻直眼橫。却來露箇消息。喝一喝。",
    "X70n1403_001:0756c17": "老僧三十年妄談般若。死後當墯無間地獄。昨夜十",
    "X70n1403_001:0756c18": "方諸佛生大哀愍。同時現前。情願墯地獄代我受罪。",
    "X70n1403_001:0756c19": "老僧厲聲向他道。者箇是我摩裩擦袴做得來。自作",
    "X70n1403_001:0756c20": "自受底。干你甚麼事。諸佛擬議。被我一喝倒退三千里。",
    "X70n1403_001:0756c21": "諸佛出世為一大事因緣。欲以佛之知見開悟眾生。",
    "X70n1403_001:0756c22": "山僧亦有一大事因緣。欲以眾生知見開悟諸佛。汝",
    "X70n1403_001:0756c23": "等還甘此話麼。貪恚愚癡是我親莊嚴法報化三身。",
    "X70n1403_001:0756c24": "眾生度盡恒沙佛諸佛何曾度一人。",
    "X70n1403_001:0757a01": "生死事大。諸禪德。須是將生死兩字貼在額頭上始",
    "X70n1403_001:0757a02": "得。有僧出云。某甲不然。只將不生不死四箇字貼在",
    "X70n1403_001:0757a03": "額頭上。師召眾云。者漢元來怕生死。如何會得老僧",
    "X70n1403_001:0757a04": "禪。遂拈主丈趂出。",
    "X70n1403_001:0757a05": "跛者命在杖。濟者命在舟。有來由沒來由。一身還有",
    "X70n1403_001:0757a06": "一身愁。衲僧門下奪食駈牛。擬著眼看便與閉却戶",
    "X70n1403_001:0757a07": "牖。擬開口道便與塞却咽喉。夜廊無月不點火。露柱",
    "X70n1403_001:0757a08": "從教撞破頭。",
    "X70n1403_001:0757a09": "江上漁翁得魚而喜。相向而歌曰。棟子花開石首來。",
    "X70n1403_001:0757a10": "填溝塞壑聚成堆。任公徒費釣鰲餌。日日海頭空手",
    "X70n1403_001:0757a11": "回。任公子聞之。不覺手舞足蹈狂咲不休。諸禪德。你",
    "X70n1403_001:0757a12": "且道他咲箇甚麼。",
    "X70n1403_001:0757a13": "山僧自幼便知有參禪學道。可惜不遇人。殃殃祥祥",
    "X70n1403_001:0757a14": "弄了一二十年。後來被中峯老師折挫一上。又被燈",
    "X70n1403_001:0757a15": "籠冷咲一上。忽覺腦門熱發。滿面慚惶。方自信參禪",
    "X70n1403_001:0757a16": "學道是錯用心。成佛作祖是錯用心。從此一放放下。",
    "X70n1403_001:0757a17": "做箇無轉智無出豁漢。喫粥喫飯過。聽風聽雨眠。如",
    "X70n1403_001:0757a18": "今筭來又過二三十年了。往往被人問著。無以藉口。",
    "X70n1403_001:0757a19": "依舊將參禪學道四箇字勸發。曰僧曰俗。精進修行。",
    "X70n1403_001:0757a20": "可謂自不修行令他修行。無有是處。自不精進令他",
    "X70n1403_001:0757a21": "精進。無有是處。既無是處。合請諸人處斷。處斷得公。",
    "X70n1403_001:0757a22": "罰錢出院打殺也甘心。處斷不公。汝諸人性命却在",
    "X70n1403_001:0757a23": "老僧手裏。",
    "X70n1403_001:0757a24": "工夫做到極則無把捉處。譬如宰臣之家忽遭籍沒。",
    "X70n1403_001:0757b01": "父母兄弟妻子眷屬朋伴奴婢誅戮都盡。一身萬里",
    "X70n1403_001:0757b02": "居。竄逐窮荒之地。無一人相識。無一人倚靠。無一人",
    "X70n1403_001:0757b03": "商量。平生受用境界。機謀志氣。一時喪盡。當萬死一",
    "X70n1403_001:0757b04": "生之際。自作轉變。忽然得箇頂天立地底活計。方是",
    "X70n1403_001:0757b05": "男兒大丈夫。咄。各自鼻孔各自出氣。將謂人人似你。",
    "X70n1403_001:0757b06": "工夫做到轉身處。不知不覺築著磕著。者塲痛快舉",
    "X70n1403_001:0757b07": "似人不得。譬如窮子久失慈母。十字街頭忽然撞見。",
    "X70n1403_001:0757b08": "執手牽衣彼此雙淚如雨。當此之時。只合歡咲。因甚",
    "X70n1403_001:0757b09": "却哭。不是苦心人不知。",
    "X70n1403_001:0757b10": "僧請益萬法歸一話。師云青州布衫重七斤。趙州無",
    "X70n1403_001:0757b11": "一線遮身。譬如趕狗入窮巷。轉過頭來亂咬人。",
    "X70n1403_001:0757b12": "青州布衫七斤重。賊是臨時相鼓籠。如今見賊不見",
    "X70n1403_001:0757b13": "贓。帶累平民搜地孔。師子林下幸自太平。不許瞎驢",
    "X70n1403_001:0757b14": "趂隊哄。",
    "X70n1403_001:0757b15": "世尊一日升座。眾纔集。文殊白槌云。諦觀法王法。法",
    "X70n1403_001:0757b16": "王法如是。世尊便下座。師云。眾中商量道。世尊升座。",
    "X70n1403_001:0757b17": "入林不動草。文殊白槌。入水不動波。自然海晏河清。",
    "X70n1403_001:0757b18": "風行草偃。乃搖手呵呵大咲云。錯了也。錯了也。且道",
    "X70n1403_001:0757b19": "是何道理。掀翻海岳求知己。撥轉乾坤致太平。",
    "X70n1403_001:0757b20": "不知不覺忽拶透。大地山河顛倒走。水底火發燒虗",
    "X70n1403_001:0757b21": "空。草木藂林盡作師子吼。師云。吾祖雪巖老和尚大",
    "X70n1403_001:0757b22": "驚小恠。好一塲熱亂。顧左右云。此事還端的也無。待",
    "X70n1403_001:0757b23": "汝拶透來。却向汝道。",
    "X70n1403_001:0757b24": "雲門云。盡大地是箇解脫門。枉作佛法會却。何不見",
    "X70n1403_001:0757c01": "山是山。見水是水。師云。潦倒雲門。前言不應後語。如",
    "X70n1403_001:0757c02": "今盡大地人見山何曾喚作水。見水何曾喚作山。既",
    "X70n1403_001:0757c03": "不作佛法會。又喚甚麼作解脫門。我眼本正。因師故",
    "X70n1403_001:0757c04": "邪。邪師過謬。非眾生咎。喝一喝。",
    "X70n1403_001:0757c05": "東海鯉魚打一棒。雨似盆傾。意作麼生。各請下一轉",
    "X70n1403_001:0757c06": "語看。良久自代云。東海鯉魚打一棒。雨似盆傾。",
    "X70n1403_001:0757c07": "臨濟云。你一念心上清淨光。是你屋裏法身佛。你一",
    "X70n1403_001:0757c08": "念心上無分別光。是你屋裏報身佛。你一念心上差",
    "X70n1403_001:0757c09": "別光。是你屋裏化身佛。師云。大小臨濟元來是箇弄",
    "X70n1403_001:0757c10": "光影底。我當時若見。便與一喝喝住。掀倒禪床。非惟",
    "X70n1403_001:0757c11": "坐斷渠儂舌頭。亦免後代兒孫向光影裏作活計。",
    "X70n1403_001:0757c12": "慈悲不是佛。忿怒不是魔。明州布袋橫拖竪拖。人人",
    "X70n1403_001:0757c13": "自屎不覺臭。淨潔地上政好放屙。金窠草窠相去幾",
    "X70n1403_001:0757c14": "何。歲寒落葉無人掃。一任門前堆積多。",
    "X70n1403_001:0757c15": "舉寶公傳語南岳思大和尚。何不下山教化眾生。目",
    "X70n1403_001:0757c16": "視雲漢作麼。思大云。三世諸佛被我一口吞却。更有",
    "X70n1403_001:0757c17": "甚麼眾生可化。師云。寶公思大。一人拖泥帶水。一人",
    "X70n1403_001:0757c18": "斂手縮脚。徐六擔板遭人點檢。召大眾云。二大老即",
    "X70n1403_001:0757c19": "今在山僧主丈頭上。眉毛[病丙+斯]結。共展神通。還見麼。拈",
    "X70n1403_001:0757c20": "起一枝無孔笛。臨風丁倒兩頭吹。",
    "X70n1403_001:0757c21": "天如老漢一箇呆僧。爭奈諸人認他不著。道他卓卓",
    "X70n1403_001:0757c22": "巍巍。他却藞藞苴苴。道他藞藞苴苴。他又卓卓巍巍。",
    "X70n1403_001:0757c23": "或時做知識模樣談玄說妙。或時現三頭六臂發瞋",
    "X70n1403_001:0757c24": "發惡。如是等處一一認他不著。殊不知老漢不在諸",
    "X70n1403_001:0758a01": "人眼睛裏。却在諸人鼻孔裏。諸人不信。伸手摸看。縱",
    "X70n1403_001:0758a02": "饒摸他不著。也摸著自家鼻孔。",
    "X70n1403_001:0758a03": "香嚴道。一擊亡所知。更不假脩持。靈雲道。自從一見",
    "X70n1403_001:0758a04": "桃花後。直至如今更不疑。師云。見桃擊竹悟天真。莫",
    "X70n1403_001:0758a05": "向燈籠說悟因。忽爾被伊開口咲。直教無地可容身。",
    "X70n1403_001:0758a06": "聖節示眾。雲從龍。風從虎。聖人作而萬物覩。古人恁",
    "X70n1403_001:0758a07": "麼贊揚。也只見得一半。當知道聖中有聖主中有主。",
    "X70n1403_001:0758a08": "量括乾坤。壽超今古。且如何是超今古底句。虗空可",
    "X70n1403_001:0758a09": "量。剎塵可數。",
    "X70n1403_001:0758a10": "新年示眾。憍陳如坐堂。禾山殷打鼓。牛尾巴說禪。烏",
    "X70n1403_001:0758a11": "楖[木*栗]下語說禪云。臘月三十昨日去。正月初一今日",
    "X70n1403_001:0758a12": "來。下語云。夜暗晝明。去是誰去。天高地闊。來是誰來。",
    "X70n1403_001:0758a13": "獅林好箇上堂。被他抄前說了。只落得打箇問訊燒",
    "X70n1403_001:0758a14": "香喫茶。",
    "X70n1403_001:0758a15": "結夏示眾。今晨四月十五。諸方浩浩譚禪。不是結却",
    "X70n1403_001:0758a16": "布袋。便是同泛銕船。者裏隨緣度日。誰能掘地覓天。",
    "X70n1403_001:0758a17": "饑來喫飯。困來打眠。只有一事不得不向諸人道。閻",
    "X70n1403_001:0758a18": "羅老子要打算飯錢。",
    "X70n1403_001:0758a19": "老僧夜半得一夢。開得眼來無處說。盡力呌。無人應。",
    "X70n1403_001:0758a20": "盡力喝。無人知。當時諸人政在夢中。今日諸人眼開。",
    "X70n1403_001:0758a21": "老僧却當說夢。第一不許作說夢會。第二不許作實",
    "X70n1403_001:0758a22": "法會。是什麼。床下泥猫兒。咬破銕酸餡。",
    "X70n1403_001:0758a23": "打鼓上堂。入室據座。舉揚般若。提唱宗乘。且拈過一",
    "X70n1403_001:0758a24": "邊著。老僧從早起下床。屙屎送尿。洗面漱口。撥火燒",
    "X70n1403_001:0758b01": "香。和南問訊。喫粥喫飯。呼童掃落葉。臨水看遊魚。一",
    "X70n1403_001:0758b02": "語一默一動一靜。將諸人本命元辰恣意賣弄。晝夜",
    "X70n1403_001:0758b03": "六時未嘗間歇。如今百億須彌山聚在諸人眼睛裏。",
    "X70n1403_001:0758b04": "百億香水海灌在諸人耳孔中。諸人猶來者裏嫌少在。",
    "X70n1403_001:0758b05": "臨濟云。我在黃檗先師處喫六十痛棒。如蒿枝拂相",
    "X70n1403_001:0758b06": "似。師云。好箇頑皮癩骨不知痛痒底麤漢。何似近代",
    "X70n1403_001:0758b07": "兒孫。箇箇皮下有血。動著他絲毫不得也。奇哉。",
    "X70n1403_001:0758b08": "即此用。離此用。馬祖百丈少賣弄。越格超宗有一機。",
    "X70n1403_001:0758b09": "說甚麼。龍生龍。鳳生鳳。縱使掣開金殿鎻。撞動玉樓",
    "X70n1403_001:0758b10": "鍾。也被端禪師道破。弄到帝王前一場乾打閧。到恁",
    "X70n1403_001:0758b11": "麼時。還有舉似處也無有。金毛師子尾吒沙。口縫未",
    "X70n1403_001:0758b12": "開。乾坤震動。",
    "X70n1403_001:0758b13": "知見無見。斯即涅槃。師云。明眼人前三尺暗。賓中無",
    "X70n1403_001:0758b14": "主主無賓。夜叉拈起吉橑棒。打落松梢月一輪。",
    "X70n1403_001:0758b15": "見見之時。見非是見。師云。海底波斯失却金。雙盲婆",
    "X70n1403_001:0758b16": "子草中尋。夜深摸得松毛刺。走徧東村呌賣針。",
    "X70n1403_001:0758b17": "釋迦未生以前還有佛法也無。達磨未來以前還有",
    "X70n1403_001:0758b18": "禪道也無。傍有僧云。和尚說法說禪盡是偷竊古人",
    "X70n1403_001:0758b19": "底。豈不見法華舉云。釋迦不出世。達磨不西來。佛法",
    "X70n1403_001:0758b20": "徧天下。談玄口不開。師云。低聲低聲。法華舉也是白拈。",
    "X70n1403_001:0758b21": "白雲端和尚云。古人留下一言半句。覷未透時。銕壁",
    "X70n1403_001:0758b22": "相似。一日覷透。方知自己元是銕壁。如今作麼生。銕",
    "X70n1403_001:0758b23": "壁銕壁。師云。白雲被鐵壁覷透。打失一隻眼睛。",
    "X70n1403_001:0758b24": "竪拂子召眾云。萬法歸一。一歸何處。拂子是萬耶非",
    "X70n1403_001:0758c01": "萬耶。是一耶非一耶。自代云。來說是非者。便是是非",
    "X70n1403_001:0758c02": "人。擲拂子下座。",
    "X70n1403_001:0758c03": "老僧從十歲以來拍盲學坐。將貪瞋癡當頭按下。後",
    "X70n1403_001:0758c04": "至天目山遭兩場屈事。第一遭人冷地咲破。第二遭",
    "X70n1403_001:0758c05": "人捏住咽喉。因此撞起貪瞋癡熾然。發現捺不住。如",
    "X70n1403_001:0758c06": "今年老成魔。索性將錯就錯。以主丈畫一畫。多少人",
    "X70n1403_001:0758c07": "到者裏不得。多少人出者裏不得。",
    "X70n1403_001:0758c08": "他人愛底我也愛。他人怕底我也怕。也曾怒罵他人。",
    "X70n1403_001:0758c09": "也受他人怒罵。他人敲鷄卵尋骨頭。我也鑽虗空覓",
    "X70n1403_001:0758c10": "縫罅。雖然百事雷同。却有一般希差。以手槌胸云。莫",
    "X70n1403_001:0758c11": "道無相識。相識滿天下。",
    "X70n1403_001:0758c12": "諸人在者裏討甚麼碗。棒喝交馳接後昆。諸方何處",
    "X70n1403_001:0758c13": "不開門。老僧無這閑施設。只是如常箇老僧。",
    "X70n1403_001:0758c14": "臨濟一喝不作一喝用。字經三寫烏焉成馬。老僧一",
    "X70n1403_001:0758c15": "喝只作一喝用。臭肉爛鮓賣與要者。有過無過。諸人",
    "X70n1403_001:0758c16": "試定當看。喝一喝。",
    "X70n1403_001:0758c17": "淨髮次示眾。殿前地是側塼鋪。寸草年深根也無。有",
    "X70n1403_001:0758c18": "箇師姑要還俗。夜來剃却赤鬚胡。",
    "X70n1403_001:0758c19": "韓信云。狡兔死。走狗烹。高鳥盡。良弓藏。他雖是箇殺",
    "X70n1403_001:0758c20": "人不眨眼底大將軍。却也做得半箇禪和子。初參蒯",
    "X70n1403_001:0758c21": "通。不被人移換好。次參高帝。[拚ㄙ+ㄊ]得大死一回亦好。若",
    "X70n1403_001:0758c22": "更得絕後再甦一著。天下人不奈他何。噓。",
    "X70n1403_001:0758c23": "臨濟下兒孫都是白拈賊。賊眼明如燈。能見暗中物。",
    "X70n1403_001:0758c24": "現前一眾各守清規。齋前參後不許開櫃。阿呵呵。也",
    "X70n1403_001:0759a01": "是過後張弓。",
    "X70n1403_001:0759a02": "富嫌千口少。貧恨一身多。若是半貧半富底。口數尚",
    "X70n1403_001:0759a03": "可酌量。若是不貧不富底。佛也處分不得。須是打殺",
    "X70n1403_001:0759a04": "家長始得。",
    "X70n1403_001:0759a05": "一手指天一手指地曰。天上天下惟吾獨尊。師召眾",
    "X70n1403_001:0759a06": "云。者箇是誰語。僧擬對。驀拈主丈云。莫謗佛。良久云。",
    "X70n1403_001:0759a07": "莫謗老僧。又良久云。莫謗自己。又良久卓主丈云。三",
    "X70n1403_001:0759a08": "段不同。收歸上科。",
    "X70n1403_001:0759a09": "捨得赤窮活計。與你一場富貴。乃長噓一聲云。今人",
    "X70n1403_001:0759a10": "少信。龍王留取夜明珠。乞兒留取破蓆袋。",
    "X70n1403_001:0759a11": "狗子佛性有。狗子佛性無。功德天與黑暗女。一條主",
    "X70n1403_001:0759a12": "丈兩人扶。夜來齊發一咲。咲道。丹霞燒木佛。院主墯",
    "X70n1403_001:0759a13": "眉鬚。咄。",
    "X70n1403_001:0759a14": "舉拂子云。只者些子不直半錢。指揮佛祖號令人天。",
    "X70n1403_001:0759a15": "即今分付諸人去也。擲拂子。喝一喝下座。",
    "X70n1403_001:0759a16": "臨江能藏主至。示眾。徑山龍王怒即好鬪。驪珠搆得",
    "X70n1403_001:0759a17": "還他。且免貪前失後。掉臂出關清風滿袖。換却世間",
    "X70n1403_001:0759a18": "人眼睛。自有臨江軍黑豆。",
    "X70n1403_001:0759a19": "金剛圈被人透了。栗棘蓬被人吞了。老倒楊岐伎倆",
    "X70n1403_001:0759a20": "已盡。天如則不然。禪客相逢只消道箇吽吽。直教他",
    "X70n1403_001:0759a21": "透不得吞不得。",
    "X70n1403_001:0759a22": "蘇州百萬倉前。昨日二三十輩枷項杻手如柳穿魚。",
    "X70n1403_001:0759a23": "今朝米債已還。各自歸家穩坐。惟有長連床上客。無",
    "X70n1403_001:0759a24": "繩自縛苦憂煎。禪債至今還未得。不知何日是歸年。",
    "X70n1403_001:0759b01": "文殊普賢昨夜起佛見法見。貶向二鐵圍山。古人用",
    "X70n1403_001:0759b02": "處偏枯。有前無後。我者裏家法又別。直饒不起佛見",
    "X70n1403_001:0759b03": "法見。也須貶向二鐵圍山。何故。賞則俱賞。罰則俱罰。",
    "X70n1403_001:0759b04": "三界無安猶如火宅。昨日傍州有信來。一火洞然成",
    "X70n1403_001:0759b05": "瓦礫。誰知老僧者裏全身坐在火中。四面熾然臭烟",
    "X70n1403_001:0759b06": "蓬[火*孛]。諸人還能相救麼。若救得。賞你大白牛車。若救",
    "X70n1403_001:0759b07": "不得。各家掃取門前雪。",
    "X70n1403_001:0759b08": "鎮州出大蘿蔔頭。宣州出好花木瓜。相國寺裏芭蕉",
    "X70n1403_001:0759b09": "樹。風吹雨打彷彿破袈裟。諸方大有奇特事。師子林",
    "X70n1403_001:0759b10": "下無足誇。地爐燒栢子。蒿湯當點茶。",
    "X70n1403_001:0759b11": "老僧與諸人共一條性命。生同生死同死。樂同樂苦",
    "X70n1403_001:0759b12": "同苦。絲毫無間隔。頃刻不相離。雖然如是。大事為你",
    "X70n1403_001:0759b13": "不得。小事各自支當。",
    "X70n1403_001:0759b14": "棒如雨點。喝似雷奔。朝打三千。暮打八百。呵呵大笑",
    "X70n1403_001:0759b15": "云。他家自閙。我國晏然。有般漢便道老和尚錯了也。",
    "X70n1403_001:0759b16": "鍾須鍾鳴。鼓須鼓響。無事無為。是金鎻難。老僧直得",
    "X70n1403_001:0759b17": "無言可對。乃以手自摑口云。只好喫現成粥飯。什麼",
    "X70n1403_001:0759b18": "人教你閑多管。",
    "X70n1403_001:0759b19": "如何是佛。麻三斤。如何是佛。乾屎橛。如何是佛。殿裏",
    "X70n1403_001:0759b20": "底。三文大光錢買一箇油糍。喫在肚皮裏。當下便不飢。",
    "X70n1403_001:0759b21": "鮎魚上竹竿。胡孫入布袋。衲僧面前一揑粉碎。所以",
    "X70n1403_001:0759b22": "道不見一法即如來。方得名為觀自在。",
    "X70n1403_001:0759b23": "僧問投子同和尚云。一大藏教還有奇特事也無。同",
    "X70n1403_001:0759b24": "云有。僧云如何是奇特事。同云演出一大藏教。雲巖",
    "X70n1403_001:0759c01": "新和尚云。演入一大藏教。大慧杲和尚云。演出演入",
    "X70n1403_001:0759c02": "則不無二大老。若論奇特事。三生六十劫未夢見在。",
    "X70n1403_001:0759c03": "師云。藂林商量都道。大慧不肯二老。若作恁麼商量。",
    "X70n1403_001:0759c04": "三生六十劫未夢見大慧在。",
    "X70n1403_001:0759c05": "單單提一箇無字。如靠一座須彌山。擊拂子云。須彌",
    "X70n1403_001:0759c06": "山崩了也。崩後如何。看脚下。",
    "X70n1403_001:0759c07": "山中何所有。嶺上多白雲。阿呵呵。箇是眾家之物。誰",
    "X70n1403_001:0759c08": "敢私而有之。雖然如是。只可自怡悅。不堪持贈君。",
    "X70n1403_001:0759c09": "舉百丈野狐因緣。師云。前云不落。後云不昧。引得野",
    "X70n1403_001:0759c10": "狐隨羣逐隊。喝。當時若下得者一喝。前後五百生一",
    "X70n1403_001:0759c11": "時粉碎。",
    "X70n1403_001:0759c12": "心是根。法是塵。兩種猶如鏡上痕。召眾云。心法既是",
    "X70n1403_001:0759c13": "根塵。且道鏡是何物。擊拂子云。打破來與汝相見。",
    "X70n1403_001:0759c14": "主人嫌客客亦去。客嫌主人客亦去。莫若隨家豐儉",
    "X70n1403_001:0759c15": "大家相聚喫莖虀。何故。曾為浪子。家無小使。",
    "X70n1403_001:0759c16": "釋迦老子推不開。達磨大師趕不出。引得一畆之地",
    "X70n1403_001:0759c17": "三蛇九鼠。盡道呼蛇易遣蛇難。拍膝云。有甚麼難。家",
    "X70n1403_001:0759c18": "有白澤之圖。必無如是妖恠。",
    "X70n1403_001:0759c19": "起滅了無根本。大似鑊中湯滾。上頭攙水。不如下頭",
    "X70n1403_001:0759c20": "退火。者箇譬喻還當得參學事麼。撫掌咲云。若當得",
    "X70n1403_001:0759c21": "參學事。飯頭火工悟道多時也。",
    "X70n1403_001:0759c22": "千尺絲綸不為盲龜跛鱉。千鈞強弩不為鼷鼠發機。",
    "X70n1403_001:0759c23": "師子不食鵰殘。俊鷹不打臥兔。從上尊宿都曾恁麼",
    "X70n1403_001:0759c24": "說來。老僧更說箇甚麼。",
    "X70n1403_001:0760a01": "殺人須用殺人刀。活人須用活人劒。古人用處固是。",
    "X70n1403_001:0760a02": "老漢者裏不然。活人須用殺人刀。殺人須用活人劒。",
    "X70n1403_001:0760a03": "伶俐衲僧一任疑著。",
    "X70n1403_001:0760a04": "靜時聒聒。閙時悄悄。小中現大。大中現小。一莖草丈",
    "X70n1403_001:0760a05": "六金身。丈六金身一莖草。饒君百巧千奇。不如[囗@力]地",
    "X70n1403_001:0760a06": "一聲好。喝一喝。錯會不少。",
    "X70n1403_001:0760a07": "女子臨出嫁時。治家作活之法一一請教父母。惟有",
    "X70n1403_001:0760a08": "生子養子不待教而自能。所以俗書云。未有學養子",
    "X70n1403_001:0760a09": "而後嫁者也。誠哉。近代宗門衲子則不然。先學說法",
    "X70n1403_001:0760a10": "然後學做佛。寧可不做得佛。不可不會說法。恠哉。",
    "X70n1403_001:0760a11": "開浴次示眾。鶻臭布衫都脫盡。一絲不掛見全身。入",
    "X70n1403_001:0760a12": "門莫道無知識。壁上燈籠解咲人。",
    "X70n1403_001:0760a13": "世尊昔日拈一枝花。迦葉破顏微咲。老僧今日拈一",
    "X70n1403_001:0760a14": "炷香。一眾低頭合掌。今古事分明。有何差異處。因甚",
    "X70n1403_001:0760a15": "世尊大驚小恠。却道吾有正法眼藏涅槃妙心。付囑",
    "X70n1403_001:0760a16": "摩訶迦葉。潦倒瞿曇好不丈夫。金色頭陀好不丈夫。",
    "X70n1403_001:0760a17": "遂成殃及兒孫。未能盡絕人事。乃以手左右相揖云。",
    "X70n1403_001:0760a18": "喫茶去。喫茶去。",
    "X70n1403_001:0760a19": "隔江招手橫趨。望見剎竿回去。知有般事便休。何用",
    "X70n1403_001:0760a20": "傷鋒犯手。却咲老百丈遭逢馬大師。始則扭折鼻梁。",
    "X70n1403_001:0760a21": "次則耳聾三日。枉討許多辛辣喫。遂喝一喝云。馬大",
    "X70n1403_001:0760a22": "師來也。口是禍門合取好。",
    "X70n1403_001:0760a23": "雪中客至煨芋作供次。示眾。懶殘捉我芋頭煨。羨我",
    "X70n1403_001:0760a24": "深居似大梅。有客無端來借問。一花五葉幾時開。蘇",
    "X70n1403_001:0760b01": "州呆。蘇州呆。門外雪成堆。徹骨還他凍一回。",
    "X70n1403_001:0760b02": "杭州新到僧請益次。示眾。佛法下衰。藂林秋晚。賢聖",
    "X70n1403_001:0760b03": "隱伏。邪法增熾。咄。是何言歟。四五百條花柳巷。二三",
    "X70n1403_001:0760b04": "千處管絃樓。你信誰道蘇州有常州有。",
    "X70n1403_001:0760b05": "僧問雲門如何是西來意。門云長連床上有粥有飯。",
    "X70n1403_001:0760b06": "師云跛脚大師只會現成受用。不知稼穡艱難。若問",
    "X70n1403_001:0760b07": "老僧。却向他道。元日人日未有不陰。料想今年桃李",
    "X70n1403_001:0760b08": "貴。不如井底種林檎。",
    "X70n1403_001:0760b09": "人從江西來。接得湖南狀。告報懷州牛喫禾。益州馬",
    "X70n1403_001:0760b10": "腹脹。師子林下燒湯點茶。閑看茶童三馬九亂。",
    "X70n1403_001:0760b11": "佛來也請居門外。那有閑房著白雲。老僧者裏不是",
    "X70n1403_001:0760b12": "不開門戶不容物。蓋不欲與諸方攙行奪市。你如今",
    "X70n1403_001:0760b13": "口喫諸方飯。頭戴諸方屋。呈拂子云。惟有鼻孔眼睛",
    "X70n1403_001:0760b14": "却在老僧者裏。諸禪流。莫妄擬。擬著是非蜂起。差之",
    "X70n1403_001:0760b15": "毫厘失之千里。擲拂子下座。",
    "X70n1403_001:0760b16": "飛來峰頂猿。不受人羈鎻。我不敢望你息却喜風。滅",
    "X70n1403_001:0760b17": "却瞋火。但望你一飽忘百飢。暫時無彼我。識得淡中",
    "X70n1403_001:0760b18": "滋味長。酸梨不換頻婆果。",
    "X70n1403_001:0760b19": "舊同行至。示眾。透網金鱗何似不入好。忽然會得箇",
    "X70n1403_001:0760b20": "入處。不是同行也大難。",
    "X70n1403_001:0760b21": "有時句到意不到。有時意到句不到。有時同中有別",
    "X70n1403_001:0760b22": "別中有同。有時似同非同似別非別。所以道。舉不顧",
    "X70n1403_001:0760b23": "即差互。嫂嫂雖是大哥妻。師姑却是女人做。",
    "X70n1403_001:0760b24": "昨夜曼殊徧吉二大士諍論佛法不已。被我一喝云。",
    "X70n1403_001:0760c01": "住住聽分付。玉泉浩公著你在布裩帶上國清寺裏。",
    "X70n1403_001:0760c02": "教你燒火掃地。如今在我者裏橫草不拈竪草不捉。",
    "X70n1403_001:0760c03": "喫了現成粥飯更要爭閑氣。何不忖思來處。於是二",
    "X70n1403_001:0760c04": "大士一咲而解。",
    "X70n1403_001:0760c05": "見性成佛賺殺多少人。都道成佛要緊。見性不要緊。",
    "X70n1403_001:0760c06": "成佛念頭急。見性念頭寬。其奈轉寬轉遠。轉急轉遲。",
    "X70n1403_001:0760c07": "只貪飯好喫。不信是米做。山僧今日隨機應變。為他",
    "X70n1403_001:0760c08": "掇轉話頭。改作見佛成性。又不然改作成佛見性。豈",
    "X70n1403_001:0760c09": "不快哉。有箇漢却又罵我顛倒不順理。遂欵欵向他",
    "X70n1403_001:0760c10": "道。君不聞聖性無不通。順逆皆方便。也罵我不得。也",
    "X70n1403_001:0760c11": "罵你不得。且待明眼人斷。",
    "X70n1403_001:0760c12": "父母未生前與汝相見了也。還識老僧麼。識與不識",
    "X70n1403_001:0760c13": "且過一邊。眼目定動。劈胸一拳。",
    "X70n1403_001:0760c14": "有箇漢。識得破。佛也不要做。老僧大展三拜。為他證",
    "X70n1403_001:0760c15": "明。三世諸佛歷代祖師天下老和尚。有口只堪掛壁。",
    "X70n1403_001:0760c16": "江陵周善宗為重建小飛虹橋。示眾。小飛虹在獅林",
    "X70n1403_001:0760c17": "裏。橋下竹風涼似水。舊虹飛去新虹來。我跨虹飛從",
    "X70n1403_001:0760c18": "此始。諸人一任往還兩岸且無彼此。脚踏實地如象",
    "X70n1403_001:0760c19": "王翻身。一躑如師子。",
    "X70n1403_001:0760c20": "諸方尊宿垂手不同。有門外垂手底。有門裏垂手底。",
    "X70n1403_001:0760c21": "或謂門外大奢。門裏大儉。又謂門裏大奢。門外大儉。",
    "X70n1403_001:0760c22": "一等是入草求人。裏外未免相咲。相咲且莫問。且喚",
    "X70n1403_001:0760c23": "甚麼作門。若道無門為法門。又喚甚麼作裏外。",
    "X70n1403_001:0760c24": "學者用盡氣力貴圖省力。用力圖省力。錯了也。不用",
    "X70n1403_001:0761a01": "力圖省力。又錯了也。且如何得不錯去。不許夜行。投",
    "X70n1403_001:0761a02": "明須到。",
    "X70n1403_001:0761a03": "諸人還知山僧立地處麼。仰面是天堂。低頭是地獄。",
    "X70n1403_001:0761a04": "還知山僧落處麼。水裏好打眠。火裏好洗浴。",
    "X70n1403_001:0761a05": "國清寺裏炙茄次。維那被拾得打一竹串。維那呌云。",
    "X70n1403_001:0761a06": "看者風顛漢。拾得云蒼天蒼天。寒山問云你打他作",
    "X70n1403_001:0761a07": "麼。拾得云費却多少鹽醬。師云。大樹大皮褁。小樹小",
    "X70n1403_001:0761a08": "皮纏。維那既受拾得點檢。拾得也合受人點檢。還知",
    "X70n1403_001:0761a09": "拾得合受點撿處麼。試道看。",
    "X70n1403_001:0761a10": "衲僧門下有收有放。放也春潮帶雨晚來急。收也野",
    "X70n1403_001:0761a11": "渡無人舟自橫。不收不放時如何。不是弄潮人。休入",
    "X70n1403_001:0761a12": "洪波裏。",
    "X70n1403_001:0761a13": "玉龍攪海千江漲。巡海夜叉鞭鐵棒。驚起陝府銕牛。",
    "X70n1403_001:0761a14": "吞却嘉州大象。汝諸人揑定死蛇頭不得動著。動著",
    "X70n1403_001:0761a15": "便三十主丈。",
    "X70n1403_001:0761a16": "承言者喪。火裏死水裏葬。滯句者迷。上脚土下脚泥。",
    "X70n1403_001:0761a17": "不承言不滯句。大江東流。夕陽西去。",
    "X70n1403_001:0761a18": "蔣山藏主至。示眾。全提半提。全藏半藏。十寸是一尺。",
    "X70n1403_001:0761a19": "十尺是一丈。尺有尺形。剪有剪樣。拂子也用打圓相。",
    "X70n1403_001:0761a20": "楖[木*栗]橫挑不顧人。誌公豈是閑和尚。",
    "X70n1403_001:0761a21": "覿面來時如何分付與典座。有漏笊籬。無漏木杓。小",
    "X70n1403_001:0761a22": "乘錢貫。大乘井索。學得者般答話。一日可答千萬轉。",
    "X70n1403_001:0761a23": "轉轉不錯。及乎問著主人公。却又不知下落。靈龜只",
    "X70n1403_001:0761a24": "會靈他人。未死遭人鑽出殻。",
    "X70n1403_001:0761b01": "施主做木龕成。示眾。生死與涅槃。六六三十六。無常",
    "X70n1403_001:0761b02": "等不來。我且先瞑目。諸禪德。且道天如即今是死是",
    "X70n1403_001:0761b03": "活。死却活天如。活却天如死。佛佛受輪迴。只為者些",
    "X70n1403_001:0761b04": "子。",
    "X70n1403_001:0761b05": "依圓覺上期一百二十日掩室安居。書偈於門示眾。",
    "X70n1403_001:0761b06": "平地牢關立一重。佛來無路得相逢。分明只在尋常",
    "X70n1403_001:0761b07": "處。如隔千峰與萬峰。",
    "X70n1403_001:0761b08": "道友曾貫之為定水西原塔基。示眾。我與諸佛祖。同",
    "X70n1403_001:0761b09": "樂亦同苦。同死同時埋。同坑無異土。雖然恁麼。就中",
    "X70n1403_001:0761b10": "也有些子不同處。老僧今日預先分付。下土掩壙時。",
    "X70n1403_001:0761b11": "諸人著眼看。伏死不伏埋。從來是者漢。",
    "X70n1403_001:0761b12": "因事示眾。以拂子擊禪床左邊云。莫認錯。莫認錯。通",
    "X70n1403_001:0761b13": "身是病通身藥。擊右邊云。莫錯認。莫錯認。通身是藥",
    "X70n1403_001:0761b14": "通身病。竪拂云。如今藥病兩忘。諸人還見麼。三錢賣",
    "X70n1403_001:0761b15": "却黑撈波。打瓦鼓。唱村歌。隨處薩婆訶。擲拂子下座。",
    "X70n1403_001:0761b16": "除夜示眾。欲達佛性義。當觀時節因緣。舊時官歷賣",
    "X70n1403_001:0761b17": "不直錢。師子林下別有說焉。過得臘月三十日。明朝",
    "X70n1403_001:0761b18": "決定是新年。",
    "X70n1403_001:0761b19": "普說",
    "X70n1403_001:0761b20": "結夏前十日。遠近禪侶共集。立書記詎藏主請為普",
    "X70n1403_001:0761b21": "說。師云。壓石取油。敲氷覓火。諸方大有不甘底。賣水",
    "X70n1403_001:0761b22": "向河頭。教胡孫上樹。我者裏也曾咲人。如今事不得",
    "X70n1403_001:0761b23": "已。移高就低。竿木隨身逢場作戲。若是久經行陣底。",
    "X70n1403_001:0761b24": "不應袖手傍觀。出來遞相鞭逼看。僧問。佛佛授手祖",
    "X70n1403_001:0761c01": "祖相傳。畢竟傳箇甚麼。師云。脚未跨門。與你三十了",
    "X70n1403_001:0761c02": "也。問。達磨不來東土。二祖不往西天。還有為人處也",
    "X70n1403_001:0761c03": "無。師云有。進云且如何是和尚為人處。師云浴院裏",
    "X70n1403_001:0761c04": "燈籠咲破半邊口。進云莫便是學人轉身處麼。師云",
    "X70n1403_001:0761c05": "上天無路入地無門。進云今日多幸得聞師子吼也。",
    "X70n1403_001:0761c06": "師便喝。僧禮拜。師云。拜即任拜。者一喝不曾倒地在。",
    "X70n1403_001:0761c07": "乃擊拂子召眾云。聲前一路千聖不傳。不離當處常",
    "X70n1403_001:0761c08": "湛然。喝。信手拈來萬化千變。覓即知君不可見。喝。且",
    "X70n1403_001:0761c09": "道者兩喝是同是別。若道同。爭奈是兩喝。若道別。爭",
    "X70n1403_001:0761c10": "奈只一般。者裏會去。火燄不妨蚊蚋泊。者裏不會。藕",
    "X70n1403_001:0761c11": "絲牽動銕崑崙。你若是箇拗性漢。不問會不會。不問",
    "X70n1403_001:0761c12": "同不同。將古人說底兩句。山僧喝底兩喝。同時颺在",
    "X70n1403_001:0761c13": "他方界外。却看無依道人弄出神頭鬼面。有時吞却",
    "X70n1403_001:0761c14": "十方虗空。教一切有情無情都無出頭分。有時放出",
    "X70n1403_001:0761c15": "山河大地。任他森羅萬象徧界縱橫。到者裏。喚作不",
    "X70n1403_001:0761c16": "離當處常湛然也不得。喚作覓即知君不可見也不",
    "X70n1403_001:0761c17": "得。分身兩處看也不得。併作一處看也不得。取不得",
    "X70n1403_001:0761c18": "舍不得。不可得中只麼得。還會麼。惟證乃知難可測。",
    "X70n1403_001:0761c19": "諸禪德。宗門下者一著子。妙在自證自得。其自證自",
    "X70n1403_001:0761c20": "得之妙。乃是箇活脫無依底道理。傳不得教不得。學",
    "X70n1403_001:0761c21": "不得擬不得。智如鶖子思量他不得。辯如滿慈分別",
    "X70n1403_001:0761c22": "他不得。自有宗門已來都道有參有學。誰知道自證",
    "X70n1403_001:0761c23": "自得底與參學料掉沒交涉。世之所謂學得底說得",
    "X70n1403_001:0761c24": "底。盡是情識依通知見解會。政是無量劫來生死根",
    "X70n1403_001:0762a01": "本。縱饒你宿熏智種不被情識所遷。生具正因不遭",
    "X70n1403_001:0762a02": "知解所障。體認得倜儻分明。猶是死法。望他活意萬",
    "X70n1403_001:0762a03": "里崖州。盡理言之。縱饒你學得契佛契祖。說得契佛",
    "X70n1403_001:0762a04": "契祖。倘未到活脫無依田地。未免都是死法。所以臨",
    "X70n1403_001:0762a05": "濟大師道。我者裏是活祖師西來意。要用便用。一切",
    "X70n1403_001:0762a06": "臨時。前輩大達之士得者些子活脫道理。隨機應變",
    "X70n1403_001:0762a07": "逆行順行。誵誵訛訛千奇萬恠。謂之大用現前不存",
    "X70n1403_001:0762a08": "軌則。直是無你湊泊處。只如歸宗赤眼禪師一日剗",
    "X70n1403_001:0762a09": "草次。有座主僧來參。偶見一蛇。師即鋤斷之。僧云。久",
    "X70n1403_001:0762a10": "嚮歸宗。元來只是箇麤行沙門。宗云。你麤我麤。者箇",
    "X70n1403_001:0762a11": "公案藂林把做誵訛看。殊不知歸宗老人坐在活脫",
    "X70n1403_001:0762a12": "無依處。所以橫拈倒用一切自由。你若未見此老落",
    "X70n1403_001:0762a13": "處。安知此老用處。既未知此老用處。爭恠你喚作誵",
    "X70n1403_001:0762a14": "訛。又如丹霞和尚至一村院。值雪寒乃取木佛一尊",
    "X70n1403_001:0762a15": "燒火向。院主恠問之。霞曰燒取舍利。主云木佛那討",
    "X70n1403_001:0762a16": "舍利。霞曰既無舍利更燒一尊。主怒而詬之。明日院",
    "X70n1403_001:0762a17": "主眉鬚墯落。者箇公案更自誵訛。據理論之。安有我",
    "X70n1403_001:0762a18": "作他受之理。既無此理畢竟如何湊泊。後來真淨和",
    "X70n1403_001:0762a19": "尚住歸宗。舉赤眼因緣乃云。大眾。只如赤眼斬蛇。向",
    "X70n1403_001:0762a20": "其僧道你麤我麤。且古人見處作麼生。遂舉拂子云。",
    "X70n1403_001:0762a21": "今日歸宗舉拂子。與當時歸宗斬蛇是同是別。良久",
    "X70n1403_001:0762a22": "云。人人有箇天真物。妙用縱橫總不知。今日分明齊",
    "X70n1403_001:0762a23": "指出。斬蛇舉拂更由誰。者箇老真淨雖為赤眼善巧",
    "X70n1403_001:0762a24": "分疎。爭奈畫蛇添足轉見誵訛。又舉丹霞燒木佛院",
    "X70n1403_001:0762b01": "主眉鬚墯落。驀拈主丈云。不是木佛。便擲下云。誰敢",
    "X70n1403_001:0762b02": "燒你。擬即眉鬚墯落。不擬又且如何。遂高聲呌行者",
    "X70n1403_001:0762b03": "拈起主丈。此老可謂不惜自己眉鬚。要與古人盡力",
    "X70n1403_001:0762b04": "包褁。爭奈濕紙裹大蟲。且道誵訛在甚麼處。諸禪德。",
    "X70n1403_001:0762b05": "要見丹霞赤眼橫拈倒用為人處。直須親到他活脫",
    "X70n1403_001:0762b06": "無依境界始得。此話且止。當知說箇活脫無依。早是",
    "X70n1403_001:0762b07": "不得已向無名字中強安箇名字。彼自證自得底。他",
    "X70n1403_001:0762b08": "也不知是活脫境界。隨機應變時。他也不知是活脫",
    "X70n1403_001:0762b09": "妙用。如今人聞箇活脫名字。便準擬打箇[跳兆+孛]跳。指東",
    "X70n1403_001:0762b10": "劃西胡揮亂霍。將謂是活脫。元來却是死法中之死",
    "X70n1403_001:0762b11": "法矣。蓋此活脫境界本無定方。所以指示人不得。前",
    "X70n1403_001:0762b12": "輩得之者亦無定法。所以準擬湊泊他不得。只如俱",
    "X70n1403_001:0762b13": "胝和尚住庵時。有一尼戴箇笠子來。繞他三帀三問",
    "X70n1403_001:0762b14": "云。道得即放下笠子。俱胝道不得。尼便行。俱胝云何",
    "X70n1403_001:0762b15": "不且住。尼云道得即住。俱胝又無語。尼遂去。俱胝深",
    "X70n1403_001:0762b16": "自愧歎。後來舉似天龍和尚。天龍曰。你問我。我與你",
    "X70n1403_001:0762b17": "道。俱胝曰道得即放下笠子。天龍遂竪起一指。俱胝",
    "X70n1403_001:0762b18": "忽然大悟。自此凡有所問只竪一指。常自謂我得天",
    "X70n1403_001:0762b19": "龍一指頭禪。一生受用不盡。俱胝身畔有一供過童",
    "X70n1403_001:0762b20": "子。每遇人問他事。他也學竪指祗對。俱胝聞之乃潛",
    "X70n1403_001:0762b21": "一刀在袖中。喚童子近來問云。聞你也會佛法是否。",
    "X70n1403_001:0762b22": "云是。俱胝遂問如何是佛。童子便竪起指頭。俱胝即",
    "X70n1403_001:0762b23": "以刀斷其指。童子呌喚走去。俱胝復喚童子。童子回",
    "X70n1403_001:0762b24": "頭。俱胝再問如何是佛。童子再將手起。不見指頭。忽",
    "X70n1403_001:0762c01": "然大悟。諸禪德。當初俱胝答尼話不得時。不是不會",
    "X70n1403_001:0762c02": "佛法。只是會得箇死法。及見天龍竪指。方悟得箇活",
    "X70n1403_001:0762c03": "脫底。童子學竪指時。也只學得箇死法。及見無指頭。",
    "X70n1403_001:0762c04": "方悟得箇活脫底。取要言之。俱胝因見指頭得箇活",
    "X70n1403_001:0762c05": "脫。童子因不見指頭得箇活脫。看他兩人得處自是",
    "X70n1403_001:0762c06": "兩般。何曾有定法。既無定法。你且準擬向誰邊湊泊。",
    "X70n1403_001:0762c07": "又如香嚴和尚昔在百丈會中問一答十問十答百。",
    "X70n1403_001:0762c08": "後到溈山。溈山向父母未生前拶他一語。乃不能答。",
    "X70n1403_001:0762c09": "既而徧搜平日所解所記。竟無一語可酬。遂求溈山",
    "X70n1403_001:0762c10": "說破。山不肯說。於是發憤盡棄所學直入南陽住菴。",
    "X70n1403_001:0762c11": "一日因擲瓦礫擊竹作聲乃悟。即說頌曰。一擊亡所",
    "X70n1403_001:0762c12": "知。更不假脩持。動容揚古路。不墯悄然機云云。諸禪",
    "X70n1403_001:0762c13": "德。香嚴在百丈溈山會中時。不可謂之不會佛法。只",
    "X70n1403_001:0762c14": "緣會得底也是死法。直待盡情放下。放下到亡所知",
    "X70n1403_001:0762c15": "處。忽爾得箇活脫。便解道動容揚古路不墯悄然機。",
    "X70n1403_001:0762c16": "你看香嚴得處又與俱胝兩人不同。此豈有定法而",
    "X70n1403_001:0762c17": "可湊泊者哉。後人不曉。將謂亡所知與枯木頑石相",
    "X70n1403_001:0762c18": "似。便擬忘形死心去湊泊。他如此湊泊。政是能知所",
    "X70n1403_001:0762c19": "知熾然競起。要到亡所知處。驢年也未夢見在。後來",
    "X70n1403_001:0762c20": "大慧和尚為嫌學者妄擬湊泊。皆是見境生情隨語",
    "X70n1403_001:0762c21": "生解。欲救此病乃曰。俱胝得處不在指頭上。香嚴悟",
    "X70n1403_001:0762c22": "處不在擊竹邊。大慧此語恰似向走盤珠上撥一撥。",
    "X70n1403_001:0762c23": "愈不容其湊泊矣。此話且止。當知說箇得字。說箇悟",
    "X70n1403_001:0762c24": "字。又比之如大醉忽醒。大夢忽覺。亦是不得已強立",
    "X70n1403_001:0763a01": "對待之名。且如不飲酒人本自無醉。何消說箇醒字。",
    "X70n1403_001:0763a02": "眼若不睡。諸夢自除。何勞說箇覺字。若是不迷不失",
    "X70n1403_001:0763a03": "底人。向他說箇得字悟字堪作何用。豈不見祖師道。",
    "X70n1403_001:0763a04": "迷時只迷悟底。悟時只悟迷底。迷悟兩忘。直下是甚",
    "X70n1403_001:0763a05": "麼。既知此說。便當知佛法二字總是不得已假立對",
    "X70n1403_001:0763a06": "待名句表顯之談。應病之藥耳。你若坐在無依田地。",
    "X70n1403_001:0763a07": "既不見有凡夫眾生。又不見有涅槃生死。然則佛法",
    "X70n1403_001:0763a08": "二字於你分上有何用處。故南陽忠國師云。踏毗盧",
    "X70n1403_001:0763a09": "頂上行。說甚麼十身調御。既知假立對待之說。便當",
    "X70n1403_001:0763a10": "知曰佛曰法曰眾生曰國土俱從無依建立。是故臨",
    "X70n1403_001:0763a11": "濟和尚云。無依道人是諸佛之母。佛從無依生。若悟",
    "X70n1403_001:0763a12": "無依。佛亦無得。所謂一剎那間遊履三眼國土。入諸",
    "X70n1403_001:0763a13": "佛世界。入眾生世界。入諸魔世界。乃至徧入一切真",
    "X70n1403_001:0763a14": "俗淨穢等法界。而不著不礙者。總是自己無依道人",
    "X70n1403_001:0763a15": "翫弄神變遊戲三昧。放去收來得大自在處也。因甚",
    "X70n1403_001:0763a16": "近時諸人拋却自己神通妙用。却乃波波地向心外",
    "X70n1403_001:0763a17": "求佛心外求法。外求有相佛。與你不相似。心外本無",
    "X70n1403_001:0763a18": "法。求者轉非真。何況拖箇死屍上人門戶。求語言求",
    "X70n1403_001:0763a19": "知解以為參學。苦哉屈哉。祖師萬不得已向你道。參",
    "X70n1403_001:0763a20": "須真參悟須實悟。閻羅大王不怕多語。此乃望你離",
    "X70n1403_001:0763a21": "却語言文字知見解會。扣己自參以求自悟。你既不",
    "X70n1403_001:0763a22": "肯扣己自參以求自悟。却更外邊運糞入[祝/土]滿一肚",
    "X70n1403_001:0763a23": "皮。自既不知臭穢。又將吐出熏人。豈不是大苦大屈",
    "X70n1403_001:0763a24": "者哉。近代宗門稱參學者。十箇五雙皆坐此病。蓋由",
    "X70n1403_001:0763b01": "最初不具眼目。錯將表顯方便之談作實法會了。不",
    "X70n1403_001:0763b02": "覺全身坐在佛法知見解會之中。引得心裏沸啾啾",
    "X70n1403_001:0763b03": "地。口裏水漉漉地。說玄說妙說奇說怪。非惟因此障",
    "X70n1403_001:0763b04": "却悟門。亦且因此造無間業。如來說為真可憐憫。間",
    "X70n1403_001:0763b05": "有一種學者能向者裏返省而知非。幸而不遭佛法",
    "X70n1403_001:0763b06": "知見解會所障。却又坐在無佛法知見解會之中。開",
    "X70n1403_001:0763b07": "口動舌只管山是山水是水。天晴地乾雨落地濕。如",
    "X70n1403_001:0763b08": "何是佛殿裏底。如何是道門外底。一味平常蓋覆。打",
    "X70n1403_001:0763b09": "歸無事甲中。平地上死人。死了活不得。此亦名為真",
    "X70n1403_001:0763b10": "可憐憫。又有一種學者能向者裏返省。前面二者俱",
    "X70n1403_001:0763b11": "非。二俱遠離。單持正念。幸而做到身心寂滅。前後際",
    "X70n1403_001:0763b12": "斷。一念萬年去。却又坐在乾淨田地上自以為究竟。",
    "X70n1403_001:0763b13": "於是祖師呵責之。謂其被勝妙境界障住。正悟不得",
    "X70n1403_001:0763b14": "現前。此亦名為可憐憫者。又有一種英俊上士。能向",
    "X70n1403_001:0763b15": "者裏透得過。又能懸崖撒手絕後再甦。實有所悟實",
    "X70n1403_001:0763b16": "有所見。祖師亦復呵之。謂其坐在解脫深坑。見地不",
    "X70n1403_001:0763b17": "脫。礙正知見。纖毫未盡。猶隔鐵圍。雪巖和尚亦云。政",
    "X70n1403_001:0763b18": "恁麼時須見人。坐在者裏成法塵。盲枷瞎棒打得脫。",
    "X70n1403_001:0763b19": "要用便用無疎親。祖師重重逼拶之意無他。惟恐你",
    "X70n1403_001:0763b20": "凡性雖盡聖見未忘。不得到活脫無依田地。信知宗",
    "X70n1403_001:0763b21": "門下者一著子大非容易。何況今時有一種掠虗漢。",
    "X70n1403_001:0763b22": "不曾見好人。不曾做真實工夫。脚下浮逼逼地。面前",
    "X70n1403_001:0763b23": "黑漫漫地。便爾拍盲胡說亂道。於中亦有曾見好人",
    "X70n1403_001:0763b24": "曾做真實工夫底。或因志氣狹劣不耐長遠而自退",
    "X70n1403_001:0763c01": "者。或因障難折磨不能堅忍而自屈者。或因塵勞蹔",
    "X70n1403_001:0763c02": "息便以為是而自誤者。或因得箇入頭便以為足而",
    "X70n1403_001:0763c03": "自畫者。或因師家錯謬隨邪倒見而自陷者。或因藂",
    "X70n1403_001:0763c04": "林中以名位相驕勢利相勝激發狂妄而打失初心",
    "X70n1403_001:0763c05": "者。又或最初發心半真半假。一半心要了生死。一半",
    "X70n1403_001:0763c06": "心要做善知識。急不能悟而假稱悟者。此等皆非真",
    "X70n1403_001:0763c07": "正種草。病在好為人師。急求恭敬供養。從而學打口",
    "X70n1403_001:0763c08": "鼓妄談般若。乃至用棒下喝搖手竪拳。杜撰狂言恠",
    "X70n1403_001:0763c09": "語。頌話頭頌公案。說做處說悟由。用冬瓜印子引惹",
    "X70n1403_001:0763c10": "一隊邪神野鬼閙熱門庭。弟子與師魔魔相黨。甚至",
    "X70n1403_001:0763c11": "於揑合機緣編入語錄。安排名字插上祖圖。自謂瞞",
    "X70n1403_001:0763c12": "得一切人。爭奈有箇無面目漢不被你瞞。留箇無間",
    "X70n1403_001:0763c13": "鐵圍待你來供養你在。似者般盲盲相引誤陷後昆",
    "X70n1403_001:0763c14": "底。爭恠得祖師道。就糞掃堆頭活埋却千箇萬箇有",
    "X70n1403_001:0763c15": "甚罪過。山僧從小年來聞有宗門下事也。學坐禪。惜",
    "X70n1403_001:0763c16": "乎不遇惡辣鉗鎚。未免也被一知半解所障。又被一",
    "X70n1403_001:0763c17": "種速求開悟底心梗礙胸次。自不知其是病。及到天",
    "X70n1403_001:0763c18": "目依附幻住老和尚。每每見他道。老幻一生參禪不",
    "X70n1403_001:0763c19": "得開悟。我心中竊有所疑。後來方知老和尚具大人",
    "X70n1403_001:0763c20": "相。不險不恠不矜不誇。他平生不肯自說悟由得處。",
    "X70n1403_001:0763c21": "而又嚴約參徒潛行密用者。意在使今時未得謂得",
    "X70n1403_001:0763c22": "未證謂證妄稱知識誑謼閭閻之徒。知所羞媿。知所",
    "X70n1403_001:0763c23": "畏懼。此政是切救今時墮邪之病。以為後學掠虗之",
    "X70n1403_001:0763c24": "戒者也。宗師為人處。局面時時新。至此老又是一番",
    "X70n1403_001:0764a01": "變局。豈常情所能測哉。山僧雖是依附多年。要且一",
    "X70n1403_001:0764a02": "法無所得。非但一法無所得。更且和我從前所學所",
    "X70n1403_001:0764a03": "解底一時打失了。以是之故。自知恩大難酬。因而索",
    "X70n1403_001:0764a04": "性放下。山邊水邊做一箇萎萎隨隨無出豁漢。但是",
    "X70n1403_001:0764a05": "此老平生諱忌底約束底。不敢輕易動著。如是者二",
    "X70n1403_001:0764a06": "三十年矣。今日因人逼請普說。不覺路見不平。嘔出",
    "X70n1403_001:0764a07": "許多狼藉。大似風邪惡犬不顧好人一例狂吠。若論",
    "X70n1403_001:0764a08": "糞掃堆頭活埋底。少我一分不得。今此現前一會禪",
    "X70n1403_001:0764a09": "德。賴是純真潔白未中雜毒之士。於我如上所說底。",
    "X70n1403_001:0764a10": "不許記箇元字脚。但當信取自家有箇活脫無依底。",
    "X70n1403_001:0764a11": "活鱍鱍地無所滯礙。雖無形狀無處所。而能通貫十",
    "X70n1403_001:0764a12": "方徧入諸法。一切神通三昧變現自在。不少一絲毫。",
    "X70n1403_001:0764a13": "六道神光晝夜未甞間歇。不用安排不容揀擇。直下",
    "X70n1403_001:0764a14": "體取便是。一念相應便是。要得一念相應。但放下世",
    "X70n1403_001:0764a15": "間出世間事。休歇世間出世間心。不得嫌事礙心。不",
    "X70n1403_001:0764a16": "得將心避事。你但一切時一切處。於心無心於事無",
    "X70n1403_001:0764a17": "事。自然左右逢原。所以道直下便是天寬地平。要用",
    "X70n1403_001:0764a18": "便用一切現成。豈不省力。豈不慶快平生。萬一不然。",
    "X70n1403_001:0764a19": "別無方便。且只短中求長。單單守取箇所參底話。却",
    "X70n1403_001:0764a20": "不得別起第二念穿鑿註解。不得聽其自然打歸懵",
    "X70n1403_001:0764a21": "懂袋裏去。不得撑眉努目強著氣力。剋時限日速求",
    "X70n1403_001:0764a22": "開悟。不得特地寬展程期待其自悟。不得於境緣紛",
    "X70n1403_001:0764a23": "亂處倉皇失措。不得於境緣寂靜處放曠自如。又不",
    "X70n1403_001:0764a24": "得盡依古人硬法度。當知各人做處各各不同。宜自",
    "X70n1403_001:0764b01": "調停自作轉變。要在歷歷常現前。步步不相離。忽然",
    "X70n1403_001:0764b02": "守到無滋味處。無倚靠處。無可奈何處。如墮坑壍之",
    "X70n1403_001:0764b03": "中進不得退不得。那時政是好消息也。切須緊把繩",
    "X70n1403_001:0764b04": "頭拶將去。拶到水窮山盡處。自然有箇轉身時。你若",
    "X70n1403_001:0764b05": "不能直下體取。又不甘守箇無義味話。急要說禪說",
    "X70n1403_001:0764b06": "道。舍此真參別求佛法知見解會。願作魔家眷屬。此",
    "X70n1403_001:0764b07": "亦隨汝顛倒所欲。一任學取傳取。一任高揮大抹。只",
    "X70n1403_001:0764b08": "恐一氣不來。打箇筋斗撞著閻鬍子。不肯讓人情。橫",
    "X70n1403_001:0764b09": "撑銕面皮。佛也救不得。若是真正丈夫。即今便合猛",
    "X70n1403_001:0764b10": "省。珍重。",
    "X70n1403_001:0764b11": "冬至節覺義上人集諸禪友請普覺。僧問。如來一音",
    "X70n1403_001:0764b12": "說法。眾生隨類各解。未審和尚如何為人。師云。蝦蟆",
    "X70n1403_001:0764b13": "[跳兆+孛]跳上天。蚯蚓驀過東海。進云恁麼則超佛越祖去",
    "X70n1403_001:0764b14": "也。師云你向那裏見得。進云。今古應無墜。分明在目",
    "X70n1403_001:0764b15": "前。師云杜撰禪和退後一步。僧云。臨濟三問黃檗佛",
    "X70n1403_001:0764b16": "法的的大意。三遭痛棒。此意如何。師云愁人莫向愁",
    "X70n1403_001:0764b17": "人說。進云。後被大愚點發。却道元來黃檗佛法無多",
    "X70n1403_001:0764b18": "子。此又如何。師云愁人好向愁人說。進云。此是大愚",
    "X70n1403_001:0764b19": "分上。黃檗分上。師云你且自道看。僧云。龍得水時增",
    "X70n1403_001:0764b20": "意氣。虎逢山色長威獰。師云。此是黃檗分上。大愚分",
    "X70n1403_001:0764b21": "上。僧擬議。師遂喝。僧云。臨濟兒孫。天然有在。便歸眾。",
    "X70n1403_001:0764b22": "　師乃云。如來一音演說法。眾生隨類各得解。因其",
    "X70n1403_001:0764b23": "各解乃顯普解。因其普解乃顯普說。說若不普解亦",
    "X70n1403_001:0764b24": "不普。是故說一字一字普。說一句一句普。說漸漸普",
    "X70n1403_001:0764c01": "說頓頓普。說事事普說理理普。說而默默普。默而說",
    "X70n1403_001:0764c02": "說普。山僧早刻承諸人啟請普說。故借禪客所問略",
    "X70n1403_001:0764c03": "明普說之義。此說且置。只據目前孤明歷歷。能聽普",
    "X70n1403_001:0764c04": "說底是誰。能解普說底是誰。合掌問訊底是誰。低頭",
    "X70n1403_001:0764c05": "禮拜底是誰。諸人各自點檢看。你莫強支吾便道能",
    "X70n1403_001:0764c06": "聽能解底是我主人公。我且問你主人公是長是短",
    "X70n1403_001:0764c07": "是大是小。是甚面孔是甚模樣。是在甚處安身立命。",
    "X70n1403_001:0764c08": "直饒你知得分明見得分明說得分明。我更問你能",
    "X70n1403_001:0764c09": "知能見主人公底是誰。能說是我主人公底是誰。你",
    "X70n1403_001:0764c10": "爭知說底見底如底和箇主人公都是假名字。道是",
    "X70n1403_001:0764c11": "也不得。道非也不得。道亦是亦非也不得。道非是非",
    "X70n1403_001:0764c12": "非也不得。須是自悟始得。豈不見祖師道。即心是佛。",
    "X70n1403_001:0764c13": "又道非心非佛。又道不是心不是佛不是物。你且道",
    "X70n1403_001:0764c14": "不是心不是佛不是物畢竟是箇甚麼。者裏若非悟",
    "X70n1403_001:0764c15": "去。便擬強說是我主人公得麼。所以山僧往年在淨",
    "X70n1403_001:0764c16": "慈寺結夏秉拂。有僧出問。不是心不是佛不是物是",
    "X70n1403_001:0764c17": "箇甚麼。我乃隨口答云不是心不是佛不是物是箇",
    "X70n1403_001:0764c18": "甚麼。僧云。者箇是某甲問頭。何不別道一句。我又答",
    "X70n1403_001:0764c19": "云。不是心不是佛不是物是箇甚麼。別道了也。僧罔",
    "X70n1403_001:0764c20": "措。我便喝。復顧左右云。主丈在不在。主丈若在。則上",
    "X70n1403_001:0764c21": "座自合喫三十。當時與麼提掇。可謂太煞直截。者僧",
    "X70n1403_001:0764c22": "不瞥地。也是箇瞎漢。點檢將來。總是殘羮餿飯不堪",
    "X70n1403_001:0764c23": "咬嚼。如今在師子林中。合為諸人別作供養。諸人既",
    "X70n1403_001:0764c24": "識師子林。還識老僧麼。老僧是箇無牙無爪底呆師",
    "X70n1403_001:0765a01": "子。也不曾[跳兆+孛]跳。也不曾哮吼。多少人望風而退。多少",
    "X70n1403_001:0765a02": "人過門不敢入。或者疑信相半。好惡相半。贊毀相半。",
    "X70n1403_001:0765a03": "老僧都不管。只管閑閑地獨行獨坐。怡怡然自咲自",
    "X70n1403_001:0765a04": "喜。賴是無人識我。若使人人識我。我又堪作何用。今",
    "X70n1403_001:0765a05": "日無端被汝諸人不顧身命撞在這裏相挨相拶。所",
    "X70n1403_001:0765a06": "謂狹路相逢不容迴避。若不將本分草料供養。三十",
    "X70n1403_001:0765a07": "年後也道曾見老僧來。豈不遞相鈍置。適來禪客道。",
    "X70n1403_001:0765a08": "臨濟兒孫天然有在。老僧亦道。諸人入此門者。都是",
    "X70n1403_001:0765a09": "臨濟兒孫。切不得自生退屈。彼既丈夫我寧不爾。臨",
    "X70n1403_001:0765a10": "濟眼橫鼻直。諸人鼻直眼橫。覓一絲毫異相了不可",
    "X70n1403_001:0765a11": "得。覓一絲毫同相亦不可得。既是吾門種草。誰管是",
    "X70n1403_001:0765a12": "異是同。滅却正法眼藏。扶起臨濟正宗。且臨濟正宗",
    "X70n1403_001:0765a13": "作麼扶起。扶起三玄三要邪。扶起四料揀邪。扶起四",
    "X70n1403_001:0765a14": "賓主邪。扶起四喝邪。且喝是粥飯氣。阿誰不會。你看",
    "X70n1403_001:0765a15": "田夫使牛也喝。祗候引馬也喝。樵子見蛇也喝。乞兒",
    "X70n1403_001:0765a16": "趕狗也喝。賭坊裏攧錢也喝。使長罵奴婢也喝。總是",
    "X70n1403_001:0765a17": "一等粥飯臭氣。如何喚作臨濟正宗。縱使道一喝分",
    "X70n1403_001:0765a18": "賓主。照用一時行。會得箇中意。日午打三更。者箇說",
    "X70n1403_001:0765a19": "話也只瞞得諸人。瞞不得老僧。諸人試驗看。良久喝",
    "X70n1403_001:0765a20": "一喝云。此喝未形以前。賓主照用是有邪是無邪。此",
    "X70n1403_001:0765a21": "喝既消之後。照用賓主是無邪是有邪。正當喝時。主",
    "X70n1403_001:0765a22": "賓照用在喝裏邪。在喝外邪。在不裏不外邪。又喝一",
    "X70n1403_001:0765a23": "喝云。者一喝却將箇中意一時說破了也。也只瞞得",
    "X70n1403_001:0765a24": "自己。瞞不得諸人。諸人也須日午打三更始得。據老",
    "X70n1403_001:0765b01": "僧與麼批判。還扶得臨濟正宗起麼。既扶不起。敢保",
    "X70n1403_001:0765b02": "臨濟正宗決定不在照用處。不在賓主處。不在四喝",
    "X70n1403_001:0765b03": "處。不在四料揀三玄三要處。總不在一切處。既不在",
    "X70n1403_001:0765b04": "一切處。畢竟在甚麼處。只在諸人自己分上。諸人當",
    "X70n1403_001:0765b05": "知自己分上一著子烜天赫地。三世諸佛歷代祖師",
    "X70n1403_001:0765b06": "天下老和尚不敢正眼覷著。只貴當人直下承當便",
    "X70n1403_001:0765b07": "了。前輩尊宿為你不肯直下承當。萬不得已曲垂方",
    "X70n1403_001:0765b08": "便。教你參箇無義味話。只如僧問趙州狗子還有佛",
    "X70n1403_001:0765b09": "性也無。州云無。早是和盤托出。你既不能領略。萬不",
    "X70n1403_001:0765b10": "得已作死馬醫。又教你單單提一箇無字。先將四大",
    "X70n1403_001:0765b11": "五蘊六根六塵六識乃至目前所見山河大地明暗",
    "X70n1403_001:0765b12": "色空萬象森羅情無情等。都盧併作一箇無字。一提",
    "X70n1403_001:0765b13": "提起。行也恁麼提。坐也恁麼提。睡夢也恁麼提。起居",
    "X70n1403_001:0765b14": "飲食皆恁麼提。綿綿密密提無間無斷提。提教凝然",
    "X70n1403_001:0765b15": "一片。針劄不入。與銀山鐵壁相似。忽爾不知不覺一",
    "X70n1403_001:0765b16": "拶拶透自己。一著子不待承當而自然分曉矣。者一",
    "X70n1403_001:0765b17": "著子既分曉。父母未生前面目也分曉。四大分散後",
    "X70n1403_001:0765b18": "落處也分曉。日用中事也分曉。老僧舌頭瞞你處也",
    "X70n1403_001:0765b19": "分曉。從上佛祖千差萬別誵訛處也分曉。既爾一一",
    "X70n1403_001:0765b20": "分曉。即是扶起臨濟正宗底時節也。當此之時。世法",
    "X70n1403_001:0765b21": "佛法了無縫罅。便見三玄三要四料揀四賓主四喝",
    "X70n1403_001:0765b22": "以至四大五蘊六根六塵六識山河大地萬象森羅",
    "X70n1403_001:0765b23": "無一法不是臨濟正宗。不待扶而自起也。然後剗除",
    "X70n1403_001:0765b24": "也得。建立也得。與三世諸佛把手共行也得。教三世",
    "X70n1403_001:0765c01": "諸佛向我背後叉手也得。是謂我為法王於法自在",
    "X70n1403_001:0765c02": "者也。老僧今日事出急家門。舌頭拖地。眾中還有直",
    "X70n1403_001:0765c03": "下承當得底麼。若有試呈伎倆看。若無莫恠老僧傍",
    "X70n1403_001:0765c04": "若無人。開大口說大妄語。滅却正法眼藏去也。阿呵",
    "X70n1403_001:0765c05": "呵。且莫錯會好。驀拈主丈云。毒藥醍醐。醍醐毒藥。錯",
    "X70n1403_001:0765c06": "與不錯。吞却不如吐却。卓主丈下座。",
    "X70n1403_001:0765c08": "師子林天如和尚語錄卷之"
}