{
    "T51n2077_017:0579a08": "續傳燈錄卷第十七",
    "T51n2077_017:0579a10": "大鑑下第十四世",
    "T51n2077_017:0579a11": "丹霞淳禪師法嗣",
    "T51n2077_017:0579a12": "明州天童宏智正覺禪師。隰州李氏子。母夢",
    "T51n2077_017:0579a13": "五臺一僧解環與環其右臂。乃孕遂齋戒。及",
    "T51n2077_017:0579a14": "生右臂特起若環狀。七歲日誦數千言。祖寂",
    "T51n2077_017:0579a15": "父宗道久參佛陀遜禪師。甞指師謂其父曰。",
    "T51n2077_017:0579a16": "此子道韻勝甚非塵埃中人。苟出家必為法",
    "T51n2077_017:0579a17": "器。十一得度於淨明本宗。十四具戒十八遊",
    "T51n2077_017:0579a18": "方。訣其祖曰。若不發明大事誓不歸矣。及",
    "T51n2077_017:0579a19": "至汝州香山。成枯木一見深所器重。一日聞",
    "T51n2077_017:0579a20": "僧誦蓮經。至父母所生眼悉見三千界。瞥然",
    "T51n2077_017:0579a21": "有省。即詣丈室陳所悟。山指臺上香合曰。裏",
    "T51n2077_017:0579a22": "面是甚麼物。師曰。是甚麼心行。山曰。汝悟處",
    "T51n2077_017:0579a23": "又作麼生。師以手畫一圓相呈之。復拋向後。",
    "T51n2077_017:0579a24": "山曰。弄泥團漢有甚麼限。師曰錯。山曰。別見",
    "T51n2077_017:0579a25": "人始得。師應喏喏。即造丹霞。霞問。如何是",
    "T51n2077_017:0579a26": "空劫以前自己。師曰。井底蝦蟇吞却月。三更",
    "T51n2077_017:0579a27": "不借夜明簾。霞曰。未在更道。師擬議。霞打一",
    "T51n2077_017:0579a28": "拂子曰。又道不借。師言下釋然遂作禮。霞曰。",
    "T51n2077_017:0579a29": "何不道取一句。師曰。某甲今日失錢遭罪。霞",
    "T51n2077_017:0579b01": "曰。未暇打得爾且去。霞領大洪師掌牋記。後",
    "T51n2077_017:0579b02": "命首眾。得法者已數人。四年過圓通。時真",
    "T51n2077_017:0579b03": "歇初住長蘆。遣僧邀至眾出迎。見其衣舃穿",
    "T51n2077_017:0579b04": "弊且易之。真歇俾侍者易以新履。師却曰。吾",
    "T51n2077_017:0579b05": "為鞋來邪。眾聞心服懇求說法。居第一座六",
    "T51n2077_017:0579b06": "年。出住泗州普照。次補太平圓通能仁。及長",
    "T51n2077_017:0579b07": "蘆天童屋廬湫隘。師至創闢一新衲子爭集。",
    "T51n2077_017:0579b08": "上堂。黃閤簾垂誰傳家信。紫羅帳合暗撒真",
    "T51n2077_017:0579b09": "珠。正恁麼時視聽有所不到。言詮有所不及。",
    "T51n2077_017:0579b10": "如何通得箇消息去。夢回夜色依稀曉。笑指",
    "T51n2077_017:0579b11": "家風爛熳春。上堂。心不能緣口不能議。直",
    "T51n2077_017:0579b12": "饒退步荷擔。切忌當頭觸諱。風月寒清古渡",
    "T51n2077_017:0579b13": "頭。夜船撥轉琉璃地。上堂。空劫有真宗。聲前",
    "T51n2077_017:0579b14": "問己躬。赤窮新活計。清白舊家風。的的三乘",
    "T51n2077_017:0579b15": "外。寥寥一印中。却來行異類。萬派自朝東。上",
    "T51n2077_017:0579b16": "堂。今日是釋迦老子降誕之辰。長蘆不解說",
    "T51n2077_017:0579b17": "禪與諸人畫箇樣子。秖如在摩耶胎時作麼",
    "T51n2077_017:0579b18": "生。以拂子畫此⊙相曰。秖如以清淨水浴金",
    "T51n2077_017:0579b19": "色身時又作麼生。復畫此[○@水]相曰。秖如周行",
    "T51n2077_017:0579b20": "七步。目顧四方指天指地。成道說法神通變",
    "T51n2077_017:0579b21": "化。智慧辯才四十九年三百餘會。說青道黃",
    "T51n2077_017:0579b22": "指東畫西入般涅槃時又作麼生。乃畫此⊕",
    "T51n2077_017:0579b23": "相。復曰。若是具眼衲僧必也相許。其或未然",
    "T51n2077_017:0579b24": "一一歷過始得。上堂僧問。如何是向去底人。",
    "T51n2077_017:0579b25": "師曰。白雲投壑盡。青嶂倚空高。曰如何是却",
    "T51n2077_017:0579b26": "來底人。師曰。滿頭白髮離岩谷。半夜穿雲入",
    "T51n2077_017:0579b27": "市鄽。曰如何是不來不去底人。師曰。石女喚",
    "T51n2077_017:0579b28": "回三界夢。木人坐斷六門機。乃曰。句裏明宗",
    "T51n2077_017:0579b29": "則易。宗中辯的則難。良久曰。還會麼。凍雞未",
    "T51n2077_017:0579c01": "報家林曉。隱隱行人過雪山。僧問。一絲不著",
    "T51n2077_017:0579c02": "時如何。師曰。合同船子並頭行。曰其中事作",
    "T51n2077_017:0579c03": "麼生。師曰。快刀快斧斫不入。問布袋頭開時",
    "T51n2077_017:0579c04": "如何。師曰。一任填溝塞壑。問清虛之理畢竟",
    "T51n2077_017:0579c05": "無身時如何。師曰。文彩未痕初。消息難傳際。",
    "T51n2077_017:0579c06": "曰一步密移玄路轉。通身放下劫壺空。師曰。",
    "T51n2077_017:0579c07": "誕生就父時合體無遺照。曰理既如是事作",
    "T51n2077_017:0579c08": "麼生。師曰。歷歷纔回分化事。十方機應又何",
    "T51n2077_017:0579c09": "妨。曰恁麼則塵塵皆現本來身去也。師曰。透",
    "T51n2077_017:0579c10": "一切色超一切心。曰如理如事又作麼生。師",
    "T51n2077_017:0579c11": "曰。路逢死蛇莫打殺。無底籃子盛將歸。曰入",
    "T51n2077_017:0579c12": "市能長嘯。歸家著短衫。師曰。木人嶺上歌。石",
    "T51n2077_017:0579c13": "女溪邊舞。上堂。諸禪德。吞盡三世佛底人。為",
    "T51n2077_017:0579c14": "甚麼開口不得。照破四天下底人。為甚麼合",
    "T51n2077_017:0579c15": "眼不得。許多病痛與爾一時拈却了也。且作",
    "T51n2077_017:0579c16": "麼生得十成通暢去。還會麼。擘開華岳連天",
    "T51n2077_017:0579c17": "色。放出黃河到海聲。師住持以來受無貪而",
    "T51n2077_017:0579c18": "施無厭。歲艱食竭己有及瞻眾之餘賴全活",
    "T51n2077_017:0579c19": "者數萬。日常過午不食。紹興丁丑九月謁郡",
    "T51n2077_017:0579c20": "僚及檀度。次謁越帥趙公令詪與之言別。十",
    "T51n2077_017:0579c21": "月七日還山。翌日辰巳間沐浴更衣端坐告",
    "T51n2077_017:0579c22": "眾。顧侍僧索筆作書遺育王大慧禪師請主",
    "T51n2077_017:0579c23": "後事。仍書偈曰。夢幻空花六十七年白鳥煙",
    "T51n2077_017:0579c24": "沒秋水連天。擲筆而逝。龕留七日顏貌如生。",
    "T51n2077_017:0579c25": "奉全軀塔于東谷。諡宏智。塔名妙光。",
    "T51n2077_017:0579c26": "真州長蘆真歇清了禪師。左綿雍氏子。襁褓。",
    "T51n2077_017:0579c27": "入寺見佛。喜動眉睫。咸異之。年十八試法華",
    "T51n2077_017:0579c28": "得度。往成都大慈習經論領大意。出蜀至沔",
    "T51n2077_017:0579c29": "漢扣丹霞之室。問如何是空劫已前自己。師",
    "T51n2077_017:0580a01": "擬對。霞曰爾鬧在且去。一日登鉢盂峯豁然",
    "T51n2077_017:0580a02": "契悟。徑歸侍立。霞掌曰。將謂爾知有。師欣然",
    "T51n2077_017:0580a03": "拜之。翌日霞上堂曰。日照孤峯翠。月臨溪水",
    "T51n2077_017:0580a04": "寒。祖師玄妙訣。莫向寸心安。便下座。師直前",
    "T51n2077_017:0580a05": "曰。今日陞座更瞞某不得也。霞曰。爾試舉我",
    "T51n2077_017:0580a06": "今日陞座看。師良久。霞曰。將謂爾瞥地。師便",
    "T51n2077_017:0580a07": "出。後遊五臺之京師浮汴。直抵長蘆謁祖照",
    "T51n2077_017:0580a08": "一語契投。命為侍者踰年分座。未幾稱疾退",
    "T51n2077_017:0580a09": "閑。命師繼席學者如歸。建炎末遊四明。主補",
    "T51n2077_017:0580a10": "陀台之天封閩之雪峯。詔住育王。徙溫州龍",
    "T51n2077_017:0580a11": "翔杭州徑山慈寧。皇太后命開山臯寧崇先。",
    "T51n2077_017:0580a12": "上堂。我於先師一掌下伎倆俱盡。覓箇開口",
    "T51n2077_017:0580a13": "處不可得。如今還有恁麼快活不徹底漢麼。",
    "T51n2077_017:0580a14": "若無銜鐵負鞍各自著便。上堂。久默斯要不",
    "T51n2077_017:0580a15": "務速說。釋迦老子待要欵曲賣弄。爭奈未出",
    "T51n2077_017:0580a16": "母胎已被人覻破。且道覻破箇甚麼。瞞雪峯",
    "T51n2077_017:0580a17": "不得。上堂。上孤峯頂過獨木橋。驀直恁麼行。",
    "T51n2077_017:0580a18": "猶是時人脚高脚低處。若見得徹不出戶身",
    "T51n2077_017:0580a19": "遍十方。未入門常在屋裏。其或未然。趁涼搬",
    "T51n2077_017:0580a20": "取一轉柴。上堂。道得第一句不被拄杖子瞞。",
    "T51n2077_017:0580a21": "識得拄杖子。猶是途路中事。作麼生是到地",
    "T51n2077_017:0580a22": "頭一句。上堂。處處覓不得。秖有一處不覓自",
    "T51n2077_017:0580a23": "得。且道是那一處。良久曰。賊身已露。上堂。",
    "T51n2077_017:0580a24": "口邊白醭去。始得入門通身紅爛去。方知有",
    "T51n2077_017:0580a25": "門裏事。更須知有不出門底。乃曰。喚甚麼作",
    "T51n2077_017:0580a26": "門。僧問。三世諸佛向火焰裏轉大法輪。還端",
    "T51n2077_017:0580a27": "的也無。師大笑曰。我却疑著。曰和尚為甚麼",
    "T51n2077_017:0580a28": "却疑著。師曰。野花香滿路。幽鳥不知春。問不",
    "T51n2077_017:0580a29": "落風彩還許轉身也無。師曰。石人行處不同",
    "T51n2077_017:0580b01": "功。曰向上事作麼生。師曰。妙在一漚前。豈容",
    "T51n2077_017:0580b02": "千聖眼。僧禮拜。師曰。秖恐不恁麼。師一日入",
    "T51n2077_017:0580b03": "厨看煮麫次。忽桶底脫。眾皆失聲曰。可惜許。",
    "T51n2077_017:0580b04": "師曰。桶底脫自合歡喜。因甚麼却煩惱。僧",
    "T51n2077_017:0580b05": "曰。和尚即得。師曰。灼然可惜許一桶麵。問",
    "T51n2077_017:0580b06": "僧。爾死後燒作灰撒却了。向甚麼處去。僧便",
    "T51n2077_017:0580b07": "喝。師曰。好一喝秖是不得翻欵。僧又喝。師",
    "T51n2077_017:0580b08": "曰。公案未圓更喝始得。僧無語。師打曰。這死",
    "T51n2077_017:0580b09": "漢。上堂。苔封古徑不墮虛凝。霧鎖寒林肯彰",
    "T51n2077_017:0580b10": "風要。鉤針穩密。孰云漁父栖巢。秖麼承當。自",
    "T51n2077_017:0580b11": "是平常快活。還有具透關眼底麼。良久曰。直",
    "T51n2077_017:0580b12": "饒聞早便歸去。爭似從來不出門。上堂。乍雨",
    "T51n2077_017:0580b13": "乍晴乍寒乍熱。山僧底箇山僧自知。諸人底",
    "T51n2077_017:0580b14": "箇諸人自說。且道雪峯口除喫飯外要作甚",
    "T51n2077_017:0580b15": "麼。問僧。瑠璃殿上玉女攛梭。明甚麼邊事。曰",
    "T51n2077_017:0580b16": "回互不當機。師曰。還有斷續也無。曰古今不",
    "T51n2077_017:0580b17": "曾間。師曰。正當不曾間時如何。僧珍重便出。",
    "T51n2077_017:0580b18": "上堂撼拄杖曰。看看三千大千世界一時搖",
    "T51n2077_017:0580b19": "動。雲門大師即得雪峯則不然。卓拄杖曰。三",
    "T51n2077_017:0580b20": "千大千世界向甚麼處去。還會麼。不得重梅",
    "T51n2077_017:0580b21": "雨。秧苗爭見青。上堂。幻化空身即法身。遂作",
    "T51n2077_017:0580b22": "舞云。見麼見麼恁麼見得過橋村酒美。又作",
    "T51n2077_017:0580b23": "舞云。見麼見麼。恁麼不見隔岸野花香。上堂。",
    "T51n2077_017:0580b24": "還有不被玄妙污染底麼。良久曰。這一點傾",
    "T51n2077_017:0580b25": "四海水。已是洗脫不下。僧問。如何是空劫已",
    "T51n2077_017:0580b26": "前自己。師曰。白馬入蘆花。上堂。窮微喪本。",
    "T51n2077_017:0580b27": "體妙失宗。一句截流。淵玄及盡。是以金針密",
    "T51n2077_017:0580b28": "處不露光鋩。玉線通時潛舒異彩。雖然如是",
    "T51n2077_017:0580b29": "猶是交互雙明。且道巧拙不到作麼生相委。",
    "T51n2077_017:0580c01": "良久曰。雲蘿秀處青陰合。巖樹高低翠鎖深。",
    "T51n2077_017:0580c02": "上堂轉功就位是向去底人。玉韞荊山貴。轉",
    "T51n2077_017:0580c03": "位就功是却來底人。紅爐片雪春。功位俱轉",
    "T51n2077_017:0580c04": "通身不滯。撒手亡依。石女夜登機。密室無人",
    "T51n2077_017:0580c05": "掃。正恁麼時絕氣息一句作麼生相委。良久",
    "T51n2077_017:0580c06": "曰。歸根風墮葉。照盡月潭空。師終于臯寧崇",
    "T51n2077_017:0580c07": "先。塔于寺西華桐塢。諡悟空禪師。",
    "T51n2077_017:0580c08": "隨州大洪慧照慶預禪師郢州胡氏子。上堂。",
    "T51n2077_017:0580c09": "進一步踐他國王水草。退一步踏他祖父田",
    "T51n2077_017:0580c10": "園。不進不退正在死水中。還有出身之路也",
    "T51n2077_017:0580c11": "無。蕭騷晚籟松釵短。游漾春風柳線長。上堂。",
    "T51n2077_017:0580c12": "舉船子囑夾山曰。直須藏身處無蹤跡。無蹤",
    "T51n2077_017:0580c13": "跡處莫藏身。吾在藥山三十年秖明此事。今",
    "T51n2077_017:0580c14": "時人為甚麼却造次。丹山無彩鳳。寶殿不留",
    "T51n2077_017:0580c15": "冠。有時憨有時癡。非我途中爭得知。",
    "T51n2077_017:0580c16": "處州治平湡禪師上堂。優游實際妙明家。轉",
    "T51n2077_017:0580c17": "步移身指落霞。無限白雲猶不見。夜乘明月",
    "T51n2077_017:0580c18": "出蘆花。",
    "T51n2077_017:0580c19": "淨因成禪師法嗣",
    "T51n2077_017:0580c20": "台州天封子歸禪師上堂。卓拄杖一下。召大",
    "T51n2077_017:0580c21": "眾曰。八萬四千法門八字打開了也。見得麼。",
    "T51n2077_017:0580c22": "金鳳夜栖無影樹。峯巒纔露海雲遮。",
    "T51n2077_017:0580c23": "太平州吉祥法宣禪師。僧問。如何是祖師西",
    "T51n2077_017:0580c24": "來意。師曰。久旱無甘雨。田中稻穗枯。曰意旨",
    "T51n2077_017:0580c25": "如何。師曰。今年米價貴。容易莫嫌麁。",
    "T51n2077_017:0580c26": "台州護國守昌禪師上堂。拈拄杖卓曰。三十",
    "T51n2077_017:0580c27": "六旬之開始七十二侯之起元。萬邦迎和氣",
    "T51n2077_017:0580c28": "之時。東帝布生成之令。直得天垂瑞彩地擁",
    "T51n2077_017:0580c29": "禎祥。微微細雨洗寒空。淡淡春光籠野色。可",
    "T51n2077_017:0581a01": "謂應時納祐慶無不宜。盡大地人皆添一歲。",
    "T51n2077_017:0581a02": "敢問諸人。且道那一人年多少。良久曰。千歲",
    "T51n2077_017:0581a03": "老兒顏似這。玉萬年童子鬢如絲。",
    "T51n2077_017:0581a04": "鄧州丹霞普月禪師上堂。威音已前誰當辯",
    "T51n2077_017:0581a05": "的。然燈已後孰是知音。直饒那畔承當。未免",
    "T51n2077_017:0581a06": "打作兩橛。縱向這邊行履。也應未得十全。良",
    "T51n2077_017:0581a07": "由杜口毘耶。已是天機漏洩。任使掩室摩竭。",
    "T51n2077_017:0581a08": "終須縫罅離披。休云體露真常。直是純清絕",
    "T51n2077_017:0581a09": "點。說甚皮膚脫落。自然獨運孤明。雖然似此",
    "T51n2077_017:0581a10": "新鮮。未稱衲僧意氣。直得五眼齊開三光洞",
    "T51n2077_017:0581a11": "啟。從此竿頭絲線自然不犯波瀾。須明轉位",
    "T51n2077_017:0581a12": "回機方解入廛垂手。所以道。任使板齒生毛。",
    "T51n2077_017:0581a13": "莫教眼眼顧著。認著則空花繚亂。言之則語",
    "T51n2077_017:0581a14": "路參差。既然如是。敢問諸人。不犯鋒鋩一句",
    "T51n2077_017:0581a15": "作麼生道。良久曰。半夜烏龜眼豁開。萬象曉",
    "T51n2077_017:0581a16": "來都一色。",
    "T51n2077_017:0581a17": "東京妙慧尼慧光淨智禪師上堂。舉趙州勘",
    "T51n2077_017:0581a18": "婆話。乃曰。趙州舌頭連天。老婆眉光覆地。分",
    "T51n2077_017:0581a19": "明勘破歸來。無限平人瞌睡寶峯照禪師法",
    "T51n2077_017:0581a20": "嗣。",
    "T51n2077_017:0581a21": "江州圓通真際德止禪師。金紫徐閎中之季",
    "T51n2077_017:0581a22": "子也。世居歷陽。師雙瞳紺碧神光射人。十歲",
    "T51n2077_017:0581a23": "未知書多喜睡。其父目為懵然子。暨成童強",
    "T51n2077_017:0581a24": "記過人。學文有奇語。弱冠夢異僧授四句偈。",
    "T51n2077_017:0581a25": "已而有以南安巖主像遺之者。即傍所載聰",
    "T51n2077_017:0581a26": "明偈。自是持念不忘。後五年隨金紫將漕西",
    "T51n2077_017:0581a27": "洛。一夕忽大悟連作數偈。一曰。不因言句不",
    "T51n2077_017:0581a28": "因人。不因物色不因聲。夜半吹燈方就枕。忽",
    "T51n2077_017:0581a29": "然這裏已天明。每嘯歌自若。眾莫測之。乃力",
    "T51n2077_017:0581b01": "求出家。父弗許欲以官授之。師曰。某方將",
    "T51n2077_017:0581b02": "脫世網不著三界。豈復刺頭於利名中邪。請",
    "T51n2077_017:0581b03": "移授從兄珏。遂祝髮受具。未數歲名振京師。",
    "T51n2077_017:0581b04": "宣和三年春徽宗皇帝賜號真際。俾居圓通。",
    "T51n2077_017:0581b05": "上堂。山僧二十年前兩目皆盲了無所覩。唯",
    "T51n2077_017:0581b06": "是聞人說道。青天之上有大日輪。照三千大",
    "T51n2077_017:0581b07": "千世界。無有不遍之處。籌策萬端終不能見。",
    "T51n2077_017:0581b08": "二十年後眼光漸開。又值天色連陰濃雲亂",
    "T51n2077_017:0581b09": "湧。四方觀察上下推窮。見雲行時便於行處",
    "T51n2077_017:0581b10": "作計較。見雲住時便於住處立箇窠臼。正如",
    "T51n2077_017:0581b11": "是間忽遇著箇多知漢。問道。莫是要見日輪",
    "T51n2077_017:0581b12": "麼。何不向高山頂上去。山僧却徵他道。那裏",
    "T51n2077_017:0581b13": "是高山頂上。他道。紅塵不到處。是諸仁者好",
    "T51n2077_017:0581b14": "箇端的消息。還會麼。長連床上佛陀耶。上堂。",
    "T51n2077_017:0581b15": "昨夜黃面瞿曇將三千大千世界來一口吞",
    "T51n2077_017:0581b16": "盡。如人飲湯水蹤跡不留應時消散。當爾時",
    "T51n2077_017:0581b17": "諸大菩薩聲聞羅漢及與一切眾生。盡皆不",
    "T51n2077_017:0581b18": "覺不知。唯有文殊普賢瞥然覷見。雖然得見",
    "T51n2077_017:0581b19": "渺渺茫茫。恰似向大洋海裏頭出頭沒。諸人",
    "T51n2077_017:0581b20": "且道。是什麼消息。若也檢點得破。許他頂門",
    "T51n2077_017:0581b21": "上具一隻眼。示寂闍維煙氣所及悉成設利。",
    "T51n2077_017:0581b22": "塔司空山分窆疊石原。",
    "T51n2077_017:0581b23": "台州真如道會禪師上堂。空劫中事自肯承",
    "T51n2077_017:0581b24": "當。日用全彰有何滲漏。正好歸家穩坐。任他",
    "T51n2077_017:0581b25": "雪覆青山。不留元字挂懷。誰顧波翻水面。且",
    "T51n2077_017:0581b26": "道。正不立玄偏不附物。一句如何舉似機絲",
    "T51n2077_017:0581b27": "不挂梭頭事。文彩縱橫意自殊。",
    "T51n2077_017:0581b28": "興國軍智通大死翁景深禪師。台州王氏子。",
    "T51n2077_017:0581b29": "自幼不群。年十八依廣度院德芝披剃。始謁",
    "T51n2077_017:0581c01": "淨慈象禪師。一日聞象曰思而知慮而解。皆",
    "T51n2077_017:0581c02": "鬼家活計興不自遏。遂往寶峯求入室。峯曰。",
    "T51n2077_017:0581c03": "直須斷起滅念。向空劫已前掃除玄路。不涉",
    "T51n2077_017:0581c04": "正偏盡却今時。全身放下放盡還放方有自",
    "T51n2077_017:0581c05": "由分。師聞頓領厥旨。峯擊鼓告眾曰。深得",
    "T51n2077_017:0581c06": "闡提大死之道。後學宜依之。因號大死翁。建",
    "T51n2077_017:0581c07": "炎改元開法智通。上堂。來不入門去不出戶。",
    "T51n2077_017:0581c08": "來去無痕如何提唱。直得古路苔封羚羊絕",
    "T51n2077_017:0581c09": "跡。蒼梧月鎖丹鳳不栖。所以道。藏身處沒蹤",
    "T51n2077_017:0581c10": "跡。沒蹤跡處莫藏身。若能如是。去住無依了",
    "T51n2077_017:0581c11": "無向背。還委悉麼。而今分散如雲鶴。爾我相",
    "T51n2077_017:0581c12": "忘觸處玄。僧問。如何是正中偏。師曰。黑面",
    "T51n2077_017:0581c13": "老婆披白練。曰如何是偏中正。師曰。白頭翁",
    "T51n2077_017:0581c14": "子著皂衫。曰如何是正中來。師曰。屎裏翻筋",
    "T51n2077_017:0581c15": "斗。曰如何是兼中至。師曰。雪刃籠身不自傷。",
    "T51n2077_017:0581c16": "曰如何是兼中到。師曰。崑崙夜裏行。曰向上",
    "T51n2077_017:0581c17": "還有事也無。師曰。捉得烏龜喚作鼈。曰乞師",
    "T51n2077_017:0581c18": "再垂方便。師曰。入山逢虎臥。出谷鬼來牽。曰",
    "T51n2077_017:0581c19": "何得干戈相待。師曰。三兩線一斤麻。紹興初",
    "T51n2077_017:0581c20": "歸住寶藏岩。以事民其服。壬申二月示微恙",
    "T51n2077_017:0581c21": "乃曰。世緣盡矣。三月十三為眾小參。仍說偈",
    "T51n2077_017:0581c22": "曰。不用剃頭。何須澡浴。一堆紅焰。千足萬",
    "T51n2077_017:0581c23": "足。雖然如是。且道向上還有事也無。遂斂目",
    "T51n2077_017:0581c24": "而逝。",
    "T51n2077_017:0581c25": "衡州華藥智朋禪師。四明黃氏子。依寶峯有",
    "T51n2077_017:0581c26": "年無省。因為眾持鉢。峯自題其像曰。雨洗淡",
    "T51n2077_017:0581c27": "紅桃蕚嫰。風搖淺碧柳絲輕。白雲影裏怪石",
    "T51n2077_017:0581c28": "露。綠水光中古木清。噫爾是何人。至焦山枯",
    "T51n2077_017:0581c29": "木成禪師見之歎曰。今日方知此老親見先",
    "T51n2077_017:0582a01": "師來。師遂請益其贊。成曰。豈不見法眼。拈夾",
    "T51n2077_017:0582a02": "山境話曰。我二十年秖作境會。師即契悟。灌",
    "T51n2077_017:0582a03": "胡野錄云。成指以問師曰。汝會麼。師曰。不",
    "T51n2077_017:0582a04": "會。成曰。汝記得法燈擬寒山否。師遂誦至誰",
    "T51n2077_017:0582a05": "人知此意令我憶南泉。於憶字處成遽以手",
    "T51n2077_017:0582a06": "掩師口曰。住住。師豁然有省。乃曰。元來恁麼",
    "T51n2077_017:0582a07": "地。成曰。汝作麼生會。師曰。春生夏長秋收冬",
    "T51n2077_017:0582a08": "藏。成曰。直須保任。師應喏。紹興初出住華藥",
    "T51n2077_017:0582a09": "婺之天寧。後遷清涼。上堂。海風吹夢嶺猿啼",
    "T51n2077_017:0582a10": "月。敢問諸人。是何時節。恁麼會得無影樹下",
    "T51n2077_017:0582a11": "任遨遊。其或未然三條椽下直須打徹。後退",
    "T51n2077_017:0582a12": "居明之瑞岩。建康再以清涼挽之。明守亦勉",
    "T51n2077_017:0582a13": "其行。師不從作偈送使者曰。相煩專使入煙",
    "T51n2077_017:0582a14": "霞。灰冷無湯不點茶。寄語甬東賢太守。難教",
    "T51n2077_017:0582a15": "枯木再生花。未幾而終。",
    "T51n2077_017:0582a16": "石門易禪師法嗣",
    "T51n2077_017:0582a17": "吉州青原齊禪師。福州陳氏子。二十八辭父",
    "T51n2077_017:0582a18": "兄。從雲蓋智禪師出家執事首座。座一日秉",
    "T51n2077_017:0582a19": "拂罷。師問曰。某聞首座所說莫曉其義。伏望",
    "T51n2077_017:0582a20": "慈悲指示。座諄諄誘之。使究無著說這箇法。",
    "T51n2077_017:0582a21": "踰兩日有省。以偈呈曰。說法無如這箇親。十",
    "T51n2077_017:0582a22": "方剎海一微塵。若能於此明真理。大地何曾",
    "T51n2077_017:0582a23": "見一人。座駭然因語智得度。遍扣諸方。後至",
    "T51n2077_017:0582a24": "石門深蒙器可。出住青原僅一紀。示寂日說",
    "T51n2077_017:0582a25": "偈遺眾曰。昨夜三更過急灘。灘頭雲霧黑漫",
    "T51n2077_017:0582a26": "漫。一條拄杖為知己。擊碎千關與萬關。",
    "T51n2077_017:0582a27": "越州天衣法聰禪師高郵人。上堂。幽室寒燈",
    "T51n2077_017:0582a28": "不假挑。虛空明月徹雲霄。要知日用常無間。",
    "T51n2077_017:0582a29": "烈焰光中發異苗。因裝普賢大士開光明次。",
    "T51n2077_017:0582b01": "師登梯秉筆顧大眾曰。道得即為下筆。眾無",
    "T51n2077_017:0582b02": "對。師召侍者。與老僧牢扶梯子。遂點之。",
    "T51n2077_017:0582b03": "遂寧府香山尼佛通禪師。因誦蓮經有省。往",
    "T51n2077_017:0582b04": "見石門。乃曰。成都喫不得也。遂寧喫不得也。",
    "T51n2077_017:0582b05": "門拈拄杖打出通忽悟曰。榮者自榮。謝者自",
    "T51n2077_017:0582b06": "謝。秋露春風好不著便。門拂袖歸方丈。師亦",
    "T51n2077_017:0582b07": "不顧而出。由此道俗景從得法者眾。",
    "T51n2077_017:0582b08": "天寧誧禪師法嗣",
    "T51n2077_017:0582b09": "西京熊耳慈禪師上堂。般若無知應緣而照。",
    "T51n2077_017:0582b10": "山僧今日撒屎撒尿。這邊放那邊屙。東西山",
    "T51n2077_017:0582b11": "嶺笑呵呵。幸然一片清涼地。剛被熊峯染污",
    "T51n2077_017:0582b12": "他。染污他莫啾唧。泥牛木馬盡呵叱。過犯彌",
    "T51n2077_017:0582b13": "天且莫論。再得清明又何日。還會麻。來年更",
    "T51n2077_017:0582b14": "有新條在。惱亂春風卒未休。",
    "T51n2077_017:0582b15": "大溈喆禪師法嗣",
    "T51n2077_017:0582b16": "東京智海普融道平禪師處州人。上堂。山僧",
    "T51n2077_017:0582b17": "不會佛法。為人總沒來由。或時半開半合。或",
    "T51n2077_017:0582b18": "時全放全收。還如萬人叢裏。冷地掉箇石頭。",
    "T51n2077_017:0582b19": "忽然打著一箇。方知觸處周流。上堂。趙州有",
    "T51n2077_017:0582b20": "四門。門門通大道。玉泉有四路。路路透長安。",
    "T51n2077_017:0582b21": "門門通大道。畢竟誰親到。路路透長安。分明",
    "T51n2077_017:0582b22": "進步看。拍膝一下曰。歲晚未歸客。西風門外",
    "T51n2077_017:0582b23": "寒。上堂。舉盤山示眾曰。似地擎山。不知山之",
    "T51n2077_017:0582b24": "孤峻。如石含玉。不知玉之無瑕。古人恁麼說",
    "T51n2077_017:0582b25": "話大似抱贓叫屈。智海門下人人慷慨。生擒",
    "T51n2077_017:0582b26": "虎兕活捉獰龍。眼裏著得須彌山。耳裏著得",
    "T51n2077_017:0582b27": "大海水。遂拈拄杖曰。不是向人誇伎倆。丈夫",
    "T51n2077_017:0582b28": "標致合如斯。卓拄杖下座。",
    "T51n2077_017:0582b29": "洪州泐潭景祥禪師。建昌南城傅氏子。僧問。",
    "T51n2077_017:0582c01": "如何是祖師西來意。師曰。十箇指頭八箇丫。",
    "T51n2077_017:0582c02": "問我手何似佛手。師曰。金鍮難辨。曰我脚何",
    "T51n2077_017:0582c03": "似驢脚。師曰。黃龍路險。曰人人有箇生緣。如",
    "T51n2077_017:0582c04": "何是和尚生緣。師曰。把定要津不通凡聖。中",
    "T51n2077_017:0582c05": "秋上堂。靈山話曹谿指。放過初生斫額底。未",
    "T51n2077_017:0582c06": "問龍眠老古錐。昨夜三更轉向西。正當恁麼",
    "T51n2077_017:0582c07": "時。有人問如何是月向明暗未分處道得一",
    "T51n2077_017:0582c08": "句。便與古人共出一隻手。如或未然。寶峯不",
    "T51n2077_017:0582c09": "免依模畫樣應箇時節。乃打一圓相曰。清光",
    "T51n2077_017:0582c10": "萬古復千古。豈止人間一夜看。師室中問僧。",
    "T51n2077_017:0582c11": "達磨西歸手携隻履。當時何不兩隻都將去。",
    "T51n2077_017:0582c12": "曰此土也要留箇消息。師曰。一隻脚在西天。",
    "T51n2077_017:0582c13": "一隻脚在東土。著甚來由。僧無語。問僧。唯一",
    "T51n2077_017:0582c14": "堅密身一切塵中現。如何是塵中現底身。僧",
    "T51n2077_017:0582c15": "指香爐曰。這箇是香爐。師曰。帶累三世諸佛",
    "T51n2077_017:0582c16": "生陷地獄。僧罔措。師便打。師不安次有僧問。",
    "T51n2077_017:0582c17": "和尚近日尊候如何。師曰。土地前燒二陌紙",
    "T51n2077_017:0582c18": "著。師常叉手夜坐如對大賓。初坐手與趺綴。",
    "T51n2077_017:0582c19": "至五鼓必齊膺。因號祥叉手焉。",
    "T51n2077_017:0582c20": "和州光孝慧蘭禪師。不知何許人也。自號碧",
    "T51n2077_017:0582c21": "落道人。嘗以觸衣書七佛名。叢林稱為蘭布",
    "T51n2077_017:0582c22": "裩。有擬草菴歌一篇行于世。具載普燈。建炎",
    "T51n2077_017:0582c23": "末逆虜犯淮執師見酋長。長曰。聞我名否。師",
    "T51n2077_017:0582c24": "曰。我所聞者唯大宋天子之名。長恚令左右",
    "T51n2077_017:0582c25": "以鎚擊之。鎚至輒斷壞。長驚異延麾下敬事",
    "T51n2077_017:0582c26": "之。經旬師索薪自焚。無敢供者。親拾薪成龕",
    "T51n2077_017:0582c27": "怡然端坐。煙焰一起流光四騰。虜跪伏灼膚",
    "T51n2077_017:0582c28": "者多。火絕得五色舍利。併其骨而北歸。所執",
    "T51n2077_017:0582c29": "僧尼悉得自便。和人至今詠之。",
    "T51n2077_017:0583a01": "潭州東明仁仙禪師。開堂日僧問。世尊出世",
    "T51n2077_017:0583a02": "梵王前引帝釋後隨。和尚出世有何祥瑞。師",
    "T51n2077_017:0583a03": "曰。任是百千諸佛一時趕向水牯欄裏。曰有",
    "T51n2077_017:0583a04": "何祥瑞。師曰。山僧不曾眼花。",
    "T51n2077_017:0583a05": "泗州普照曉欽明悟禪師。僧問。師唱誰家曲",
    "T51n2077_017:0583a06": "宗風嗣阿誰。師曰。東邊更近東。曰溈山的子",
    "T51n2077_017:0583a07": "智海親孫也。師曰。却笑傍人把釣竿。上堂。引",
    "T51n2077_017:0583a08": "手撮空展轉莫及。翻身擲影徒自勞形。當面",
    "T51n2077_017:0583a09": "拈來却成蹉過。畢竟如何。拍禪床曰咱合錯",
    "T51n2077_017:0583a10": "商量。",
    "T51n2077_017:0583a11": "廬山東林自遵正覺禪師上堂。十五日已前",
    "T51n2077_017:0583a12": "放過一著。十五日已後未可商量。正當十五",
    "T51n2077_017:0583a13": "日試道一句看。良久曰。山色翠濃春雨歇。柏",
    "T51n2077_017:0583a14": "庭香擁木蘭開。",
    "T51n2077_017:0583a15": "潭州福嚴寘禪師東川人。上堂。福嚴山上雲。",
    "T51n2077_017:0583a16": "舒卷任朝昏。忽爾落平地。客來難討門。",
    "T51n2077_017:0583a17": "潭州東明遷禪師蚤侍真如。晚居溈山真如",
    "T51n2077_017:0583a18": "菴。忠道者高其風每叩之。一日閱首楞嚴次。",
    "T51n2077_017:0583a19": "忠問。如我按指海印發光佛意如何。師曰。釋",
    "T51n2077_017:0583a20": "迦老子好與二十棒。曰為甚麼如此。師曰。用",
    "T51n2077_017:0583a21": "按指作麼。曰汝暫舉心塵勞先起又作麼生。",
    "T51n2077_017:0583a22": "師曰。亦是海印發光。",
    "T51n2077_017:0583a23": "潭州道吾汝能禪師。僧問。如何是佛。師曰。毀",
    "T51n2077_017:0583a24": "著不嗔。僧云。如何是法。師曰。讚著不喜。僧",
    "T51n2077_017:0583a25": "云。如何是僧。師曰。剃除鬚髮。乃曰。三轉法",
    "T51n2077_017:0583a26": "輪於大千。其輪本來常清淨。毘婆尸佛早留",
    "T51n2077_017:0583a27": "心。直至如今未得妙。為什麼如此。一切智智",
    "T51n2077_017:0583a28": "清淨還會麼。對驢彈琴不入牛耳。俄遷大溈",
    "T51n2077_017:0583a29": "山。未兩月沐浴淨髮趺坐而逝。",
    "T51n2077_017:0583b01": "安州大安山興教慧淳禪師。開堂日上首白",
    "T51n2077_017:0583b02": "槌竟。師曰。未白槌已前喚作什麼。白槌已後",
    "T51n2077_017:0583b03": "喚作第一義諦。莫有不甘底麼出來相見。問",
    "T51n2077_017:0583b04": "白槌前請師道。師曰。方丈裏。僧云。白槌後又",
    "T51n2077_017:0583b05": "如何。師曰。法座上。僧云。謝師指示。師曰。勿",
    "T51n2077_017:0583b06": "交涉。僧云。如何是第一句。師曰。脚下。僧云。",
    "T51n2077_017:0583b07": "如何是第二句。師曰。口裏。僧云。如何是第三",
    "T51n2077_017:0583b08": "句。師曰。腦上。乃曰。靈山會上迦葉親聞。五",
    "T51n2077_017:0583b09": "祖堂前老盧得旨。至今累及兒孫血脈不斷。",
    "T51n2077_017:0583b10": "豈多學多知負能負勝。人人具英雄志氣。各",
    "T51n2077_017:0583b11": "各出自己胸襟。不取他人處分。便可出生入",
    "T51n2077_017:0583b12": "死。方可報佛恩德。如斯舉唱笑傍觀者。還有",
    "T51n2077_017:0583b13": "同死同生底漢麼。良久曰。若無山僧今日失",
    "T51n2077_017:0583b14": "利。",
    "T51n2077_017:0583b15": "潭州中峯羅浮希聲禪師。僧問。為國開堂於",
    "T51n2077_017:0583b16": "此日。師將何法報君恩。師曰。庭前瑞雪落紛",
    "T51n2077_017:0583b17": "紛。僧云。君恩如此報祖意又如何。師曰。且領",
    "T51n2077_017:0583b18": "前話。僧云。恁麼則金枝永茂玉葉長芳。師曰。",
    "T51n2077_017:0583b19": "一任眾人看。乃曰。雲生大野霧鎖長空。三草",
    "T51n2077_017:0583b20": "二木悉歸師子吼。露滴庭莎盡稱無邊妙相。",
    "T51n2077_017:0583b21": "猿啼鳥噪皆談不二圓音。乃拈拄杖曰。無邊",
    "T51n2077_017:0583b22": "妙義盡在山僧拄杖頭上。若也會得。可謂應",
    "T51n2077_017:0583b23": "時應節。若不會萬年松在祝融峯。卓一下。二",
    "T51n2077_017:0583b24": "月八日無疾坐終。茶毘諸根不壞。舍利求者",
    "T51n2077_017:0583b25": "可掬。",
    "T51n2077_017:0583b26": "郢州興陽賢禪師江州人。叢林所謂賢蓬頭",
    "T51n2077_017:0583b27": "是也。真如哲會中號稱角立。見地明白機鋒",
    "T51n2077_017:0583b28": "穎脫有超師之作。而行業不謹一眾易之哲",
    "T51n2077_017:0583b29": "結菴於方丈後令師獨處。惟通小徑直方丈",
    "T51n2077_017:0583c01": "前過。不許眾僧往來。後二年遂舉立僧秉拂。",
    "T51n2077_017:0583c02": "議論超詣。一眾始大服。住興陽數載法道大",
    "T51n2077_017:0583c03": "著。及示寂肉身不壞。圓悟勤在溈山目擊其",
    "T51n2077_017:0583c04": "事。妙喜果游興陽時尚及見其肉身。",
    "T51n2077_017:0583c05": "鼎州永安妙喜禪師。僧問。如何是國師三喚",
    "T51n2077_017:0583c06": "侍者。師召大德。僧應喏。師曰。鈍根漢。僧云。",
    "T51n2077_017:0583c07": "向上還有事也無。師曰。汝看虛空還曾開口",
    "T51n2077_017:0583c08": "麼。僧契悟禮謝。師與一頌曰。虛空開口喚須",
    "T51n2077_017:0583c09": "彌。聲隱春雷蟄者知。若不仙陀徒擬議。負吾",
    "T51n2077_017:0583c10": "負汝自風移。",
    "T51n2077_017:0583c11": "雪竇雅禪師法嗣",
    "T51n2077_017:0583c12": "衢州光孝普印慈覺禪師。泉州許氏子。室中",
    "T51n2077_017:0583c13": "問僧。父母未生已前在甚麼處行履。僧擬對。",
    "T51n2077_017:0583c14": "即打出。或曰。達磨在爾脚下。僧擬看。亦打",
    "T51n2077_017:0583c15": "出。或曰。道道。僧擬開口。復打出。",
    "T51n2077_017:0583c16": "慶善晨禪師法嗣",
    "T51n2077_017:0583c17": "杭州慶善院普能禪師。本郡呂氏子。上堂。事",
    "T51n2077_017:0583c18": "不獲已與諸人葛藤。一切眾生秖為心塵未",
    "T51n2077_017:0583c19": "脫情量不除。見色聞聲隨波逐浪。流轉三界",
    "T51n2077_017:0583c20": "汩沒四生。致使正見不明觸途成滯。若也是",
    "T51n2077_017:0583c21": "非齊泯善惡都忘。坐斷報化佛頭。截却聖凡",
    "T51n2077_017:0583c22": "途路。到這裏方有少許相應。直饒如是衲僧",
    "T51n2077_017:0583c23": "分上未為奇特。何故如此。纔有是非紛然失",
    "T51n2077_017:0583c24": "心咄。上堂拈拄杖曰。未入山僧手中萬法宛",
    "T51n2077_017:0583c25": "然。既入山僧手中復有何事。良久曰。有意氣",
    "T51n2077_017:0583c26": "時添意氣。不風流處也風流。卓拄杖一下。",
    "T51n2077_017:0583c27": "淨土思禪師法嗣",
    "T51n2077_017:0583c28": "杭州靈鳳山萬壽法詮禪師。僧問。如何是佛。",
    "T51n2077_017:0583c29": "師曰。抱樁打拍浮。曰如何是法。師曰。黃泥",
    "T51n2077_017:0584a01": "彈子。曰如何是僧。師曰。剃除鬚髮曰三寶外",
    "T51n2077_017:0584a02": "還別有為人處也無。師舉起一指。僧曰。不會。",
    "T51n2077_017:0584a03": "師曰。指在唯觀月。風來不動幡。上堂。德山棒",
    "T51n2077_017:0584a04": "臨濟喝。盡是無風波匝匝。燈籠[跳-兆+孛]跳過青天。",
    "T51n2077_017:0584a05": "露柱魂驚腦頭裂。雖然如是。大似食鹽加得",
    "T51n2077_017:0584a06": "渴。喝一喝。",
    "T51n2077_017:0584a07": "杭州慶善守隆禪師。開堂日僧問。知師久蘊",
    "T51n2077_017:0584a08": "囊中寶。今日當筵略借看。師曰。多少分明。曰",
    "T51n2077_017:0584a09": "師子吼時全露現。文殊仗劍又如何。師曰。驚",
    "T51n2077_017:0584a10": "殺老僧。問。千佛出世各有奇祥。和尚今日以",
    "T51n2077_017:0584a11": "何為驗。師曰。木人把板雲中拍。曰意旨如何。",
    "T51n2077_017:0584a12": "師曰。石女拈笙水底吹。上堂。花簇簇錦簇簇。",
    "T51n2077_017:0584a13": "鹽醬拈來事事足。留得南泉打破鍋。分付沙",
    "T51n2077_017:0584a14": "彌煮晨粥。晨粥一任諸人喫。洗鉢盂一句作",
    "T51n2077_017:0584a15": "麼生會。多少人疑著。",
    "T51n2077_017:0584a16": "護國月禪師法嗣",
    "T51n2077_017:0584a17": "江陵府護國慧本禪師。僧問。有物先天地。無",
    "T51n2077_017:0584a18": "形本寂寥。未審是甚麼物。師曰。一鋌墨。曰恁",
    "T51n2077_017:0584a19": "麼則耀古照今去也。師曰。作麼生是耀古照",
    "T51n2077_017:0584a20": "今底。僧便喝。師便打。上堂。好箇時節誰肯承",
    "T51n2077_017:0584a21": "當。苟或無人不如惜取。良久曰。彈雀夜明珠。",
    "T51n2077_017:0584a22": "大洪遂禪師法嗣",
    "T51n2077_017:0584a23": "隨州大洪慶顯禪師。廣安楊氏子。僧問。須菩",
    "T51n2077_017:0584a24": "提岩中宴坐帝釋雨華。和尚新據洪峯有何",
    "T51n2077_017:0584a25": "祥瑞。師曰。鐵牛耕破扶桑國。迸出金烏照海",
    "T51n2077_017:0584a26": "門。曰未審是何宗旨。師曰。熨斗煎茶銚不同。",
    "T51n2077_017:0584a27": "續傳燈錄卷第十七",
    "T51n2077_017:0584b02": "續傳燈錄卷第十八目錄",
    "T51n2077_017:0584b04": "大鑑下第十四世",
    "T51n2077_017:0584b05": "泐潭英禪師下法嗣一十一人",
    "T51n2077_017:0584b06": "法輪齊添禪師慧明雲禪師",
    "T51n2077_017:0584b07": "仰山友恩禪師",
    "T51n2077_017:0584b08": "大溈齊恂禪師(已上四人見錄)方廣懷紀禪師",
    "T51n2077_017:0584b09": "寶蓋自俊禪師上封行瑜禪師",
    "T51n2077_017:0584b10": "華藏叔聰禪師寶相湧禪師",
    "T51n2077_017:0584b11": "烏崖垂義禪師",
    "T51n2077_017:0584b12": "石霜子高禪師(已上七人無錄)",
    "T51n2077_017:0584b13": "仰山行偉禪師法嗣八人",
    "T51n2077_017:0584b14": "谷隱靜顯禪師黃蘗永泰禪師",
    "T51n2077_017:0584b15": "龍王善隨禪師慧日明禪師(已上四人見錄)",
    "T51n2077_017:0584b16": "王氏山慧先禪師寒磎子和禪師",
    "T51n2077_017:0584b17": "木平慶禪師",
    "T51n2077_017:0584b18": "聖果永聰首座(已上四人無錄)",
    "T51n2077_017:0584b19": "百丈元肅禪師法嗣一十二人",
    "T51n2077_017:0584b20": "仰山清蕳禪師百丈惟古禪師",
    "T51n2077_017:0584b21": "月珠神鑑禪師(已上三人見錄)垂拱法滿禪師",
    "T51n2077_017:0584b22": "永壽信詮禪師洛浦觀通禪師",
    "T51n2077_017:0584b23": "清泉道隆禪師西峯元弼禪師",
    "T51n2077_017:0584b24": "法教凝禪師九仙輔禪師",
    "T51n2077_017:0584b25": "鹿苑業禪師",
    "T51n2077_017:0584b26": "鳳凰有璲禪師(已上九人無錄)",
    "T51n2077_017:0584b27": "黃蘗惟勝禪師法嗣一十六人",
    "T51n2077_017:0584b28": "昭覺純白禪師(一人見錄)太平齊禪師",
    "T51n2077_017:0584b29": "石霜允真禪師白水居約禪師",
    "T51n2077_017:0584c01": "廣利文易禪師雲頂表奇禪師",
    "T51n2077_017:0584c02": "普通了如禪師天王居岸禪師",
    "T51n2077_017:0584c03": "承天處幽禪師西禪燈禪師",
    "T51n2077_017:0584c04": "靈泉悟遷禪師寧國希則禪師",
    "T51n2077_017:0584c05": "馬溪惟廣禪師望川山遵古禪師",
    "T51n2077_017:0584c06": "馬祖懷儼菴主呂微仲丞相(已上十五人無錄)",
    "T51n2077_017:0584c07": "隆慶慶間禪師法嗣三人",
    "T51n2077_017:0584c08": "安化聞一禪師(一人見錄)龍鬚聰禪師",
    "T51n2077_017:0584c09": "資福普滋禪師(已上二人無錄)",
    "T51n2077_017:0584c10": "雲蓋守智禪師法嗣九人",
    "T51n2077_017:0584c11": "寶壽最樂禪師道場法如禪師",
    "T51n2077_017:0584c12": "石佛慧明禪師(已上三人見錄)大乘璣禪師",
    "T51n2077_017:0584c13": "開福文玉禪師大寧紀禪師",
    "T51n2077_017:0584c14": "仰山普禪師桃林希倩禪師",
    "T51n2077_017:0584c15": "報恩有機禪師(已上六人無錄)",
    "T51n2077_017:0584c16": "上藍順禪師法嗣四人",
    "T51n2077_017:0584c17": "蘇轍參政(一人見錄)方廣繼通禪師",
    "T51n2077_017:0584c18": "佑聖雲智禪師金顏逸禪師(已上三人無錄)",
    "T51n2077_017:0584c19": "隆慶利儼禪師法嗣一人",
    "T51n2077_017:0584c20": "香嚴先禪師(一人無錄)",
    "T51n2077_017:0584c21": "隱靜守儼禪師法嗣二人",
    "T51n2077_017:0584c22": "廣慧宗賢禪師",
    "T51n2077_017:0584c23": "吉祥法順禪師(已上二人無錄)",
    "T51n2077_017:0584c24": "本覺守一禪師法嗣十人",
    "T51n2077_017:0584c25": "越峯粹珪禪師壽山本明禪師",
    "T51n2077_017:0584c26": "天台如菴主",
    "T51n2077_017:0584c27": "西竺尼法海禪師(已上四人見錄)",
    "T51n2077_017:0584c28": "福果奉華禪師西峯惟辯禪師",
    "T51n2077_017:0584c29": "法濟元軾禪師牛頭昱先禪師",
    "T51n2077_017:0585a01": "玄沙智章禪師本覺欽禪師(已上六人無錄)",
    "T51n2077_017:0585a02": "乾明慧覺禪師法嗣二人",
    "T51n2077_017:0585a03": "長慶應圓禪師(一人見錄)寶積清及禪師(一人無錄)",
    "T51n2077_017:0585a04": "長蘆崇信禪師法嗣一十五人",
    "T51n2077_017:0585a05": "妙空智訥禪師慧林懷深禪師",
    "T51n2077_017:0585a06": "智者法詮禪師光孝如璝禪師",
    "T51n2077_017:0585a07": "天衣如哲禪師(已上五人見錄)石塔銓禪師",
    "T51n2077_017:0585a08": "萬壽明禪師資聖懷悟禪師",
    "T51n2077_017:0585a09": "天衣智暹禪師資福梵欽禪師",
    "T51n2077_017:0585a10": "光孝淨真禪師靈巖顯顒禪師",
    "T51n2077_017:0585a11": "慶善智照禪師西禪道暹禪師",
    "T51n2077_017:0585a12": "龍門法秀菴主(已上十人無錄)",
    "T51n2077_017:0585a13": "開先珣禪師法嗣二人",
    "T51n2077_017:0585a14": "延昌熙詠禪師開先宗禪師(已上二人見錄)",
    "T51n2077_017:0585a15": "保寧英禪師法嗣一十一人",
    "T51n2077_017:0585a16": "廣福惟尚禪師雪竇法寧禪師",
    "T51n2077_017:0585a17": "羅漢勤禪師",
    "T51n2077_017:0585a18": "羅漢善修禪師(已上四人見錄)吉祥齊果禪師",
    "T51n2077_017:0585a19": "無為智全禪師虎丘通禪師",
    "T51n2077_017:0585a20": "香山常禪師華藏宜禪師",
    "T51n2077_017:0585a21": "廣教守淵禪師",
    "T51n2077_017:0585a22": "廣教原照禪師(已上七人無錄)",
    "T51n2077_017:0585a23": "夾山自齡禪師法嗣三人",
    "T51n2077_017:0585a24": "西峯法聰禪師兜率惟顯禪師",
    "T51n2077_017:0585a25": "層山珊禪師(已上三人無錄)",
    "T51n2077_017:0585a26": "元豐清滿禪師法嗣三人",
    "T51n2077_017:0585a27": "長興宗朴禪師雪峯宗演禪師",
    "T51n2077_017:0585a28": "衛州王大夫(已上三人見錄)",
    "T51n2077_017:0585a29": "仙洞仙禪師法嗣一人",
    "T51n2077_017:0585b01": "明教道禪師(無錄)",
    "T51n2077_017:0585b02": "淨因覺禪師法嗣二人",
    "T51n2077_017:0585b03": "華嚴惠蘭禪師(一人見錄)亞松聖禪師(一人無錄)",
    "T51n2077_017:0585b04": "大洪智禪師法嗣一人",
    "T51n2077_017:0585b05": "天章樞禪師(見錄)",
    "T51n2077_017:0585b06": "甘露宣禪師法嗣一人",
    "T51n2077_017:0585b07": "妙湛尼文照禪師(見錄)",
    "T51n2077_017:0585b08": "瑞巖居禪師法嗣二人",
    "T51n2077_017:0585b09": "萬年處幽禪師(見錄)護國元瑞禪師(無錄)",
    "T51n2077_017:0585b10": "淨因嶽禪師法嗣一人",
    "T51n2077_017:0585b11": "鼓山體淳禪師(見錄)",
    "T51n2077_017:0585b12": "金山慧禪師法嗣一人",
    "T51n2077_017:0585b13": "報恩覺然禪師(見錄)",
    "T51n2077_017:0585b14": "續傳燈錄卷第十八目錄(終)"
}