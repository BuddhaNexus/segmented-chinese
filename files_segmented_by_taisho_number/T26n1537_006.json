{
    "T26n1537_006:0478b19": "阿毘達磨法蘊足論卷第六",
    "T26n1537_006:0478b21": "尊者大目乾連造",
    "T26n1537_006:0478b22": "三藏法師玄奘奉　詔譯",
    "T26n1537_006:0478b23": "念住品第九之餘",
    "T26n1537_006:0478b24": "云何於此內法住循法觀？若具正勤正知正",
    "T26n1537_006:0478b25": "念，除世貪憂。內法者，謂自想蘊行蘊，若在現",
    "T26n1537_006:0478b26": "相續中、已得不失。於此內法循法觀者，謂有",
    "T26n1537_006:0478b27": "苾芻，於內五蓋法觀察思惟內法諸相，於有",
    "T26n1537_006:0478b28": "內貪欲蓋如實知我有內貪欲蓋，於無內貪",
    "T26n1537_006:0478b29": "欲蓋如實知我無內貪欲蓋，復如實知內貪",
    "T26n1537_006:0478c01": "欲蓋未生者生、已生者斷、斷已於後不復更",
    "T26n1537_006:0478c02": "生。如是思惟此內法時，所起於法簡擇乃至",
    "T26n1537_006:0478c03": "毘鉢舍那，是循內法觀，亦名法念住。成就此",
    "T26n1537_006:0478c04": "觀，現行隨行乃至解行，說名為住。彼觀行",
    "T26n1537_006:0478c05": "者，能發起勤精進乃至復能於此急疾迅速，",
    "T26n1537_006:0478c06": "名具正勤。彼觀行者，能起於法簡擇乃至能",
    "T26n1537_006:0478c07": "圓滿極圓滿，名具正知。彼觀行者，具念隨念",
    "T26n1537_006:0478c08": "乃至心明記性，名具正念。於諸欲境諸貪等",
    "T26n1537_006:0478c09": "貪，乃至貪類貪生，總名為貪。順憂受觸所起",
    "T26n1537_006:0478c10": "心憂不平等憂，慼憂所攝，總名為憂。彼觀",
    "T26n1537_006:0478c11": "行者脩此觀時，於世所起貪憂二法，能斷能",
    "T26n1537_006:0478c12": "遍知乃至隱沒除滅，是故說彼除世貪憂。如",
    "T26n1537_006:0478c13": "說內貪欲蓋，說內瞋恚、惛沈、睡眠、掉舉、惡作、",
    "T26n1537_006:0478c14": "疑蓋亦爾。復有苾芻，於內六結法觀察思惟",
    "T26n1537_006:0478c15": "內法諸相，於有內眼結如實知我有內眼結，",
    "T26n1537_006:0478c16": "於無內眼結如實知我無內眼結，復如實知",
    "T26n1537_006:0478c17": "此內眼結未生者生、已生者斷、斷已於後不",
    "T26n1537_006:0478c18": "復更生。如是思惟此內法時，所起於法簡擇",
    "T26n1537_006:0478c19": "乃至毘鉢舍那，是循內法觀，亦名法念住。住",
    "T26n1537_006:0478c20": "具正勤正知正念，除世貪憂，皆如前說。如說",
    "T26n1537_006:0478c21": "內眼結，說內耳、鼻、舌、身、意結亦爾。復有苾芻，",
    "T26n1537_006:0478c22": "於內七覺支法觀察思惟內法諸相，於有內",
    "T26n1537_006:0478c23": "念覺支如實知我有內念覺支，於無內念覺",
    "T26n1537_006:0478c24": "支如實知我無內念覺支，復如實知內念覺",
    "T26n1537_006:0478c25": "支未生者生、生已堅住不忘、脩滿倍增廣大",
    "T26n1537_006:0478c26": "智作證故。如是思惟此內法時，所起於法簡",
    "T26n1537_006:0478c27": "擇乃至毘鉢舍那，是循內法觀，亦名法念",
    "T26n1537_006:0478c28": "住。住具正勤正知正念，除世貪憂，亦如前說。",
    "T26n1537_006:0478c29": "如說內念覺支，說餘內六覺支等亦爾。復有",
    "T26n1537_006:0479a01": "苾芻，於所說內想蘊行蘊，觀察思惟多諸過",
    "T26n1537_006:0479a02": "患，謂此法者如病如癰，廣說乃至是變壞法。",
    "T26n1537_006:0479a03": "如是思惟法過患時，所起於法簡擇乃至毘",
    "T26n1537_006:0479a04": "鉢舍那，是循內法觀，亦名法念住。住具正勤",
    "T26n1537_006:0479a05": "正知正念，除世貪憂，亦如前說。云何於彼外",
    "T26n1537_006:0479a06": "法住循法觀？若具正勤正知正念，除世貪憂。",
    "T26n1537_006:0479a07": "外法者，謂自想蘊行蘊，若在現相續中、未得",
    "T26n1537_006:0479a08": "已失，及他有情想蘊行蘊。於彼外法循法觀",
    "T26n1537_006:0479a09": "者，謂有苾芻，於他五蓋法觀察思惟外法諸",
    "T26n1537_006:0479a10": "相，於有外貪欲蓋如實知彼有外貪欲蓋，於",
    "T26n1537_006:0479a11": "無外貪欲蓋如實知彼無外貪欲蓋，復如實",
    "T26n1537_006:0479a12": "知外貪欲蓋未生者生、已生者斷、斷已於後",
    "T26n1537_006:0479a13": "不復更生。如是思惟此外法時，所起於法簡",
    "T26n1537_006:0479a14": "擇乃至毘鉢舍那，是循外法觀，亦名法念",
    "T26n1537_006:0479a15": "住。住具正勤正知正念，除世貪憂，亦如前說。",
    "T26n1537_006:0479a16": "如說外貪欲蓋，說餘外四蓋亦爾。復有苾芻，",
    "T26n1537_006:0479a17": "於他六結法觀察思惟外法諸相，於有外眼",
    "T26n1537_006:0479a18": "結如實知彼有外眼結，於無外眼結如實知",
    "T26n1537_006:0479a19": "彼無外眼結，復如實知彼外眼結未生者生、",
    "T26n1537_006:0479a20": "已生者斷、斷已於後不復更生。如是思惟彼",
    "T26n1537_006:0479a21": "外法時，所起於法簡擇乃至毘鉢舍那，是循",
    "T26n1537_006:0479a22": "外法觀，亦名法念住。住具正勤正知正念，除",
    "T26n1537_006:0479a23": "世貪憂，亦如前說。如說外眼結，說餘外五結",
    "T26n1537_006:0479a24": "亦爾。復有苾芻，於他七覺支法觀察思惟外",
    "T26n1537_006:0479a25": "法諸相，於有外念覺支如實知彼有外念覺",
    "T26n1537_006:0479a26": "支，於無外念覺支如實知彼無外念覺支，復",
    "T26n1537_006:0479a27": "如實知外念覺支未生者生、生已堅住，廣說",
    "T26n1537_006:0479a28": "乃至智作證故。如是思惟彼外法時，所起於",
    "T26n1537_006:0479a29": "法簡擇乃至毘鉢舍那，是循外法觀，亦名法",
    "T26n1537_006:0479b01": "念住。住具正勤正知正念，除世貪憂，亦如前",
    "T26n1537_006:0479b02": "說。如說外念覺支，說餘外六覺支等亦爾。復",
    "T26n1537_006:0479b03": "有苾芻，於所說外想蘊行蘊，觀察思惟多諸",
    "T26n1537_006:0479b04": "過患，謂彼法者如病如癰，廣說乃至是變壞",
    "T26n1537_006:0479b05": "法。如是思惟法過患時，所起於法簡擇乃至",
    "T26n1537_006:0479b06": "毘鉢舍那，是循外法觀，亦名法念住。住具正",
    "T26n1537_006:0479b07": "勤正知正念，除世貪憂，亦如前說。云何於內",
    "T26n1537_006:0479b08": "外法住循法觀？若具正勤正知正念，除世貪",
    "T26n1537_006:0479b09": "憂。內法者，謂自想蘊行蘊，若在現相續中、已",
    "T26n1537_006:0479b10": "得不失。外法者，謂自想蘊行蘊，若在現相續",
    "T26n1537_006:0479b11": "中、未得已失，及他有情想蘊行蘊。合此二種，",
    "T26n1537_006:0479b12": "名內外法。於內外法循法觀者，謂有苾芻，合",
    "T26n1537_006:0479b13": "前自他想蘊行蘊總為一聚，觀察思惟自他",
    "T26n1537_006:0479b14": "法相，謂前所說內外五蓋、六結、七覺支等，此",
    "T26n1537_006:0479b15": "彼有無、未生生、斷不復生相。如是思惟內外",
    "T26n1537_006:0479b16": "法時，所起於法簡擇乃至毘鉢舍那，是循內",
    "T26n1537_006:0479b17": "外法觀，亦名法念住。住具正勤正知正念，除",
    "T26n1537_006:0479b18": "世貪憂，亦如前說。復有苾芻，合前自他想蘊",
    "T26n1537_006:0479b19": "行蘊總為一聚，觀察思惟多諸過患，謂此彼",
    "T26n1537_006:0479b20": "法如病如癰，廣說乃至是變壞法。如是思惟",
    "T26n1537_006:0479b21": "法過患時，所起於法簡擇乃至毘鉢舍那，是",
    "T26n1537_006:0479b22": "循內外法觀，亦名法念住。住具正勤正知正",
    "T26n1537_006:0479b23": "念，除世貪憂，亦如前說。",
    "T26n1537_006:0479b24": "聖諦品第十",
    "T26n1537_006:0479b25": "一時薄伽梵住婆羅痆斯仙人論處施鹿林",
    "T26n1537_006:0479b26": "中。爾時世尊告苾芻眾：「此苦聖諦。若於如是",
    "T26n1537_006:0479b27": "未曾聞法如理思惟，定能發生眼智明覺。此",
    "T26n1537_006:0479b28": "苦集聖諦，若於如是未曾聞法如理思惟，定",
    "T26n1537_006:0479b29": "能發生眼智明覺。此苦滅聖諦，若於如是未",
    "T26n1537_006:0479c01": "曾聞法如理思惟，定能發生眼智明覺。此趣",
    "T26n1537_006:0479c02": "苦滅道聖諦，若於如是未曾聞法如理思",
    "T26n1537_006:0479c03": "惟，定能發生眼智明覺。復次苾芻！此苦聖",
    "T26n1537_006:0479c04": "諦以通慧應遍知，若於如是未曾聞法如理",
    "T26n1537_006:0479c05": "思惟，定能發生眼智明覺。此苦集聖諦以通",
    "T26n1537_006:0479c06": "慧應永斷，若於如是未曾聞法如理思惟，定",
    "T26n1537_006:0479c07": "能發生眼智明覺。此苦滅聖諦以通慧應作",
    "T26n1537_006:0479c08": "證，若於如是未曾聞法如理思惟，定能發生",
    "T26n1537_006:0479c09": "眼智明覺。此趣苦滅道聖諦以通慧應脩習，",
    "T26n1537_006:0479c10": "若於如是未曾聞法如理思惟，定能發生眼",
    "T26n1537_006:0479c11": "智明覺。復次苾芻！此苦聖諦我通慧已遍知，",
    "T26n1537_006:0479c12": "若於如是未曾聞法如理思惟，定能發生眼",
    "T26n1537_006:0479c13": "智明覺。此苦集聖諦我通慧已永斷，若於如",
    "T26n1537_006:0479c14": "是未曾聞法如理思惟，定能發生眼智明覺。",
    "T26n1537_006:0479c15": "此苦滅聖諦我通慧已作證，若於如是未曾",
    "T26n1537_006:0479c16": "聞法如理思惟，定能發生眼智明覺。此趣苦",
    "T26n1537_006:0479c17": "滅道聖諦我通慧已脩習，若於如是未曾聞",
    "T26n1537_006:0479c18": "法如理思惟，定能發生眼智明覺。苾芻當知，",
    "T26n1537_006:0479c19": "我於如是四聖諦中，若未三轉十二行相，謂",
    "T26n1537_006:0479c20": "未發生眼智明覺，未能於此天人世間魔梵",
    "T26n1537_006:0479c21": "沙門婆羅門等解脫出離，未除顛倒多住心",
    "T26n1537_006:0479c22": "故，亦未如實能自稱言我證無上正等菩提。",
    "T26n1537_006:0479c23": "我於如是四聖諦中，若已三轉十二行相，謂",
    "T26n1537_006:0479c24": "已發生眼智明覺，便能於此天人世間魔梵",
    "T26n1537_006:0479c25": "沙門婆羅門等解脫出離，已除顛倒多住心",
    "T26n1537_006:0479c26": "故。亦已如實能自稱言我證無上正等菩提。」",
    "T26n1537_006:0479c27": "說此法時，具壽憍陳那及八萬天子，遠塵離",
    "T26n1537_006:0479c28": "垢，於諸法中生淨法眼。爾時佛告憍陳那言：",
    "T26n1537_006:0479c29": "「於所說法，汝已解耶？」憍陳那言：「我今已解。」第",
    "T26n1537_006:0480a01": "二第三亦復如是。以憍陳那先解法故，世共",
    "T26n1537_006:0480a02": "號彼為阿若多。地神藥叉聞是語已，歡喜",
    "T26n1537_006:0480a03": "踊躍高聲唱言：「佛今於此婆羅痆斯仙人論",
    "T26n1537_006:0480a04": "處施鹿林中，憐愍世間諸眾生故，欲令獲得",
    "T26n1537_006:0480a05": "利樂事故，三轉法輪，其輪具足十二相行。世",
    "T26n1537_006:0480a06": "間沙門及婆羅門天魔梵等，皆無有能如",
    "T26n1537_006:0480a07": "法轉者。由佛轉此無上法輪，憍陳那等已見",
    "T26n1537_006:0480a08": "聖諦。從今天眾漸當增益，阿素洛眾漸當損",
    "T26n1537_006:0480a09": "減。因斯展轉諸天及人，皆獲殊勝利益安樂。」",
    "T26n1537_006:0480a10": "空行藥叉聞是聲已，歡喜傳告四大王天。彼",
    "T26n1537_006:0480a11": "復舉聲展轉相告，經須臾頃聲至梵天。時大",
    "T26n1537_006:0480a12": "梵王聞已歡喜，慶佛為轉無上法輪利樂無",
    "T26n1537_006:0480a13": "邊諸有情故。此中宣說轉法輪事，是故名曰",
    "T26n1537_006:0480a14": "轉法輪經。時五苾芻、八萬天子聞經歡喜，信",
    "T26n1537_006:0480a15": "受奉行。",
    "T26n1537_006:0480a16": "云何苦聖諦？謂生苦、老苦、病苦、死苦、怨憎會",
    "T26n1537_006:0480a17": "苦、愛別離苦、求不得苦，略說一切五取蘊苦。",
    "T26n1537_006:0480a18": "云何生苦？生謂彼彼諸有情類。即於彼彼有",
    "T26n1537_006:0480a19": "情聚中，諸生等生、趣入、出現、蘊得、界得、處得，",
    "T26n1537_006:0480a20": "諸蘊生命根起，總名為生。何因緣故說生為",
    "T26n1537_006:0480a21": "苦？有情生時，領納攝受種種身苦事故，領納",
    "T26n1537_006:0480a22": "攝受種種心苦事故，領納攝受種種身心苦",
    "T26n1537_006:0480a23": "事故，領納攝受種種身熱惱事故，領納攝受",
    "T26n1537_006:0480a24": "種種心熱惱事故，領納攝受種種身心熱惱",
    "T26n1537_006:0480a25": "事故，領納攝受種種身燒然事故，領納攝受",
    "T26n1537_006:0480a26": "種種心燒然事故，領納攝受種種身心燒然",
    "T26n1537_006:0480a27": "事故，說生為苦。復次生時受二種苦：一者苦",
    "T26n1537_006:0480a28": "苦；二者行苦，故名生苦。云何老苦？老謂老",
    "T26n1537_006:0480a29": "時，髮落髮白、皮緩面皺、身曲背僂、喘息逾",
    "T26n1537_006:0480b01": "急、扶杖而行、支體斑黑、衰退暗鈍、根熟變壞、",
    "T26n1537_006:0480b02": "諸行故敗、朽壞羸損，總名為老。何因緣故",
    "T26n1537_006:0480b03": "說老為苦？有情老時，領納攝受種種身苦事",
    "T26n1537_006:0480b04": "故，廣說乃至領納攝受種種身心燒然事故，",
    "T26n1537_006:0480b05": "說老為苦。復次老時受三種苦：一者苦苦；",
    "T26n1537_006:0480b06": "二者行苦；三者壞苦，故名老苦。云何病苦？病",
    "T26n1537_006:0480b07": "謂頭痛、眼痛耳痛、鼻痛舌痛、面痛脣痛、齒痛",
    "T26n1537_006:0480b08": "齶痛、喉痛心痛、風病嗽病、氣病噫病、癩病痔",
    "T26n1537_006:0480b09": "病、痢病痳病、寒病熱病、瘨病癎病、歐逆瘡",
    "T26n1537_006:0480b10": "腫、癬疥膇癭、[病丙+帶]下漏泄、痃癖枯痟，及餘種",
    "T26n1537_006:0480b11": "種依身心起身心疹疾，總名為病。何因緣故",
    "T26n1537_006:0480b12": "說病為苦？有情病時，領納攝受種種身苦事",
    "T26n1537_006:0480b13": "故，廣說乃至領納攝受種種身心燒然事故，",
    "T26n1537_006:0480b14": "說病為苦。",
    "T26n1537_006:0480b15": "復次病時受二種苦：一者苦苦；二者行苦，故",
    "T26n1537_006:0480b16": "名病苦。云何死苦？死謂彼彼諸有情類，即從",
    "T26n1537_006:0480b17": "彼彼諸有情聚移轉壞沒、退失別離、壽煖識",
    "T26n1537_006:0480b18": "滅、命根不轉、諸蘊破壞、夭喪殉逝，總名為",
    "T26n1537_006:0480b19": "死。何因緣故說死為苦。有情死時，領納攝",
    "T26n1537_006:0480b20": "受種種身苦事故，廣說乃至領納攝受種種",
    "T26n1537_006:0480b21": "身心燒然事故，說死為苦。復次死時受三種",
    "T26n1537_006:0480b22": "苦：一者苦苦；二者行苦；三者壞苦，故名死",
    "T26n1537_006:0480b23": "苦。云何怨憎會苦？怨憎會，謂諸有情等不",
    "T26n1537_006:0480b24": "可愛、不可樂、不可憙、不可意，而與彼俱、一",
    "T26n1537_006:0480b25": "處為伴，不別不異、不離不散、聚集和合，總名",
    "T26n1537_006:0480b26": "怨憎會。何因緣故說怨憎會為苦？謂諸有情",
    "T26n1537_006:0480b27": "怨憎會時，領納攝受種種身苦事故，廣說乃",
    "T26n1537_006:0480b28": "至領納攝受種種身心燒然事故，說彼為苦。",
    "T26n1537_006:0480b29": "復次怨憎會時受二種苦：一者苦苦；二者行",
    "T26n1537_006:0480c01": "苦，故名怨憎會苦。云何愛別離苦？愛別離，謂",
    "T26n1537_006:0480c02": "諸有情等可愛可樂、可憙可意，不與彼俱、不",
    "T26n1537_006:0480c03": "同一處、不為伴侶、別異離散、不聚集、不和",
    "T26n1537_006:0480c04": "合，總名愛別離。何因緣故說愛別離為苦？",
    "T26n1537_006:0480c05": "謂諸有情愛別離時，領納攝受種種身苦事",
    "T26n1537_006:0480c06": "故，廣說乃至領納攝受種種身心燒然事故，",
    "T26n1537_006:0480c07": "說彼為苦。復次愛別離時受三種苦：一者苦",
    "T26n1537_006:0480c08": "苦；二者行苦；三者壞苦，故名愛別離苦。云",
    "T26n1537_006:0480c09": "何求不得苦？求不得，謂悕求可意色聲香味",
    "T26n1537_006:0480c10": "觸、衣服飲食臥具醫藥諸資身具，不得不獲、",
    "T26n1537_006:0480c11": "不會不遇、不成就、不和合，總名求不得。何因",
    "T26n1537_006:0480c12": "緣故說求不得為苦？謂諸有情求不得時，領",
    "T26n1537_006:0480c13": "納攝受種種身苦事故，廣說乃至領納攝受",
    "T26n1537_006:0480c14": "種種身心燒然事故，說彼為苦。復次求不得",
    "T26n1537_006:0480c15": "時受二種苦：一者苦苦；二者行苦，故名求",
    "T26n1537_006:0480c16": "不得苦。云何略說一切五取蘊苦？五取蘊，謂",
    "T26n1537_006:0480c17": "色取蘊受想行識取蘊，總名五取蘊。何因緣",
    "T26n1537_006:0480c18": "故略說一切五取蘊為苦？謂五取蘊，無常轉",
    "T26n1537_006:0480c19": "動、勞倦羸篤，是失壞法。迅速不停、衰朽非",
    "T26n1537_006:0480c20": "恒、不可保信，是變壞法。有增有減、暫住速",
    "T26n1537_006:0480c21": "滅、本無而有、有已還無。由此因緣，略說一",
    "T26n1537_006:0480c22": "切五取蘊為苦。如說取蘊皆性是苦，不安隱",
    "T26n1537_006:0480c23": "故、違聖心故。如是諸苦名苦諦者，謂此名無",
    "T26n1537_006:0480c24": "常真實是無常，此名為苦真實是苦，若佛出",
    "T26n1537_006:0480c25": "世若不出世，如是苦法法住法界。一切如",
    "T26n1537_006:0480c26": "來自然通達，等覺宣說施設建立，分別開",
    "T26n1537_006:0480c27": "示令其顯了，謂此是無常、此是苦、此是無",
    "T26n1537_006:0480c28": "常性、此是苦性、是真是實、是諦是如，非妄非",
    "T26n1537_006:0480c29": "虛、非倒非異，故名苦諦。名聖諦者，聖謂諸",
    "T26n1537_006:0481a01": "佛及佛弟子，此是彼諦，謂彼於此知見解",
    "T26n1537_006:0481a02": "了正覺為諦。由是因緣，名苦聖諦。復次苦",
    "T26n1537_006:0481a03": "聖諦者，是假建立名想言說謂苦聖諦，過",
    "T26n1537_006:0481a04": "殑伽沙佛及弟子皆共施設如是名故。",
    "T26n1537_006:0481a05": "云何苦集聖諦？謂所有諸愛、後有愛、憙俱行",
    "T26n1537_006:0481a06": "愛，彼彼憙愛，如是略說苦集聖諦。若廣說者，",
    "T26n1537_006:0481a07": "則二愛、三愛，復有三愛四愛五愛六愛，及一",
    "T26n1537_006:0481a08": "切不善法、一切有漏善法、一切結縛隨眠隨煩",
    "T26n1537_006:0481a09": "惱纏等，皆名苦集聖諦。何因緣故所有諸愛、",
    "T26n1537_006:0481a10": "後有愛、憙俱行愛，彼彼憙愛皆名苦集聖諦？",
    "T26n1537_006:0481a11": "謂此四愛，皆是過去未來現在苦因根本、道",
    "T26n1537_006:0481a12": "路緣起，廣說乃至此身壞後，由此為因苦果",
    "T26n1537_006:0481a13": "生起，故說此名苦集聖諦。何因緣故二愛三",
    "T26n1537_006:0481a14": "愛，復有三愛四愛五愛六愛，及一切不善法、",
    "T26n1537_006:0481a15": "一切有漏善法、一切結縛隨眠隨煩惱纏等，",
    "T26n1537_006:0481a16": "皆名苦集聖諦？謂此諸法，皆是過去未來現",
    "T26n1537_006:0481a17": "在苦因根本、道路緣起，廣說乃至此身壞後",
    "T26n1537_006:0481a18": "由此為因苦果生起。如說愛等，皆是苦因、能",
    "T26n1537_006:0481a19": "為根本，引眾苦故。如是愛等名集諦者，謂此",
    "T26n1537_006:0481a20": "名愛等真實是愛等，此名為集真實是集，若",
    "T26n1537_006:0481a21": "佛出世若不出世，如是集法法住法界，一切",
    "T26n1537_006:0481a22": "如來自然通達，等覺宣說施設建立，分別開",
    "T26n1537_006:0481a23": "示令其顯了，謂此是愛等、此是集、此是愛",
    "T26n1537_006:0481a24": "等性、此是集性，是真是實、是諦是如，非妄非",
    "T26n1537_006:0481a25": "虛、非倒非異，故名集諦。名聖諦者，聖謂諸",
    "T26n1537_006:0481a26": "佛及佛弟子，此是彼諦，謂彼於此知見解",
    "T26n1537_006:0481a27": "了正覺為諦。由是因緣，名苦集聖諦。復次",
    "T26n1537_006:0481a28": "苦集聖諦者，是假建立名想言說謂苦集聖",
    "T26n1537_006:0481a29": "諦，過殑伽沙佛及弟子皆共施設如是名故。",
    "T26n1537_006:0481b01": "云何苦滅聖諦？謂即諸愛、後有愛、憙俱行愛，",
    "T26n1537_006:0481b02": "彼彼憙愛無餘永斷、棄捨變吐、盡離染滅、寂",
    "T26n1537_006:0481b03": "靜隱沒，如是略說苦滅聖諦。若廣說者，則二",
    "T26n1537_006:0481b04": "愛三愛，復有三愛四愛五愛六愛，及一切不",
    "T26n1537_006:0481b05": "善法、一切有漏善法、一切結縛隨眠隨煩惱",
    "T26n1537_006:0481b06": "纏等，無餘永斷、棄捨變吐、盡離染滅、寂靜隱",
    "T26n1537_006:0481b07": "沒，皆名苦滅聖諦。何因緣故即諸愛、後有愛、",
    "T26n1537_006:0481b08": "憙俱行愛，彼彼憙愛無餘永斷、棄捨變吐、盡",
    "T26n1537_006:0481b09": "離染滅、寂靜隱沒，皆名苦滅聖諦？謂此四愛，",
    "T26n1537_006:0481b10": "若未斷、未遍知、未滅未吐，後有苦果相續",
    "T26n1537_006:0481b11": "生起；若已斷、已遍知、已滅已吐，後有苦果",
    "T26n1537_006:0481b12": "不復生起。故此永斷等，名苦滅聖諦。何因緣",
    "T26n1537_006:0481b13": "故即二愛三愛，復有三愛四愛五愛六愛，及",
    "T26n1537_006:0481b14": "一切不善法、一切有漏善法、一切結縛隨眠",
    "T26n1537_006:0481b15": "隨煩惱纏等，無餘永斷、棄捨變吐、盡離染滅、",
    "T26n1537_006:0481b16": "寂靜隱沒，皆名苦滅聖諦？謂此諸法，若未斷、",
    "T26n1537_006:0481b17": "未遍知、未滅未吐，後有苦果相續生起；若已",
    "T26n1537_006:0481b18": "斷、已遍知、已滅已吐，後有苦果不復生起。故",
    "T26n1537_006:0481b19": "此永斷等，名苦滅聖諦。即此苦滅聖諦，亦名",
    "T26n1537_006:0481b20": "室宅、亦名洲渚、亦名救護、亦名歸依、亦名應",
    "T26n1537_006:0481b21": "趣、亦名無憂、亦名無病、亦名不死、亦名無",
    "T26n1537_006:0481b22": "熾然、亦名無熱惱、亦名安隱、亦名清涼、亦",
    "T26n1537_006:0481b23": "名寂靜、亦名善事、亦名吉祥、亦名安樂、亦名",
    "T26n1537_006:0481b24": "不動、亦名涅槃。如說涅槃是真苦滅，是諸沙",
    "T26n1537_006:0481b25": "門究竟果故。如是斷等名滅諦者，謂此名涅",
    "T26n1537_006:0481b26": "槃真實是涅槃，此名為滅真實是滅，若佛出",
    "T26n1537_006:0481b27": "世若不出世，如是滅法法住法界，一切如",
    "T26n1537_006:0481b28": "來自然通達，等覺宣說施設建立，分別開",
    "T26n1537_006:0481b29": "示令其顯了，謂此是涅槃、此是滅、此是涅",
    "T26n1537_006:0481c01": "槃性、此是滅性，是真是實、是諦是如，非妄非",
    "T26n1537_006:0481c02": "虛、非倒非異，故名滅諦。名聖諦者，聖謂諸",
    "T26n1537_006:0481c03": "佛及佛弟子，此是彼諦，謂彼於此知見解了",
    "T26n1537_006:0481c04": "正覺為諦。由是因緣，名苦滅聖諦。復次苦滅",
    "T26n1537_006:0481c05": "聖諦者，是假建立名想言說謂苦滅聖諦，過",
    "T26n1537_006:0481c06": "殑伽沙佛及弟子皆共施設如是名故。",
    "T26n1537_006:0481c07": "云何趣苦滅道聖諦？謂若道若聖行，於過去",
    "T26n1537_006:0481c08": "未來現在，苦能永斷，能棄捨，能變吐，能盡，",
    "T26n1537_006:0481c09": "能離染，能滅，能寂靜，能隱沒。此復是何？謂八",
    "T26n1537_006:0481c10": "支聖道則是，正見、正思惟、正語、正業、正命、正",
    "T26n1537_006:0481c11": "勤、正念、正定。云何正見？謂聖弟子，於苦思惟",
    "T26n1537_006:0481c12": "苦、於集思惟集、於滅思惟滅、於道思惟道，",
    "T26n1537_006:0481c13": "無漏作意相應，所有於法簡擇、極簡擇、最極",
    "T26n1537_006:0481c14": "簡擇，解了、等了、近了，機黠通達、審察聰叡、覺",
    "T26n1537_006:0481c15": "明慧行、毘鉢舍那，是名正見。云何正思惟？謂",
    "T26n1537_006:0481c16": "聖弟子，於苦思惟苦乃至於道思惟道，無漏",
    "T26n1537_006:0481c17": "作意相應所有思惟、等思惟、近思惟，尋求、等",
    "T26n1537_006:0481c18": "尋求、近尋求，推覓、等推覓、近推覓，令心於",
    "T26n1537_006:0481c19": "法麁動而轉，是名正思惟。云何正語？謂聖弟",
    "T26n1537_006:0481c20": "子，於苦思惟苦乃至於道思惟道，無漏作意",
    "T26n1537_006:0481c21": "相應思擇力故，除趣邪命語四惡行，於餘語",
    "T26n1537_006:0481c22": "惡行所得無漏遠離、勝遠離、近遠離、極遠",
    "T26n1537_006:0481c23": "離、寂靜律儀、無作無造，棄捨防護、船筏橋",
    "T26n1537_006:0481c24": "梁、堤塘牆塹，於所制約不踰不踰性、不越",
    "T26n1537_006:0481c25": "不越性無表語業，是名正語。云何正業？謂聖",
    "T26n1537_006:0481c26": "弟子，於苦思惟苦乃至於道思惟道，無漏作",
    "T26n1537_006:0481c27": "意相應思擇力故，除趣邪命身三惡行，於餘",
    "T26n1537_006:0481c28": "身惡行所得無漏遠離乃至無表身業，是名",
    "T26n1537_006:0481c29": "正業。云何正命？謂聖弟子，於苦思惟苦乃",
    "T26n1537_006:0482a01": "至於道思惟道，無漏作意相應思擇力故，於",
    "T26n1537_006:0482a02": "趣邪命身語惡行所得無漏遠離乃至身語",
    "T26n1537_006:0482a03": "無表業，是名正命。云何正勤？謂聖弟子、於苦",
    "T26n1537_006:0482a04": "思惟苦乃至於道思惟道、無漏作意相應所",
    "T26n1537_006:0482a05": "有勤精進勇健勢猛熾盛難制勵意不息、是",
    "T26n1537_006:0482a06": "名正勤。云何正念？謂聖弟子，於苦思惟苦乃",
    "T26n1537_006:0482a07": "至於道思惟道，無漏作意相應所有念、隨念、",
    "T26n1537_006:0482a08": "專念、憶念，不忘不失、不遺不漏、不失法性、心",
    "T26n1537_006:0482a09": "明記性，是名正念。云何正定？謂聖弟子，於",
    "T26n1537_006:0482a10": "苦思惟苦乃至於道思惟道，無漏作意相應",
    "T26n1537_006:0482a11": "所有心住等住、近住安住、不散不亂、攝止",
    "T26n1537_006:0482a12": "等持、心一境性，是名正定。如是所說八支聖",
    "T26n1537_006:0482a13": "道及餘無漏行，名趣苦滅道。如說聖行是真",
    "T26n1537_006:0482a14": "實道，究竟離苦趣涅槃，故如是聖行名道諦",
    "T26n1537_006:0482a15": "者，謂此名聖行真實是聖行，此名為道真實",
    "T26n1537_006:0482a16": "是道，若佛出世若不出世，如是道法法住法",
    "T26n1537_006:0482a17": "界，一切如來自然通達，等覺宣說施設建",
    "T26n1537_006:0482a18": "立，分別開示令其顯了，謂此是聖行、此是",
    "T26n1537_006:0482a19": "道、此是聖行性、此是道性，是真是實、是諦",
    "T26n1537_006:0482a20": "是如，非妄非虛、非倒非異，故名道諦。名聖諦",
    "T26n1537_006:0482a21": "者，聖謂諸佛及佛弟子，此是彼諦，謂彼於此",
    "T26n1537_006:0482a22": "知見解了正覺為諦。由是因緣，名趣苦滅道",
    "T26n1537_006:0482a23": "聖諦。復次趣苦滅道聖諦者，是假建立名想",
    "T26n1537_006:0482a24": "言說謂趣苦滅道聖諦，過殑伽沙佛及弟子",
    "T26n1537_006:0482a25": "皆共施設如是名故。",
    "T26n1537_006:0482a26": "靜慮品第十一之一",
    "T26n1537_006:0482a27": "一時薄伽梵在室羅筏，住逝多林給孤獨園。",
    "T26n1537_006:0482a28": "爾時世尊告苾芻眾：「有四天道，令諸有情未",
    "T26n1537_006:0482a29": "淨者淨、淨者鮮白。何等為四？謂有一類離欲",
    "T26n1537_006:0482b01": "惡不善法，有尋有伺，離生喜樂，初靜慮具足",
    "T26n1537_006:0482b02": "住，是名第一天道。復有一類，尋伺寂靜，內",
    "T26n1537_006:0482b03": "等淨心一趣性，無尋無伺，定生喜樂，第二",
    "T26n1537_006:0482b04": "靜慮具足住，是名第二天道。復有一類，離喜",
    "T26n1537_006:0482b05": "住捨，正念正知，身受樂聖說應捨，第三靜慮",
    "T26n1537_006:0482b06": "具足住，是名第三天道。復有一類，斷樂斷苦，",
    "T26n1537_006:0482b07": "先喜憂沒，不苦不樂，捨念清淨，第四靜慮",
    "T26n1537_006:0482b08": "具足住，是名第四天道。如是四種，皆令有情",
    "T26n1537_006:0482b09": "未淨者淨、淨者鮮白。」",
    "T26n1537_006:0482b10": "離欲惡不善法者，云何欲？謂貪亦名欲、欲界",
    "T26n1537_006:0482b11": "亦名欲、五妙欲境亦名欲。今此義中意說五",
    "T26n1537_006:0482b12": "妙欲境名欲。所以者何？以五妙欲極可愛故、",
    "T26n1537_006:0482b13": "極可醉故、極可欲故、極可樂故、極可貪故、極",
    "T26n1537_006:0482b14": "可求故、極可悶故、極可縛故、極可希故、極可",
    "T26n1537_006:0482b15": "繫故，此中名欲。然五妙欲非真欲體，真欲體",
    "T26n1537_006:0482b16": "者是緣彼貪。如世尊說：",
    "T26n1537_006:0482b17": "「世諸妙境非真欲，　　真欲謂人分別貪；",
    "T26n1537_006:0482b18": "　妙境如本住世間，　　智者於中已除欲。」",
    "T26n1537_006:0482b19": "此頌意言，可愛妙色聲香味觸非真欲體。真",
    "T26n1537_006:0482b20": "欲體者，謂緣彼生分別貪著。欲境如本，智者",
    "T26n1537_006:0482b21": "於中，名離欲故。尊者舍利子有時為人說如",
    "T26n1537_006:0482b22": "是頌。爾時有一邪命外道不遠而住，以頌難",
    "T26n1537_006:0482b23": "詰舍利子言：",
    "T26n1537_006:0482b24": "「若世妙境非真欲，　　真欲謂人分別貪；",
    "T26n1537_006:0482b25": "　苾芻應名受欲人，　　起惡分別尋思故。」",
    "T26n1537_006:0482b26": "時舍利子報外道言：「起惡尋思，實名受欲。非",
    "T26n1537_006:0482b27": "諸苾芻於世妙境皆起不善分別尋思故，汝",
    "T26n1537_006:0482b28": "不應作斯難詰。」以頌反詰彼外道言：",
    "T26n1537_006:0482b29": "「若世妙境是真欲，　　說欲非人分別貪；",
    "T26n1537_006:0482c01": "　汝師應名受欲人，　　恒觀可意妙色故。」",
    "T26n1537_006:0482c02": "時彼外道默不能答，彼師實觀可愛色故。",
    "T26n1537_006:0482c03": "由此知欲是貪非境。爾時有一汲水女人，聞",
    "T26n1537_006:0482c04": "上伽他便說頌曰：",
    "T26n1537_006:0482c05": "「欲我知汝本，　　汝從分別生；",
    "T26n1537_006:0482c06": "　我更不分別，　　汝復從誰起？」",
    "T26n1537_006:0482c07": "時復有一遏吒羅種，聞上伽他亦說頌曰：",
    "T26n1537_006:0482c08": "「牟尼安隱眠，　　遇惡無愁惱；",
    "T26n1537_006:0482c09": "　心樂靜慮者，　　不遊戲諸欲。」",
    "T26n1537_006:0482c10": "此頌意言，可愛妙境皆非真欲，於彼所起",
    "T26n1537_006:0482c11": "分別貪愛乃是真欲。是故此中應作四句。一、",
    "T26n1537_006:0482c12": "有一類補特伽羅，於諸欲境身離非心。謂如",
    "T26n1537_006:0482c13": "有一剃除鬚髮、披服袈裟，正信出家。身參法",
    "T26n1537_006:0482c14": "侶，心猶顧戀所受諸欲，數復發起猛利貪",
    "T26n1537_006:0482c15": "愛。彼身出家，心猶未出，是名於欲身離非心。",
    "T26n1537_006:0482c16": "二、有一類補特伽羅，於諸欲境心離非身。謂",
    "T26n1537_006:0482c17": "如有一，雖有妻子，受用上妙田宅臥具、香",
    "T26n1537_006:0482c18": "鬘瓔珞衣服飲食、受畜種種金銀珍寶驅、役奴",
    "T26n1537_006:0482c19": "婢僮僕作使，或時發起打罵等業。而於諸欲",
    "T26n1537_006:0482c20": "不生耽染，不數發起猛利貪愛。彼身在家，其",
    "T26n1537_006:0482c21": "心已出，是名於欲心離非身。三、有一類補特",
    "T26n1537_006:0482c22": "伽羅，於諸欲境身心俱離。謂如有一剃除鬚",
    "T26n1537_006:0482c23": "髮、披服袈裟，正信出家。身參法侶，於諸欲境",
    "T26n1537_006:0482c24": "心無顧戀，不數發起緣彼貪愛，失念暫起深",
    "T26n1537_006:0482c25": "生悔愧。彼身出家，其心亦出，是名於欲身心",
    "T26n1537_006:0482c26": "俱離。四、有一類補特伽羅，於諸欲境身心俱",
    "T26n1537_006:0482c27": "不離。謂如有一畜妻養子，受用上妙田宅臥",
    "T26n1537_006:0482c28": "具、香鬘瓔珞衣服飲食、受畜種種金銀珍寶、驅",
    "T26n1537_006:0482c29": "役奴婢僮僕作使，發起種種打罵等業，復於",
    "T26n1537_006:0483a01": "諸欲深生耽染，數數發起猛利貪愛。彼身心",
    "T26n1537_006:0483a02": "二種俱不出家，是名於欲身心俱不離。云何",
    "T26n1537_006:0483a03": "離欲？謂於諸欲，遠離、極遠離、空、不可得，故名",
    "T26n1537_006:0483a04": "離欲。云何惡不善法？謂五蓋，即貪欲蓋、瞋恚",
    "T26n1537_006:0483a05": "蓋、惛沈睡眠蓋、掉舉惡作蓋、疑蓋。云何貪",
    "T26n1537_006:0483a06": "欲蓋？謂於諸欲諸貪等貪，執藏防護堅著、",
    "T26n1537_006:0483a07": "愛樂迷悶、耽嗜遍耽嗜、內縛悕求、耽湎苦",
    "T26n1537_006:0483a08": "集，貪類貪生，總名貪欲。如是貪欲，覆心蔽",
    "T26n1537_006:0483a09": "心、障心纏心、隱心映心、裏心蓋心，故名為",
    "T26n1537_006:0483a10": "蓋。蓋即貪欲，故名貪欲蓋。云何瞋恚蓋？謂",
    "T26n1537_006:0483a11": "於有情欲為損害，內懷栽杌欲為擾惱，已瞋",
    "T26n1537_006:0483a12": "恚、當瞋恚、現瞋恚，樂為過患、極為過患、意",
    "T26n1537_006:0483a13": "極憤恚，於諸有情各相違戾欲為過患，已",
    "T26n1537_006:0483a14": "為過患、當為過患、現為過患，總名瞋恚。如",
    "T26n1537_006:0483a15": "是瞋恚，覆心蔽心乃至裏心蓋心，故名為蓋。",
    "T26n1537_006:0483a16": "蓋即瞋恚，故名瞋恚蓋。云何惛沈睡眠蓋？謂",
    "T26n1537_006:0483a17": "身重性、心重性、身無堪任性、心無堪任性、身",
    "T26n1537_006:0483a18": "惛沈性、心惛沈性、[夢夕+登]瞢憒悶，總名惛沈。染",
    "T26n1537_006:0483a19": "污心品所有眠夢，不能任持、心昧略性，總名",
    "T26n1537_006:0483a20": "睡眠。如是所說惛沈睡眠，覆心蔽心乃至裏",
    "T26n1537_006:0483a21": "心蓋心，故名為蓋。蓋即惛沈睡眠，故名惛沈",
    "T26n1537_006:0483a22": "睡眠蓋。云何掉舉惡作蓋？謂心不寂靜、掉舉",
    "T26n1537_006:0483a23": "等掉舉、心掉舉性，總名掉舉。染污心品所有",
    "T26n1537_006:0483a24": "心變心懊心悔、我惡作惡作性，總名惡作。如",
    "T26n1537_006:0483a25": "是所說掉舉惡作，覆心蔽心乃至裏心蓋心，",
    "T26n1537_006:0483a26": "總名為蓋。蓋即掉舉惡作故，名掉舉惡作",
    "T26n1537_006:0483a27": "蓋。云何疑蓋？謂於佛法僧及苦集滅道，生起",
    "T26n1537_006:0483a28": "疑惑，二分二路、猶豫疑箭、不決定、不究竟、",
    "T26n1537_006:0483a29": "不審決、非已一趣、非當一趣、非現一趣，總說",
    "T26n1537_006:0483b01": "為疑。如是疑性，覆心蔽心乃至裏心蓋心，故",
    "T26n1537_006:0483b02": "名為蓋。蓋即是疑，故名疑蓋。云何離惡不",
    "T26n1537_006:0483b03": "善法？謂於如是惡不善法，遠離、極遠離、空、不",
    "T26n1537_006:0483b04": "可得，故名離惡不善法。",
    "T26n1537_006:0483b05": "說一切有部法蘊足論卷第六"
}