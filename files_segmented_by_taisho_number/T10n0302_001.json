{
    "T10n0302_001:0912a23": "No. 302 [Nos. 303, 304]",
    "T10n0302_001:0912a24": "度諸佛境界智光嚴經",
    "T10n0302_001:0912a26": "失譯人名附秦錄",
    "T10n0302_001:0912a27": "如是我聞：一時佛住摩伽陀國法林菩提光",
    "T10n0302_001:0912a28": "明宮殿，大功德所造，能令見者生大歡喜，無",
    "T10n0302_001:0912a29": "量功德蓮華之像師子高座，佛在其上——正遍",
    "T10n0302_001:0912b01": "知意清淨，無等正行，到諸佛等法心無障礙，",
    "T10n0302_001:0912b02": "到不退法，不捨無邊佛事，安住不可思議，向",
    "T10n0302_001:0912b03": "無相法，三世平等，身滿世界，知法無疑，一切",
    "T10n0302_001:0912b04": "智身智慧無量，諸大菩薩之所受持，已到諸",
    "T10n0302_001:0912b05": "佛無等禪那，究竟滿足，得解脫智，大慈大悲",
    "T10n0302_001:0912b06": "轉於法輪，究竟無邊有色身。及餘比丘眾六",
    "T10n0302_001:0912b07": "萬二千，其名曰：舍利弗、摩訶目揵連、摩訶迦",
    "T10n0302_001:0912b08": "葉、阿㝹樓馱、須菩提、迦旃延、摩訶劫賓那、",
    "T10n0302_001:0912b09": "離波多、難陀、那提迦葉、伽耶迦葉、分那彌",
    "T10n0302_001:0912b10": "多羅尼子、伽梵鉢底、周利般特、蹋臘驃末利",
    "T10n0302_001:0912b11": "至、迦提羅尼伽、准陀、摩訶俱絺羅、羅睺羅、",
    "T10n0302_001:0912b12": "阿難陀，如是等六萬二千眾——一切定一切",
    "T10n0302_001:0912b13": "行，等入諸法性，無住無依，度諸煩惱，入佛法",
    "T10n0302_001:0912b14": "界，隨從一法，向一切智，不捨一切智道，樂一",
    "T10n0302_001:0912b15": "切智不退，已到毘婆舍那第一波羅蜜，已生",
    "T10n0302_001:0912b16": "諸方便境界行處。及與萬比丘尼：摩訶波闍",
    "T10n0302_001:0912b17": "波提比丘尼、耶輸陀羅比丘尼——等入一切善",
    "T10n0302_001:0912b18": "神清白之法，近一切智入一切智明，善達諸",
    "T10n0302_001:0912b19": "法無性，入諸法無性，入諸法無相，得諸法實",
    "T10n0302_001:0912b20": "際，知諸法不生，一切安立不思議解脫之定，",
    "T10n0302_001:0912b21": "教化眾生，不作意不思惟，而能現身四種威",
    "T10n0302_001:0912b22": "儀。復有十佛世界不可說億萬那由他微塵",
    "T10n0302_001:0912b23": "數等菩薩摩訶薩，其名曰：普賢菩薩摩訶薩、",
    "T10n0302_001:0912b24": "普眼菩薩、普化菩薩、普慧菩薩、普焰菩薩、普",
    "T10n0302_001:0912b25": "光菩薩、普明菩薩、普光明菩薩、普幢菩薩、普",
    "T10n0302_001:0912b26": "意菩薩、大勇猛菩薩、大持勇猛菩薩、大神通",
    "T10n0302_001:0912b27": "菩薩、大神通王菩薩、大勇猛菩薩、大勇猛",
    "T10n0302_001:0912b28": "力菩薩、大嚬申菩薩、大嚬申力菩薩、大香象",
    "T10n0302_001:0912b29": "菩薩、大月菩薩、善月菩薩、普光明月菩薩、法",
    "T10n0302_001:0912c01": "無垢月菩薩、光炎月菩薩、明月菩薩、放光月",
    "T10n0302_001:0912c02": "菩薩、滿月菩薩、梵大自在菩薩、梵帝釋震聲",
    "T10n0302_001:0912c03": "菩薩、地鳴聲菩薩、法界響聲菩薩、除一切",
    "T10n0302_001:0912c04": "魔界聲菩薩、法鼓響聲菩薩、普語言聲菩",
    "T10n0302_001:0912c05": "薩、無思惟聲菩薩、地上響聲菩薩、一切聲",
    "T10n0302_001:0912c06": "性宮殿聲菩薩、普上菩薩、普無垢上菩薩、功",
    "T10n0302_001:0912c07": "德藏菩薩、光曜菩薩、地藏菩薩、寶藏菩薩、",
    "T10n0302_001:0912c08": "月藏菩薩、日藏菩薩、熱光藏菩薩、蓮華吉藏",
    "T10n0302_001:0912c09": "菩薩、意菩薩、大意菩薩、勝意菩薩、震意菩",
    "T10n0302_001:0912c10": "薩、廣意菩薩、上意菩薩、增長意菩薩、無邊菩",
    "T10n0302_001:0912c11": "薩、嚴意菩薩、覺意菩薩、無盡意菩薩、海意",
    "T10n0302_001:0912c12": "菩薩、彌樓燈菩薩、大燈菩薩、法炬燈菩薩、一",
    "T10n0302_001:0912c13": "切光耀燈菩薩、普燈菩薩、除一切闇燈菩薩、",
    "T10n0302_001:0912c14": "照一切趣燈菩薩、專一光明燈菩薩、月燈菩",
    "T10n0302_001:0912c15": "薩、日燈菩薩、文殊師利童子菩薩、觀世音",
    "T10n0302_001:0912c16": "菩薩、得大精進菩薩、金剛藏菩薩、密室菩",
    "T10n0302_001:0912c17": "薩、捨惡趣菩薩、藥王菩薩。藥上菩薩、慈不",
    "T10n0302_001:0912c18": "聲菩薩、蓮華手菩薩、日光菩薩、無微塵勇猛",
    "T10n0302_001:0912c19": "菩薩、金剛意菩薩、伏一切界菩薩、魔不勝菩",
    "T10n0302_001:0912c20": "薩、寶頂菩薩。百光所照明菩薩、大魔不勝菩",
    "T10n0302_001:0912c21": "薩、不可生菩薩、不可勝菩薩、不可入菩薩、不",
    "T10n0302_001:0912c22": "可近意菩薩、掃惡趣菩薩、彌勒菩薩。如是等",
    "T10n0302_001:0912c23": "諸菩薩，十佛世界不可說萬億那由他微塵",
    "T10n0302_001:0912c24": "等菩薩摩訶薩，一生相續餘世界集，曉了眾",
    "T10n0302_001:0912c25": "生，成熟眾生，安住菩薩智慧方便，入世間法，",
    "T10n0302_001:0912c26": "了泥洹處，觀了一切挍計習已，斷行取於曉",
    "T10n0302_001:0912c27": "了不斷攝受眾生，善入一切無邊無中，曉了",
    "T10n0302_001:0912c28": "一切眾生業果而不失，於無所得智，觀眾生",
    "T10n0302_001:0912c29": "結使，具方便智慧，了去來今諸佛義句，善能",
    "T10n0302_001:0913a01": "受持，智慧分別，入世出世，無邊無中，能觀有",
    "T10n0302_001:0913a02": "為及無為法，向去來今，諸如來智，了心剎那",
    "T10n0302_001:0913a03": "剎那生滅，初生、出家、方便苦行、坐菩提樹、降",
    "T10n0302_001:0913a04": "魔得佛、轉於法輪及般涅槃，不離眾生起菩",
    "T10n0302_001:0913a05": "提業。此諸菩薩，以一眾生心緣，入一切眾生",
    "T10n0302_001:0913a06": "心緣，方便生智慧地，不退菩薩身，得一切智",
    "T10n0302_001:0913a07": "地，行不退轉，不斷菩薩所行，入無功用智慧。",
    "T10n0302_001:0913a08": "為一眾生事，行無邊事無行，轉法輪教化世",
    "T10n0302_001:0913a09": "間，曉了能持諸佛法本，紹如來種，使不斷絕。",
    "T10n0302_001:0913a10": "於無佛世能現作佛，穢惡世界能令清淨，能",
    "T10n0302_001:0913a11": "除一切菩薩業障，令得入於無障礙法相應，",
    "T10n0302_001:0913a12": "虛空等一切世界相應，無障礙等實際相應，",
    "T10n0302_001:0913a13": "與法界等知一切業所造果報，如彼因緣所",
    "T10n0302_001:0913a14": "造果報相應，印彼印造諸法。等智相應，像現",
    "T10n0302_001:0913a15": "一切，等智相應，於響聲知諸假名等。此諸菩",
    "T10n0302_001:0913a16": "薩，安住不可思議解脫定，遊戲首楞嚴三昧，",
    "T10n0302_001:0913a17": "安住無邊佛身，具眾陀羅尼，於一毛孔現諸",
    "T10n0302_001:0913a18": "世界，成就去來現在諸佛清淨住處，受持",
    "T10n0302_001:0913a19": "殊勝行願，成就普賢行願，了知諸佛初生滅",
    "T10n0302_001:0913a20": "度，勸請說法利安眾生。一毛孔中，現於十方",
    "T10n0302_001:0913a21": "初生、出家、方便苦行、坐菩提樹、降魔成佛、轉",
    "T10n0302_001:0913a22": "於法輪及般涅槃。此諸菩薩，以智慧相應，於",
    "T10n0302_001:0913a23": "一坐處，能動十方一切世界；於一佛土，遍能",
    "T10n0302_001:0913a24": "莊嚴諸佛世界；曉了莊嚴一佛世界，能現一",
    "T10n0302_001:0913a25": "切諸佛世界；於十方世界諸如來眾，能現一",
    "T10n0302_001:0913a26": "如來眾；於一如來眾，能現十方諸如來眾；曉",
    "T10n0302_001:0913a27": "了說法無中無邊；能於自身，現一切眾生；",
    "T10n0302_001:0913a28": "於一佛身能現多佛，於多佛身能現一佛；能",
    "T10n0302_001:0913a29": "令自身現十方世界，曉了三世能現一眾生",
    "T10n0302_001:0913b01": "身；於過去世現未來世，於未來世現過去世，",
    "T10n0302_001:0913b02": "於過去世現現在世，於現在世現過去世，於",
    "T10n0302_001:0913b03": "未來世現現在世，於現在世現未來世；能以",
    "T10n0302_001:0913b04": "一身出入無量無數禪定三摩鉢提，以無量",
    "T10n0302_001:0913b05": "無數身，出入一定三摩鉢提；能現菩提於一",
    "T10n0302_001:0913b06": "切身，能於一眾生身，現一切眾生，於一切眾",
    "T10n0302_001:0913b07": "生身，現一眾生；能於一佛身，現一切眾生，於",
    "T10n0302_001:0913b08": "一切眾生身，能現於一佛；能現一切身法身",
    "T10n0302_001:0913b09": "眾生身，於一切世界，能現一世界，分布一世",
    "T10n0302_001:0913b10": "界能現多世界，能令十方世界入一毛孔，能",
    "T10n0302_001:0913b11": "現諸眾生一切諸佛得菩提願力處，能現十",
    "T10n0302_001:0913b12": "方世界成熟眾生得阿耨多羅三藐三菩提，",
    "T10n0302_001:0913b13": "能現無數劫一世界中修菩薩行，能現一心",
    "T10n0302_001:0913b14": "生於十方一切世界，於一切世界一切眾生，",
    "T10n0302_001:0913b15": "胎生、卵生、濕生、化生，有色無色、有想無想，二",
    "T10n0302_001:0913b16": "足、四足、無足、多足，天、龍、夜叉、乾闥婆、阿修羅、",
    "T10n0302_001:0913b17": "迦樓羅、緊那羅、摩睺羅伽、釋梵四天王、人及",
    "T10n0302_001:0913b18": "非人，如所成熟，教化眾生心無功用，不以思",
    "T10n0302_001:0913b19": "惟起威儀事。於一微塵，能現無量無數不可",
    "T10n0302_001:0913b20": "說世界一切眾生，亦無迫迮，無量無數不可",
    "T10n0302_001:0913b21": "說劫威儀果報事，能於一念中，現於一念威",
    "T10n0302_001:0913b22": "儀果報事，於無量無數不可說劫中，現如是",
    "T10n0302_001:0913b23": "所作，心無功用，不作思惟，現身威儀及諸轉",
    "T10n0302_001:0913b24": "變。復有餘菩薩，具足不可稱量功德億萬那",
    "T10n0302_001:0913b25": "由他。復有不可說諸天、龍、夜叉、乾闥婆、阿修",
    "T10n0302_001:0913b26": "羅、迦樓羅、緊那羅、摩睺羅伽、釋梵四天王、人",
    "T10n0302_001:0913b27": "非人等，從諸佛世界來集於此。從此世界百",
    "T10n0302_001:0913b28": "千萬億四天王，一四天王有一大天及諸眷",
    "T10n0302_001:0913b29": "屬，來至佛所，禮拜供養聽受正法。復有無量",
    "T10n0302_001:0913c01": "百千萬億天帝釋，復有無量百千萬億夜摩",
    "T10n0302_001:0913c02": "天王，復有無量百千萬億兜率陀天王，復有",
    "T10n0302_001:0913c03": "無量百千萬億化樂天王，復有無量百千萬",
    "T10n0302_001:0913c04": "億他化自在天王，來至佛所，禮拜供養聽受",
    "T10n0302_001:0913c05": "正法。復有諸天魔眷屬亦來佛所，禮拜供養",
    "T10n0302_001:0913c06": "聽受正法。復有無量百千萬億梵天王，復有",
    "T10n0302_001:0913c07": "無量百千萬億大梵天王，復有無量百千萬",
    "T10n0302_001:0913c08": "億少光天，復有無量百千萬億無量光天，復",
    "T10n0302_001:0913c09": "有無量百千萬億光耀天，復有無量百千萬",
    "T10n0302_001:0913c10": "億少淨天，復有無量百千萬億無量淨天，復",
    "T10n0302_001:0913c11": "有無量百千萬億遍淨天，乃至阿迦尼吒諸",
    "T10n0302_001:0913c12": "天，一一天眾共來佛所，禮拜供養聽受正法。",
    "T10n0302_001:0913c13": "復有無量百千萬億淨居諸天，及大自在天",
    "T10n0302_001:0913c14": "子，來至佛所，禮拜供養聽受正法。復有無量",
    "T10n0302_001:0913c15": "百千萬億龍王，復有無量百千萬億夜叉王，",
    "T10n0302_001:0913c16": "復有無量百千萬億乾闥婆王，復有無量百",
    "T10n0302_001:0913c17": "千萬億緊那羅王，復有無量百千萬億摩睺",
    "T10n0302_001:0913c18": "羅伽王等，來至佛所，禮拜供養聽受正法。復",
    "T10n0302_001:0913c19": "有無量阿僧祇人非人等，來至佛所，禮拜供",
    "T10n0302_001:0913c20": "養聽受正法。復有無量百千萬億優婆塞、優",
    "T10n0302_001:0913c21": "婆夷，來至佛所，禮拜供養聽受正法。復有山",
    "T10n0302_001:0913c22": "神、樹神、草木等神，及彌樓、摩訶彌樓、目真",
    "T10n0302_001:0913c23": "隣陀、摩訶目真隣陀、雪山、鐵圍等諸山神，來",
    "T10n0302_001:0913c24": "至佛所，禮拜供養，聽受正法。復有小海大海",
    "T10n0302_001:0913c25": "小江大江湖池等神，來至佛所，禮拜供養，聽",
    "T10n0302_001:0913c26": "受正法。復有村邑國城諸神，來至佛所，禮拜",
    "T10n0302_001:0913c27": "供養，聽受正法。復有龍、神、夜叉、乾闥婆、緊那",
    "T10n0302_001:0913c28": "羅、摩睺羅伽住處諸神，來至佛所，禮拜供養",
    "T10n0302_001:0913c29": "聽受正法，以佛神力悉無迫迮。復有百千萬",
    "T10n0302_001:0914a01": "億月天子，復有百千萬億日天子、一一天子，",
    "T10n0302_001:0914a02": "各將大眷屬，來至佛所，禮拜供養，聽受正法。",
    "T10n0302_001:0914a03": "復有阿㝹達多大龍王，來至佛所，禮拜供養",
    "T10n0302_001:0914a04": "聽受正法。",
    "T10n0302_001:0914a05": "爾時世尊，光明照耀過諸大眾，如月十五日，",
    "T10n0302_001:0914a06": "圓滿明淨無諸雲翳，光明照耀過於眾星。如",
    "T10n0302_001:0914a07": "是世尊光明照耀，過於一切釋梵諸天，佛身",
    "T10n0302_001:0914a08": "不動如須彌山王。爾時文殊師利童子菩薩，",
    "T10n0302_001:0914a09": "謂伏一切諸蓋菩薩摩訶薩言：「佛子！此如來",
    "T10n0302_001:0914a10": "身安住不動。」如是語已，伏一切諸蓋菩薩摩",
    "T10n0302_001:0914a11": "訶薩，復語文殊師利言：「於此眾中，有人見佛",
    "T10n0302_001:0914a12": "欲出家踰城，或有見佛已出家，或有見佛已",
    "T10n0302_001:0914a13": "修苦行，或有見佛向菩提樹，或有見佛已坐",
    "T10n0302_001:0914a14": "道樹，或有見佛為無量無數魔所圍繞，或有",
    "T10n0302_001:0914a15": "見佛已破魔軍，或有見無量無數諸天、龍王、",
    "T10n0302_001:0914a16": "夜叉、乾闥婆、緊那羅、摩睺羅伽、人非人、釋梵諸",
    "T10n0302_001:0914a17": "天，說如是言：『願如來勝。』或有見佛為帝釋所",
    "T10n0302_001:0914a18": "請，或有見佛為梵王所請，或有見佛為四天",
    "T10n0302_001:0914a19": "王所請。「或復有人，於此眾中，見佛為我說布",
    "T10n0302_001:0914a20": "施法，有見為我說持戒法，有見為我說忍辱",
    "T10n0302_001:0914a21": "法，有見為我說精進法，有見為我說禪定法，",
    "T10n0302_001:0914a22": "有見為我說智慧法，有見為我說方便法，有",
    "T10n0302_001:0914a23": "見為我說於願法，有見為我說聲聞法，有見",
    "T10n0302_001:0914a24": "為我說緣覺法，有見為我說菩薩法，有見為",
    "T10n0302_001:0914a25": "我說地獄生法，有見為我說餓鬼生法，有見",
    "T10n0302_001:0914a26": "為我說畜生生法，有見為我說人生法，有見",
    "T10n0302_001:0914a27": "為我說四天王生法，有見為我說三十三天",
    "T10n0302_001:0914a28": "生法，有見為我說焰摩天生法，有見為我說",
    "T10n0302_001:0914a29": "兜率陀天生法，有見為我說化樂天生法，有",
    "T10n0302_001:0914b01": "見為我說他化自在天生法，有見為我說梵",
    "T10n0302_001:0914b02": "天生法，有見為我說轉輪王生法。「或復有人，",
    "T10n0302_001:0914b03": "於此眾中，見於如來身長二尋，或見佛身長",
    "T10n0302_001:0914b04": "一句盧舍，或見佛身長二句盧舍，或見佛",
    "T10n0302_001:0914b05": "身長一由旬，或見佛身長十由旬，或見佛身",
    "T10n0302_001:0914b06": "長千由旬，或見佛身長十、二十三十、四十五",
    "T10n0302_001:0914b07": "十千由旬，或見佛身長百千由旬，或見佛身",
    "T10n0302_001:0914b08": "長十、二十三十、四十五十百千由旬，或見佛",
    "T10n0302_001:0914b09": "身長八萬四千由旬，或見佛身過於數量百",
    "T10n0302_001:0914b10": "千由旬。「或見佛身紫金之色，或見佛身寶琉",
    "T10n0302_001:0914b11": "璃色，或見佛身因陀羅青摩尼寶珠色，或見",
    "T10n0302_001:0914b12": "佛身大青摩尼珠色，或見佛身火光摩尼寶",
    "T10n0302_001:0914b13": "珠色，或見佛身摩尼寶蓮華色，或見佛身",
    "T10n0302_001:0914b14": "過帝釋摩尼寶珠色，或見佛身金剛光明寶",
    "T10n0302_001:0914b15": "摩尼色，或見佛身一切天寶光摩尼色，或見",
    "T10n0302_001:0914b16": "佛身日月光明摩尼寶色，或見佛身水精摩",
    "T10n0302_001:0914b17": "尼寶色，或見佛身自在天王寶摩尼色，或見",
    "T10n0302_001:0914b18": "佛身一切光明聚寶摩尼色，或見佛身師子",
    "T10n0302_001:0914b19": "鬣毛寶摩尼色，或見佛身師子幢寶摩尼色，",
    "T10n0302_001:0914b20": "或見佛身海住清淨莊嚴遍光明寶摩尼色，",
    "T10n0302_001:0914b21": "或見佛身如意寶摩尼色。「文殊師利！是諸眾",
    "T10n0302_001:0914b22": "生，見如來身，聞所說法，入如來行，至佛境",
    "T10n0302_001:0914b23": "界，彼諸眾生，各見如來，同其所行。",
    "T10n0302_001:0914b24": "「文殊師利！於東方不可數量不可思議不可",
    "T10n0302_001:0914b25": "稱說世界，布滿諸天、龍、夜叉、乾闥婆、阿修羅、",
    "T10n0302_001:0914b26": "緊那羅、摩睺羅伽、釋梵四天王、人非人等；如",
    "T10n0302_001:0914b27": "東方，南西北方四維上下亦如是，不可數量",
    "T10n0302_001:0914b28": "不可思議不可稱說，布滿諸天、龍、夜叉、乾闥",
    "T10n0302_001:0914b29": "婆、阿修羅、緊那羅、摩睺羅伽、釋梵四天王、人",
    "T10n0302_001:0914c01": "非人等，大眾充滿，如竹林園，如甘蔗園，如稻",
    "T10n0302_001:0914c02": "麻園。「文殊師利！若諸眾生得見如來，則可教",
    "T10n0302_001:0914c03": "化彼諸眾生，在如來前去一尋住，瞻仰如",
    "T10n0302_001:0914c04": "來。是時眾生隨見如來，現四威儀，各住其前，",
    "T10n0302_001:0914c05": "文殊師利！若以說法成熟眾生，彼諸眾生皆",
    "T10n0302_001:0914c06": "聞說法。文殊師利！若以行成熟眾生，彼諸",
    "T10n0302_001:0914c07": "眾生唯見佛行。文殊師利！如來所現，無異",
    "T10n0302_001:0914c08": "功用，無異思惟，隨眾生性，自見不同。文殊師",
    "T10n0302_001:0914c09": "利！如十五日夜，閻浮提人各見月現在其",
    "T10n0302_001:0914c10": "上，月不作意我現其上，亦不作意令其得見。",
    "T10n0302_001:0914c11": "何以故？不共法故。文殊師利！如來、應、正遍知，",
    "T10n0302_001:0914c12": "於大眾中，眾生皆見各在其前，佛不作意我",
    "T10n0302_001:0914c13": "現其前，亦不作意令彼見我，應受化者隨其",
    "T10n0302_001:0914c14": "自見。何以故？不共法故。「文殊師利！如最勝水",
    "T10n0302_001:0914c15": "精摩尼寶珠，隨種種衣成種種色，若珠置在",
    "T10n0302_001:0914c16": "黃衣之上，珠成黃色；置赤衣上，珠成赤色；置",
    "T10n0302_001:0914c17": "青衣上，珠成青色。此摩尼珠，亦不作意亦不",
    "T10n0302_001:0914c18": "思惟令成異色。如來、應、正遍知亦復如是，由",
    "T10n0302_001:0914c19": "眾生故現種種色。若諸眾生應見金色而受",
    "T10n0302_001:0914c20": "化者，即見如來身黃金色；若應見水精摩尼",
    "T10n0302_001:0914c21": "珠色而受化者，即見如來水精摩尼珠色；應",
    "T10n0302_001:0914c22": "見真珠色而受化者，即見如來真珠之色；應",
    "T10n0302_001:0914c23": "見因陀羅摩尼珠色而受化者，即見如來因",
    "T10n0302_001:0914c24": "陀羅摩尼珠色；應見大青摩尼珠色而受化",
    "T10n0302_001:0914c25": "者，即見如來大青摩尼珠色；應見一切光明",
    "T10n0302_001:0914c26": "聚摩尼珠色而受化者，即見如來一切光明",
    "T10n0302_001:0914c27": "聚摩尼珠色；應見師子鬣摩尼珠色而受化",
    "T10n0302_001:0914c28": "者，即見如來師子鬣摩尼珠色；應見師子幢",
    "T10n0302_001:0914c29": "上摩尼珠色而受化者，即見如來師子幢上",
    "T10n0302_001:0915a01": "摩尼珠色；應見海住清淨莊嚴普光明摩尼",
    "T10n0302_001:0915a02": "珠色而受化者，即見如來海住清淨莊嚴普",
    "T10n0302_001:0915a03": "光明摩尼珠色；應見以電燈摩尼珠色而受",
    "T10n0302_001:0915a04": "化者，即見如來電燈摩尼珠色；應見水清淨",
    "T10n0302_001:0915a05": "摩尼珠色而受化者，即見如來水清淨摩尼",
    "T10n0302_001:0915a06": "色。文殊師利！若有眾生，應見如來，以帝釋、",
    "T10n0302_001:0915a07": "梵天、四天王色而受化者，即見如來，帝釋、梵",
    "T10n0302_001:0915a08": "天、四天王色。如是地獄、畜生、餓鬼、閻羅王，至",
    "T10n0302_001:0915a09": "無色界，胎卵濕化、有色無色、有想無想，隨以",
    "T10n0302_001:0915a10": "身相而受化者，彼諸眾生皆見如來有種種",
    "T10n0302_001:0915a11": "相。如來亦不作意分別，此眾生願見我金色",
    "T10n0302_001:0915a12": "者，莫令見我水精摩尼珠色；此眾生願見我",
    "T10n0302_001:0915a13": "水精摩尼珠色者，莫令見我金色；此眾生願",
    "T10n0302_001:0915a14": "見我水精摩尼珠色者，莫令見我真珠色；此",
    "T10n0302_001:0915a15": "眾生願見我真珠色者，莫令見我水精摩尼",
    "T10n0302_001:0915a16": "珠色；此眾生願見我因陀羅摩尼珠色，莫令",
    "T10n0302_001:0915a17": "見我大青摩尼珠色；此眾生願見我大青摩",
    "T10n0302_001:0915a18": "尼珠色者，莫令見我因陀羅摩尼珠色；此眾",
    "T10n0302_001:0915a19": "生願見我一切光明聚摩尼珠色者，莫令見",
    "T10n0302_001:0915a20": "我師子鬣摩尼珠色；此眾生願見我師子鬣",
    "T10n0302_001:0915a21": "摩尼珠色者，莫令見我一切光明聚摩尼珠",
    "T10n0302_001:0915a22": "色；此眾生願見我師子幢上摩尼珠色者，莫",
    "T10n0302_001:0915a23": "令見我海住清淨莊嚴普光明摩尼珠色；此",
    "T10n0302_001:0915a24": "眾生願見我海住清淨莊嚴普光明摩尼珠",
    "T10n0302_001:0915a25": "色者，莫令見我師子幢上摩尼珠色；此眾生",
    "T10n0302_001:0915a26": "願見我電燈摩尼珠色者，莫令見我水清淨摩",
    "T10n0302_001:0915a27": "尼珠色；此眾生願見我水清淨摩尼珠色者，",
    "T10n0302_001:0915a28": "莫令見我電焰摩尼珠色；此眾生願見我帝",
    "T10n0302_001:0915a29": "釋、梵天、四天王色者，莫令見我地獄、畜生、餓",
    "T10n0302_001:0915b01": "鬼、閻羅等色；此眾生願見我地獄、畜生、餓鬼、",
    "T10n0302_001:0915b02": "閻羅等色者，莫令見我帝釋、梵天、四天王色。",
    "T10n0302_001:0915b03": "如來不作意思惟，以無功用亦不分別，以成",
    "T10n0302_001:0915b04": "其事。「文殊師利！如自在王摩尼寶生處，是處",
    "T10n0302_001:0915b05": "不生鐵，及諸眾具亦不得生。自在王摩尼寶",
    "T10n0302_001:0915b06": "亦不作意，是處我生鐵及眾具不應得生。文",
    "T10n0302_001:0915b07": "殊師利！是處自在王摩尼寶自生，是處終不",
    "T10n0302_001:0915b08": "生鐵，及諸眾具亦不得生。文殊師利！如是佛",
    "T10n0302_001:0915b09": "境界處，如來生處，尼乾外道亦不得生，諸邪",
    "T10n0302_001:0915b10": "見等亦不得生，一切諸亂亦不生，五逆亦不",
    "T10n0302_001:0915b11": "生，十不善道亦不生，制法亦不生，日月光",
    "T10n0302_001:0915b12": "明亦不生，帝釋、梵天、四天王等諸天光明亦",
    "T10n0302_001:0915b13": "不生，諸寶摩尼光明亦不生，火光明亦不生，",
    "T10n0302_001:0915b14": "電光明亦不生，一念半念，一月半月，一年半",
    "T10n0302_001:0915b15": "年數亦不生。「文殊師利！如來雖復成就眾生，",
    "T10n0302_001:0915b16": "不作思惟，心無功用，一切成就。文殊師利！",
    "T10n0302_001:0915b17": "如人為大青摩尼寶珠光明所觸，彼人即成",
    "T10n0302_001:0915b18": "大青摩尼寶珠色，大青摩尼寶珠不作意思",
    "T10n0302_001:0915b19": "惟。若人為如來智慧光明所觸，彼人即成一",
    "T10n0302_001:0915b20": "切智色，如來亦不作意思惟，心無功用。「文殊",
    "T10n0302_001:0915b21": "師利，如水精摩尼珠，善磨瑩之，隨所安處，以",
    "T10n0302_001:0915b22": "為莊嚴，或莊嚴足，或莊嚴手，或莊嚴頭，或",
    "T10n0302_001:0915b23": "莊嚴頸，隨莊嚴處皆大光明，諸莊嚴具悉隨",
    "T10n0302_001:0915b24": "光明。文殊師利！如來、應、正遍知，行四威儀隨",
    "T10n0302_001:0915b25": "所住處，如來光明彼亦光明，如來不作思惟，",
    "T10n0302_001:0915b26": "心無功用。「文殊師利！如地安住一切諸種種",
    "T10n0302_001:0915b27": "草木藥樹，悉得增長，地不作意思惟分別。文",
    "T10n0302_001:0915b28": "殊師利！如來安住一切眾生，善根增長，如來",
    "T10n0302_001:0915b29": "亦不作意思惟，心無功用。「文殊師利！猶如大",
    "T10n0302_001:0915c01": "雲普覆大地，於一切種降一味雨，令諸草木",
    "T10n0302_001:0915c02": "成種種味，成種種色，雲不作意思惟分別。文",
    "T10n0302_001:0915c03": "殊師利！如來、應、正遍知，於十方世界，以佛身",
    "T10n0302_001:0915c04": "雲普覆眾生種種善根，種種諸願，種種心解",
    "T10n0302_001:0915c05": "脫，種種住解脫，降大法雨，令種種善根，種",
    "T10n0302_001:0915c06": "種諸願，種種心解脫，悉得增長。如來亦不作",
    "T10n0302_001:0915c07": "意思惟，我令增長此眾生聲聞善根，我令",
    "T10n0302_001:0915c08": "增長此眾生緣覺善根，我令增長此眾生佛",
    "T10n0302_001:0915c09": "智慧善根，我令增長此眾生四天王生善",
    "T10n0302_001:0915c10": "根，我令增長此眾生三十三天生善根，我令",
    "T10n0302_001:0915c11": "增長此眾生焰摩天生善根，我令增長此眾",
    "T10n0302_001:0915c12": "生兜率陀天生善根，我令增長此眾生化樂",
    "T10n0302_001:0915c13": "天生善根，我令增長此眾生他化自在天生",
    "T10n0302_001:0915c14": "善根，我令增長此眾生乃至五淨居天生善",
    "T10n0302_001:0915c15": "根。文殊師利！如來不作意分別，我令增長",
    "T10n0302_001:0915c16": "此眾生種種王生善根，我令增長此眾生人",
    "T10n0302_001:0915c17": "生善根，我令增長此眾生富貴生善根。文殊",
    "T10n0302_001:0915c18": "師利！如來雖不作意分別，利益事成，如其願，",
    "T10n0302_001:0915c19": "如其意，如其樂，善根成就，於一切處恒行捨",
    "T10n0302_001:0915c20": "心，無有思惟無有分別。「文殊師利！如日初出，",
    "T10n0302_001:0915c21": "放無量百千萬億那由他光，除閻浮提一切",
    "T10n0302_001:0915c22": "諸闇；光不作意我令闇滅，雖無思惟日用得",
    "T10n0302_001:0915c23": "成。文殊師利！佛日初出，放無量百千萬億那",
    "T10n0302_001:0915c24": "由他智慧光明，滅邪見闇除，如來應現為成",
    "T10n0302_001:0915c25": "熟眾生。文殊師利！如來亦不作意分別，我滅",
    "T10n0302_001:0915c26": "眾生邪見煩惱，不以功用如來事成。「文殊師",
    "T10n0302_001:0915c27": "利！又如幻師現種種事，不以功用不以思惟，",
    "T10n0302_001:0915c28": "所作幻事自然而成，所為幻事不可言說不",
    "T10n0302_001:0915c29": "生不滅，無字無聲無性無相，不可思議，不去",
    "T10n0302_001:0916a01": "不來無等無對。文殊師利！如來、應、正遍知為",
    "T10n0302_001:0916a02": "諸眾生，行四威儀一切處現，而此如來不可",
    "T10n0302_001:0916a03": "言說，不生不滅無字無聲，無性無相不可思",
    "T10n0302_001:0916a04": "議，不去不來無等無對，與法界等。「文殊師利！",
    "T10n0302_001:0916a05": "如日於須彌四洲，眾生各各異見，有見日出，",
    "T10n0302_001:0916a06": "有見日入，有見正中，有見中夜，日不作意思",
    "T10n0302_001:0916a07": "惟分別，因須彌故，四洲世界現種種事為見",
    "T10n0302_001:0916a08": "不同。文殊師利！如來、應、正遍知於一眾處，令",
    "T10n0302_001:0916a09": "諸眾生各各異見，有見如來當得作佛，有見",
    "T10n0302_001:0916a10": "如來當入涅槃，有見如來已得成佛，有見如",
    "T10n0302_001:0916a11": "來已般涅槃，有見如來正法興隆，有見如來",
    "T10n0302_001:0916a12": "正法衰滅，有見如來或十二十至四十年說",
    "T10n0302_001:0916a13": "法，有見如來或十二十三十四十億百千不",
    "T10n0302_001:0916a14": "可說劫已入涅槃。文殊師利！如來亦不作意",
    "T10n0302_001:0916a15": "分別，由眾生故自見不同。「文殊師利！如閻浮",
    "T10n0302_001:0916a16": "提大風吹動，東方草木一時皆伏，西方草木",
    "T10n0302_001:0916a17": "一時皆起，如是隨方起伏種種不同，而此草",
    "T10n0302_001:0916a18": "木亦不作意思惟，由風吹故令現種種。文殊",
    "T10n0302_001:0916a19": "師利！如來、應、正遍知，由諸眾生於無數劫現",
    "T10n0302_001:0916a20": "四威儀，若諸眾生緣於如來生諸行者，斷無",
    "T10n0302_001:0916a21": "數劫地獄、餓鬼、畜生、閻摩王生。若有眾生一",
    "T10n0302_001:0916a22": "念作意緣如來者，所得功德無有限極，不可",
    "T10n0302_001:0916a23": "稱量百千萬億那由他諸大菩薩，悉得不可",
    "T10n0302_001:0916a24": "思議解脫定，不能計挍得其邊際。「文殊師",
    "T10n0302_001:0916a25": "利！如日從大海出，放無數無量百千萬億那",
    "T10n0302_001:0916a26": "由他光，現城邑聚落，滅諸闇、乾濕泥，生草木、",
    "T10n0302_001:0916a27": "成眾事，然後行動，日不作意思惟分別。文殊",
    "T10n0302_001:0916a28": "師利！如來、應、正遍知，從生死海出，住於數",
    "T10n0302_001:0916a29": "量，放無數量百千萬億那由他智慧光明，現",
    "T10n0302_001:0916b01": "於十方一切世界，除無明闇，乾煩惱泥，令生",
    "T10n0302_001:0916b02": "善根，成就一切，於本處不動，如來亦不思惟",
    "T10n0302_001:0916b03": "分別，而一切皆成。「文殊師利！若有善男子善",
    "T10n0302_001:0916b04": "女人，於十方世界微塵等諸佛及聲聞眾，施",
    "T10n0302_001:0916b05": "百味飲食及微妙天衣，日日不廢，滿恒河沙",
    "T10n0302_001:0916b06": "劫；彼諸如來悉入涅槃，為一一佛，於十方世",
    "T10n0302_001:0916b07": "界一一世界，起塵數塔，閻浮檀金為塔，電光",
    "T10n0302_001:0916b08": "摩尼寶珠以布其地，一切光明聚摩尼寶珠為",
    "T10n0302_001:0916b09": "基，真摩尼寶珠為幡，自在摩尼寶珠為網，",
    "T10n0302_001:0916b10": "覆其上。造如是塔，寶繖遍覆大千世界，一一",
    "T10n0302_001:0916b11": "幢衣，一一幡華，一一諸香王自在，一一摩尼",
    "T10n0302_001:0916b12": "寶珠，一一如意摩尼寶珠，其數如雲，散以供",
    "T10n0302_001:0916b13": "養，一日三時日日不廢滿恒沙劫，復教無數",
    "T10n0302_001:0916b14": "無量眾生，設諸供養，如上所說。",
    "T10n0302_001:0916b15": "「文殊師利！若有一善男子一善女人，信此如",
    "T10n0302_001:0916b16": "來功德智慧不可思議境界，度脫眾語言法，",
    "T10n0302_001:0916b17": "所得功德勝彼無量。文殊師利！若有菩薩信",
    "T10n0302_001:0916b18": "此言說，能令滿足不可稱量百千億那由他波",
    "T10n0302_001:0916b19": "羅蜜，能知無數百千萬億那由他佛遊戲處，",
    "T10n0302_001:0916b20": "能破無數憍慢之山，能倒無數嫉妬之幢，能",
    "T10n0302_001:0916b21": "乾無數渴愛之河，能度無數生死之海，能斷",
    "T10n0302_001:0916b22": "無數魔王之繩，能勝諸日月帝釋梵天王等",
    "T10n0302_001:0916b23": "光明，能從佛境界至諸佛境界，能度地獄畜",
    "T10n0302_001:0916b24": "生餓鬼閻羅王生，令得值佛，與菩薩俱。「亦能",
    "T10n0302_001:0916b25": "得海印三昧，現一切界無過三昧，一切諸法",
    "T10n0302_001:0916b26": "自在三昧，一切法入三昧，無行莊嚴三昧，寶",
    "T10n0302_001:0916b27": "生三昧，作遊戲三昧，蓮華莊嚴三昧，破虛空",
    "T10n0302_001:0916b28": "三昧，隨行一切世間三昧，法華三昧，境界自",
    "T10n0302_001:0916b29": "在三昧，大嚬申三昧，心行自在三昧，師子",
    "T10n0302_001:0916c01": "嚬申三昧，日等三昧，無邊轉三昧，隨流行",
    "T10n0302_001:0916c02": "三昧，金剛緣三昧，金剛幢三昧，金剛喻三昧，",
    "T10n0302_001:0916c03": "金剛三昧，持地三昧，山等三昧，彌樓幢三昧，",
    "T10n0302_001:0916c04": "寶藏三昧，心自在三昧，一切眾生心自在三",
    "T10n0302_001:0916c05": "昧，一切諸行境界行三昧，深密方便三昧，種",
    "T10n0302_001:0916c06": "種樂說三昧，無觀三昧，觀一切諸法三昧，遊",
    "T10n0302_001:0916c07": "戲三昧，一切通行三昧，勝魔境界三昧，現一",
    "T10n0302_001:0916c08": "切色三昧，修身三昧，隨一切法則三昧，智慧",
    "T10n0302_001:0916c09": "燈三昧，作證菩提光明三昧，說四無礙三昧，",
    "T10n0302_001:0916c10": "入一切行功德三昧，一切分別說三昧，寂靜",
    "T10n0302_001:0916c11": "分別神通三昧，首楞嚴三昧，大深不量海水",
    "T10n0302_001:0916c12": "岸三昧，得如是等無數百千億那由他三昧。",
    "T10n0302_001:0916c13": "「復得無邊佛身色眾具陀羅尼，智慧陀羅尼，",
    "T10n0302_001:0916c14": "清淨音聲陀羅尼，無盡藏陀羅尼，無邊轉陀",
    "T10n0302_001:0916c15": "羅尼，海印陀羅尼，蓮華莊嚴陀羅尼，不著入",
    "T10n0302_001:0916c16": "門陀羅尼，度分別辯陀羅尼，佛莊嚴受持陀",
    "T10n0302_001:0916c17": "羅尼，得如是等阿僧祇百千萬億那由他陀",
    "T10n0302_001:0916c18": "羅尼，到一切勝行，到一切諸法不由他知，到",
    "T10n0302_001:0916c19": "一切諸法無疑，復得阿僧祇百千佛遊戲，復",
    "T10n0302_001:0916c20": "得諸勝行方便。「文殊師利！如須彌山，於一切",
    "T10n0302_001:0916c21": "山光明殊特，如是若菩薩信此言者，於一切",
    "T10n0302_001:0916c22": "善根光明最為殊勝。」是時文殊師利童子語",
    "T10n0302_001:0916c23": "伏一切諸蓋菩薩言：「佛子！更有餘勝法，是菩",
    "T10n0302_001:0916c24": "薩信樂處，若菩薩能信者，得無量勝功德不？」",
    "T10n0302_001:0916c25": "伏一切諸蓋菩薩言：「有五法，是菩薩信樂處，",
    "T10n0302_001:0916c26": "得無量勝功德。云何五法？一者、信一切諸法",
    "T10n0302_001:0916c27": "無對不生不滅不可說；二者、信過閻浮提微",
    "T10n0302_001:0916c28": "塵諸行威儀事，如來不以功德不以思惟，念",
    "T10n0302_001:0916c29": "念自生；三者、信常成熟眾生，於恒沙劫久已",
    "T10n0302_001:0917a01": "成佛；四者、信從然燈佛來乃至得佛，中間所",
    "T10n0302_001:0917a02": "作是佛境界，無邊劫來久已得佛，現行此事；",
    "T10n0302_001:0917a03": "五者、信滅釋種示現此事，成熟眾生是佛境",
    "T10n0302_001:0917a04": "界。文殊師利！此謂五法，是菩薩所信，得無邊",
    "T10n0302_001:0917a05": "勝功德。「文殊師利！若有善男子善女人，於日",
    "T10n0302_001:0917a06": "日中以百味食及微妙衣，施得六通及八解",
    "T10n0302_001:0917a07": "脫諸阿羅漢滿恒沙劫；復有善男子善女人，",
    "T10n0302_001:0917a08": "一日之中，施一緣覺，如上供養，勝於前人所",
    "T10n0302_001:0917a09": "得功德。文殊師利！若有善男子善女人，於十",
    "T10n0302_001:0917a10": "方世界，起於塔寺如微塵數，於一一世界，真",
    "T10n0302_001:0917a11": "閻浮檀金，電燈摩尼寶布地，一切光明聚摩",
    "T10n0302_001:0917a12": "尼寶為基，真珠摩尼寶為幡蓋，牛頭栴檀以",
    "T10n0302_001:0917a13": "塗其地，自在王摩尼寶為網覆上安置，海清",
    "T10n0302_001:0917a14": "淨普光明莊嚴摩尼寶為柱，師子鬣摩尼珠",
    "T10n0302_001:0917a15": "為板覆上，師子幢上摩尼寶為窓牖，懸諸幡",
    "T10n0302_001:0917a16": "蓋，無量百千緣覺所住，日日施與百味飲食",
    "T10n0302_001:0917a17": "及上妙衣，經恒沙劫。文殊師利！若有一善男",
    "T10n0302_001:0917a18": "子善女人，聞佛者，聞世尊者，聞如來者，聞一",
    "T10n0302_001:0917a19": "切智者，此善男子善女人，所得功德勝彼無",
    "T10n0302_001:0917a20": "量不可計數。文殊師利！若復有善男子善女",
    "T10n0302_001:0917a21": "人，為佛造像，或以彩畫，或用泥木，其人所",
    "T10n0302_001:0917a22": "得功德，復勝於彼無數不可計量，何況復以",
    "T10n0302_001:0917a23": "香華幡蓋種種供養，所得功德無量無邊不",
    "T10n0302_001:0917a24": "可稱計。若復有善男子善女人，歸依如來，一",
    "T10n0302_001:0917a25": "日守護如來禁戒，是人所得功德，復勝於彼",
    "T10n0302_001:0917a26": "無量無數不可稱計。「文殊師利！若復有善男",
    "T10n0302_001:0917a27": "子善女人，以百味食百種妙衣，施於十方一",
    "T10n0302_001:0917a28": "切諸佛，及諸菩薩聲聞大眾，經恒沙劫，彼諸",
    "T10n0302_001:0917a29": "如來入於涅槃，為一一如來，於十方界微塵",
    "T10n0302_001:0917b01": "數等，起諸寶塔，一一寶塔縱廣如四天下，莊",
    "T10n0302_001:0917b02": "挍具足，以真閻浮檀金燈摩尼寶布地，一切",
    "T10n0302_001:0917b03": "光明聚摩尼寶為基，真珠摩尼寶為幡蓋，牛",
    "T10n0302_001:0917b04": "頭栴檀以塗其地，自在王摩尼寶為網覆上，",
    "T10n0302_001:0917b05": "又以寶蓋遍覆三千大千世界，復以諸幡華",
    "T10n0302_001:0917b06": "其數如雲，復以種種上妙妓樂，供養於塔。文",
    "T10n0302_001:0917b07": "殊師利！若復有善男子善女人，能信此經如",
    "T10n0302_001:0917b08": "來功德智慧不可思議，乃至以一揣食，施於",
    "T10n0302_001:0917b09": "畜生，是人所得功德，復勝於彼不可數量。「文",
    "T10n0302_001:0917b10": "殊師利！若有菩薩，信於修多羅，如前所說",
    "T10n0302_001:0917b11": "而為供養，若有菩薩信此經法，復見餘人信",
    "T10n0302_001:0917b12": "此法者，生大歡喜發踊躍心，起恭敬意，奉迎",
    "T10n0302_001:0917b13": "合掌禮拜問訊，隨所能辦以為供養，此人功",
    "T10n0302_001:0917b14": "德，復勝於彼無量無邊不可稱計。何以故？以",
    "T10n0302_001:0917b15": "此功德能生佛智，世尊所印。」文殊師利聞此",
    "T10n0302_001:0917b16": "言已，皆大歡喜，及諸菩薩聲聞大眾，天、人、阿",
    "T10n0302_001:0917b17": "修羅、迦樓羅等，皆悉隨喜頂禮而退。",
    "T10n0302_001:0917b18": "度諸佛境界智光嚴經"
}