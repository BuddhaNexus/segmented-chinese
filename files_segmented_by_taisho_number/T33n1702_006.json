{
    "T33n1702_006:0218a22": "金剛經纂要刊定記卷第六",
    "T33n1702_006:0218a24": "長水沙門子璿錄",
    "T33n1702_006:0218a25": "第十四疏初標章若無菩薩者。指疑起處。此",
    "T33n1702_006:0218a26": "同第十二於十一中來，但起則同時，斷則次",
    "T33n1702_006:0218a27": "第也。諸佛下。順他以立理也。既無菩薩即無",
    "T33n1702_006:0218a28": "此事，無佛不成菩提，即是生不入涅槃，但約",
    "T33n1702_006:0218a29": "凡聖分於因果故。下結疑之處則合而言之。",
    "T33n1702_006:0218b01": "何故下。結成疑也。意云：若無菩薩，則度生嚴",
    "T33n1702_006:0218b02": "土之者，是何人哉？失念。經意可知。但亦如是",
    "T33n1702_006:0218b03": "言，是躡起疑處之文，非次前文也。偈云下。兼",
    "T33n1702_006:0218b04": "釋後段嚴土之義，以文意鉤鎖故聯而引之",
    "T33n1702_006:0218b05": "也。初句標，次二句釋，後一句結。意云：真界",
    "T33n1702_006:0218b06": "平等擬心即差，既生其心豈非顛倒？經中作",
    "T33n1702_006:0218b07": "如是言即生心也，是意言故。無人。經徵意云：",
    "T33n1702_006:0218b08": "何故作是念便不名菩薩？釋意云：但約無我",
    "T33n1702_006:0218b09": "無人、真如清淨，名為菩薩，非謂別有一法故。",
    "T33n1702_006:0218b10": "下文云：若作是念則不名菩薩也。疏文可知。",
    "T33n1702_006:0218b11": "前說。經意云：以是義故，佛常宣說一切諸法，",
    "T33n1702_006:0218b12": "皆無我人等相。然一切諸法本無我人，但違",
    "T33n1702_006:0218b13": "之則是眾生，順之則是菩薩。失念。經意準前",
    "T33n1702_006:0218b14": "可知。釋所以。經徵意，同前。釋云：如來說莊嚴",
    "T33n1702_006:0218b15": "佛土者，非有能嚴所嚴。則嚴與不嚴等無有",
    "T33n1702_006:0218b16": "二，是真嚴也。今既異此，故非菩薩。釋成菩薩。",
    "T33n1702_006:0218b17": "經意可知。論云下。通釋前段。以偈文通標在",
    "T33n1702_006:0218b18": "前，論文通釋於後，前後相望理則昭然。起何",
    "T33n1702_006:0218b19": "下。約論徵也。故經下。引經釋也。無著下。可知。",
    "T33n1702_006:0218b20": "問：「此與第六皆言嚴土，義何別耶？」答：「前則對",
    "T33n1702_006:0218b21": "無取疑有取，此則對無人疑有人。然此與第",
    "T33n1702_006:0218b22": "十二皆從十一中起。以彼文云無發菩提心",
    "T33n1702_006:0218b23": "者，佛意但是拂於我人之心，不是泯於菩薩。",
    "T33n1702_006:0218b24": "空生不達此意，將謂我人與菩薩不異，由是",
    "T33n1702_006:0218b25": "空生起疑之處則云若無菩薩，如來斷疑之",
    "T33n1702_006:0218b26": "處則言無人，彼此媕含未嘗顯說，直至此處",
    "T33n1702_006:0218b27": "方乃[泳-永+史]通。經文特言：『通達無我法者，如來說",
    "T33n1702_006:0218b28": "名真是菩薩。』」第十五疏初標章前說菩薩下。",
    "T33n1702_006:0218b29": "指疑起處。此從十四中來，以前云我度眾生、",
    "T33n1702_006:0218c01": "我嚴佛土，皆非菩薩，斯則不見自他之義。若",
    "T33n1702_006:0218c02": "通而言之，亦兼從正答問，及第十一疑中來",
    "T33n1702_006:0218c03": "也。若如是下。結成疑也。以聞不見自他等相，",
    "T33n1702_006:0218c04": "便謂如來都無智眼，故成疑也。疏斷之下。二、",
    "T33n1702_006:0218c05": "引論彰意。偈云下。先述斷疑意也。初句縱，次",
    "T33n1702_006:0218c06": "句奪，第三句明能見五眼體常，故言實也。末",
    "T33n1702_006:0218c07": "句明所見諸心體妄，故云顛倒。然若干種心，是",
    "T33n1702_006:0218c08": "智所知境。今配為所見境者，以如來知見無",
    "T33n1702_006:0218c09": "二體故。約眼為見，在心曰知，故十八住中合",
    "T33n1702_006:0218c10": "為一住處也。斷疑。意云：菩薩但離能所分別",
    "T33n1702_006:0218c11": "故云不見，諸佛豈無真實智眼？此顯正斷其",
    "T33n1702_006:0218c12": "疑。下但隨文科釋。疏文五下。三、依經斷疑。肉",
    "T33n1702_006:0218c13": "眼。經問答文意可知。肉團等者。謂四塵名肉，",
    "T33n1702_006:0218c14": "清淨眼根依肉而住，名為肉眼。如《楞嚴》云：「眼",
    "T33n1702_006:0218c15": "如葡萄朵，耳如新卷葉，鼻如雙垂瓜，舌如初",
    "T33n1702_006:0218c16": "偃月，身如腰鼓顙，意如幽室見。」清淨眼根依",
    "T33n1702_006:0218c17": "此發也。障內下。約所見分齊以結名也。依肉",
    "T33n1702_006:0218c18": "之眼名為肉眼。佛具下。或問曰：「佛為至聖，何",
    "T33n1702_006:0218c19": "以同凡有肉眼耶？」故此通之。然但約具諸根",
    "T33n1702_006:0218c20": "處說有肉眼，非謂如來是血肉身。故經云：「捨",
    "T33n1702_006:0218c21": "無常色，獲常色等。」肉眼邊等者。謂作觀行，依",
    "T33n1702_006:0218c22": "肉眼處想外境界，觀想成故見障外事，名為",
    "T33n1702_006:0218c23": "天眼，如阿那律等。《大般若》下。克就佛說。前但",
    "T33n1702_006:0218c24": "約名通解，故云障外。今約佛位而言，故云人",
    "T33n1702_006:0218c25": "中無數等。除見天下。結成分齊。亦顯二眼體",
    "T33n1702_006:0218c26": "同，以佛眼體是一而有五用故。根本者。能生",
    "T33n1702_006:0218c27": "後得故，亦名正體智。真智如理智，以能照真",
    "T33n1702_006:0218c28": "故名慧眼也。後得者。從根本後方得起故。亦",
    "T33n1702_006:0218c29": "名遍智、俗智、如量智，由能達俗，故名法眼也。",
    "T33n1702_006:0219a01": "問：「據前一二先淺後深，云何三四先深後淺？」",
    "T33n1702_006:0219a02": "答：「前約眼之次第，此約證之次第，以達俗由",
    "T33n1702_006:0219a03": "證真故，說為後得也。」疏於內文二。初、局釋當",
    "T33n1702_006:0219a04": "文。前四等者。佛有此眼，故云佛眼。以前二眼",
    "T33n1702_006:0219a05": "通凡夫，二乘無法眼，菩薩雖具且劣，若在於",
    "T33n1702_006:0219a06": "佛四皆殊勝，總名佛眼。是則佛眼之外無別",
    "T33n1702_006:0219a07": "四眼也。其猶四河歸海失本名耳。四皆勝者。",
    "T33n1702_006:0219a08": "謂凡夫肉眼見障內，天眼見障外，佛眼見無",
    "T33n1702_006:0219a09": "數世界，二乘天眼唯見一三千界，佛天眼見",
    "T33n1702_006:0219a10": "河沙佛土，二乘慧眼唯照生空，地上菩薩亦",
    "T33n1702_006:0219a11": "皆分證，佛之慧眼圓照三空洞徹真性，菩薩",
    "T33n1702_006:0219a12": "法眼所知未盡，地地之中各有分限，佛之法",
    "T33n1702_006:0219a13": "眼所知障盡，無法不知、無生不度，故四皆勝",
    "T33n1702_006:0219a14": "也。又見下。以所見是佛性，此眼能見故。如《涅",
    "T33n1702_006:0219a15": "槃》云：「聲聞定多慧少，不見佛性，菩薩慧多定",
    "T33n1702_006:0219a16": "少，雖見佛性猶不明了，諸佛如來定慧等故，",
    "T33n1702_006:0219a17": "了了見性，如觀掌中菴摩勒果。」斯不亦圓極",
    "T33n1702_006:0219a18": "之義乎。問：「菩薩、聲聞定慧互闕，於其佛性則",
    "T33n1702_006:0219a19": "何以聲聞不見，菩薩分見耶？」答：「以定慧望於",
    "T33n1702_006:0219a20": "佛性，慧是因、定是緣，因親緣疎故使然也。又",
    "T33n1702_006:0219a21": "聲聞但有偏空慧無中道慧，故云慧少，菩薩",
    "T33n1702_006:0219a22": "有中慧故見佛性也。又此五中，唯第三持業",
    "T33n1702_006:0219a23": "釋，餘皆依主釋也。」無著下。二、通前總顯二初、",
    "T33n1702_006:0219a24": "引無著義總釋淨勝者。非顛倒故，超諸聖故。",
    "T33n1702_006:0219a25": "四種者。舉所以攝能，明於分齊。如以六境攝六",
    "T33n1702_006:0219a26": "識，色攝即肉、天二眼。論云：「色攝有二，一法果",
    "T33n1702_006:0219a27": "二修界。」法即肉眼，以從過去業法之所感故。",
    "T33n1702_006:0219a28": "修即天眼，謂是定果，修所得故。二眼同見色",
    "T33n1702_006:0219a29": "法，色法最麁故先明也。第一義即真諦境，攝",
    "T33n1702_006:0219b01": "慧眼也。世諦即俗諦境，攝法眼也。一切種者。",
    "T33n1702_006:0219b02": "一切種種差別境也。一切攝者。攝佛眼也。即",
    "T33n1702_006:0219b03": "無所不了，是一切種智故。論云：「一切種無功",
    "T33n1702_006:0219b04": "用智名為佛眼。」古德下。二、約古德重結。可知。",
    "T33n1702_006:0219b05": "智淨中五段從狹至寬，展轉而數，謂數沙數、",
    "T33n1702_006:0219b06": "河數、界數、生數、心，欲明如來之智微妙能知，",
    "T33n1702_006:0219b07": "故約所知之境廣多以顯，經皆可見。標悉知。",
    "T33n1702_006:0219b08": "經文可知。共欲者。染也。欲謂五欲，即色等五",
    "T33n1702_006:0219b09": "塵，心與欲合故名為共。又欲謂貪欲，是心所",
    "T33n1702_006:0219b10": "攝，舉初該後，意兼瞋等，心與貪等相應，故云",
    "T33n1702_006:0219b11": "共也。前約與境相應，此約與煩惱相應，皆為",
    "T33n1702_006:0219b12": "染也。離欲者。淨也。即不與六塵境煩惱相應，",
    "T33n1702_006:0219b13": "名之為淨。染淨之心各有無量，故曰若干也。",
    "T33n1702_006:0219b14": "釋悉知。經徵意云：以何義故，能悉知之？釋意",
    "T33n1702_006:0219b15": "云：彼等諸心皆是妄識，妄識即空故云非心，",
    "T33n1702_006:0219b16": "以即空故真心不滅，故云是名真心。體同故",
    "T33n1702_006:0219b17": "能悉知。大雲下。釋出能知所以也。以諸心是",
    "T33n1702_006:0219b18": "真心中所現少分之法，今證真體，豈不能知？",
    "T33n1702_006:0219b19": "諸心下。牒釋。可知。與此殊者。以雲說兼真，論",
    "T33n1702_006:0219b20": "言唯妄，故不同也。論釋為正。若以科疏觀之，",
    "T33n1702_006:0219b21": "却以雲釋為正也。請詳種種顛倒識者。釋經",
    "T33n1702_006:0219b22": "中諸心也。魏本云：「如來說諸心住，皆為非心",
    "T33n1702_006:0219b23": "住，是名為心住。」論釋意云：諸即種種，住謂顛",
    "T33n1702_006:0219b24": "倒，以八識皆能緣境，有取著故，或約前六名",
    "T33n1702_006:0219b25": "為種種，緣麁顯境相續不斷，故名為住。以離",
    "T33n1702_006:0219b26": "等兩句。釋皆為非心住也。離與不住蓋是一",
    "T33n1702_006:0219b27": "義，智與實念亦無別體，意明不住大乘四念",
    "T33n1702_006:0219b28": "處故，若住於此即是實念實智，既住六塵即",
    "T33n1702_006:0219b29": "顛倒識也。是故說顛倒者。釋是名為心。此但",
    "T33n1702_006:0219c01": "結歸顛倒識也。釋非心。經徵意云：所以說諸",
    "T33n1702_006:0219c02": "心為顛倒識無體者。何謂也？釋意云：以於過",
    "T33n1702_006:0219c03": "現未來求不得故。已滅下。釋三世不可得所",
    "T33n1702_006:0219c04": "以也。論文、《淨名》、《華嚴》並同，但釋現在有少異",
    "T33n1702_006:0219c05": "耳。論云：「現在虛妄分別故。」《淨名》云：「現在不住。」",
    "T33n1702_006:0219c06": "《華嚴》云：「現在空寂。」然文異而意不異也。然此",
    "T33n1702_006:0219c07": "獨於現在之中。言第一義者。以無著釋經皆",
    "T33n1702_006:0219c08": "約二諦。既五眼文中不言眼即非眼，又以見",
    "T33n1702_006:0219c09": "智二種其體不殊，故於最後安立第一義。第",
    "T33n1702_006:0219c10": "一義即是空寂，空寂即是不可得義，意皆同",
    "T33n1702_006:0219c11": "也。第十六疏初標章向說下。指疑起處。此從",
    "T33n1702_006:0219c12": "第十五中來。心住者。指魏經。如上所引。顛倒",
    "T33n1702_006:0219c13": "者。指偈文。皆不可得者，指經文。若如是下。結",
    "T33n1702_006:0219c14": "成疑也。意云：眾生心是顛倒，福德依心而成，",
    "T33n1702_006:0219c15": "豈非顛倒？顛倒既同，何名善法？既非善法，修",
    "T33n1702_006:0219c16": "福何益？問答福。經可知。以是下。釋多所以。以",
    "T33n1702_006:0219c17": "如來舉因緣以問，空生牒因緣以答，因緣無",
    "T33n1702_006:0219c18": "性福亦無性，乃成無漏，是故多也。此文但標，",
    "T33n1702_006:0219c19": "下文即釋。反順釋。經意云：若是住相之福，我",
    "T33n1702_006:0219c20": "不說多，以是無住之福，是故說多也。疏一。初、",
    "T33n1702_006:0219c21": "引論正釋。偈云下。標也。論云下。釋也。意云：心",
    "T33n1702_006:0219c22": "識住故，故成顛倒，顛倒故福皆虛妄。佛智無",
    "T33n1702_006:0219c23": "住，依之作福，即非顛倒，非顛倒故皆真實也。",
    "T33n1702_006:0219c24": "取相者，是有漏福，故不說多。離相者，是無漏",
    "T33n1702_006:0219c25": "福，故說多也。問福下。二、問答解妨。問意可知。",
    "T33n1702_006:0219c26": "違順等者，謂一法界心本來無住，本來空寂，",
    "T33n1702_006:0219c27": "佛智空而無住故言順，妄識住而不空故言",
    "T33n1702_006:0219c28": "違，所言不空但妄識，不空非真實不空也。苟",
    "T33n1702_006:0219c29": "忘懷而達之，則無所不喻也。第十七疏初標",
    "T33n1702_006:0220a01": "章若諸佛下。指疑起處。此從第三中來。云何",
    "T33n1702_006:0220a02": "下。結成疑也。此約下。出疑所依。意云：既言無",
    "T33n1702_006:0220a03": "相法身是佛，何以成就相好亦名為佛？此約",
    "T33n1702_006:0220a04": "法身疑色身也。現身。經問答可知。徵意云：以",
    "T33n1702_006:0220a05": "何義故，不以色身見佛？釋意云：以約勝義非",
    "T33n1702_006:0220a06": "世諦故，由此不應定以色身見於佛也。隨形",
    "T33n1702_006:0220a07": "好者。八十種也。法數如常即小相也，隨其身",
    "T33n1702_006:0220a08": "形一一皆好，故八十好即色身。鏡中下。喻明",
    "T33n1702_006:0220a09": "也。故知鏡中有物却不能現物，如凡夫雖有",
    "T33n1702_006:0220a10": "法身不能現相好者，蓋緣有物。所言物者，妄",
    "T33n1702_006:0220a11": "身心也。論云下。約性相揀收也。畢竟等者，約",
    "T33n1702_006:0220a12": "體揀。然相好下。隨相收也。此二下。釋相好為",
    "T33n1702_006:0220a13": "佛之由。如金畢竟非師子，亦非無金，以師子",
    "T33n1702_006:0220a14": "不離於金故。是故下。約存泯會釋經文。言無",
    "T33n1702_006:0220a15": "者。約體而說，釋即非色身。言有者。隨相而說，",
    "T33n1702_006:0220a16": "釋是名色身。成就者。魏經即是今文具足義。",
    "T33n1702_006:0220a17": "現相。經如前。三十二相者，法數如常，即大相",
    "T33n1702_006:0220a18": "也。一一等者，前從鏡中無物已下，義意並同，",
    "T33n1702_006:0220a19": "前文已明，今不別釋也。第十八疏初標章若",
    "T33n1702_006:0220a20": "如來下。指疑起處。此與前疑同時，於第三中",
    "T33n1702_006:0220a21": "起，起則同時，斷成先後，非從次前文來。若言",
    "T33n1702_006:0220a22": "從彼來者。已悟非身之身，何疑無說之說？思",
    "T33n1702_006:0220a23": "之可見。云何不，結成疑也。意云：聲不自聲依",
    "T33n1702_006:0220a24": "色而發，既無所依之色，何有能依之聲？故成",
    "T33n1702_006:0220a25": "疑也。遮錯解。經文可知。谷中下。喻明也。意云：",
    "T33n1702_006:0220a26": "以有外聲遂有響答，谷中實無作響之者。說",
    "T33n1702_006:0220a27": "法亦爾，法身實無能說之者，以機感故，遂見",
    "T33n1702_006:0220a28": "如來有所說法。又谷雖應聲而無應聲之念，",
    "T33n1702_006:0220a29": "佛雖說法而無說法之心。據此却由無念故，",
    "T33n1702_006:0220b01": "方能說法。是故遮云勿謂等也。釋所以。經徵",
    "T33n1702_006:0220b02": "意云：以何義故，令我不作是念？釋意可知。世",
    "T33n1702_006:0220b03": "尊下。疏如文。可解。示正見。經意如疏。如佛法",
    "T33n1702_006:0220b04": "亦然者。佛既無身故現身，法亦無說故強說。",
    "T33n1702_006:0220b05": "以佛例法，故曰亦然。二差別者，論云：「一者能",
    "T33n1702_006:0220b06": "詮名句文也，二者所詮義也。」此能所詮，若望",
    "T33n1702_006:0220b07": "於佛俱是所說，通名法也。不離等者。論云：「釋",
    "T33n1702_006:0220b08": "是名說法。」法相之界，故名法界。說法無自相",
    "T33n1702_006:0220b09": "者。論云：「釋無法可說」，謂相即性故，言說緣生",
    "T33n1702_006:0220b10": "無自性故。又解：不離法界下二句，俱是釋無",
    "T33n1702_006:0220b11": "法可說。謂此二種不離法界，法界之外無別",
    "T33n1702_006:0220b12": "二法自相可得，以此二法自相本空不可得",
    "T33n1702_006:0220b13": "故，此即以下句釋上句也。真說等者。夫為說",
    "T33n1702_006:0220b14": "法當如法說，名真說法。法離一切名相分別，",
    "T33n1702_006:0220b15": "若稱此說，是如法說故。下文云：「云何為人演",
    "T33n1702_006:0220b16": "說，不取於相如如不動。」然第三第五第七，及",
    "T33n1702_006:0220b17": "此四處皆明無說者，意各不同。以第三疑化",
    "T33n1702_006:0220b18": "身有說，第五疑證智可說，第七明佛無異說，",
    "T33n1702_006:0220b19": "此文疑無身何說，以此為異。然諸疏於十八",
    "T33n1702_006:0220b20": "九之間，約魏本經文皆出一疑。龍外皆云：何",
    "T33n1702_006:0220b21": "人能信疑？雲云：能信深法疑。今秦經既無其",
    "T33n1702_006:0220b22": "文，疏亦不敘而解。今見近本，秦文皆有此段，",
    "T33n1702_006:0220b23": "乃於抄中略要敘釋，名為所說既深無信疑。",
    "T33n1702_006:0220b24": "論云：「若言諸佛說法者，是無所說無說，不離",
    "T33n1702_006:0220b25": "法身。」法身無相，有何等人能信如是甚深法",
    "T33n1702_006:0220b26": "界？斷之。經云：「爾時慧命須菩提白佛言：『世尊！",
    "T33n1702_006:0220b27": "頗有眾生，於未來世聞說是法生信心不？』」此",
    "T33n1702_006:0220b28": "疑甚深，無信以問也。解空第一，智慧圓通，以",
    "T33n1702_006:0220b29": "慧為命，故稱慧命。生信心者。生大乘正信心",
    "T33n1702_006:0220c01": "也。不信一切法方為正信，此信與聖性相應。",
    "T33n1702_006:0220c02": "故《起信》云：「如是信心成就得發心者，入正定",
    "T33n1702_006:0220c03": "聚畢竟不退，名住如來種中正因相應。」次揀",
    "T33n1702_006:0220c04": "聖性有人以酬。「佛言：『須菩提！彼非眾生非不",
    "T33n1702_006:0220c05": "眾生。』」須菩提下。合云實有眾生，能信此法。彼",
    "T33n1702_006:0220c06": "能信者，非是凡夫眾生，非不是聖性眾生也。",
    "T33n1702_006:0220c07": "論云：「非眾生者，非凡夫體故。非不眾生者，以",
    "T33n1702_006:0220c08": "有聖體故，非不是聖體眾生。」偈云：「非眾生眾",
    "T33n1702_006:0220c09": "生，非聖非不聖，此中聖體者，佛之知見也。」以",
    "T33n1702_006:0220c10": "是信之根本故。次、徵是非生信。以釋。經云：「何",
    "T33n1702_006:0220c11": "以故？須菩提！眾生眾生者，如來說非眾生是",
    "T33n1702_006:0220c12": "名眾生。」何以故者徵也。以何義故？說非眾生",
    "T33n1702_006:0220c13": "又名眾生耶。須菩提！眾生眾生者此牒也。於",
    "T33n1702_006:0220c14": "非眾生中說為眾生者，如來說非眾生，是名",
    "T33n1702_006:0220c15": "眾生。非眾生者，非愚小異生也。是名眾生者，",
    "T33n1702_006:0220c16": "結成能信之人有聖體也。偈云：「所說說者深，",
    "T33n1702_006:0220c17": "非無能信者。」此上經文魏譯則有，秦本則無，",
    "T33n1702_006:0220c18": "既二論皆釋此文，後人添入亦無所失，況有",
    "T33n1702_006:0220c19": "冥報之緣，宜亦可信。第十九疏初標章不得",
    "T33n1702_006:0220c20": "一法者。指疑起處。此從第三第十二第十三",
    "T33n1702_006:0220c21": "中來，以彼文中皆言無法得菩提故。云何下。",
    "T33n1702_006:0220c22": "結成疑也。離上上者。如初地並於地前名上，",
    "T33n1702_006:0220c23": "未離二地之上，乃至等覺亦未免於妙覺之",
    "T33n1702_006:0220c24": "上，唯佛極證，更無上位之上，故云離上上。是",
    "T33n1702_006:0220c25": "則凡夫離下下，諸佛離上上，餘之中流不離",
    "T33n1702_006:0220c26": "上下。轉轉等者，謂轉捨二障、轉得二果，轉捨",
    "T33n1702_006:0220c27": "轉得故云轉轉。意云：既若轉得菩提，云何不",
    "T33n1702_006:0220c28": "得一法？故成疑也。為斷下。預指斷疑之意也。指",
    "T33n1702_006:0220c29": "示顯現故云示現。無法為正覺。經縱問。無得",
    "T33n1702_006:0221a01": "是得並可知矣。彼處等者。此明無有一法可",
    "T33n1702_006:0221a02": "名為上。如須彌至大、微塵至小，盡未免於上，",
    "T33n1702_006:0221a03": "以皆有故。如虛空無故，得名無上也。菩提處",
    "T33n1702_006:0221a04": "者。菩提即所證處也。無一法等者。但妄盡覺",
    "T33n1702_006:0221a05": "滿，名曰菩提。離此寧有菩提可得？平等為正",
    "T33n1702_006:0221a06": "覺。經亦可知。不增減者。即釋經中無有高下。",
    "T33n1702_006:0221a07": "謂在聖不增故無高，居凡不減故無下。斯則",
    "T33n1702_006:0221a08": "平等之義也。平等名無上者。夫上以待下得",
    "T33n1702_006:0221a09": "名，下既不立，上豈存焉？更無下。轉釋無上義。",
    "T33n1702_006:0221a10": "然此問答之中有三種無上義。初問中言無",
    "T33n1702_006:0221a11": "上頭之上，約修證說。次則無法為上故名無",
    "T33n1702_006:0221a12": "上，約空寂說。後則無對下之上故名無上，約",
    "T33n1702_006:0221a13": "凡聖同體說。後二是答中意也。修正覺。經意",
    "T33n1702_006:0221a14": "云：然雖無法，然雖平等，非謂不修得成正覺，",
    "T33n1702_006:0221a15": "應以無我等心修諸善法，然後得成。然此善",
    "T33n1702_006:0221a16": "法約勝義則無，約世諦則有。天親異此，詳之。",
    "T33n1702_006:0221a17": "了因者。了有二義：一、了斷義，以般若能了煩",
    "T33n1702_006:0221a18": "惱空故。二、顯了義，能顯法身故。今無我等即",
    "T33n1702_006:0221a19": "是此義，亦名正因。正由此慧除妄得法身，故",
    "T33n1702_006:0221a20": "今云正道，道即因義。緣因者。即施戒等五，與",
    "T33n1702_006:0221a21": "彼般若為資緣故。助即資也，資彼正因之力，",
    "T33n1702_006:0221a22": "斷煩惱成菩提也。猶燈能破暗顯空，必籍心",
    "T33n1702_006:0221a23": "油為助緣也。是正覺者。以梵語三菩提此云",
    "T33n1702_006:0221a24": "正覺，即所證之果無漏善者。問：「有漏之中亦",
    "T33n1702_006:0221a25": "有善法，何故偏局無漏耶？」答：「以無我等相所",
    "T33n1702_006:0221a26": "修故，唯無漏也。又以有漏之善非菩提因，今",
    "T33n1702_006:0221a27": "為菩提故須無漏。」問：「上三段中前二無得，後",
    "T33n1702_006:0221a28": "一有證，義既矛盾，云何兩存？」答：「所言修者，但",
    "T33n1702_006:0221a29": "是斷除我法，顯自真理竟無一法可得，由此",
    "T33n1702_006:0221b01": "二義宛相符順。」問：「第三第十二第十三，兼此",
    "T33n1702_006:0221b02": "一段前後四處，皆說不得菩提。如何辨異耶？」",
    "T33n1702_006:0221b03": "答：「前後文雖相似，義意不同。以第三疑釋迦",
    "T33n1702_006:0221b04": "得果，第十二疑善慧成因，十三疑無法無佛，",
    "T33n1702_006:0221b05": "十九疑有修有證。茲義迢然，請無所濫。」第二",
    "T33n1702_006:0221b06": "十疏初標章若修下。指疑起處。此從十九中",
    "T33n1702_006:0221b07": "來。則所說下。形對前之數段。結成疑也。意云：",
    "T33n1702_006:0221b08": "既言修一切善法得菩提，云何前來頻言持",
    "T33n1702_006:0221b09": "說得菩提耶？以是下。成立持說不得菩提之",
    "T33n1702_006:0221b10": "理。以名句文三無記性攝，無記性法中無因",
    "T33n1702_006:0221b11": "果故，豈感菩提耶？經之比校，如文可知。雖言",
    "T33n1702_006:0221b12": "等者，許為無記也。而說等者，不許非因也。是",
    "T33n1702_006:0221b13": "故下。出經意。能為佛因故勝。《寶施論》云下。",
    "T33n1702_006:0221b14": "轉釋為因之由。以經詮真理因之悟解，依",
    "T33n1702_006:0221b15": "解起行方得菩提。若無教門，要知所入？故",
    "T33n1702_006:0221b16": "《法華》云：「以佛教門出三界苦。」又言下。論之別",
    "T33n1702_006:0221b17": "意。汝法無記，謂小乘薩婆多宗說聲通善惡，",
    "T33n1702_006:0221b18": "名句文身唯無記性。我法是記者。謂大乘宗",
    "T33n1702_006:0221b19": "地上菩薩，於後得智中所變名等，唯是善性",
    "T33n1702_006:0221b20": "非無記性。是故等者。意云：只就無記尚得為",
    "T33n1702_006:0221b21": "因，況是無漏善性所攝，而不得菩提耶？問：「此",
    "T33n1702_006:0221b22": "與第九疑何別？」答：「彼約有為無體難，此約無",
    "T33n1702_006:0221b23": "記非因難。又彼唯據持說難，此則兼對善法",
    "T33n1702_006:0221b24": "難。迢然不同也。」第二十一疏初標章若法下。",
    "T33n1702_006:0221b25": "指疑起處。此從十九中來。云何下。結成疑也。",
    "T33n1702_006:0221b26": "既度眾生即有高下，高下即不平等。故成疑",
    "T33n1702_006:0221b27": "也。錯解經文。初、正遮。二、再誡。可知。正見。經徵",
    "T33n1702_006:0221b28": "意云：以何義故，令不作是念？釋意云：以實無",
    "T33n1702_006:0221b29": "眾生為如來所度故。平等下兩句。立其義。宗",
    "T33n1702_006:0221c01": "以名下兩句。釋其所以。論云下。轉釋後二句",
    "T33n1702_006:0221c02": "也。假名者，但有眾生之名，而無眾生之體，故",
    "T33n1702_006:0221c03": "云假也。與五陰共者，謂於五蘊和合之處，",
    "T33n1702_006:0221c04": "說言眾生不即不離，故云共也。不離法界者。",
    "T33n1702_006:0221c05": "佛是極證之人，已全是法界，眾生雖未能證",
    "T33n1702_006:0221c06": "緣生無體，亦同法界，豈將法界度於法界？是",
    "T33n1702_006:0221c07": "故偈云：「平等等也。」所以。經文反顯。若順言之，",
    "T33n1702_006:0221c08": "應云：以佛無我人等相故，不見有眾生為所",
    "T33n1702_006:0221c09": "度也。取相過等者。以無謂有故，不如法界故，",
    "T33n1702_006:0221c10": "不了緣生故，便成有念故。爾炎，梵語，此有兩",
    "T33n1702_006:0221c11": "義：一謂智母，已如前說。二謂境界，然是定中",
    "T33n1702_006:0221c12": "境界，今取此義。意云：佛智稱境而知，真如是",
    "T33n1702_006:0221c13": "有作有知，眾生是無作無知也。若作智母釋",
    "T33n1702_006:0221c14": "者，即根本智證平等理，無有分別，今觀眾生",
    "T33n1702_006:0221c15": "亦復如是也。拂迹。經意云：佛雖說我元來無",
    "T33n1702_006:0221c16": "我，執有我者蓋是凡夫，雖言凡夫亦無凡夫。",
    "T33n1702_006:0221c17": "如夢人見虎，虎與夢人皆不可得。法中亦爾，",
    "T33n1702_006:0221c18": "以凡夫人執我故云非我，恐執凡夫故云非",
    "T33n1702_006:0221c19": "凡。夫邐迤除遣執情，故云展轉拂迹。然前正",
    "T33n1702_006:0221c20": "答問中，及第十一十四，兼此一段前後四處，",
    "T33n1702_006:0221c21": "皆說度生無度，雖文同而意異。謂最初令離",
    "T33n1702_006:0221c22": "我度生，十一疑能度者是我，十四疑無我而",
    "T33n1702_006:0221c23": "誰度，二十一疑真界平等不合度生。同異昭",
    "T33n1702_006:0221c24": "然第二十二疏初標章論云下。指疑起處。此",
    "T33n1702_006:0221c25": "從十七中來。雖相等者，以前文云即非具足",
    "T33n1702_006:0221c26": "色身，即非諸相具足。具足即成就義，秦魏經",
    "T33n1702_006:0221c27": "異也。而以等者，以前文云是名具足色身，是",
    "T33n1702_006:0221c28": "名諸相具足，彼中意者，法身畢竟非相好，相",
    "T33n1702_006:0221c29": "好亦非不佛，由無相故現，相不離法身，所以",
    "T33n1702_006:0222a01": "疑云：既無相故方能現相，則但見於相，便知",
    "T33n1702_006:0222a02": "無相也。如遠見煙定知有火，以離於火必無",
    "T33n1702_006:0222a03": "煙故。表佛。經問意云：可以相比觀無相法身",
    "T33n1702_006:0222a04": "如來不？識根。經答意云：實可以相比觀法身",
    "T33n1702_006:0222a05": "如來。悟色身者，知應化非真義也。迷法身者，",
    "T33n1702_006:0222a06": "不知法身畢竟非色相義。意謂下。出答意也。",
    "T33n1702_006:0222a07": "意云：但見法身之相好，則知相好之法身。如",
    "T33n1702_006:0222a08": "見草木之苗必知其根，由是科文約喻而立。",
    "T33n1702_006:0222a09": "凡聖不分。經意云：輪王亦有此相，應是如來。",
    "T33n1702_006:0222a10": "偈云等者，意云：但約本望末則定，若約末望",
    "T33n1702_006:0222a11": "本則不定。且如輪王與佛色相雖同，相之所",
    "T33n1702_006:0222a12": "依二各有異，佛相即法身所現，王相依業因",
    "T33n1702_006:0222a13": "而生，凡聖雲泥復何準的？況依法身有自他",
    "T33n1702_006:0222a14": "受用，復有大小隨類化等，各各不同。如苗與",
    "T33n1702_006:0222a15": "根事亦不定，初栽之樹則有苗無根，所接之",
    "T33n1702_006:0222a16": "樹則苗根各異故也。佛非相見。經意云：緣聞",
    "T33n1702_006:0222a17": "依真現假，假不離真，及乎約假求真，真不由",
    "T33n1702_006:0222a18": "假，實德不在相令色鮮矣。仁以貌取者失之",
    "T33n1702_006:0222a19": "子羽，而今以後焉敢不識。見聞不及。經文可",
    "T33n1702_006:0222a20": "見。然恐空生更約說法比知如來，故言音聲",
    "T33n1702_006:0222a21": "求之不得。此疑即從第十八中來，今預遮防",
    "T33n1702_006:0222a22": "故無後說。魏偈者。明見聞不及之由也。秦經",
    "T33n1702_006:0222a23": "則但明見聞不及。偈云等者。彌勒偈也。於中",
    "T33n1702_006:0222a24": "半釋秦偈、半釋魏偈，意云：見聞是識，但能緣",
    "T33n1702_006:0222a25": "於色聲，佛非色聲，故不可知。彼法者。法身",
    "T33n1702_006:0222a26": "也。真如相者。即離一切相，是真如相。非如言",
    "T33n1702_006:0222a27": "說知者，以真如法離言說故，但是真智之境，",
    "T33n1702_006:0222a28": "唯證相應，故云自證。第一第七第十七及此一",
    "T33n1702_006:0222a29": "段，皆云不以相見如來者，義意皆別。初以對",
    "T33n1702_006:0222b01": "果疑因，次明感果離相，次說依真現假，後明",
    "T33n1702_006:0222b02": "約假求真，故不同也。第二十三疏初標章由",
    "T33n1702_006:0222b03": "前下。指疑起處。此從二十二中來。遂作念下。",
    "T33n1702_006:0222b04": "作一向離相解，便是指起疑之宗也。若爾下。",
    "T33n1702_006:0222b05": "結成疑也。意云：福但成相果，相既非佛，修福",
    "T33n1702_006:0222b06": "何益？故佛果下。結成疑名也。論云下。引證。失",
    "T33n1702_006:0222b07": "福者，非菩提因故。失果者，非菩提果故。遮念。",
    "T33n1702_006:0222b08": "經意云：汝若謂如來不以具足相故得菩提，",
    "T33n1702_006:0222b09": "莫作是念。文勢似重、意實不重，但前敘後遮",
    "T33n1702_006:0222b10": "也。《華嚴》偈中前半屬前文，後半屬此段。以文",
    "T33n1702_006:0222b11": "意鉤鎖，故就一處而引。既言不離色聲，豈合",
    "T33n1702_006:0222b12": "一向毀相？毀相非理，故此遮之。肇云下。亦前",
    "T33n1702_006:0222b13": "後相半耳。不偏等者。相不定故。如輪王非佛。",
    "T33n1702_006:0222b14": "非不等者。應機即現，不離法身故。如釋迦是",
    "T33n1702_006:0222b15": "佛。斷滅見者，義在次文。出過。經文可知。損減",
    "T33n1702_006:0222b16": "等者。謂執有是增益過，執無是損減過，今既",
    "T33n1702_006:0222b17": "一向離相，正當此句。斯則於果損福德莊嚴，",
    "T33n1702_006:0222b18": "於因損五度之行，壞俗諦也。斷見者。《中論》云：",
    "T33n1702_006:0222b19": "「定有則著常，定無則著斷。」今既一向作無相",
    "T33n1702_006:0222b20": "解，正當斷見。邊見者。空有斷常皆是著邊邪",
    "T33n1702_006:0222b21": "之見，並非正見，故云過也。不失。經徵意云：「以",
    "T33n1702_006:0222b22": "何義故，今不作此念？」釋意云：「但發菩提心者",
    "T33n1702_006:0222b23": "皆不作此念，故知作此念者豈非過歟。」如所",
    "T33n1702_006:0222b24": "住法者。所住之法即大菩提心。菩提心者，即",
    "T33n1702_006:0222b25": "悲智願也。",
    "T33n1702_006:0222b26": "金剛經纂要刊定記卷第六"
}