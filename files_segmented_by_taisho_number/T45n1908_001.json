{
    "T45n1908_001:0921c04": "No. 1908",
    "T45n1908_001:0921c05": "大乘六情懺悔",
    "T45n1908_001:0921c07": "釋元曉撰",
    "T45n1908_001:0921c08": "若依法界始遊行者。於四威儀無一唐遊。念",
    "T45n1908_001:0921c09": "諸佛不思議德。常思實相杇銷業障。普為六",
    "T45n1908_001:0921c10": "道無邊眾生。歸命十方無量諸佛。諸佛不異",
    "T45n1908_001:0921c11": "而亦非一。一即一切一切即一。雖無所住而",
    "T45n1908_001:0921c12": "無不住。雖無所為而無不為。一一相好一一",
    "T45n1908_001:0921c13": "毛孔。遍無邊界盡未來際。無障無礙無有差",
    "T45n1908_001:0921c14": "別。教化眾生無有休息。所以者何。十方三世",
    "T45n1908_001:0921c15": "一塵一念。生死涅槃無二無別。大悲般若不",
    "T45n1908_001:0921c16": "取不捨。以得不共法相應故。今於此處蓮花",
    "T45n1908_001:0921c17": "藏界。盧舍那佛坐蓮花臺。放無邊光。集無量",
    "T45n1908_001:0921c18": "眾生。轉無所轉大乘法輪。菩薩大眾遍滿虛",
    "T45n1908_001:0921c19": "空。受無所受大乘法樂。而今我等同在於此",
    "T45n1908_001:0921c20": "一實三寶無過之處。不見不聞如聾如盲。無",
    "T45n1908_001:0921c21": "有佛性。何為如是。無明顛倒妄作外塵。執我",
    "T45n1908_001:0921c22": "我所造種種業。自以覆弊不得見聞。猶如餓",
    "T45n1908_001:0921c23": "鬼臨河見火。故今佛前深生慚愧。發菩提心",
    "T45n1908_001:0921c24": "誠心懺悔。我及眾生無始以來無明所醉。作",
    "T45n1908_001:0921c25": "罪無量。五逆十惡無所不造。自作教他見作",
    "T45n1908_001:0921c26": "隨喜。如是眾罪不可稱數。諸佛賢聖之所證",
    "T45n1908_001:0921c27": "知。已作之罪深生慚愧。所未作者更不敢",
    "T45n1908_001:0921c28": "作。□此諸罪實無所有。眾緣和合假名為",
    "T45n1908_001:0921c29": "業。即緣無業離緣亦無。非內非外不在中間。",
    "T45n1908_001:0922a01": "過去已滅。未來未生現在無住。故所作以其",
    "T45n1908_001:0922a02": "無住故亦無生。先有非生先無誰生。若言本",
    "T45n1908_001:0922a03": "無及與今有。二義和合名為生者。當本無",
    "T45n1908_001:0922a04": "時即無今有。當今有時非有本無。先後不",
    "T45n1908_001:0922a05": "及有無不合。二義無合何處有生。合義既",
    "T45n1908_001:0922a06": "壞散亦不成。不合不散非有非無。無時無",
    "T45n1908_001:0922a07": "有對何為無。有時無無待誰為有。先後有",
    "T45n1908_001:0922a08": "無皆不得成。當知業性本來無生。從本以",
    "T45n1908_001:0922a09": "來不得有生。當於何處得有無生。有生無生",
    "T45n1908_001:0922a10": "俱不可得。言不可得亦不可得。業性如是諸",
    "T45n1908_001:0922a11": "佛亦爾。如經說言。譬如眾生造作諸業。若善",
    "T45n1908_001:0922a12": "若惡。非內非外。如是業性非有非無。亦復如",
    "T45n1908_001:0922a13": "是。本無今有非無因生。無作無受。時節和",
    "T45n1908_001:0922a14": "合故得果報。行者若能數數思惟如是實相",
    "T45n1908_001:0922a15": "而懺悔者。四重五逆無所能為。猶如虛空不",
    "T45n1908_001:0922a16": "為火燒。如其放逸無慚無愧。不能思惟業實",
    "T45n1908_001:0922a17": "相者。雖無罪性將入泥梨。猶如幻虎還吞幻",
    "T45n1908_001:0922a18": "師。是故當於十方佛前。深生慚愧而作懺悔。",
    "T45n1908_001:0922a19": "作是悔時莫以為作。即應思惟懺悔實相所",
    "T45n1908_001:0922a20": "悔之罪既無所有。云何得有能懺悔者。能悔",
    "T45n1908_001:0922a21": "所悔皆不可得。當於何處得有悔法於諸業",
    "T45n1908_001:0922a22": "障作是悔已。亦應懺悔六情放逸。我及眾生",
    "T45n1908_001:0922a23": "無始已來。不解諸法本來無生。妄想顛倒計",
    "T45n1908_001:0922a24": "我我所。內立六情依而生識。外作六塵執為",
    "T45n1908_001:0922a25": "實有。不知皆是自心所作。如幻如夢永無所",
    "T45n1908_001:0922a26": "有。於中橫計男女等相。起諸煩惱自以纏縛。",
    "T45n1908_001:0922a27": "長沒苦海不求出要。靜慮之時甚可怪哉。猶",
    "T45n1908_001:0922a28": "如眠時睡蓋䨱心。妄見己身大水所漂。不知",
    "T45n1908_001:0922a29": "但是夢心所作。謂實流溺生大怖懅。未覺之",
    "T45n1908_001:0922b01": "時更作異夢。謂我所見是夢非實。心性聰故",
    "T45n1908_001:0922b02": "夢內知夢。即於其溺不生其懅。而未能知身",
    "T45n1908_001:0922b03": "臥床上。動頭搖手勤求永覺。永覺之時追緣",
    "T45n1908_001:0922b04": "前夢。水與流身皆無所有。唯見本來靜臥於",
    "T45n1908_001:0922b05": "床。長夢亦爾。無明䨱心妄作六道。流轉八苦",
    "T45n1908_001:0922b06": "內因諸佛不思議熏。外依諸佛大悲願力。髣",
    "T45n1908_001:0922b07": "髴信解。我及眾生。唯寢長夢妄計為實。違順",
    "T45n1908_001:0922b08": "六塵男女二相。並是我夢。永無實事。何所憂",
    "T45n1908_001:0922b09": "喜何所貪瞋。數數思惟。如是夢觀。漸漸修得",
    "T45n1908_001:0922b10": "如夢三昧。由此三昧得無生忍。從於長夢豁",
    "T45n1908_001:0922b11": "然而覺。即知本來永無流轉。但是一心臥一",
    "T45n1908_001:0922b12": "如床。若離能如是。數數思惟。雖緣六塵不以",
    "T45n1908_001:0922b13": "為實。煩惱羞愧不能自逸。是名大乘六情懺",
    "T45n1908_001:0922b14": "悔。",
    "T45n1908_001:0922b15": "大乘六情懺悔"
}