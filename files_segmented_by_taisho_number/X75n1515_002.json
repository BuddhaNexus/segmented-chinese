{
    "X75n1515_002:0746c01": "續佛祖統紀卷之二",
    "X75n1515_002:0746c03": "玉岡潤法師法嗣",
    "X75n1515_002:0746c04": "法師必才字大用。姓屈氏。台之臨海人。父哲。明經為",
    "X75n1515_002:0746c05": "科目之儒。母趙。崇佛惟謹。夜夢神僧振錫臨門。覺而",
    "X75n1515_002:0746c06": "生師。甫能言。輙記孝經一卷。七歲能屬句。年十二聞",
    "X75n1515_002:0746c07": "越之嵊縣報恩寺為剡源先法師講肆之地。遂往從",
    "X75n1515_002:0746c08": "西江翟公出家祝髮受具戒。十六謁湛堂澄公於南",
    "X75n1515_002:0746c09": "竺渲福。一見即以法器期之。命典客寮。時玉崗潤公",
    "X75n1515_002:0746c10": "居版首。乃執經入室。足不出戶限者十年。凡山家部",
    "X75n1515_002:0746c11": "味教觀。一經指授意釋心融。玉岡嘆曰。子非靈山宿",
    "X75n1515_002:0746c12": "習。焉能致此哉。一時儔輩如我菴無絕宗繼。英聲偉",
    "X75n1515_002:0746c13": "望絕出時流。至於剖決宗旨議定教章。必推師為上",
    "X75n1515_002:0746c14": "首。玉岡住當湖德藏。延師分座。泰定甲子玉岡謝去。",
    "X75n1515_002:0746c15": "以師繼席。至正壬午遷杭之興福。明年又陞演福。首",
    "X75n1515_002:0746c16": "造大佛寶殿山門兩廡。及彌顯之堂萬佛寶閣。其金",
    "X75n1515_002:0746c17": "碧晃朗像設尊嚴。法筵之盛特冠諸剎。師惟以講說",
    "X75n1515_002:0746c18": "流通為務。所有資施隨得隨散。故其營構之勣不勞",
    "X75n1515_002:0746c19": "而就。帝師聞其高行。錫佛鑑圓照大師之號。江浙函",
    "X75n1515_002:0746c20": "相達公累致香幣咨決法要。一時貴人畯士罔不傾",
    "X75n1515_002:0746c21": "誠致敬。然師以觀行精勵。雖祁寒隆暑不虧其程。忽",
    "X75n1515_002:0746c22": "示微疾。即杜門謝絕人事。厲苾佛號聲不暫輟。謂其",
    "X75n1515_002:0746c23": "徒曰。人生一世要在末後一著。汝等勿謂修持無驗。",
    "X75n1515_002:0746c24": "吾淨土緣稔。今將行矣。即具浴更浴更衣書偈以別",
    "X75n1515_002:0747a01": "丞相及知者。端坐合掌而逝。己亥三月十九日也。闍",
    "X75n1515_002:0747a02": "維之日千眾聚觀。火已舌本齒牙不燬。舍利如菽。人",
    "X75n1515_002:0747a03": "爭拾之。門人立塔于寺南安養。世壽六十八。僧夏五",
    "X75n1515_002:0747a04": "十六。師為人持重寡言笑。至其為眾說法。雨注河翻",
    "X75n1515_002:0747a05": "縱橫無礙。其著述有妙玄文句止觀三大部增治助",
    "X75n1515_002:0747a06": "文。法華涅槃講義。章安荊溪四明三祖禮文。得法者",
    "X75n1515_002:0747a07": "上竺大山．下竺良玉．白蓮明德．普福元鎮．能仁久懷。",
    "X75n1515_002:0747a08": "法師普曜號天岩。世為嘉禾雲泉之陸氏。父祥。母章。",
    "X75n1515_002:0747a09": "感異夢而娠。生而政嶷。眉目如綉。讀書成誦。輙得大",
    "X75n1515_002:0747a10": "旨。年十三依能仁義朗。十六落髮寺之長德菴才公。",
    "X75n1515_002:0747a11": "家規嚴峻。具禮幣使從明師。故早能詩。仇先生仁遠．",
    "X75n1515_002:0747a12": "白先生珽俱異之。玉岡潤公居東湖演壽。師從學天",
    "X75n1515_002:0747a13": "台教觀。若宿習然。玉岡語之曰。子它日必為法器。第",
    "X75n1515_002:0747a14": "吾老且盡。不能終子之業。於是又從松壑壽公究明",
    "X75n1515_002:0747a15": "一心三觀之旨。令與宗勝修大悲三昧期。師於夢中",
    "X75n1515_002:0747a16": "登大塔之頂。榜曰常樂。因悟曰諸佛境界也。明日閱",
    "X75n1515_002:0747a17": "起信論。至更無彼此色相迭相見。唯一真如智獨存。",
    "X75n1515_002:0747a18": "恍然有得。自是辯說無礙。演福竹居簡公延掌僧籍。",
    "X75n1515_002:0747a19": "圓覺雲海度公招領其眾。所至有聲。至正二年宣政",
    "X75n1515_002:0747a20": "院起主車溪廣福。乃建法華懺。院寺之東偏繼修懺",
    "X75n1515_002:0747a21": "法。歲以為常。修多寶塔新方丈室。興廢補弊。學徒雲",
    "X75n1515_002:0747a22": "委。十有七年謝皈結庵曰。夢蓮修淨土行為終焉之",
    "X75n1515_002:0747a23": "計。湖郡守請主慈感。居三年。值歲凶。乞食聚徒。講授",
    "X75n1515_002:0747a24": "不輟。及遷演福。僅三月而有臺城之役。偶微疾。有問",
    "X75n1515_002:0747b01": "者。師曰。數至於此。孰能逃之。加趺燕坐而逝。龕留三",
    "X75n1515_002:0747b02": "日神色不變。茶毗舌本如青蓮華葉。數珠牙齒舍利",
    "X75n1515_002:0747b03": "如貫珠。悉為人取去。五郡同役及四方之人無不傷",
    "X75n1515_002:0747b04": "悼。師甞造千手眼大悲像事之。終身恒祝曰。使我得",
    "X75n1515_002:0747b05": "一句一偈大法之益。悉以施人。故能隨機應器。動臻",
    "X75n1515_002:0747b06": "其妙。主法華．彌陀懺期三十又七會。講法華終三徧。",
    "X75n1515_002:0747b07": "壽公命書銀字般若經。藏諸正法樓。不過中食者數",
    "X75n1515_002:0747b08": "年。喜賓客。不問有無。臨患難處之晏然。僧道立皈遺",
    "X75n1515_002:0747b09": "骨於新溪之上。春秋六十僧。夏四十五。嗣法者定覺",
    "X75n1515_002:0747b10": "處仁。",
    "X75n1515_002:0747b11": "法師正壽號松壑。俗姓徐氏。霅之鳥程人。父應炎。家",
    "X75n1515_002:0747b12": "傳儒。師自幼厭處塵俗。出家於南竺演福。從柳塘權",
    "X75n1515_002:0747b13": "公得度。誦經禮佛晝夜不輟。食不過中。脇不至席。嚴",
    "X75n1515_002:0747b14": "持禁戒彌久益堅。至治辛酉玉岡潤公來住是山。聞",
    "X75n1515_002:0747b15": "其妙教即立妙行。道譽月廣。遂升座端。為學者師。眾",
    "X75n1515_002:0747b16": "數百人。隨機開示未甞少倦。江湖道俗爭欲得師出",
    "X75n1515_002:0747b17": "世。師之母賢而有識。每戒之曰。慎勿住院累我。乃恪",
    "X75n1515_002:0747b18": "導母訓。方以聘幣來者。語皆峻拒不納。而於自行之",
    "X75n1515_002:0747b19": "功愈加精進。行四三昧終而復始。有施以財物者輙",
    "X75n1515_002:0747b20": "均分之於眾。以己所得贖禽魚以放生。泰定甲子建",
    "X75n1515_002:0747b21": "真如觀堂於杭城之北。母盡出其奩具以資役費。堂",
    "X75n1515_002:0747b22": "成奉安千首眼觀音像。歲以季秋之月集同行人修",
    "X75n1515_002:0747b23": "大悲懺三七日。別立普賢道場。歲修法華三昧。搆重",
    "X75n1515_002:0747b24": "閣庋置金書般若經．銀書大智度論於其上。而闢下",
    "X75n1515_002:0747c01": "為講堂。師凡演法。往往感天神侍座天雨寶華。至正",
    "X75n1515_002:0747c02": "二年二月示疾。語眾曰。佛涅槃前一日我當去。為我",
    "X75n1515_002:0747c03": "建淨土期以助西歸。十三日沐浴更衣端坐達旦。廣",
    "X75n1515_002:0747c04": "說觀心觀佛淨土法門策勵學徒。安然而逝。世壽五",
    "X75n1515_002:0747c05": "十三。僧夏三十五。茶毗日於火輪中放金色光。遺燼",
    "X75n1515_002:0747c06": "中舌根不壞。舍利無數。塔于觀堂之右。嗣法者得禹。",
    "X75n1515_002:0747c07": "法師子實字印海。號相庵。姓仲氏。嘉興奧溪人。母感",
    "X75n1515_002:0747c08": "異夢有娠。生而頴異。十三依海鹽祇園寺勒公出家。",
    "X75n1515_002:0747c09": "厭棄瑜伽。專誦儒典。十九祝髮進具。聞玉岡說法於",
    "X75n1515_002:0747c10": "演壽。往詢法要。玉岡留之。授以天台諸書。令熟誦之。",
    "X75n1515_002:0747c11": "玉岡遷演福。招師掌僧事。甞修觀音期七七日。夢感",
    "X75n1515_002:0747c12": "大士剖腹裁心。從而聰利。後居白蓮華院。獲授止觀。",
    "X75n1515_002:0747c13": "續看妙玄。辨才宏肆。玉岡繼陞下竺靈山。師亦從焉。",
    "X75n1515_002:0747c14": "大用才公遷演福。延師居版首。後歸祗園建懺堂。歲",
    "X75n1515_002:0747c15": "啟期懺。略感靈瑞。嘉興守請住當湖德藏。洪武三年",
    "X75n1515_002:0747c16": "詔徵天下高僧至京奏對苾旨。復歸奧溪福嚴。十一",
    "X75n1515_002:0747c17": "年詔令天下僧講楞伽．金剛．心經。師於海鹽天寧敷",
    "X75n1515_002:0747c18": "暢厥旨。多所弘益。十五年竺隱道公陞上竺。請師居",
    "X75n1515_002:0747c19": "都講之職。明年僧錄司選師住下竺。前後七載。講說",
    "X75n1515_002:0747c20": "諸部連環無已。復退休奧溪甫歲。周徧別鄉鄰故舊",
    "X75n1515_002:0747c21": "往。居德藏。忽一日賦懷淨土辭一篇。端坐稱佛名而",
    "X75n1515_002:0747c22": "逝。洪武二十四年辛未九月二十五日也。春秋七十",
    "X75n1515_002:0747c23": "八。夏五十九。門人収舍利塔于飛來峯之陽。師平居",
    "X75n1515_002:0747c24": "持戒甚嚴。動靜語嘿不違其教。於山家諸部精研力",
    "X75n1515_002:0748a01": "索。不極其妙不止。凡學者有所啟問。莫不懇懇為言",
    "X75n1515_002:0748a02": "其指歸。所至聽眾雲集。用能扶樹教道。為一時所宗。",
    "X75n1515_002:0748a03": "所著有楞嚴略疏．圓覺文句．楞伽指南。金剛般若燈",
    "X75n1515_002:0748a04": "論．心經．遺經疏。四分戒本鈔．四教儀正說解指要問",
    "X75n1515_002:0748a05": "津．金錍起文。所修法華期懺十有七會。金光明期二",
    "X75n1515_002:0748a06": "十三。彌陀淨土期五。請觀音五。大悲三。常坐三昧二。",
    "X75n1515_002:0748a07": "皆獲禎應。得法者法喜．道怤．仁讓．一奇．如秩．妙解。",
    "X75n1515_002:0748a08": "法師大佑字啟宗。別號佑蘧菴。出於姑蘇吳縣之吳",
    "X75n1515_002:0748a09": "氏。父母俱持齋素。鄉里稱為善人。其母夢一僧自稱",
    "X75n1515_002:0748a10": "闍那。覺而遂孕。始能言。聞其兄誦楞嚴呪。即隨口誦",
    "X75n1515_002:0748a11": "之。年十二出家投[髟/未]嗣貴落鬀為僧。授滿分戒。凡內",
    "X75n1515_002:0748a12": "外經書一覧即通其義。初與古庭為友習賢首教。次",
    "X75n1515_002:0748a13": "從皐聲公習天台止觀。後於弘教天泉澤公會中充",
    "X75n1515_002:0748a14": "懺首職。一日閱玉岡四教儀集註。至初五品位一隨",
    "X75n1515_002:0748a15": "喜品註文云。一空一切空。三觀悉彰破相之用。一假",
    "X75n1515_002:0748a16": "一切假。三觀悉彰立法之功。一中一切中。三觀悉是",
    "X75n1515_002:0748a17": "絕待之體。忽有省。自後天台一宗綱格諸書若素習",
    "X75n1515_002:0748a18": "而貫通焉。出世甫里之白蓮。遂遙稟玉岡。洪武四年",
    "X75n1515_002:0748a19": "以高僧召至京。明年預廣薦法會於蔣山。洪武十年",
    "X75n1515_002:0748a20": "陞住郡之北禪。講心經．金剛．楞伽三經。提挈奧義。多",
    "X75n1515_002:0748a21": "士悅隨。施者坌集。乃建大佛寶殿。既成將靜退還山。",
    "X75n1515_002:0748a22": "適嘉定耆緇現無隱。請師開山邑之圓通。今為講剎",
    "X75n1515_002:0748a23": "之首。未幾歸西山築室。扁曰真如。修習念佛三昧未",
    "X75n1515_002:0748a24": "甞暫輟。洪武二十六年僧錄司缺官。召至京。陛見喜",
    "X75n1515_002:0748b01": "嘆。留長于逾月。授僧錄司右善世。二十九年陞左善",
    "X75n1515_002:0748b02": "世。居官應制諸作存焉。是年考試天下僧徒。師扶樹",
    "X75n1515_002:0748b03": "之勣居多。欽賜袈裟衣衾鞋履鈔貫有差。三十二年",
    "X75n1515_002:0748b04": "告老還姑蘇舊業。永樂三年夏復召至京。有詔纂修",
    "X75n1515_002:0748b05": "釋書。師總括般若要義。藁成忽稱微疾。至五年春正",
    "X75n1515_002:0748b06": "月二日趺坐而逝。世壽七十四。僧臘六十二。是月十",
    "X75n1515_002:0748b07": "八日闍維時。祥雲五色天華散空。雲鶴盤旋于上。火",
    "X75n1515_002:0748b08": "後得舍利無筭。所著有淨土指歸注解．彌陀金剛二",
    "X75n1515_002:0748b09": "經挍勘．天台授受祖圖。撰法華撮要圖．淨土解行二",
    "X75n1515_002:0748b10": "圖．淨土真如禮文．華嚴燈科．淨土九蓮燈科各一卷。",
    "X75n1515_002:0748b11": "得法弟子慧澈．德完。",
    "X75n1515_002:0748b12": "子庭訓法師法嗣",
    "X75n1515_002:0748b13": "法師慧日號東溟。天台赤城人。宋丞相賈魏公諸孫。",
    "X75n1515_002:0748b14": "志慕空門。往縣之廣嚴寺依平山等公落髮為僧。時",
    "X75n1515_002:0748b15": "子庭講衡台之教於赤城。走輪下而受其說。依科指",
    "X75n1515_002:0748b16": "授便能領義。一旦假寢也。見有竹橫地下。竹上所凝",
    "X75n1515_002:0748b17": "者白粥粲然。師因臥而飡之。及覺言於子庭子。庭曰",
    "X75n1515_002:0748b18": "竹粥與竺同音。子得就地以食。其緣殆在上下兩竺",
    "X75n1515_002:0748b19": "之間乎。子宜亟行行。即持瓶錫渡浙河拜竹屋淨公",
    "X75n1515_002:0748b20": "於上竺。輒留之。所處頗卑濕。師賦詩以述其事。竹屋",
    "X75n1515_002:0748b21": "見之謂眾曰。此即不凡。它日當嗣主茲山。不可以少",
    "X75n1515_002:0748b22": "年易之。為遷剛燥之地。遇之如賓友。會有營繕之役。",
    "X75n1515_002:0748b23": "施金帛者接蹱而至。勤舊僧[訊言+木]欲揭示名字。選工書",
    "X75n1515_002:0748b24": "者卒無以應。師揚袂出曰。吾試為之。霞布雲舒。精采",
    "X75n1515_002:0748c01": "煥發。竹屋喜曰。吾前言不繆。命典賓客。尋掌僧籍。竹",
    "X75n1515_002:0748c02": "屋既示寂。湛堂自演福來繼其席。師延居後堂版首。",
    "X75n1515_002:0748c03": "未幾出世吳山。後甚聖水湛堂念之。不忍舍。復招還",
    "X75n1515_002:0748c04": "山處第一座。以儀表四眾。聽學之士動以千百計。師",
    "X75n1515_002:0748c05": "隨其性竇淺深而疏導之。元重紀至元四年行宣政",
    "X75n1515_002:0748c06": "院采諸人望。而師復住薦福歷三寒暑。下竺靈山寺",
    "X75n1515_002:0748c07": "灾。至正元年宣政院使高公納麟謂。非師無以膺起",
    "X75n1515_002:0748c08": "廢之任。移師蒞之。師至修普賢殿。雲間大姓蔡氏邀",
    "X75n1515_002:0748c09": "師至家施錢十萬緡。師過姑蘇大致香楠為材。既而",
    "X75n1515_002:0748c10": "大雄殿成。蔡卒。其妻夏氏為刻佛菩薩羅漢聖像。黃",
    "X75n1515_002:0748c11": "文獻公溍實為之記。四年高公又遷師住上竺。子庭",
    "X75n1515_002:0748c12": "所謂上下兩竺之徵益驗矣。師知緣契在茲。夙夜注",
    "X75n1515_002:0748c13": "心罔敢怠遑。初修大殿。次建山門。鑄鐘搆樓。次營重",
    "X75n1515_002:0748c14": "閣講堂。上祠諸祖下為講法之所。它若白雲堂選佛",
    "X75n1515_002:0748c15": "場諸寮宇亦皆告成。復罄己槖甓通途自普門達于",
    "X75n1515_002:0748c16": "三門寺。所宜有無不具焉。帝師大寶法王嘉師之行。",
    "X75n1515_002:0748c17": "賜以金襴法衣及慈光妙應普濟大師之號。十六年",
    "X75n1515_002:0748c18": "檛鼓而退隱於會稽山水間。人不知其為師。江淅丞",
    "X75n1515_002:0748c19": "相達識帖穆公力請還山。復再正法席。前後凡二十",
    "X75n1515_002:0748c20": "五年。　國朝革命。鴻仁惠澤覃及幽明。於是有學僧",
    "X75n1515_002:0748c21": "伽奉詔入京。而師年最高。白眉朱顏。其班前列。上親",
    "X75n1515_002:0748c22": "問以升濟沉冥之道。師備述其故。上悅顧眾而言曰。",
    "X75n1515_002:0748c23": "邇來學佛者唯沉埋歲月。如金剛．楞伽諸經皆撮心",
    "X75n1515_002:0748c24": "之要典。何不研窮其義。苟有不通。質諸白眉法師可",
    "X75n1515_002:0749a01": "也。自後數召見。字而不名。人以為師榮。及建鐘山法",
    "X75n1515_002:0749a02": "會請師說毗尼淨戒。聞者開悟。洪武五年正月望也。",
    "X75n1515_002:0749a03": "時輿論以瓦官昇元講寺乃天台初釋法華道場。不",
    "X75n1515_002:0749a04": "可久廢。乃以其事上聞。即天界禪林別建堂室以存",
    "X75n1515_002:0749a05": "舊號。請師開山。師為升堂說法。九府僧伽皆俯首以",
    "X75n1515_002:0749a06": "聽。風聲所被遐邇翕然。復辭歸天竺山。日修西方淨",
    "X75n1515_002:0749a07": "業。十二年秋七月朔日夢青蓮華生方池中。清芬襲",
    "X75n1515_002:0749a08": "人。既寤召弟子曰。此生西方淨土之祥也。吾去人間",
    "X75n1515_002:0749a09": "世殆不遠乎。至四日書偈合爪而逝。世壽八十又九。",
    "X75n1515_002:0749a10": "僧臘七十三。塔全身於西峰妙應塔院。師居常顏面",
    "X75n1515_002:0749a11": "嚴冷片言不妄。發雖對王公大臣未甞出一軟媚語。",
    "X75n1515_002:0749a12": "至於誘掖後進辭色溫如春陽。嗣其法者思齊．行樞．",
    "X75n1515_002:0749a13": "妙修．允鑑．允忠．普智．文會．一即．善述等。",
    "X75n1515_002:0749a14": "松林溥法師法嗣",
    "X75n1515_002:0749a15": "法師子思字齊賢。別號四窓。明之奉化陳氏。父德。母",
    "X75n1515_002:0749a16": "湯。夢梵僧乘白馬闖門而娠。骨相殊異。甫五歲向佛",
    "X75n1515_002:0749a17": "膜拜如敬二親。法華念公時住寶山。俾以童子趨侍。",
    "X75n1515_002:0749a18": "獲與名師宿儒往來。見聞日益。薙髮於弱冠之初。登",
    "X75n1515_002:0749a19": "具於年滿之後。遂發迹南湖。抗聲西淅松林。演唱於",
    "X75n1515_002:0749a20": "集慶也。師以習讀之勤。記憶之富。講辨之詳。歷僧事",
    "X75n1515_002:0749a21": "懺司座端之職。以佐其化。板刻盤谷類要六十卷。而",
    "X75n1515_002:0749a22": "出世台之保壽作門。及堂湖之慈感。則建堂而閣其",
    "X75n1515_002:0749a23": "上甃。隄岸築垣墻供[怡台+(玄ㄙ+ㄥ)]營繕置廩局。集慶之廢。師以",
    "X75n1515_002:0749a24": "舊遊地有志興起。奪於上竺之選。唯作廊廡二十楹。",
    "X75n1515_002:0749b01": "上竺南竺二大殿或成於將代之際。或丁於久燬之",
    "X75n1515_002:0749b02": "餘。君乃刺血書經。煉指供佛。祈雨而雨澍。禱疾而疾",
    "X75n1515_002:0749b03": "瘳。此其餘事也。至正初僧寺困於民役。會中臺御史",
    "X75n1515_002:0749b04": "抵杭。因上書言幣請。奏乞以津貼法。使諸山畆計田",
    "X75n1515_002:0749b05": "土。其貲費裨然。庶免其徵科之[禾*憂]。果獲所請。至正辛",
    "X75n1515_002:0749b06": "丑二月十日書偈辭世。善手無夢贊之曰。師以即具",
    "X75n1515_002:0749b07": "之宗。鼓行斯世。以明靜之旨。陶冶後人。祖碧溪而同",
    "X75n1515_002:0749b08": "駈並駕。父松林而絕類離倫。苟非為太平而出。則必",
    "X75n1515_002:0749b09": "因聖哲而臻者焉。",
    "X75n1515_002:0749b10": "桐溪濟法師法嗣",
    "X75n1515_002:0749b11": "法師普容字太虗。俗姓弟氏。世為餘姚人。年十四出",
    "X75n1515_002:0749b12": "家於里之嶼山。祝髮於杭之昖慶。受具戒於明之開",
    "X75n1515_002:0749b13": "元。碧溪聞公住延慶日。師久依之。復得止觀法門於",
    "X75n1515_002:0749b14": "桐溪濟公。雪岑說偈請主觀事。乾符久廢。半岩全公．",
    "X75n1515_002:0749b15": "北溪謙公咸諉以與造。師為募施者。建寺買田六百",
    "X75n1515_002:0749b16": "畮與寺別籍。作九品觀室居焉。郡人福清州判官楊",
    "X75n1515_002:0749b17": "為搆精舍。請于朝賜額曰慈濟。且加法師號。俾師開",
    "X75n1515_002:0749b18": "山。師黽勉受命而仍居乾符寺。俄舉淨業會與眾別。",
    "X75n1515_002:0749b19": "又明日示寂。春秋七十。夏四十四。延祐七年二月一",
    "X75n1515_002:0749b20": "日也。奉全身塔于慈濟東南。太史黃溍為之序曰。師",
    "X75n1515_002:0749b21": "家故業儒。詩禮之學厥有端緒。今不言尊。其教也粤。",
    "X75n1515_002:0749b22": "自大雄唱滅。殊師異旨。莫適統一。惟天台之傳為傳",
    "X75n1515_002:0749b23": "其宗。而學者或梏於章句有教無行。師益病之。是故",
    "X75n1515_002:0749b24": "一年修常坐。二年修長行。餘時則修半行坐非行坐。",
    "X75n1515_002:0749c01": "凡然其頂者三。爇其臂者百。閱七年而四三昧以具。",
    "X75n1515_002:0749c02": "既又集同行修大悲期一。淨土期七年。寓公處士慕",
    "X75n1515_002:0749c03": "而與遊。輙為舉東林故事。四眾從之。為四十八願會",
    "X75n1515_002:0749c04": "者恒數十百人。所著書唯圓修要義一卷。歲大饑且",
    "X75n1515_002:0749c05": "疫。為粥活其所不能自食者。用闍維法斂送其死無",
    "X75n1515_002:0749c06": "所歸者。慶元路總管張侅以旱告師。為合同修六十",
    "X75n1515_002:0749c07": "人詣白衣觀音像前。肉香祈哀。感瑞光如瓔珞。雨三",
    "X75n1515_002:0749c08": "日乃止。駙馬都尉瀋陽王謁補陀。道出四明。膜拜執",
    "X75n1515_002:0749c09": "弟子禮請主如意輪期三七日。尋獲異夢。蓋申敬事。",
    "X75n1515_002:0749c10": "此皆世之所共稱者也。",
    "X75n1515_002:0749c11": "天泉澤法師法嗣",
    "X75n1515_002:0749c12": "法師祖禰字曰章。晚號用拙。蘇之常熟張氏子。年十",
    "X75n1515_002:0749c13": "二出家福山大慈寺。聦敏秀發。絕出儕類。凡真乘外",
    "X75n1515_002:0749c14": "書過目不忘。十七祝髮進具戒。初謁天泉於北禪。一",
    "X75n1515_002:0749c15": "見器之。即令入室。繼掌僧事。復東遊四明。時我菴無",
    "X75n1515_002:0749c16": "公住延慶。石室英公居育王。皆待以忘年友。既首眾",
    "X75n1515_002:0749c17": "報慈。又居上竺座端。出世郡城之永定。遷崑山廣孝",
    "X75n1515_002:0749c18": "嘉定淨信。洪武二年善世院遷住杭之上竺。以高僧",
    "X75n1515_002:0749c19": "選留瓦官寺。有旨就天界禪寺陞座。聞者悅服。數召",
    "X75n1515_002:0749c20": "入禁中問佛法大意。師奏對詳允。敕止宿翰林院以",
    "X75n1515_002:0749c21": "備[(厂@((既旡)日+口))*頁]問。八年秋得旨還山。營別業於蘇城東。扁曰安",
    "X75n1515_002:0749c22": "隱。緇白嚮慕者眾。十二年八月十二日示疾。臨終不",
    "X75n1515_002:0749c23": "及它事。惟力疾念佛而化。春秋七十一。夏五十四。茶",
    "X75n1515_002:0749c24": "毗日送者聞異香。火滅其骨成五色。孫德完收爐餘。",
    "X75n1515_002:0750a01": "即安隱起塔。得法者覺斯．純妙。師之為學也。一家所",
    "X75n1515_002:0750a02": "傳教觀章疏必精撢極究。不暢達不止。為學講授不",
    "X75n1515_002:0750a03": "泥章句。聽者忘倦。至於愽覧強記。對客授引。亹舋不",
    "X75n1515_002:0750a04": "休。尤為翰林宋公．侍講[后口+(戶尸+巳)]公所知。又善任[打丁+雚]智。如上",
    "X75n1515_002:0750a05": "竺為江南宗剎。眾號難齋而能處之泰如。可謂真俗",
    "X75n1515_002:0750a06": "兼濟者矣。",
    "X75n1515_002:0750a07": "我庵無法師法嗣",
    "X75n1515_002:0750a08": "法師弘道宗竺隱。存翁其別號也。世居姑蘇吳江之",
    "X75n1515_002:0750a09": "澄源里。沉姓。初有異人過其居言。它相當出高僧。既",
    "X75n1515_002:0750a10": "而師生。甫及睟。能稱佛名。母沒。鞠於嫂氏。始就外傳",
    "X75n1515_002:0750a11": "讀書。日記數千言。厥父以青鎮密印寺慈公有行業。",
    "X75n1515_002:0750a12": "遂命出家。其庭忽生竹五竿。因命其軒曰五竹而藏",
    "X75n1515_002:0750a13": "修焉。十九落髮進受具戒。聞西湖雷峯魯山文法師",
    "X75n1515_002:0750a14": "講授有程。遂往從之。天台諸部一聞即了靡不淹貫。",
    "X75n1515_002:0750a15": "會我庵由延慶遷上竺。一見若有宿契。問曰。吾宗部",
    "X75n1515_002:0750a16": "味教觀權實之旨為曾聞耶。師曰然。曰。即文字而求",
    "X75n1515_002:0750a17": "之耶。離文字而求之耶。曰不即不離。遂命掌書記。由",
    "X75n1515_002:0750a18": "是聲動湖山。未幾我庵示寂。去從絕宗於薦福。與大",
    "X75n1515_002:0750a19": "璞．大徹輩研窮考覈。其業益精。圓覺雲外慶公延師",
    "X75n1515_002:0750a20": "表章其眾。時增修教苑清規。師秉筆多所更定。天巖",
    "X75n1515_002:0750a21": "曜公退席車溪廣福。舉師自代。洪武初湖郡守請住",
    "X75n1515_002:0750a22": "慈感。勉副其意。即憣然而退。乃築室於漈源。額曰無",
    "X75n1515_002:0750a23": "為舍。雕造千手眼大悲像。昕夕禮誦為終焉之規。洪",
    "X75n1515_002:0750a24": "武三年詔天下僧道問鬼神事。師建議為多。杭人以",
    "X75n1515_002:0750b01": "天竺靈山久廢。郡諸山力請。乃起重建光明懺堂。從",
    "X75n1515_002:0750b02": "是懺法復行十年。有旨箋註楞伽等三經。師與具庵",
    "X75n1515_002:0750b03": "等同註。頒行。上親製竺隱說賜之。十五年陞住上天",
    "X75n1515_002:0750b04": "竺。有詔開設僧道衛門。師領杭郡都僧綱。明年起師",
    "X75n1515_002:0750b05": "為僧錄司左善世。勑命有曰。昨勑見任僧官於萬百",
    "X75n1515_002:0750b06": "千中求同佛心者。汝為眾所推而至。出萬百千中之",
    "X75n1515_002:0750b07": "上。是為希有。特命爾為僧之第一。掌教九年。慈恕清",
    "X75n1515_002:0750b08": "慎。宗教賴焉。廿四年春師以年老告聞。許之。其年七",
    "X75n1515_002:0750b09": "十七也。明年秋天禧夢觀請師為後學講妙宗。至三",
    "X75n1515_002:0750b10": "輩往生觀文。忽示疾曰。吾世緣當謝焉。能效悠悠輩",
    "X75n1515_002:0750b11": "作四句辭世偈耶。第以山林之質。受聖上深恩異遇。",
    "X75n1515_002:0750b12": "不能報効。而此心常拳拳也。言已即泊然而逝。實洪",
    "X75n1515_002:0750b13": "武二十五年九月三十日也。夢觀為治喪盡禮。茶毗",
    "X75n1515_002:0750b14": "烟燄有光。得舍利無筭。至謨等奉靈骨歸葬於檜峯",
    "X75n1515_002:0750b15": "雲隱塔。春秋七十八。夏五十九。師四坐道場。所至緇",
    "X75n1515_002:0750b16": "白景從。興建善事。而靈山懺堂為功[宋木+取]鉅。居官為郡",
    "X75n1515_002:0750b17": "綱。杭僧以安。長教府三宗有依怙焉。嗣法者慈感道",
    "X75n1515_002:0750b18": "立．演福淨盟．崇壽淨珠．靈山如珪。",
    "X75n1515_002:0750b19": "耶溪若法師法嗣",
    "X75n1515_002:0750b20": "法師友奎字方舟。會稽人。朱姓。母相里氏。師生而神",
    "X75n1515_002:0750b21": "異。額有[日/折]文。色紅而隆起。至四十九日乃隱。父因以",
    "X75n1515_002:0750b22": "[日/折]名焉。十四出家雲門之靈峰。投嗣亮得度。甞從舅",
    "X75n1515_002:0750b23": "氏耶溪法師於廣孝旁參斷江恩禪師。廣孝至雲峯",
    "X75n1515_002:0750b24": "不數里。朝進暮習。門學有成。人皆器之。泰定初耶溪",
    "X75n1515_002:0750c01": "主杭與福。復往侍之。即能該通性具之學。遂擢職賓",
    "X75n1515_002:0750c02": "司。又從天岸法師於圓通。再領懺事。至正二年出住",
    "X75n1515_002:0750c03": "慶元奉化。安住不久而回雲門。與安陽韓公．五峰李",
    "X75n1515_002:0750c04": "公．白野泰公結世外之好。而靈峯有松風閣。往來嘯",
    "X75n1515_002:0750c05": "詠。名士日盈其門。白野公以師名聞於大寶法王。錫",
    "X75n1515_002:0750c06": "以覺海弘慈廣濟之號。至正十六年淅坦左相康里",
    "X75n1515_002:0750c07": "公兼行宣政院事。起師主天竺靈鷲。而耶溪亦陞下",
    "X75n1515_002:0750c08": "竺靈山。而師弟子兼之。亦一時之罕遇也。越庚子歲。",
    "X75n1515_002:0750c09": "西湖諸寺悉燬于兵。師乃力任興復。蓋靈鷲自晉慧",
    "X75n1515_002:0750c10": "理法師指為中天竺國小朵峯。因卓錫其地。至宋嘉",
    "X75n1515_002:0750c11": "熈中南澗果公實振起之。易離向青烏氏不韙之。師",
    "X75n1515_002:0750c12": "以徒消產廢之。餘欲還舊觀。拓基闢門。移澗疊橋。建",
    "X75n1515_002:0750c13": "四華堂。築天香室。改就元向。得全境之勝。及修始祖",
    "X75n1515_002:0750c14": "慧理塔。復祖田若干頃。吳元丁未國朝革命。以師住",
    "X75n1515_002:0750c15": "南山旌德。未幾浙右諸寺咸以臺雄之役萃南京。仆",
    "X75n1515_002:0750c16": "者八九。師獨獲全。洪武初開善世院。總統曇公柄天",
    "X75n1515_002:0750c17": "下僧選。首以師住天竺大集慶。茲寺實冠諸剎。非重",
    "X75n1515_002:0750c18": "望者不可尸之。師亦以宗門之重。凡寺之虗席者必",
    "X75n1515_002:0750c19": "進賢以主之。妄庸冐利者則力排而退之。議論之未",
    "X75n1515_002:0750c20": "決者即正色抗言之。不避艱險。不畏勢位。唯當於理",
    "X75n1515_002:0750c21": "而後已。人以為有僧中御史之風焉。師主是剎。四歷",
    "X75n1515_002:0750c22": "寒暑。三覲京都。洪武戊申自羅蔣山法會。即情然勇",
    "X75n1515_002:0750c23": "退。有偈曰。自咲年來歸去遲。天風吹盡桂華枝。井西",
    "X75n1515_002:0750c24": "猶有長松樹。容我閑身聽子規。宗人矩公和以成帙。",
    "X75n1515_002:0751a01": "惜師之不留也。於是結第一庵於鳳山之岩。日以念",
    "X75n1515_002:0751a02": "佛三昧自厲。亦以此勉人。且刊諸圖而流布焉。師於",
    "X75n1515_002:0751a03": "內外典籍罔不諳究。而尤精於地理之學。故人多屈",
    "X75n1515_002:0751a04": "致之。而契合者或一往焉。泰溪胡氏與師夙好。時年",
    "X75n1515_002:0751a05": "六十又六。雖力辭眾請而胡氏之召則欣然赴。以宿",
    "X75n1515_002:0751a06": "心許之不可移也。舟抵其所。越二日忽示疾。以手書",
    "X75n1515_002:0751a07": "空。欲索筆書偈而彼不知之。遂奄然而化。抑與北峯",
    "X75n1515_002:0751a08": "祖之終頗相類。亦緣之有在也。經十有一日。其徒智",
    "X75n1515_002:0751a09": "誾以師靈骨瘞于包山桃華源。實洪武甲寅十月也。",
    "X75n1515_002:0751a10": "師凡四董名藍。年逾耳順。雖狀貌清古而氣節藹然。",
    "X75n1515_002:0751a11": "言論慷慨。賦性鯁直。若無所容。及待人接物。猶春風",
    "X75n1515_002:0751a12": "盎如也。",
    "X75n1515_002:0751a13": "絕宗繼法師法嗣",
    "X75n1515_002:0751a14": "法師如玘字大璞。餘姚張氏子。母俞。夢異僧自言南",
    "X75n1515_002:0751a15": "岳來。遂娠。早有出塵之志。或啖以魚肉即吐之。入塔",
    "X75n1515_002:0751a16": "寺見沙門講誦必傾耳聽。告父母願出家。十六投橫",
    "X75n1515_002:0751a17": "溪普安寺覺海為師。以饒梵為業。頗鄙之。聞我庵無",
    "X75n1515_002:0751a18": "公唱道明之延慶。即往依之。無公給牒度為僧。初受",
    "X75n1515_002:0751a19": "具戒。習台乘諸書。時我庵遷上竺。絕宗繼公亦住薦",
    "X75n1515_002:0751a20": "福。乃渡江依繼公隨眾。授小部文而疑未解。聽講別",
    "X75n1515_002:0751a21": "行玄義。問。緣了既具性德善。還具性德惡否。答曰具。",
    "X75n1515_002:0751a22": "繼公曰。四明記云只一具字。彌顯今宗。師釋然有悟。",
    "X75n1515_002:0751a23": "後號具庵。進閱大部諸書。務曲暢旁通以會于一。繼",
    "X75n1515_002:0751a24": "公遷台之能仁。師從行。始典賓司。復領懺事。留五夏。",
    "X75n1515_002:0751b01": "仍依大用才公於演福。繼公亦謝能仁事。與才公為",
    "X75n1515_002:0751b02": "賓主。素相推重。師自慶得所依歸。闢一閤曰明白。日",
    "X75n1515_002:0751b03": "務精進。不獨教觀探其奧。至於外典亦皆究其異同。",
    "X75n1515_002:0751b04": "至正辛丑出世雲門之雍熈。東溟日公住上竺。請師",
    "X75n1515_002:0751b05": "居第一座。未幾陞住永壽。洪武初開善世院。選師住",
    "X75n1515_002:0751b06": "普福。歲庚戌上將修釐事。以鬼神之道茫昧。召高僧",
    "X75n1515_002:0751b07": "講究。師奏疏稱旨。四年辛亥善世院罷天界領事者。",
    "X75n1515_002:0751b08": "以師陞演福。學者慕之羸粮景從。五年壬子上將覃",
    "X75n1515_002:0751b09": "恩幽滯。召天下高僧畢集鐘山。設廣薦會。法儀甚盛。",
    "X75n1515_002:0751b10": "大駕親臨。沙門上首分番說法。師講法華妙旨。聞者",
    "X75n1515_002:0751b11": "悅服。上以初度僧罔知佛意。俾習楞伽等三經。又慮",
    "X75n1515_002:0751b12": "其昧於字義。命師與天界泐師同箋註。進經御覧。尋",
    "X75n1515_002:0751b13": "命鏤板流布。使僧徒習之。又五年壬戌復立僧錄司。",
    "X75n1515_002:0751b14": "設官八員。左講經其一也。而員居第五。召師授之。明",
    "X75n1515_002:0751b15": "年左善世以事去職。召師居之。固讓不敢當。旦日天",
    "X75n1515_002:0751b16": "禧成。須御領之。潭王之出閤也。上欲以佛理導之居",
    "X75n1515_002:0751b17": "天界寺。從師說經。並台乘要義。王亦待以師禮。洪武",
    "X75n1515_002:0751b18": "十八年十一月十七日示寂。訃聞於上。入龕二日。上",
    "X75n1515_002:0751b19": "親製祭文。遣官來祭者再。親王及公侯貴人亦如之。",
    "X75n1515_002:0751b20": "闍維日送者填道。弟子一如等函骨歸葬於演福靈",
    "X75n1515_002:0751b21": "石塢。壽六十六。臘五十四。著述有奉敕箋註三經見",
    "X75n1515_002:0751b22": "行于世。其偈頌贊疏亦皆粹美。師於山家授受的有",
    "X75n1515_002:0751b23": "端緒。為學者言縱橫淹貫。翰林學士宋公濂擊節嘆",
    "X75n1515_002:0751b24": "賞。以為宗教之有人也。其上足靈山溥洽。今授僧錄",
    "X75n1515_002:0751c01": "司右善世。兼住天禧講寺。次則上竺一如．下竺唯寔。",
    "X75n1515_002:0751c02": "法師自朋字獨菴。俗姓郭氏。台之臨海人。父德文。愽",
    "X75n1515_002:0751c03": "通儒術。母陳氏有賢行。師生未齓。不屑與群兒戲。年",
    "X75n1515_002:0751c04": "十五白父母求出家。去禮四明西壽昌寺惟大為師。",
    "X75n1515_002:0751c05": "習梵書。十七祝髮。元統二年受具戒。遂至南湖參我",
    "X75n1515_002:0751c06": "庵無公。爰覽部文旁通外典。次遊上竺見東溟日公。",
    "X75n1515_002:0751c07": "粗知要解。至正初賢叟思公主集慶。署為賓職。時薦",
    "X75n1515_002:0751c08": "福絕宗繼公以慧行淑方來咸遲。師至。因入其室。師",
    "X75n1515_002:0751c09": "資脗合。已而歸南湖賢叟。辟為座端。未幾賢叟示寂。",
    "X75n1515_002:0751c10": "有禪人挾方氏勢竊據延慶。眾爭之不得。師去之寶",
    "X75n1515_002:0751c11": "雲。借座談經。從學益眾。久之方悟。黜其僭者以迎師。",
    "X75n1515_002:0751c12": "師不為起。至再四始就。凡歷三載。即以疾退居慈溪",
    "X75n1515_002:0751c13": "之雲林菴。明年正月元日告慧清曰。吾報緣垂盡。不",
    "X75n1515_002:0751c14": "出十日當去。清曰。和上慈悲。俯徇眾緣。師曰。最後剎",
    "X75n1515_002:0751c15": "那。諸根悉皆散壞。惟此願王不相捨離。汝其記諸。就",
    "X75n1515_002:0751c16": "令出所藏法書名畫分送舊往來者。囊篋細碎行佐",
    "X75n1515_002:0751c17": "唱禮。囑曰。清。汝無違初出世時。無公思公徒囑各請",
    "X75n1515_002:0751c18": "為其師。後則曰涅槃堂後見。至是唱曰。此香培植蓮",
    "X75n1515_002:0751c19": "華峰下。發揮指要。言前氣息忽然通透。至今鼻孔撩",
    "X75n1515_002:0751c20": "天。熱向爐中為酬絕宗大和尚法乳之恩。又書偈辭",
    "X75n1515_002:0751c21": "眾曰。平生出處只隨緣。夢幻空華任變遷。廓示融通",
    "X75n1515_002:0751c22": "三觀理。夕陽依舊在西天。書訖溘然而逝。洪武三年",
    "X75n1515_002:0751c23": "庚戌正月九日也。壽五十五。夏三十八。其弟子必彰．",
    "X75n1515_002:0751c24": "元旻．元憲．簡廉。",
    "X75n1515_002:0752a01": "大用才法師法嗣",
    "X75n1515_002:0752a02": "法師大山字仲齡。別號止堂。台之臨海梅澳人。父陳",
    "X75n1515_002:0752a03": "習。母方。夢月輪墮懷。以裾捧之而孕。歲周能隨母念",
    "X75n1515_002:0752a04": "心經。聰敏過人。年十三父命出家。從叔父莊都聞於",
    "X75n1515_002:0752a05": "杭之演福。時叢林大盛。佛鑑圓照法師才公主之。見",
    "X75n1515_002:0752a06": "師氣質度為弟子。不朞年法華．金光明．金剛等經俱",
    "X75n1515_002:0752a07": "能背誦。自後習天台教觀。沛然若決江河莫之能禦。",
    "X75n1515_002:0752a08": "公凡陞座提唱。即隨記錄。乃喜曰。此子伶俐。將來必",
    "X75n1515_002:0752a09": "期有成。慎勿怠於學。由是大小諸部及外教典籍靡",
    "X75n1515_002:0752a10": "不通究。年十八受具戒。充侍者。轉升維那。己亥才公",
    "X75n1515_002:0752a11": "示寂。遺言於師曰。我去後汝可領眾。以傳持末運。上",
    "X75n1515_002:0752a12": "竺東溟法師來吊。聞有後言。即請師歸首座班。仍囑",
    "X75n1515_002:0752a13": "曰。汝師之命毋卻。庚子歲行宣政院以師於五十名",
    "X75n1515_002:0752a14": "中[鬮龜+?]中棲真。洪武六年升住大普福。越三載遷演福。",
    "X75n1515_002:0752a15": "歷十三寒暑。巨細事務以身自任。力建方丈懺堂佛",
    "X75n1515_002:0752a16": "殿並復富陽沙地。皆師之力也。洪武十六年詔天下",
    "X75n1515_002:0752a17": "設立講經所。命通曉佛法者為眾演說。師於城中講",
    "X75n1515_002:0752a18": "經。俄聞異香。或見天神侍側。忽一夕夢至一官府中。",
    "X75n1515_002:0752a19": "一人如王者狀。賜師坐於左。荊山玉法師繼至。亦坐",
    "X75n1515_002:0752a20": "于右。明日僧錄司選住持。[鬮龜+?]師住上竺。兼領本郡僧",
    "X75n1515_002:0752a21": "綱司都綱職。後荊山果住下竺。遂符前夢。師住上竺",
    "X75n1515_002:0752a22": "凡十年。增修後殿兩廈。建普門。造善財亭。移水月樓。",
    "X75n1515_002:0752a23": "法器之未具者範銅以鑄。雲板佛像之未完者增設。",
    "X75n1515_002:0752a24": "大悲像及十六應真。甃方丈東西階級。重造佛光塔",
    "X75n1515_002:0752b01": "宇。刊四教儀正文板並指要詳解．瑜伽水陸儀文。立",
    "X75n1515_002:0752b02": "僧司則剏樓而居之。[日/折]建觀堂塔院以為藏真之所。",
    "X75n1515_002:0752b03": "掌教十五年。道俗嚮信宗門賴之。壬午六月朔忽言",
    "X75n1515_002:0752b04": "我必辭官。解制後歸去。七月十七日謂弟子曰。我行",
    "X75n1515_002:0752b05": "矣。汝等亟稱佛名。切勿悲泣亂我正念。無疾而化。茶",
    "X75n1515_002:0752b06": "毗得舍利有如菽者。壽七十二。夏五十九。塔于白雲",
    "X75n1515_002:0752b07": "峯之麓。得法者。",
    "X75n1515_002:0752b08": "法師良玉字荊山。杭之錢唐人。父葛應祥。母孫。生而",
    "X75n1515_002:0752b09": "頴悟長於常兒。年十五能背誦法華經。出家於邑之",
    "X75n1515_002:0752b10": "廣福。投智圓為師祝髮受具戒。深慕佛乘。甞修觀音",
    "X75n1515_002:0752b11": "懺二期。誓弘天台之道。時南竺演福號為教海。師往",
    "X75n1515_002:0752b12": "依才公習諸小部四書。粗通大義。命歸侍司。不二三",
    "X75n1515_002:0752b13": "年一家教觀靡不諳究。復命掌僧事。歲餘還廣福刻",
    "X75n1515_002:0752b14": "千手大悲像。修長期千日。一夕其徒大蘭等見懺室",
    "X75n1515_002:0752b15": "發光。眾咸驚異。戊戌年才公請居座端。一眾無不歆",
    "X75n1515_002:0752b16": "豓。庚子歲出世安溪長慶。時年三十又六。越二載退",
    "X75n1515_002:0752b17": "居別室。以法華三昧為正軌。三七日滿。見道場華現。",
    "X75n1515_002:0752b18": "眾請復住。經十有六載。惟以講懺為務。西湖永壽虗",
    "X75n1515_002:0752b19": "席。諸山以師補之。又八年升大普福。洪武十九年天",
    "X75n1515_002:0752b20": "禧講寺成。上命右講經夢觀法師重開山。請師表率",
    "X75n1515_002:0752b21": "萬眾。師於夢觀為伯叔行。弘贊法門振興斯道可與",
    "X75n1515_002:0752b22": "盛矣。又明年工部侍郎黃立恭請住天禧西院。時四",
    "X75n1515_002:0752b23": "方多士麇集座下。復職都講。學者皆有矜式。洪武二",
    "X75n1515_002:0752b24": "十四年僧錄司舉住下竺靈山。大佛寶殿方將鳩工。",
    "X75n1515_002:0752c01": "施者坌集不謀而成。二十六年左善世夷簡等具師",
    "X75n1515_002:0752c02": "道行奏聞。以師補天禧講席。上曰。既緣熟一方。不可",
    "X75n1515_002:0752c03": "動它。遂止。越明年微有疾。十二月二十二日集眾苾",
    "X75n1515_002:0752c04": "佛名書偈而逝。塔于靈山之陽。壽六十九。夏五十二。",
    "X75n1515_002:0752c05": "師操行端確。舉止齋肅。至於居大方臨廣眾。無有叱",
    "X75n1515_002:0752c06": "咤之聲嚴厲之色。而人自悅服之。歿後有垂淚者。",
    "X75n1515_002:0752c07": "法師元鎮字靜菴。松之上海高昌里人。其父多善行。",
    "X75n1515_002:0752c08": "鄉稱為楊佛子。師生而俊特。貌魁岸口容奉。辛羶未",
    "X75n1515_002:0752c09": "甞沾唇吻。卒聞其氣嘔噦不已。人謂其宿習而然。九",
    "X75n1515_002:0752c10": "歲依里之安國寺聞公落髮及受具。從郡之延慶春",
    "X75n1515_002:0752c11": "洲澤法師習天台性具之學。以才見稱授舘職。既而",
    "X75n1515_002:0752c12": "求進業於當湖德藏才法師。見如宿契。教觀戶牖如",
    "X75n1515_002:0752c13": "鑰斯啟。聲譽日隆。命分座代講。眾皆悅之。出世鳳山",
    "X75n1515_002:0752c14": "之時思。居三年謝歸家山。甞以淞湖二郡僧困征徭。",
    "X75n1515_002:0752c15": "直走北京白於執政。即日上聞。詔蠲其役。復謁帝者",
    "X75n1515_002:0752c16": "師。褒贈佛智妙辨之號。江淅左相達爾鉄木爾領行",
    "X75n1515_002:0752c17": "宣政院事。有以師之名薦。起主杭之西天竺興福。學",
    "X75n1515_002:0752c18": "徒四集。講貫三載。建開山慧光之塔院。即退歸安國",
    "X75n1515_002:0752c19": "別築淨住舍。因號淨住子。專意淨業將終老焉。洪武",
    "X75n1515_002:0752c20": "改元之戊申。復選天竺大普福。未幾五府諸山有臺",
    "X75n1515_002:0752c21": "城之役。師以工完得告先歸。中途疾作。舟至受經。書",
    "X75n1515_002:0752c22": "偈而化。是年四月二十也。壽六十三。臘四十七。茶毗",
    "X75n1515_002:0752c23": "火皆金色。舌根齒牙數珠不燼。舍利粲然。塔于寺西",
    "X75n1515_002:0752c24": "小峨眉。上首弟子天禧守仁為左講經。慈感紹宗為",
    "X75n1515_002:0753a01": "右善世。",
    "X75n1515_002:0753a02": "靜菴鎮法師法嗣",
    "X75n1515_002:0753a03": "法師紹宗字一元。別號遂初。松江上海陳氏。母程。生",
    "X75n1515_002:0753a04": "而秀媚不類羣兒。十三出家安國寺禮慧徵為師。祝",
    "X75n1515_002:0753a05": "髮受具戒。時祖翁靜菴法師住鳳山。時思即侍從。習",
    "X75n1515_002:0753a06": "台乘諸書。就典客寮。越三年。延慶臻法師延歸懺司。",
    "X75n1515_002:0753a07": "未幾江淅丞相以鎮公住西天竺興福。又從之究大",
    "X75n1515_002:0753a08": "小部諸書。莫不研覃而深味之。湖山碩德舉於所司。",
    "X75n1515_002:0753a09": "出住越之顯慶。時元末兵事擾攘不克渡江。移主安",
    "X75n1515_002:0753a10": "溪長慶。乃增修佛宇。茂植松竹。十載之間講誦不輟。",
    "X75n1515_002:0753a11": "洪武丙寅僧錄司選住湖之慈感。寺役煩劇。師處之",
    "X75n1515_002:0753a12": "裕如也。天禧為講庠淵藪。多士輻湊。請師居第一座。",
    "X75n1515_002:0753a13": "師持規整肅。接眾嚴厲。升堂入室具合古叢林式。人",
    "X75n1515_002:0753a14": "贊之曰。三十年無此作。今喜見之。松江普照為海月",
    "X75n1515_002:0753a15": "都師道場。僧錄舉師重開山為講剎。師以父母之邦",
    "X75n1515_002:0753a16": "勉從其請。既而退歸故林。二十六年癸酉師以高僧",
    "X75n1515_002:0753a17": "召赴京。上有事於廬岳。命師卒孝子官致謝於天眼",
    "X75n1515_002:0753a18": "固仙。時九月一日。其夕都佛舒光於天西。神燈自五",
    "X75n1515_002:0753a19": "祖道場越大江摩空而下。覆於碑亭。歸復命于朝。天",
    "X75n1515_002:0753a20": "顏大悅曰。高僧之德感於神明。故有如是之驗。特補",
    "X75n1515_002:0753a21": "左講經之職。賜金縷袈裟及以盛服。又謂群臣曰。紹",
    "X75n1515_002:0753a22": "宗至誠不懈。真君子人也。二十八年乙亥復陞右善",
    "X75n1515_002:0753a23": "世。恩賜如初有加。時天禧新造儀軌。具有程式。唯懺",
    "X75n1515_002:0753a24": "斯未舉。師有志於淨土之行。乃於西院闢堂。立西方",
    "X75n1515_002:0753b01": "三聖像並諸天侍衛之神。以紗厨嚴奉之。慕同志十",
    "X75n1515_002:0753b02": "人修彌陀期者十晝夜。命左善世蘧菴法師主之。在",
    "X75n1515_002:0753b03": "京緇素見未曾有。以為懺法之興自師而始。二十九",
    "X75n1515_002:0753b04": "年丙子除夕忽謂左闡教天禧洽法師曰。某累承恩",
    "X75n1515_002:0753b05": "賜最為優渥。曾無涓埃以報聖上。深有愧焉。俄感風",
    "X75n1515_002:0753b06": "疾。一語不能出口。越明年正月五日安坐而逝。七日",
    "X75n1515_002:0753b07": "上遣神宮監癸于龕所。御製其文。附馬都尉及僧道",
    "X75n1515_002:0753b08": "錄司京剎皆祭焉。茶毗於石子岡。送者千億人。其徒",
    "X75n1515_002:0753b09": "收靈骨歸塟於上海宗國祖塔之左。世壽六十。僧夏",
    "X75n1515_002:0753b10": "四十五。嗣法者能仁智顒．竹林志翔等。師狀貌清俊。",
    "X75n1515_002:0753b11": "襟慶弘遠。誠一端莊。言不妄發。以戒律持身。三業精",
    "X75n1515_002:0753b12": "進未甞少怠。凡朝貴見其道義敦厚。咸尊敬之。以致",
    "X75n1515_002:0753b13": "遭遇聖朝生死榮貴。真法門全人也。",
    "X75n1515_002:0753b15": "續佛祖統紀卷之二(終)"
}