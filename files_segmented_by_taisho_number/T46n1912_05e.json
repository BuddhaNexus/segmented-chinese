{
    "T46n1912_05e:0309b12": "folio_5e 止觀輔行傳弘決卷第五之五",
    "T46n1912_05e:0309b14": "唐毘陵沙門湛然述",
    "T46n1912_05e:0309b15": "大經下以涅槃釋義。然無生義散在諸",
    "T46n1912_05e:0309b16": "教。名相委悉不過大經。故引四句六句釋",
    "T46n1912_05e:0309b17": "無生義。不出自他智斷能所事理思議不思",
    "T46n1912_05e:0309b18": "議。悉無生也。即是因果光揚能顯義也。並在",
    "T46n1912_05e:0309b19": "第十九經也。初釋四句言不聞聞一句。有",
    "T46n1912_05e:0309b20": "種種義者。經初列不聞聞等四句。次以不",
    "T46n1912_05e:0309b21": "生生等四句。釋不聞聞等。復以不至至等四",
    "T46n1912_05e:0309b22": "句。釋不生生等。故云不聞聞等有種種義。",
    "T46n1912_05e:0309b23": "今處中說又順無生。故用不生生等釋無",
    "T46n1912_05e:0309b24": "生義。然古人以不聞聞不生生等四句在前。",
    "T46n1912_05e:0309b25": "下一一但是轉釋而已。故多釋不聞聞等四",
    "T46n1912_05e:0309b26": "句。餘句但例。有云。聞不聞即俗而真。不聞",
    "T46n1912_05e:0309b27": "聞是即真而俗。聞聞但俗。不聞不聞但真。又",
    "T46n1912_05e:0309b28": "云。不聞聞從真起應。聞不聞攝應還本。不",
    "T46n1912_05e:0309b29": "聞不聞法身凝然。聞聞是應迹不已。不生生",
    "T46n1912_05e:0309c01": "等古亦多解。興皇以雪山偈銷。不生生是諸",
    "T46n1912_05e:0309c02": "行無常。生不生是是生滅法。生生是生滅滅",
    "T46n1912_05e:0309c03": "已。不生不生是寂滅為樂。又將四出偈銷。",
    "T46n1912_05e:0309c04": "言四出者此偈四處出之。古人名為涅槃",
    "T46n1912_05e:0309c05": "四柱。謂九十五二十五二十六。不生生本無",
    "T46n1912_05e:0309c06": "今有。生不生本有今無。生生三世有法不生",
    "T46n1912_05e:0309c07": "不生無有是處。又云。如來證涅槃等四句對",
    "T46n1912_05e:0309c08": "之。章安云。準下文云我因是事即得解",
    "T46n1912_05e:0309c09": "於一句半句。得見佛性入於涅槃。當知並",
    "T46n1912_05e:0309c10": "是見佛性句。不聞聞了因性。聞不聞緣因",
    "T46n1912_05e:0309c11": "性。不聞不聞正因性。聞聞境界性。例此以",
    "T46n1912_05e:0309c12": "釋不生生等。亦應可見。雖古多釋未會經",
    "T46n1912_05e:0309c13": "旨。依章安解復是一途章安云。並不如此",
    "T46n1912_05e:0309c14": "智斷因果俱無生也。但為銷經別作一途。",
    "T46n1912_05e:0309c15": "彼經佛欲說此不聞聞等。放光照於十方",
    "T46n1912_05e:0309c16": "世界。時東方有瑠璃光菩薩。初來之時。一切",
    "T46n1912_05e:0309c17": "大眾非青見青。乃至非白見白等。諸菩薩",
    "T46n1912_05e:0309c18": "等見此光明。皆相問言。此是何光。皆默不",
    "T46n1912_05e:0309c19": "答。次問文殊。文殊答言。光明者即是智慧。",
    "T46n1912_05e:0309c20": "智慧者即是常住。乃至即是如來即是大慈。",
    "T46n1912_05e:0309c21": "佛言。汝今莫入甚深第一義定。應以世俗",
    "T46n1912_05e:0309c22": "而為解釋。文殊言。東方去此二十恒沙有",
    "T46n1912_05e:0309c23": "世界名滿月。彼有菩薩名瑠璃光。於彼",
    "T46n1912_05e:0309c24": "見光而問彼佛。彼佛答言。西方去此二十",
    "T46n1912_05e:0309c25": "恒沙有世界名娑婆。佛名釋迦。為諸菩薩",
    "T46n1912_05e:0309c26": "說不聞聞等。彼菩薩而白彼佛。欲來此聽",
    "T46n1912_05e:0309c27": "不聞聞等。從彼發來先現此相。如古諸釋",
    "T46n1912_05e:0309c28": "各自一途。將何以表光召之旨。將何以生十",
    "T46n1912_05e:0309c29": "方大疑。將無枉辱彼佛遣命。何足以補遠",
    "T46n1912_05e:0310a01": "來之情。偈雖廣攝諸師意略。故知不可聊",
    "T46n1912_05e:0310a02": "爾而釋。欲了此文須曉大師用經文意。",
    "T46n1912_05e:0310a03": "若釋餘文及下為他。則以生生居初用對",
    "T46n1912_05e:0310a04": "四教。以隨生等義便故也。此中銷經釋無",
    "T46n1912_05e:0310a05": "生義。是故具依經文次第。初列四句。次案",
    "T46n1912_05e:0310a06": "此下略舉攝相。不生生者自行因也。即初住",
    "T46n1912_05e:0310a07": "位。不生不生自行果也。位在妙覺。生不生者",
    "T46n1912_05e:0310a08": "即化他能。生生者即化他所。若不爾者。何",
    "T46n1912_05e:0310a09": "名為遍。故破遍門義同一部。一部秖是自他",
    "T46n1912_05e:0310a10": "因果能所故也。不生生者下次釋四句。自為",
    "T46n1912_05e:0310a11": "四文。然諸句中凡云經釋。並是大經佛自釋",
    "T46n1912_05e:0310a12": "也。凡云今解。即是大師釋佛所解。皆引佛",
    "T46n1912_05e:0310a13": "藏吹唾結之。初句闕結義亦應有。初不生",
    "T46n1912_05e:0310a14": "生者。牒經初句。安住下經解也。今解下大師",
    "T46n1912_05e:0310a15": "釋也。欲明所安故先釋世諦。次明能安",
    "T46n1912_05e:0310a16": "故後釋安住。理本不二非共非離。約事",
    "T46n1912_05e:0310a17": "且云無明共等。能生所生能安所安亦復如",
    "T46n1912_05e:0310a18": "是。以止觀安故世諦方成不思議境。安即",
    "T46n1912_05e:0310a19": "觀也。此觀初成名觀行位。以圓觀解託於",
    "T46n1912_05e:0310a20": "世諦。觀是聖孕。聖託胎故名託聖胎。又聖",
    "T46n1912_05e:0310a21": "種中生名託聖胎。若入初住名出聖胎。聖",
    "T46n1912_05e:0310a22": "出胎故名出聖胎。從聖生故名出聖胎。",
    "T46n1912_05e:0310a23": "契一分理故言不見。不見即不生智德成",
    "T46n1912_05e:0310a24": "也。此釋不生。獲佛知見下次釋生字。論云",
    "T46n1912_05e:0310a25": "下引論證者。諸法即是無明世諦。般若生是",
    "T46n1912_05e:0310a26": "佛知見開。此說下結示。經釋不生不生下牒",
    "T46n1912_05e:0310a27": "第二句也。次不生不生下經解也。名大涅槃",
    "T46n1912_05e:0310a28": "總標也。生相下釋兩不生。生相盡故即智斷",
    "T46n1912_05e:0310a29": "德滿。修道得故明果由因契。今解下大師",
    "T46n1912_05e:0310b01": "釋。二德已圓釋生相盡。即指妙覺為寂滅",
    "T46n1912_05e:0310b02": "果。因果下以佛藏結。結謂結同。經釋下列",
    "T46n1912_05e:0310b03": "第三句。世諦下經解也。今解下大師釋也。由",
    "T46n1912_05e:0310b04": "無明故與法性合出生諸法。故名無明以",
    "T46n1912_05e:0310b05": "為根本。但破根本諸法不生。死是不生之",
    "T46n1912_05e:0310b06": "異名耳。此釋下重明此句所用義旨。以此斷",
    "T46n1912_05e:0310b07": "德釋初智德。若無斷德智不成就。是故須",
    "T46n1912_05e:0310b08": "以斷德釋智。若初句中智德成即初句中",
    "T46n1912_05e:0310b09": "下生字也。若此句中斷德成。即此句中下不",
    "T46n1912_05e:0310b10": "生字。不生名同等者。簡兩句中不生字也。",
    "T46n1912_05e:0310b11": "初句上不生字。此句下不生字。兩處不生其",
    "T46n1912_05e:0310b12": "名雖同事理則異。初句智德緣理名為不",
    "T46n1912_05e:0310b13": "生。此句破事惑盡得不生名。以理望事事",
    "T46n1912_05e:0310b14": "則為下。故云下破。以事望理理則是上。故",
    "T46n1912_05e:0310b15": "云上緣。次初句下簡兩句中生字也。初句",
    "T46n1912_05e:0310b16": "下生字屬智。此句上生字屬惑。兩處生字其",
    "T46n1912_05e:0310b17": "名雖同。初句生字屬智智即是脫。此句生字",
    "T46n1912_05e:0310b18": "屬惑惑即是縛。故云大異。兩處俱有生與",
    "T46n1912_05e:0310b19": "不生。是故須簡名同義異。智斷二德既無",
    "T46n1912_05e:0310b20": "前後。若以第三釋於第一。亦可第一以釋",
    "T46n1912_05e:0310b21": "第三。以智斷同時故也。體雖不二必先運",
    "T46n1912_05e:0310b22": "智以斷於惑。豈惑自斷而方智生。是故且",
    "T46n1912_05e:0310b23": "以第三釋初。又假使第三列在於初。亦可",
    "T46n1912_05e:0310b24": "第一以釋第三。言不累書且依文次。又從",
    "T46n1912_05e:0310b25": "義便是故爾耳。初句下佛藏結。此既釋初。",
    "T46n1912_05e:0310b26": "是故結中亦望初句相即而結。文似前後",
    "T46n1912_05e:0310b27": "用必同時。故云一時不可前後經重釋下述",
    "T46n1912_05e:0310b28": "經重釋第三句也。此初牒經重釋也。今解",
    "T46n1912_05e:0310b29": "下大師釋經重釋義也。經文但云一生不",
    "T46n1912_05e:0310c01": "生。經前後釋自分兩義。故今大師判出兩文",
    "T46n1912_05e:0310c02": "不同之相。先謂前解。既云斷德知是自行",
    "T46n1912_05e:0310c03": "之惑滅也。此中重釋既云四住菩薩。即是菩",
    "T46n1912_05e:0310c04": "薩斷四住已能自在生。先斷四住即如通",
    "T46n1912_05e:0310c05": "教菩薩。尚能自在利益眾生。況入初住真",
    "T46n1912_05e:0310c06": "因分開。以通教人斷四住劣。顯於圓人斷",
    "T46n1912_05e:0310c07": "五住勝。惑滅下亦以佛藏重結兩解。惑滅",
    "T46n1912_05e:0310c08": "顯唾以結初釋化興顯吹以結重釋。經釋",
    "T46n1912_05e:0310c09": "下牒第四句經也。一切下經解也。今解下大",
    "T46n1912_05e:0310c10": "師釋。菩薩何意下牒向重釋。以為能化。有",
    "T46n1912_05e:0310c11": "漏是生。相續不斷故名生生。生生即是所化",
    "T46n1912_05e:0310c12": "之境。是故下重牒能化示生之意。意在所",
    "T46n1912_05e:0310c13": "化。是為下結成無生功能故也。前之三句並",
    "T46n1912_05e:0310c14": "是化他之能。因果智斷。此句即是化他所也。",
    "T46n1912_05e:0310c15": "四住下大師重以地持六住中之四住。釋佛",
    "T46n1912_05e:0310c16": "重釋四住菩薩也。地持六住即當別義。向佛",
    "T46n1912_05e:0310c17": "尚以通劣而顯圓勝。豈無以別顯於圓",
    "T46n1912_05e:0310c18": "耶。況復幸有地持別文。是故引之以顯圓",
    "T46n1912_05e:0310c19": "妙論六住者從十住去方受住名。若人無",
    "T46n1912_05e:0310c20": "有種性等者。指十信菩薩故云雖生善道",
    "T46n1912_05e:0310c21": "等。不在六人數中者。即六住所不攝故也。",
    "T46n1912_05e:0310c22": "以此六人皆不退故。故名為住。復言究竟",
    "T46n1912_05e:0310c23": "者乃是菩薩地窮。非永究竟。種性成就即十",
    "T46n1912_05e:0310c24": "住滿。已斷見思故云無退。得在一人者六",
    "T46n1912_05e:0310c25": "中初人也。乃至行向並由住中。斷見思已",
    "T46n1912_05e:0310c26": "方能進行。故云數數增進。即第二住親為",
    "T46n1912_05e:0310c27": "初地方便故也。前種性中已入空觀。非不",
    "T46n1912_05e:0310c28": "亦為別地方便。去地遙故。至迴向中親修",
    "T46n1912_05e:0310c29": "中觀。故云方便。淨心是初地者。破同體見",
    "T46n1912_05e:0311a01": "故云離我地前凡夫並未斷故。即是別教見",
    "T46n1912_05e:0311a02": "道位也。行道迹者。別修道位破同體思。決定",
    "T46n1912_05e:0311a03": "究竟並破思也。經稱下以論判經。至行道",
    "T46n1912_05e:0311a04": "迹名真出假。帶教道說故立見思。次第至",
    "T46n1912_05e:0311a05": "此尚能大益。況復圓教五住盡耶。況復一體",
    "T46n1912_05e:0311a06": "智斷成耶。經又下次釋六句。經中所以重",
    "T46n1912_05e:0311a07": "明六句者。前之四句直明因果能所無生。",
    "T46n1912_05e:0311a08": "無生之名雖即是破。未破無生。是故今明",
    "T46n1912_05e:0311a09": "皆不可說。又前四句雖云無生。未知為是",
    "T46n1912_05e:0311a10": "何等無生。故六句中思議不思議。生與無生",
    "T46n1912_05e:0311a11": "一切俱破。是故六句皆不可說。乃顯今文破",
    "T46n1912_05e:0311a12": "遍正意。先正釋六句皆不可說以明自行。",
    "T46n1912_05e:0311a13": "於中初列經句。案此下略明句意。若破下",
    "T46n1912_05e:0311a14": "大師先且銷經本句。一一句下皆云不可說",
    "T46n1912_05e:0311a15": "者。即是破義。初文是略判也。言思議不思議",
    "T46n1912_05e:0311a16": "惑者。應云思議不思議解惑。文中存略但",
    "T46n1912_05e:0311a17": "云惑耳。次第解惑即是思議。不次第解惑是",
    "T46n1912_05e:0311a18": "不思議。解是能破。惑是所破。故解惑相從。同",
    "T46n1912_05e:0311a19": "名思議不思議也。惑之與解俱須遍破。尚",
    "T46n1912_05e:0311a20": "不可作不思議說。況思議耶。故一一句下",
    "T46n1912_05e:0311a21": "皆云不可說。問。思議須破不可思議何用",
    "T46n1912_05e:0311a22": "破耶。答。理非遍圓故皆須破。若破圓者",
    "T46n1912_05e:0311a23": "破圓異偏。不破圓理故云不破聖人心中",
    "T46n1912_05e:0311a24": "所得涅槃。為未得者執成戲論。是故破耳。",
    "T46n1912_05e:0311a25": "何者下釋。先釋四句思議解惑。於中先破",
    "T46n1912_05e:0311a26": "惑。次破解。初惑中兩句。初釋成可思議。次",
    "T46n1912_05e:0311a27": "釋成不可說。初句云界外惑者。理體不生",
    "T46n1912_05e:0311a28": "而惑是生。故云不生生。界內之惑言枝末",
    "T46n1912_05e:0311a29": "者。界外之惑已是於生。從生惑上復生於",
    "T46n1912_05e:0311b01": "惑。故云生生。界外即是無明惑也。界內即是",
    "T46n1912_05e:0311b02": "見思惑也。有麁細故有內外故。是故判為",
    "T46n1912_05e:0311b03": "可思議惑。此惑下示相待相。初明生生是所",
    "T46n1912_05e:0311b04": "化境。所言並者。凡是生生皆所化故。因所",
    "T46n1912_05e:0311b05": "有能故成相待。所化既不可得下釋不可",
    "T46n1912_05e:0311b06": "說。明能化所化皆不可說。猶如幻人為幻",
    "T46n1912_05e:0311b07": "人說法。問。能化既是別惑。何故乃云自在。",
    "T46n1912_05e:0311b08": "答。已斷通惑。即於通惑名為自在。若於別",
    "T46n1912_05e:0311b09": "惑仍是繫縛。枝之與本並是法性。即觀法",
    "T46n1912_05e:0311b10": "性而亡於惑。名不可說。次若破下破思議",
    "T46n1912_05e:0311b11": "解者。亦初釋兩句成可思議。次總釋成不",
    "T46n1912_05e:0311b12": "可說也。界外之解言雙遣者。從前得名。亦",
    "T46n1912_05e:0311b13": "是異時相望名雙。應言破惑。今言破分段",
    "T46n1912_05e:0311b14": "變易者。因中說果。以惑破故生死必破。破",
    "T46n1912_05e:0311b15": "界內惑令生不生。故云生不生。問。界外之",
    "T46n1912_05e:0311b16": "惑既是能化。與界內解有何差別。答。界內",
    "T46n1912_05e:0311b17": "之解破界內惑。而得解名。生界外已於彼",
    "T46n1912_05e:0311b18": "具縛。名界外惑。雖當分名惑而能化於界",
    "T46n1912_05e:0311b19": "內之惑。體雖不別得名處殊。此解下示相",
    "T46n1912_05e:0311b20": "待相。十六門異故云種種。從淺至深皆屬",
    "T46n1912_05e:0311b21": "自行。前後次第及化他位。望四教說。乃成",
    "T46n1912_05e:0311b22": "多種因果不同。如第一卷四弘中說。理尚下",
    "T46n1912_05e:0311b23": "釋不可說。四種道諦是能趣行。滅理法性是",
    "T46n1912_05e:0311b24": "所趣理。理體尚無何得種種能趣所趣。故皆",
    "T46n1912_05e:0311b25": "不可說。次破不思議中亦先惑次解。此之解",
    "T46n1912_05e:0311b26": "惑但點無明對於圓理。不分內外枝本之",
    "T46n1912_05e:0311b27": "殊。是故名為不思議也。初破惑中先且釋",
    "T46n1912_05e:0311b28": "成不可思議。故云秖是無明。無明不可得下",
    "T46n1912_05e:0311b29": "明不可說。不可得者秖是不可說耳。次破不",
    "T46n1912_05e:0311c01": "可思議解者。亦先示於不思議相。故云秖",
    "T46n1912_05e:0311c02": "是圓解。於此判出圓因圓果。理不偏圓下",
    "T46n1912_05e:0311c03": "明不可說。理非偏故不可偏說。理亦非圓",
    "T46n1912_05e:0311c04": "何可圓說耶。將彼下明用句意。佛自下次",
    "T46n1912_05e:0311c05": "明大師釋佛所釋。故句句中皆先舉佛自",
    "T46n1912_05e:0311c06": "釋。次今解下明大師所釋。意扶佛釋但小",
    "T46n1912_05e:0311c07": "廣耳。一一句中皆云依佛此旨者。大師自",
    "T46n1912_05e:0311c08": "云。已申佛意。重述佛旨以符己見。生即顛",
    "T46n1912_05e:0311c09": "倒下明不可說也。次釋第二句亦先舉經",
    "T46n1912_05e:0311c10": "釋。今解下明大師釋又二。先釋生生。八相",
    "T46n1912_05e:0311c11": "所遷全是有漏。八相所遷具如前釋。問。八",
    "T46n1912_05e:0311c12": "相中云小生生大。此中何以大生生小。答。",
    "T46n1912_05e:0311c13": "由有大生引起小生。故令小生能生於大。",
    "T46n1912_05e:0311c14": "生生故不生等者明不可說。有漏之生即是",
    "T46n1912_05e:0311c15": "空中。空中不可言思所得。故不可說。但",
    "T46n1912_05e:0311c16": "云空中者。且以法性空中對幻假說。其實",
    "T46n1912_05e:0311c17": "須云幻假即是不思議假。何者。今但以此",
    "T46n1912_05e:0311c18": "假即是空中。此假任運成不思議。故不別",
    "T46n1912_05e:0311c19": "說。前第一卷四弘文中意亦如之。次釋第三",
    "T46n1912_05e:0311c20": "句者亦先牒經釋。次今解下明大師釋亦",
    "T46n1912_05e:0311c21": "二。先釋生不生。生即名為生者釋上生字。",
    "T46n1912_05e:0311c22": "般若生時由諸法不生。生不自生下釋不生",
    "T46n1912_05e:0311c23": "字。即以四句推破諸法。諸法破已尚無無",
    "T46n1912_05e:0311c24": "句。何有四句。是故般若非四句生名為不",
    "T46n1912_05e:0311c25": "生。又般若生時下重釋也。反以不生生而",
    "T46n1912_05e:0311c26": "釋生不生。生即無生者。良由般若生時世諦",
    "T46n1912_05e:0311c27": "已死。故得雖生而生自在。即是生不生也。",
    "T46n1912_05e:0311c28": "若般若生下釋成不可說也。若般若生牒上",
    "T46n1912_05e:0311c29": "初解中第二解。又次解中初解。云般若生時。",
    "T46n1912_05e:0312a01": "若自在生牒上第二釋中後解也。言而生三",
    "T46n1912_05e:0312a02": "界也。此之兩生皆不可作生而說者。體非",
    "T46n1912_05e:0312a03": "次第故也。次釋第四句。亦先牒佛解。今解",
    "T46n1912_05e:0312a04": "下大師釋亦二。先釋不生不生。尚非下明不",
    "T46n1912_05e:0312a05": "可說。據此下判句也。既云極果知是界外解",
    "T46n1912_05e:0312a06": "也。次釋第五句。亦先舉經。今解下大師釋。",
    "T46n1912_05e:0312a07": "亦先釋於生。界內外生秖是無明者。覽前",
    "T46n1912_05e:0312a08": "兩句思議之惑。秖是一念從緣生惑。此惑秖",
    "T46n1912_05e:0312a09": "是障中無明。緣生即空即中下明不可說。界",
    "T46n1912_05e:0312a10": "內外生生義雖殊。今觀同是一念緣生。即空",
    "T46n1912_05e:0312a11": "即中。何者。以見一念即畢竟空。即法性中。",
    "T46n1912_05e:0312a12": "前對生生是可思議。見此思議是空是中。",
    "T46n1912_05e:0312a13": "今見一念即具三惑。名不思議惑。道理即",
    "T46n1912_05e:0312a14": "是即空即中。大意同前。次釋第六句。亦先",
    "T46n1912_05e:0312a15": "牒經今解下大師釋也。亦二。先釋不生者。",
    "T46n1912_05e:0312a16": "亦覽前兩思議之解。即是此中不思議解。",
    "T46n1912_05e:0312a17": "故云及界內外解並皆是得。得即詣理。理絕",
    "T46n1912_05e:0312a18": "心口下明不可說。不可復作圓理而說。理",
    "T46n1912_05e:0312a19": "無說故名不可說。佛以下隨結破遍也。偏",
    "T46n1912_05e:0312a20": "圓解惑悉皆不生。皆不可說故名為遍。依佛",
    "T46n1912_05e:0312a21": "藏下總以佛藏。通結前來四句六句。言前四",
    "T46n1912_05e:0312a22": "句亦吹亦唾者。結初四句。初四句中初句即",
    "T46n1912_05e:0312a23": "吹而唾。次第三句即唾而吹。次第二句者",
    "T46n1912_05e:0312a24": "吹唾成就。第四句者吹唾所化。當知前三句",
    "T46n1912_05e:0312a25": "中。句句之中有吹有唾。第四句者。若單約",
    "T46n1912_05e:0312a26": "所化則義屬於吹。吹不獨用義須即唾。若",
    "T46n1912_05e:0312a27": "以所顯能。全是吹唾之功用也。後兩句者。",
    "T46n1912_05e:0312a28": "謂六句中後兩句也。以此兩句兩向用之。",
    "T46n1912_05e:0312a29": "在六句末同名為唾。唾秖是破。破者秖是",
    "T46n1912_05e:0312b01": "不可說耳。故六句中句句皆云不可說也。若",
    "T46n1912_05e:0312b02": "將結前四句文者。二句既是不思議之解惑。",
    "T46n1912_05e:0312b03": "解惑相即智斷不二。與吹唾義同。故用結",
    "T46n1912_05e:0312b04": "前四句智斷。此乃但用上生不生。不論二",
    "T46n1912_05e:0312b05": "句下不可說也。故用生字以結前吹。用不",
    "T46n1912_05e:0312b06": "生字以結前唾。若兼後二句下不可說亦",
    "T46n1912_05e:0312b07": "結前者。結前吹唾皆悉相即。亦不可作相",
    "T46n1912_05e:0312b08": "即而說。又楞伽云下復以楞伽釋成六句。",
    "T46n1912_05e:0312b09": "先釋楞伽。次結大經與楞伽同。初釋楞伽",
    "T46n1912_05e:0312b10": "義者。彼經第四無常品云。大慧白佛。如佛",
    "T46n1912_05e:0312b11": "所言。我於某夜成最正覺某夜入般涅槃。",
    "T46n1912_05e:0312b12": "中間不說一字。不已說。不當說。不今說。",
    "T46n1912_05e:0312b13": "是佛說。世尊。依何密語。作如是說。佛言。",
    "T46n1912_05e:0312b14": "依二密語謂自證法及本住法。然一代施化",
    "T46n1912_05e:0312b15": "豈無權智被物之教。但約此二未曾有說。",
    "T46n1912_05e:0312b16": "故云不說耳。今云自法但約自證耳。自法",
    "T46n1912_05e:0312b17": "者下釋向經中所列二法。亦先列經釋也。",
    "T46n1912_05e:0312b18": "初釋自法中。云彼如來者。謂過去諸佛及",
    "T46n1912_05e:0312b19": "以現在十方諸佛。與彼佛證一體無殊。不",
    "T46n1912_05e:0312b20": "多不少名不增減。離言說等者。重釋自證",
    "T46n1912_05e:0312b21": "所離之法。釋曰下今釋經意。離言說等者。彼",
    "T46n1912_05e:0312b22": "經第七云離言說者。不可議也。離妄想者。",
    "T46n1912_05e:0312b23": "不可思也。離文字者。離假名文字也。凡能",
    "T46n1912_05e:0312b24": "詮教無非假名。約自證法有何文字。言二",
    "T46n1912_05e:0312b25": "趣者。複疎釋前言說假名。恐情妄計但離",
    "T46n1912_05e:0312b26": "能說能思能名。即以所說所思所名。謂為真",
    "T46n1912_05e:0312b27": "體。故複疎云二趣俱離。何者。於自證中不",
    "T46n1912_05e:0312b28": "見能所名離二趣。本住下次釋本住法",
    "T46n1912_05e:0312b29": "也。謂佛自行所行之道。及佛本若實相之",
    "T46n1912_05e:0312c01": "理。並非修成非作法故遍一切處。不可",
    "T46n1912_05e:0312c02": "改易故名為住。理是所至道是所行。故舉",
    "T46n1912_05e:0312c03": "譬云並非行者至者所作。故本有道為人",
    "T46n1912_05e:0312c04": "所行。豈行者作。本有理城由本道至。亦由",
    "T46n1912_05e:0312c05": "行人而能至理。故並不由至者能作。經初",
    "T46n1912_05e:0312c06": "又云。本住法者。如金在鑛及所至城。鑛似",
    "T46n1912_05e:0312c07": "兼別城必從圓。經曰下引彼經助釋也。彼",
    "T46n1912_05e:0312c08": "經次文即以古城為喻。佛問大慧。彼城及",
    "T46n1912_05e:0312c09": "道并城中物。是彼入者之所作耶。答曰。不",
    "T46n1912_05e:0312c10": "也。士夫行人但隨本有常住之道。至實相城",
    "T46n1912_05e:0312c11": "得於萬德祕藏之物。以受如意涅槃之樂。",
    "T46n1912_05e:0312c12": "本期涅槃故云如意。當知下總結前意。非",
    "T46n1912_05e:0312c13": "口言者。不可議也。非分別者。不可思也。稱",
    "T46n1912_05e:0312c14": "本法故不可變異。此義下會同中。乃以",
    "T46n1912_05e:0312c15": "生生為本法者。前釋生生指有漏法。今",
    "T46n1912_05e:0312c16": "指有漏體全是理。問。前釋何故云是所化。",
    "T46n1912_05e:0312c17": "今何故云是本法耶。答。一切所化無非本",
    "T46n1912_05e:0312c18": "法。故曉法師云。水窮波末波徹水源。生隨",
    "T46n1912_05e:0312c19": "順緣生不可說者。結前生生不可說。故前文",
    "T46n1912_05e:0312c20": "釋云。生即空中故不可說。今亦如是。隨順緣",
    "T46n1912_05e:0312c21": "生不可說生即空中故。第二三句準前可知。",
    "T46n1912_05e:0312c22": "不生不生即究竟者。智斷究竟也。餘並同前。",
    "T46n1912_05e:0312c23": "大經云十因緣下次明可說。凡諸文中不可",
    "T46n1912_05e:0312c24": "說後。必明可說者。先自證已必化他故。十",
    "T46n1912_05e:0312c25": "二因緣中不云生死者。此屬未來。今明從",
    "T46n1912_05e:0312c26": "過至現。以成機根故不取也。故大經中續",
    "T46n1912_05e:0312c27": "前不可說文後。即云十因緣法為生作因。",
    "T46n1912_05e:0312c28": "所言十因為生作因者。以宿種子在無明",
    "T46n1912_05e:0312c29": "行中。來至今世。復依本習起愛取有。復由",
    "T46n1912_05e:0313a01": "現在聞法發習。此中因緣且語眾生十因",
    "T46n1912_05e:0313a02": "緣邊。亦應義兼感應因緣。謂感佛四說即",
    "T46n1912_05e:0313a03": "因緣義。彼地持文立四種性。於中聲聞種",
    "T46n1912_05e:0313a04": "性謂永入滅者。非今所用。然瑜伽論解深",
    "T46n1912_05e:0313a05": "密經等。並方等部攝。挫云永入策發令起。",
    "T46n1912_05e:0313a06": "如淨名中迦葉自敘云。於此大乘已如敗",
    "T46n1912_05e:0313a07": "種。敗種豈有更生之理。至法華會中根獲",
    "T46n1912_05e:0313a08": "記。是故今文且附方等。但以四性對於四",
    "T46n1912_05e:0313a09": "教義味泯合。問下料簡中初文令立第四句",
    "T46n1912_05e:0313a10": "也。赴機是立六句是破。前四句中有智有",
    "T46n1912_05e:0313a11": "斷。即是義當亦破亦立。答中亦以大經文",
    "T46n1912_05e:0313a12": "答。彼文釋五行竟。次明十功德云。十事功",
    "T46n1912_05e:0313a13": "德不可思議。非難非易等。當知十德皆證",
    "T46n1912_05e:0313a14": "中道。此五行十德自古多釋。瑤亮云。五行",
    "T46n1912_05e:0313a15": "是略十德是廣。各以二德對於一行。宗師",
    "T46n1912_05e:0313a16": "破云。初六對三相貌可爾。後四對行全不",
    "T46n1912_05e:0313a17": "相應。光宅云。行與功德一體異名。並從因",
    "T46n1912_05e:0313a18": "以至果。開善云。五行淺十德深。五行者。始從",
    "T46n1912_05e:0313a19": "初心終至地前。十德者。始從初地至金剛",
    "T46n1912_05e:0313a20": "心。若作別義開善最親。若依圓義光宅似",
    "T46n1912_05e:0313a21": "當。具如玄文明圓五行。然亦不是全用彼",
    "T46n1912_05e:0313a22": "經。但彼經文兼圓帶別。十地證道雖與圓",
    "T46n1912_05e:0313a23": "同。地前教道未曾聞故。故云不可思議聞者",
    "T46n1912_05e:0313a24": "驚怪。河西云。若準梵本應云希有奇特。鈍",
    "T46n1912_05e:0313a25": "根小智聞則驚怪。譯者略之。但云不可思議",
    "T46n1912_05e:0313a26": "等。章安釋云。深無底故驚。廣無邊故怪非",
    "T46n1912_05e:0313a27": "分別智能知故非難。泥洹智不洎故非易。",
    "T46n1912_05e:0313a28": "非真故非內。非俗故非外。非色故非相。",
    "T46n1912_05e:0313a29": "非心故非非相。無去來今故非是世法。無",
    "T46n1912_05e:0313b01": "中邊故無有相貌。絕四離百故世間所無。",
    "T46n1912_05e:0313b02": "疏中不釋非方圓尖邪。今助釋曰。非別故",
    "T46n1912_05e:0313b03": "非方。非通故非圓。非空故非尖。非有故",
    "T46n1912_05e:0313b04": "非邪。若作非破非立為言者。非破故非",
    "T46n1912_05e:0313b05": "難。非立故非易。非破故非內。非立故非",
    "T46n1912_05e:0313b06": "外。非立故非相。非破故非非相。非破故",
    "T46n1912_05e:0313b07": "非圓。非立故非方。非立故非尖。非破故",
    "T46n1912_05e:0313b08": "非邪。次問者。圓有四門若無生攝盡。何用",
    "T46n1912_05e:0313b09": "諸門。答意者。今說無生則云無生攝盡。若",
    "T46n1912_05e:0313b10": "說餘門則應一一各云攝盡今從行便且",
    "T46n1912_05e:0313b11": "云無生。乃至開為三十二門。何但四耶。既",
    "T46n1912_05e:0313b12": "云從於智斷二德以立門名。三十二門未",
    "T46n1912_05e:0313b13": "甞別異。隨舉一門攝三十一。月無增減等",
    "T46n1912_05e:0313b14": "者。譬不異而異。約惑智邊說有增減。見",
    "T46n1912_05e:0313b15": "有增減月體常圓。諸門依於智斷二德。但",
    "T46n1912_05e:0313b16": "從能入差別不同。而其理體未嘗生滅。大",
    "T46n1912_05e:0313b17": "經云。因須彌山故有虧盈。俱舍復云。近日",
    "T46n1912_05e:0313b18": "自影覆。諸小乘經多云白銀瑠璃漸漸互現。",
    "T46n1912_05e:0313b19": "故有增減。今取此意譬無增減。意甚便也",
    "T46n1912_05e:0313b20": "若無生下以門結遍。問無生門門稱無生等",
    "T46n1912_05e:0313b21": "者。門稱無生則應一切悉稱無生。前諸句",
    "T46n1912_05e:0313b22": "中何故復云無生生等。無生生是初四句中",
    "T46n1912_05e:0313b23": "第一句。生生是第四句。生自在故是第三句。",
    "T46n1912_05e:0313b24": "引三生句以難無生。答意者。三句明生。並",
    "T46n1912_05e:0313b25": "是無生功能故也。次正明破法遍中初列三",
    "T46n1912_05e:0313b26": "章。一一章門皆云從始至終盡其源底者標",
    "T46n1912_05e:0313b27": "中探說章中之意。盡源故橫周。盡底故竪",
    "T46n1912_05e:0313b28": "窮。竪破灼然有始有終。於一一見一一品",
    "T46n1912_05e:0313b29": "思無非法界故也。橫門一一亦各復有從",
    "T46n1912_05e:0313c01": "始至終。不二門中不無橫竪。如是皆悉橫",
    "T46n1912_05e:0313c02": "竪不二。若欲且從三章各說者。三惑各遍",
    "T46n1912_05e:0313c03": "名為橫周。通至實相名為深窮。一一惑智",
    "T46n1912_05e:0313c04": "理非橫竪。橫中一一亦復如是。又橫攝一",
    "T46n1912_05e:0313c05": "切名為橫周。一一至極名為竪深。不二門",
    "T46n1912_05e:0313c06": "中具攝諸橫名為橫周。無不圓極故云竪",
    "T46n1912_05e:0313c07": "深。雖有三文但成二義。謂次不次。橫竪但",
    "T46n1912_05e:0313c08": "成次第故也。雖有二義共成一心。當知",
    "T46n1912_05e:0313c09": "竪中具足有橫及以不二。餘二類之。故云",
    "T46n1912_05e:0313c10": "竪則論高。乃至無竪而不廣也。法華大車意",
    "T46n1912_05e:0313c11": "亦如是。當知秖是高廣大車。故知橫竪但",
    "T46n1912_05e:0313c12": "論相入不得不二未免縱橫。雖橫竪皆",
    "T46n1912_05e:0313c13": "遍須識不二。故次釋云非橫非竪。隨文見",
    "T46n1912_05e:0313c14": "者奈何迷深。故一家釋義前總次別。後還結",
    "T46n1912_05e:0313c15": "撮歸於元意。意雖若是為顯不二。還依章",
    "T46n1912_05e:0313c16": "門橫竪解釋。則於一中。橫竪甄分淺深不",
    "T46n1912_05e:0313c17": "亂。一無生門下先列竪章。亦先列竟。次如",
    "T46n1912_05e:0313c18": "此下述竪章意。此文分明寄三顯一。如何",
    "T46n1912_05e:0313c19": "棄此漫指偏文。大論下引論證於寄三顯",
    "T46n1912_05e:0313c20": "一意也。是故此中文三義三。意在度入歸",
    "T46n1912_05e:0313c21": "於不二一心中破。故知下文句句之中。皆有",
    "T46n1912_05e:0313c22": "一文一義一意。不煩文故且立六處。華嚴",
    "T46n1912_05e:0313c23": "下重引華嚴意。以顯今文。彼經二根而分",
    "T46n1912_05e:0313c24": "兩意者。此亦先次後論不次。故似於彼。彼",
    "T46n1912_05e:0313c25": "說次者。意亦為成圓頓不次。與今似同。若",
    "T46n1912_05e:0313c26": "論今文約觀但是借別顯總。全非別教意",
    "T46n1912_05e:0313c27": "復成異法華唯一則開鈍成利。人無不開",
    "T46n1912_05e:0313c28": "法亦無二。正當今意。今欲下顯文元意。諸",
    "T46n1912_05e:0313c29": "教既爾。今亦依之。故示讀者。預於文前遙",
    "T46n1912_05e:0314a01": "點六處結撮要意。一破見位後二破思位",
    "T46n1912_05e:0314a02": "後。三四門料簡中。四出假利益位五結破法",
    "T46n1912_05e:0314a03": "遍文後。六修中觀文初。頻此六文殷懃指",
    "T46n1912_05e:0314a04": "的。顯露彰灼讀者尚昏。儻沈密隱映如何取",
    "T46n1912_05e:0314a05": "解。故逆提綱領至文重示。此仍不論標",
    "T46n1912_05e:0314a06": "章指意等直指文內有此六重初釋從見",
    "T46n1912_05e:0314a07": "假入空中。先明從解得名。次釋當體受稱。",
    "T46n1912_05e:0314a08": "初文中且通釋云見惑等者。明見所從而",
    "T46n1912_05e:0314a09": "生及以能障功能。如焰下舉譬。焰夢者見惑",
    "T46n1912_05e:0314a10": "也。空覺者真體也。此惑下合。然見則見理下",
    "T46n1912_05e:0314a11": "釋從解得名。見惑下列釋。單四見中亦先列",
    "T46n1912_05e:0314a12": "四見。於一下先明有見中利鈍十使。初利中。",
    "T46n1912_05e:0314a13": "謂有於我者。外人計我。或如麻豆及母指",
    "T46n1912_05e:0314a14": "等。或計遍身神身四句及一異等。計我不",
    "T46n1912_05e:0314a15": "忘名為我見。計我斷常名為邊見。由計",
    "T46n1912_05e:0314a16": "斷常不信因果。復計此我以為自然冥初",
    "T46n1912_05e:0314a17": "世性世性即是二十五諦及六諦等。或計從",
    "T46n1912_05e:0314a18": "於父母微塵梵天等生。皆名邪見。執邪為",
    "T46n1912_05e:0314a19": "道名非因計因。名戒取見。謂因此見通",
    "T46n1912_05e:0314a20": "至非想。信此非餘名為見取。是己法者愛",
    "T46n1912_05e:0314a21": "下。明因見惑起於鈍使。如是下歷三界四",
    "T46n1912_05e:0314a22": "諦結八十八使。如文可見。三界合有五十",
    "T46n1912_05e:0314a23": "二鈍三十六利鈍五十二者。謂欲界二十。四",
    "T46n1912_05e:0314a24": "諦各五。上界無瞋但一十六。上二界合成三",
    "T46n1912_05e:0314a25": "十二。并欲二十合五十二。利三十六者。三",
    "T46n1912_05e:0314a26": "界各十二故也。如欲界中苦下具五。道下",
    "T46n1912_05e:0314a27": "有三除身邊。集滅各二除身邊戒取。合十",
    "T46n1912_05e:0314a28": "二也。上二界亦然。三十六及五十二。合八十",
    "T46n1912_05e:0314a29": "八。問。四諦下惑依何理教。減不同耶。答。依",
    "T46n1912_05e:0314b01": "阿毘曇上界不行恚。問。何故身邊唯在苦",
    "T46n1912_05e:0314b02": "耶。答。此見依身故名身見。依於身見而起",
    "T46n1912_05e:0314b03": "邊見。餘三非身故無此見。又見苦斷故故",
    "T46n1912_05e:0314b04": "在苦下。問。戒取何故唯在苦道。答。唯彼所",
    "T46n1912_05e:0314b05": "起。問。戒取計因苦諦是果。何故在苦。答。",
    "T46n1912_05e:0314b06": "計多苦行望為實因。故在苦下。非出道故",
    "T46n1912_05e:0314b07": "妄謂出道。是故復於道處能起。集滅異此",
    "T46n1912_05e:0314b08": "故無身見。無身見故亦無邊見。集滅非道",
    "T46n1912_05e:0314b09": "不生戒取。又復戒取在於苦道二諦下者。",
    "T46n1912_05e:0314b10": "本是內道見苦能斷。本外道者見道能斷。故",
    "T46n1912_05e:0314b11": "唯在二。問。八十八中初果所斷。既唯見惑。",
    "T46n1912_05e:0314b12": "何故中有五十二思。答。此思依見見為根",
    "T46n1912_05e:0314b13": "本。但斷於見根壞條枯。若迷事思此中不",
    "T46n1912_05e:0314b14": "攝。故文云是己法者愛。即指五見為己法",
    "T46n1912_05e:0314b15": "也。問。修所斷中何故無疑。答。見道已斷理",
    "T46n1912_05e:0314b16": "合無疑。餘三見下但例於有則三見可解。",
    "T46n1912_05e:0314b17": "但以無等而為根本。如計我是無乃至非",
    "T46n1912_05e:0314b18": "有非無也。若歷下明歷六十二各生八十",
    "T46n1912_05e:0314b19": "八。瀾力旦反又力丹反瀾漫游波也。漫亦散漫。縱逸",
    "T46n1912_05e:0314b20": "也。言此倒惑如波之逸。五十校計下明生",
    "T46n1912_05e:0314b21": "百八也。此經是後漢安世高譯。所立法相稍",
    "T46n1912_05e:0314b22": "異諸經。經云。佛在王舍。十方菩薩問佛。何",
    "T46n1912_05e:0314b23": "故諸行因緣不同。佛言。校計五根及以意",
    "T46n1912_05e:0314b24": "識。為一切法本得十方佛智。問。云何具足",
    "T46n1912_05e:0314b25": "行道。謂常守根識修校計者。為黠菩薩。",
    "T46n1912_05e:0314b26": "若不修校計者為癡菩薩。問。云何不修校",
    "T46n1912_05e:0314b27": "計為癡修校計為黠。佛以五十法答。一",
    "T46n1912_05e:0314b28": "一法中皆云校計。故云五十校計。一一法中",
    "T46n1912_05e:0314b29": "皆有百八。初盡百八癡次盡百八欲。乃至",
    "T46n1912_05e:0314c01": "得百八真證百八盡力。諸菩薩問。云何百",
    "T46n1912_05e:0314c02": "八。佛言。有所念不自知心生心滅中。有",
    "T46n1912_05e:0314c03": "陰有集。不知為癡。轉入意地亦如是。識",
    "T46n1912_05e:0314c04": "亦如是。是為意三。見好色中色惡色。不自",
    "T46n1912_05e:0314c05": "知著不自知滅。有陰有集。乃至觸亦如",
    "T46n1912_05e:0314c06": "是。彼經但列六根各六。雖無三世之語。而",
    "T46n1912_05e:0314c07": "結云百八。故知是約剎那而為三世也。既",
    "T46n1912_05e:0314c08": "以心意識三為意地三。故通三世。如云集",
    "T46n1912_05e:0314c09": "起名心。籌量名意。別知名識。意三既爾。故",
    "T46n1912_05e:0314c10": "使所依五根亦爾。三世三箇三十六故。故有",
    "T46n1912_05e:0314c11": "百八經又問云。我設知百八癡滅為癡為",
    "T46n1912_05e:0314c12": "黠。佛言。未黠。諸菩薩言。何故爾耶。佛言。猶",
    "T46n1912_05e:0314c13": "有百八癡乃至未得百八盡力。以念念中",
    "T46n1912_05e:0314c14": "不離六根剎那三世。故一一見皆一百八。乃",
    "T46n1912_05e:0314c15": "至五十箇百八煩惱。故彼經云。舉心動念生",
    "T46n1912_05e:0314c16": "死無盡。若準大論六根各三受。三受對三",
    "T46n1912_05e:0314c17": "塵。三世為百八。此則約果報以論三世。若",
    "T46n1912_05e:0314c18": "諸論中。復以十纏加八十八為九十八。加",
    "T46n1912_05e:0314c19": "十思惟合一百八。言十纏者。論云。纏八無",
    "T46n1912_05e:0314c20": "慚愧。嫉慳并悔眠。及掉舉昏沈。或十加忿",
    "T46n1912_05e:0314c21": "覆。故知念念有多百八。理含義別。大論又總",
    "T46n1912_05e:0314c22": "以十四難而攝六十二見。謂三世各四句。",
    "T46n1912_05e:0314c23": "并根本二句。有此難者不應為答。當知下",
    "T46n1912_05e:0314c24": "結也。心昏眼盲。盲故不見。昏故不覺。即是",
    "T46n1912_05e:0314c25": "無明心昏。智慧眼盲。故不見不覺真諦之",
    "T46n1912_05e:0314c26": "理。世講者下斥謬也。以彼不知俱是見故。",
    "T46n1912_05e:0314c27": "謬生去取。講者私解也。此語下明其謬見違",
    "T46n1912_05e:0314c28": "經負心。世人但云初三是見。二四非見。則",
    "T46n1912_05e:0314c29": "六十二中但有其半。故云欠少。是故違經。",
    "T46n1912_05e:0315a01": "言負心者。若實作此見。但有違經之失。若",
    "T46n1912_05e:0315a02": "隱知虛說則有負心之過。中論下且證有",
    "T46n1912_05e:0315a03": "無俱是性計。計即是見也。無既成見。當知",
    "T46n1912_05e:0315a04": "第四句悉亦是見。又此下驗無非證。故知屬",
    "T46n1912_05e:0315a05": "見。諸外道下是邪人所得。驗知是見初文通",
    "T46n1912_05e:0315a06": "舉外道所計。以辨人非。言本劫本見等者。",
    "T46n1912_05e:0315a07": "長阿含十三云。佛告善念梵志。此本末見不",
    "T46n1912_05e:0315a08": "出六十二也。本劫本見一十八。末劫末見",
    "T46n1912_05e:0315a09": "四十四。合六十二。言十八者。有四四句及",
    "T46n1912_05e:0315a10": "根本二。初四句者。一見二十劫成敗。二見",
    "T46n1912_05e:0315a11": "四十劫。三見八十劫。四以捷疾智說一一句皆云神",
    "T46n1912_05e:0315a12": "及世間常第二四句者。一我及世間。半常半無常。",
    "T46n1912_05e:0315a13": "二計由戲笑。三計失意生。四以捷疾智說",
    "T46n1912_05e:0315a14": "廣如初句第三四句者。一神及世間有邊。二無邊。",
    "T46n1912_05e:0315a15": "三上下方有邊。四方無邊。四以捷疾智說",
    "T46n1912_05e:0315a16": "廣如初句。此三四句初皆云。或有沙門婆羅門。以種種方便定意。觀見二十劫等第四四句者。",
    "T46n1912_05e:0315a17": "一我不知不見善惡有報無報耶。二我不",
    "T46n1912_05e:0315a18": "知不見有他世無他世耶。三我不知不",
    "T46n1912_05e:0315a19": "見何者善何者惡耶。四愚癡暗鈍隨他問答",
    "T46n1912_05e:0315a20": "此四句頭皆說異問異答根本二句者。一定意知眾生未來",
    "T46n1912_05e:0315a21": "無因緣而有。二者捷疾智說。次末劫末見四",
    "T46n1912_05e:0315a22": "十四句者。初四四句中第一有想四句。一我",
    "T46n1912_05e:0315a23": "此終後生有色有想。二生無色有想。三生",
    "T46n1912_05e:0315a24": "有色無色有想。四非有色非無色有想廣如初句第",
    "T46n1912_05e:0315a25": "二四句者。以有邊無邊對有想作四句。第",
    "T46n1912_05e:0315a26": "三四句者。以有樂無樂對有想作四句。第",
    "T46n1912_05e:0315a27": "四四句者。一有想。二若干想。三少想。四無量",
    "T46n1912_05e:0315a28": "想。第二有二四句。初四句者。以有色無色",
    "T46n1912_05e:0315a29": "對無想作四句。如初四句。唯以無想替",
    "T46n1912_05e:0315b01": "有想。次四句者。以有邊無邊對無想為四",
    "T46n1912_05e:0315b02": "句。如初文中次四句說。但改無想以替有",
    "T46n1912_05e:0315b03": "想。第三有二四句。初四句者有色無色對",
    "T46n1912_05e:0315b04": "非有想非無想為四。次四句者。有邊無邊",
    "T46n1912_05e:0315b05": "對非有想非無想為四句。此兩二四并前",
    "T46n1912_05e:0315b06": "四四。合三十二句。復有斷見七句。一若沙",
    "T46n1912_05e:0315b07": "門婆羅門作是論。我身從父母乳哺衣食",
    "T46n1912_05e:0315b08": "長養而生。終歸磨滅。二者欲界諸天生。具",
    "T46n1912_05e:0315b09": "足斷滅。三者色界諸天生。具足斷滅。四者空",
    "T46n1912_05e:0315b10": "處。五者識處。六者不用處。七者非想非非想",
    "T46n1912_05e:0315b11": "處廣如欲界句說次常見有五句。計一切眾生現在涅",
    "T46n1912_05e:0315b12": "槃。一計現在五欲自恣得涅槃。二初禪。三",
    "T46n1912_05e:0315b13": "二禪。四三禪五四禪並計得涅槃合十二句。并前",
    "T46n1912_05e:0315b14": "三十二句。合四十四句。經釋甚廣。數雖六十",
    "T46n1912_05e:0315b15": "二不出單四句見也。捉頭拔髮者。即六十",
    "T46n1912_05e:0315b16": "二見中有無等見互相是非。如大經十八。耆",
    "T46n1912_05e:0315b17": "婆為闍王作外道譬中云。見二小兒相牽",
    "T46n1912_05e:0315b18": "鬪諍捉頭拔髮。章安釋云。二小兒者斷常有",
    "T46n1912_05e:0315b19": "無。互相是非如捉頭拔髮。因既不善果苦",
    "T46n1912_05e:0315b20": "無邊。故生死浩然。如長爪等者。次舉長爪",
    "T46n1912_05e:0315b21": "亦不出四句。大論第一云。有外道梵志名",
    "T46n1912_05e:0315b22": "長爪。亦名先尼。亦名婆蹉。亦名薩遮迦。亦",
    "T46n1912_05e:0315b23": "名摩楗提。是大論師計一切論可破。一切",
    "T46n1912_05e:0315b24": "語可壞。一切執可轉。故無實法可信可敬。",
    "T46n1912_05e:0315b25": "如舍利弗本末經中說。舍利弗母即是其姊。",
    "T46n1912_05e:0315b26": "姊夢見一人。具如法華疏舍利弗緣中云云。",
    "T46n1912_05e:0315b27": "學訖還國。覓甥不見。往難世尊云。一切論",
    "T46n1912_05e:0315b28": "可破等。佛以一句責云。汝見是忍不。思惟",
    "T46n1912_05e:0315b29": "於久不得一法入心。乃云沙門瞿曇著我",
    "T46n1912_05e:0315c01": "置二負門中。若我答忍是負門麁。眾人皆",
    "T46n1912_05e:0315c02": "知。云何自言不忍而今言忍。現見妄語。若",
    "T46n1912_05e:0315c03": "答言我見不忍是負門細。無人知者。即便",
    "T46n1912_05e:0315c04": "答言。是見亦不忍。佛言。不忍是見將何破",
    "T46n1912_05e:0315c05": "他。眾人無異。何用自高而生慢為。長爪於",
    "T46n1912_05e:0315c06": "是不能答佛。自知墮負。世尊不彰我過",
    "T46n1912_05e:0315c07": "不言是非。心調柔軟得法眼淨。即屬單四",
    "T46n1912_05e:0315c08": "句中非有非無見攝。若準下文并此中意。長",
    "T46n1912_05e:0315c09": "爪義當單四見中。後之三見及無言見。若",
    "T46n1912_05e:0315c10": "言一切不受即似無見。高著下舉況釋也。",
    "T46n1912_05e:0315c11": "即指長爪為外道中高流上輩。所學已著",
    "T46n1912_05e:0315c12": "尚未出單。況餘暗鈍隨時問答者耶。今判",
    "T46n1912_05e:0315c13": "下今家判前本末見等。並不出單。次明複",
    "T46n1912_05e:0315c14": "見。句別具二故名為複。一一並緣法塵",
    "T46n1912_05e:0315c15": "而起云云。於一一下明複見生惑。具足下明",
    "T46n1912_05e:0315c16": "具足句。句法至四。今一中具四故名具足。",
    "T46n1912_05e:0315c17": "雖復單複不同。並以四為句法。故並云四。",
    "T46n1912_05e:0315c18": "但三四中單複具異。得三四句名耳。單則四",
    "T46n1912_05e:0315c19": "人。複則八人。具十六人複中一往列句。雖",
    "T46n1912_05e:0315c20": "似單四句上各加有無。然有有同單有無",
    "T46n1912_05e:0315c21": "無同單無。但於有上加無無上加有。第三",
    "T46n1912_05e:0315c22": "第四各加兩句。句法應云亦有亦無有。亦",
    "T46n1912_05e:0315c23": "有亦無無。非有非無有。非有非無無。今文開",
    "T46n1912_05e:0315c24": "於兩亦雙非。合有無也。此開合者或寫誤。",
    "T46n1912_05e:0315c25": "或別有意。第二本中都不列句。但直標云",
    "T46n1912_05e:0315c26": "複具而已。此乃修補時添。應是元聽具聞列",
    "T46n1912_05e:0315c27": "釋。今加不云私謂故也。是則四單之上。更",
    "T46n1912_05e:0315c28": "加六句以為複句。具足四句一往亦似於",
    "T46n1912_05e:0315c29": "單四上。各加四句。然亦有有同單有無無",
    "T46n1912_05e:0316a01": "同單無。兩亦之上雖加兩亦。同單兩亦。雙",
    "T46n1912_05e:0316a02": "非之上雖加雙非。同單雙非。是則於前單",
    "T46n1912_05e:0316a03": "上。成加一十二句。於前複上但更加六。并",
    "T46n1912_05e:0316a04": "前單複則成十六。是則於一四句之上。離",
    "T46n1912_05e:0316a05": "之乃為二十八人。計但成於十六句耳。故",
    "T46n1912_05e:0316a06": "六十二中並無複具。次一句下具所生惑。次",
    "T46n1912_05e:0316a07": "明絕言見。一一下諸四句後。各有絕言各",
    "T46n1912_05e:0316a08": "生若干。諸惑不已故云一一。又約下次明",
    "T46n1912_05e:0316a09": "依於佛法生見。亦有絕言并所生惑。餘並",
    "T46n1912_05e:0316a10": "如文。復次下當體名見見秖是假。假者秖是",
    "T46n1912_05e:0316a11": "不實為義。得名雖殊見體不別。所以重於",
    "T46n1912_05e:0316a12": "當體立假名者。欲於一一立三假義。知",
    "T46n1912_05e:0316a13": "見體是假。是故先云見體是假。假謂三假。",
    "T46n1912_05e:0316a14": "又前文云。從解得名見理方斷。云何見理",
    "T46n1912_05e:0316a15": "必推三假。是故復云當體名假。應以四句",
    "T46n1912_05e:0316a16": "破假。假破故見理。亦應合云假所生惑。此",
    "T46n1912_05e:0316a17": "釋三假為破惑故不應生惑。若無四句",
    "T46n1912_05e:0316a18": "及性相空還生於惑。故此未明出在後文。",
    "T46n1912_05e:0316a19": "法塵下釋三假相中。先約心釋。因內因外",
    "T46n1912_05e:0316a20": "和合方成。故所生法名因成假。念不實故。",
    "T46n1912_05e:0316a21": "故前念滅。滅已復生。生者必滅。計能相續。",
    "T46n1912_05e:0316a22": "名相續假。他待於己故立他名。己待於",
    "T46n1912_05e:0316a23": "他假立於己。相待不實名相待假。若竪待",
    "T46n1912_05e:0316a24": "者意亦如是。言三無為者。一虛空。二擇滅。",
    "T46n1912_05e:0316a25": "三非擇滅。舊名數緣非數緣也。俱舍頌云。",
    "T46n1912_05e:0316a26": "此中空無礙。謂太虛空無礙為性。非謂所見",
    "T46n1912_05e:0316a27": "空一顯色及竅隙等。頌云。擇滅謂離繫隨",
    "T46n1912_05e:0316a28": "繫事各別。隨三界繫見見品品皆名為繫。",
    "T46n1912_05e:0316a29": "所繫不同名為隨事。離一繫故得一擇滅。",
    "T46n1912_05e:0316b01": "擇力所得滅名為擇滅。擇謂斷智。推度令",
    "T46n1912_05e:0316b02": "滅故名擇滅。非擇滅者。頌云。畢竟礙當生",
    "T46n1912_05e:0316b03": "別得非擇滅。此非擇滅。二類不同。謂根塵",
    "T46n1912_05e:0316b04": "闕緣及所證位。諸無知惑不得續起。名礙",
    "T46n1912_05e:0316b05": "當生。如緣一色時。於餘諸色及餘四塵",
    "T46n1912_05e:0316b06": "得非擇滅。為正緣色礙餘色等。當不生故",
    "T46n1912_05e:0316b07": "名礙當生。三皆無心待我為有。故有是假。",
    "T46n1912_05e:0316b08": "開善下此明他解。後文當破。次約色者。四",
    "T46n1912_05e:0316b09": "大色身體全不實。是三假故。前念滅時假後",
    "T46n1912_05e:0316b10": "念續。故名為假。待中亦應具有橫竪。待往",
    "T46n1912_05e:0316b11": "滅身名為不身。竪待也。他非我身名為不",
    "T46n1912_05e:0316b12": "身。橫待也。夫相待文皆有二義。並須思知。",
    "T46n1912_05e:0316b13": "次約依報者。正報既假依報亦然。依必隨",
    "T46n1912_05e:0316b14": "正如影隨形。委釋如論師者。如成論師委",
    "T46n1912_05e:0316b15": "明三假。今文雖釋義猶似略。已明色心依",
    "T46n1912_05e:0316b16": "正三假。足曉破見故無旁及。但此下明隨",
    "T46n1912_05e:0316b17": "理三假。言大乘者。即衍門三教。無明幻化",
    "T46n1912_05e:0316b18": "其名並通。外四大柱既從四微和合所成。",
    "T46n1912_05e:0316b19": "外四大柱復現鏡中。鏡中豈有能成四微。能",
    "T46n1912_05e:0316b20": "成尚無豈有所成鏡中幻柱。鏡柱如幻故云",
    "T46n1912_05e:0316b21": "幻柱。以幻喻像故復云幻。鏡柱無者本是",
    "T46n1912_05e:0316b22": "外柱。由鏡明故像現其中。鏡是外柱現",
    "T46n1912_05e:0316b23": "像之緣。若爾。外柱亦爾。柱體則由外四大",
    "T46n1912_05e:0316b24": "種而令木現復由工匠假立柱名。當知外",
    "T46n1912_05e:0316b25": "柱亦復如是云云。言四微者色香味觸。由四",
    "T46n1912_05e:0316b26": "大和合造此色柱。於外即是所造之柱。於",
    "T46n1912_05e:0316b27": "像即是能成之柱。由有四微所造柱故。而",
    "T46n1912_05e:0316b28": "令鏡中所成柱現。故於鏡中推能造微及",
    "T46n1912_05e:0316b29": "所成柱。永不可得。因成既無安有續待。故",
    "T46n1912_05e:0316c01": "但況云況歷時節者。即以相續況也。以幻",
    "T46n1912_05e:0316c02": "化長短者。即以相待況也。故總結云寧復",
    "T46n1912_05e:0316c03": "可得。以一況字冠下二句。大論四十六。廣",
    "T46n1912_05e:0316c04": "明衍門三假之相雖云隨理理有權實。通",
    "T46n1912_05e:0316c05": "教隨權理。別圓隨實理。今云三假附無明",
    "T46n1912_05e:0316c06": "起。故知無明亦通深淺。今既破見且從竪",
    "T46n1912_05e:0316c07": "義。且通教三假也。別圓三假在第六卷修",
    "T46n1912_05e:0316c08": "中觀中三番是也。故有次第三不次第三等",
    "T46n1912_05e:0316c09": "云云。又通論雖爾。若別論者。如章安云。聲聞",
    "T46n1912_05e:0316c10": "觀因成。緣覺觀相續。菩薩觀相待。雖此為",
    "T46n1912_05e:0316c11": "首後必具三。舉易況難者。如向鏡柱以例",
    "T46n1912_05e:0316c12": "外柱。即其相也。言不實者。但以諸法從因",
    "T46n1912_05e:0316c13": "緣故。念念不住故待他假設故。當知鏡柱",
    "T46n1912_05e:0316c14": "與外柱等。無非三假不實義同。雖同不",
    "T46n1912_05e:0316c15": "實像等易解外柱難解。故大乘經共立十",
    "T46n1912_05e:0316c16": "喻。言十喻者。大論第七云。如幻者。譬如幻",
    "T46n1912_05e:0316c17": "師幻作種種。雖無有實然是色法而可見",
    "T46n1912_05e:0316c18": "聞。諸法亦爾。無明幻化而可見聞。二如焰",
    "T46n1912_05e:0316c19": "者。以日光風動塵。故曠野中猶如野馬。無",
    "T46n1912_05e:0316c20": "智謂水。諸法亦爾。結使光諸行塵憶想風。生",
    "T46n1912_05e:0316c21": "死曠野中轉。無智之人謂之為實。三水月",
    "T46n1912_05e:0316c22": "者。月在空影在水。實相之月在實際空。於",
    "T46n1912_05e:0316c23": "凡夫人心水之中。我所相現。四虛空者。空但",
    "T46n1912_05e:0316c24": "有名而無真實空不可見。遠視光轉令見",
    "T46n1912_05e:0316c25": "縹色。諸法本無遠無漏智。故見諸相。五如",
    "T46n1912_05e:0316c26": "響者。深山中語及打木聲從聲有聲。無智",
    "T46n1912_05e:0316c27": "謂有。一切語言亦復如是。但是口中優陀",
    "T46n1912_05e:0316c28": "那風觸於七處。和合有聲。六如城者。日初",
    "T46n1912_05e:0316c29": "出時見城樓櫓行人去來。日高則滅。無智謂",
    "T46n1912_05e:0317a01": "實。諸法亦爾。妄計吾我。七如夢者。夢中無",
    "T46n1912_05e:0317a02": "實謂之為實。覺已知無而還自笑。諸結眠",
    "T46n1912_05e:0317a03": "中無而生著。得道覺已乃知無實。八如影",
    "T46n1912_05e:0317a04": "者。見不可捉。諸法亦爾。雖情謂實求不可",
    "T46n1912_05e:0317a05": "得。九如鏡像者。非鏡非面四句叵得。但有",
    "T46n1912_05e:0317a06": "名字。諸法亦爾。非自等四但有名字。十如",
    "T46n1912_05e:0317a07": "化者。諸天聖人能有所化所化無實。諸法",
    "T46n1912_05e:0317a08": "亦爾。皆無生滅。猶如化人本自無生。何有",
    "T46n1912_05e:0317a09": "老死。又釋論下會異也。謂會三有及三聶",
    "T46n1912_05e:0317a10": "提與三假同。大論四十六。廣釋三有三聶",
    "T46n1912_05e:0317a11": "提義。並在三假品中明之。故得會同。然論",
    "T46n1912_05e:0317a12": "文三有與三假名義有同有異。則相待名",
    "T46n1912_05e:0317a13": "同。餘二名異。二異名中法同因成。假名但",
    "T46n1912_05e:0317a14": "覽法假而立。故不同相續。文中但釋而",
    "T46n1912_05e:0317a15": "不見會。今文列釋意者。本在會同故須會",
    "T46n1912_05e:0317a16": "之。假名即當相續假也。何者。以於法上",
    "T46n1912_05e:0317a17": "假立名故。則謂諸法相續名住。今文初釋",
    "T46n1912_05e:0317a18": "相待有中。全用彼文。如五寸之物待一尺",
    "T46n1912_05e:0317a19": "為短待三寸為長。彼此亦爾者。在此則以",
    "T46n1912_05e:0317a20": "彼為彼。在彼則以此為彼。物東等者。如",
    "T46n1912_05e:0317a21": "彼人在物東則以此物為西。故云則以此",
    "T46n1912_05e:0317a22": "為西。在西則東者我在物西則以此物為",
    "T46n1912_05e:0317a23": "東。一物未嘗異。由人在於物之東西。却謂",
    "T46n1912_05e:0317a24": "物之在我東西。當知物上假名東西。次釋",
    "T46n1912_05e:0317a25": "假名有中。云雖有不同因緣等者。和合法",
    "T46n1912_05e:0317a26": "上立一假名。此之假名是有是無。能詮故有。",
    "T46n1912_05e:0317a27": "不實故無。是故不同因緣實有及兔角無。何",
    "T46n1912_05e:0317a28": "者。如酪四微非酥四微。方有酪名。故知",
    "T46n1912_05e:0317a29": "酪名不同兔角。如瓶等名下。則有實瓶。兔",
    "T46n1912_05e:0317b01": "角名下。無實兔角。龜毛亦爾雖有復不同",
    "T46n1912_05e:0317b02": "於實法之體體則有實名則假立。是故假有",
    "T46n1912_05e:0317b03": "不同實有。言色等四事因緣和合者。此非",
    "T46n1912_05e:0317b04": "和合造酪因緣造酪。應以乳因人緣方名",
    "T46n1912_05e:0317b05": "為酪。因緣所成必具四事。故名四事為和",
    "T46n1912_05e:0317b06": "合法。和合具四假立酪名。又如下重約端",
    "T46n1912_05e:0317b07": "㲲立重重實法重重假名。釋假名有。論中",
    "T46n1912_05e:0317b08": "廣破端㲲無常無我。如坐禪人觀於端㲲。",
    "T46n1912_05e:0317b09": "作地水火風青黃赤白等。或復都空。是故端",
    "T46n1912_05e:0317b10": "㲲但有名字。今文略撮論文甚廣。從一極微",
    "T46n1912_05e:0317b11": "色香味觸以為實法。假名毛分。毛分者。毛",
    "T46n1912_05e:0317b12": "中小分名為毛分。故極微微等皆名毛分。",
    "T46n1912_05e:0317b13": "合聚故名為毳。毳即細毛。尚書云。皆生濡",
    "T46n1912_05e:0317b14": "毳細毛以自溫也。故知七水為一兔。兔亦細",
    "T46n1912_05e:0317b15": "毛之類也。乃至成衣。衣是假名。㲲是實法。",
    "T46n1912_05e:0317b16": "如是展轉迭為假實。假名有無例如前說。",
    "T46n1912_05e:0317b17": "論又云下次會三聶提。聶提西音翻假施設。",
    "T46n1912_05e:0317b18": "欲會令同故先問起。答下先會名。次釋義。",
    "T46n1912_05e:0317b19": "法中既云五眾和合。故與因成義同。次受",
    "T46n1912_05e:0317b20": "假中受謂領納。由根莖枝葉故樹可領納。",
    "T46n1912_05e:0317b21": "領納樹故有樹始終。即名相續是故與前",
    "T46n1912_05e:0317b22": "假名有同。用是名字下會相待假。用於樹",
    "T46n1912_05e:0317b23": "名及枝葉名。取二名下二種之法。樹名之下",
    "T46n1912_05e:0317b24": "枝葉為法。枝葉名下四大為法。二名二法若",
    "T46n1912_05e:0317b25": "待非樹有樹名生。一切諸法乃至心所亦復",
    "T46n1912_05e:0317b26": "如是。論云。行者先壞名至受。次壞受至",
    "T46n1912_05e:0317b27": "法。以壞法故得諸法實相。依論次第。即先",
    "T46n1912_05e:0317b28": "破相待以至相續。後破因成。若論三假起",
    "T46n1912_05e:0317b29": "之次第。則必先因成乃至相待。展轉生計展",
    "T46n1912_05e:0317c01": "轉破之。故破相待以至因成。得實相空次",
    "T46n1912_05e:0317c02": "第稍異。文意各別善須思擇。瓔珞下引證三",
    "T46n1912_05e:0317c03": "假。初引瓔珞者。彼經具有。故總證也。彼本",
    "T46n1912_05e:0317c04": "業下卷云。諸法緣成假法無我。有法相待一",
    "T46n1912_05e:0317c05": "切相虛。相續名一空不可得。皆上句明其假",
    "T46n1912_05e:0317c06": "相。次句明其總破。以破因成故求我叵",
    "T46n1912_05e:0317c07": "得。破相待故一切相虛。破相續故空不可",
    "T46n1912_05e:0317c08": "得。次第復不與大論文同。佛旨深遠我別",
    "T46n1912_05e:0317c09": "有意。大品下別引三經各證一假。此即衍",
    "T46n1912_05e:0317c10": "門三假義也。大品者。有外緣故令內思生。",
    "T46n1912_05e:0317c11": "思生即是所生之法。大經文者。第十二釋外",
    "T46n1912_05e:0317c12": "道計常中云。如讀誦法。從一阿含至一阿",
    "T46n1912_05e:0317c13": "含者。如人欲誦四阿含經。能從一部以",
    "T46n1912_05e:0317c14": "至一部者。由相續故。阿含此云無比法",
    "T46n1912_05e:0317c15": "也。食法亦爾。相續故飽。外計實故。謂相續",
    "T46n1912_05e:0317c16": "常。故今破之。相續是假具如後破。淨名等",
    "T46n1912_05e:0317c17": "者。從破邊說云不相待。四句破已。待不可",
    "T46n1912_05e:0317c18": "得無一念住。引此衍文者。為欲顯於小",
    "T46n1912_05e:0317c19": "衍同有故也。所謂下具列小衍各具三假。",
    "T46n1912_05e:0317c20": "前文雖明小門三假。未云四門各具三假",
    "T46n1912_05e:0317c21": "及所生惑。今對衍門故重列之。如來下明",
    "T46n1912_05e:0317c22": "生惑之由。由生著故。佛教本意示人無諍。",
    "T46n1912_05e:0317c23": "諍者人過何關法非。但三藏門拙易生諍",
    "T46n1912_05e:0317c24": "耳。然大論文本斥三藏以為諍法。即以衍",
    "T46n1912_05e:0317c25": "門為無諍法。故論云。佛法有二。一者諍處。",
    "T46n1912_05e:0317c26": "二無諍處。餘經已說諍處。今欲示人無諍",
    "T46n1912_05e:0317c27": "法。故說摩訶般若波羅蜜經。乃至有相無相",
    "T46n1912_05e:0317c28": "有依無依有對無對有上無上。以分二門亦",
    "T46n1912_05e:0317c29": "復如是。今則通以佛法大小。皆本示人無",
    "T46n1912_05e:0318a01": "諍之法。故云生語見故。於十六門而起假",
    "T46n1912_05e:0318a02": "也。如天甘露本令長生。愚食不消反令壽",
    "T46n1912_05e:0318a03": "促。佛教亦爾。本令通至常住涅槃。以生諍",
    "T46n1912_05e:0318a04": "故反入三途。言語見者。語謂言教。依門各",
    "T46n1912_05e:0318a05": "計隨生一見。既不能達語下之旨。名為語",
    "T46n1912_05e:0318a06": "見。",
    "T46n1912_05e:0318a07": "止觀輔行傳弘決卷第五之五"
}