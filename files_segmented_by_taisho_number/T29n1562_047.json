{
    "T29n1562_047:0605c10": "阿毘達磨順正理論卷第四十七",
    "T29n1562_047:0605c12": "尊者眾賢造",
    "T29n1562_047:0605c13": "三藏法師玄奘奉　詔譯",
    "T29n1562_047:0605c14": "3 三辯隨眠品第五之三",
    "T29n1562_047:0605c15": "如前所辯六隨眠中，由行有殊見分為五，名",
    "T29n1562_047:0605c16": "先已列，自體如何？頌曰：",
    "T29n1562_047:0605c17": "我我所斷常，　　撥無劣謂勝，",
    "T29n1562_047:0605c18": "非因道妄謂，　　是五見自體。",
    "T29n1562_047:0605c19": "論曰：由因教力，有諸愚夫五取蘊中執我我",
    "T29n1562_047:0605c20": "所，此見名為薩迦耶見。有故名薩，聚謂迦",
    "T29n1562_047:0605c21": "耶，即是和合積聚為義。迦耶即薩，名薩迦耶，",
    "T29n1562_047:0605c22": "即是實有非一為義。此見執我，然我實無，勿",
    "T29n1562_047:0605c23": "無所緣而起此見，故於見境立以有聲。復恐",
    "T29n1562_047:0605c24": "因斯執有是我，為遮彼執復立身聲。謂執我",
    "T29n1562_047:0605c25": "者於一相續或多相續計有一我，此皆非身，",
    "T29n1562_047:0605c26": "身非一故。由如是見緣薩迦耶，故說名為薩",
    "T29n1562_047:0605c27": "迦耶見，即是唯緣五取蘊義。如契經說：苾芻",
    "T29n1562_047:0605c28": "當知，世間沙門婆羅門等諸有執我等，隨觀",
    "T29n1562_047:0605c29": "見一切，唯於五取蘊起。由此但於我我所見，",
    "T29n1562_047:0606a01": "世尊標別薩迦耶名，勿以我無許智緣無境，",
    "T29n1562_047:0606a02": "或智緣有執我體非無，不爾則應緣有漏見",
    "T29n1562_047:0606a03": "無不建立薩迦耶名。經主此中作如是釋：壞",
    "T29n1562_047:0606a04": "故名薩，聚謂迦耶，即是無常和合蘊義，迦耶",
    "T29n1562_047:0606a05": "即薩名薩迦耶。此薩迦耶即五取蘊，為遮常",
    "T29n1562_047:0606a06": "一想故立此名，要此想為先方執我故。若爾，",
    "T29n1562_047:0606a07": "何用標以薩聲？但迦耶聲足遮常故，則應但",
    "T29n1562_047:0606a08": "立迦耶見名。無法是常而可聚集，何用身上",
    "T29n1562_047:0606a09": "標以壞聲？即於所執我我所事，執斷執常名",
    "T29n1562_047:0606a10": "邊執見，以妄執取斷常邊故。於實有體苦等",
    "T29n1562_047:0606a11": "諦中，起見撥無，名為邪見。五種妄見皆顛倒",
    "T29n1562_047:0606a12": "轉，並應名邪，而但撥無名邪見者，以過甚",
    "T29n1562_047:0606a13": "故。如說臭酥惡執惡等，此唯損減餘增益",
    "T29n1562_047:0606a14": "故。於劣謂勝，名為見取。有漏名劣，聖所斷故，",
    "T29n1562_047:0606a15": "執劣為勝總名見取。理實應立見等取名，略",
    "T29n1562_047:0606a16": "去等言但名見取。或見勝故但舉見名，以見",
    "T29n1562_047:0606a17": "為初取餘法故。於非因道謂因道見，一切總",
    "T29n1562_047:0606a18": "說名戒禁取。謂大自在、時、性或餘，實非苦因",
    "T29n1562_047:0606a19": "妄起因執。道有二種：一增上生道、二決定",
    "T29n1562_047:0606a20": "勝道。投水火等種種邪行，非生天因，妄執為",
    "T29n1562_047:0606a21": "因，名第一道。唯受持戒禁性士夫智等，非解",
    "T29n1562_047:0606a22": "脫因，妄執為因，名第二道。如前際等或戒禁",
    "T29n1562_047:0606a23": "勝，是故但立戒禁取名。應知五見自體如是。",
    "T29n1562_047:0606a24": "若於自在等非因計因，如是戒禁取迷於因",
    "T29n1562_047:0606a25": "義，此見何故非見集斷？頌曰：",
    "T29n1562_047:0606a26": "於大自在等，　　非因妄執因，",
    "T29n1562_047:0606a27": "從常我倒生，　　故唯見苦斷。",
    "T29n1562_047:0606a28": "論曰：於自在等非因計因，彼必不能觀察深",
    "T29n1562_047:0606a29": "理，但於自在等諸蘊麁果義，妄謂是常一我",
    "T29n1562_047:0606b01": "作者，此為上首，方執為因，是故此執見苦所",
    "T29n1562_047:0606b02": "斷。謂執我者是有身見，於苦果義妄執為我，",
    "T29n1562_047:0606b03": "故現觀苦我見即除。無我智生非於後位，若",
    "T29n1562_047:0606b04": "有身見見集等斷，於相續中我見隨故，則無",
    "T29n1562_047:0606b05": "我智應不得生，以見唯法時我見則滅故。無",
    "T29n1562_047:0606b06": "我智起我見已除，然有身見於自在等相續",
    "T29n1562_047:0606b07": "法中計一我已，次即於彼相續法上起邊執",
    "T29n1562_047:0606b08": "見計度為常。由此應知於自在等法常我二",
    "T29n1562_047:0606b09": "執，唯見苦所斷。故有頌言：",
    "T29n1562_047:0606b10": "「未如實見苦，　　便見彼為我；",
    "T29n1562_047:0606b11": "若如實見苦，　　則不見為我。」",
    "T29n1562_047:0606b12": "由此已顯滅邊執見，以無我論宗斷見是正",
    "T29n1562_047:0606b13": "見攝，執有我論者斷見是邊執見，故知二見",
    "T29n1562_047:0606b14": "俱見苦斷，以無常等諸無漏行見苦諦時二",
    "T29n1562_047:0606b15": "見既滅。於自在等非因計因，隨二見生亦俱",
    "T29n1562_047:0606b16": "時滅，故說計因執唯見苦所斷。然於非道計",
    "T29n1562_047:0606b17": "為道中，若違見道強則見道所斷。豈不如計",
    "T29n1562_047:0606b18": "自在等為因，執苦為因唯許見苦斷非見集",
    "T29n1562_047:0606b19": "斷，如是亦應於非道計道執苦為道，唯許見",
    "T29n1562_047:0606b20": "苦斷非見道斷。此難不然，以於苦諦見為無",
    "T29n1562_047:0606b21": "常等非彼對治故。謂若有執自在等為因，必",
    "T29n1562_047:0606b22": "先計為無始無終等故。此因執唯見苦斷，以",
    "T29n1562_047:0606b23": "無常等想治常等想故，非見苦諦、無常等時",
    "T29n1562_047:0606b24": "能治非道計為道執，故彼道執非見苦斷。由",
    "T29n1562_047:0606b25": "此亦遮見集所斷，由見因等非彼治故。謂非",
    "T29n1562_047:0606b26": "於集見因等時能治非道計為道執，要於道",
    "T29n1562_047:0606b27": "諦見道等時方能治彼非道道執，故彼道執",
    "T29n1562_047:0606b28": "應見道斷。若爾，如是非道道執，理必應通見",
    "T29n1562_047:0606b29": "集滅斷，謂如邪見撥無真道，後即計此能得",
    "T29n1562_047:0606c01": "清淨。此戒禁取許見道斷。如是邪見撥無集",
    "T29n1562_047:0606c02": "滅，後亦計為能得清淨，彼二戒禁取應見集",
    "T29n1562_047:0606c03": "滅斷。此難不然，體不成故，謂戒禁取其體有",
    "T29n1562_047:0606c04": "二，一非因計因、二非道計道，若有計彼謗集",
    "T29n1562_047:0606c05": "邪見能得清淨，豈不此見無斷集用則不應",
    "T29n1562_047:0606c06": "生，以都無心信有因故。又苦與集無別物故，",
    "T29n1562_047:0606c07": "自在等蘊亦應被撥，若有計彼謗滅邪見能",
    "T29n1562_047:0606c08": "得清淨，豈不此見無證滅用則不應生。如何",
    "T29n1562_047:0606c09": "撥無滅諦見後計滅方便非不唐捐？如是不",
    "T29n1562_047:0606c10": "成戒禁取體而言應有，故彼非難。如何非",
    "T29n1562_047:0606c11": "難？見道所斷戒禁取體亦應不成，以於撥無",
    "T29n1562_047:0606c12": "道諦見後即計有道，應不成故。謂緣道諦邪",
    "T29n1562_047:0606c13": "見或疑，若撥若疑無解脫道，如何即執此能",
    "T29n1562_047:0606c14": "得永清淨？此戒禁取體非不成，以許有於",
    "T29n1562_047:0606c15": "謗道邪見執為能證永清淨道，由彼計為如",
    "T29n1562_047:0606c16": "理解故。謂彼先以餘解脫道蘊在心中，後執",
    "T29n1562_047:0606c17": "非謗真道邪見為如理覺。言如理者，彼謂撥",
    "T29n1562_047:0606c18": "疑真解脫道是不顛倒，以如理故執為淨因，",
    "T29n1562_047:0606c19": "由此得成戒禁取體。彼心所蘊餘解脫道，非",
    "T29n1562_047:0606c20": "見道所斷戒禁取所緣，以彼唯緣自部法故。",
    "T29n1562_047:0606c21": "道有多類，於理無失。由此經主所作是言：若",
    "T29n1562_047:0606c22": "彼撥無真解脫道，妄執別有餘清淨因，是則",
    "T29n1562_047:0606c23": "執餘能得清淨非邪見等，此緣見道所斷諸",
    "T29n1562_047:0606c24": "法。理亦不成，彼全未詳對法宗義。若爾，見滅",
    "T29n1562_047:0606c25": "諦所斷戒禁取體亦應成，與道同故。謂有先",
    "T29n1562_047:0606c26": "以餘解脫處蘊在心中，後執謗真解脫邪見為",
    "T29n1562_047:0606c27": "如理覺，以如理故執為淨因，如前應成戒禁",
    "T29n1562_047:0606c28": "取體。無如是理，總計解脫是常是寂，執謗",
    "T29n1562_047:0606c29": "彼心為清淨因，理不成故，如計涅槃體實非",
    "T29n1562_047:0607a01": "實。謂若希求解脫方便，彼應必定計有解",
    "T29n1562_047:0607a02": "脫。諸計解脫決定有者，必應許彼體是常",
    "T29n1562_047:0607a03": "寂。若不許爾，不應希求。如正法中於涅槃體，",
    "T29n1562_047:0607a04": "雖有謂實、謂非實異，而同許彼是常是寂，故",
    "T29n1562_047:0607a05": "於非撥俱見為過。如是若有以餘解脫蘊在",
    "T29n1562_047:0607a06": "心中，彼必總計涅槃常寂，由此不執謗解",
    "T29n1562_047:0607a07": "脫見為如理解，故見滅所斷戒禁取定無。又",
    "T29n1562_047:0607a08": "如天授，雖總許有常寂涅槃，而離八支別計",
    "T29n1562_047:0607a09": "五法為解脫道。外道所計，理亦應然。是故有",
    "T29n1562_047:0607a10": "於八支聖道能謗邪見謂如理覺，無於謗滅。",
    "T29n1562_047:0607a11": "謂如理解以戒禁等自體行相與聖道殊，無",
    "T29n1562_047:0607a12": "謂涅槃常寂體相有差別者，是故無滅與道",
    "T29n1562_047:0607a13": "同義。有餘師言：有執於道謂非道邪見為道",
    "T29n1562_047:0607a14": "戒禁取，不言此是彼滅道故。設執於滅謂非",
    "T29n1562_047:0607a15": "滅邪見，言此是道戒禁取不成。謂執此為所",
    "T29n1562_047:0607a16": "撥滅道，定不應理，適撥無故。若執此為餘涅",
    "T29n1562_047:0607a17": "槃道，則應一體有二解能，見此是彼得方便",
    "T29n1562_047:0607a18": "故。又無見滅所斷諸法，用餘部法為所緣義，",
    "T29n1562_047:0607a19": "然彼外道必應計度餘苦差別為解脫故。今",
    "T29n1562_047:0607a20": "應思擇非道計道，謂執戒禁為解脫因，或執",
    "T29n1562_047:0607a21": "我見能證解脫，此為見苦斷、為見道斷耶？若",
    "T29n1562_047:0607a22": "執二俱見苦斷者，則見道斷畢竟應無。或應",
    "T29n1562_047:0607a23": "說別因等，非道計道何緣此二見苦所斷，所",
    "T29n1562_047:0607a24": "餘乃是見道斷耶？若執二俱見道斷者，應說",
    "T29n1562_047:0607a25": "何故見道斷耶？非見道時能了彼境、或了彼",
    "T29n1562_047:0607a26": "自體、或斷彼所緣。或應遍知建立理壞，謂",
    "T29n1562_047:0607a27": "若見道所斷隨眠，能緣見苦所斷為境，誰遮",
    "T29n1562_047:0607a28": "遍知建立壞失？如現觀位苦智已生集智未",
    "T29n1562_047:0607a29": "生，見苦所斷猶為見集所斷緣縛，雖已永斷",
    "T29n1562_047:0607b01": "未立遍知。如是乃至滅智已生道智未生，見",
    "T29n1562_047:0607b02": "苦所斷猶為見道所斷緣縛，亦應雖斷未立",
    "T29n1562_047:0607b03": "遍知。然非所許，應辯理趣。我宗說二俱見",
    "T29n1562_047:0607b04": "苦斷，如本論言：有諸外道起如是見、立如是",
    "T29n1562_047:0607b05": "論：若有士夫補特伽羅，受持牛戒鹿戒狗",
    "T29n1562_047:0607b06": "戒，便得清淨解脫出離，永超眾苦樂至超苦",
    "T29n1562_047:0607b07": "樂處。如是等類非因執因，一切應知是戒禁",
    "T29n1562_047:0607b08": "取，見苦所斷，如彼廣說。此復何因見苦所斷？",
    "T29n1562_047:0607b09": "唯見苦所斷緣牛戒等故，但計麁果為彼因",
    "T29n1562_047:0607b10": "故。由此己遮經主所難，迷苦諦故有太過失，",
    "T29n1562_047:0607b11": "緣有漏惑皆迷苦故，以非一切緣有漏惑皆",
    "T29n1562_047:0607b12": "以果苦為所緣故。如何得有太過失耶？非許",
    "T29n1562_047:0607b13": "二俱見苦所斷，見道所斷便畢竟無，非道計",
    "T29n1562_047:0607b14": "道有二類故，一緣戒禁等、二緣親迷道。緣",
    "T29n1562_047:0607b15": "戒禁等違悟道信，力不如緣親迷道者，緣戒",
    "T29n1562_047:0607b16": "禁等者行相極麁故、不遠隨逐故、意樂不堅",
    "T29n1562_047:0607b17": "故，少設劬勞即便斷滅。緣親迷道與此相違。",
    "T29n1562_047:0607b18": "由此應知非道計道諸戒禁取有二類別：一",
    "T29n1562_047:0607b19": "見苦斷、二見道斷。如前所說常我倒生，為但",
    "T29n1562_047:0607b20": "有斯二種顛倒？不爾，顛倒總有四種：一於",
    "T29n1562_047:0607b21": "無常執常顛倒、二於諸苦執樂顛倒、三於不",
    "T29n1562_047:0607b22": "淨執淨顛倒、四於無我執我顛倒。如是四倒",
    "T29n1562_047:0607b23": "其體云何？頌曰：",
    "T29n1562_047:0607b24": "四顛倒自體，　　謂從於三見，",
    "T29n1562_047:0607b25": "唯倒推增故，　　想心隨見力。",
    "T29n1562_047:0607b26": "論曰：從於三見立四倒體，謂邊見中唯取常",
    "T29n1562_047:0607b27": "見以為常倒，諸見取中取計樂淨為樂淨倒，",
    "T29n1562_047:0607b28": "有身見中唯取我見以為我倒，如是所說是",
    "T29n1562_047:0607b29": "一師宗。然毘婆沙決定義者，約部分別十",
    "T29n1562_047:0607c01": "二見中，唯二見半是顛倒體。謂有身見苦見",
    "T29n1562_047:0607c02": "取全，邊執見中取計常分，斷常二見行相互",
    "T29n1562_047:0607c03": "違，故可說言二體各別。諸計我論者，即執",
    "T29n1562_047:0607c04": "我於彼有自在力是我所見，此即我見由二",
    "T29n1562_047:0607c05": "門轉。豈不諸煩惱皆顛倒轉故，應皆是倒，非",
    "T29n1562_047:0607c06": "唯四種。不爾，建立倒相異故。何謂倒相？謂",
    "T29n1562_047:0607c07": "具三因。何謂三因？一向倒故、推度性故、妄",
    "T29n1562_047:0607c08": "增益故。增聲亦顯體增勝故。非餘煩惱具",
    "T29n1562_047:0607c09": "此三因，謂戒禁取非一向倒所計，容有能",
    "T29n1562_047:0607c10": "離欲染等故，少分別時得清淨故。斷見邪",
    "T29n1562_047:0607c11": "見非妄增益，於壞事門此二轉故，餘部見取",
    "T29n1562_047:0607c12": "非增勝故，所餘煩惱非推度故。由此顛倒唯",
    "T29n1562_047:0607c13": "四非餘。豈不經中說諸顛倒總有十二，如契",
    "T29n1562_047:0607c14": "經言：於無常計常，有想心見倒。於苦、不淨、無",
    "T29n1562_047:0607c15": "我亦然。不爾，想心非推度故。隨見倒力亦立",
    "T29n1562_047:0607c16": "倒名，與見相應，行相同故。然非受等亦如想",
    "T29n1562_047:0607c17": "心可立倒名，有別因故。謂於無常等起常",
    "T29n1562_047:0607c18": "等見時，必由境中取常等相，能取相者是想",
    "T29n1562_047:0607c19": "非餘，故立倒名，非於受等。又治倒慧亦立想",
    "T29n1562_047:0607c20": "名，謂無常等行中說為無常等想，由慧與想",
    "T29n1562_047:0607c21": "近相資故，相從立名，受等不爾。由所依力",
    "T29n1562_047:0607c22": "有倒推增，取境相成故心名倒，如契經說：心",
    "T29n1562_047:0607c23": "引世間於惑瀑流處處漂溺。毘婆沙說：唯想",
    "T29n1562_047:0607c24": "與心可立倒名，世極成故。謂心想倒世間極",
    "T29n1562_047:0607c25": "成，受等不然，故經不說。由此心想隨見倒力",
    "T29n1562_047:0607c26": "立顛倒名，非於受等。上座於此言：以何緣顛",
    "T29n1562_047:0607c27": "倒唯三不增不減？唯有爾所應成倒故。謂此",
    "T29n1562_047:0607c28": "三倒，想倒攝想、心倒攝識、見倒攝行。不可",
    "T29n1562_047:0607c29": "說受亦倒所攝，觸為因生，如應領故。豈不",
    "T29n1562_047:0608a01": "行蘊更有所餘作意等法，彼何非倒？不爾，但",
    "T29n1562_047:0608a02": "由彼顛倒故，令心想見成顛倒體，故契經",
    "T29n1562_047:0608a03": "言：所有無量惡不善法，一切皆由非理作意",
    "T29n1562_047:0608a04": "為根本起，廣說乃至，一切皆是作意所生，觸",
    "T29n1562_047:0608a05": "為其集。由此證知，想心見倒皆非理作意無",
    "T29n1562_047:0608a06": "明觸所生，由彼倒故此成倒體。今觀彼說前",
    "T29n1562_047:0608a07": "後相違，由是定知非契經義。若想心見由從",
    "T29n1562_047:0608a08": "非理作意等生，彼顛倒故此成倒體；受亦非",
    "T29n1562_047:0608a09": "理作意等生，何緣非倒？若受從倒作意等生",
    "T29n1562_047:0608a10": "非顛倒者，想心見三應非倒體，無別因故。又",
    "T29n1562_047:0608a11": "言不可受亦倒攝，觸為因生，如應領故。豈不",
    "T29n1562_047:0608a12": "想倒亦應不成，觸為因生，如應想故。由說想",
    "T29n1562_047:0608a13": "等倒無明觸所生，豈不觸為因，如應領故，彌",
    "T29n1562_047:0608a14": "能證受體是顛倒攝？受亦無明觸所生故。由",
    "T29n1562_047:0608a15": "此彼說，唯有爾所應成倒故，倒唯有三不增",
    "T29n1562_047:0608a16": "減者，言成無義。又若非理作意力故，想等成",
    "T29n1562_047:0608a17": "倒非理作意，亦應是倒，然曾不說，故彼所",
    "T29n1562_047:0608a18": "言從自執起。或雖許彼體是顛倒，而不說為",
    "T29n1562_047:0608a19": "顛倒體者，則應想等亦不說倒，是則違害經",
    "T29n1562_047:0608a20": "說倒名。若謂如仁有別因故，雖由見力諸心",
    "T29n1562_047:0608a21": "心所皆有倒義，而經但說想心倒名，非餘受",
    "T29n1562_047:0608a22": "等。我宗亦爾，即由此因，是故定無想等非倒。",
    "T29n1562_047:0608a23": "或餘是倒，違經過失。此亦非理，不相似故。謂",
    "T29n1562_047:0608a24": "如我宗由見勢力，雖心心所皆有倒義，由別",
    "T29n1562_047:0608a25": "因故唯於想心立顛倒名，非於受等。然所由",
    "T29n1562_047:0608a26": "見正立倒名，如是汝宗由作意力，令心心所",
    "T29n1562_047:0608a27": "皆有倒義，所由作意應立倒名。又如我宗想",
    "T29n1562_047:0608a28": "等體非倒，但由見力假立以倒名，真實倒名",
    "T29n1562_047:0608a29": "目所由見。汝宗應亦爾，由作意力，想等實非",
    "T29n1562_047:0608b01": "倒假立倒名。則真實倒名目所由作意，不",
    "T29n1562_047:0608b02": "應由非倒諸法勢力，令餘非倒法得倒名故。",
    "T29n1562_047:0608b03": "又何不許由想勢力能令作意成顛倒體？要",
    "T29n1562_047:0608b04": "由妄想取相勢力，方起俱生非理作意，故契",
    "T29n1562_047:0608b05": "經說：由取相勢力，能令貪等惡不善法生。又",
    "T29n1562_047:0608b06": "契經言：由想亂倒故心焦熱。不言心熱由於",
    "T29n1562_047:0608b07": "非理作意故生。又理應由勝倒法力，令想心",
    "T29n1562_047:0608b08": "體亦名顛倒，理非作意倒勝想等，如何但言",
    "T29n1562_047:0608b09": "由作意力想等成倒，非想等力能令作意成",
    "T29n1562_047:0608b10": "顛倒耶？故彼所言唯憑自執。又經亦說欲為",
    "T29n1562_047:0608b11": "法本，或說煩惱無明為根，如何不言由彼勢",
    "T29n1562_047:0608b12": "力能令想等亦成顛倒，但說顛倒由作意成？",
    "T29n1562_047:0608b13": "是故應知依對法理立顛倒體最為殊勝。如",
    "T29n1562_047:0608b14": "是諸倒何所斷耶？正理論者言：唯見苦所",
    "T29n1562_047:0608b15": "斷，以常顛倒等唯於苦轉故，了無常等覺唯",
    "T29n1562_047:0608b16": "緣苦生故，不應後見集滅道時方捨常樂我",
    "T29n1562_047:0608b17": "淨見故。若爾，便違經論正理。且違經者，謂契",
    "T29n1562_047:0608b18": "經言：若有多聞諸聖弟子，於苦聖諦如實見",
    "T29n1562_047:0608b19": "知，如是於集滅道聖諦如實見知，當於爾時",
    "T29n1562_047:0608b20": "彼聖弟子無常計常想心見倒皆已永斷，乃",
    "T29n1562_047:0608b21": "至廣說。若諸顛倒唯見苦斷，經不應說如",
    "T29n1562_047:0608b22": "實見知集等諦時皆已永斷。又契經說：若聞",
    "T29n1562_047:0608b23": "如來說苦集滅道四聖諦法已，便能永斷常",
    "T29n1562_047:0608b24": "等四倒。非諸顛倒唯見苦斷，佛為斷彼可",
    "T29n1562_047:0608b25": "說餘三見集等覺非彼治故。又慶喜告辯自",
    "T29n1562_047:0608b26": "在言：",
    "T29n1562_047:0608b27": "「由有想亂倒，　　故汝心焦熱；",
    "T29n1562_047:0608b28": "遠離彼想已，　　貪息心便淨。」",
    "T29n1562_047:0608b29": "言違論者，如本論言：此四顛倒諸預流者，幾",
    "T29n1562_047:0608c01": "種已斷幾未斷耶？應作是言：一切已斷。若",
    "T29n1562_047:0608c02": "四顛倒唯見苦斷，則隨信法行亦有已斷者，",
    "T29n1562_047:0608c03": "何故唯說預流已斷？違正理者，未離欲聖若",
    "T29n1562_047:0608c04": "離樂淨想，如何起欲貪？我宗於三皆無違",
    "T29n1562_047:0608c05": "害。且我今見初經義者，若聖弟子於四聖諦",
    "T29n1562_047:0608c06": "得現觀時，無始時來所集四倒皆已永斷，不",
    "T29n1562_047:0608c07": "可由此便證四倒一一皆由見四諦斷。前已",
    "T29n1562_047:0608c08": "成立身邊二見，唯見苦斷常我倒體，即是身",
    "T29n1562_047:0608c09": "邊二見所攝，如何見集等斷常我倒耶？然此",
    "T29n1562_047:0608c10": "經中於具見諦說已永斷，何所相違？於第二",
    "T29n1562_047:0608c11": "經無違害者，非薄伽梵說四諦法唯為斷，斯",
    "T29n1562_047:0608c12": "四種顛倒總為畢竟靜息眾苦，然有聞已隨",
    "T29n1562_047:0608c13": "對治力永斷四倒，何所相違？理實應然，故",
    "T29n1562_047:0608c14": "彼經說：",
    "T29n1562_047:0608c15": "「佛說此法時，　　為永寂眾苦，",
    "T29n1562_047:0608c16": "有聞已知實，　　無常樂我淨。」",
    "T29n1562_047:0608c17": "非四顛倒總攝眾苦，故知彼經義如我釋。又",
    "T29n1562_047:0608c18": "彼經說：若諸有情為此四種想心見倒亂倒",
    "T29n1562_047:0608c19": "其心，彼心便於彼彼迷亂，乃至廣說。此中可",
    "T29n1562_047:0608c20": "說由想見倒亂倒其心，心相應故。如何心倒",
    "T29n1562_047:0608c21": "能亂倒心？是故彼經應觀密意，不可如說執",
    "T29n1562_047:0608c22": "為定依。所引伽他，於對法理亦無違害。所以",
    "T29n1562_047:0608c23": "者何？非我等言欲貪映蔽想無亂倒，但作是",
    "T29n1562_047:0608c24": "言：非諸亂倒皆名顛倒。所以然者，見倒俱行，",
    "T29n1562_047:0608c25": "亂倒想心方名倒故。若諸亂倒皆成倒者，則",
    "T29n1562_047:0608c26": "諸煩惱皆應成倒。諸阿羅漢遊衢路時，想亂",
    "T29n1562_047:0608c27": "倒力心便迷謬。或想亂倒見繩謂蛇，故亂倒",
    "T29n1562_047:0608c28": "中少分立倒，以要最勝方立倒名，最勝因緣",
    "T29n1562_047:0608c29": "如先已辯，故有染想學位現行非得倒名，",
    "T29n1562_047:0609a01": "何所違害？又經不說彼辯自在定居學位，",
    "T29n1562_047:0609a02": "為證不成。論說預流已斷倒者，為除疑故作",
    "T29n1562_047:0609a03": "如是言，勿諸世間見預流者，以花嚴體用香",
    "T29n1562_047:0609a04": "熏衣，貯畜珍財耽婬嗜味，便疑顛倒仍未全",
    "T29n1562_047:0609a05": "除，無知覆心故為此事。為除如是世間所疑，",
    "T29n1562_047:0609a06": "故說預流諸倒已斷。或預流者已斷無別，隨",
    "T29n1562_047:0609a07": "信法行有斷未斷，顯定已斷故說預流。正理",
    "T29n1562_047:0609a08": "無違。如伽他釋或太過失，謂何不言諸聖猶",
    "T29n1562_047:0609a09": "應我想現起，非於女等及於自身離有情想",
    "T29n1562_047:0609a10": "心有起欲貪故。不應許聖有我想心，於唯有",
    "T29n1562_047:0609a11": "法智已生故。由此顛倒唯見苦斷。分別論者",
    "T29n1562_047:0609a12": "作如是言：常我各三樂淨見倒，如是八倒唯",
    "T29n1562_047:0609a13": "見所斷。四通見修斷，謂樂淨想心。破此如前",
    "T29n1562_047:0609a14": "釋伽陀理，故彼所說唯憑妄計。彼上座言：",
    "T29n1562_047:0609a15": "諸預流者見倒已全斷，心想倒有餘。非於無",
    "T29n1562_047:0609a16": "常樂我淨想不忘失者煩惱可行，故《安隱經》",
    "T29n1562_047:0609a17": "作如是說：聖者安隱，作如是言：我色等中不",
    "T29n1562_047:0609a18": "隨執我。然於如是五取蘊中，有我慢愛隨眠",
    "T29n1562_047:0609a19": "未斷，故知聖者有我想心。常樂淨三准亦",
    "T29n1562_047:0609a20": "定有。上座此說違自意趣、違經違理，不可",
    "T29n1562_047:0609a21": "信依。言彼說違自意趣者，且彼自釋倒經起",
    "T29n1562_047:0609a22": "因，言為有愚流轉還滅次第理者，欲令於彼",
    "T29n1562_047:0609a23": "解無顛倒。故說此經非善遍知四聖諦理，於",
    "T29n1562_047:0609a24": "諸生死已作分齊，諸煩惱障極少為餘，將得",
    "T29n1562_047:0609a25": "涅槃如臨至掌，具如是德補特伽羅，可有愚",
    "T29n1562_047:0609a26": "於流轉還滅次第理趣，起顛倒者聖智照明",
    "T29n1562_047:0609a27": "在身中故。又彼自辯諸倒體中，問言：見倒",
    "T29n1562_047:0609a28": "何見為體？即自答言：且苦謂樂、不淨謂淨，邪",
    "T29n1562_047:0609a29": "見為體。復自問言：豈不邪見撥無施與，乃至",
    "T29n1562_047:0609b01": "廣說。還自答言：若於生死計樂計淨，彼定撥",
    "T29n1562_047:0609b02": "無真阿羅漢正至正行。豈不此言便顯聖者",
    "T29n1562_047:0609b03": "既於生死有樂淨想，彼定應有撥阿羅漢正",
    "T29n1562_047:0609b04": "至正行邪想現行。若謂聖者邪見斷故無邪",
    "T29n1562_047:0609b05": "想者，則應聖者見倒斷故無顛倒想。言違經",
    "T29n1562_047:0609b06": "者，謂契經說：想心見倒皆見諦斷。二經證此，",
    "T29n1562_047:0609b07": "具引如前。若謂此八想心顛倒，於修位中終",
    "T29n1562_047:0609b08": "由如實見知聖諦方得永斷，離此無餘永斷",
    "T29n1562_047:0609b09": "方便，故此所說不違經者，豈不見倒應同彼",
    "T29n1562_047:0609b10": "執，同想心說見諦斷故。若謂諸見有餘經中",
    "T29n1562_047:0609b11": "遮修所斷，故但應說想心二倒通修斷者，餘",
    "T29n1562_047:0609b12": "經合說心想見三有四倒故，何緣不許離見",
    "T29n1562_047:0609b13": "倒時心想非倒？若謂經說有學聖者有想亂",
    "T29n1562_047:0609b14": "倒，此前已釋。前釋者何？謂非亂倒皆名顛倒，",
    "T29n1562_047:0609b15": "或非彼經說辯自在定居學位。言違理者，且",
    "T29n1562_047:0609b16": "有學聖為求樂故受用境時，境中雖無諦理",
    "T29n1562_047:0609b17": "樂淨，而有事樂淨能引想心，故樂淨想心聖",
    "T29n1562_047:0609b18": "容現起；都無常我諸行聚中，常我想心何容現",
    "T29n1562_047:0609b19": "起？以樂淨倒託有事生、託無事生？常我二倒",
    "T29n1562_047:0609b20": "由有樂受是勝義攝，此義決定，如後當辯。有",
    "T29n1562_047:0609b21": "漏法中有少分淨，契經說有三淨業故。淨解",
    "T29n1562_047:0609b22": "脫境，經所說故。樂淨實有，世極成故。諸行聚",
    "T29n1562_047:0609b23": "中若事若理，都無常我實體可得，故未見諦",
    "T29n1562_047:0609b24": "者於諸行中妄起執常我想心見倒，亦託少",
    "T29n1562_047:0609b25": "分事樂淨中一向執為理實樂淨，故有執樂",
    "T29n1562_047:0609b26": "淨想心見倒成。已見諦者於行聚中以畢竟",
    "T29n1562_047:0609b27": "無常我事故，亦定不起常我想心。由此應知",
    "T29n1562_047:0609b28": "聖者相續常我二倒決定非有，樂淨想心託",
    "T29n1562_047:0609b29": "有事故於聖相續亦得現行，有得亂倒名、無",
    "T29n1562_047:0609c01": "名顛倒者，倒唯迷理分別起故。然彼所引安",
    "T29n1562_047:0609c02": "隱契經，不能證聖有常我想心倒，不成倒義",
    "T29n1562_047:0609c03": "如前已辯。如是詳察上座所言，於聖教理無",
    "T29n1562_047:0609c04": "不違害，故彼所說不可信依。辯見隨眠差別",
    "T29n1562_047:0609c05": "相已，為餘亦有差別相耶？亦有。云何？頌曰：",
    "T29n1562_047:0609c06": "慢七九從三，　　皆通見修斷，",
    "T29n1562_047:0609c07": "聖如殺纏等，　　有修斷不行。",
    "T29n1562_047:0609c08": "論曰：有愚癡者，先於有事非有事中校量自",
    "T29n1562_047:0609c09": "他，心生高舉，說名為慢。由行轉異分為七種：",
    "T29n1562_047:0609c10": "一慢、二過慢、三慢過慢、四我慢、五增上慢、",
    "T29n1562_047:0609c11": "六卑慢、七邪慢。於他劣等族朋等中，謂己勝、",
    "T29n1562_047:0609c12": "等，高舉名慢。豈不此二俱於境中如實而轉，",
    "T29n1562_047:0609c13": "不應成慢？方劣言勝，方等言等，稱量而知，何",
    "T29n1562_047:0609c14": "失名慢？於可愛事心生愛染，如實而轉，如何",
    "T29n1562_047:0609c15": "成貪？此既耽求諸可意事，無有顛倒，應非煩",
    "T29n1562_047:0609c16": "惱。然由此起能染惱心，既許成貪是煩惱性，",
    "T29n1562_047:0609c17": "如是雖實勝劣處生，而能令心高舉染惱，名",
    "T29n1562_047:0609c18": "慢煩惱，於理何失？故先略述慢，總相中說",
    "T29n1562_047:0609c19": "訖。有非有二俱容起慢，如於處非處憤恚俱",
    "T29n1562_047:0609c20": "名瞋。於他等勝族朋等中，謂己勝等，名為過",
    "T29n1562_047:0609c21": "慢。於他殊勝族朋等中，謂己勝彼，名慢過",
    "T29n1562_047:0609c22": "慢。於五取蘊執我我所，心便高舉，名為我慢。",
    "T29n1562_047:0609c23": "由此證知，於未缺減有身見位，可言有我想",
    "T29n1562_047:0609c24": "心二倒，非缺減時。於未證得地道斷等殊勝",
    "T29n1562_047:0609c25": "得中，謂已證得，名增上慢。未得得言，其義",
    "T29n1562_047:0609c26": "何別？前得後得義無異故。此言為顯未得",
    "T29n1562_047:0609c27": "德得。得復有得，宗所許故。諸有在家或出家",
    "T29n1562_047:0609c28": "者，於他工巧尸羅等德多分勝中，謂己少劣，",
    "T29n1562_047:0609c29": "心生高舉，名為卑慢。此中於己心高舉者，於",
    "T29n1562_047:0610a01": "他多勝謂己少劣，有增己故，亦說為高。有餘",
    "T29n1562_047:0610a02": "師言：於己功力不信謂劣，名為卑慢。如是",
    "T29n1562_047:0610a03": "謂劣，高舉不成，是故應知前說為勝。於無德",
    "T29n1562_047:0610a04": "中謂己有德，名為邪慢。言無德者，謂諸惡",
    "T29n1562_047:0610a05": "行，違功德故立無德名，猶如不善。彼於成此",
    "T29n1562_047:0610a06": "無德法中，謂己有斯殊勝功德，恃惡高舉，故",
    "T29n1562_047:0610a07": "名邪慢。若謂無德者是遮有德言，於實無德",
    "T29n1562_047:0610a08": "中謂有，名邪慢。彼辯增上邪慢別中，說無",
    "T29n1562_047:0610a09": "種子名增上慢，有種子者名為邪慢。或全",
    "T29n1562_047:0610a10": "增益名增上慢，少分增益名為邪慢。如是差",
    "T29n1562_047:0610a11": "別，理應不成，是故應知前說為勝。有說：唯除",
    "T29n1562_047:0610a12": "我我所見，以餘邪見為先所生，令心高舉，名",
    "T29n1562_047:0610a13": "為邪慢。有餘師說：恃全實事高舉，名慢。恃",
    "T29n1562_047:0610a14": "少實事心生高舉，名為過慢。恃無實事心生",
    "T29n1562_047:0610a15": "高舉，名慢過慢。於五取蘊我愛為先，恃我高",
    "T29n1562_047:0610a16": "舉，名為我慢。於證少德謂已證多，心生高",
    "T29n1562_047:0610a17": "舉，名增上慢。攝受少事心謂為足，恃生高舉，",
    "T29n1562_047:0610a18": "名為卑慢。實鄙惡類，自謂有德，心生高舉，名",
    "T29n1562_047:0610a19": "為邪慢。然本論說慢類有九，類是品類義，即",
    "T29n1562_047:0610a20": "慢之差別。九類者何？一我勝慢類、二我等慢",
    "T29n1562_047:0610a21": "類、三我劣慢類、四有勝我慢類、五有等我慢",
    "T29n1562_047:0610a22": "類、六有劣我慢類、七無勝我慢類、八無等我",
    "T29n1562_047:0610a23": "慢類、九無劣我慢類。此九皆依有身見起。我",
    "T29n1562_047:0610a24": "勝者是過慢類，我等者是慢類，我劣者是",
    "T29n1562_047:0610a25": "卑慢類，有勝我者是卑慢類，有等我者是慢",
    "T29n1562_047:0610a26": "類，有劣我者是過慢類，無勝我者是慢類，無",
    "T29n1562_047:0610a27": "等我者是過慢類，無劣我者是卑慢類。是",
    "T29n1562_047:0610a28": "故此九從三慢出，謂慢、過慢及卑慢三，行次",
    "T29n1562_047:0610a29": "有殊，成三三類。無劣我慢類，高舉如何成？謂",
    "T29n1562_047:0610b01": "有如斯於自所樂勝有情聚，雖於己身知極",
    "T29n1562_047:0610b02": "下劣，而自尊重如呈瑞者。或旃荼羅，彼雖",
    "T29n1562_047:0610b03": "自知世所共惡，然於呈瑞執所作時，尊重",
    "T29n1562_047:0610b04": "自身故成高舉。如是七慢何所斷耶？有餘師",
    "T29n1562_047:0610b05": "言：我慢、邪慢唯見所斷，餘通見修。理實應",
    "T29n1562_047:0610b06": "言七皆通二，故能安隱作如是言：我色等中",
    "T29n1562_047:0610b07": "不隨執我。然於如是五取蘊中，有我慢愛隨",
    "T29n1562_047:0610b08": "眠未斷，謂修所斷聖未斷時定可現行。此不",
    "T29n1562_047:0610b09": "決定，謂有已斷而可現行，如已離欲貪，信苦",
    "T29n1562_047:0610b10": "眠眼等。有雖未斷而定不行，如未離欲貪，聖",
    "T29n1562_047:0610b11": "者殺纏等。言殺纏者，謂由此纏發起故思斷",
    "T29n1562_047:0610b12": "眾生命。等者等取盜婬。誑纏無有愛全，有愛",
    "T29n1562_047:0610b13": "一分。無有名何法？謂三界無常，於此貪求，",
    "T29n1562_047:0610b14": "名無有愛。由此已簡無漏無常，彼定非貪安",
    "T29n1562_047:0610b15": "足處故。有愛一分，謂願當為藹羅筏拏大",
    "T29n1562_047:0610b16": "龍王等。等言為顯阿素洛王、北俱盧洲、無想",
    "T29n1562_047:0610b17": "天等。此殺纏等雖修所斷，而諸聖者定不",
    "T29n1562_047:0610b18": "現行。此修斷不行，言成無用，以當說聖有而",
    "T29n1562_047:0610b19": "不起故。若聖身中有容現起，遮言不起，是有",
    "T29n1562_047:0610b20": "用言。非聖身中有見所斷，容可現起而更須",
    "T29n1562_047:0610b21": "遮。既有而遮，已知修斷及不行義，何煩預說？",
    "T29n1562_047:0610b22": "若謂前說慢通見修，勿殺等纏亦通見斷，故",
    "T29n1562_047:0610b23": "說修斷。此亦不然，說殺纏等言已簡見斷故。",
    "T29n1562_047:0610b24": "又觀後釋義足可知，如慢類等見所增故。由",
    "T29n1562_047:0610b25": "是此言但應在法。又釋中言：此諸纏愛，一切",
    "T29n1562_047:0610b26": "皆緣修所斷故。唯修斷者此非定因，見所斷",
    "T29n1562_047:0610b27": "亦緣修所斷法故。若作是釋，此含唯言，是則",
    "T29n1562_047:0610b28": "此因能為定證。豈不見所斷亦有無常，無有",
    "T29n1562_047:0610b29": "愛何緣唯修所斷？實亦見斷，且隨經說。謂",
    "T29n1562_047:0610c01": "契經中說有三愛，欲愛、有愛、無有愛三。於此",
    "T29n1562_047:0610c02": "經中說無有愛，取緣眾同分無常為境者，貪",
    "T29n1562_047:0610c03": "求異熟相續斷故。如契經言：一類苦逼，作如",
    "T29n1562_047:0610c04": "是念：願我死後斷壞，無有無病，樂哉。今且據",
    "T29n1562_047:0610c05": "斯，說唯修斷非見所斷。無無有愛，如前已說。",
    "T29n1562_047:0610c06": "慢類我慢有修所斷，聖者猶有，不說自成。此",
    "T29n1562_047:0610c07": "等何緣聖者猶有而不現起？頌曰：",
    "T29n1562_047:0610c08": "慢類等我慢，　　惡作中不善，",
    "T29n1562_047:0610c09": "聖有而不起，　　見疑所增故。",
    "T29n1562_047:0610c10": "論曰：等言為顯殺等諸纏，無有愛全、有愛一",
    "T29n1562_047:0610c11": "分，以諸聖者善修空故，善知業果相屬理故。",
    "T29n1562_047:0610c12": "此慢類等我慢惡悔，聖雖未斷而定不行。又",
    "T29n1562_047:0610c13": "此見疑親所增故，見疑已斷故不復行。謂慢",
    "T29n1562_047:0610c14": "類我慢有身見所增，殺生等纏邪見所增，諸",
    "T29n1562_047:0610c15": "無有愛斷見所增，有愛一分常見所增，不善",
    "T29n1562_047:0610c16": "惡作是疑所增，故聖身中雖有未斷，而由背",
    "T29n1562_047:0610c17": "折皆定不行。",
    "T29n1562_047:0610c18": "說一切有部順正理論卷第四十七"
}