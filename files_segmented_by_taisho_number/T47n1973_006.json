{
    "T47n1973_006:0330b08": "廬山蓮宗寶鑑念佛正行卷第六",
    "T47n1973_006:0330b09": "一十四章",
    "T47n1973_006:0330b11": "念佛正行說念佛正行說",
    "T47n1973_006:0330b12": "夫常光界本無色象有應則形。菩提道既闢",
    "T47n1973_006:0330b13": "要途非行不至。維摩經云。五百長者子寶積。",
    "T47n1973_006:0330b14": "白佛言。我已發阿耨多羅三藐三菩提心。願",
    "T47n1973_006:0330b15": "聞得佛國土清淨。願說菩薩淨土之行。佛言。",
    "T47n1973_006:0330b16": "寶積。眾生是菩薩淨土。肇法師云。至人空",
    "T47n1973_006:0330b17": "洞無象應物故形。形無常體況國土之有常",
    "T47n1973_006:0330b18": "乎。蓋群生萬端行業不同殊化異被致令報",
    "T47n1973_006:0330b19": "應不一。是以淨者應之以寶玉。穢者應之以",
    "T47n1973_006:0330b20": "砂礫。美惡自彼於我無定。無定之土乃曰真",
    "T47n1973_006:0330b21": "土。然則土之淨穢繫乎眾生。故曰眾生之類",
    "T47n1973_006:0330b22": "是菩薩淨土也。夫如來淨土者以無方為體。",
    "T47n1973_006:0330b23": "故雜行眾生同視異見。異見故淨穢所以生",
    "T47n1973_006:0330b24": "焉。無方故真土所以形焉。若夫取其淨穢者",
    "T47n1973_006:0330b25": "眾生之報也。本其無方者佛土之真也。豈曰",
    "T47n1973_006:0330b26": "殊域異處凡聖二土。然後辨其淨穢哉。道生",
    "T47n1973_006:0330b27": "法師曰。淨土行者行致淨土非造之也。若欲",
    "T47n1973_006:0330b28": "造於土者眾生類矣。容以濫造不得不先明",
    "T47n1973_006:0330b29": "造本。以表致義然後說行。羅什法師曰。寶",
    "T47n1973_006:0330c01": "積問淨土之相。世尊答言。眾生是菩薩淨土",
    "T47n1973_006:0330c02": "者。蓋說果上之因也。清涼國師云。諸佛心內",
    "T47n1973_006:0330c03": "眾生新新作佛。眾生心中淨土念念證真。經",
    "T47n1973_006:0330c04": "云。菩薩隨所化眾生。取於淨國土。為饒益",
    "T47n1973_006:0330c05": "諸眾生故。譬如有人欲於空地造立宮室隨",
    "T47n1973_006:0330c06": "意無礙。若於虛空終不能成。菩薩如是為成",
    "T47n1973_006:0330c07": "就眾生。故願取佛國非於空也。當知直心深",
    "T47n1973_006:0330c08": "心大乘心是菩薩淨土。肇法師曰。土之淨者",
    "T47n1973_006:0330c09": "必由眾生。眾生之淨必因眾行。行淨則眾",
    "T47n1973_006:0330c10": "生淨。眾生淨則佛土淨。此必然之理不可差",
    "T47n1973_006:0330c11": "也。土無洿曲乃出於直心。故曰直心是菩薩",
    "T47n1973_006:0330c12": "淨土。直心謂質直無諂。此心乃萬行之本。生",
    "T47n1973_006:0330c13": "法師曰。樹心種德深固難拔深心也。乘八萬",
    "T47n1973_006:0330c14": "行兼載天下。不遺一人大乘心也。此之三心",
    "T47n1973_006:0330c15": "始學之行也。欲弘大道要先直心。心既真直。",
    "T47n1973_006:0330c16": "然後入行能深。入行既深則廣運無涯。此三",
    "T47n1973_006:0330c17": "心為之次序也。備此三心。次修六度以至萬。",
    "T47n1973_006:0330c18": "行。什法師曰直心者誠實心也。發心之始在",
    "T47n1973_006:0330c19": "於誠實。道識彌明名為深心。正趣佛慧名",
    "T47n1973_006:0330c20": "大乘心。經云布施持戒忍辱精進禪定智慧",
    "T47n1973_006:0330c21": "是菩薩淨土。四無量心四攝法是菩薩淨土。",
    "T47n1973_006:0330c22": "方便是菩薩淨土。三十七品是菩薩淨土。迴",
    "T47n1973_006:0330c23": "向是菩薩淨土。十善是菩薩淨土。如是寶積",
    "T47n1973_006:0330c24": "菩薩隨其直心則能發行。隨其發行則得深",
    "T47n1973_006:0330c25": "心。隨其深心則意調伏。隨意調伏則如說行。",
    "T47n1973_006:0330c26": "隨如說行則能回向。隨其回向則有方便。隨",
    "T47n1973_006:0330c27": "其方便則成就眾生。隨成就眾生則佛土淨。",
    "T47n1973_006:0330c28": "隨佛土淨則說法淨。隨說法淨則智慧淨。隨",
    "T47n1973_006:0330c29": "智慧淨則其心淨。隨其心淨。則一切功德淨。",
    "T47n1973_006:0331a01": "什法師曰。直心以誠心而信佛法也。信心既",
    "T47n1973_006:0331a02": "立則能發行眾善。眾善既積其心轉深。深心",
    "T47n1973_006:0331a03": "堅固則不隨眾惡。棄惡從善名調伏心。心既",
    "T47n1973_006:0331a04": "調伏則遇善。斯行遇善斯行則難行能行。難",
    "T47n1973_006:0331a05": "行能行則萬善兼具。萬善兼具故能回向佛",
    "T47n1973_006:0331a06": "道。向而彌進方便力也。方便之要有三。一",
    "T47n1973_006:0331a07": "善於自行而不取相。二不取證。三善化眾生。",
    "T47n1973_006:0331a08": "具此三者則得淨土。土既清淨則眾生純淨。",
    "T47n1973_006:0331a09": "眾生純淨則與化主同德。故曰皆淨也。諸",
    "T47n1973_006:0331a10": "經雖廣說淨國之行。未明行之階漸。今此詮",
    "T47n1973_006:0331a11": "明至極深廣。不可頓超。宜尋之有途。履之",
    "T47n1973_006:0331a12": "有序。故說發行之迹始于直心。直心即是真",
    "T47n1973_006:0331a13": "心。此心者群生誰不有之。蓋自迷而不知不",
    "T47n1973_006:0331a14": "覺也。故六祖大師云。一念平直即是彌陀。一",
    "T47n1973_006:0331a15": "念邪險即是眾生。蓋以人居濁世現行無明。",
    "T47n1973_006:0331a16": "口說直心行多諂曲。溺於苦海而不能出。是",
    "T47n1973_006:0331a17": "故佛慈愍彼。示之以方便。導之以念佛。伏",
    "T47n1973_006:0331a18": "彼亂心令捨邪險而歸乎正真。即眾生而生",
    "T47n1973_006:0331a19": "淨土。所以寶王論云。清珠下於濁水。濁水不",
    "T47n1973_006:0331a20": "得不清。佛想投於亂心。亂心不得不佛。是以",
    "T47n1973_006:0331a21": "因念佛而顯直心。因直心而行眾善。行眾善",
    "T47n1973_006:0331a22": "而得佛淨土。豈非佛祖之方便智力乎。肇法",
    "T47n1973_006:0331a23": "師云。積德者故淨心。心淨則無德不淨。生法",
    "T47n1973_006:0331a24": "師曰。功行則淨土之殊勝因也。功德則淨土",
    "T47n1973_006:0331a25": "之殊妙果也。淨土因果蓋是心之影響。故云",
    "T47n1973_006:0331a26": "欲得淨土必淨其心。所謂聲和響順形直影",
    "T47n1973_006:0331a27": "端者矣。",
    "T47n1973_006:0331a28": "修進工夫修進工夫",
    "T47n1973_006:0331a29": "淨土唯心之說既已明矣。人皆知有必須親",
    "T47n1973_006:0331b01": "到。而後已欲證此道。當以正信為入門以修",
    "T47n1973_006:0331b02": "心為正行。正行者即所施之功。所行之行也。",
    "T47n1973_006:0331b03": "此之功行名為淨業。即往生西方之資糧也。",
    "T47n1973_006:0331b04": "此之行業隨人所修。蓋一切人力量有大少",
    "T47n1973_006:0331b05": "機。智有淺深。所以行業不等。上上根智人",
    "T47n1973_006:0331b06": "直下自悟。識自本心。見自本性。即是彌陀。此",
    "T47n1973_006:0331b07": "則是如來。無住無依最上乘境界。萬中無一",
    "T47n1973_006:0331b08": "也。其未能頓悟之人。須是諦信淨土。一心念",
    "T47n1973_006:0331b09": "佛漸次進修。仗阿彌陀佛願力攝持。自己一",
    "T47n1973_006:0331b10": "念真實下工。正如抱橋柱澡洗萬無失一也。",
    "T47n1973_006:0331b11": "雖云念佛一門。其實意含無盡。是故祖師立",
    "T47n1973_006:0331b12": "教利鈍俱收。有實有權有深有淺有頓有漸",
    "T47n1973_006:0331b13": "皆可修持。上根者參究坐禪。中根者觀想持",
    "T47n1973_006:0331b14": "念。六時修禮日夜精專。下至十念成功。總在",
    "T47n1973_006:0331b15": "一心履踐。各有行相次第階梯。隨力行持皆",
    "T47n1973_006:0331b16": "可進趣。此之行門乃成就佛果菩提之道路",
    "T47n1973_006:0331b17": "也。須是自信自行自修自度。要在立大志發",
    "T47n1973_006:0331b18": "大願。自辦工夫努力。向前莫作容易。譬如",
    "T47n1973_006:0331b19": "百二十斤檐子到臨時。及節自家擔荷得去",
    "T47n1973_006:0331b20": "方為了事。決定不在會說會道。廣化人緣上",
    "T47n1973_006:0331b21": "決定。不在有傳有授。扭揑做作上。決定不在",
    "T47n1973_006:0331b22": "廣設道場多點香蠟上。蓋由著事相而迷昧",
    "T47n1973_006:0331b23": "正理。順聲色而違背真宗。數他寶而自無半",
    "T47n1973_006:0331b24": "錢貨。良藥而自疾不救。是故遠祖師云。得其",
    "T47n1973_006:0331b25": "趣者若暗室之燃燈。失其意者同滯指之迷",
    "T47n1973_006:0331b26": "月。殊不悟無心。乃正動念皆邪慧。日旋隱乎",
    "T47n1973_006:0331b27": "昏雲。客塵轉翳乎心鏡。遂乃念慮交馳情欲",
    "T47n1973_006:0331b28": "紛競。調伏不息止制。猶繁落無記者。徒滯",
    "T47n1973_006:0331b29": "於兀然。希有得者。便同諸邪命。指置無從難",
    "T47n1973_006:0331c01": "言正定。無期入於法界。永久處於塵籠。凡修",
    "T47n1973_006:0331c02": "淨土之人。灼然是要敵他生死。不是說了便",
    "T47n1973_006:0331c03": "休。當念無常迅速時不待人。須是把做一件",
    "T47n1973_006:0331c04": "事始得若也。半進半退似信似疑。到了濟得",
    "T47n1973_006:0331c05": "甚麼邊事。如何出離輪迴。若是信得及便從",
    "T47n1973_006:0331c06": "今日去。發大勇猛。發大精進。莫問會與不會。",
    "T47n1973_006:0331c07": "見性不見性。但只執持一句南無阿彌陀佛。",
    "T47n1973_006:0331c08": "如靠著一座須彌山相似搖撼不動。專其心",
    "T47n1973_006:0331c09": "一其意。或參念觀念憶念十念或默念專念",
    "T47n1973_006:0331c10": "繫念禮念。念茲在茲。常憶常念。朝也念。暮",
    "T47n1973_006:0331c11": "也念。行也念。坐也念。心念不空過念佛不",
    "T47n1973_006:0331c12": "離心。日日時時不要放捨綿綿密密。如雞抱",
    "T47n1973_006:0331c13": "卵常教煖氣相接。即是淨念相繼更加智照。",
    "T47n1973_006:0331c14": "則知淨土即是自心。此乃上智人修進工夫。",
    "T47n1973_006:0331c15": "如此把得定做得主靠得穩。縱遇苦樂逆順",
    "T47n1973_006:0331c16": "境界現前。只是念阿彌陀佛。無一念變異心。",
    "T47n1973_006:0331c17": "無一念退隋心。無一念雜想心。直至盡生永",
    "T47n1973_006:0331c18": "無別念。決定要生西方極樂世界。果能如是",
    "T47n1973_006:0331c19": "用功則歷劫無明。生死業障自然消殞。塵勞",
    "T47n1973_006:0331c20": "習漏自然淨盡無餘。親見彌陀不離本念。功",
    "T47n1973_006:0331c21": "成行滿願力相資。臨命終時定生上品。其或",
    "T47n1973_006:0331c22": "力量未充應須。隨力修習未能專一。辦功亦",
    "T47n1973_006:0331c23": "要朝昏禮念。縱使家緣繁冗無忘十念稱名。",
    "T47n1973_006:0331c24": "日日用心猛著精彩。積功積行發願發心。誓",
    "T47n1973_006:0331c25": "畢此生同登淨域。可謂水須朝海去。雲定入",
    "T47n1973_006:0331c26": "山歸。",
    "T47n1973_006:0331c27": "資生助道資生助道",
    "T47n1973_006:0331c28": "在家菩薩。念佛高流日赴檀信之齋。坐享人",
    "T47n1973_006:0331c29": "天之供皆非常道。不若治生有意修行豈妨",
    "T47n1973_006:0332a01": "作務。或田疇播種。或市井經營。或富有家",
    "T47n1973_006:0332a02": "資。或日求升合應思勤則不惰儉。則有餘以",
    "T47n1973_006:0332a03": "此修身方為佛子。若也奢華懶隋生事。蕭條",
    "T47n1973_006:0332a04": "雖欲修行不可得也。信知治世資生皆順正",
    "T47n1973_006:0332a05": "法工巧伎藝饒益群生。欲修淨業正因。當以",
    "T47n1973_006:0332a06": "資生助道。所以潭州黃老常打鐵以修行。居",
    "T47n1973_006:0332a07": "土龐公賣笟籬而養道。喻彌陀畫像為業。戴",
    "T47n1973_006:0332a08": "佛庵發燭資身。可謂一日不作一日不食矣。",
    "T47n1973_006:0332a09": "作福助緣作福助緣",
    "T47n1973_006:0332a10": "有淨業弟子。問蓮宗慈照導師云。弟子專修",
    "T47n1973_006:0332a11": "念佛三昧。可得用布施持戒供養作福不。師",
    "T47n1973_006:0332a12": "答曰。汝能專念彌陀。若不持戒則有毀犯罪。",
    "T47n1973_006:0332a13": "若不布施則長慳貪業。若不供養三寶則有",
    "T47n1973_006:0332a14": "慢業。若不恭敬一切則有輕人罪。是故毀",
    "T47n1973_006:0332a15": "犯即墮地獄。慳貪即墮餓鬼。我慢則常在惡",
    "T47n1973_006:0332a16": "道。輕人則世世貧賤。似此惡業障蔽。欲生淨",
    "T47n1973_006:0332a17": "土其可得乎。如此念佛之人。譬如旱田栽穀。",
    "T47n1973_006:0332a18": "欲望收成不可得也。故肇法師云。有為雖偽",
    "T47n1973_006:0332a19": "棄之則佛道難成。無為雖真執之則慧性不",
    "T47n1973_006:0332a20": "朗。汝今欲修念佛三昧。得生淨土速成佛果",
    "T47n1973_006:0332a21": "菩提者。須是專以念佛為正行。更以福德為",
    "T47n1973_006:0332a22": "兼修。晨夕常勤供養三寶。禮拜懺悔布施持",
    "T47n1973_006:0332a23": "戒。潔白三業增助淨緣。諸惡莫作眾善奉行。",
    "T47n1973_006:0332a24": "所修一切善根悉皆回向淨土。成就念佛功",
    "T47n1973_006:0332a25": "德速證菩提。可謂順水行船。更如艣棹矣。",
    "T47n1973_006:0332a26": "去惡取善去惡取善",
    "T47n1973_006:0332a27": "淨土十門教誡云。修淨土人須是去惡取善。",
    "T47n1973_006:0332a28": "方得成就功德。若人雖念彌陀。嫉妬心盛名",
    "T47n1973_006:0332a29": "闇。尖刀臨終風力解身百骸疼痛。或言我能",
    "T47n1973_006:0332b01": "持戒他不能行。傲慢師僧輕毀一切。現生折",
    "T47n1973_006:0332b02": "福短壽勞病吐血而亡也。若念佛之人塵垢",
    "T47n1973_006:0332b03": "未淨。惡念起時須自檢點。或有慳貪心。嗔",
    "T47n1973_006:0332b04": "恨心癡愛心。蛆妬心欺誑心。吾我心貢高心。",
    "T47n1973_006:0332b05": "諂曲心邪見心。輕慢心能所心。及諸逆順境",
    "T47n1973_006:0332b06": "界隨染所生。一切不善之心。設或起時急須",
    "T47n1973_006:0332b07": "高聲念佛。斂念歸正勿令惡心相續。直下打",
    "T47n1973_006:0332b08": "併淨盡永不復生。所有深信心志誠心。發願",
    "T47n1973_006:0332b09": "回向心慈悲心。謙下心平等心。方便心忍辱",
    "T47n1973_006:0332b10": "心。持戒心喜捨心。禪定心精進心。菩提心及",
    "T47n1973_006:0332b11": "一切善心。常當守護更要離非梵行。斷惡律",
    "T47n1973_006:0332b12": "儀。雞狗猪羊慎毋畜養。畋獵漁捕皆不應為。",
    "T47n1973_006:0332b13": "當知極樂國內諸上善人。良由捨棄惡緣循",
    "T47n1973_006:0332b14": "行善業。獲生淨土不退菩提。念佛之人當隨",
    "T47n1973_006:0332b15": "佛學。應以去惡取善為鑑誡焉。但能依此修",
    "T47n1973_006:0332b16": "持是為淨土正行。可謂無限野雲風掃盡。一",
    "T47n1973_006:0332b17": "輪明月照天心。",
    "T47n1973_006:0332b18": "拔濟幽趣拔濟幽趣",
    "T47n1973_006:0332b19": "釋子沙門在家菩薩。既修西方淨業。當運廣",
    "T47n1973_006:0332b20": "大慈悲。如法進修善隨佛教。明因識果鑒是",
    "T47n1973_006:0332b21": "別非。集出世間福智資糧。圓大丈夫等妙功",
    "T47n1973_006:0332b22": "德。是故釋尊再四教誡。我諸弟子隨所住處。",
    "T47n1973_006:0332b23": "當施法食濟諸法界。一切有情除彼飢渴。極",
    "T47n1973_006:0332b24": "苦化令同趣菩提。若不施食無慈悲心。非吾",
    "T47n1973_006:0332b25": "弟子是惡徒眾。經有明文。詳觀一切眾生不",
    "T47n1973_006:0332b26": "了自性。慳貪嫉妬瞋恨愚癡。於人天鬼畜之",
    "T47n1973_006:0332b27": "中地獄脩羅之內。飢渴焦熬愁憂苦惱。冥冥",
    "T47n1973_006:0332b28": "長夜求出無期。以理推之無非宿生父母。如",
    "T47n1973_006:0332b29": "佛所說皆是累劫怨親。是以運觀音之慈悲。",
    "T47n1973_006:0332c01": "修普賢之行願。誓同拔濟悉脫沈淪。有力者",
    "T47n1973_006:0332c02": "修齋設供。無力者呪食施生施食殊功廣大",
    "T47n1973_006:0332c03": "無量具足妙利。言莫能窮略舉數端。普告賢",
    "T47n1973_006:0332c04": "者。施心一發妙行全彰。具足三檀圓修六度",
    "T47n1973_006:0332c05": "利他自利自覺覺他善。集出世福智永作淨",
    "T47n1973_006:0332c06": "土資糧。廣植鎡基圓成體用。乃至埋藏枯骨",
    "T47n1973_006:0332c07": "掩瘞暴屍。普為幽魂代伸懺悔。橋梁義井通",
    "T47n1973_006:0332c08": "濟往來。飲食錢財隨力惠施。每見貧窮凍餒",
    "T47n1973_006:0332c09": "痛切。悲憐至於孤老癃殘倍加慈念。常存利",
    "T47n1973_006:0332c10": "濟曲盡真慈。凡修一切善根盡願眾生成佛",
    "T47n1973_006:0332c11": "以茲勝利回向西方。普冀有情同登覺岸。是",
    "T47n1973_006:0332c12": "以蕭梁武帝修水陸之儀。三藏不空有濟孤",
    "T47n1973_006:0332c13": "之法。可謂一雨周沙界群心永夜蘇。",
    "T47n1973_006:0332c14": "放諸生命放諸生命",
    "T47n1973_006:0332c15": "欲趣菩提慈心為本。凡修淨業濟物為先。觀",
    "T47n1973_006:0332c16": "夫飛禽走獸水族遊鱗。或挂網羅或拘籠檻。",
    "T47n1973_006:0332c17": "穿腮反翼繫足倒懸。將臨湯火之間。欲赴刀",
    "T47n1973_006:0332c18": "砧之上。憂悲恐懼變慴慞惶。望雲漢以魂消。",
    "T47n1973_006:0332c19": "憶林泉而膽碎。雖知萬死猶冀一生。顧盻哀",
    "T47n1973_006:0332c20": "鳴以求救拔。所以弟子悲憐抽財贖命。開籠",
    "T47n1973_006:0332c21": "釋檻斷縛解懸。施水焚香合掌呪願。法施事",
    "T47n1973_006:0332c22": "畢安詳放之。或縱陂池或齎林野。皆由佛道",
    "T47n1973_006:0332c23": "展演悲心。乃至上及人倫下霑螻蟻。但能救",
    "T47n1973_006:0332c24": "死無不放生。既乃放生自然長命。因茲勝利",
    "T47n1973_006:0332c25": "回向西方。普願眾生同成佛道。所以長者活",
    "T47n1973_006:0332c26": "魚沙彌救蟻。鄭昌圖焚燒󱓈網。顗禪師建立",
    "T47n1973_006:0332c27": "生池。楊寶之療病雀。敏仲之投鰕蜆。元祖師",
    "T47n1973_006:0332c28": "有頌戒殺。滿禪師說戒放生。可謂慇懃為解",
    "T47n1973_006:0332c29": "丁香結。放出枝頭自在春。",
    "T47n1973_006:0333a01": "六度萬行齊修六度萬行齊修",
    "T47n1973_006:0333a02": "六度者。布施持戒忍辱精進禪定智慧六波",
    "T47n1973_006:0333a03": "羅蜜也。若念佛人專修三昧。學出世間須達",
    "T47n1973_006:0333a04": "乎至善。要知六度萬行不出一心。於一心中",
    "T47n1973_006:0333a05": "一切法俱備。如浴大海已用諸河水也。如萬",
    "T47n1973_006:0333a06": "種香為丸。若燒一丸具足眾味。如人取寶獲",
    "T47n1973_006:0333a07": "如意珠王。一切眾寶出生無盡也。何以知其",
    "T47n1973_006:0333a08": "然。執持一句阿彌陀佛故得三昧。一念之中",
    "T47n1973_006:0333a09": "與理相應諸法現前。六度萬行皆悉具足。布",
    "T47n1973_006:0333a10": "施則心無染著。持戒則不起妄緣。忍辱則能",
    "T47n1973_006:0333a11": "所俱忘。精進則心無間斷。禪定則動靜俱寂。",
    "T47n1973_006:0333a12": "智慧則不立絲毫。乃一度之中出無量度。度",
    "T47n1973_006:0333a13": "度之內如帝網羅。但知一心本空自然萬行",
    "T47n1973_006:0333a14": "具足。是故八萬四千法門。八萬四千智慧。八",
    "T47n1973_006:0333a15": "萬四千功德。皆從一念念佛心中出生也。華",
    "T47n1973_006:0333a16": "嚴經賢首菩薩言。佛子於一切時中。善用其",
    "T47n1973_006:0333a17": "心則獲一切勝妙功德。可謂一性圓通一切",
    "T47n1973_006:0333a18": "性。一法遍含一切法。",
    "T47n1973_006:0333a19": "維摩大士示淨土八法維摩大士示淨土八法",
    "T47n1973_006:0333a20": "維摩詰經云。眾香世界菩薩問曰。菩薩成就",
    "T47n1973_006:0333a21": "幾法。於此世界行無瘡疣生于淨土。維摩詰",
    "T47n1973_006:0333a22": "言。菩薩成就八法。於此世界行無瘡疣生于",
    "T47n1973_006:0333a23": "淨土。何等為八。饒益眾生而不望報。代一切",
    "T47n1973_006:0333a24": "眾生受諸苦惱。所作功德盡以施之。等心眾",
    "T47n1973_006:0333a25": "生謙下無閡。於諸菩薩視之如佛。所未聞經",
    "T47n1973_006:0333a26": "聞之不疑。不與聲聞而相違背。不嫉彼供不",
    "T47n1973_006:0333a27": "高己利。而於其中調伏其心。常省己過不訟",
    "T47n1973_006:0333a28": "彼短。恒以一心求諸功德。是為八法行無瘡",
    "T47n1973_006:0333a29": "疣生於淨土。",
    "T47n1973_006:0333b01": "較明修行難易較明修行難易",
    "T47n1973_006:0333b02": "娑婆濁境眾苦集而求道難成。淨土樂邦諸",
    "T47n1973_006:0333b03": "善聚而位登不退。稱名號者諸佛護念而往",
    "T47n1973_006:0333b04": "生。發菩提者彌陀光照而增進。菩薩羅漢與",
    "T47n1973_006:0333b05": "其同儔。水鳥樹林悉皆念佛。耳畔常聞妙法。",
    "T47n1973_006:0333b06": "心中頓絕貪嗔。快樂無窮壽量何極。一生彼",
    "T47n1973_006:0333b07": "土便獲阿惟。豈比人天道中。觸目多諸違順。",
    "T47n1973_006:0333b08": "權乘路上善根希有周圓。地前三賢尚未見",
    "T47n1973_006:0333b09": "道而失念。舍利六住猶遇惡緣而退心。所以",
    "T47n1973_006:0333b10": "法華會上退席者五千。寶積經中失道者猶",
    "T47n1973_006:0333b11": "眾。觀佛世尚爾。何今時不然。華嚴合論。問",
    "T47n1973_006:0333b12": "曰。如涅槃經云。聞常住二字尚七劫不墮地",
    "T47n1973_006:0333b13": "獄。華嚴經云。設聞如來名及與所說法。不生",
    "T47n1973_006:0333b14": "信解亦能成種。何故第六住心。及地前菩薩",
    "T47n1973_006:0333b15": "猶言有退。答曰。從凡入道勝解未成。未得",
    "T47n1973_006:0333b16": "謂得便生憍慢。不近勝友不敬賢良為怠慢",
    "T47n1973_006:0333b17": "故久處人天隨違順緣。惡念一起即成地獄。",
    "T47n1973_006:0333b18": "若一信不慢常求勝友。即無此失。何以故。權",
    "T47n1973_006:0333b19": "教中。第六住心地前三賢。總未見道所修行",
    "T47n1973_006:0333b20": "業皆是有為。凡有無明皆是折伏。有力即不",
    "T47n1973_006:0333b21": "退失。至八地中始入無功用行。是知三乘之",
    "T47n1973_006:0333b22": "士歷僧祇劫而功行無成。念佛之門於彈指",
    "T47n1973_006:0333b23": "頃而位階不退。是以生淨土者唯善無惡故。",
    "T47n1973_006:0333b24": "位無有退者決定成佛。故彌陀經云。極樂國",
    "T47n1973_006:0333b25": "土眾生生者。皆是阿鞞跋致是也。嗟乎初心",
    "T47n1973_006:0333b26": "信淺。非他力難以進修。我佛願深但有緣悉",
    "T47n1973_006:0333b27": "皆攝受須信。餘門學道如蟻子上於高山。淨",
    "T47n1973_006:0333b28": "土往生似風帆行於順水。彌陀接引直趣菩",
    "T47n1973_006:0333b29": "提。眾聖提携高超三界。上品即登佛果。下生",
    "T47n1973_006:0333c01": "猶勝天宮。普信勿疑同修不退。",
    "T47n1973_006:0333c02": "天台示淨土忻厭二行門天台示淨土忻厭二行門",
    "T47n1973_006:0333c03": "十疑論云。欲生淨土須具厭忻二行。一者厭",
    "T47n1973_006:0333c04": "離行。常觀此身膿血屎尿。惡露臭穢不淨。初",
    "T47n1973_006:0333c05": "觀世人。從情欲貪愛生。是種子不淨。二觀父",
    "T47n1973_006:0333c06": "母赤白和合。是受生不淨。三住母胎藏即是",
    "T47n1973_006:0333c07": "住處不淨。四在母胎時唯食母血。即是食噉",
    "T47n1973_006:0333c08": "不淨。五十月滿足從產門出。即是初生不淨。",
    "T47n1973_006:0333c09": "六內身膿血即是舉體不淨。七死後膖脹爛",
    "T47n1973_006:0333c10": "壞。即是究竟不淨。觀身既爾。觀人亦然。次",
    "T47n1973_006:0333c11": "觀娑婆穢境。眾苦共集生老病死。怨憎會苦",
    "T47n1973_006:0333c12": "愛別離苦。憂悲煩惱三塗八難。六趣輪迴地",
    "T47n1973_006:0333c13": "水火風。無常敗壞貪瞋癡慢。遇境生心應當",
    "T47n1973_006:0333c14": "厭離。纔生厭離淨土必成。二者忻樂行求生",
    "T47n1973_006:0333c15": "淨土。為欲救拔一切眾生苦故。是故希心起",
    "T47n1973_006:0333c16": "想樂緣西方淨國。百寶莊嚴金地瓊林。花池",
    "T47n1973_006:0333c17": "光彩神通自在。任意他方永絕死生更無煩",
    "T47n1973_006:0333c18": "惱。阿彌陀佛相好光明法門自悟。衣食自然",
    "T47n1973_006:0333c19": "諸快樂門故須忻樂。",
    "T47n1973_006:0333c20": "淨業道場淨業道場",
    "T47n1973_006:0333c21": "夫淨業者。無相無為之妙行。不染不滯之玄",
    "T47n1973_006:0333c22": "宗。道場者三世諸佛之住持。菩提正覺之閫",
    "T47n1973_006:0333c23": "域。豈名相數量之可測。非智識能所之述乎。",
    "T47n1973_006:0333c24": "得其旨也以誠敬為莊嚴。以行願為軌則。所",
    "T47n1973_006:0333c25": "以維摩詰經中示道場之眾相。遠祖師法社",
    "T47n1973_006:0333c26": "有節度之敘文。是以解斯義者。入於實相境",
    "T47n1973_006:0333c27": "與智合。事與理并然。五分之法身。香炳千",
    "T47n1973_006:0333c28": "光之智慧燭。絕思絕慮謂之清淨齋修。曰",
    "T47n1973_006:0333c29": "敬曰嚴。謂之平等供養。行住坐臥不離道",
    "T47n1973_006:0334a01": "場舉動施為無非佛事。念念彌陀出世。心",
    "T47n1973_006:0334a02": "心菩薩放光。行行盡是西方。步步皆登寶所。",
    "T47n1973_006:0334a03": "無一法而非正法。舉一音而皆圓音。發一念",
    "T47n1973_006:0334a04": "則天龍護持。行一令則魔王喪膽。此則靈山",
    "T47n1973_006:0334a05": "一會儼然未散。是名真法供養如來。論功德",
    "T47n1973_006:0334a06": "則無量無邊。論果報則難思難議。以此祈福",
    "T47n1973_006:0334a07": "則何福不臻。以此度生則有生皆度。是名真",
    "T47n1973_006:0334a08": "實功德。是名淨業道場。今嗟末代有等癡人。",
    "T47n1973_006:0334a09": "不究自心不知佛理。執著外境為實。一向著",
    "T47n1973_006:0334a10": "相修行。這邊做幾會道場。那裏點幾斤香燭。",
    "T47n1973_006:0334a11": "某處化多少人。懺戒幾時點若干箇化緣。我",
    "T47n1973_006:0334a12": "是張導師傳宗。他是李師長徒弟。彼是普字",
    "T47n1973_006:0334a13": "號。伊是覺字宗。不思根本自何來。名競枝",
    "T47n1973_006:0334a14": "條無是處。更又胡言漢語動輒是此非他。妄",
    "T47n1973_006:0334a15": "解佛經密傳偽教。打口鼓子弄葛藤頭。爭我",
    "T47n1973_006:0334a16": "爭人論高論下。漏逗不少出醜甚多。不知羞",
    "T47n1973_006:0334a17": "恥故如斯。豈識慚惶胡恁麼。將淨土一實之",
    "T47n1973_006:0334a18": "道。變雜劇場把。彌陀萬德之名。做山歌唱",
    "T47n1973_006:0334a19": "失却祖師正眼鈍置蓮宗教門。達人暗地悲",
    "T47n1973_006:0334a20": "傷。識者觀時驚愕。更有敲鐃打鈸念真言。攙",
    "T47n1973_006:0334a21": "僧門之應副。呪水書符談禍福。狀師巫之所",
    "T47n1973_006:0334a22": "為。差遣諸天。追亡攝崇喝罵三寶。救病驅",
    "T47n1973_006:0334a23": "邪。百樣蹊蹺。萬般姹異。脚波波與他人作奴",
    "T47n1973_006:0334a24": "僕。忙急急不顧命趁門徒。讀誦時十錯九訛。",
    "T47n1973_006:0334a25": "禮念時七囉八唣。展開經打瞌睡收起經說",
    "T47n1973_006:0334a26": "家私聚頭磕腦弄精魂。作隊成群乾打鬨。不",
    "T47n1973_006:0334a27": "思因果不顧罪愆。借佛祖廣大法門。受人天",
    "T47n1973_006:0334a28": "禮拜供養。美則固美。善則未善。若是持佛戒",
    "T47n1973_006:0334a29": "在佛門。當學如來之道。誦佛經行佛行。方",
    "T47n1973_006:0334b01": "盡祖師之心未能入聖超凡。惟恐無德應供。",
    "T47n1973_006:0334b02": "如抹卓布不無穢污。於自身似磨刀石。未免",
    "T47n1973_006:0334b03": "消磨於本體。若能覺悟只好回頭。當初投佛",
    "T47n1973_006:0334b04": "持齋畢竟為甚麼。事既不能救於生死。爭如",
    "T47n1973_006:0334b05": "自退省修持。專念彌陀勤求懺悔。近智人參",
    "T47n1973_006:0334b06": "尋佛理。向靜處體究心王頓令業海息波濤。",
    "T47n1973_006:0334b07": "顯出驪珠照天地。圓成自己利益他人。若遇",
    "T47n1973_006:0334b08": "應供道場慎勿放逸輕慢。依節度以無違。遵",
    "T47n1973_006:0334b09": "齋經而奉法。現前即得念佛三昧。秖此是箇",
    "T47n1973_006:0334b10": "安樂法門。上可以報答四恩。下可以拔濟三",
    "T47n1973_006:0334b11": "有。實不枉為佛子。亦免辜負己靈信。願相",
    "T47n1973_006:0334b12": "資行解均備。如斯行履。即現在之彌陀。自",
    "T47n1973_006:0334b13": "此修持真人天之眼目。是大緣也。豈小補哉。",
    "T47n1973_006:0334b14": "會麼青山高處見天闊。白藕開時聞水香。",
    "T47n1973_006:0334b15": "自行化他自行化他",
    "T47n1973_006:0334b16": "佛言。自未得度先欲度人者。菩薩發心自覺",
    "T47n1973_006:0334b17": "已圓復覺他者。如來應世故。我蓮宗祖師。剏",
    "T47n1973_006:0334b18": "立念佛一門。行解相應自利利人。化物有方",
    "T47n1973_006:0334b19": "誨人存理。稱曰導師。專以念佛三昧示導於",
    "T47n1973_006:0334b20": "人。普令超出世間也。是故教傳天下人皆仰",
    "T47n1973_006:0334b21": "焉。今之為師者不達其道局于名相。多集",
    "T47n1973_006:0334b22": "徒眾不修實行。空有人師之名。無法可師於",
    "T47n1973_006:0334b23": "人。欲人恭敬尊重。無德受人恭敬。誠可恥",
    "T47n1973_006:0334b24": "也。經云。凡欲度人者。先須求自度。維摩云。",
    "T47n1973_006:0334b25": "自疾不能救云何救他疾。又地獄報應經云。",
    "T47n1973_006:0334b26": "自不清淨教人清淨無有是處。智度論云。譬",
    "T47n1973_006:0334b27": "如二人各有親屬為水所溺。一人情急直入",
    "T47n1973_006:0334b28": "水。救為無方便彼此俱沒。一人有其方便。往",
    "T47n1973_006:0334b29": "取船栰乘之救接。悉皆度脫水溺之難。是故",
    "T47n1973_006:0334c01": "為人師者。有度人之心。無度人之智。何得",
    "T47n1973_006:0334c02": "端然拱手。空腹高心不肯親近明師。惟知倨",
    "T47n1973_006:0334c03": "傲受人禮拜恭敬供養。因貪虛譽實種禍基。",
    "T47n1973_006:0334c04": "譬如凡夫妄號帝王自取誅滅。即前之所謂",
    "T47n1973_006:0334c05": "無方便而救人也。豈何妄為哉。大凡為人之",
    "T47n1973_006:0334c06": "師欲度弟子。要當觀照從上佛祖修行之因",
    "T47n1973_006:0334c07": "地。得道之源流。傳宗之正印。念佛之法門一",
    "T47n1973_006:0334c08": "一攷究。明白自信自行。一一修持一一成就。",
    "T47n1973_006:0334c09": "既自利己然後利人。是乘彌陀之大願力船。",
    "T47n1973_006:0334c10": "救接苦海中之沈溺也。彼此利濟不亦宜乎。",
    "T47n1973_006:0334c11": "是謂以先覺覺後覺也。自信此法門。亦教人",
    "T47n1973_006:0334c12": "信此法門。自行此道。亦教人行此道。自願",
    "T47n1973_006:0334c13": "往生淨土。亦教人發願往生淨土。自見本性",
    "T47n1973_006:0334c14": "彌陀。亦教人見本性彌陀。如此用心。豈不是",
    "T47n1973_006:0334c15": "行菩薩之行也。師徒弟子各稟正因同行正",
    "T47n1973_006:0334c16": "道。展轉化度盡未來際。一切眾生俱悟佛乘",
    "T47n1973_006:0334c17": "同出生死。其功德力。豈易量哉。以此為人之",
    "T47n1973_006:0334c18": "師。亦何慊焉。其或不然。迷悟兩途正邪異報。",
    "T47n1973_006:0334c19": "可謂金毛窟裏生獅子。野狐巖下出狐狸。",
    "T47n1973_006:0334c20": "以事檢心以事檢心",
    "T47n1973_006:0334c21": "永明壽禪師自行錄云。欽惟古聖罔伐己能",
    "T47n1973_006:0334c22": "緬想。前賢靡彰自德。然釋典有先自行化他",
    "T47n1973_006:0334c23": "之教。儒宗標內舉不避親之。文師常示徒云。",
    "T47n1973_006:0334c24": "因觀弘明集中。先德有檢覆三業門云。夫剋",
    "T47n1973_006:0334c25": "責之情猶昧。審的之旨未彰。故以事檢校心。",
    "T47n1973_006:0334c26": "凡所修習既知不及彌增悚恧。何謂檢校。檢",
    "T47n1973_006:0334c27": "我此身。從旦至中。從中至暮。從暮至夜。從",
    "T47n1973_006:0334c28": "夜至曉。乃至一時一刻一念一頃。有幾心幾",
    "T47n1973_006:0334c29": "行幾善幾惡。幾心欲摧伏煩惱。幾心欲降伏",
    "T47n1973_006:0335a01": "魔怨。幾心念三寶四諦。幾心悟苦空無常。幾",
    "T47n1973_006:0335a02": "心念報父母恩慈。幾心願代眾生受苦。幾心",
    "T47n1973_006:0335a03": "發念菩薩道業。幾心欲布施持戒。幾心欲忍",
    "T47n1973_006:0335a04": "辱精進。幾心欲禪定顯慧。幾心欲慈濟五道。",
    "T47n1973_006:0335a05": "幾心欲勸勵行所難行。幾心欲超求辦所難",
    "T47n1973_006:0335a06": "辦。幾心欲忍苦建立佛法。幾心欲作佛化度",
    "T47n1973_006:0335a07": "群生。上已檢心。次復檢口。如上時刻。從旦已",
    "T47n1973_006:0335a08": "來已得演說。幾句深義已得批讀。幾許經典",
    "T47n1973_006:0335a09": "已得理誦。幾許文字已得。幾迴歎佛功德已",
    "T47n1973_006:0335a10": "得。幾迴迴向發願。次復檢身。如上時刻已得。",
    "T47n1973_006:0335a11": "幾迴屈身禮佛。幾拜已得。幾迴屈身禮法禮",
    "T47n1973_006:0335a12": "僧已得。幾迴執勞掃塔塗地已得。幾迴燒香",
    "T47n1973_006:0335a13": "散花然燈已得。幾迴掃除塵垢正列供具已",
    "T47n1973_006:0335a14": "得。幾迴懸幡表剎合掌供養已得。幾迴遶佛",
    "T47n1973_006:0335a15": "恭敬十百千匝。如是檢察會理甚少違道。極",
    "T47n1973_006:0335a16": "多白淨之業。纔不足言煩惱重障。森然滿目",
    "T47n1973_006:0335a17": "闇礙轉積。解脫何由。如上檢察自救無功。何",
    "T47n1973_006:0335a18": "有時閑議人善惡。故須三業自相訓責。知我",
    "T47n1973_006:0335a19": "所作幾善幾惡。是以若不自先檢責。何以化",
    "T47n1973_006:0335a20": "導群機。故菩薩為度眾生。故先自修行。所以",
    "T47n1973_006:0335a21": "淨名經云。資財無量攝諸貧民。奉戒清淨攝",
    "T47n1973_006:0335a22": "諸毀禁。以忍調行攝諸恚怒。以大精進攝諸",
    "T47n1973_006:0335a23": "懈怠。一心禪定攝諸亂意。以決定慧攝諸無",
    "T47n1973_006:0335a24": "智。又經云。自持戒勸他持戒。自坐禪勸他坐",
    "T47n1973_006:0335a25": "禪。大智度論云。本師釋迦牟尼佛。不捨穿針",
    "T47n1973_006:0335a26": "之福。祖師龍樹菩薩釋云。如百歲翁作舞。何",
    "T47n1973_006:0335a27": "以故。為教兒孫故。況未居究竟位全是自利",
    "T47n1973_006:0335a28": "門。從十信初心歷十住十行十回向十地。直",
    "T47n1973_006:0335a29": "至等覺佛前普賢。位猶是自利。利他門者登",
    "T47n1973_006:0335b01": "妙覺位。至佛後普賢方是利他之行因。師自",
    "T47n1973_006:0335b02": "說編紀二三。既對治之行可觀。則攝化之門",
    "T47n1973_006:0335b03": "弗墜。乘戒兼急權實雙行。體用相收理事無",
    "T47n1973_006:0335b04": "礙。今引萬善同歸集後偈。以顯圓修。頌曰。",
    "T47n1973_006:0335b05": "菩提無發而發　　佛道無求故求",
    "T47n1973_006:0335b06": "妙用無行而行　　真智無作而作",
    "T47n1973_006:0335b07": "興悲悟其同體　　行慈深入無緣",
    "T47n1973_006:0335b08": "無所捨而行檀　　無所持而具戒",
    "T47n1973_006:0335b09": "修進了無所起　　習忍達無所傷",
    "T47n1973_006:0335b10": "般若悟境無生　　禪定知心無住",
    "T47n1973_006:0335b11": "鑒無身而具相　　證無說而談詮",
    "T47n1973_006:0335b12": "建立水月道場　　莊嚴性空世界",
    "T47n1973_006:0335b13": "羅列幻化供具　　供養心王如來",
    "T47n1973_006:0335b14": "懺悔罪性本空　　勸請法身常住",
    "T47n1973_006:0335b15": "回向了無所得　　隨喜福等真如",
    "T47n1973_006:0335b16": "讚歎彼我虛玄　　發願能行平等",
    "T47n1973_006:0335b17": "禮拜影現法會　　行道步躡真空",
    "T47n1973_006:0335b18": "焚香妙達無為　　誦念深通實相",
    "T47n1973_006:0335b19": "散花顯諸無著　　彈指以表去塵",
    "T47n1973_006:0335b20": "施為谷響度門　　修習空花萬行",
    "T47n1973_006:0335b21": "深入緣生法性　　常遊如幻法門",
    "T47n1973_006:0335b22": "誓斷無染塵勞　　願生唯心淨土",
    "T47n1973_006:0335b23": "履踐實際理地　　出入無礙觀門",
    "T47n1973_006:0335b24": "降伏鏡像魔軍　　大作夢中佛事",
    "T47n1973_006:0335b25": "廣度如化含識　　同證寂滅菩提",
    "T47n1973_006:0335b26": "廬山蓮宗寶鑑念佛正行卷第六終"
}