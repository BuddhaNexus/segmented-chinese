{
    "T36n1739_022:0868a06": "3新華嚴經論卷第二十二",
    "T36n1739_022:0868a08": "長者李通玄撰",
    "T36n1739_022:0868a09": "此已上是正釋十箇迴向門竟。長科第十三",
    "T36n1739_022:0868a10": "段中「佛神力故」已下，復分為五段：一佛威動",
    "T36n1739_022:0868a11": "地分；二諸天興供分，天興供中有二義，一香",
    "T36n1739_022:0868a12": "華幡蓋供、二諸天歌讚禮敬放光等供；三從",
    "T36n1739_022:0868a13": "「如於此兜率天」已下至「悉亦如是」，是都結十",
    "T36n1739_022:0868a14": "方同然分；四十方同號金剛幢菩薩俱來證",
    "T36n1739_022:0868a15": "法分；五明金剛幢菩薩觀眾說頌分。",
    "T36n1739_022:0868a16": "第二隨文解釋者，云何為等法界無量迴向？",
    "T36n1739_022:0868a17": "釋曰：如法界無中邊，迴向心亦無中邊；如法",
    "T36n1739_022:0868a18": "界無作者，迴向心無作者；法界無去來遠近，",
    "T36n1739_022:0868a19": "迴向心無去來遠近；法界如虛空，迴向智如",
    "T36n1739_022:0868a20": "虛空；法界不思議，迴向智不思議；法界無所",
    "T36n1739_022:0868a21": "依，迴向智無所依；法界一切諸佛之所共住，",
    "T36n1739_022:0868a22": "迴向智一切佛之所共住；法界非三世及一",
    "T36n1739_022:0868a23": "切生滅時分所攝，迴向之智，非三世時分所",
    "T36n1739_022:0868a24": "攝；法界圓滿三世事業在於現前，迴向之智",
    "T36n1739_022:0868a25": "圓滿三世事業在於現前；法界有無自在，迴",
    "T36n1739_022:0868a26": "向之智有無自在。為令自他皆如法界無礙、",
    "T36n1739_022:0868a27": "自在如諸佛故，以是名為等法界無量迴向。",
    "T36n1739_022:0868a28": "大意令一切發菩提心者一如法界諸德，用",
    "T36n1739_022:0868a29": "自在圓滿、廣大無限、離大小性、不屬一二三",
    "T36n1739_022:0868b01": "百千萬等有限量故，等無限量法、世間出世",
    "T36n1739_022:0868b02": "間、大智大悲喜捨，等法界、眾生界故。若不如",
    "T36n1739_022:0868b03": "是迴向，設求菩提，但得二乘住寂菩提、菩薩",
    "T36n1739_022:0868b04": "樂生淨土，皆住門外三車，露地白牛不當其",
    "T36n1739_022:0868b05": "分。此十迴向諸三乘皆得出世心者，令達世",
    "T36n1739_022:0868b06": "間生死之性，自性法界令起大悲，與一切眾",
    "T36n1739_022:0868b07": "生皆得，令見眾生性是法界智故。得平等悲",
    "T36n1739_022:0868b08": "門，入普光明圓智之宅故，不令久住草庵化",
    "T36n1739_022:0868b09": "城。即如維摩居士所說一期法門是令三乘",
    "T36n1739_022:0868b10": "迴向之小分，《法華》露地白牛之乘略陳一分",
    "T36n1739_022:0868b11": "之寶所，總興法界門普光明大智佛果普賢",
    "T36n1739_022:0868b12": "行海是普終畢也。如此當部經中十迴向門，",
    "T36n1739_022:0868b13": "為迴十住、十行中大悲大智法身萬行功德莊",
    "T36n1739_022:0868b14": "嚴，自他滯障、悲敬不真、知見不廣、悲心不普、心",
    "T36n1739_022:0868b15": "不廣大、不稱無限法界，將此迴向均治令等，",
    "T36n1739_022:0868b16": "稱法界無礙無限自在住故。若不如是以無",
    "T36n1739_022:0868b17": "限迴向，發願普為無限法界眾生，即自住真",
    "T36n1739_022:0868b18": "門偏生淨土，不依法界無礙、垢淨平等、無限",
    "T36n1739_022:0868b19": "同體大悲不成佛果故。如是十迴向，均十信、",
    "T36n1739_022:0868b20": "十住、十行及十地、十一地行門總在其中。此",
    "T36n1739_022:0868b21": "義十地位中更不別配佛果，但取此位十箇",
    "T36n1739_022:0868b22": "佛果上名總同，同名為妙菩薩名號。十地位",
    "T36n1739_022:0868b23": "中菩薩上名，與此十迴向位菩薩，總名金剛，",
    "T36n1739_022:0868b24": "但幢與藏別，明妙用之佛果及所行之法與",
    "T36n1739_022:0868b25": "此無殊，但蘊積功終大悲功滿名之為藏，非",
    "T36n1739_022:0868b26": "是異此迴向位外別法也。是故善財十迴向",
    "T36n1739_022:0868b27": "中善友即長者天神地神，所表十地知識，",
    "T36n1739_022:0868b28": "九箇夜天總是女眾、一箇如來為大子時",
    "T36n1739_022:0868b29": "妻，以表純修大悲之位。明十住十行智位，十",
    "T36n1739_022:0868c01": "迴向以願力均融，令智悲等進十地蘊修，令",
    "T36n1739_022:0868c02": "大智大悲深廣成備故，以十箇女眾表之。十",
    "T36n1739_022:0868c03": "一地悲智滿成普賢行門，即明以悲興智，即",
    "T36n1739_022:0868c04": "以佛母摩耶為十一地初善知識，能生一切",
    "T36n1739_022:0868c05": "諸佛為表。母是悲位、佛是智故，以悲生智故，",
    "T36n1739_022:0868c06": "云摩耶生佛故，得幻生法門。此明悲智德成、",
    "T36n1739_022:0868c07": "普賢行滿故，明其進修次第如是安立。若以",
    "T36n1739_022:0868c08": "修行一時同進，即如善財十住位中第二海",
    "T36n1739_022:0868c09": "門國海雲比丘是，成就初發心住悲智門。以",
    "T36n1739_022:0868c10": "此義故，於中有阿脩羅王等十王，是表入生",
    "T36n1739_022:0868c11": "死之行故。又海雲是此迴向位中能入生死",
    "T36n1739_022:0868c12": "大海故，又生死海即佛海故，故云有佛出現",
    "T36n1739_022:0868c13": "說《普眼經》。著十王等，表萬行自在也。乃至十",
    "T36n1739_022:0868c14": "住第七住休捨優婆夷等亦是，但以成熟慣",
    "T36n1739_022:0868c15": "習增降處論之。又此五位法門，總不出一剎",
    "T36n1739_022:0868c16": "那際，始終成故，總無前後之義故。如第二十",
    "T36n1739_022:0868c17": "段，以法施善根迴向莊嚴佛剎中，此是願力",
    "T36n1739_022:0868c18": "莊嚴。有義隱者釋之，可知者如文。如延袤，言",
    "T36n1739_022:0868c19": "樓閣相連延長無限。寶窓牖者，大曰窓、小曰",
    "T36n1739_022:0868c20": "牖。寶多羅形如半月者，是西域樹名，如此葼",
    "T36n1739_022:0868c21": "櫚樹。以寶為體，以半月寶用嚴其樹，不可言",
    "T36n1739_022:0868c22": "樹形如半月。無非如來善根所起者，以願力",
    "T36n1739_022:0868c23": "如佛善根所起莊嚴，而用莊嚴佛國故。阿僧",
    "T36n1739_022:0868c24": "祇寶海法水盈滿者，言水說法。阿僧祇寶芬",
    "T36n1739_022:0868c25": "陀利華常出妙法芬陀利聲者，此是百葉白",
    "T36n1739_022:0868c26": "蓮華也，還能出百種音聲，說百種法故。阿僧",
    "T36n1739_022:0868c27": "祇寶須彌山智慧山王秀出清淨者，明以願智",
    "T36n1739_022:0868c28": "慧業超勝報得出過餘法名秀出，能清眾業",
    "T36n1739_022:0868c29": "名清淨。須彌云妙高，山名為止，以艮為山為",
    "T36n1739_022:0869a01": "止。王者自在也。明以止其心，心即淨故。若心",
    "T36n1739_022:0869a02": "淨，即智慧妙用自在故，故報得其山亦如是",
    "T36n1739_022:0869a03": "故，因果相似故。阿僧祇八楞妙寶寶線貫",
    "T36n1739_022:0869a04": "穿嚴淨無比者，明八正道之報得。寶線者，教",
    "T36n1739_022:0869a05": "也，以名言竹帛而貫穿之，令法無散失故，",
    "T36n1739_022:0869a06": "以成果報也。菩薩寶者，如菩薩形約行報得。",
    "T36n1739_022:0869a07": "阿僧祇寶旋示現菩薩智眼者，約無礙智報",
    "T36n1739_022:0869a08": "得。為以一智中智無盡法門，以深幽無極名",
    "T36n1739_022:0869a09": "之為旋。阿僧祇宮殿者，悲宮智殿報相莊嚴",
    "T36n1739_022:0869a10": "也。鑒者，照徹也。寶山為垣牆者，以止為防護",
    "T36n1739_022:0869a11": "報得故。阿僧祇寶化事者，此寶能化作種種",
    "T36n1739_022:0869a12": "事法，此約以一智行萬行報得也。寶藏現示",
    "T36n1739_022:0869a13": "一切正法者，是一切種種之智藏報得故。如",
    "T36n1739_022:0869a14": "來幢相逈然高出者，寶似佛形像而立，莊嚴",
    "T36n1739_022:0869a15": "國土，明真如智幢不傾動報得也。阿僧祇寶",
    "T36n1739_022:0869a16": "賢大智賢像具足者，其寶似賢人形，形狀有",
    "T36n1739_022:0869a17": "賢人之相，約自賢而報生也。寶園生諸菩薩",
    "T36n1739_022:0869a18": "三昧快樂者，明以三昧為園林之報得故。寶",
    "T36n1739_022:0869a19": "音者，以音聲為寶，非有形質也。寶形者，以種",
    "T36n1739_022:0869a20": "種寶作種種形故。寶相者，以寶為相好故。寶",
    "T36n1739_022:0869a21": "威儀者，以寶作菩薩威儀庠序故。寶聚者，見",
    "T36n1739_022:0869a22": "者皆生智慧聚，明以智慧聚報得故。寶住者，",
    "T36n1739_022:0869a23": "以智境界現作菩薩十住之位。寶修習者，以",
    "T36n1739_022:0869a24": "寶為修習法門次第，見者知一切寶皆是業，",
    "T36n1739_022:0869a25": "此是識業報也。寶無礙知見者，以寶為無礙",
    "T36n1739_022:0869a26": "知見，見者得清淨法眼，約淨智無礙所生也。",
    "T36n1739_022:0869a27": "寶多羅樹者，此樹似葼櫚，堅如鐵、葉長稠密，",
    "T36n1739_022:0869a28": "設多時大雨如屋常乾。如此經所說，約以寶",
    "T36n1739_022:0869a29": "為體，非如西域人間木樹也。其樹無枝處為",
    "T36n1739_022:0869b01": "身，身直上者為幹，幹上傍生者為枝，枝上細",
    "T36n1739_022:0869b02": "者為條。王都及聚落者，總是約大願行化作",
    "T36n1739_022:0869b03": "莊嚴佛剎。跋陀羅樹者，此名賢，以樹下有賢",
    "T36n1739_022:0869b04": "人居。又樹出賢才，其上有帝釋寶網莊嚴也。",
    "T36n1739_022:0869b05": "寶吹者，能出音寶，如螺唄之形。其聲清亮者，",
    "T36n1739_022:0869b06": "清亮也。寶鼓妙音克諧窮劫者，克者能也，諧",
    "T36n1739_022:0869b07": "者和也，言音韻和雅曲調無比。阿僧祇寶生",
    "T36n1739_022:0869b08": "者，以寶能生種種法寶，亦云眾生能發心為",
    "T36n1739_022:0869b09": "寶也。寶身者，明以寶為種種之身也。寶口者，",
    "T36n1739_022:0869b10": "以寶為口形，能演法音故。寶心者，以寶為心",
    "T36n1739_022:0869b11": "之形，具足意業及大智願寶。大意已下如上，",
    "T36n1739_022:0869b12": "以因果相似解之。其中可解之事，如文自具。",
    "T36n1739_022:0869b13": "大綱以果知所因，如上莊嚴皆大願興行所",
    "T36n1739_022:0869b14": "成。如華藏世界皆由普賢願力起，明因願起",
    "T36n1739_022:0869b15": "行故。寶身業語業意業者，以寶為三業，從自",
    "T36n1739_022:0869b16": "三業起行立詮、思惟去就，以心寶為之。",
    "T36n1739_022:0869b17": "第二十三段中，明願以菩薩身莊嚴佛剎，充",
    "T36n1739_022:0869b18": "滿其中。下文都結如上莊嚴復過百倍，以此",
    "T36n1739_022:0869b19": "善根以將迴向。",
    "T36n1739_022:0869b20": "第二十四段中，「佛子」已下舉十種迴向所有，",
    "T36n1739_022:0869b21": "如文具悉。如地振動段中，動有三義：一說教",
    "T36n1739_022:0869b22": "威感動、二大眾聞法悅樂動、三推佛神德致",
    "T36n1739_022:0869b23": "令動。諸天興供有二義：一說佛教法門門招",
    "T36n1739_022:0869b24": "感供、二諸天聞法歡喜興供。如供養色數，如",
    "T36n1739_022:0869b25": "經可知，如一切佛剎現無量阿僧祇諸佛境",
    "T36n1739_022:0869b26": "界。如來化身出過諸天者，此是說法現德，法",
    "T36n1739_022:0869b27": "境相稱故現，非由天供也。一切世界兜率天",
    "T36n1739_022:0869b28": "宮悉亦如是，都結十方同此。爾時佛神力故，",
    "T36n1739_022:0869b29": "十方各舉過百萬佛剎微塵數者，十住百，十",
    "T36n1739_022:0869c01": "行百千，此位百萬，明昇進知見，知之增廣之",
    "T36n1739_022:0869c02": "量如是。百萬世界微塵數之外而來者，處迷",
    "T36n1739_022:0869c03": "不及云外，昇進悟解入位云來。百萬佛剎微",
    "T36n1739_022:0869c04": "塵數菩薩同名金剛幢來嘆善哉，稱歎金剛",
    "T36n1739_022:0869c05": "幢菩薩者，明智會道同，名亦同故，亦明今時",
    "T36n1739_022:0869c06": "之智會與古今合故。亦是達如是等剎塵之",
    "T36n1739_022:0869c07": "境，總是金剛智無迷惑故。世界名金剛，光亦",
    "T36n1739_022:0869c08": "如是。「爾時」已下有六行經，明歎金剛幢菩薩",
    "T36n1739_022:0869c09": "說頌之德，如文可知。已下有九十四行頌，兩",
    "T36n1739_022:0869c10": "行一頌，如文自具。其中隨位授記作佛漸漸",
    "T36n1739_022:0869c11": "經劫廣者，明隨位昇進智慧大悲廣故，非是",
    "T36n1739_022:0869c12": "有時日歲月劫量延促廣也，皆是約修行之",
    "T36n1739_022:0869c13": "位安立佛果之名。",
    "T36n1739_022:0869c14": "26 十地品1 歡喜地1十地品第二十六",
    "T36n1739_022:0869c15": "第一歡喜地",
    "T36n1739_022:0869c16": "約釋此品，以四門分別：一釋品名目、二釋品",
    "T36n1739_022:0869c17": "來意、三敘其昇進次第、四隨文解釋。",
    "T36n1739_022:0869c18": "第一釋品名目者，何故名為十地品？釋曰：以",
    "T36n1739_022:0869c19": "明如來普光明智以成地體。如經「如是菩薩",
    "T36n1739_022:0869c20": "已踐如來普光明地」，即大圓鏡智是。所說四",
    "T36n1739_022:0869c21": "智及一切種智、一切智之差別，以此智為體。",
    "T36n1739_022:0869c22": "以諸菩薩雖蹬十住十行十迴向，不離此體，",
    "T36n1739_022:0869c23": "道力未充，更以十波羅蜜十重進修，令其道",
    "T36n1739_022:0869c24": "力圓滿，名為十地。又以一波羅蜜中而自具",
    "T36n1739_022:0869c25": "十法，名為十地。十十之中具百，百不移十故，",
    "T36n1739_022:0869c26": "名為十地。乃至十百十千十萬十億乃至十",
    "T36n1739_022:0869c27": "不可說明十數，該含一多無盡，故云十地。此",
    "T36n1739_022:0869c28": "十地之法通因十，即通十信所信十箇佛果，即",
    "T36n1739_022:0869c29": "以普光明殿所說十箇佛果不動智佛為初信",
    "T36n1739_022:0870a01": "故，乃至無礙智佛、解脫智佛乃至通十箇智",
    "T36n1739_022:0870a02": "佛為所信之果。進修之中，經十住、十行、十迴",
    "T36n1739_022:0870a03": "向，還將十信之中十箇智果以成此十地",
    "T36n1739_022:0870a04": "之體。十箇智佛以不動智佛為本，不動智佛",
    "T36n1739_022:0870a05": "以普光明智為本，普光明智以無依住智為",
    "T36n1739_022:0870a06": "本，又無依住智以一切眾生為本。如善財見",
    "T36n1739_022:0870a07": "彌勒菩薩，彌勒菩薩還令善財却見初善知識",
    "T36n1739_022:0870a08": "文殊師利，是其義也。乃至於五位終滿，不離",
    "T36n1739_022:0870a09": "初信之佛果也。以此十地之法，通初徹末一",
    "T36n1739_022:0870a10": "際法門，是故號名十地品者，均分一多次第",
    "T36n1739_022:0870a11": "昇進同別層級義故，此乃是無昇進中進、修",
    "T36n1739_022:0870a12": "無層級中級。且略言之，十地之體若無十信",
    "T36n1739_022:0870a13": "能信自心初佛果者，十地亦不成故。十信之",
    "T36n1739_022:0870a14": "初心，無十地十一地之佛果，亦無成信心故。",
    "T36n1739_022:0870a15": "始終總全是不動智之果故。能信心者亦佛",
    "T36n1739_022:0870a16": "果故，所信佛果亦佛果故，修行之身亦佛果",
    "T36n1739_022:0870a17": "故，如是信心方得成信。其所修因果終始，不",
    "T36n1739_022:0870a18": "異不動智佛故。是故此經十住、十行、十迴向，",
    "T36n1739_022:0870a19": "皆有隨位進修因果十佛號故。十地十一地，",
    "T36n1739_022:0870a20": "以取十迴向中佛果通號，更不別立佛名號",
    "T36n1739_022:0870a21": "故。為此後十地十一地，但取十迴向中理智",
    "T36n1739_022:0870a22": "大悲妙用蘊積，使德行功熟，更無異法。以此",
    "T36n1739_022:0870a23": "義故，十迴向中十箇佛果，總同名號之為妙",
    "T36n1739_022:0870a24": "為明。十迴向已和會理事悲智妙用法成故，",
    "T36n1739_022:0870a25": "以此如來亦不云昇天，他化天王亦不云遙",
    "T36n1739_022:0870a26": "見，亦無迎佛及以興供。古人云：十地無迎佛",
    "T36n1739_022:0870a27": "及敷座者，以經來文未足者，此非為得經之",
    "T36n1739_022:0870a28": "意也。但為法則，如十迴向中大願及智悲修",
    "T36n1739_022:0870a29": "令圓滿，如彼故無敷座等事，為明法則。依地",
    "T36n1739_022:0870b01": "前舊法，不更別有加行進修，以十地法門但",
    "T36n1739_022:0870b02": "依十信。十住中法則，以不動智為體，以十住",
    "T36n1739_022:0870b03": "中十箇月佛、十行中十箇眼佛、十迴向中十箇",
    "T36n1739_022:0870b04": "妙佛，以為十信中不動智佛。上加行進修之",
    "T36n1739_022:0870b05": "名，十地同此，准知不移初法。",
    "T36n1739_022:0870b06": "第二釋品來意者，為明已說地前三十心竟，",
    "T36n1739_022:0870b07": "以十迴向方法和會理智大悲及廣興大願",
    "T36n1739_022:0870b08": "竟此十地。但依前法則以積行蘊修，令使功",
    "T36n1739_022:0870b09": "成滿前智願，令使大悲深厚功畢，以是此品",
    "T36n1739_022:0870b10": "須來。是故善財以九箇夜神皆是女天，以表",
    "T36n1739_022:0870b11": "慈悲故，一箇佛為太子時妻號曰瞿波，以表",
    "T36n1739_022:0870b12": "十地慈悲法喜以悅一切眾生。以此十地是",
    "T36n1739_022:0870b13": "蘊積慈悲滿前智願故，以此十地之初歡喜",
    "T36n1739_022:0870b14": "地得願求一切佛法心故，如後地中所說故。",
    "T36n1739_022:0870b15": "又以三十七箇菩薩俱名為藏，亦表此十地",
    "T36n1739_022:0870b16": "俱依地前之法，以三十七助菩提分法助成",
    "T36n1739_022:0870b17": "地前志樂智悲大願令行滿故，含容眾德成",
    "T36n1739_022:0870b18": "滿無功諸佛德門，名之為藏故。一箇菩薩獨",
    "T36n1739_022:0870b19": "名解脫月，是三十七箇助菩提行中得法清",
    "T36n1739_022:0870b20": "涼之果故。一一皆有所表，思之可解。是故以",
    "T36n1739_022:0870b21": "此〈十地品〉成就地前志樂智悲大願令功畢",
    "T36n1739_022:0870b22": "故，此品須來。",
    "T36n1739_022:0870b23": "第三敘其昇進次第者，約立三門，一明三乘",
    "T36n1739_022:0870b24": "一乘十地同異、二明隨位進修次第、三明重",
    "T36n1739_022:0870b25": "敘說法之處及座體。一明三乘一乘十地同",
    "T36n1739_022:0870b26": "異者，有二義：一三乘十地、二一乘十地。一三",
    "T36n1739_022:0870b27": "乘十地者，如《仁王經》，雖安立內凡外凡菩薩",
    "T36n1739_022:0870b28": "修六波羅蜜作六種人王，若修檀波羅蜜得作",
    "T36n1739_022:0870b29": "小國王；并修戒波羅蜜作粟散王；并修忍波",
    "T36n1739_022:0870c01": "羅蜜得作鐵輪王，王一閻浮提；并修精進波",
    "T36n1739_022:0870c02": "羅蜜作銅輪王，王二天下；并修禪波羅蜜作",
    "T36n1739_022:0870c03": "銀輪王，王三天下；并修般若波羅蜜得作金",
    "T36n1739_022:0870c04": "輪王，王四天下，具足千子。自檀戒忍三度是",
    "T36n1739_022:0870c05": "外凡夫菩薩信心位，自進定慧三種度門是",
    "T36n1739_022:0870c06": "內凡位，是十住、十行、十迴向中位也。十地中",
    "T36n1739_022:0870c07": "名十聖位，修十波羅蜜得作十種天王，該管",
    "T36n1739_022:0870c08": "已上天位，自忉利為首。若約斷惑見道之中，",
    "T36n1739_022:0870c09": "三乘中地前修六波羅蜜，以空觀折伏現行",
    "T36n1739_022:0870c10": "及五見及五鈍使，且令伏息所有煩惱，如呪",
    "T36n1739_022:0870c11": "毒蛇不能害物，伏而不起。空觀心成，達心境",
    "T36n1739_022:0870c12": "本性無生，名為見道。若約修道，小乘以空觀",
    "T36n1739_022:0870c13": "滅情入寂，身智總亡。地上菩薩得三種意生",
    "T36n1739_022:0870c14": "身，而不隨空而滅智故。為不了根本無明住",
    "T36n1739_022:0870c15": "地是如來根本智故，受三界外變易生死故，",
    "T36n1739_022:0870c16": "已捨分段生死。三種意生身，初二三地得三摩",
    "T36n1739_022:0870c17": "跋提樂意生身，明從定發正慧念用故；四",
    "T36n1739_022:0870c18": "五六地得覺法自性意生身，明覺法自性任",
    "T36n1739_022:0870c19": "性生故；七八九十地得種類俱生無行無作",
    "T36n1739_022:0870c20": "意生身，明無功用任運生無作意故。五見",
    "T36n1739_022:0870c21": "者，一身見、二邊見、三見取、四戒取、五邪見。",
    "T36n1739_022:0870c22": "此已上五見名利使，能障見道作煩惱。小乘",
    "T36n1739_022:0870c23": "修空滅智。菩薩達法是空，有智慧、有慈悲之",
    "T36n1739_022:0870c24": "行，或生淨土、或處世因生隨意而樂自在也。",
    "T36n1739_022:0870c25": "五鈍使者，一貪、二嗔、三癡、四慢、五疑，通前",
    "T36n1739_022:0870c26": "為十使，此能障修道上隨事之行不能稱理。",
    "T36n1739_022:0870c27": "如是十使煩惱，小乘先斷見道上煩惱，後斷",
    "T36n1739_022:0870c28": "修道中煩惱。大乘菩薩於諸煩惱，以諸波羅",
    "T36n1739_022:0870c29": "蜜如理通融無斷無證。如上總明權教大乘",
    "T36n1739_022:0871a01": "中菩薩約簡斷惑地位得果。如是十地菩薩",
    "T36n1739_022:0871a02": "修法空無生菩提得十種意生身，於三界業外",
    "T36n1739_022:0871a03": "受變易生死，是生死無明住地未能了知。如",
    "T36n1739_022:0871a04": "是菩薩猶於一乘佛果華嚴經未聞，設聞不",
    "T36n1739_022:0871a05": "信不順不證不入，猶有厭苦心多，一向樂求",
    "T36n1739_022:0871a06": "出世淨土，猶欣淨土在於他方，佛果在三祇",
    "T36n1739_022:0871a07": "之後。《華嚴經》云「設有菩薩經無量劫行六波",
    "T36n1739_022:0871a08": "羅蜜、得六神通及修種種菩提分法，為不聞",
    "T36n1739_022:0871a09": "此《大方廣佛華嚴經》，猶名假名菩薩，不真菩",
    "T36n1739_022:0871a10": "薩。設復聞時，不信不順不證不入。」如《法華經》",
    "T36n1739_022:0871a11": "不退諸菩薩亦復不能知，總其例也。又云「若",
    "T36n1739_022:0871a12": "持八萬四千法藏十二部經為人演說，令諸",
    "T36n1739_022:0871a13": "聽者得六神通，亦未為難；聽受此經是則為",
    "T36n1739_022:0871a14": "難。」或為一分劣解眾生發菩提心者，三祇之",
    "T36n1739_022:0871a15": "劫方成佛故。三乘不退菩薩是十真如觀，或",
    "T36n1739_022:0871a16": "是觀空不退，不是以無明為根本智發心不",
    "T36n1739_022:0871a17": "退。此以前明時劫定實、淨土及穢土，全隔在",
    "T36n1739_022:0871a18": "於他方，忻厭之徒安立諸地故。二一乘十地",
    "T36n1739_022:0871a19": "者，從十信之心即信自心根本無明具分別",
    "T36n1739_022:0871a20": "見便為不動智佛，即文殊師利、覺首、目首等",
    "T36n1739_022:0871a21": "菩薩是其位也。以自信自心無始無明為不",
    "T36n1739_022:0871a22": "動智佛，文殊師利即為自心理智妙慧用也，",
    "T36n1739_022:0871a23": "法界大智大悲門普賢行海即是自己所行之",
    "T36n1739_022:0871a24": "行。如是信己，以為信心。是故從經之初以列",
    "T36n1739_022:0871a25": "如來成道之果，及十普賢，及海月光大明菩薩",
    "T36n1739_022:0871a26": "及神天等五十眾，以為現果成信門。諸菩薩",
    "T36n1739_022:0871a27": "神天等眾，示現入法獲益，所有入法皆同佛",
    "T36n1739_022:0871a28": "所得故，明信從自心無明上見不動智佛故。",
    "T36n1739_022:0871a29": "信亦是佛，悟亦是佛，以不異佛智體用為進",
    "T36n1739_022:0871b01": "修故。作此信時，普見一切眾生所有心量皆",
    "T36n1739_022:0871b02": "從如來大智而有，凡聖一體，同一智慧無有",
    "T36n1739_022:0871b03": "二性。如《金光明經》天女發願：「此語不虛者，願",
    "T36n1739_022:0871b04": "三千大千世界眾生悉皆金色具大人相。」當",
    "T36n1739_022:0871b05": "時稱願一切眾生悉皆金色具大人相，具如",
    "T36n1739_022:0871b06": "彼經廣明。又如此經〈如來出現品〉云「眾生種",
    "T36n1739_022:0871b07": "種樂及諸方便智，皆依佛智起。」又云「應信自",
    "T36n1739_022:0871b08": "心中常有諸佛出興於世，轉正法輪。」從如是",
    "T36n1739_022:0871b09": "信已，以方便三昧發出悟入現本智慧，與佛",
    "T36n1739_022:0871b10": "契同，名生如來智慧家，為真佛子。從此初住",
    "T36n1739_022:0871b11": "住佛所住種如來性，名清淨智慧。從此慧已，",
    "T36n1739_022:0871b12": "經十住、十行、十迴向，位位之中配十箇所修行",
    "T36n1739_022:0871b13": "之人、十箇修行之法、十箇修行，行下之佛果",
    "T36n1739_022:0871b14": "如前釋。十信、十住、十行、十迴向位中所配當",
    "T36n1739_022:0871b15": "者，是今此十地位修行之人，即金剛藏等三",
    "T36n1739_022:0871b16": "十八箇菩薩是。三十七箇是三十七助道法，",
    "T36n1739_022:0871b17": "助前十迴向中悲智妙用功終，不立自位佛",
    "T36n1739_022:0871b18": "果，為明十迴向中以大願力已圓、理智大悲",
    "T36n1739_022:0871b19": "事畢，十地但以助道行力成之使熟，乃至十",
    "T36n1739_022:0871b20": "一地佛果總如十迴向位也。解脫月菩薩一",
    "T36n1739_022:0871b21": "人表是能請法之人，亦表三十七助道之中",
    "T36n1739_022:0871b22": "解脫清涼之法樂也，故有此三十八菩薩。三",
    "T36n1739_022:0871b23": "十七同名為藏，唯一人名解脫月，即是表三",
    "T36n1739_022:0871b24": "十七助道之中無煩惱之果故。此四十心中",
    "T36n1739_022:0871b25": "位位成佛果及普賢行，非論人王梵王之位，",
    "T36n1739_022:0871b26": "但論位位之中以如來智生身，等法界、眾生界，",
    "T36n1739_022:0871b27": "對現一切眾生前身，非論意生身隨意所往",
    "T36n1739_022:0871b28": "也。但以根本無明成一切智海，一切世界一",
    "T36n1739_022:0871b29": "切處現形隨類應現，不論於此三界外別受",
    "T36n1739_022:0871c01": "變易生死。又於此同金色，總是信位之福，以",
    "T36n1739_022:0871c02": "信心廣大、願行廣大，自信與佛果智齊，起願修",
    "T36n1739_022:0871c03": "行。此福不難即得，如〈隨好光明功德品〉天鼓",
    "T36n1739_022:0871c04": "所說悔除法，以盡法界眾生數等善身口意",
    "T36n1739_022:0871c05": "舌，悔除所有業障。諸天問言：「云何悔除？」天鼓",
    "T36n1739_022:0871c06": "云：「觀業不從東西南北四維上下來，而共積集",
    "T36n1739_022:0871c07": "身心，乃至十方推求悉不可得。」乃至廣說如",
    "T36n1739_022:0871c08": "經。天鼓如是為諸天眾說法之時，百千萬億",
    "T36n1739_022:0871c09": "那由他佛剎微塵數世界兜率天子得無生法",
    "T36n1739_022:0871c10": "忍，得十地位。如上諸天子，總是過去修十信",
    "T36n1739_022:0871c11": "中十勝解業，為中有作惡業墮地獄中，蒙毘",
    "T36n1739_022:0871c12": "盧遮那光照其身，得生兜率天上，得天鼓說",
    "T36n1739_022:0871c13": "法，一時得十地離垢三昧。此為三生得十地",
    "T36n1739_022:0871c14": "果。若信解無作惡業者，一生成佛，如善財是",
    "T36n1739_022:0871c15": "也。云一生者，言見道無生性，總是入法界無",
    "T36n1739_022:0871c16": "時之生故。如三乘之教，刊削屈曲理滯難成，",
    "T36n1739_022:0871c17": "尚能信而為之；此一乘法，理智端直不剋不",
    "T36n1739_022:0871c18": "削，達自根本無明便為不動智佛，萬事自止，",
    "T36n1739_022:0871c19": "以智利生即是佛故。又將十迴向廣大無限",
    "T36n1739_022:0871c20": "悲願會融，令行廣大，稱法界智用而無作者、",
    "T36n1739_022:0871c21": "具行而無依者，即普賢行具故。世士大迷易",
    "T36n1739_022:0871c22": "成而功廣者即不信，多劫曲修刊削、難成功",
    "T36n1739_022:0871c23": "劣者反存其情，畢竟多生還須歸此教。如此",
    "T36n1739_022:0871c24": "經中少起信樂，獲得無邊廣大饒益。且如〈隨",
    "T36n1739_022:0871c25": "好光明功德品〉中說，約有六門。",
    "T36n1739_022:0871c26": "第一說修十信中十種勝解力故。其中有造",
    "T36n1739_022:0871c27": "惡業墮地獄中，為有信解之種，毘盧遮那菩",
    "T36n1739_022:0871c28": "薩處兜率天時放光名幢王光明，照地獄眾",
    "T36n1739_022:0871c29": "生離苦生天，天鼓說法得十地位，入離垢三",
    "T36n1739_022:0872a01": "昧，此是三生得果。三生者，一修十勝解是第",
    "T36n1739_022:0872a02": "一生、二作惡入地獄是第二生、三蒙光照燭",
    "T36n1739_022:0872a03": "生兜率天得十地果是第三生。此是第一功",
    "T36n1739_022:0872a04": "少獲益廣多門。第二諸天得果，毛孔興華雲",
    "T36n1739_022:0872a05": "供佛所有香氣，若有眾生身蒙香者，一切業",
    "T36n1739_022:0872a06": "障皆悉消滅，得成就香幢雲自在光明清淨善",
    "T36n1739_022:0872a07": "根。此是第二功少益多門。",
    "T36n1739_022:0872a08": "第三若有眾生見其蓋者，種清淨金網轉輪",
    "T36n1739_022:0872a09": "王位，得一恒河沙善根。此轉輪王位於百千",
    "T36n1739_022:0872a10": "億那由他佛剎微塵數世界中教化眾生。此",
    "T36n1739_022:0872a11": "是第三功少益多門。",
    "T36n1739_022:0872a12": "第四如是清淨金網轉輪王位放摩尼髻清淨",
    "T36n1739_022:0872a13": "光明，若有眾生遇斯光者，皆得菩薩第十地",
    "T36n1739_022:0872a14": "位，成就無量智慧光明，得十種清淨眼乃至",
    "T36n1739_022:0872a15": "十種清淨意等。此是第四功少益多門。",
    "T36n1739_022:0872a16": "第五經云「佛子！假使有人以億那由他佛剎",
    "T36n1739_022:0872a17": "碎為微塵，一塵為一佛剎，以如是等微塵數",
    "T36n1739_022:0872a18": "佛剎又碎為微塵，如是微塵悉置右手持以",
    "T36n1739_022:0872a19": "東行，過爾許微塵數世界乃下一塵。如是東",
    "T36n1739_022:0872a20": "行盡此微塵，南西北方四維上下亦復如是。",
    "T36n1739_022:0872a21": "如是十方所有世界，若著微塵乃至可思議",
    "T36n1739_022:0872a22": "不？普手答言：『不也。若有眾生聞此譬喻，能生",
    "T36n1739_022:0872a23": "信解，當知更為希有奇特。』佛言：『寶手！如是。如",
    "T36n1739_022:0872a24": "汝所說。若有善男子善女人聞此譬喻而生",
    "T36n1739_022:0872a25": "信者，我授彼記決定當得阿耨多羅三藐三",
    "T36n1739_022:0872a26": "菩提，當獲如來無上智慧。』」此是第五功少獲",
    "T36n1739_022:0872a27": "益廣多門。",
    "T36n1739_022:0872a28": "第六經云「寶手！設使有人以千億佛剎微塵",
    "T36n1739_022:0872a29": "數如上所說廣大佛土末為微塵，以此微塵",
    "T36n1739_022:0872b01": "依前譬喻一一下盡，乃至集成一佛國土復",
    "T36n1739_022:0872b02": "末為塵，如是次第展轉乃至八十返。如是一",
    "T36n1739_022:0872b03": "切廣大佛土所有微塵數菩薩，以業報清淨肉",
    "T36n1739_022:0872b04": "眼，於一念中悉能明見，亦見百億廣大佛剎",
    "T36n1739_022:0872b05": "微塵數佛。如頗梨鏡清淨光明，照曜十佛剎",
    "T36n1739_022:0872b06": "微塵數世界。寶手！如是皆是清淨金網轉輪",
    "T36n1739_022:0872b07": "王甚深三昧福德善根之所成就。」此是第六",
    "T36n1739_022:0872b08": "功少獲益廣多門。如是此經法門廣大無限，",
    "T36n1739_022:0872b09": "一念信解心無限，其心清淨無限，供養諸",
    "T36n1739_022:0872b10": "佛饒益一切眾生心無限，一念相應獲無限",
    "T36n1739_022:0872b11": "廣大之益。為明以根本無明便為根本智，所",
    "T36n1739_022:0872b12": "起善根皆廣大無限，為智無依等法界故，所",
    "T36n1739_022:0872b13": "作善根等法界故。如是一念聞法便獲廣大",
    "T36n1739_022:0872b14": "利益者，皆是於此教門生信樂種故。大綱",
    "T36n1739_022:0872b15": "如見如來處胎現生娑婆穢土，出生滅度之",
    "T36n1739_022:0872b16": "佛，為劣解眾生權施接引之教，即三乘之教",
    "T36n1739_022:0872b17": "是也。如此經云「為劣解眾生母胎出現，為上",
    "T36n1739_022:0872b18": "根眾生蓮華化生。」如此《華嚴經》教門是法界",
    "T36n1739_022:0872b19": "普光明大智報佛所說，非是出生滅度穢國之",
    "T36n1739_022:0872b20": "身故，是為上上根所說。學三乘教者，雖引",
    "T36n1739_022:0872b21": "此教門和會三乘法相行位，然心想不廣，不",
    "T36n1739_022:0872b22": "稱教知，將此教門同三乘三祇之教。只可迴",
    "T36n1739_022:0872b23": "權就實，是乃契會聖心，何得迴實就權反虧",
    "T36n1739_022:0872b24": "聖說？乖迷昇進，成佛何期？設致百萬億三大",
    "T36n1739_022:0872b25": "僧祇，終違聖旨。如三乘教中分分有此教在，",
    "T36n1739_022:0872b26": "只為學者不能了知佛開無上正詮，迷者反生",
    "T36n1739_022:0872b27": "遮截。如《金剛般若》云「此經為大乘者說，為最",
    "T36n1739_022:0872b28": "上乘者說。」即三乘權教是大乘故，最上乘者",
    "T36n1739_022:0872b29": "一乘教是。如《法華經》是迴三乘向一乘之教，",
    "T36n1739_022:0872c01": "舉龍女彰法界實理智之無時，即於一剎那",
    "T36n1739_022:0872c02": "之際示三生而成佛。為破三乘情塵劫執，反",
    "T36n1739_022:0872c03": "稱是化。就三乘三祇之劫為真，只為情翳多",
    "T36n1739_022:0872c04": "生，反頗梨妙寶鏡而歸如銅鐵之明，以閻浮檀",
    "T36n1739_022:0872c05": "明淨真金令同瓦礫之價，非是寶之咎也，只",
    "T36n1739_022:0872c06": "為別寶賄者無功。此以已上一段明一乘三",
    "T36n1739_022:0872c07": "乘十地竟。修行者但以簡教修行遲速，須去",
    "T36n1739_022:0872c08": "世情大小彼我之言，但稱根即用。",
    "T36n1739_022:0872c09": "第二立隨位進修次第者，約立十門。一明十",
    "T36n1739_022:0872c10": "種信中信果成因門者，即十箇佛果以不動",
    "T36n1739_022:0872c11": "智佛為首，以文殊師利覺首等十箇菩薩為",
    "T36n1739_022:0872c12": "表修行之人，金色世界等十箇色世界為所",
    "T36n1739_022:0872c13": "修之法，金色表法身。餘九是隨用為十信，是",
    "T36n1739_022:0872c14": "凡夫有為心修行，是色心起信故，是第二會",
    "T36n1739_022:0872c15": "普光明殿光明覺品所集之眾是。如善財見",
    "T36n1739_022:0872c16": "文殊師利是表信心位，明自妙慧之理遍周",
    "T36n1739_022:0872c17": "因果終始故。",
    "T36n1739_022:0872c18": "二從信創昇佛果智慧門者，即第三昇須彌",
    "T36n1739_022:0872c19": "山上說十住。位中十箇佛果，下名同號號之",
    "T36n1739_022:0872c20": "為月，是此位之果。法慧等十箇菩薩，是表入",
    "T36n1739_022:0872c21": "位修行之人。十箇世界同名為華，是表入位",
    "T36n1739_022:0872c22": "開發慧華，心開敷故。此表如善財童子於妙",
    "T36n1739_022:0872c23": "峯山得憶念諸佛智慧光明門，表初會佛智",
    "T36n1739_022:0872c24": "慧，住佛所住故。此為十住。妙峯山者，是止中",
    "T36n1739_022:0872c25": "之妙慧也，為艮，為山，為止，為門闕，為童蒙、",
    "T36n1739_022:0872c26": "為初明，昇須彌山者亦同此。",
    "T36n1739_022:0872c27": "三明已居佛慧修行門者，即第四會夜摩天",
    "T36n1739_022:0872c28": "宮說十行法門是也。其中有十箇佛果，皆下",
    "T36n1739_022:0872c29": "名同號號之為眼，是此位修行之果。功德林",
    "T36n1739_022:0873a01": "等十箇同名為林菩薩，是表修行之人。十箇",
    "T36n1739_022:0873a02": "世界皆名為慧，是此位中智慧方便之法故。",
    "T36n1739_022:0873a03": "如善財表法中於三眼國見比丘林下經行，",
    "T36n1739_022:0873a04": "表行廣多覆育如林。經行，表行無住故。三眼",
    "T36n1739_022:0873a05": "者，表智眼、慧眼、法眼等三眼。此兩位佛號十",
    "T36n1739_022:0873a06": "住位同名為月，十行同名為眼，十迴向十箇",
    "T36n1739_022:0873a07": "佛號上名悉同號之為妙，為表妙用智圓，昇",
    "T36n1739_022:0873a08": "進功德妙在其先。一一是有所表，不浪施",
    "T36n1739_022:0873a09": "名。",
    "T36n1739_022:0873a10": "四大願理事悲智參融無盡門者，即第五會",
    "T36n1739_022:0873a11": "兜率天宮說十迴向。以無盡大願會融理智",
    "T36n1739_022:0873a12": "大悲，令普賢行滿，十箇佛果，上名號之為妙，",
    "T36n1739_022:0873a13": "是此位之果。十箇菩薩，下名同號之為幢，是",
    "T36n1739_022:0873a14": "表此位修行之人。十箇世界，號之為妙，是此",
    "T36n1739_022:0873a15": "位修行之法，明理智悲願萬行妙用為世界",
    "T36n1739_022:0873a16": "故。如善財表法中見鬻香長者號青蓮華者，",
    "T36n1739_022:0873a17": "是明此位法以將理智慈悲願行，一切無盡差",
    "T36n1739_022:0873a18": "別、智慧差別願行，以將迴向之蜜合為一丸",
    "T36n1739_022:0873a19": "戒定慧之香，以無依住智遍周法界對現色",
    "T36n1739_022:0873a20": "身隨病調伏，而與五分法身之香而無所著，",
    "T36n1739_022:0873a21": "如青蓮華色香第一而無所著。和合願智悲、",
    "T36n1739_022:0873a22": "法身、十波羅蜜、四攝、四無量、三十七助道之分，",
    "T36n1739_022:0873a23": "世間出世間法共為一法，猶如合香，以將眾",
    "T36n1739_022:0873a24": "香合為一丸。",
    "T36n1739_022:0873a25": "五蘊修成德門者，第六會他化自在天宮說",
    "T36n1739_022:0873a26": "十地法，但修前迴向法令使德行功德，滿其",
    "T36n1739_022:0873a27": "十迴向願行，更無別路。佛果世界，但取十迴",
    "T36n1739_022:0873a28": "向中妙用同功，不別安立。亦無他化天王遙",
    "T36n1739_022:0873a29": "見佛來敷座及迎佛等事，為明十地中法則",
    "T36n1739_022:0873b01": "如十迴向和會以終，但生熟不等，更無有異",
    "T36n1739_022:0873b02": "途故。但將十地十一地行門觀智反資前果，",
    "T36n1739_022:0873b03": "猶如菔菜長葉資根。如善財表法中，善財見",
    "T36n1739_022:0873b04": "摩竭提國迦毘羅城主夜神名婆珊婆演底，",
    "T36n1739_022:0873b05": "此云春時主當，明此神春時主當苗稼。亦名",
    "T36n1739_022:0873b06": "依止無畏，謂與一切眾生作依止無畏。身出",
    "T36n1739_022:0873b07": "星宿照曜眾生，於身一一毛孔現行，化度無",
    "T36n1739_022:0873b08": "數惡道眾生。迦毘羅城者，此云黃色也。為明",
    "T36n1739_022:0873b09": "此城在閻浮提之處中，明中宮土為黃色，表",
    "T36n1739_022:0873b10": "十地契中道應真不偏故。此是如來示成道",
    "T36n1739_022:0873b11": "處國。夜神總是女神，以明凡得智成悲故，以",
    "T36n1739_022:0873b12": "女神表之。神者，應真，其智則神故。其智不為",
    "T36n1739_022:0873b13": "不思而遍資萬有。此神表初歡喜地，自第九",
    "T36n1739_022:0873b14": "迴向已來直至第九地，總入神位，明昇進智",
    "T36n1739_022:0873b15": "通、祐物無限，不為不思而智自遍故。且略言",
    "T36n1739_022:0873b16": "爾，廣在後文。凡是善財問善知識發心久近",
    "T36n1739_022:0873b17": "在世多少者，皆是明成就長養大悲之行。住",
    "T36n1739_022:0873b18": "劫久遠，明大悲深厚。在智，久劫是一剎那故。",
    "T36n1739_022:0873b19": "如觀世音菩薩以名號及所說法，號慈悲經。",
    "T36n1739_022:0873b20": "又是十迴向中第七迴向中善知識，與第八",
    "T36n1739_022:0873b21": "迴向位中正趣菩薩共成七八迴向悲智二",
    "T36n1739_022:0873b22": "門，皆須如是前後和會方了其經意，不可見",
    "T36n1739_022:0873b23": "一法而能了佛心。明此十地但如十迴向法",
    "T36n1739_022:0873b24": "蘊修成悲智，滿前願故。是故初歡喜地得願",
    "T36n1739_022:0873b25": "求成滿心，以依前十迴向願心成滿故。",
    "T36n1739_022:0873b26": "六德滿行圓利生自在無限門者，在第三禪",
    "T36n1739_022:0873b27": "是第七會經，梵本未至，有百萬億偈。依《菩薩",
    "T36n1739_022:0873b28": "瓔珞本業經》說，此經是如來化三乘人，却領",
    "T36n1739_022:0873b29": "三乘之眾至菩提樹下，說往昔初成正覺時",
    "T36n1739_022:0873c01": "說《華嚴經》，一一排次重敘其會。至第三禪，如",
    "T36n1739_022:0873c02": "《瓔珞本業經》說，十一地等覺位為一生補處",
    "T36n1739_022:0873c03": "菩薩位，為此地普賢行滿。十二地為妙覺如",
    "T36n1739_022:0873c04": "來故，以此為一生主也。如善財以行表法中，",
    "T36n1739_022:0873c05": "見佛母摩耶夫人是其行故，明十地以智從",
    "T36n1739_022:0873c06": "悲成行門。即以夜天女神，及如來為太子時",
    "T36n1739_022:0873c07": "妻號瞿波，此云守護地，此十箇女眾成長大",
    "T36n1739_022:0873c08": "悲，守護大慈悲地也。如十一等覺位中行悲",
    "T36n1739_022:0873c09": "行滿，即從悲生智，廣利益眾生，即以見佛母",
    "T36n1739_022:0873c10": "表之。母是慈悲之義，出生大智化利眾生，即",
    "T36n1739_022:0873c11": "等覺位中十箇善知識是也。故云摩耶生佛，",
    "T36n1739_022:0873c12": "佛是智故。",
    "T36n1739_022:0873c13": "七德行圓滿成佛果終門者，即如第八會普",
    "T36n1739_022:0873c14": "光明殿說十一品經，以〈十定品〉為初，次〈十通〉、",
    "T36n1739_022:0873c15": "〈十忍〉、〈阿僧祇〉、〈如來壽量〉、〈菩薩住處〉、〈佛不思議〉、",
    "T36n1739_022:0873c16": "〈如來十身相海〉、〈如來隨好光明功德〉、〈普賢行〉、",
    "T36n1739_022:0873c17": "〈如來出現〉等品，准初會中問處，并有十頂未",
    "T36n1739_022:0873c18": "有說處，亦是來文未具，總是如善財表法中",
    "T36n1739_022:0873c19": "見彌勒菩薩是其行也。明是同其善財一生成",
    "T36n1739_022:0873c20": "佛果故，遂於樓閣之內現三生之行總在如",
    "T36n1739_022:0873c21": "今。三生者，一過去久遠見道修行生、二現在",
    "T36n1739_022:0873c22": "得果圓滿生、三當來示現成正覺生，總在樓",
    "T36n1739_022:0873c23": "閣之內，如今現前無古今，去來現在不可得",
    "T36n1739_022:0873c24": "故。然亦不廢三生之相現在其中，但以智知。",
    "T36n1739_022:0873c25": "為隨俗利人故，即三生也。若約真論，無發菩",
    "T36n1739_022:0873c26": "提心時、無修行見道時、無現生得果時、無當",
    "T36n1739_022:0873c27": "來示成正覺時，以三世及心量無性體故、無",
    "T36n1739_022:0873c28": "安立故、無處無依住故，名之成佛之時也。若",
    "T36n1739_022:0873c29": "見自心有能發菩提心時、當來成正覺時，即",
    "T36n1739_022:0874a01": "為情識生滅，不名發心時故。以是義故，信心",
    "T36n1739_022:0874a02": "及佛果總不離普光明殿，乃至常行普賢無",
    "T36n1739_022:0874a03": "始終之行〈離世間品〉總不離普光明殿。明因",
    "T36n1739_022:0874a04": "果同本不動普光明大智，以為昇進功終故，",
    "T36n1739_022:0874a05": "時復無體、智復無依故。彌勒令善財却見初",
    "T36n1739_022:0874a06": "友文殊師利，即明至果不移因。善財念見文",
    "T36n1739_022:0874a07": "殊，便聞普賢菩薩名，及自見其身入普賢身",
    "T36n1739_022:0874a08": "者，明表正覺之因不移行果。總明圓會因果",
    "T36n1739_022:0874a09": "行總一時滿故，為智境界上能含一切眾生",
    "T36n1739_022:0874a10": "情量多劫是一時故、明智無情有故。但不離",
    "T36n1739_022:0874a11": "十信中不動智佛，無前中後際故。此如文殊",
    "T36n1739_022:0874a12": "師利〈十信〉中說偈云「一念普觀無量劫，無去",
    "T36n1739_022:0874a13": "無來無住處，如是了知三世事，超諸方便成",
    "T36n1739_022:0874a14": "十力。」",
    "T36n1739_022:0874a15": "八普賢行海常行門者，即如第九會中說〈離",
    "T36n1739_022:0874a16": "世間品〉是。常在世間無限利生，不與情合、作",
    "T36n1739_022:0874a17": "業相應。即如善財所表行中，憶念文殊初友",
    "T36n1739_022:0874a18": "便聞普賢名，及見自身入普賢身是也。此是",
    "T36n1739_022:0874a19": "自成佛果竟，常行普賢無始終行。此普賢行，",
    "T36n1739_022:0874a20": "亦明不移本普光明無依住智。古人釋云：重",
    "T36n1739_022:0874a21": "會普光法堂、三會普光法堂。總非重及三故，",
    "T36n1739_022:0874a22": "大體明但以一箇普光明無依住大智，圓會",
    "T36n1739_022:0874a23": "初發心因及佛果并行行滿，此三事總不離",
    "T36n1739_022:0874a24": "此智，時亦不遷，為明依智發心始終無情見",
    "T36n1739_022:0874a25": "之跡故。",
    "T36n1739_022:0874a26": "九如來不出不沒佛智恒果門者，即如第十",
    "T36n1739_022:0874a27": "會中說〈法界〉一品經，是以法界佛之恒果故。",
    "T36n1739_022:0874a28": "十表通信六位人法所進求門者，即如覺城",
    "T36n1739_022:0874a29": "東會大塔廟處，善財見文殊菩薩，并已下入位",
    "T36n1739_022:0874b01": "中五位善知識是也。此已上十門，從普光明",
    "T36n1739_022:0874b02": "殿說十信以來總重敘，使令學者易解經意",
    "T36n1739_022:0874b03": "故。并以略舉善財知識表法次第和會，令易",
    "T36n1739_022:0874b04": "解故。",
    "T36n1739_022:0874b05": "第三重敘佛所說法處及座體者，其義有三：",
    "T36n1739_022:0874b06": "一敘說法之處及意趣、二敘放光之處及意",
    "T36n1739_022:0874b07": "趣、三敘座體及意趣。",
    "T36n1739_022:0874b08": "一敘說法處及意趣者，其處有十，其意趣有",
    "T36n1739_022:0874b09": "十二。",
    "T36n1739_022:0874b10": "第一菩提場菩提樹下一會在熙連河邊，去",
    "T36n1739_022:0874b11": "優樓頻螺迦葉聚落五里，是一牛吼地，是阿",
    "T36n1739_022:0874b12": "蘭若處得道。依世間法，如此是化眾生法則，",
    "T36n1739_022:0874b13": "佛無此也。乃至昇天，總是所表法則。若望如",
    "T36n1739_022:0874b14": "來，以智體遍周十方恒遍而無來去，對現色",
    "T36n1739_022:0874b15": "身故。此明與世成法，有可倣學也。此一段是",
    "T36n1739_022:0874b16": "如來舉自果法勸眾生修行門。",
    "T36n1739_022:0874b17": "新華嚴經論卷第二十二"
}