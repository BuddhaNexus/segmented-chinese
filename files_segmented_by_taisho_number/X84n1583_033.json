{
    "X84n1583_033:0590c03": "續燈正統卷三十三",
    "X84n1583_033:0590c05": "南海普陀嗣祖沙門西蜀　性統　編集",
    "X84n1583_033:0590c06": "　　臨濟宗",
    "X84n1583_033:0590c07": "　　　大鑑下第三十五世",
    "X84n1583_033:0590c08": "　　　　天童密雲悟禪師法嗣",
    "X84n1583_033:0590c09": "寧波府天童山翁道忞禪師潮州茶陽林氏子也。幼",
    "X84n1583_033:0590c10": "沈毅。有夙慧。讀書一目五行俱下。總角以藝文擅名",
    "X84n1583_033:0590c11": "鄉曲。試為生員。然性不躭世好。飄然有塵外想。及冠",
    "X84n1583_033:0590c12": "讀大慧錄。忽憶前身雲水參方。歷歷如見。即走匡廬",
    "X84n1583_033:0590c13": "開先。投若昧芟染。昧以師志不羣。使參憨山清黃檗",
    "X84n1583_033:0590c14": "有輩數尊宿。皆深契之。終不自肯。後參天童於金粟。",
    "X84n1583_033:0590c15": "因閱殃崛產難機緣。忽大徹從上關鍵。童命掌記室。",
    "X84n1583_033:0590c16": "親炙十有四稔。崇禎壬午七月。童示寂。眾請繼席。開",
    "X84n1583_033:0590c17": "法天童。上堂。目擊道存。鋒鋩不犯。頭頭顯露。物物",
    "X84n1583_033:0590c18": "全彰。猶是因高就下。曲為今時。況復言中取則。句裡",
    "X84n1583_033:0590c19": "呈機。舉古明今。拈三播兩。大似鄭州出曹門。何異南",
    "X84n1583_033:0590c20": "轅而北轍。殊不知。當人脚跟下。立地一著子。如天普",
    "X84n1583_033:0590c21": "葢。似地普擎。抽一機則千機頓赴。展一目則萬目畢",
    "X84n1583_033:0590c22": "張。透聲透色絕遮攔。亘古亘今無處所。還生死得伊",
    "X84n1583_033:0590c23": "麼。還染汙得伊麼。還榮枯得伊麼。還推遷得伊麼。總",
    "X84n1583_033:0590c24": "有德山棒如雨點。也則打他不著。臨濟喝似雷奔。也",
    "X84n1583_033:0591a01": "則無伊下口處。更說甚麼百問雲興。千酬瓶瀉。一毫",
    "X84n1583_033:0591a02": "端際。出現無盡身雲。一舉步間。遊歷無邊國土。正是",
    "X84n1583_033:0591a03": "泥裡洗土塊。鰕跳不出斗。諸仁者。從上既有如此廣",
    "X84n1583_033:0591a04": "大門風。穩密田地。何不推他阿爺。向後放出渠儂一",
    "X84n1583_033:0591a05": "頭。與麼直截承當去。正恁麼時。接續流通一句。作麼",
    "X84n1583_033:0591a06": "生道。天高羣象正。海濶百川朝。上堂。天童寺裡開",
    "X84n1583_033:0591a07": "爐。以虗空為爐牀。四大部洲為爐脚。須彌盧為火筯。",
    "X84n1583_033:0591a08": "七金山為炭團。其餘森羅萬象。日月星辰。赤縣神洲。",
    "X84n1583_033:0591a09": "山川人物。為引火黃葉。且道。火種聻。以拄杖畫一畫",
    "X84n1583_033:0591a10": "曰。饒爾向者裡薦得。透脫分曉。及乎施用。未有其方。",
    "X84n1583_033:0591a11": "也則是箇守死善道。要得發焰聯輝。正未可在。當恁",
    "X84n1583_033:0591a12": "麼時。發焰聯輝一句。作麼生道。喝一喝曰。八萬四千",
    "X84n1583_033:0591a13": "非鳳毛。三十三人入虎穴。上堂。拈拄杖橫按曰。有",
    "X84n1583_033:0591a14": "時一喝。如金剛王寶劍。卓一下曰。有時一喝。如踞地",
    "X84n1583_033:0591a15": "獅子。移拄杖過東。復移向西曰。有時一喝。如探竿影",
    "X84n1583_033:0591a16": "草。擲下拄杖曰。有時一喝。不作一喝用。靈利漢。若向",
    "X84n1583_033:0591a17": "者裡。著得一隻眼。臨濟老子。不直半文錢。其或未然。",
    "X84n1583_033:0591a18": "莫怪海門風浪緊。干戈原是太平基。上堂。哀哀三",
    "X84n1583_033:0591a19": "歎蓼莪章。罔極無能一報償。至竟吾門真大孝。迴光",
    "X84n1583_033:0591a20": "直薦本爺娘。灼然欲報至恩。須是親見本生爺娘。則",
    "X84n1583_033:0591a21": "於一切時。如龍得水。無一念落虗。於一切處。似虎靠",
    "X84n1583_033:0591a22": "山。無絲毫走作。縱橫收放。全彰本地風光。出沒卷舒。",
    "X84n1583_033:0591a23": "獨露金剛正體。便能不動塵際。坐寶王剎。不動舌頭。",
    "X84n1583_033:0591a24": "轉大法輪。俾人人達本生緣。使各各知恩有地。所以",
    "X84n1583_033:0591b01": "道。輪轉三界中。恩愛不能舍。棄恩入無為。真是報恩",
    "X84n1583_033:0591b02": "者。大眾。祇如山僧。近日有人從嶺南來。報道生身慈",
    "X84n1583_033:0591b03": "母。已於辛巳冬朔遷化了也。且道。即今作麼生與本",
    "X84n1583_033:0591b04": "生爺娘相見。山色翠濃春雨歇。北堂萱草倚蘭開。",
    "X84n1583_033:0591b05": "上堂。百丈得大機。黃檗得大用。更有一人。且道。得箇",
    "X84n1583_033:0591b06": "甚麼。喝一喝曰。迥超今古格。不共汝同盤。卓拄杖下",
    "X84n1583_033:0591b07": "座。上堂。眾集。驀拈拄杖擲下曰。不得動著舌頭。向",
    "X84n1583_033:0591b08": "者裡道一句看。眾默然。師曰。死去十分。便下座。侍者",
    "X84n1583_033:0591b09": "向前拾起度與師。師接得便打。開爐上堂。乾坤索",
    "X84n1583_033:0591b10": "然陡變。高岸夷為平川。木頭生了耳。竈底沒了煙。饑",
    "X84n1583_033:0591b11": "時饑得眼翻白。凍時凍得手攣卷。有底沒轉智。只管",
    "X84n1583_033:0591b12": "窮廝炒餓廝煎。橫吞栗棘蓬。倒跳金剛圈。有底訝郎",
    "X84n1583_033:0591b13": "當誇。我能向鑊湯中澡浴。爐炭裡安禪。劍樹邊經行。",
    "X84n1583_033:0591b14": "刀山上打眠。朝悠悠暮悠悠。誰解騎駿馬驟高樓。蹋",
    "X84n1583_033:0591b15": "倒嘉州大象。趯翻陝府鐵牛。噓噓。直饒如是。也較山",
    "X84n1583_033:0591b16": "僧一籌。何以。衲被蒙頭萬事休。上堂。六戶無關鑰。",
    "X84n1583_033:0591b17": "西風徹骨寒。家家門首路。一一透長安。大眾。外布施",
    "X84n1583_033:0591b18": "象馬七珍。內布施頭目髓腦。今日山僧。盡情為諸人",
    "X84n1583_033:0591b19": "舍施了也。其有饑餐未厭。欲壑難填底。道峰更倩拄",
    "X84n1583_033:0591b20": "杖子。化作三十三天王。為盧至長者破慳著。拈拄杖",
    "X84n1583_033:0591b21": "卓一下曰。那貴殊祥生九穗。好看比屋盡黃金。開",
    "X84n1583_033:0591b22": "爐上堂。佛法無多子。久長難得人。山僧昔在茲山。以",
    "X84n1583_033:0591b23": "不辦長久之念。住凡四周寒暑。散席他往。東住天台。",
    "X84n1583_033:0591b24": "南住於越。西住吳興。北住青齊。已經十有一載。無端",
    "X84n1583_033:0591c01": "遭人抑逼。還復歸領住持。則巖頭雲老室內。氷枯正",
    "X84n1583_033:0591c02": "當今日開爐。作麼生得。接燄聯輝去。拱手曰。著力全",
    "X84n1583_033:0591c03": "在諸兄弟。順治己亥夏。師應召入京。上命迎師。進",
    "X84n1583_033:0591c04": "萬善殿。駕隨到。傳諭免禮賜坐。上慰勞畢。敕學士王",
    "X84n1583_033:0591c05": "熈馮溥曹本榮狀元孫承恩徐元文至。上命學士問。",
    "X84n1583_033:0591c06": "老和尚來自天童。如何是天童得力句。師曰。奉皇上",
    "X84n1583_033:0591c07": "詔書。特特到此。問如何是正法眼藏。師竪拳曰。突出",
    "X84n1583_033:0591c08": "難辨。又問。如何是觀自在。師鼓掌曰。還聞麼。復問。大",
    "X84n1583_033:0591c09": "學之道。在明明德。朱子曰。明明之也。如何是明之底",
    "X84n1583_033:0591c10": "道理。師曰。問取朱文公去。士皆無語。上甚欣喜。上曰。",
    "X84n1583_033:0591c11": "老和尚因甚機緣悟道。師曰。長疑產難因緣。後來有",
    "X84n1583_033:0591c12": "箇會處。學士曰。大慧也從此打失布袋。者公案。畢竟",
    "X84n1583_033:0591c13": "作麼生。師曰。明破即不堪。又問。女子出定公案。請下",
    "X84n1583_033:0591c14": "一轉語。師曰。任從滄海變。終不為君通。士曰。婆子請",
    "X84n1583_033:0591c15": "趙州轉藏經。只轉得半藏。那半藏作麼生轉。師曰。學",
    "X84n1583_033:0591c16": "士起身禮拜皇上著。又問。發心參禪即是善。如何又",
    "X84n1583_033:0591c17": "說不思善不思惡。既善惡都不思。當何處著力。師曰。",
    "X84n1583_033:0591c18": "善惡總從心生。心若不生。善惡何著。士沉吟。師震威",
    "X84n1583_033:0591c19": "一喝。上曰。纔涉思惟。總成意識邊事。師曰。大哉王言。",
    "X84n1583_033:0591c20": "上問。如何是悟後底事。師曰。待皇上悟後即知。學士",
    "X84n1583_033:0591c21": "進曰。悟即不問。師曰。問即不悟。上首肯復問。有箇雪",
    "X84n1583_033:0591c22": "嶠和尚。聞渠真率不事事。末後示寂甚超脫。老和尚",
    "X84n1583_033:0591c23": "可知其人否。師曰。先法叔住開先時。曾受西堂之職。",
    "X84n1583_033:0591c24": "及示寂雲門。遺命主後事。乃述。雪老人。於丁亥年八",
    "X84n1583_033:0592a01": "月十九日示微疾。次日封鐘版。親書一紙。示眾曰。小",
    "X84n1583_033:0592a02": "兒曹。生死路上須逍遙。皎月氷霜。曉喫杯茶。坐脫去",
    "X84n1583_033:0592a03": "了。至二十六日酉時。果索茶飲。唱雪花飛之句。奄然",
    "X84n1583_033:0592a04": "坐逝。然近代如林臯和尚之陞堂告眾。箬菴和尚之",
    "X84n1583_033:0592a05": "預定逝期。其事詳載塔銘。皆忞所撰。則又不止一雪",
    "X84n1583_033:0592a06": "嶠老人也。上曰。學道須是恁麼方好。是日自辰至午。",
    "X84n1583_033:0592a07": "方始回宮。上一日問。南泉斬猫意旨如何。師曰。直",
    "X84n1583_033:0592a08": "逼生蛇立化龍。上曰。趙州當日。頂草鞋出去。南泉許",
    "X84n1583_033:0592a09": "為救得猫兒。若問老和尚。合作麼生。師曰。老凍膿。為",
    "X84n1583_033:0592a10": "他閒事長無明。上一日。手書大學之道在明明德。",
    "X84n1583_033:0592a11": "拈起曰。請老和尚。下一轉語。師曰。日輪正卓午。上問。",
    "X84n1583_033:0592a12": "梁武帝見達磨問。如何是聖諦第一義。磨曰廓然無",
    "X84n1583_033:0592a13": "聖。意旨如何。師曰。綿包特石。上曰。對朕者誰。磨曰不",
    "X84n1583_033:0592a14": "識。又作麼生。師曰。鐵裹泥團。上曰。今問老和尚。如何",
    "X84n1583_033:0592a15": "是聖諦第一義。師曰。天無二日。民無二王。上曰。對朕",
    "X84n1583_033:0592a16": "者誰聻。師曰。即日恭惟皇上聖躬萬福。上自召見",
    "X84n1583_033:0592a17": "師後。駕數幸萬善殿。師屢辭還山。上留法嗣旅菴月",
    "X84n1583_033:0592a18": "山曉皙。開法善果隆安。駕躬送出京。錫弘覺禪師印",
    "X84n1583_033:0592a19": "號。師南還。謝天童金粟院事。投老會稽化鹿之平陽。",
    "X84n1583_033:0592a20": "鼎建寶坊于黃龍峰下。為開山第一代焉至康熈甲",
    "X84n1583_033:0592a21": "寅六月廿有七日。說偈吉祥而逝。世壽七十九。僧臘",
    "X84n1583_033:0592a22": "五十五。有九會語錄。布水臺集若干卷。行世。",
    "X84n1583_033:0592a23": "寧波府雪竇石奇通雲禪師婁東徐氏。幼因篤疾。陡",
    "X84n1583_033:0592a24": "現異境。乃辭母。脫白于南廣遇老宿。令看父母未生",
    "X84n1583_033:0592b01": "前話。游方至缾窑顯聖。疑情大發。後參天童。屢呈所",
    "X84n1583_033:0592b02": "見。童叱出。忽一日入室。未啟口。童便棒。于是大徹。頓",
    "X84n1583_033:0592b03": "脫凝滯。不離左右者。十有三載。崇禎辛巳。童命住台",
    "X84n1583_033:0592b04": "之靈鷲。僧問。如何是靈鷲境。師曰。秀峰齊插耳。曰如",
    "X84n1583_033:0592b05": "何是境中人。師曰。覿面案山橫。曰如何是目前事。師",
    "X84n1583_033:0592b06": "打曰。腦後薦取。問一口氣不來。甚處安身立命。師曰。",
    "X84n1583_033:0592b07": "鼻孔撩天。顧邑侯問。宗門事從何門得入。師曰。從無",
    "X84n1583_033:0592b08": "門入。曰儒家必從讀書門入。無門如何得入。師曰。銅",
    "X84n1583_033:0592b09": "牆鐵壁。曰那裡是銅牆鐵壁。師曰。刻刻在前。師問正",
    "X84n1583_033:0592b10": "侍者。寒時寒殺。熱時熱殺。你試道看。正曰。寒時由他",
    "X84n1583_033:0592b11": "寒。熱時由他熱。耿兵憲敘話次。師曰。公本分事相應",
    "X84n1583_033:0592b12": "也未。曰要自家親到。師曰。如何是親到消息。曰正要",
    "X84n1583_033:0592b13": "求指示。師曰。未舉步時三十棒。次日耿呈頌。師閱畢",
    "X84n1583_033:0592b14": "曰。未在更道。耿擬進語。師驀掩其口。上堂。一二三",
    "X84n1583_033:0592b15": "四五六七。逗到今朝是人日。春風驀面忽相逢。撲破",
    "X84n1583_033:0592b16": "鼻頭撞破額。靈鷲寺裡。今日有齋。大眾開單展盋。拈",
    "X84n1583_033:0592b17": "匙放筯則且置。應時及節一句作麼生。泥牛起舞春",
    "X84n1583_033:0592b18": "悠悠。不風流處也風流。受景星巖請陞座。春山疊",
    "X84n1583_033:0592b19": "亂青。春水漾虗碧。寥寥天地間。獨立望何極。古德恁",
    "X84n1583_033:0592b20": "麼說話。大似在孤峰頂上。等箇人來。大眾且道。他要",
    "X84n1583_033:0592b21": "等箇甚麼人。擊香几曰。定光金地遙招手。智者江陵",
    "X84n1583_033:0592b22": "暗點頭。受雪竇請陞座。杲日當空。十虗普照。清風",
    "X84n1583_033:0592b23": "帀地。徧界全彰。如是則景星與雪竇齊高。乳峰與玉",
    "X84n1583_033:0592b24": "柱一體。瀑飛千丈影含珠。星墜半巖光映月。無彼無",
    "X84n1583_033:0592c01": "此。誰去誰來。諸仁者。若能會得。不妨全明全暗。全放",
    "X84n1583_033:0592c02": "全收。放行把住。自在縱橫。一切臨時。不容擬議。正當",
    "X84n1583_033:0592c03": "恁麼時一句。作麼生道。明年自有新條在。惱亂春風",
    "X84n1583_033:0592c04": "卒未休。建法堂上堂。臘月正窮冬。日日是好日。百",
    "X84n1583_033:0592c05": "草頭呈古佛家風。一毫端現寶王剎。直得普賢大士。",
    "X84n1583_033:0592c06": "運斤成風。文殊師利。不拘繩墨。所以道。建大廈非一",
    "X84n1583_033:0592c07": "木之能。濟巨川非一棹之力。況慧日高懸。法幢重建。",
    "X84n1583_033:0592c08": "且道。畢竟承誰恩力。還委悉麼。分明舉鼎調羹手。撥",
    "X84n1583_033:0592c09": "轉如來正法輪。上堂。長安甚閙。吾國晏然。拈拄杖",
    "X84n1583_033:0592c10": "曰。大眾。不可道拄杖子不晏然也。遂點曰。低聲低聲。",
    "X84n1583_033:0592c11": "解制上堂。僧出叉手而立。師曰。且站一邊。僧以拳",
    "X84n1583_033:0592c12": "加頭上。師曰。揑怪作麼。僧又加一拳。師曰。不識羞。僧",
    "X84n1583_033:0592c13": "繞禪牀。彈指一下。師便打。乃曰。正月十五。泥牛輒舞。",
    "X84n1583_033:0592c14": "布袋打開。西秦東魯。上堂。一之日寒風急。寸絲不",
    "X84n1583_033:0592c15": "挂底。即乃頂門裂。裂裂。現出三頭六臂。把主風神一",
    "X84n1583_033:0592c16": "摑。直得須彌山倒地。無數英俊[跳-兆+孛]跳。禪和被他壓死。",
    "X84n1583_033:0592c17": "不能轉身吐氣。直待春雷起蟄。驀地呌曰。屈屈屈。堪",
    "X84n1583_033:0592c18": "述。絕後再甦。真欺不得。喝一喝。上堂。古人道。者一",
    "X84n1583_033:0592c19": "片田地。分付來多時了也。我立地待你搆去。是則是。",
    "X84n1583_033:0592c20": "誣人之罪。義所難容。上堂。五月十五。榴花噴火。寶",
    "X84n1583_033:0592c21": "王剎海高懸。直得萬歲塔與乳峰山。一齊起舞。且道。",
    "X84n1583_033:0592c22": "何故。國有定亂之劍。家有白澤之圖。上堂。舉僧問",
    "X84n1583_033:0592c23": "雲門。一言道盡時如何。門曰。老僧在爾盋盂裡。師乃",
    "X84n1583_033:0592c24": "呵呵大笑曰。大眾分明記取。法幢上座。請上堂。永",
    "X84n1583_033:0593a01": "嘉祖道場。法幢乃重建。宰護眾檀臨。山光映佛面。今",
    "X84n1583_033:0593a02": "日山僧來。普請看方便。竪起拄杖曰。大眾見不見。見",
    "X84n1583_033:0593a03": "則便與麼去。隨處作主。遇緣即宗。當年本山真覺大",
    "X84n1583_033:0593a04": "師。到曹溪時。振錫三下。卓然而立。遂一宿而返。今朝",
    "X84n1583_033:0593a05": "不妨有箇同參。若不見山僧。大似勞而無功。所以宗",
    "X84n1583_033:0593a06": "師唱導。譬如滄溟上客。獨泛蘭舟。月渚煙波。隨情放",
    "X84n1583_033:0593a07": "曠。欲拋香餌。為待長鯨。即今還有麼。卓拄杖曰。三千",
    "X84n1583_033:0593a08": "劍客分明在。那許莊周致太平。上堂。月朔月望。月",
    "X84n1583_033:0593a09": "圓月缺。一句全提。萬機寢削。卓拄杖曰。看看擲下來",
    "X84n1583_033:0593a10": "也。咄。小參。舉五祖住太平時。上堂曰。太平不會禪。",
    "X84n1583_033:0593a11": "一向外邊走。臘月三十夜。贏得一張口。且道。如何是",
    "X84n1583_033:0593a12": "太平口。自曰。兩片皮也不識。五祖與麼賣弄口皮即",
    "X84n1583_033:0593a13": "得。要是衲僧受用則未在。山僧不恁麼。雪竇不會禪。",
    "X84n1583_033:0593a14": "一向家裡坐。臘月三十夜。分明成話墮。扯索底扯索。",
    "X84n1583_033:0593a15": "擡木底擡木。谷應山鳴。聲光轆轆。呵呵呵。夜深山寺",
    "X84n1583_033:0593a16": "煖烘烘。箇箇寮房一爐火。順治庚子。師還南廣。革",
    "X84n1583_033:0593a17": "應為禪。浚鹽鐵河。直達於寺。以利舟楫。閱三載。將東",
    "X84n1583_033:0593a18": "歸乳峰。未幾疾作。命二侍舉時。皆以子時對。乃點首。",
    "X84n1583_033:0593a19": "至午夜端坐而化。門人迎龕返四明。窆於妙高峰頂。",
    "X84n1583_033:0593a20": "世壽七十。臘四十有五。",
    "X84n1583_033:0593a21": "嘉興府古南牧雲通門禪師常熟張氏子。丱歲禮興",
    "X84n1583_033:0593a22": "福洞聞老宿為師。初參博山。次謁天童於金粟。童問。",
    "X84n1583_033:0593a23": "即今事作麼生。師擬議。童便打。師禮拜。童於背上。築",
    "X84n1583_033:0593a24": "一拳曰。你若作打會。入地獄如箭。自是發憤咨參。後",
    "X84n1583_033:0593b01": "上天童。題萬松關偈曰。古路松陰廿里長。過時誰覺",
    "X84n1583_033:0593b02": "骨清涼。童曰。何不道過時誰不骨清涼。師於言下豁",
    "X84n1583_033:0593b03": "然。又作活眼泉偈。正思索時。偶右手於左臂一觸。忽",
    "X84n1583_033:0593b04": "然契悟。久掌記室。出住古南。僧問。臨濟初住院曰。我",
    "X84n1583_033:0593b05": "欲於此建立黃檗宗旨。如何是黃檗宗旨。師打曰。一",
    "X84n1583_033:0593b06": "棒血淋淋。曰今日問和尚。如何是天童宗旨。又作麼",
    "X84n1583_033:0593b07": "生。師又打曰。再犯不容。僧禮拜。師復打。曰恩大難酬。",
    "X84n1583_033:0593b08": "師曰。道得一半。問不生不滅是如何。師曰。好人不肯",
    "X84n1583_033:0593b09": "做。定要屎裡臥。問天不能葢。地不能載時如何。師曰。",
    "X84n1583_033:0593b10": "放下坐具著。曰恁麼則天上天下唯我獨尊。師打曰。",
    "X84n1583_033:0593b11": "未到你在。僧作禮曰。彼既丈夫我亦爾。師曰。只恐不",
    "X84n1583_033:0593b12": "是玉。上堂。舉遵布衲於藥山浴佛次。山問曰。汝只",
    "X84n1583_033:0593b13": "浴得者箇。還浴得那箇麼。遵曰。把將那箇來。藥山便",
    "X84n1583_033:0593b14": "休。藥山垂絲千尺。意在深潭。遵布衲鈎在不疑。四楞",
    "X84n1583_033:0593b15": "塌地。祇如藥山休去。還有商量也無。擲下拄杖曰。不",
    "X84n1583_033:0593b16": "勞再勘。上堂。舉世尊一日陞座。文殊白椎曰。諦觀",
    "X84n1583_033:0593b17": "法王法。法王法如是。世尊便下座。老將不談兵。文殊",
    "X84n1583_033:0593b18": "特請纓。一朝權在手。便把令來行。正當恁麼時。山僧",
    "X84n1583_033:0593b19": "性命。在諸人手裡。其或眼目定動。諸人性命。却在山",
    "X84n1583_033:0593b20": "僧手裡。卓拄杖下座。上堂。古南箇村僧。性燥多瞋",
    "X84n1583_033:0593b21": "罵。佛法嬾得說。終日尋人打。打打打。上士笑呵呵。下",
    "X84n1583_033:0593b22": "士便驚怕。怕怕怕。好事不出門。惡事傳天下。上堂。",
    "X84n1583_033:0593b23": "供養百千諸佛。不如供養箇無心道人。釋迦老子。好",
    "X84n1583_033:0593b24": "與三十棒。有一人。長年不喫飯不道饑。有一人。終日",
    "X84n1583_033:0593c01": "喫飯不道飽。百丈老子。略較些子。便下座。上堂。拋",
    "X84n1583_033:0593c02": "下拄杖曰。撲落非他物。復擎起作舞曰。縱橫不是塵。",
    "X84n1583_033:0593c03": "汝諸人還見山河及大地。全露法王身麼。復擊香几",
    "X84n1583_033:0593c04": "曰。一片榆楠木。敲來響殺人。上堂。昨夜西風號不",
    "X84n1583_033:0593c05": "歇。遠近山頭都是雪。朝來依舊日頭紅。嶺上石人。凍",
    "X84n1583_033:0593c06": "得皮膚裂。下座。請首座上堂。日南長至。節屆書雲。",
    "X84n1583_033:0593c07": "天心復見。扶揚抑陰。紫羅抹額。繡裙腰甚。生標致。赫",
    "X84n1583_033:0593c08": "赤布裙。無來替換。家無滯貨不發。所以烹金琢玉。須",
    "X84n1583_033:0593c09": "知作者鉗錘。荷教扶宗。全仗本色兄弟。揮佛日於西",
    "X84n1583_033:0593c10": "垂。回狂瀾於既倒。豈不是君子道長。小人道消。你大",
    "X84n1583_033:0593c11": "眾還見麼。物宜求新。樓前海棠花。開却一朵兩朵。人",
    "X84n1583_033:0593c12": "宜求舊。即日堂中第一座。少渠不得。且阿那箇是第",
    "X84n1583_033:0593c13": "一座。卓拄杖曰。蘇州有。住破山。指山門曰。石橋東",
    "X84n1583_033:0593c14": "鎖。古澗西來。佛祖門戶。古今洞開。還見麼。祥麟及瑞",
    "X84n1583_033:0593c15": "鳳。盡入此山來。佛殿三面好。山中一所空王殿。喝退",
    "X84n1583_033:0593c16": "麻三斤。打開乾屎橛。甚處與古佛相見。以坐具打圓",
    "X84n1583_033:0593c17": "相曰。交。據室。金剛圈拋來。任你跳得。栗棘蓬刺來。儘",
    "X84n1583_033:0593c18": "你吞得。山僧尚有三十棒在。何故。臨濟門下。令不虗",
    "X84n1583_033:0593c19": "行。卓拄杖。上堂。出山髮尚青。還山齒半落。入門仔",
    "X84n1583_033:0593c20": "細看。青山宛如昨。黃葉打頭來。高林風索索。馳騁不",
    "X84n1583_033:0593c21": "知休。當初悔行脚。昔有梵志出家。白首而歸。鄰人見",
    "X84n1583_033:0593c22": "之曰。昔人尚存乎。梵志曰。吾猶昔人。非昔人也。鄰人",
    "X84n1583_033:0593c23": "皆愕然。非其言。大眾。鄰人只知百年一身。不知念念",
    "X84n1583_033:0593c24": "遷變。新新不住。梵志雖知當體無常。有變有滅。不知",
    "X84n1583_033:0594a01": "不變。於出家法中。尚欠一著。且如何是不變者。死生",
    "X84n1583_033:0594a02": "老病非他物。渴飲饑餐祇舊人。下座。上堂。戰馬聽",
    "X84n1583_033:0594a03": "鑼聲。簇簇通身癢。臨濟喫拄杖。山河齊合掌。好事不",
    "X84n1583_033:0594a04": "瞞人。裁成憑郢匠。拈拄杖旋轉曰。山僧運斤也。諸人",
    "X84n1583_033:0594a05": "試摸鼻孔上。還有一點泥也無。復卓拄杖曰。多虗不",
    "X84n1583_033:0594a06": "如少實。住極樂。開爐上堂。昭陽城外。煙水茫茫。極",
    "X84n1583_033:0594a07": "樂菴中。紅爐焰焰。向火焰中。拈一莖毛。貴圖大家知",
    "X84n1583_033:0594a08": "有。脫若七十三八十四。低頭打算。算到盡未來際。有",
    "X84n1583_033:0594a09": "甚了期。還會麼。擊拂子曰。朝生鷂子撲天飛。上堂。",
    "X84n1583_033:0594a10": "極樂極樂。天涯海角。舖子將收。家私落索。雪峰木毬。",
    "X84n1583_033:0594a11": "普化鈴鐸。搖搖打打。捫捫摸摸。仔細看來。是何面目。",
    "X84n1583_033:0594a12": "鐘鳴銅山崩。劍舉蜀頭落。還會麼。雲門參見睦州。會",
    "X84n1583_033:0594a13": "得秦時[車*度]轢。參。住鶴林上堂。僧問。舊店新開人盡",
    "X84n1583_033:0594a14": "覩。重光祖印乞師慈。師曰。殿前雙栢立。進曰。恁麼則",
    "X84n1583_033:0594a15": "山靈生色。四眾沾恩。師曰。門外萬松排。僧禮拜。師乃",
    "X84n1583_033:0594a16": "曰。楊子江心大浪。飛白連天。鐵甕城邊好山。排青立",
    "X84n1583_033:0594a17": "地。肇開香剎。有此禪林。縞衣聽法舞層霄。烏帽逢僧",
    "X84n1583_033:0594a18": "閒半日。寄奴泉信為王者所鑿。杜鵑花浪傳仙子移",
    "X84n1583_033:0594a19": "歸。法無定相。遇緣即宗。山僧今日。借釋迦老子手中",
    "X84n1583_033:0594a20": "一華。拈示大眾。遂舉拂子曰。見麼。若也見去。芳菲滿",
    "X84n1583_033:0594a21": "袖。爛熳驚人。若也不見。却成當面蹉過。眾中有具眼",
    "X84n1583_033:0594a22": "底。莫被山僧謾好。復舉玄素禪師。住山時。有僧敲門。",
    "X84n1583_033:0594a23": "素曰誰。僧應曰是僧。素曰。莫道是僧。佛來亦不著。僧",
    "X84n1583_033:0594a24": "問曰。為甚不著。素曰。無汝棲泊處。大眾。玄素禪師。傳",
    "X84n1583_033:0594b01": "牛頭一枝佛法。不妨孤峻。若是山僧。待曰是僧。即向",
    "X84n1583_033:0594b02": "道。青天白日。寐語作麼。諸公若言下了然。便見古人",
    "X84n1583_033:0594b03": "立地處。其或未然。下座同禮祖師三拜。浙中歸上",
    "X84n1583_033:0594b04": "堂。祖師一機。深明向上。當陽一句。只在聲前。提得則",
    "X84n1583_033:0594b05": "天上人間。放則無處迴避。所以道。昭昭於心目之間。",
    "X84n1583_033:0594b06": "而相不可覩。晃晃於色塵之內。而理不可分。到者裡。",
    "X84n1583_033:0594b07": "流水桃花。別通春色。鷄鳴犬吠。各露風光。在處可作",
    "X84n1583_033:0594b08": "津梁。無方不堪垂手。是則是。祇如維摩居士道。法非",
    "X84n1583_033:0594b09": "文字。言語斷故。還有道得轉身句者麼。良久曰。青蛇",
    "X84n1583_033:0594b10": "上竹一種色。黃鳥過牆無限情。住天童。開爐上堂。",
    "X84n1583_033:0594b11": "僧問。了明差別智。方證涅槃心。千七葛藤都拈却。德",
    "X84n1583_033:0594b12": "山托盋意如何。師曰。年老成魔。曰為甚被雪峰一拶。",
    "X84n1583_033:0594b13": "直得低頭歸方丈。師曰。賺殺闍黎。曰祇如巖頭曰。大",
    "X84n1583_033:0594b14": "小德山。未會末後句聻。師曰。好與三十棒。曰密啟其",
    "X84n1583_033:0594b15": "意又如何。師曰。來日來向你道。曰既會末後句。因甚",
    "X84n1583_033:0594b16": "只得三年活。師曰。開眼作夢。僧禮拜。師乃曰。今日開",
    "X84n1583_033:0594b17": "爐。諸人還識開爐底意麼。霜花點白。山寮各下暖簾。",
    "X84n1583_033:0594b18": "楓葉飛紅。將見堅氷踵至。通方上士。鑒在機先。得旨",
    "X84n1583_033:0594b19": "歸根去。天寒人寒。滴水滴凍。隨流認得性。無喜亦無",
    "X84n1583_033:0594b20": "憂。不假炭煤。宏開爐鞴。直下化鈍鐵作良金。鎔頑銅",
    "X84n1583_033:0594b21": "成法器。妙手雖呈。大功不宰。驅溈山水牯。直入欄圈。",
    "X84n1583_033:0594b22": "打疎山木蛇。橫鑽泥土。且道。甚麼時節。是他出頭分。",
    "X84n1583_033:0594b23": "莫看水草嫌枯淡。好聽春雷換甲鱗。下座。立春上",
    "X84n1583_033:0594b24": "堂。靈樞密運。四序推移。天地之間。其猶橐籥。看看冬",
    "X84n1583_033:0594c01": "到來。即便春風至。長連牀上學得底。是第二機。若是",
    "X84n1583_033:0594c02": "第一機。天下老和尚。未曾提著。山僧又如何折合。舉",
    "X84n1583_033:0594c03": "拂曰。看看。五彩畵頭。黃金點額。復擊一擊曰。好好一",
    "X84n1583_033:0594c04": "隻春牛。被山僧一鞭粉碎了也。聞一知二。從他徧界。",
    "X84n1583_033:0594c05": "分身。認影迷頭。一任眼[目*荅]眵地。上堂。十五日已前。",
    "X84n1583_033:0594c06": "野田祭婦。鬼哭神號。十五日已後。鳥語如簧。山花似",
    "X84n1583_033:0594c07": "錦。正當十五日。紅日三竿。曲肱而枕。佛法二字。摸索",
    "X84n1583_033:0594c08": "全無。山僧恁麼告報。會得則途中受用。不會則世諦",
    "X84n1583_033:0594c09": "流布。上堂。頂門隻眼。明明非見。脚跟一竅。了了常",
    "X84n1583_033:0594c10": "知。古者道。從生至死。祇是者箇。回頭轉腦作麼。正是",
    "X84n1583_033:0594c11": "憐兒不覺醜。天童者裡。還有回頭轉腦者麼。拍膝曰。",
    "X84n1583_033:0594c12": "且喜天下太平。小參。舉巖頭上堂曰。吾甞究涅槃",
    "X84n1583_033:0594c13": "經七八年。覩兩三段義。似衲僧說話。又曰休休。時有",
    "X84n1583_033:0594c14": "一僧。出禮拜請舉。巖頭曰。吾教義如[、/(、*、)]字三點。第一",
    "X84n1583_033:0594c15": "向東方下一點。點開諸菩薩眼。第二向西方下一點。",
    "X84n1583_033:0594c16": "點諸菩薩命根。第三向上方下一點。點諸菩薩頂。巖",
    "X84n1583_033:0594c17": "頭七八年。看教指東畵西。原來未會在。乃信手點曰。",
    "X84n1583_033:0594c18": "敢問諸人。山僧點箇甚麼。有僧進語。師曰。去。無汝啗",
    "X84n1583_033:0594c19": "啄分。冬至小參。今之夕群陰極。潭影藏山光黑。無",
    "X84n1583_033:0594c20": "足之人欲夜行。往往扶籬兼摸壁。咄咄咄。參玄客。千",
    "X84n1583_033:0594c21": "言萬語喚歸家。艱辛休向途中覓。如何是到家消息。",
    "X84n1583_033:0594c22": "幾箇烏鴉殿角棲。一雙白鶴松邊立。還會麼。歸堂喫",
    "X84n1583_033:0594c23": "茶去。示眾。大海不宿死屍。虗空不著五色。大火聚",
    "X84n1583_033:0594c24": "中。不藏蚊蚋。無住法中。不立迷悟。汝等諸人。圖參禪",
    "X84n1583_033:0595a01": "悟道。三生六十劫。示眾。善知識無家。以叢林為家。",
    "X84n1583_033:0595a02": "十方衲子無家。亦以叢林為家。葢善知識。以叢林為",
    "X84n1583_033:0595a03": "家者。本為蓄養衲子。續佛慧命。衲子亦以叢林為家",
    "X84n1583_033:0595a04": "者。本為親近知識。發明大事。故衲子尊知識為師。知",
    "X84n1583_033:0595a05": "識視衲子為弟子。尊為師有父道焉。視為弟有子道",
    "X84n1583_033:0595a06": "焉。既父子共住。管理家業。為子者自當知得我父。山",
    "X84n1583_033:0595a07": "場許多在某處。田園許多在某處。乃至家私什物。共",
    "X84n1583_033:0595a08": "有許多。又當照管某山柴該養。某山柴該斫。某田該",
    "X84n1583_033:0595a09": "種。某地該鋤。不使荒蕪。界限一一分明。收藏一一牢",
    "X84n1583_033:0595a10": "固。此真克家子也。縱使其父後日過世外人。無議不",
    "X84n1583_033:0595a11": "能侵佔。何故。葢為父子一體。父之家業。子自然有分。",
    "X84n1583_033:0595a12": "亦為子平日肯照管得清楚。不致忘失。設使雖在其",
    "X84n1583_033:0595a13": "父蔭下。自不留心。山荒也不管。地荒也不管。無菜蔬",
    "X84n1583_033:0595a14": "喫也不管。無柴燒也不管。乃至杓柄短長。家中事問",
    "X84n1583_033:0595a15": "著。一總不知。此子決不能向後紹父家業也。何故。為",
    "X84n1583_033:0595a16": "伊全靠著其父過日。稼穡艱難。出入經紀。全不操心。",
    "X84n1583_033:0595a17": "向後總把家業。與他祖父田園。四至界限。都不能分",
    "X84n1583_033:0595a18": "曉。又如何承當得去。所以拋家失業。自甘做箇客作",
    "X84n1583_033:0595a19": "賤人。你要知克家之子麼。從上大有樣子。楊岐於慈",
    "X84n1583_033:0595a20": "明三十年任監院。是也。雲峰於大愚。冐寒化米化炭。",
    "X84n1583_033:0595a21": "是也。演祖於白雲充磨頭。是也。佛眼大慧。享大名於",
    "X84n1583_033:0595a22": "天下。然在學地。俱充化士。奔走途中得益。乃至雪峰",
    "X84n1583_033:0595a23": "飯頭。溈山典座。此纔入叢林者。皆知得。不必再舉。",
    "X84n1583_033:0595a24": "師自謝事天童。十餘秋。隱遁無定居。至康熈辛亥冬。",
    "X84n1583_033:0595b01": "示寂於石湖靜室。門人請命於弘覺禪師全身入塔",
    "X84n1583_033:0595b02": "於鶴林祖塔右。不一載。塔石迸裂。其法嗣秀峰瑋。拉",
    "X84n1583_033:0595b03": "諸同門。啟塔視之。洪水湧龕而出。遂依法闍維。獲舍",
    "X84n1583_033:0595b04": "利千餘顆。光瑩如菽。門人分歸。營塔於西華西資鶴",
    "X84n1583_033:0595b05": "林諸處。",
    "X84n1583_033:0595b06": "蘇州府遯村報恩浮石通賢禪師平湖人。俗姓李。幼",
    "X84n1583_033:0595b07": "不茹葷。十九脫白。歷扣真寂雲門。懵無入路。乃偕同",
    "X84n1583_033:0595b08": "志。上鶯窠山頂掩死關。聞舉屍在者裡。其人何在。忽",
    "X84n1583_033:0595b09": "有省。後參天童。得厥旨。出住吳江之報恩。上堂。指法",
    "X84n1583_033:0595b10": "座。當陽顯露。達者方知。從地昇高。阿誰無分。正恁麼",
    "X84n1583_033:0595b11": "時。便乃掀翻寶座。喝散大眾。豈不俊哉。其或未然。怪",
    "X84n1583_033:0595b12": "山僧不得。遂陞拈香畢。乃曰。假使頂戴百千劫。身為",
    "X84n1583_033:0595b13": "牀座徧三千。若不傳法度眾生。畢竟無能報恩者。竪",
    "X84n1583_033:0595b14": "拂子曰。報恩今日傳法也。大眾一齊擔荷。擲拂子下",
    "X84n1583_033:0595b15": "座。上堂。舉世尊初生時。一手指天。一手指地。周行",
    "X84n1583_033:0595b16": "七步。目顧四方曰。天上天下。唯我獨尊。雲門曰。我當",
    "X84n1583_033:0595b17": "時若見。一棒打殺。與狗子喫。貴圖天下太平。世尊創",
    "X84n1583_033:0595b18": "業垂統。道化萬方。那慮後人之顛覆。雲門鳳曆新頒。",
    "X84n1583_033:0595b19": "肅清宇宙。輙翻上祖之遺規。雖則光先&#;後。有祖有",
    "X84n1583_033:0595b20": "孫。檢點將來。不無自累。畢竟如何得恰好去。卓拄杖",
    "X84n1583_033:0595b21": "曰。天然習氣最難忘。纔出頭時燄熾張。將謂無人能",
    "X84n1583_033:0595b22": "抗拒。誰知後代有韶陽。上堂。三春已過。九夏初臨。",
    "X84n1583_033:0595b23": "聚玄徒於林間。扇真風於世外。篆不雕之心印。提出",
    "X84n1583_033:0595b24": "格之宗乘。且道。出格宗乘。作麼生提。還有道得者麼。",
    "X84n1583_033:0595c01": "良久曰。麥子頭垂春熟好。荳花口吐莢前心。上堂。",
    "X84n1583_033:0595c02": "元旦一。萬事吉。衲僧不用加參。管取通身眼徹。何故。",
    "X84n1583_033:0595c03": "不羨鐵牛耕陸地。慣能井底種林檎。上堂。烏飛兔",
    "X84n1583_033:0595c04": "走急如梭。明暗何曾昧得他。箇裡本來無可說。謂言",
    "X84n1583_033:0595c05": "無說已成多。竪拂曰。大眾且道。是有說是無說。擲拂",
    "X84n1583_033:0595c06": "子下座。僧問。牛頭未見四祖時如何。師曰。花園擺",
    "X84n1583_033:0595c07": "宴。曰見後如何。師曰。茅屋疎籬。問。如何是西來意。",
    "X84n1583_033:0595c08": "師曰。風過樹頭搖。問如何是一。師曰賊。曰學人為",
    "X84n1583_033:0595c09": "何是賊。師曰。抱贜呌屈。問行住坐臥不離者箇。如",
    "X84n1583_033:0595c10": "何是那箇。師曰。放汝三十棒。曰過在甚麼處。師曰。垛",
    "X84n1583_033:0595c11": "生招箭。問家親作崇是如何。師曰。只要箇護身符",
    "X84n1583_033:0595c12": "子。曰如何是護身符子。師曰。但恁麼舉。師居常。以",
    "X84n1583_033:0595c13": "馬祖一喝。百丈因甚三日耳聾。勘驗來學。罕有契其",
    "X84n1583_033:0595c14": "機者。丁未七月示微疾。危坐終日。至二十五辰刻。索",
    "X84n1583_033:0595c15": "浴坐化。閱世七十有五僧臘五十六。門人孤卓浚迎",
    "X84n1583_033:0595c16": "龕。窆全身於徑山鵬搏峰下。",
    "X84n1583_033:0595c17": "台州府通玄林野通奇禪師自幼窮研教典。後出蜀",
    "X84n1583_033:0595c18": "南詢。掩關當湖。忽接天童參禪偈曰。一念未生前。試",
    "X84n1583_033:0595c19": "看底模樣。疑情頓發。一日失足墮樓有省。遂破關。參",
    "X84n1583_033:0595c20": "天童於吳門之清涼。隨童住育王。童上堂。舉世尊初",
    "X84n1583_033:0595c21": "生下地。便解指天指地。汝等諸人。猶向老僧擬討甚",
    "X84n1583_033:0595c22": "麼盌。曳拄杖下座打散。師自此全身脫落。一日將破",
    "X84n1583_033:0595c23": "盌入庫取油。童問。你為甚打破常住盌。師曰。不是某",
    "X84n1583_033:0595c24": "打破底。童曰。為甚在汝手裡。師曰。城門失火。殃及池",
    "X84n1583_033:0596a01": "魚。童曰。賠了盌去。師便展兩手。童休去。崇禎癸未。住",
    "X84n1583_033:0596a02": "通玄。次居東塔棲真。後遷天童。上堂。今朝吾佛降",
    "X84n1583_033:0596a03": "生。却向金盤澡洗。便乃指天指地。大似不知羞耻。更",
    "X84n1583_033:0596a04": "道唯吾獨尊。山僧未敢相許。且道。山僧有甚長處。便",
    "X84n1583_033:0596a05": "乃開許大口。以拄杖卓曰。當門不用栽荊棘。後代兒",
    "X84n1583_033:0596a06": "孫惹著衣。上堂。舉丹霞訪忠國師。值睡次公案。侍",
    "X84n1583_033:0596a07": "者瞠眼寐語。累他國師寢食不安。丹霞雖解就地埋",
    "X84n1583_033:0596a08": "人。殊不顧旁觀看破。還有知得侍者喫棒。丹霞喫驚",
    "X84n1583_033:0596a09": "底麼。不辭頌出。端居丈室獨安眠。不意春花落檻前。",
    "X84n1583_033:0596a10": "可恨游蜂胡亂採。至今趕向草堤邊。上堂。汝等未",
    "X84n1583_033:0596a11": "到天童寺。將謂天童異世間。及乎到來親目擊。依然",
    "X84n1583_033:0596a12": "松竹倚青山。明明松竹林。明明祖師意。若或瞥爾情",
    "X84n1583_033:0596a13": "生。未免觸途成滯。且道。不涉程途一句。如何顯示。驀",
    "X84n1583_033:0596a14": "卓拄杖曰。還家盡是兒孫事。祖父從來不出門。上",
    "X84n1583_033:0596a15": "堂。昔日先師會下。萬指圍繞。梁法味者頗多。追法乳",
    "X84n1583_033:0596a16": "者誰切。山僧舉揚般若。以報先師莫大之恩。可謂冤",
    "X84n1583_033:0596a17": "有頭債有主。從前得力處一句超今古。且道。是甚麼",
    "X84n1583_033:0596a18": "句。驀拈拄杖卓曰。汗馬無人識。重論葢代功。復卓一",
    "X84n1583_033:0596a19": "下。上堂。山僧四大不強。無能為眾說法。遂拈拄杖",
    "X84n1583_033:0596a20": "曰。惟者木上座。雖則全無孔竅。却能善說法要。擊香",
    "X84n1583_033:0596a21": "几曰。切莫隨伊顛倒。師病中。首座問曰。古人臨末",
    "X84n1583_033:0596a22": "梢頭。留下一言半句。作將來眼目。即今有何垂示。師",
    "X84n1583_033:0596a23": "曰。動即禍生。曰官不容針。私通車馬。師曰。多口作麼。",
    "X84n1583_033:0596a24": "曰不為分外。師驀面一拳。座便禮拜。師將示寂。出",
    "X84n1583_033:0596b01": "冶自天台歸。師急問曰。汝來了。冶曰。適纔到。師曰。於",
    "X84n1583_033:0596b02": "今是甚麼時候。冶曰午時。師瞪目視之。冶曰。前蒙和",
    "X84n1583_033:0596b03": "尚記莂。今請和尚更取法名。師曰。行果圓成。冶禮謝。",
    "X84n1583_033:0596b04": "師安祥而逝。",
    "X84n1583_033:0596b05": "黃介子居士諱毓祺。毗陵澄江聞人也。慧業夙稟。博",
    "X84n1583_033:0596b06": "綜內外典籍。久遊天童磬山之門。有所契入。曾作語",
    "X84n1583_033:0596b07": "錄序。有石磬音嘹亮。聾人耳更聞。斯言不我欺也。昔",
    "X84n1583_033:0596b08": "漢武。以兵法教去病。病曰。不在學古。顧方略何如。明",
    "X84n1583_033:0596b09": "皇示韓斡御府圖。幹曰。不願觀也。去病胸中有活法。",
    "X84n1583_033:0596b10": "韓幹胸中有活馬。磬山胸中。有活玄要。猛虎口邊拾",
    "X84n1583_033:0596b11": "得。毒蛇頭上安排。為天下人抽釘㧞楔。豈口耳所能",
    "X84n1583_033:0596b12": "傳授耶。我於是錄。聊窺一斑云云。後天童將順世。以",
    "X84n1583_033:0596b13": "衲衣贈之。至甲申。鼎革士。罹難南都獄中。一日書偈",
    "X84n1583_033:0596b14": "扇頭。寄同參牧雲禪師曰。劍樹刀山掉臂過。長伸兩",
    "X84n1583_033:0596b15": "脚自為摩。三千善逝原非佛。百萬波旬豈是魔。潦倒",
    "X84n1583_033:0596b16": "不妨天亦醉。掀翻一任水生波。夜來夢作修羅手。其",
    "X84n1583_033:0596b17": "奈雙丸忽跳何。遂擲筆而終。",
    "X84n1583_033:0596b19": "續燈正統卷三十三"
}