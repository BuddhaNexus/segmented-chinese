{
    "T33n1716_05b:0739c13": "folio_5b 妙法蓮華經玄義卷第五下",
    "T33n1716_05b:0739c15": "天台智者大師說",
    "T33n1716_05b:0739c16": "第九卷：「凡夫佛性，如牛新生，血乳未別。聲",
    "T33n1716_05b:0739c17": "聞佛性，如清淨乳。支佛如酪。菩薩如生、熟",
    "T33n1716_05b:0739c18": "蘇。佛如醍醐。」此譬別教五位。",
    "T33n1716_05b:0739c19": "乳譬無明，血譬四住。凡夫具此，故言雜血。",
    "T33n1716_05b:0739c20": "十住已斷四住之血，與二乘齊，故言聲聞",
    "T33n1716_05b:0739c21": "如乳。十住後心，理明智利，類支佛侵習，故",
    "T33n1716_05b:0739c22": "言如酪。十行破塵沙，如生蘇。十迴向，破界",
    "T33n1716_05b:0739c23": "外塵沙，如熟蘇。故言菩薩如生、熟蘇。登地",
    "T33n1716_05b:0739c24": "破無明，顯佛性，得一身無量身，百佛世界",
    "T33n1716_05b:0739c25": "八相作佛，故言佛如醍醐。二十五云：「雪山",
    "T33n1716_05b:0739c26": "有草，名為忍辱。牛若食者，即得醍醐。」牛喻",
    "T33n1716_05b:0739c27": "凡夫，草喻八正。能修八正，即見佛性，名",
    "T33n1716_05b:0739c28": "得醍醐。此譬圓教，行大直道，觀一切眾",
    "T33n1716_05b:0739c29": "生，即涅槃相，不復可滅。圓信、圓行不由歷",
    "T33n1716_05b:0740a01": "別，於一生中，即入初住，得見佛性。如牛",
    "T33n1716_05b:0740a02": "食忍草，不歷四味，卓出醍醐，故知圓教意",
    "T33n1716_05b:0740a03": "也。忍草譬境妙，牛譬智妙，食者譬行妙，出",
    "T33n1716_05b:0740a04": "醍醐譬位妙，此圓意也。牛食餘草，血乳轉",
    "T33n1716_05b:0740a05": "變，歷四味已，方成醍醐。餘方便教，境、智、行、",
    "T33n1716_05b:0740a06": "位，皆麁意也。前四譬，即有四處明醍醐。四",
    "T33n1716_05b:0740a07": "教明佛智各異，俱既稱佛，同指佛智",
    "T33n1716_05b:0740a08": "以為醍醐。藏、通二佛不明中道，但取果",
    "T33n1716_05b:0740a09": "頭佛二諦智為醍醐。別教登地破無明，即",
    "T33n1716_05b:0740a10": "能作佛，以中道理智為醍醐。圓教初住得",
    "T33n1716_05b:0740a11": "中道智，亦稱為醍醐。《纓珞》云：「頓悟世尊」，即",
    "T33n1716_05b:0740a12": "此初住智為醍醐也。前兩醍醐是權非實，",
    "T33n1716_05b:0740a13": "故有教而無人。別教醍醐名權理實，圓教醍",
    "T33n1716_05b:0740a14": "醐名理俱實。以是義故，前三位、五味皆麁，",
    "T33n1716_05b:0740a15": "圓教一味皆妙。第二十七卷云：「譬如有人，置",
    "T33n1716_05b:0740a16": "毒乳中，則能殺人。乃至醍醐，亦能殺人。」此",
    "T33n1716_05b:0740a17": "譬兩用：一、通約漸、頓，明不定教，處處皆得",
    "T33n1716_05b:0740a18": "見佛性也。二、約行不定。行人心行，譬之如",
    "T33n1716_05b:0740a19": "乳。實相智譬之以毒，毒有殞命之能，此智",
    "T33n1716_05b:0740a20": "有破無明之力。久遠劫來，說實相毒，置於",
    "T33n1716_05b:0740a21": "凡夫心乳，毒慧開發，不可為定，或於初味",
    "T33n1716_05b:0740a22": "發，或於後味發，不得次第往判，故言置毒",
    "T33n1716_05b:0740a23": "乳中，乃至醍醐，遍五味中，悉有殺義。若眾",
    "T33n1716_05b:0740a24": "生始於凡地，得聞《華嚴》，即便見理，入佛慧",
    "T33n1716_05b:0740a25": "者，此是血乳殺人。若先得十住，今《華嚴》得",
    "T33n1716_05b:0740a26": "悟，即是酪中殺人。十行悟者，是生蘇殺人。",
    "T33n1716_05b:0740a27": "十迴向悟者，是熟蘇殺人。諸地更悟，是醍醐",
    "T33n1716_05b:0740a28": "中殺人。若過去，先是圓教中假名、相似之位，",
    "T33n1716_05b:0740a29": "今聞《華嚴》得悟者，亦是乳中殺人，亦是酪、",
    "T33n1716_05b:0740b01": "生熟等蘇中殺人。若先是諸住、諸行等位，今",
    "T33n1716_05b:0740b02": "更聞《華嚴》，得增道損生，即是於醍醐中殺",
    "T33n1716_05b:0740b03": "人云云。若歷三藏教中，凡夫及方便位，及菩",
    "T33n1716_05b:0740b04": "薩位，聞三藏教，於中即能密見中道，即是",
    "T33n1716_05b:0740b05": "乳中殺人。若四果位，密見中道，即是酪中殺",
    "T33n1716_05b:0740b06": "人。顯露教中，無此事也。若通教中，凡夫及",
    "T33n1716_05b:0740b07": "三乘方便位，若聞通教密見佛性，即是乳",
    "T33n1716_05b:0740b08": "中殺人。若入位者，祕密而去，即是酪中殺",
    "T33n1716_05b:0740b09": "人。若菩薩道種智中去，即是生蘇殺人。九",
    "T33n1716_05b:0740b10": "地中去，即是熟蘇殺人。十地中去，即是醍醐",
    "T33n1716_05b:0740b11": "中殺人。通教聲聞，但有祕密中殺人，無顯",
    "T33n1716_05b:0740b12": "露不定殺也。若歷別教中，十信聞教去，即",
    "T33n1716_05b:0740b13": "是乳中殺人。三十心中去，即是酪殺人，生",
    "T33n1716_05b:0740b14": "蘇熟蘇等殺人。登地去，即是醍醐殺人也。",
    "T33n1716_05b:0740b15": "若圓教中，發始聞經即破無明、見佛性，是",
    "T33n1716_05b:0740b16": "乳中殺人。六根清淨去，是酪生熟蘇等殺",
    "T33n1716_05b:0740b17": "人。若初住去，是醍醐殺人。若有行人，歷諸",
    "T33n1716_05b:0740b18": "教四譬五味過已，方得入圓教醍醐中殺人",
    "T33n1716_05b:0740b19": "者，此是破三顯一，相形待為妙。若置毒乳",
    "T33n1716_05b:0740b20": "中，味味悉殺人者，此是開權顯實，於一切",
    "T33n1716_05b:0740b21": "法中即見中道。故文云：「汝等所行，是菩薩",
    "T33n1716_05b:0740b22": "道。」不須更改途易轍而求真實，即麁見",
    "T33n1716_05b:0740b23": "妙，故以置毒為喻。諸經悉有祕密置毒之",
    "T33n1716_05b:0740b24": "妙，而未有顯露歷味入妙，亦無顯露決麁",
    "T33n1716_05b:0740b25": "即妙。至此《法華》方有二意。同乘寶乘，皆開",
    "T33n1716_05b:0740b26": "佛知見，顯露事彰，是故獨稱為妙，其意在",
    "T33n1716_05b:0740b27": "此。次第入妙、開麁即妙，各有兩意：按位開",
    "T33n1716_05b:0740b28": "入、有增進開入。若言決了聲聞法，是諸經",
    "T33n1716_05b:0740b29": "之王，聞已諦思惟，得近無上道，即是按位顯",
    "T33n1716_05b:0740c01": "妙。增道損生，即是升進入妙。故《法華》獨稱",
    "T33n1716_05b:0740c02": "妙也。十、明妙位始終者，真如法中無詮次，",
    "T33n1716_05b:0740c03": "無一地、二地，法性平等，常自寂然，豈應分",
    "T33n1716_05b:0740c04": "別初後始終？良由平等大慧，觀於法界無",
    "T33n1716_05b:0740c05": "有若干，能破若干無明，顯出無若干智慧。",
    "T33n1716_05b:0740c06": "約此智慧，無始而始，即是初阿；無終而終，即",
    "T33n1716_05b:0740c07": "是後茶；無中而論中，即是四十心。雖復差",
    "T33n1716_05b:0740c08": "別，則無差別，故名不思議位也。如下文云：",
    "T33n1716_05b:0740c09": "「聲聞、緣覺如竹林，新發、不退菩薩等，皆不能",
    "T33n1716_05b:0740c10": "知，除諸菩薩眾信力堅固者。」聲聞、緣覺所",
    "T33n1716_05b:0740c11": "不能知，此簡三藏、通教兩種二乘也。三藏",
    "T33n1716_05b:0740c12": "菩薩，緣真不及聲聞，聲聞尚不知，此菩薩",
    "T33n1716_05b:0740c13": "那得知？通教菩薩入真之智，與二乘不殊，",
    "T33n1716_05b:0740c14": "二乘不知，彼菩薩亦不知。今標二乘不知，",
    "T33n1716_05b:0740c15": "兩處菩薩亦不能測。發心不知，即指別教",
    "T33n1716_05b:0740c16": "十信；不退不能知，即指別教三十心。十住，",
    "T33n1716_05b:0740c17": "位不退。十行，行不退。十迴向，念不退。此三不",
    "T33n1716_05b:0740c18": "退皆不能知。三藏中不退，尚不及二乘；通",
    "T33n1716_05b:0740c19": "教中不退，止等二乘，二乘不知，豈重舉菩",
    "T33n1716_05b:0740c20": "薩？今標發心不退者，則擬別教中人也。信",
    "T33n1716_05b:0740c21": "力者，是假名位。堅固者，是鐵輪位。如此等位，",
    "T33n1716_05b:0740c22": "聞經即解，故得為妙，似位之始也。初開佛",
    "T33n1716_05b:0740c23": "知見，乘是寶乘，遊於東方，即是真位之始",
    "T33n1716_05b:0740c24": "也。三方是中位，直至道場，過茶無字可說，",
    "T33n1716_05b:0740c25": "即是終位也。如此諸位，乘何等乘？乘有三",
    "T33n1716_05b:0740c26": "種：謂教、行、證。若言是乘，從三界出，到薩婆",
    "T33n1716_05b:0740c27": "若中住。住有二義：一、取證故住，即通教意",
    "T33n1716_05b:0740c28": "也。二、所乘極故住，即別、圓意也。初心憑教所",
    "T33n1716_05b:0740c29": "詮，信教立行，得出三界。無明未破，未有",
    "T33n1716_05b:0741a01": "所證，故不見真。但乘教乘，來至此耳。我",
    "T33n1716_05b:0741a02": "圓教中，其誰是耶？謂五品弟子，能善發大心，",
    "T33n1716_05b:0741a03": "長別三界苦輪海，即其人也。教乘既息，證乘",
    "T33n1716_05b:0741a04": "未及，以似解慧，進修眾行，則以行為乘，",
    "T33n1716_05b:0741a05": "從方便三界中出，到初住薩婆若中住。我",
    "T33n1716_05b:0741a06": "圓教中，其誰是耶？謂十信心六根淨者，即其",
    "T33n1716_05b:0741a07": "人也。初住乃至等覺，更增道損生者，此以證",
    "T33n1716_05b:0741a08": "為乘，從因緣三界乃至無後三界中出，到",
    "T33n1716_05b:0741a09": "妙覺中，過茶無字可說，故言到薩婆若中",
    "T33n1716_05b:0741a10": "住。前來諸乘，猶有上法，不得稱住。茶無上",
    "T33n1716_05b:0741a11": "法，是故言住。住無住處，即妙位之終。復次，",
    "T33n1716_05b:0741a12": "別教十住破見思，是行三百由旬，十行破",
    "T33n1716_05b:0741a13": "塵沙為四百，十迴向伏無明為五百。十地",
    "T33n1716_05b:0741a14": "斷無明，此分見中道，即為寶所也。圓教六",
    "T33n1716_05b:0741a15": "根清淨時，是行四百。破無明入初住，是行",
    "T33n1716_05b:0741a16": "五百。二乘聞經，破無明惑，開佛知見，得記",
    "T33n1716_05b:0741a17": "作佛者，即是決了諸麁位，過五百由旬，來",
    "T33n1716_05b:0741a18": "入初住。即是妙位之始，得於證乘，遊於東",
    "T33n1716_05b:0741a19": "方也。若至本門中增道損生，更乘證乘，遊",
    "T33n1716_05b:0741a20": "於南方，是進入十行位也。西方是進入十",
    "T33n1716_05b:0741a21": "迴向。北方是進入十地也。又如文云：「說是",
    "T33n1716_05b:0741a22": "如來壽命長遠時，六百八十萬億那由他恒",
    "T33n1716_05b:0741a23": "河沙人得無生法忍」，即是十住。「復千倍菩",
    "T33n1716_05b:0741a24": "薩，得聞持陀羅尼」，即十行。「復有一世界微",
    "T33n1716_05b:0741a25": "塵數菩薩，得樂說辯才」，即十迴向。「復有一",
    "T33n1716_05b:0741a26": "世界微塵數，得旋陀羅尼」，即初地。「三千大千",
    "T33n1716_05b:0741a27": "微塵，得不退」，即二地。「二千國土微塵，能轉",
    "T33n1716_05b:0741a28": "清淨法輪」，即三地。「小千國土微塵，八生當",
    "T33n1716_05b:0741a29": "得菩提」，即四地。七生當得，即五地。六生當",
    "T33n1716_05b:0741b01": "得，即六地。五生當得，即七地。「四生當得」，即",
    "T33n1716_05b:0741b02": "八地。「三生當得」，即九地「二生當得」，即十地。「一",
    "T33n1716_05b:0741b03": "生當得」，即等覺。過此一生，即是過茶無字，",
    "T33n1716_05b:0741b04": "即是妙覺地，妙位之終也。將前列位中，引",
    "T33n1716_05b:0741b05": "《法華經》文，入此中共作一科者，即不煩",
    "T33n1716_05b:0741b06": "也。",
    "T33n1716_05b:0741b07": "○第五、三法妙者，斯乃妙位所住之法也。言",
    "T33n1716_05b:0741b08": "三法者，即三軌也。軌名軌範，還是三法可",
    "T33n1716_05b:0741b09": "軌範耳。此即七意：一、總明三軌。二、歷別明",
    "T33n1716_05b:0741b10": "三軌。三、判麁妙。四、開麁顯妙。五、明始終。六、",
    "T33n1716_05b:0741b11": "類三法。七、悉檀料簡。一、總明三軌者：一、真",
    "T33n1716_05b:0741b12": "性軌。二、觀照軌。三、資成軌。名雖有三，秖是",
    "T33n1716_05b:0741b13": "一大乘法也。經曰：「十方諦求，更無餘乘，唯一",
    "T33n1716_05b:0741b14": "佛乘」。一佛乘即具三法，亦名第一義諦，亦",
    "T33n1716_05b:0741b15": "名第一義空，亦名如來藏。此三不定三，三",
    "T33n1716_05b:0741b16": "而論一。一不定一，一而論三，不可思議，不",
    "T33n1716_05b:0741b17": "並不別，伊字、天目。故《大經》云：「佛性者，亦一、非",
    "T33n1716_05b:0741b18": "一、非一非非一。亦一者，一切眾生悉一乘",
    "T33n1716_05b:0741b19": "故。」此語第一義諦。「非一者，如是數法故。」此",
    "T33n1716_05b:0741b20": "語如來藏。「非一非非一，數、非數法，不決定",
    "T33n1716_05b:0741b21": "故。」此語第一義空。而皆稱亦者，鄭重也。秖",
    "T33n1716_05b:0741b22": "是一法，亦名三耳。故不可單取，不可複取，",
    "T33n1716_05b:0741b23": "不縱不橫，而三而一。前明諸諦，若開、若合，若",
    "T33n1716_05b:0741b24": "麁、若妙等，已是真性軌相也。前明諸智，若開、",
    "T33n1716_05b:0741b25": "若合，若麁、若妙，是觀照軌相也。前明諸行，若",
    "T33n1716_05b:0741b26": "開、若合，若麁、若妙，已是資成軌相也。前明諸",
    "T33n1716_05b:0741b27": "位，秖是修此三法所證之果耳。若然，何以",
    "T33n1716_05b:0741b28": "重說？重說有三義：一者、前境、智、行，是因中所",
    "T33n1716_05b:0741b29": "乘之三軌。今明乘是大乘，已至道場，證果",
    "T33n1716_05b:0741c01": "所住之三軌也。二者、前作境、智等名別說，今",
    "T33n1716_05b:0741c02": "作法名合說。三者、前直爾散說，不論本末。",
    "T33n1716_05b:0741c03": "今遠論其本，即是性德三軌，亦名如來之",
    "T33n1716_05b:0741c04": "藏；極論其末，即是修德三軌，亦名祕密藏。",
    "T33n1716_05b:0741c05": "本末含藏一切諸法。從性德之三法，起名",
    "T33n1716_05b:0741c06": "字之三法；因名字之三法，修觀行之三法；",
    "T33n1716_05b:0741c07": "因觀行之三法，發相似之三法；乃至分證之",
    "T33n1716_05b:0741c08": "三法，究竟之三法。自成三法化他三法，為是",
    "T33n1716_05b:0741c09": "義故，宜應重說也。私謂一句即三句，三句",
    "T33n1716_05b:0741c10": "即一句，名圓佛乘。記中既從如來藏一句",
    "T33n1716_05b:0741c11": "出諸方便，此乃別判，例應通開。非一者，數法",
    "T33n1716_05b:0741c12": "故。指此為如來藏，開出三藏中三乘事相",
    "T33n1716_05b:0741c13": "方便。非一非非一，不決定故。指此一句，為",
    "T33n1716_05b:0741c14": "第一義空，開出通教三人即事而真。亦一",
    "T33n1716_05b:0741c15": "者，一切眾生悉一乘故。指此一句，為第一",
    "T33n1716_05b:0741c16": "義諦，開出別教獨菩薩乘。此諸方便，悉從圓",
    "T33n1716_05b:0741c17": "出。故經言：「於一佛乘，分別說三。」即此義也。",
    "T33n1716_05b:0741c18": "二、歷別明三法者，先須識如來開、合方便，",
    "T33n1716_05b:0741c19": "然後乃解總攬三法為一大乘也。佛從何",
    "T33n1716_05b:0741c20": "法開諸權乘？如《大經》明佛性非一，如是數",
    "T33n1716_05b:0741c21": "法，說三乘故。當知，諸乘數法，為如來藏所",
    "T33n1716_05b:0741c22": "攝。佛於此藏，開出聲聞、緣覺，及諸菩薩通、",
    "T33n1716_05b:0741c23": "別等乘。何者？諸乘既是方便，如來藏又是事，",
    "T33n1716_05b:0741c24": "從事出方便，故言諸權為如來藏攝耳。又",
    "T33n1716_05b:0741c25": "依經故，《大經》云：「聲聞僧者，名有為僧。」又云：",
    "T33n1716_05b:0741c26": "「六波羅蜜福德莊嚴。」又云：「聲聞之人，定力多",
    "T33n1716_05b:0741c27": "故，不見佛性。」當知，定力即是福德，福德秖",
    "T33n1716_05b:0741c28": "是有為。《勝鬘》稱為有漏。例如：界內見、思未",
    "T33n1716_05b:0741c29": "破，為有起作，故名有為；取理不當，故名",
    "T33n1716_05b:0742a01": "有漏；非智慧法，故名福德。今以下望上，亦",
    "T33n1716_05b:0742a02": "應如是。二乘未破變易，猶是有為；無明未",
    "T33n1716_05b:0742a03": "脫，故言有漏；非中道智，故名福德。以是故",
    "T33n1716_05b:0742a04": "知，方便諸乘悉為資成所攝，皆從大乘一",
    "T33n1716_05b:0742a05": "句偏出，非究竟法，故云「於一佛乘，分別說",
    "T33n1716_05b:0742a06": "三。」即此意也。亦是於一佛乘，分別說五；亦",
    "T33n1716_05b:0742a07": "是分別說七；亦是分別說九。若依此釋，如",
    "T33n1716_05b:0742a08": "來藏句，開出種種方便、諸權乘法也。次、歷",
    "T33n1716_05b:0742a09": "四教各論三法者，三藏中，以無為智慧，名",
    "T33n1716_05b:0742a10": "觀照軌。正為乘體，助道成乘具，名資成軌。",
    "T33n1716_05b:0742a11": "正、助之乘，斷惑入真，真是真性軌。教來詮",
    "T33n1716_05b:0742a12": "此，故以教為乘也。緣覺亦爾，菩薩以無常",
    "T33n1716_05b:0742a13": "觀為觀照；功德肥為資成；坐道場斷結、見",
    "T33n1716_05b:0742a14": "真為真性。此教詮真，乘是教乘，從三界中",
    "T33n1716_05b:0742a15": "出，到薩婆若中住，言教已盡，故無教乘。真",
    "T33n1716_05b:0742a16": "不能運，故證非乘，故有索車之意云云。二、",
    "T33n1716_05b:0742a17": "通教，以真性軌為乘體。何以故？即色是空，",
    "T33n1716_05b:0742a18": "事中有理，此理即真，故為乘體。以即空慧",
    "T33n1716_05b:0742a19": "為觀照，眾行為資成。此教詮真，乘是教乘，",
    "T33n1716_05b:0742a20": "從三界出，到薩婆若中住。菩薩出三界已，",
    "T33n1716_05b:0742a21": "用行為乘，淨佛國土，教化眾生，乃至道場，",
    "T33n1716_05b:0742a22": "乃可名住。亦是有教無人。無誰住者，亦是",
    "T33n1716_05b:0742a23": "教謝證寂，無復運義，亦有索車之意云云。三、",
    "T33n1716_05b:0742a24": "明別教三法者，以緣修觀照為乘體，諸行",
    "T33n1716_05b:0742a25": "是資成，以此二法為緣修智慧。慧能破惑",
    "T33n1716_05b:0742a26": "顯理，理不能破惑，理若破惑，一切眾生悉",
    "T33n1716_05b:0742a27": "具理性，何故不破？若得此慧，則能破惑，故",
    "T33n1716_05b:0742a28": "用智為乘體。故《大經》云：「無為無漏，名菩薩",
    "T33n1716_05b:0742a29": "僧。即是一地、二地，乃至十地智慧，名智慧莊",
    "T33n1716_05b:0742b01": "嚴。」以此智慧運通十地，故為乘體。然《攝大",
    "T33n1716_05b:0742b02": "乘》明三種乘：理乘、隨乘、得乘。理者，即是道前",
    "T33n1716_05b:0742b03": "真如。隨者，即是觀真如，慧隨順於境。得者，",
    "T33n1716_05b:0742b04": "一切行願熏習，熏無分別智，契無分別境，",
    "T33n1716_05b:0742b05": "與真如相應。此三意，一往乃同於三軌，而",
    "T33n1716_05b:0742b06": "前後未融。何者？九識是道後真如，真如無事，",
    "T33n1716_05b:0742b07": "智行根本種子皆在梨耶識中熏習成就，",
    "T33n1716_05b:0742b08": "得無分別智光，成真實性。是則理乘本有，",
    "T33n1716_05b:0742b09": "隨得今有，道後真如方能化物。此豈非縱",
    "T33n1716_05b:0742b10": "義？若三乘悉為黎耶所攝，又是橫義，又濫",
    "T33n1716_05b:0742b11": "冥初生覺。既縱既橫，與真伊相乖。元夫如",
    "T33n1716_05b:0742b12": "來初出，便欲說實；為不堪者，先以無常遣",
    "T33n1716_05b:0742b13": "倒，次用空淨蕩著，次用歷別起心，然後",
    "T33n1716_05b:0742b14": "方明常樂我淨。龍樹作論，申佛此意，以不",
    "T33n1716_05b:0742b15": "可得空洗蕩封著，習應一切法空，是名與",
    "T33n1716_05b:0742b16": "般若相應。此空豈不空於無明？無明若空，",
    "T33n1716_05b:0742b17": "種子安在？淨諸法已，點空說法，結四句相。",
    "T33n1716_05b:0742b18": "此語虛玄，亦無住著。如病除已，乃可進食，",
    "T33n1716_05b:0742b19": "食亦消化。那得發頭據阿黎耶出一切法？",
    "T33n1716_05b:0742b20": "本之見慢，全自未降，封此新文，若長氷添",
    "T33n1716_05b:0742b21": "水。故知，彼論非逗末代重著眾生，乃是界",
    "T33n1716_05b:0742b22": "外一途法門耳。又，阿黎耶若具一切法者，",
    "T33n1716_05b:0742b23": "那得不具道後真如？若言具者，那言真如",
    "T33n1716_05b:0742b24": "非第八識？恐此猶是方便，從如來藏中開",
    "T33n1716_05b:0742b25": "出耳。若執方便，巨妨真實。若是實者，執之",
    "T33n1716_05b:0742b26": "又成語見，多含兒蘇，恐將夭命云云。若能善",
    "T33n1716_05b:0742b27": "解破立之意，於諸經論，淨無滯著也。四、明",
    "T33n1716_05b:0742b28": "圓教三法者，以真性軌為乘體。不偽名真，",
    "T33n1716_05b:0742b29": "不改名性，即正因常住，諸佛所師，謂此法",
    "T33n1716_05b:0742c01": "也。一切眾生亦悉一乘，眾生即涅槃相，不",
    "T33n1716_05b:0742c02": "可復滅；涅槃即生死，無滅不生。故《大品》云：",
    "T33n1716_05b:0742c03": "「是乘不動、不出。」即此乘也。觀照者，秖點真",
    "T33n1716_05b:0742c04": "性，寂而常照，便是觀照，即是第一義空。資成",
    "T33n1716_05b:0742c05": "者，秖點真性法界，含藏諸行，無量眾具，即",
    "T33n1716_05b:0742c06": "如來藏。三法不一異，如點如意珠中論光、",
    "T33n1716_05b:0742c07": "論寶，光、寶不與珠一，不與珠異，不縱不",
    "T33n1716_05b:0742c08": "橫。三法亦如是，亦一、亦非一，亦非一非非",
    "T33n1716_05b:0742c09": "一，不可思議之三法也。若迷此三法，即成",
    "T33n1716_05b:0742c10": "三障：一者、界內、界外塵沙，障如來藏。二者、通",
    "T33n1716_05b:0742c11": "別見思，障第一義空。三者、根本無明，障第一",
    "T33n1716_05b:0742c12": "義理。若即塵沙障達無量法門者，即資成",
    "T33n1716_05b:0742c13": "軌得顯。若即見思障達第一義空者，觀照",
    "T33n1716_05b:0742c14": "軌得顯。若即無明障達第一義諦者，真性",
    "T33n1716_05b:0742c15": "軌得顯。真性軌得顯，名為法身。觀照得顯，",
    "T33n1716_05b:0742c16": "名為般若。資成得顯，名為解脫。此兩即是",
    "T33n1716_05b:0742c17": "定慧莊嚴，莊嚴法身。法身是乘體，定慧是眾",
    "T33n1716_05b:0742c18": "具。下文云：「其車高廣，眾寶莊校。」是名圓教行",
    "T33n1716_05b:0742c19": "人所乘之乘，到薩婆若，過茶無字可說。無",
    "T33n1716_05b:0742c20": "字可說，亦應無乘可運。若自行運畢，乘義",
    "T33n1716_05b:0742c21": "則休。若權化未畢，運他不休。故文云：「佛自",
    "T33n1716_05b:0742c22": "住大乘，如其所得法，定慧力莊嚴，以此度",
    "T33n1716_05b:0742c23": "眾生。」即其義也。譬如御者，運車達到，猶名",
    "T33n1716_05b:0742c24": "為車。果乘亦爾，猶名為運。復次，何必一向",
    "T33n1716_05b:0742c25": "以運義釋乘？若取真性，不動、不出，則非運",
    "T33n1716_05b:0742c26": "非不運。若取觀照、資成，能動、能出，則名為",
    "T33n1716_05b:0742c27": "運。秖動出即不動出；即不動出是動出。即",
    "T33n1716_05b:0742c28": "用而論體，動出是不動出；即體而論用，即",
    "T33n1716_05b:0742c29": "不動出是動出。體用不二而二耳。例如：轉、不",
    "T33n1716_05b:0743a01": "轉，皆阿鞞跋致；動、不動，皆是毘尼。以是義",
    "T33n1716_05b:0743a02": "故，發趣、不發趣，皆名為乘也云云。三、明麁妙",
    "T33n1716_05b:0743a03": "者，三藏於有為福德，論三法為乘。四念處",
    "T33n1716_05b:0743a04": "是聞慧，乘於教乘，到四善根。四善根乘於行",
    "T33n1716_05b:0743a05": "乘，到見諦。見諦乘於證乘，到無學。既是權",
    "T33n1716_05b:0743a06": "法，出三界外，以真為證。證則不運、不見實",
    "T33n1716_05b:0743a07": "乘。嗚呼自責，欲問世尊，為失、為不失？即此",
    "T33n1716_05b:0743a08": "意也。半字漸引，非究竟義，是故三法皆麁也。",
    "T33n1716_05b:0743a09": "通教即空慧，三法為乘巧，餘意大同。乾慧地",
    "T33n1716_05b:0743a10": "乘於教乘，性地乘於行乘，八人見地乘於",
    "T33n1716_05b:0743a11": "證乘。此亦偏說，是故為麁。別教以資成資",
    "T33n1716_05b:0743a12": "於觀照，觀照開於真性，三法為乘。十信乘",
    "T33n1716_05b:0743a13": "教、十住乘行、十地乘證，到妙覺薩婆若中",
    "T33n1716_05b:0743a14": "住。緣，修成即謝，唯真修在。若爾，資成在前，",
    "T33n1716_05b:0743a15": "觀照居次，真性在後。此三豎別，縱非大乘，",
    "T33n1716_05b:0743a16": "此三並異，橫非大乘，是方便法，是故為麁",
    "T33n1716_05b:0743a17": "也。圓教點實相為第一義空，名空為縱。第",
    "T33n1716_05b:0743a18": "一義空即是實相，實相不縱，此空豈縱？點",
    "T33n1716_05b:0743a19": "實相為如來藏，名之為橫。如來藏即實相，",
    "T33n1716_05b:0743a20": "實相不橫，此藏豈橫？故不可以縱思、不可",
    "T33n1716_05b:0743a21": "以橫思，故名不可思議法，即是妙也。秖點",
    "T33n1716_05b:0743a22": "空、藏為實相，空縱、藏橫，實相那不縱橫？秖",
    "T33n1716_05b:0743a23": "點空為如來藏，空既不橫，藏那得橫？點如",
    "T33n1716_05b:0743a24": "來藏為空，藏既不縱，空那得縱？點實相為",
    "T33n1716_05b:0743a25": "空、藏，實相非縱非橫，空、藏亦非縱非橫，宛",
    "T33n1716_05b:0743a26": "轉相即，不可思議，故名為妙。秖點如來藏",
    "T33n1716_05b:0743a27": "為廣，點第一義空為高，故言其車高廣。如",
    "T33n1716_05b:0743a28": "來藏即實相，故其車非廣。第一義空即實相，",
    "T33n1716_05b:0743a29": "故其車非高。秖實相是空，那得非高？秖實相",
    "T33n1716_05b:0743b01": "是如來藏，那得非廣？又點實相為如來藏，",
    "T33n1716_05b:0743b02": "故言眾寶莊校，又多僕從而侍衛之。點實",
    "T33n1716_05b:0743b03": "相為第一義空，故言有大白牛，肥壯多力，",
    "T33n1716_05b:0743b04": "行步平正，其疾如風，智慧無染，名為白。能",
    "T33n1716_05b:0743b05": "破惑，故名多力。中道慧，名平正。入無功用，",
    "T33n1716_05b:0743b06": "故其疾如風。不思議三法，共成大車，豈有",
    "T33n1716_05b:0743b07": "縱橫並別之異？如是教乘，不縱不橫，五品所",
    "T33n1716_05b:0743b08": "乘，到於似解。如是行乘，不縱不橫，似解所乘，",
    "T33n1716_05b:0743b09": "到於十住。如是證乘，不縱不橫，十住所乘，",
    "T33n1716_05b:0743b10": "到於妙覺薩婆若中住，故名妙乘。又云：「是",
    "T33n1716_05b:0743b11": "乘微妙，清淨第一。」故瓦官建講，人夢聽者駕",
    "T33n1716_05b:0743b12": "乘闐門而出；彼處建講，人夢黃衣滿路。以",
    "T33n1716_05b:0743b13": "相則之，邪正明矣！若將此麁妙等乘，約五",
    "T33n1716_05b:0743b14": "味者，乳教一麁一妙。酪教一麁。生蘇三麁一",
    "T33n1716_05b:0743b15": "妙。熟蘇二麁一妙。眾經悉帶縱橫方便，說",
    "T33n1716_05b:0743b16": "不縱、不橫之真實，故言為麁。今經正直捨方",
    "T33n1716_05b:0743b17": "便，故加之以妙云云。四、開麁顯妙者，約《大",
    "T33n1716_05b:0743b18": "經》三句也。經言：「佛性亦一」者，一切眾生悉一",
    "T33n1716_05b:0743b19": "乘故。此是不動、不出之一乘，故具足三法，不",
    "T33n1716_05b:0743b20": "縱、不橫。夫有心者皆備此理，而其家大小都",
    "T33n1716_05b:0743b21": "無知者，是故為麁。今示眾生諸覺寶藏，耘",
    "T33n1716_05b:0743b22": "除草穢，開顯藏金。一切無礙人，一道出生死。",
    "T33n1716_05b:0743b23": "十方諦求，更無餘乘，唯一佛乘，是故為妙。",
    "T33n1716_05b:0743b24": "經言：「佛性亦非一非非一。」數、非數法，不決",
    "T33n1716_05b:0743b25": "定故。若執緣修智慧，定能顯理；慧自非理，",
    "T33n1716_05b:0743b26": "則照用不明，不見佛性，是故為麁。今開定",
    "T33n1716_05b:0743b27": "執之慧，即不決定慧，即慧而理、即理而慧，",
    "T33n1716_05b:0743b28": "不執著數，定三定一，不著非數，非三非一，",
    "T33n1716_05b:0743b29": "如此乃名無著妙慧。能破一切定相及不定",
    "T33n1716_05b:0743c01": "相，亦無能破、所破。如輪王能破能安，如日",
    "T33n1716_05b:0743c02": "除闇生物，如醫除膜養珠，即是大乘不縱",
    "T33n1716_05b:0743c03": "不橫之妙慧也。經言：「佛性亦非一」說三乘",
    "T33n1716_05b:0743c04": "故。即是三乘、五乘、七乘等諸方便乘。若住諸",
    "T33n1716_05b:0743c05": "乘，但是事善，及以偏真，通入處近，是故為麁。",
    "T33n1716_05b:0743c06": "今若決了諸乘即是如來藏，藏名佛性。從",
    "T33n1716_05b:0743c07": "人天善乃至別乘，皆不動本法，即是於妙。",
    "T33n1716_05b:0743c08": "當知，三句攝一切法，無非佛性，悉皆是",
    "T33n1716_05b:0743c09": "妙。無麁可待，即絕待妙也。五、明始終者，不",
    "T33n1716_05b:0743c10": "取五品教乘為始，乃取凡地一念之心，具",
    "T33n1716_05b:0743c11": "十法界、十種相性，為三法之始。何者？十種相",
    "T33n1716_05b:0743c12": "性秖是三軌。如是體即真性軌；如是性，性以",
    "T33n1716_05b:0743c13": "據內，即是觀照軌；如是相者，相以據外，即",
    "T33n1716_05b:0743c14": "是福德，是資成軌。力者是了因，是觀照軌；作",
    "T33n1716_05b:0743c15": "者是萬行精勤，即是資成；因者是習因，屬觀",
    "T33n1716_05b:0743c16": "照。緣者是報因，屬資成；果者是習果，屬觀",
    "T33n1716_05b:0743c17": "照；報者是習報，屬資成。本末等者，空等，即觀",
    "T33n1716_05b:0743c18": "照；假等即資成；中等即真性。直就一界十",
    "T33n1716_05b:0743c19": "如論於三軌。今但明凡心一念，即皆具十",
    "T33n1716_05b:0743c20": "法界，一一界悉有煩惱性相、惡業性相、苦道",
    "T33n1716_05b:0743c21": "性相。若有無明煩惱性相，即是智慧觀照性",
    "T33n1716_05b:0743c22": "相。何者？以迷明故起無明。若解無明，即是",
    "T33n1716_05b:0743c23": "於明。《大經》云：「無明轉，即變為明。」《淨名》云：「無",
    "T33n1716_05b:0743c24": "明即是明。」當知，不離無明而有於明，如",
    "T33n1716_05b:0743c25": "氷是水，如水是氷。又凡夫心，一念即具十",
    "T33n1716_05b:0743c26": "界，悉有惡業性相，秖惡性相即善性相，由",
    "T33n1716_05b:0743c27": "惡有善，離惡無善，翻於諸惡，即善資成。",
    "T33n1716_05b:0743c28": "如竹中有火性，未即是火事，故有而不燒，",
    "T33n1716_05b:0743c29": "遇緣事成，即能燒物。惡即善性，未即是事。",
    "T33n1716_05b:0744a01": "遇緣成事，即能翻惡。如竹有火，火出還燒",
    "T33n1716_05b:0744a02": "竹。惡中有善，善成還破惡。故即惡性相是",
    "T33n1716_05b:0744a03": "善性相也。凡夫一念，皆有十界識、名色等苦",
    "T33n1716_05b:0744a04": "道性相。迷此苦道，生死浩然，此是迷法身",
    "T33n1716_05b:0744a05": "為苦道，不離苦道別有法身。如迷南為",
    "T33n1716_05b:0744a06": "北，無別南也。若悟生死，即是法身，故云：苦",
    "T33n1716_05b:0744a07": "道性相即是法身性相也。夫有心者，皆有",
    "T33n1716_05b:0744a08": "三道性相，即是三軌性相。故《淨名》云：「煩惱之",
    "T33n1716_05b:0744a09": "儔，為如來種。」此之謂也。若言如是力、如是",
    "T33n1716_05b:0744a10": "作者，菩提心發也，即是真性等萌動。如是因",
    "T33n1716_05b:0744a11": "者，即是觀照萌動。如是緣者，即是資成萌動。",
    "T33n1716_05b:0744a12": "如是果者，由觀照萌動，成習因，感得般若",
    "T33n1716_05b:0744a13": "習果滿也。如是報者，由資成萌動，為緣因，",
    "T33n1716_05b:0744a14": "感得解脫報果滿也。果報滿故，法身亦滿，是",
    "T33n1716_05b:0744a15": "為三德究竟滿，名祕密藏。本末等者，性德",
    "T33n1716_05b:0744a16": "三軌，冥伏不縱、不橫；修德三軌，彰顯不縱、不",
    "T33n1716_05b:0744a17": "橫。冥伏如等、數等、妙等；彰顯如等、數等、妙等，",
    "T33n1716_05b:0744a18": "故言等也。亦是空等、假等、中等云云。六、類通",
    "T33n1716_05b:0744a19": "三法者，前以三軌之法，從始以至終，即是",
    "T33n1716_05b:0744a20": "豎通無礙。今欲橫通諸法，悉使無礙，類通",
    "T33n1716_05b:0744a21": "諸三法。何者？赴緣名異，得意義同，粗通十",
    "T33n1716_05b:0744a22": "條，餘者可領。三道、三識、三佛性、三般若、三菩",
    "T33n1716_05b:0744a23": "提、三大乘、三身、三涅槃、三寶、三德。諸三法無",
    "T33n1716_05b:0744a24": "量，止用十者，舉其大要，明始終耳。三道輪",
    "T33n1716_05b:0744a25": "迴，生死本法，故為初。若欲逆生死流，須解",
    "T33n1716_05b:0744a26": "三識、知三佛性、起三智慧、發三菩提心、行",
    "T33n1716_05b:0744a27": "三大乘、證三身、成三涅槃，是三寶，利益一",
    "T33n1716_05b:0744a28": "切，化緣盡，入於三德，住祕密藏云云。一、類通",
    "T33n1716_05b:0744a29": "三道者：真性軌即苦道；觀照軌即煩惱道；資",
    "T33n1716_05b:0744b01": "成軌即業道。苦道即真性者，下文云：「世間相",
    "T33n1716_05b:0744b02": "常住」，豈不即彼生死而是法身耶？煩惱即觀",
    "T33n1716_05b:0744b03": "照，觀照本照惑，無惑則無照，一切法空是",
    "T33n1716_05b:0744b04": "也。文云：「諸法從本來，常自寂滅相。」即煩惱是",
    "T33n1716_05b:0744b05": "觀照也。照如薪生火。文云：「於諸過去佛，若",
    "T33n1716_05b:0744b06": "有聞一句，皆已成佛道。」又云：「深達罪福相，",
    "T33n1716_05b:0744b07": "遍照於十方。」即是聞於體達煩惱之妙句",
    "T33n1716_05b:0744b08": "也。資成即業道者，惡是善資，無惡亦無善。文",
    "T33n1716_05b:0744b09": "云：「惡鬼入其心，罵詈毀辱我，我等念佛故，",
    "T33n1716_05b:0744b10": "皆當忍是事。」惡不來加，不得用念，用念",
    "T33n1716_05b:0744b11": "由於惡加云云。又威音王佛所著法之眾，聞",
    "T33n1716_05b:0744b12": "不輕言，罵詈打拍；由惡業故，還值不輕，不",
    "T33n1716_05b:0744b13": "輕教化，皆得不退。又提婆達多是善知識，豈",
    "T33n1716_05b:0744b14": "非惡即資成？三軌即三道，是為理性，行於",
    "T33n1716_05b:0744b15": "非道，通達佛道。五品，觀行行於非道，通達",
    "T33n1716_05b:0744b16": "佛道。六根清淨，相似行於非道，通達佛道。",
    "T33n1716_05b:0744b17": "十住去，即分真行於非道，通達佛道。妙覺，",
    "T33n1716_05b:0744b18": "究竟行於非道，通達佛道云云。二、類通三識",
    "T33n1716_05b:0744b19": "者，菴摩羅識即真性軌；阿黎耶識即觀照軌；",
    "T33n1716_05b:0744b20": "阿陀那識即資成軌。若地人明阿黎耶是真",
    "T33n1716_05b:0744b21": "常淨識攝；大乘人云是無記、無明、隨眠之識，",
    "T33n1716_05b:0744b22": "亦名無沒識，九識乃名淨識互諍云云。今例",
    "T33n1716_05b:0744b23": "近況遠，如一人心復何定？為善則善識，為",
    "T33n1716_05b:0744b24": "惡即惡識，不為善惡，即無記識。此三識，何",
    "T33n1716_05b:0744b25": "容頓同水火？秖背善為惡，背惡為善，背",
    "T33n1716_05b:0744b26": "善惡為無記。秖是一人三心耳。三識亦應",
    "T33n1716_05b:0744b27": "如是，若阿黎耶中，有生死種子，熏習增長，",
    "T33n1716_05b:0744b28": "即成分別識。若阿黎耶中，有智慧種子，聞熏",
    "T33n1716_05b:0744b29": "習增長，即轉依成道後真如，名為淨識。若",
    "T33n1716_05b:0744c01": "異此兩識，秖是阿黎耶識。此亦一法論三，",
    "T33n1716_05b:0744c02": "三中論一耳。《攝論》云：「如金、土、染、淨。染譬六",
    "T33n1716_05b:0744c03": "識；金譬淨識；土譬黎耶識。」明文在茲，何勞",
    "T33n1716_05b:0744c04": "苦諍？下文譬如有人至親友家，醉酒而臥，",
    "T33n1716_05b:0744c05": "豈非阿黎耶識？世間狂惑，分別之識起已遊",
    "T33n1716_05b:0744c06": "行，以求衣食，豈非阿陀那識？聞熏種子稍起",
    "T33n1716_05b:0744c07": "增長，會遇親友，示以衣珠，豈非菴摩羅識？",
    "T33n1716_05b:0744c08": "菴摩羅識，名無分別智光。若黎耶中，有此智",
    "T33n1716_05b:0744c09": "種子，即理性無分別智光。五品，觀行無分別",
    "T33n1716_05b:0744c10": "智光。六根清淨，相似無分別智光。初住去，分",
    "T33n1716_05b:0744c11": "真無分別智光。妙覺，究竟無分別智光。麁妙云",
    "T33n1716_05b:0744c12": "云。三、類通三佛性者，真性軌即是正因性；觀",
    "T33n1716_05b:0744c13": "照軌即是了因性；資成軌即是緣因性。故下",
    "T33n1716_05b:0744c14": "文云：「汝實我子；我實汝父。」即正因性。又云：「我",
    "T33n1716_05b:0744c15": "昔教汝無上道故，一切智願猶在不失。」智即",
    "T33n1716_05b:0744c16": "了因性，願即緣因性。又云：「我不敢輕於汝",
    "T33n1716_05b:0744c17": "等，汝等皆當作佛。」即正因性。「是時四眾，以",
    "T33n1716_05b:0744c18": "讀誦眾經」即了因性。「修諸功德」即緣因性。",
    "T33n1716_05b:0744c19": "又云：「長者諸子，若十、二十，乃至三十。」此即三",
    "T33n1716_05b:0744c20": "種佛性。又云：「種種性相義，我已悉知見。」既",
    "T33n1716_05b:0744c21": "言種種性，即有三種佛性也。若知三軌即",
    "T33n1716_05b:0744c22": "三佛性，是名理佛性。五品，觀行見佛性。六",
    "T33n1716_05b:0744c23": "根，相似見佛性。十住至等覺，分真見佛性。",
    "T33n1716_05b:0744c24": "妙覺，究竟見佛性。是故稱妙云云。四、類通三",
    "T33n1716_05b:0744c25": "般若者，真性是實相般若；觀照是觀照般若；",
    "T33n1716_05b:0744c26": "資成是文字般若。具如上釋境、智、行三妙之",
    "T33n1716_05b:0744c27": "相。故下文云：「止止不須說，我法妙難思。」又",
    "T33n1716_05b:0744c28": "云：「是法不可示，言辭相寂滅。」即實相般若。",
    "T33n1716_05b:0744c29": "「我及十方佛，乃能知是相。」「唯佛與佛，乃能究",
    "T33n1716_05b:0745a01": "盡。」又云：「我所得智慧，微妙最第一。」即觀照般",
    "T33n1716_05b:0745a02": "若。又云：「我常知眾生，行道不行道，隨應所",
    "T33n1716_05b:0745a03": "可度，為說種種法。」若干言辭，隨宜方便，即",
    "T33n1716_05b:0745a04": "是文字般若。又云：「如來知見廣大深遠。」廣大",
    "T33n1716_05b:0745a05": "深遠即實相般若。如來知見稱廣大深遠，",
    "T33n1716_05b:0745a06": "即觀照般若。若言方便、知見皆已具足，即文",
    "T33n1716_05b:0745a07": "字般若。故知三軌亦三般若之異名耳。若三",
    "T33n1716_05b:0745a08": "智在三心、屬三人，是則為麁。三智在一心",
    "T33n1716_05b:0745a09": "中，不縱不橫，是則理妙。五品，觀行三般若。六",
    "T33n1716_05b:0745a10": "根淨，相似三般若。四十心，分真三般若。妙覺，",
    "T33n1716_05b:0745a11": "究竟三般若也。五、類通三菩提者，真性軌即",
    "T33n1716_05b:0745a12": "實相菩提；觀照軌即實智菩提；資成軌方便",
    "T33n1716_05b:0745a13": "菩提。故下文云：「我先不言汝等皆得阿耨三",
    "T33n1716_05b:0745a14": "菩提。」「非實、非虛、非如、非異，不如三界，見於",
    "T33n1716_05b:0745a15": "三界。」即實相菩提。「我成道已來，甚大久遠。」即",
    "T33n1716_05b:0745a16": "實智菩提。「我說少出家，近伽耶城，得三菩",
    "T33n1716_05b:0745a17": "提。」即方便菩提。若就弟子明三菩提者，「若",
    "T33n1716_05b:0745a18": "我遇眾生，盡教以佛道。」即實相菩提。「安住",
    "T33n1716_05b:0745a19": "實智中，我定當作佛。」又云：「佛子行道已，來",
    "T33n1716_05b:0745a20": "世得作佛。」「乘是寶乘，直至道場。」即是修成",
    "T33n1716_05b:0745a21": "實智菩提。授八相記，即方便菩提。不一異",
    "T33n1716_05b:0745a22": "者，名之為如。不決了名麁，決了名為妙。",
    "T33n1716_05b:0745a23": "一切眾生，理性菩提。五品，名字菩提。六根，相",
    "T33n1716_05b:0745a24": "似菩提。四十一位，分真菩提。妙覺，究竟菩提",
    "T33n1716_05b:0745a25": "云云。六、類通三大乘者，真性即理乘；觀照即",
    "T33n1716_05b:0745a26": "隨乘；資成即得乘。故下文云：「佛自住大乘，",
    "T33n1716_05b:0745a27": "如其所得法，定慧力莊嚴。」住大乘即理乘；定",
    "T33n1716_05b:0745a28": "慧莊嚴即隨乘；所得法即得乘。「佛自住大乘」",
    "T33n1716_05b:0745a29": "是理乘；「於道場知已」是隨乘；「導師方便說」是",
    "T33n1716_05b:0745b01": "得乘。又「舍利弗！以本願故，說三乘法。」是得",
    "T33n1716_05b:0745b02": "乘、隨乘。又，「是乘微妙清淨第一」是理乘。「於一",
    "T33n1716_05b:0745b03": "佛乘」是理乘；「分別說三」是得乘、隨乘。不縱不",
    "T33n1716_05b:0745b04": "橫妙，開麁妙、歷七位云云。五品，名字乘。六根，",
    "T33n1716_05b:0745b05": "相似乘。四十一位，分真乘。妙覺，究竟乘云云。七、",
    "T33n1716_05b:0745b06": "類通三身者，真性軌即法身；觀照即報身；資",
    "T33n1716_05b:0745b07": "成即應身。若《新金光明》云：「依於法身，得有",
    "T33n1716_05b:0745b08": "報身；依於報身，得有應身。」此即如前所明，",
    "T33n1716_05b:0745b09": "依於境妙，得有智妙；依於智妙，得有行",
    "T33n1716_05b:0745b10": "妙。彼文云：「佛真法身，猶如虛空，應物現形，",
    "T33n1716_05b:0745b11": "如水中月。」報身即天月。此文云：「佛自住大",
    "T33n1716_05b:0745b12": "乘」即是實相之身，猶如虛空。「定慧力莊嚴」慧",
    "T33n1716_05b:0745b13": "如天月，定如水月。又云：「唯佛與佛，乃能究",
    "T33n1716_05b:0745b14": "盡諸法實相。」即是法身。「我所得智慧，微妙最",
    "T33n1716_05b:0745b15": "第一。」即是報身。「名稱普聞」即是應身。又，非生、",
    "T33n1716_05b:0745b16": "現生等，是應身也。或示己身，即法身、報身。或",
    "T33n1716_05b:0745b17": "示他身，即報、應。「我以相嚴身，光明照十方，為",
    "T33n1716_05b:0745b18": "說實相印。」實相印即法身；照十方即應身；相",
    "T33n1716_05b:0745b19": "嚴身即報身。又「深達罪福相，遍照於十方。」即",
    "T33n1716_05b:0745b20": "報身；「微妙淨法身」即法身；「具相三十二」即應",
    "T33n1716_05b:0745b21": "身。三軌名異，義即三身，故《普賢觀》云：「佛三種",
    "T33n1716_05b:0745b22": "身，從方等生。」《法界性論》云：「水銀和真金，能",
    "T33n1716_05b:0745b23": "塗諸色像，功德和法身，處處應現往。」若此",
    "T33n1716_05b:0745b24": "三身不縱不橫，妙決了三身入法身妙。歷",
    "T33n1716_05b:0745b25": "七位妙云云。八、類通三涅槃者，地人言：「但有",
    "T33n1716_05b:0745b26": "性淨、方便淨。實相名為性淨涅槃；修因所成",
    "T33n1716_05b:0745b27": "為方便淨涅槃。」今以理性為性淨涅槃，修",
    "T33n1716_05b:0745b28": "因所成為圓淨涅槃，此則義便；薪盡火滅為",
    "T33n1716_05b:0745b29": "方便淨涅槃，此文便。若將修因所成為方便",
    "T33n1716_05b:0745c01": "涅槃者，以薪盡火滅為何等涅槃？故知應",
    "T33n1716_05b:0745c02": "有三涅槃，三涅槃即是三軌。文云：「是法不",
    "T33n1716_05b:0745c03": "可示，言辭相寂滅。」又云：「諸法從本來，常自",
    "T33n1716_05b:0745c04": "寂滅相。」是性淨涅槃。又云：「皆以如來滅度",
    "T33n1716_05b:0745c05": "而滅度之」即圓淨涅槃。又云：「我成佛已來，甚",
    "T33n1716_05b:0745c06": "大久遠。」久修業所得，慧光照無量，亦是圓淨",
    "T33n1716_05b:0745c07": "涅槃。數數唱生，處處現滅，於此夜滅度，如",
    "T33n1716_05b:0745c08": "薪盡火滅，豈非方便淨涅槃？《大經》題稱「大般",
    "T33n1716_05b:0745c09": "涅槃」，翻為大滅度。大者，其性廣博，即據性",
    "T33n1716_05b:0745c10": "淨。度者，到於彼岸，智慧滿足，即據圓淨。滅",
    "T33n1716_05b:0745c11": "者，煩惱永盡，斷德成就，即據方便淨。此三涅",
    "T33n1716_05b:0745c12": "槃，即是三軌也。九、類通一體三寶者，真性即",
    "T33n1716_05b:0745c13": "法寶；觀照即佛寶；資成即僧寶。故法性不動",
    "T33n1716_05b:0745c14": "名不覺；佛智契理，故佛名為覺。事和、理和，故",
    "T33n1716_05b:0745c15": "僧名和合。《思益》云：「知覺名為佛；知離名為",
    "T33n1716_05b:0745c16": "法；知無名為僧。」此是一體三寶。故下文云：",
    "T33n1716_05b:0745c17": "「佛自住大乘」佛是佛寶；大乘是法寶；「如其所",
    "T33n1716_05b:0745c18": "得法，以此度眾生。」即是與理和，復與眾生",
    "T33n1716_05b:0745c19": "和，即是僧寶。「世間相常住」，名法寶；「於道場知",
    "T33n1716_05b:0745c20": "已」，名佛寶；「導師方便說」上與理和，下與眾",
    "T33n1716_05b:0745c21": "生和，名僧寶。一體三寶，非一之一，不三之三，",
    "T33n1716_05b:0745c22": "此之三一，不縱不橫，稱之為妙。歷七位云云。",
    "T33n1716_05b:0745c23": "十、類通三德者，《大經》三德，共成大涅槃。此經",
    "T33n1716_05b:0745c24": "三軌，共成大乘。彼明法身德，此云實相。彼",
    "T33n1716_05b:0745c25": "云：「佛性者亦一」一切眾生悉一乘故，亦是",
    "T33n1716_05b:0745c26": "指實相為一乘。彼處明般若德；此經明其",
    "T33n1716_05b:0745c27": "智慧門難解難入。「我所得智慧，微妙最第一」",
    "T33n1716_05b:0745c28": "乃至「決了聲聞法，是諸經之王」皆是般若。彼",
    "T33n1716_05b:0745c29": "經明解脫德；此經明數數示現，現生現滅，",
    "T33n1716_05b:0746a01": "隨所調伏眾生之處，自既無累，令他解脫，",
    "T33n1716_05b:0746a02": "乃至收取萬善事中功德悉得證果，豈非",
    "T33n1716_05b:0746a03": "解脫？二經義合，碌碌之徒，隨名異解，譬聞",
    "T33n1716_05b:0746a04": "天帝，不識憍尸。唯知《涅槃》佛性之文，不見",
    "T33n1716_05b:0746a05": "雙樹有一乘之旨。彼文親說佛性亦一，一即",
    "T33n1716_05b:0746a06": "一乘。而人云：「此乃《涅槃》一乘是佛性，《法華》一",
    "T33n1716_05b:0746a07": "乘非佛性。」若言《法華》不明佛性者，《涅槃》不",
    "T33n1716_05b:0746a08": "應遙指云：「八千聲聞於法華中，得受記",
    "T33n1716_05b:0746a09": "莂，如秋收冬藏，見如來性，更無所作。」而人",
    "T33n1716_05b:0746a10": "云：「《涅槃》有遙指之文，此中無佛性之語。」今",
    "T33n1716_05b:0746a11": "據此文：「種種性相義，而我皆已見。」既言種",
    "T33n1716_05b:0746a12": "種，何獨簡於佛性耶？又，「世間相常住。於道",
    "T33n1716_05b:0746a13": "場知已，導師方便說。」豈非佛性之文耶？《論》",
    "T33n1716_05b:0746a14": "云：「佛性水常不輕。」知眾生有佛性。又《涅槃》",
    "T33n1716_05b:0746a15": "三德為祕密藏。安置諸子祕密藏中，我亦不",
    "T33n1716_05b:0746a16": "久當入其中，此即自他俱入祕密。此經云：",
    "T33n1716_05b:0746a17": "「佛自住大乘，以此度眾生。終不以小乘",
    "T33n1716_05b:0746a18": "濟度諸眾生，悉以如來滅度而滅度之。」如",
    "T33n1716_05b:0746a19": "是自他俱入如來滅度。滅度秖是涅槃，涅槃",
    "T33n1716_05b:0746a20": "秖是祕藏。《釋論》云：「《法華》為祕藏，兩經文義宛",
    "T33n1716_05b:0746a21": "宛恒同。」何故諸人，苟欲抗異？若文義舛隔，",
    "T33n1716_05b:0746a22": "作同想無罪，今文義本合，離之何福？但《涅",
    "T33n1716_05b:0746a23": "槃》以佛性為宗，非不明一乘義；今經以",
    "T33n1716_05b:0746a24": "一乘為宗，非不明佛性義。赴機異說，其義",
    "T33n1716_05b:0746a25": "常通也。若三德縱橫即是麁；不縱橫即是妙。",
    "T33n1716_05b:0746a26": "歷七位云云。七、悉檀料簡者。問：十種三法及",
    "T33n1716_05b:0746a27": "餘一切皆是三軌者，唯應三軌，何意異說？答：",
    "T33n1716_05b:0746a28": "眾生機宜不同，應隨機設逗，悉檀方便引接",
    "T33n1716_05b:0746a29": "耳。隨俗故異，稱便宜故異，逐對治故異，",
    "T33n1716_05b:0746b01": "令人入道故異。朝三暮四，撫眾狙而皆悅，",
    "T33n1716_05b:0746b02": "苦塗水洗，養嬰兒以適時。善巧赴機，故方",
    "T33n1716_05b:0746b03": "圓任物，譬千車而同轍，豈守一而疑諸？今",
    "T33n1716_05b:0746b04": "通用四悉檀，歷十法，論妙，不妙；具說三軌，",
    "T33n1716_05b:0746b05": "共成大乘。大乘之中，備有三法及一切法，",
    "T33n1716_05b:0746b06": "不相混亂，即是世界悉檀。資成資發智慧，",
    "T33n1716_05b:0746b07": "以生善故，是為人悉檀。觀照破惑，諸惡滅",
    "T33n1716_05b:0746b08": "故，是對治悉檀。真性實理，為第一義悉檀。一",
    "T33n1716_05b:0746b09": "段眾生，宜以大乘名說，得四利益也。備說",
    "T33n1716_05b:0746b10": "三德為大涅槃。雖三點上下而無縱、表裏",
    "T33n1716_05b:0746b11": "而無橫，一不相混，三不相離，即世界悉檀。",
    "T33n1716_05b:0746b12": "善利殃釁不干，故得挺然累表，是故解脫即",
    "T33n1716_05b:0746b13": "為人悉檀。般若如金剛，隨所擬皆碎，即是對",
    "T33n1716_05b:0746b14": "治悉檀。法身即第一義也。一段眾生聞三德",
    "T33n1716_05b:0746b15": "名，即獲四利矣！舉初、舉後、中間例然。次、明",
    "T33n1716_05b:0746b16": "妙不妙。《論》云：「三悉檀是世諦，心所行處，可破",
    "T33n1716_05b:0746b17": "可壞。第一義悉檀，是心不行處，諸佛聖人心",
    "T33n1716_05b:0746b18": "所得法，不可破壞，即是真諦。」若然者，比四",
    "T33n1716_05b:0746b19": "悉檀為二諦所攝。更有中道，復云何攝？若",
    "T33n1716_05b:0746b20": "不攝中，但是藏、通之意，此悉檀為麁。今言",
    "T33n1716_05b:0746b21": "俗有、真無，是隔異法，便是三悉檀心所行處，",
    "T33n1716_05b:0746b22": "可破可壞。中道第一義，非有、非無，有無不",
    "T33n1716_05b:0746b23": "二則無隔異，無異即真諦。前三悉檀所通，止",
    "T33n1716_05b:0746b24": "至化城，化城非實，故可破可壞，可壞為麁。",
    "T33n1716_05b:0746b25": "今中道無異，又通至寶所，無能過、無能滅，",
    "T33n1716_05b:0746b26": "故不可壞，稱之為妙。若餘經說中道第一",
    "T33n1716_05b:0746b27": "義悉檀，與此經不殊。但餘經帶阿羅漢所",
    "T33n1716_05b:0746b28": "得，為第一義悉檀，故不稱妙。此經正直捨",
    "T33n1716_05b:0746b29": "方便，但有圓實四悉檀，是故為妙。若不決",
    "T33n1716_05b:0746c01": "三悉檀入第一義，是復為麁；若決一一悉",
    "T33n1716_05b:0746c02": "檀，皆有第一義者，是則為妙。五品弟子，假",
    "T33n1716_05b:0746c03": "名四悉檀。六根淨，相似四悉檀。初住至等覺，",
    "T33n1716_05b:0746c04": "分真四悉檀。妙覺，究竟四悉檀，是故稱妙。此",
    "T33n1716_05b:0746c05": "五番明妙，從因至果，以辨自行妙，半如意",
    "T33n1716_05b:0746c06": "珠竟。"
}