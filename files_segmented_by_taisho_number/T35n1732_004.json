{
    "T35n1732_004:0069c02": "大方廣佛華嚴經搜玄分齊通智",
    "T35n1732_004:0069c03": "方軌卷第四(之上)",
    "T35n1732_004:0069c05": "終南山至相寺沙門智儼述",
    "T35n1732_004:0069c06": "第七地者。六門同上。一釋名者。善修無相",
    "T35n1732_004:0069c07": "行。功用究竟。能過世間二乘出世間道故",
    "T35n1732_004:0069c08": "名遠行地。二所治者。依地論文。細相習障。",
    "T35n1732_004:0069c09": "若依攝論。麁相行無明。此文在六地。又有",
    "T35n1732_004:0069c10": "兩無明。一微細相行起無明。即迷俗也。二",
    "T35n1732_004:0069c11": "一向無相思惟方便。即迷真也。及二業障有",
    "T35n1732_004:0069c12": "一報障因緣生死。三所顯者。種種法無別義。",
    "T35n1732_004:0069c13": "四所成者。成方便波羅蜜。五所得果者。達",
    "T35n1732_004:0069c14": "種種法無別功德。得一切相滅。恒住無相",
    "T35n1732_004:0069c15": "果。六釋文者。經文有三。初偈讚生後。二明",
    "T35n1732_004:0069c16": "地體。三偈頌結前。初有十四偈。初十三大",
    "T35n1732_004:0069c17": "眾三業供養。次一解脫請。初文有二。初十二",
    "T35n1732_004:0069c18": "正讚請。次一結供養攝行入上位。初文分",
    "T35n1732_004:0069c19": "二。初三偈諸天總修三業供養。身口意三請",
    "T35n1732_004:0069c20": "也。次九偈是別。別中有三。初一當處天王",
    "T35n1732_004:0069c21": "供養。次有一半明餘天王欲聞法益。次六",
    "T35n1732_004:0069c22": "偈半明天女等承力歎佛三業勝用。二偈半",
    "T35n1732_004:0069c23": "身也。次一口。次三意也。二辨地體中。大判",
    "T35n1732_004:0069c24": "為五。一樂無作行對治差別。治前地樂空",
    "T35n1732_004:0069c25": "心。二彼障對治差別。治此地有相心。三雙行",
    "T35n1732_004:0069c26": "差別行成相也。四前上地勝差別校量也。五",
    "T35n1732_004:0069c27": "彼果差別純熟也。樂無作中經有三。初總",
    "T35n1732_004:0069c28": "生起。二正釋。三結利益。第二文有二十句。",
    "T35n1732_004:0069c29": "攝為十對。一一對中。皆初明其境界無量。",
    "T35n1732_004:0070a01": "後句明佛無量德業。亦可初句為空中方便",
    "T35n1732_004:0070a02": "智。後句為有中殊勝行也。又論文云。有四",
    "T35n1732_004:0070a03": "障如五地說者。取彼不惱生事安樂生事。",
    "T35n1732_004:0070a04": "憐愍故出漸令入法。對四化行說四障",
    "T35n1732_004:0070a05": "也。又書論等四障如論耳。餘文如論。就彼",
    "T35n1732_004:0070a06": "障對治修行勝文。經中有二。一明菩薩觀解",
    "T35n1732_004:0070a07": "方便。此方便中論有六問。初問所益生。二",
    "T35n1732_004:0070a08": "問所依世界。三問何慧者。其法界法中兩",
    "T35n1732_004:0070a09": "句難可別問。故就能知智慧以問。四以何",
    "T35n1732_004:0070a10": "心者。問根心也。五以何行者。問起行心",
    "T35n1732_004:0070a11": "也。至下解中合舉。辨之有通二義故耳。六",
    "T35n1732_004:0070a12": "問所乘也。二菩薩如是下正明修行也。有",
    "T35n1732_004:0070a13": "五句。初所標。二辨意。三明分齊。四出體。五",
    "T35n1732_004:0070a14": "成對治義也。雙行文中有四。一二行雙無",
    "T35n1732_004:0070a15": "間。二信勝。三能作大義。此文有四。初立。二",
    "T35n1732_004:0070a16": "責。三略答。四廣辨。四菩提分差別。此中經文",
    "T35n1732_004:0070a17": "脫四家一句。餘文如論。彼前上勝文有二。",
    "T35n1732_004:0070a18": "一勝前六地。二何以故下明勝上勝上三地。",
    "T35n1732_004:0070a19": "前中先略辨相成解脫月問。二金剛藏答。答",
    "T35n1732_004:0070a20": "中初先通對諸地彰此為勝。二何以故下",
    "T35n1732_004:0070a21": "別對諸地顯此為勝。此別答有二。初問次",
    "T35n1732_004:0070a22": "答。答中分二。一總次別。二釋勝上中有二。",
    "T35n1732_004:0070a23": "一明此地勝過於後。二解脫月下因前所",
    "T35n1732_004:0070a24": "論乘明諸地染淨之相。初中分二。初責次",
    "T35n1732_004:0070a25": "答。答內分三。初法次喻後合。餘文可知。二",
    "T35n1732_004:0070a26": "乘明染淨中有二。初問次答。答中有二。一",
    "T35n1732_004:0070a27": "通辨。二約七地別明分齊。初通中有三。謂",
    "T35n1732_004:0070a28": "法喻合。三文可知。二別辨文有三。立責答",
    "T35n1732_004:0070a29": "也就彼果勝文中。初一業勝文有三。初總",
    "T35n1732_004:0070b01": "次別三結。此經結文中脫一句。別文有四如",
    "T35n1732_004:0070b02": "論。二三昧勝中。初總次別三總結之。經脫",
    "T35n1732_004:0070b03": "總句。餘如論也。三過地勝中。分文有三。",
    "T35n1732_004:0070b04": "一行修善巧故過。二作業廣大故過。三行修",
    "T35n1732_004:0070b05": "勝入故過。初中分二。初牒前起後。二別解",
    "T35n1732_004:0070b06": "義。第二過中。初正辨過義。二解脫月下顯",
    "T35n1732_004:0070b07": "過分齊。此有二。初問次答。答有三。法喻合",
    "T35n1732_004:0070b08": "也。餘文可知。得勝行文有二。初明三昧",
    "T35n1732_004:0070b09": "勝。次發起勝。初文有二。初問次答。答文有",
    "T35n1732_004:0070b10": "法喻合三文。發起勝中。初結前生後。次正",
    "T35n1732_004:0070b11": "明發起勝行。又此論文中總為八句。初一自",
    "T35n1732_004:0070b12": "利行。現身世間是殊勝行。深心涅槃是方便",
    "T35n1732_004:0070b13": "智。下利他中。初三順凡。次一轉小。次二隨",
    "T35n1732_004:0070b14": "魔。後一轉凡。眷屬圍遶是殊勝行。心常遠",
    "T35n1732_004:0070b15": "離是方便智。諸句例然。願取有者。為首之",
    "T35n1732_004:0070b16": "化必由願也。家不斷者。示有愛染之事也。",
    "T35n1732_004:0070b17": "遠離使者。離使性也。入行者。能轉二乘上",
    "T35n1732_004:0070b18": "入佛知。資生行者。示有飲食睡眠等也。退",
    "T35n1732_004:0070b19": "行者。示老病等也。言轉行者。轉諸凡大煩",
    "T35n1732_004:0070b20": "惱心也。見貪轉者。轉其見惑也。障礙轉者。",
    "T35n1732_004:0070b21": "無明不了名障礙。今轉滅也。五明智治之",
    "T35n1732_004:0070b22": "耳。貪轉者。轉貪結也。菩薩現受勝五欲處",
    "T35n1732_004:0070b23": "而不著。令諸天等捨自所欲故也。地果文",
    "T35n1732_004:0070b24": "中。三果如上。調柔果中文還有四。一調柔",
    "T35n1732_004:0070b25": "行相。二教智淨。三別地德。四結地相。調柔行",
    "T35n1732_004:0070b26": "中還初法說次喻後合。法中初多見諸佛。次",
    "T35n1732_004:0070b27": "能練行。後所練淨。餘文可知。三重頌有二。",
    "T35n1732_004:0070b28": "初明說意。次正偈頌。偈有四十二。分文有",
    "T35n1732_004:0070b29": "七。初九頌無作行。次三彼障對治。次六頌",
    "T35n1732_004:0070c01": "雙行。次十一頌前上地勝。次八雙行果。次四",
    "T35n1732_004:0070c02": "頌調柔等。次一結歎也。第八地者。此下名",
    "T35n1732_004:0070c03": "出出世善法。因此料簡上下諸地一乘三乘",
    "T35n1732_004:0070c04": "人天起信生解漸次同異法門。初地中十願。",
    "T35n1732_004:0070c05": "是一乘三乘共行法。信等十法。是三乘別行",
    "T35n1732_004:0070c06": "法及人天所依。二地戒行。是三乘小乘人天",
    "T35n1732_004:0070c07": "所依。三地禪定。是三乘小乘人天所習。四地",
    "T35n1732_004:0070c08": "道品等。是三乘小乘所得。五地四諦。是一乘",
    "T35n1732_004:0070c09": "三乘小乘共行法。六地緣生。是一乘三乘小",
    "T35n1732_004:0070c10": "乘共行法。第七地方便雙行等。是大乘所行",
    "T35n1732_004:0070c11": "法。八地九地十地。是一乘大乘所習法。此等",
    "T35n1732_004:0070c12": "若望見聞修證通說。即等無別。若約相別",
    "T35n1732_004:0070c13": "論。則有此殊分。又諸地調柔果是行門發趣",
    "T35n1732_004:0070c14": "果是解門。攝報果是報門。願智果是德用門。",
    "T35n1732_004:0070c15": "亦是一乘三乘共行法。以此準之。十地善巧",
    "T35n1732_004:0070c16": "圓通廣攝故得藏名。故崔光云。十地經者。蓋",
    "T35n1732_004:0070c17": "是神覺之玄苑。靈慧之妙宅。億善之基輿。萬",
    "T35n1732_004:0070c18": "度之綱統理包群藏之祕。義冠眾典之奧。",
    "T35n1732_004:0070c19": "積漸心行。窮忍學之源。崇廣住德。極道慧",
    "T35n1732_004:0070c20": "之府故也。今此地中六門同上。初釋名者。",
    "T35n1732_004:0070c21": "報行純熟無相無間故名不動地。二所治者。",
    "T35n1732_004:0070c22": "依地論文。於無相有行障。依攝論文。於",
    "T35n1732_004:0070c23": "無相作功用心。無明又有二無明。一於無",
    "T35n1732_004:0070c24": "相作功用。二於相行自在有二業障及一",
    "T35n1732_004:0070c25": "報障有有生死。三所顯者。由不增減義。四",
    "T35n1732_004:0070c26": "所成者。成願波羅蜜。五所得果者。若通達",
    "T35n1732_004:0070c27": "不增減功德。得共諸佛平等威德智慧業果",
    "T35n1732_004:0070c28": "及得法身果。六釋文者。大判有三。初偈頌",
    "T35n1732_004:0070c29": "生起二明地體。三以偈結。初有十五偈。初",
    "T35n1732_004:0071a01": "十四諸天菩薩讚請供養。次一解脫請。初十",
    "T35n1732_004:0071a02": "四內初二天王諸天菩薩慶法雨花供佛大",
    "T35n1732_004:0071a03": "眾。次十二天女歌歎佛德。此文有三。初一樂",
    "T35n1732_004:0071a04": "供養。次十偈頌讚佛德。次一供已入理觀察。",
    "T35n1732_004:0071a05": "第二十偈中有二。初一天女讚佛。次九佛力",
    "T35n1732_004:0071a06": "令菩薩等供具出聲讚佛功德及三世間自",
    "T35n1732_004:0071a07": "在。初三偈器世間。次一偈眾生世間。次四偈",
    "T35n1732_004:0071a08": "智正覺。次一偈結歎無盡。智正覺文中。初一",
    "T35n1732_004:0071a09": "歎佛口業。次二身業。次一意業。地體有七。",
    "T35n1732_004:0071a10": "一總明方便作集地分。為遠方便有二。初",
    "T35n1732_004:0071a11": "總告次釋可知。二得淨忍行分。近方便。此",
    "T35n1732_004:0071a12": "二俱為趣地前方便。三得勝行分。初入地",
    "T35n1732_004:0071a13": "行。四淨佛國土分。五得自在分。此二安住",
    "T35n1732_004:0071a14": "地分。六大勝。七釋名分。此二地中滿足。餘文",
    "T35n1732_004:0071a15": "可知。第二淨忍分有十五句有三。初有十",
    "T35n1732_004:0071a16": "句明無生忍。次後四句明其忍淨。後一總",
    "T35n1732_004:0071a17": "結。依經不足脫自性無生句及遍一切法相",
    "T35n1732_004:0071a18": "句也。餘文如論。勝行分中有二。初勝行。次",
    "T35n1732_004:0071a19": "發起行。初有二。初總後別。別中先法後以",
    "T35n1732_004:0071a20": "喻。法中七句相從為三。初三明此地中境",
    "T35n1732_004:0071a21": "分殊絕。次二正行廣大。經中脫修行深一",
    "T35n1732_004:0071a22": "句。次二離障寂滅。喻中從後向前次第喻",
    "T35n1732_004:0071a23": "之。發起勝行內。於中有二。一明此本願故",
    "T35n1732_004:0071a24": "住諸佛勸發若不與下明勸利益。初明本",
    "T35n1732_004:0071a25": "願力住。又諸佛下由住勸發。此文有二。一",
    "T35n1732_004:0071a26": "總明諸佛法水中與起智門。二善哉下別明",
    "T35n1732_004:0071a27": "與相依勸能成。第二別中。先歎所得無生",
    "T35n1732_004:0071a28": "忍門。後彰未得勸之修習。此文有七。攝以",
    "T35n1732_004:0071a29": "為二前有六勸舉多未作轉其住心。後",
    "T35n1732_004:0071b01": "一明其少作能成增其去心。復前六中分為",
    "T35n1732_004:0071b02": "三對。自利利他。前初對之中。前一明其自德",
    "T35n1732_004:0071b03": "未成。後一顯其所化未出。此中經脫一句。",
    "T35n1732_004:0071b04": "第二對中。前一明其化願未滿。後一彰其",
    "T35n1732_004:0071b05": "自德未勝。第三對中。初一明其化業未廣。",
    "T35n1732_004:0071b06": "後一彰其自己所得法門未窮。此中經脫一",
    "T35n1732_004:0071b07": "句。餘文如論。二明勸利益文有三。初法次",
    "T35n1732_004:0071b08": "喻後合。法中有三。一明諸佛與起智門。二",
    "T35n1732_004:0071b09": "於一念下明由勸故起行速疾。三所以者下",
    "T35n1732_004:0071b10": "問答解釋。餘文如論。國土分中有三。一器",
    "T35n1732_004:0071b11": "世間自在行。二眾生世間。三智正覺。初文有",
    "T35n1732_004:0071b12": "二。初總標舉。二知世界生下別顯之。此文",
    "T35n1732_004:0071b13": "有二。初知法分齊有二。初知次結。初文有",
    "T35n1732_004:0071b14": "五。初知世界生者明隨心欲。二知以何業",
    "T35n1732_004:0071b15": "下明隨何欲。三經脫隨時欲。四是菩薩下",
    "T35n1732_004:0071b16": "明隨闊狹欲。五是菩薩入如是下隨心幾許",
    "T35n1732_004:0071b17": "欲。二善分別下明自在儀式。此文有四。法",
    "T35n1732_004:0071b18": "喻合結也。餘文如論。釋眾生世間中有四。",
    "T35n1732_004:0071b19": "一總明自在。二若於沙門下別明自在。三",
    "T35n1732_004:0071b20": "辨現意。四所有不可說下總結自在。亦可",
    "T35n1732_004:0071b21": "二別辨中及意內。初化同物身。二以聲聞下",
    "T35n1732_004:0071b22": "化同物心。智正覺文。初明第一義智。所以",
    "T35n1732_004:0071b23": "明此者。為成世智法相由所以也。二是菩",
    "T35n1732_004:0071b24": "薩善知下是世諦智。此中隨所化攝有十",
    "T35n1732_004:0071b25": "身。通已有十一身有三。初舉數。二辨相",
    "T35n1732_004:0071b26": "作。三出體釋義可知。問何故明器世間乃",
    "T35n1732_004:0071b27": "辨三世間者何也。答為三法相參難識欲",
    "T35n1732_004:0071b28": "別故須明也。此中多漏諸句。比論取之。大",
    "T35n1732_004:0071b29": "勝中有三。初明智大。二業大。三彼二住功",
    "T35n1732_004:0071c01": "德大。餘文如論。釋名中有二。一地釋名。二",
    "T35n1732_004:0071c02": "智者釋名。餘文可知。智者大分有二。初正",
    "T35n1732_004:0071c03": "明不動。二以不轉相故下總以結之。前中",
    "T35n1732_004:0071c04": "合有二十五句。初十五一向不動。二是菩",
    "T35n1732_004:0071c05": "薩入下十句一體不動。地果文中三果如前。",
    "T35n1732_004:0071c06": "調柔有四。一調柔行。二教智淨。三別地行。",
    "T35n1732_004:0071c07": "四結地相。前中初法次喻後合。初明多見佛",
    "T35n1732_004:0071c08": "起行緣。次起能練行。後所練淨。教智中亦",
    "T35n1732_004:0071c09": "初法次喻後合。餘文如論。三偈頌中文分有",
    "T35n1732_004:0071c10": "二。初說偈意。二正偈頌。此文有四十四偈。",
    "T35n1732_004:0071c11": "初三頌方便集。次三頌淨忍。次十五頌得",
    "T35n1732_004:0071c12": "勝行。次十二頌淨土。次一頌自在。次二頌",
    "T35n1732_004:0071c13": "大勝。次二頌釋名。次五頌調柔等。次一舉",
    "T35n1732_004:0071c14": "略顯廣以結前義。勝行中。初五頌勝行體。",
    "T35n1732_004:0071c15": "次六頌七勸不頌第五第六勸。次四頌舉",
    "T35n1732_004:0071c16": "勸彰行勝。利益淨土中。初四頌器世間。次",
    "T35n1732_004:0071c17": "五眾生世間。次三智正覺也。第九地中六門",
    "T35n1732_004:0071c18": "同上。一釋名者。無礙力說法成就利他行",
    "T35n1732_004:0071c19": "故名善慧地。二所治者。若依地論。不能善",
    "T35n1732_004:0071c20": "利益眾生障。依攝論。於眾生利益事不由",
    "T35n1732_004:0071c21": "功用。又有二無明。一無量正說法無量名句",
    "T35n1732_004:0071c22": "味難答。巧言自在陀羅尼障。自利二依四無",
    "T35n1732_004:0071c23": "礙解決疑生解障。利他。有二業障并一報",
    "T35n1732_004:0071c24": "障有有生死。三所顯者。由定自在依止。",
    "T35n1732_004:0071c25": "由土自在依止。由智自在依止。義應知法",
    "T35n1732_004:0071c26": "界。四所成者。成力波羅蜜。五所得果者。若",
    "T35n1732_004:0071c27": "通達土及智自在依止得應身果。通果同",
    "T35n1732_004:0071c28": "前地。六釋文者。大判有三。一偈頌生後。二",
    "T35n1732_004:0071c29": "明地體。三以偈結前。初有十九偈初二明",
    "T35n1732_004:0072a01": "說前地利益也。次有十七辨四眾讚請。初",
    "T35n1732_004:0072a02": "一菩薩供養。次一梵王設供讚歎。次有十四",
    "T35n1732_004:0072a03": "天女讚請。後一解脫請。天女中三。初一半偈",
    "T35n1732_004:0072a04": "總歎佛德。次十一半歎菩薩等具白他德。",
    "T35n1732_004:0072a05": "就此第二文有二。初三半總歎自因殊勝。",
    "T35n1732_004:0072a06": "次有八偈別歎利他果用。次第三攝亂從",
    "T35n1732_004:0072a07": "寂。就別八偈內。初一身業。次六口業。次一",
    "T35n1732_004:0072a08": "意業。就口業中有二。初總歎說自在。二約",
    "T35n1732_004:0072a09": "根辨相。次一約身喻顯。此文有四。聲聞緣",
    "T35n1732_004:0072a10": "覺漸頓等分四。亦可一乘三乘分四也。第",
    "T35n1732_004:0072a11": "二地體中有四差別。一法師方便成就。二智",
    "T35n1732_004:0072a12": "成就。三入行成就。四說成就。初文有三。初",
    "T35n1732_004:0072a13": "牒前起後。二正辨釋。三結入地相。餘文如",
    "T35n1732_004:0072a14": "論。第二智成就中。初牒前起後總辨。二有",
    "T35n1732_004:0072a15": "漏下偏廣善法。第三入行文中有三。初總十",
    "T35n1732_004:0072a16": "一門。二別辨。三總結之。餘文如論。初總門",
    "T35n1732_004:0072a17": "中。論主云。依共者。心稠林是眾法共止故也。",
    "T35n1732_004:0072a18": "名共依者依此而知耳。次復共者根欲性深",
    "T35n1732_004:0072a19": "心等。四類同故名共也。經文使難內何處文",
    "T35n1732_004:0072a20": "脫第四句。生難中經脫第二句。習氣難經",
    "T35n1732_004:0072a21": "脫第九句。餘相可知。就說成中有二段。經",
    "T35n1732_004:0072a22": "初總明說成。二是菩薩化眾生下別。別辨中",
    "T35n1732_004:0072a23": "義三。經文有四義。三者一智成就。二口業成",
    "T35n1732_004:0072a24": "就。三法師成就。經文四者。依論分文。又第",
    "T35n1732_004:0072a25": "二法師深妙義一段。經文亦入智。亦入口",
    "T35n1732_004:0072a26": "業。思之可智。口業文有四初立宗。二是菩",
    "T35n1732_004:0072a27": "薩下明辭堅固。三列名。四歷法別釋。餘文如",
    "T35n1732_004:0072a28": "論應知耳。法師成就有四事示現。一持成",
    "T35n1732_004:0072a29": "就有四。一立宗。二釋。三結。四以廣顯略。二",
    "T35n1732_004:0072b01": "是菩薩於一佛所下說成就。此有十句可",
    "T35n1732_004:0072b02": "知。三是菩薩三千下問答成就。有四句可",
    "T35n1732_004:0072b03": "知。四於是中生不受持成就。此有一句",
    "T35n1732_004:0072b04": "也。問此受持與前持何別。答前持是臨說",
    "T35n1732_004:0072b05": "時。後持是初受時耳。二地果文中。二果如",
    "T35n1732_004:0072b06": "上。調柔分四同前。一調柔行。二教智淨。三",
    "T35n1732_004:0072b07": "別地德。四結說相。前中初法次喻後合。初中",
    "T35n1732_004:0072b08": "見佛即起行緣。二能練行。三所練淨。餘文可",
    "T35n1732_004:0072b09": "知。三重頌者。初明說意。二正偈頌。頌中四",
    "T35n1732_004:0072b10": "十二半。初四頌法師方便。次四智成就。次十",
    "T35n1732_004:0072b11": "二入行文。次十四半頌說成就。次七三果。次",
    "T35n1732_004:0072b12": "一結歎說成就內。初一智成就。次四口業成",
    "T35n1732_004:0072b13": "就。次九半法師成就。此內初二持成就。次一",
    "T35n1732_004:0072b14": "說成就。次一問答。次五半受持成就也。第十",
    "T35n1732_004:0072b15": "地者。六門同上。一釋名者。得大法身具足",
    "T35n1732_004:0072b16": "自在故名法雲地。二所治者。依地論。於諸",
    "T35n1732_004:0072b17": "法中不得自在障。依攝論同地論。又有二",
    "T35n1732_004:0072b18": "障。一六神通慧。二入微細祕密。佛法有二",
    "T35n1732_004:0072b19": "業障及一報障有有生死。此在初及住心",
    "T35n1732_004:0072b20": "中。復有二障。一於一切應知境微細著。二",
    "T35n1732_004:0072b21": "於一切應知境微細礙有二業障及一報障",
    "T35n1732_004:0072b22": "無有生死。此在地終心。三所顯者。由業自",
    "T35n1732_004:0072b23": "在依止陀羅尼門三摩提門自在依止應知",
    "T35n1732_004:0072b24": "法界。四所成者。成智波羅蜜。五所得果者。",
    "T35n1732_004:0072b25": "通達業依止得化身果。通果同前。六釋文",
    "T35n1732_004:0072b26": "者。大判有三。初偈頌生起。二明地體。三以",
    "T35n1732_004:0072b27": "偈結。初二十五偈內有五。初二首陀會天興",
    "T35n1732_004:0072b28": "供讚歎。為此地行滿故色究竟歎也。次一菩",
    "T35n1732_004:0072b29": "薩歎及供養。次二諸天天王共歎及供養。次",
    "T35n1732_004:0072c01": "十八天女歎及供養。後二解脫請天女有五。",
    "T35n1732_004:0072c02": "初二總舉樂音供養。次五歎報佛。次六歎",
    "T35n1732_004:0072c03": "化佛。次三歎法身體。次二勸行。初一勸入",
    "T35n1732_004:0072c04": "體觀。次一結益歸本。二體文中大分有八。",
    "T35n1732_004:0072c05": "一方便作滿足地分。二得三昧分。三得受位",
    "T35n1732_004:0072c06": "分。四入大盡分。五地釋名分。六神通力無上",
    "T35n1732_004:0072c07": "有上分。七地影像分。八地利益分。初文有",
    "T35n1732_004:0072c08": "三。初總次別三結。三昧分有三。初牒前起",
    "T35n1732_004:0072c09": "後。二正義。三結所成。受位中有六。初座有",
    "T35n1732_004:0072c10": "三。謂主眷屬及結。身有二。眷屬有三。相有",
    "T35n1732_004:0072c11": "六。座初文中。十德內經脫第八功德一句。",
    "T35n1732_004:0072c12": "及脫第三結文。出處中頂光文有八段可",
    "T35n1732_004:0072c13": "知。六受位文有三。初釋覺。第二辨相。第三",
    "T35n1732_004:0072c14": "結。結文有三可知。第二文有三。謂法喻合",
    "T35n1732_004:0072c15": "也。法中有三。一九地菩薩供養有二可知。",
    "T35n1732_004:0072c16": "二同位加威有二可知。三佛正受職。此文有",
    "T35n1732_004:0072c17": "三。謂釋光。第二等餘佛。三結。初文有三。第",
    "T35n1732_004:0072c18": "一放光。二歸處有二句。三辨益。初光有八",
    "T35n1732_004:0072c19": "業可知。光入頂有三。一約事入事頂。二",
    "T35n1732_004:0072c20": "約行入行頂。三約實當果現入行心也。可",
    "T35n1732_004:0072c21": "準之如論應知。大盡分中如論應知。又此",
    "T35n1732_004:0072c22": "大盡已後。一乘頓教三乘小乘等成佛果分",
    "T35n1732_004:0072c23": "齊。可準義消息之。於中諸經句亦有增減。",
    "T35n1732_004:0072c24": "以論準之。釋名分中。大分有三。一能受佛",
    "T35n1732_004:0072c25": "雲雨說法名法雲地。二佛子乃至自從願",
    "T35n1732_004:0072c26": "力起慈悲下。能注法雨滅諸眾生煩惱塵",
    "T35n1732_004:0072c27": "焰名法雲地。此文初釋次結可知。三復次",
    "T35n1732_004:0072c28": "佛子乃至菩薩住法雲地從兜率下。能同",
    "T35n1732_004:0072c29": "果德。大注法雨生物善根與雲相似名法",
    "T35n1732_004:0073a01": "雲地。初文有二。一總明念力能持佛法。二",
    "T35n1732_004:0073a02": "能於一念至十方無量佛所下。別明受法。",
    "T35n1732_004:0073a03": "別中有三。一於佛所聽受多法。二譬如大",
    "T35n1732_004:0073a04": "海下。於多佛所聽受正法。此有喻合結三",
    "T35n1732_004:0073a05": "文。三解脫月言乃至於一念中能堪受幾所",
    "T35n1732_004:0073a06": "下問答明前二種分齊。前中初法次喻後合。",
    "T35n1732_004:0073a07": "第三問答二種分齊中。文相有二。初問次答。",
    "T35n1732_004:0073a08": "答中有四。初立義。二假說問答。舉略顯廣。",
    "T35n1732_004:0073a09": "第三顯其實義。四結可知。神通力無上有上",
    "T35n1732_004:0073a10": "分中有六。一依內。二者依外。三者自相。四",
    "T35n1732_004:0073a11": "作住持。五令歡喜。六名大勝。就此六中。初",
    "T35n1732_004:0073a12": "之一門義貫前四。此處文無。次有一段貫通",
    "T35n1732_004:0073a13": "下四。所以爾者。論主善知文含多義。欲交",
    "T35n1732_004:0073a14": "絡顯法故作此科也。餘之四門文義俱有。",
    "T35n1732_004:0073a15": "餘文如論。第四住持中。外內分二。此二內",
    "T35n1732_004:0073a16": "各有二可知耳。第五令喜文有六。初問。此",
    "T35n1732_004:0073a17": "有二。謂念請分二也。次舉定事答。三明定",
    "T35n1732_004:0073a18": "業用有二可知。四攝業依本。五結讚有",
    "T35n1732_004:0073a19": "二可知。六問答顯定分齊。此文有二。初因",
    "T35n1732_004:0073a20": "後果。各有問答。初因內。初問次結有二可",
    "T35n1732_004:0073a21": "知。初有名用。二問答果。答內有四可知。大",
    "T35n1732_004:0073a22": "勝分如上地。調柔等三果釋可知。廣如論",
    "T35n1732_004:0073a23": "辨。地影像中。如論應知。上來依一乘圓通",
    "T35n1732_004:0073a24": "佛法約教分齊記。今更約三乘顯其兩位",
    "T35n1732_004:0073a25": "如經。一名等覺位。二名妙覺位。等覺者。於",
    "T35n1732_004:0073a26": "第十地金剛無礙道中入法界心。謂勇伏定",
    "T35n1732_004:0073a27": "法光三昧。依此定中修行十法。一學佛不",
    "T35n1732_004:0073a28": "思議變通二集菩薩眷屬。三重修先所行法",
    "T35n1732_004:0073a29": "門。四順一切佛國問訊一切佛。五與無明",
    "T35n1732_004:0073b01": "父母別。六入重玄門。七現同如佛現一切",
    "T35n1732_004:0073b02": "形相。八二種法身具足。九無有二習。十蹬",
    "T35n1732_004:0073b03": "中道第一義諦山頂。此位在第三禪說。若約",
    "T35n1732_004:0073b04": "外相當補處菩薩。亦示成微細八相。經百",
    "T35n1732_004:0073b05": "勘萬劫變化如佛。菩薩見佛。佛知是菩",
    "T35n1732_004:0073b06": "薩。由得金剛三昧故變現自在。唯生滅為",
    "T35n1732_004:0073b07": "異。廣如瓔珞經。妙覺位者。經指第四禪說。",
    "T35n1732_004:0073b08": "義相多同故不料簡。問此經何故不說等覺",
    "T35n1732_004:0073b09": "妙覺二位者。答若約三乘別行義門。由約",
    "T35n1732_004:0073b10": "分位取相為正故。等覺妙覺相形分成兩",
    "T35n1732_004:0073b11": "相。若據此經。圓通自在不以相形定法為",
    "T35n1732_004:0073b12": "正故。攝在因果二義之中。地利益中文分有",
    "T35n1732_004:0073b13": "五。一正顯地益。二如此世界四天已下彰",
    "T35n1732_004:0073b14": "地廣益。三以佛力十方菩薩下明諸菩薩雲",
    "T35n1732_004:0073b15": "集作證顯成可信。四金剛藏說如來喜下明",
    "T35n1732_004:0073b16": "其所說。上順聖心如來隨喜下愜下四頌第",
    "T35n1732_004:0073b17": "四功德也。餘文可知。",
    "T35n1732_004:0073b18": "十明品第二十三",
    "T35n1732_004:0073b19": "四門同上。一辨名者。十者數。明者用。從二",
    "T35n1732_004:0073b20": "義得名。月此下五品。為明地德勝用分齊",
    "T35n1732_004:0073b21": "故次來也。此即第二明來意。三宗者。此通釋",
    "T35n1732_004:0073b22": "五品次第及宗體。所以先明者前既得體。",
    "T35n1732_004:0073b23": "次明依體起用自在故次明也。明用不自",
    "T35n1732_004:0073b24": "起。何以成為證。理法故。次辨十忍即理用",
    "T35n1732_004:0073b25": "也。大果因行非十數測量故。次明阿僧祇",
    "T35n1732_004:0073b26": "以數行法也。既廣德已成。非小時而得遷",
    "T35n1732_004:0073b27": "動故。次明壽量品。既德無方隨緣依現故。",
    "T35n1732_004:0073b28": "次明菩薩住處耳。初十明者德用相也。即",
    "T35n1732_004:0073b29": "答上十自在一問。亦可地中答也。此通答",
    "T35n1732_004:0073c01": "上問耳。次十忍者即答上卜定一問。十願",
    "T35n1732_004:0073c02": "在初地答。次十頂及隨喜心等十句。僧祇後",
    "T35n1732_004:0073c03": "三品總答之。亦可通前二品答也。問此下",
    "T35n1732_004:0073c04": "五品屬前十地。何以不剛藏說。答若德體難",
    "T35n1732_004:0073c05": "明。須託人寄事以說。下五相寄別義顯",
    "T35n1732_004:0073c06": "也。所以明忍普賢說。為表勝德大用廣高",
    "T35n1732_004:0073c07": "也。四釋文者。初十明文有四。初總開數。次",
    "T35n1732_004:0073c08": "第二寄問。三辨德用。四安住已下總明結",
    "T35n1732_004:0073c09": "歎。第三文分六通以為十明。問明與通何",
    "T35n1732_004:0073c10": "別。體一義異無壅。日通識根由日明也。十",
    "T35n1732_004:0073c11": "中第一他心通。第二第四天眼。即現未等分",
    "T35n1732_004:0073c12": "之。第三宿命通。第五第七天耳。亦可第七",
    "T35n1732_004:0073c13": "意法塵攝也。第六第八神足即身通。第九第",
    "T35n1732_004:0073c14": "十普是漏盡智。所以知為此二並達性故知",
    "T35n1732_004:0073c15": "也。第七聲與第八色可見不見分也。又第十",
    "T35n1732_004:0073c16": "是滅盡定。又辨六通三明是三乘教。十明十",
    "T35n1732_004:0073c17": "通是一乘教。不可相攝。深淺分齊不同故。",
    "T35n1732_004:0073c18": "初他心內有三。初問。次辨相。三是名下結",
    "T35n1732_004:0073c19": "名。餘九皆爾耳。第二文有二。初明知此界。",
    "T35n1732_004:0073c20": "二如是等下攝通餘方。初明中分群機大眾",
    "T35n1732_004:0073c21": "同欣五佛在下總以結之。此依論辨。依經",
    "T35n1732_004:0073c22": "有三。初總歎。第二說是品時下約事顯地",
    "T35n1732_004:0073c23": "勝。第三以佛神力下菩薩為證。初文有三。",
    "T35n1732_004:0073c24": "初總歎。第二有二問答顯勝義。第三結勝",
    "T35n1732_004:0073c25": "義。第二事文中有五。初動地。二顯所由。三",
    "T35n1732_004:0073c26": "雨花等。四大音讚地德。五等通餘方。第三",
    "T35n1732_004:0073c27": "菩薩證成文有六。初菩薩來此。二歎地德。",
    "T35n1732_004:0073c28": "三顯同為證。第四舉多說為證。第五推證",
    "T35n1732_004:0073c29": "所由。第六等同也。依論初文有二。初法益。",
    "T35n1732_004:0074a01": "二事益法文有三。初反顯。二順辨。三結。順",
    "T35n1732_004:0074a02": "文有四。謂問答責釋可知。經文略而不具。",
    "T35n1732_004:0074a03": "第三重頌中。初明頌意及現頌相生起後",
    "T35n1732_004:0074a04": "文。二正彰偈頌。此前有二。初觀法。二顯意。",
    "T35n1732_004:0074a05": "此文有二。初為利生。二示不思議下為欲",
    "T35n1732_004:0074a06": "顯理。初文有三。初歎人德。次示菩薩下",
    "T35n1732_004:0074a07": "與自利益。三隨眾生下與利他智斷用。二",
    "T35n1732_004:0074a08": "顯理文有三。一總顯示。二示相。三辨說意。",
    "T35n1732_004:0074a09": "二正頌中有九十偈。初六十九正頌法雲等",
    "T35n1732_004:0074a10": "地。次為得佛智下二十一偈頌影像分。餘",
    "T35n1732_004:0074a11": "略不頌。初中文有二十九頌方便集地。亦",
    "T35n1732_004:0074a12": "可前二十六通頌前九地。次三頌滿足地分",
    "T35n1732_004:0074a13": "文也。次二頌三昧分。次十頌受位分。次七",
    "T35n1732_004:0074a14": "頌大盡分。次六頌釋名分。次十三偈總頌",
    "T35n1732_004:0074a15": "無上有上等文。次二金剛藏總結。亦可此等",
    "T35n1732_004:0074a16": "文通頌十地準思。科釋可知。方便集地內。",
    "T35n1732_004:0074a17": "初二頌集起功德知慧行相修行佛道等文。",
    "T35n1732_004:0074a18": "次二十七頌同相及別相文。此文初別後同",
    "T35n1732_004:0074a19": "也。別中初六三句頌初地相。次一偈一句頌",
    "T35n1732_004:0074a20": "二地。次一頌三地。次二頌四地。次二頌五",
    "T35n1732_004:0074a21": "地。次二頌六地。次二頌七地。次三頌八地。",
    "T35n1732_004:0074a22": "次三頌九地。次第一妙下三頌同相。三道亦",
    "T35n1732_004:0074a23": "好。影像中。初十九頌影分。後二結地德無",
    "T35n1732_004:0074a24": "盡。初中十一頌第二勝功德。次四頌第三功",
    "T35n1732_004:0074a25": "德二。初直知心知法差別有二可知。二聲",
    "T35n1732_004:0074a26": "聞心下約凡聖報類辨智用殊能。此文有",
    "T35n1732_004:0074a27": "二。初隨行方便次天心下辨隨類方便智。二",
    "T35n1732_004:0074a28": "天眼中。初釋次結。初文有二。初明隨報別",
    "T35n1732_004:0074a29": "不同知。次菩薩以無障礙明下知造業成儀",
    "T35n1732_004:0074b01": "境界。三宿命有二。初釋次結。初文有二。初",
    "T35n1732_004:0074b02": "知自他下位境有二。初總次別。次別又憶",
    "T35n1732_004:0074b03": "過去下知佛上位境也。四未來智明有二。",
    "T35n1732_004:0074b04": "初釋次結。初文有二。初知善惡下位人法有",
    "T35n1732_004:0074b05": "二。初總次別。二知未來無量下知佛上位",
    "T35n1732_004:0074b06": "行法。五天耳有三。初立次釋三結。第二文中",
    "T35n1732_004:0074b07": "有二。初辨天耳聞持德。此有四句。二十方",
    "T35n1732_004:0074b08": "遠近下明天耳用事。此中有三。初總。次於",
    "T35n1732_004:0074b09": "東方下別。三如東方下類九方也。第二東",
    "T35n1732_004:0074b10": "方別辨中分三。初佛。次辨法體。三善解無",
    "T35n1732_004:0074b11": "量下對人說法。第二法體中出理行二教所",
    "T35n1732_004:0074b12": "說等辨理教。二所制下行教也。法略有十",
    "T35n1732_004:0074b13": "句。一教體相。二起信相。三示義宗相。四解釋",
    "T35n1732_004:0074b14": "相。五制學相。六受學相。七舉事勸進相。八聞",
    "T35n1732_004:0074b15": "軌。九思軌。十修軌耳。次第三對人中有三。",
    "T35n1732_004:0074b16": "初理法機。次所得功德下行法機。三廣說下",
    "T35n1732_004:0074b17": "教機。此文意難得。思之可解。此並歎天耳",
    "T35n1732_004:0074b18": "明德也。六身通內有三。初立名義。次釋。三",
    "T35n1732_004:0074b19": "結。第二文有三。初身業體。二若聞十方下",
    "T35n1732_004:0074b20": "辨業體用有二可知。三悉自了知下結業",
    "T35n1732_004:0074b21": "分齊耳。又此通約威力。第八約現色也。七",
    "T35n1732_004:0074b22": "分別言音知明有二。初釋次結。初有二。初",
    "T35n1732_004:0074b23": "知聲。二菩薩隨其等下辨知所以。初文有",
    "T35n1732_004:0074b24": "□。初辨知眾生報音聲。初總。次別。三結知。",
    "T35n1732_004:0074b25": "次善分別知下知二諦教法及根器也。八出",
    "T35n1732_004:0074b26": "色身莊嚴智明有二。初釋次結。初文有三。",
    "T35n1732_004:0074b27": "初達色性。二菩薩入深法界住持下辨緣集",
    "T35n1732_004:0074b28": "成色即明用也。三佛子菩薩入無色法界下",
    "T35n1732_004:0074b29": "辨通成用相所以耳。第二現色文有三。初",
    "T35n1732_004:0074c01": "明自行色體勝。二大慈色下明利他故現",
    "T35n1732_004:0074c02": "淨色。三出生如來下辨因果色相大用成就。",
    "T35n1732_004:0074c03": "普賢色總別有一百一十句。此色有體用。凡",
    "T35n1732_004:0074c04": "愚二十五色即空故也。九真實智明中有二。",
    "T35n1732_004:0074c05": "初釋次結。初文有二。初約所知理顯智明",
    "T35n1732_004:0074c06": "體。二菩薩知如是下辨智巧用。即明其相。",
    "T35n1732_004:0074c07": "前文有二。初約無相境。二知一切法別異下",
    "T35n1732_004:0074c08": "約無生境也。二用文於中有二。初牒前所",
    "T35n1732_004:0074c09": "知二不著下辨智巧用也。用中有三。初明",
    "T35n1732_004:0074c10": "用自在無著。二不捨一切下釋順寂成用",
    "T35n1732_004:0074c11": "相三觀察諸法下明用自在。十一切法三昧",
    "T35n1732_004:0074c12": "正受智明中有二。初釋次結。初文內有三。",
    "T35n1732_004:0074c13": "初辨住寂名體有二可知。二亦不捨下即",
    "T35n1732_004:0074c14": "寂常用。三菩薩於一切法滅盡正受文下辨",
    "T35n1732_004:0074c15": "分齊。第二結文有三。初結。次歎定行德用",
    "T35n1732_004:0074c16": "深廣。三仰推知者。大段第四。結文有一。初",
    "T35n1732_004:0074c17": "結。次明德量可知也。",
    "T35n1732_004:0074c18": "十忍品二十四",
    "T35n1732_004:0074c19": "四門同上。十者數。忍者境與神會情諦可",
    "T35n1732_004:0074c20": "也。餘二意前已辨。四釋文。此文有三。初總",
    "T35n1732_004:0074c21": "列名。二釋。三偈重頌。初文有六。初總告。二",
    "T35n1732_004:0074c22": "歎成忍因果勝相。因果即為二也。三問。四",
    "T35n1732_004:0074c23": "列名。五是名下結。六引諸佛同說證成。第",
    "T35n1732_004:0074c24": "二釋文有二。初辨次結。此十忍前二加行",
    "T35n1732_004:0074c25": "攝。次無生忍正體攝。後七後知攝。約位即",
    "T35n1732_004:0074c26": "順音聲三地已還順忍即四五六地。無生忍",
    "T35n1732_004:0074c27": "即七地已上。後七忍九地已上。若通時即齊",
    "T35n1732_004:0074c28": "等也。此忍前三心境得名。後七從喻受稱。",
    "T35n1732_004:0074c29": "別釋初忍有三。初舉次釋三結也。二順忍",
    "T35n1732_004:0075a01": "三句同前。三無生有三亦同前。就第二釋",
    "T35n1732_004:0075a02": "中有三。初立次問三答也。後七忍相生次第",
    "T35n1732_004:0075a03": "如論。此義云何。疑者云。若法無云何現經如",
    "T35n1732_004:0075a04": "幻也。疑云幻法不生取識。世法不爾。云何",
    "T35n1732_004:0075a05": "同也。故經如焰亦生渴心。疑云其焰不得",
    "T35n1732_004:0075a06": "受用。世法不爾。云何同。答如夢。疑云夢則",
    "T35n1732_004:0075a07": "覺者不聞彼聲。世法聖凡共得。此云何同。",
    "T35n1732_004:0075a08": "答如響雖共而非實也。疑云響即前得無",
    "T35n1732_004:0075a09": "益。世法不爾。此何也。答如電光無有作",
    "T35n1732_004:0075a10": "者而觸照有用。疑云電若有用即是實法。",
    "T35n1732_004:0075a11": "答如化益生豈是實也。疑云若一切是無誰",
    "T35n1732_004:0075a12": "能作化。答如空成諸色。豈是有也。四幻文",
    "T35n1732_004:0075a13": "有三。初問次答三結。答文有二。初辨所觀",
    "T35n1732_004:0075a14": "法。此文有三。初總舉。二菩薩等下辨觀相。",
    "T35n1732_004:0075a15": "三譬如幻化下廣辨幻相。此有譬合二文。第",
    "T35n1732_004:0075a16": "二菩薩觀察下辨忍行。此文有二。初加行",
    "T35n1732_004:0075a17": "忍。二出生下後得忍也。五如焰忍有三。初",
    "T35n1732_004:0075a18": "問次答三結。答文有法喻合及辨觀相。四文",
    "T35n1732_004:0075a19": "可知。六夢忍文同焰忍可知。七響忍有三。",
    "T35n1732_004:0075a20": "初問次答三結。答文有二喻。各有法喻合三",
    "T35n1732_004:0075a21": "文。前是自利後是利他也。八電忍有三。初問",
    "T35n1732_004:0075a22": "次答三結。第二文有四。初法。次不行菩薩下",
    "T35n1732_004:0075a23": "喻。三是名下結。四若菩薩下辨益勝用。第二",
    "T35n1732_004:0075a24": "喻有二喻。初向理體。第二向事用。各有法",
    "T35n1732_004:0075a25": "喻合三文可知。九化忍有二。初問次答。答",
    "T35n1732_004:0075a26": "有五。初一法說。次喻。三如是菩薩處於下",
    "T35n1732_004:0075a27": "合。四是為下結。五佛子菩薩成就此忍下",
    "T35n1732_004:0075a28": "明用利益耳。初法文有二。初明行體所知。",
    "T35n1732_004:0075a29": "二佛子是為下結所知起用自在。合中有三。",
    "T35n1732_004:0075b01": "初總合。二不著世間下辨相。亦可約法譬",
    "T35n1732_004:0075b02": "顯行儀耳。譬如化下法喻雙結勝用益也。",
    "T35n1732_004:0075b03": "十虛空忍中有二。初問次答。答文有五。初",
    "T35n1732_004:0075b04": "十句明忍體。一一句皆有法喻。二佛子如",
    "T35n1732_004:0075b05": "是菩薩下七句結成忍行。三譬如虛空下復",
    "T35n1732_004:0075b06": "以喻況行體。以合喻成前忍德也。四是名",
    "T35n1732_004:0075b07": "下結。五若菩薩成就無來身下辨忍行用利",
    "T35n1732_004:0075b08": "益。初十句中。一總九別可知。第三廣喻況",
    "T35n1732_004:0075b09": "忍行文有二。初十一句明行成。二何以故",
    "T35n1732_004:0075b10": "下釋成忍行也。此答文有二。此意難解思",
    "T35n1732_004:0075b11": "之。何者疑云。若法如空者此有二疑。一空",
    "T35n1732_004:0075b12": "體是無。物法亦可如是。二如世事空別。物",
    "T35n1732_004:0075b13": "依現法。亦如是別有異空也。答相可知。第",
    "T35n1732_004:0075b14": "三重頌文有一百二十九偈。初十頌音聲忍。",
    "T35n1732_004:0075b15": "次十頌順忍。次十頌無生忍。次十頌幻忍。",
    "T35n1732_004:0075b16": "次十頌焰忍。次十五頌夢忍。次十七頌響",
    "T35n1732_004:0075b17": "忍。次七言二十行頌電忍。次十頌化忍。次",
    "T35n1732_004:0075b18": "十頌虛空。次七總頌結歎文。彰忍利益也。",
    "T35n1732_004:0075b19": "阿僧祇品第二十五",
    "T35n1732_004:0075b20": "四門同上。僧祇者十數之始名也。此品從三",
    "T35n1732_004:0075b21": "義得名。二來意。三宗上已辨。四釋文者。所",
    "T35n1732_004:0075b22": "以心王問佛自說者。上來由是大果之因。",
    "T35n1732_004:0075b23": "非果人莫能辨其際故佛自說。法依心成",
    "T35n1732_004:0075b24": "故心王起問也。又為因果互顯耳。亦可數",
    "T35n1732_004:0075b25": "法是知事通果故佛自說耳。故文云如來等",
    "T35n1732_004:0075b26": "正覺佛智之義也。此品有二。初問後答。問意",
    "T35n1732_004:0075b27": "菩薩行德盡其數極。未知菩薩數法云何。",
    "T35n1732_004:0075b28": "亦可問云聖境既寬菩薩盡了。未知以何",
    "T35n1732_004:0075b29": "數法得窮其分量。以示下人也。答中總舉",
    "T35n1732_004:0075c01": "一百二十數以答。大數有十一阿僧祇。二下",
    "T35n1732_004:0075c02": "名無量。此云不可量。三無分齊。四無周遍。",
    "T35n1732_004:0075c03": "五下名無數。此云不可數。六云不可稱。七",
    "T35n1732_004:0075c04": "名不可量。此脫不可字。八名不可思議。如",
    "T35n1732_004:0075c05": "下在第七。九名不可說。十名不可說不可",
    "T35n1732_004:0075c06": "說。此問。文有三可知。就佛答中有四。初",
    "T35n1732_004:0075c07": "歎心王問。二勸聽。三忍可。四佛告下正答所",
    "T35n1732_004:0075c08": "問。就此文有二。初長行。後偈頌。長行即能",
    "T35n1732_004:0075c09": "數數法。偈頌即數所數也。此即交絡顯數",
    "T35n1732_004:0075c10": "義德用耳。長行中有百二十番數法門。初一",
    "T35n1732_004:0075c11": "百成僧祇。二僧祇下次第成十數以答前",
    "T35n1732_004:0075c12": "問。又一百二十數分齊者。從初拘黎句為",
    "T35n1732_004:0075c13": "因。次不變已下別有一百句為滿數。次有",
    "T35n1732_004:0075c14": "二十句者從受等十句為因。從僧祇等十句",
    "T35n1732_004:0075c15": "為滿數句也第二偈中。唯取上第九數法",
    "T35n1732_004:0075c16": "以校量德行不頌上文。此中有二百四十",
    "T35n1732_004:0075c17": "五偈。此中諸偈總長約有二種意。一總二別。",
    "T35n1732_004:0075c18": "總者。或事或理或行或境或因或果或文或",
    "T35n1732_004:0075c19": "義等。乃至顯發釋等文相自彰也。此可思",
    "T35n1732_004:0075c20": "之。二別者有二。一約境有三。一智正覺。二",
    "T35n1732_004:0075c21": "眾生世間。三國土世間。二約心謂正助也。此",
    "T35n1732_004:0075c22": "文有三。初十四行明能數。於中有十重積",
    "T35n1732_004:0075c23": "數法即為十文。二對事辨所數。此對事所",
    "T35n1732_004:0075c24": "數中有二。初用第九數量法。二攝取不可",
    "T35n1732_004:0075c25": "言說轉已下轉取第十數因用以量法。所",
    "T35n1732_004:0075c26": "以爾者。但欲明增數之法非只如此。三後",
    "T35n1732_004:0075c27": "一行總結。問所以不用第十數者。第十數",
    "T35n1732_004:0075c28": "屬佛故。文中雖明佛果法。欲取能迴善",
    "T35n1732_004:0075c29": "根因位法也。所以爾者。為果相通因二處",
    "T35n1732_004:0076a01": "顯故。此可思之。此即數於無數耳。",
    "T35n1732_004:0076a02": "壽命品第二十六",
    "T35n1732_004:0076a03": "四門同上。辨名者。壽者命根。亦可命壽無",
    "T35n1732_004:0076a04": "二。依大乘即陰相續。依小乘別有不相應",
    "T35n1732_004:0076a05": "性。二來意。三宗。上已辨。四辨文者。此下二",
    "T35n1732_004:0076a06": "品。心王自說者。為命處不定隨心成故也。",
    "T35n1732_004:0076a07": "亦可唯因位有種種義自在也。即壽於無",
    "T35n1732_004:0076a08": "壽也。此中何故舉果土。此為舉處。取能修",
    "T35n1732_004:0076a09": "行人故。下云。普賢充滿其中也。此文有三。",
    "T35n1732_004:0076a10": "初總告。二舉所依土。三普賢下辨能修入因",
    "T35n1732_004:0076a11": "行也。第二文中。初略十土。二廣校量耳。",
    "T35n1732_004:0076a12": "菩薩住處品第二十七",
    "T35n1732_004:0076a13": "四門同上。一釋名者。人義及所依三義得名",
    "T35n1732_004:0076a14": "可知。二來意。三宗。上已辨。四釋文者。約相",
    "T35n1732_004:0076a15": "同下位故辨處也。此即住於無住耳。又雖",
    "T35n1732_004:0076a16": "同人而無生為生無住為住。此文有二。初",
    "T35n1732_004:0076a17": "不住有故。明十方清淨八住處。二辨不盡",
    "T35n1732_004:0076a18": "有為故。寄四海十五染處也。",
    "T35n1732_004:0076a19": "佛不思議法品第二十八",
    "T35n1732_004:0076a20": "此下答第二會中三十二問。後十三果德問",
    "T35n1732_004:0076a21": "耳。然問答辨義者。為明圓宗祕教。顯於時",
    "T35n1732_004:0076a22": "聽修相方便彰在心目致使。說法被益者無",
    "T35n1732_004:0076a23": "隱宗趣。發心崇遠者不翳習求。是故經言。",
    "T35n1732_004:0076a24": "於正說中置隨語義。於正義中置隨義語。",
    "T35n1732_004:0076a25": "隨語之義義非別體之義。隨義之語語非別",
    "T35n1732_004:0076a26": "詮之語。此是語者之正則不可執。名詮以",
    "T35n1732_004:0076a27": "定法體。是以此經正宗中。因果相從。問答連",
    "T35n1732_004:0076a28": "照。不隱失一意。此即大聖巧也。方便修成",
    "T35n1732_004:0076a29": "因果中。上來答因行訖。次下三品答果。初",
    "T35n1732_004:0076b01": "不思議即法身德。次相海即報身德。次小相",
    "T35n1732_004:0076b02": "即化身德。此依三乘。若依一乘時。初品是",
    "T35n1732_004:0076b03": "體。次品是相。第三品是用也。四門同上。一",
    "T35n1732_004:0076b04": "辨名者。佛不思議法者。此由果故標佛為",
    "T35n1732_004:0076b05": "初果。非下地測量也。法者因人所軌也。亦",
    "T35n1732_004:0076b06": "可自體也。就三義得名。二何故品來。由",
    "T35n1732_004:0076b07": "因行滿已。次行成得果耳。三宗。此品三身內",
    "T35n1732_004:0076b08": "以法身為宗。若體相用以分。即果德自體",
    "T35n1732_004:0076b09": "為宗。亦可初體次相後用。約三身通此三",
    "T35n1732_004:0076b10": "耳。四釋文者。所以青蓮花說者。果不自彰。",
    "T35n1732_004:0076b11": "寔由因花顯也。青蓮花勝也。所以告蓮花",
    "T35n1732_004:0076b12": "藏者。非因淨藏無由攝受勝果也。此文",
    "T35n1732_004:0076b13": "有二。初序。二爾時青蓮華承佛下明正說。",
    "T35n1732_004:0076b14": "序文有三。初會眾疑念。此文有二。初總生",
    "T35n1732_004:0076b15": "念。二出所疑法。二爾時世尊下加威與力。",
    "T35n1732_004:0076b16": "三爾時青蓮華即入下明入定審法。亦可不",
    "T35n1732_004:0076b17": "入定所以者。由是果法已自深微。更入定",
    "T35n1732_004:0076b18": "顯。退信解故。為以法深故但審法界。下二",
    "T35n1732_004:0076b19": "品從此耳。因此料簡上下文中。法界者是",
    "T35n1732_004:0076b20": "何觀境。答依此經文及地論有二義。一若",
    "T35n1732_004:0076b21": "依地論判。即是第一義諦理觀境。此約三",
    "T35n1732_004:0076b22": "乘判。二若依經上下文。即通理事二觀境。",
    "T35n1732_004:0076b23": "其法大通非局。仍位在無為耳。初問中略",
    "T35n1732_004:0076b24": "念十法為是果法。非思量境故。皆不思也。",
    "T35n1732_004:0076b25": "此十句義有五。初一辨依果。次二問因行。",
    "T35n1732_004:0076b26": "次一問正報果德。次三問佛法身音聲智慧",
    "T35n1732_004:0076b27": "三業德相。下三句問神力自在。第三審法中",
    "T35n1732_004:0076b28": "十句內。初五自利。下五利他也。二爾時青蓮",
    "T35n1732_004:0076b29": "華下正說。此品遠答上十句。法身德。次相海",
    "T35n1732_004:0076c01": "答不動一句。報身德。小相答上佛六根佛智",
    "T35n1732_004:0076c02": "二句。化身果。此告青蓮花藏者。深奧之勝器",
    "T35n1732_004:0076c03": "也。答文中分二。初十句總亦則是別。從此",
    "T35n1732_004:0076c04": "句下別。別中略舉三百二十種功德法門以",
    "T35n1732_004:0076c05": "示也。有五。初五十句答上剎土一問。二十",
    "T35n1732_004:0076c06": "種出生住持下五十句答上淨願及種性二",
    "T35n1732_004:0076c07": "問。三有十種佛事下六十句答上佛出世一",
    "T35n1732_004:0076c08": "問。四一切諸佛有無礙住下九十句答佛三",
    "T35n1732_004:0076c09": "業相三問。五十種最勝力下七十句答上神",
    "T35n1732_004:0076c10": "力作用三問。初五十句中。初十辨行德所依",
    "T35n1732_004:0076c11": "妙住。次十實性隨緣以成十種行德。次十以",
    "T35n1732_004:0076c12": "稱法起行成十方便智。次十巧用隨緣自他",
    "T35n1732_004:0076c13": "德備不失時。次十不思境明境界巧用應",
    "T35n1732_004:0076c14": "機無失故超果獨絕。初十句中。初二辨自",
    "T35n1732_004:0076c15": "分相應行德。次七利他攝化行。次一自他契",
    "T35n1732_004:0076c16": "實平等無二。第二十句中有三。初七明法身",
    "T35n1732_004:0076c17": "功德六根作用。次二明依正二法神通自在。",
    "T35n1732_004:0076c18": "次一明佛因圓等諸佛所證也。第三十句可",
    "T35n1732_004:0076c19": "知。第四十句有二。初二自利。後八利他。第",
    "T35n1732_004:0076c20": "五十句可知第二五十句中。初三十答上淨",
    "T35n1732_004:0076c21": "願。後離惡下二十句答種性。初十從正智",
    "T35n1732_004:0076c22": "出。後得住持願智之用。此有二。初三自利。",
    "T35n1732_004:0076c23": "後七利他。第二十以外用依內成即內德法",
    "T35n1732_004:0076c24": "也。於中初三三業德備。次七三業攝化功德。",
    "T35n1732_004:0076c25": "第三十由前內德成實用外彰。獨勝莫加故",
    "T35n1732_004:0076c26": "也。於中初二自利行。次二利他方便。次一",
    "T35n1732_004:0076c27": "自利德滿。次六利他德備第四十德彰故淨",
    "T35n1732_004:0076c28": "也。初六自行無染。次四利他處無著。第五十",
    "T35n1732_004:0076c29": "淨決定故究竟也。初六因行滿淨。次四三身",
    "T35n1732_004:0077a01": "果滿淨。四中初一化。一法二報。",
    "T35n1732_004:0077a02": "第三六十句。初十明化德。後五十報身德皆",
    "T35n1732_004:0077a03": "此法身德也。佛事者能興大用。化身攝益相",
    "T35n1732_004:0077a04": "也。初五利他方便。次五利他正益。後五十中。",
    "T35n1732_004:0077a05": "初十一無盡智用如海。初一明所依法身。次",
    "T35n1732_004:0077a06": "十能依德用。初四自利行。後六利他行體。第",
    "T35n1732_004:0077a07": "三十常法。初四自覺行滿。次六覺他行備。第",
    "T35n1732_004:0077a08": "四十無量說佛法可知。第五十常作佛事。初",
    "T35n1732_004:0077a09": "四明於淨土三業施化攝益。次三現色等",
    "T35n1732_004:0077a10": "住持。次二現寶等莊嚴。次一入定益諸菩",
    "T35n1732_004:0077a11": "薩。亦可但默非定也。第六十堅固。初五自分",
    "T35n1732_004:0077a12": "德圓。次二勝進行迴向。次三修成化益。第四",
    "T35n1732_004:0077a13": "文九十句有三。初三十答上法身一問。次三",
    "T35n1732_004:0077a14": "十答上音聲等口業。下有三十答佛智意",
    "T35n1732_004:0077a15": "業。初十無礙住。初三自行無礙。次七利他無",
    "T35n1732_004:0077a16": "礙。第二十最勝莊嚴。初三三業體嚴。次六三",
    "T35n1732_004:0077a17": "業用。次一利他德行滿。第三十自在正法可",
    "T35n1732_004:0077a18": "知。言非不先覺諸佛正法亦不住學地",
    "T35n1732_004:0077a19": "而成正覺者。此有二意。一簡文中義。此中",
    "T35n1732_004:0077a20": "佛者非同小乘佛。為是共教因大佛也。二",
    "T35n1732_004:0077a21": "者將普賢義簡異生信別門。其佛假使前後",
    "T35n1732_004:0077a22": "現成並同先覺。並同在究竟離其學地及",
    "T35n1732_004:0077a23": "以不覺。為普賢法攝三世自在故也。此意",
    "T35n1732_004:0077a24": "思之。第四十一不思議成正覺。初四因圓。",
    "T35n1732_004:0077a25": "次三利他行成。次四三身具德滿成佛也。十",
    "T35n1732_004:0077a26": "巧妙方便。初四自行。後六利他。十佛事可",
    "T35n1732_004:0077a27": "知。十法王。初七自利德。次二利他行。次二",
    "T35n1732_004:0077a28": "自他。二果相攝無別耳。十住法。初四利他",
    "T35n1732_004:0077a29": "德。次六起悲等用無盡。十悉無有餘。初三",
    "T35n1732_004:0077b01": "知法界等無餘。次二知染器世間。次六知",
    "T35n1732_004:0077b02": "出世因法等也。第五文有七十句。初十答",
    "T35n1732_004:0077b03": "上神力一問。次五十答上無礙住。次十答上",
    "T35n1732_004:0077b04": "解脫。初十勝力。初列次釋。初四自行成。次六",
    "T35n1732_004:0077b05": "他行備。第十中四住義。佛所住即最勝我是",
    "T35n1732_004:0077b06": "佛住。次無礙即真空定即聖住。次無礙心即",
    "T35n1732_004:0077b07": "天住。次大悲即梵住也。十定可知。十法。初",
    "T35n1732_004:0077b08": "五得世間善滿。次五出世行成。十清淨法。初",
    "T35n1732_004:0077b09": "六入因行。後四入佛。三身境界。十一切智住",
    "T35n1732_004:0077b10": "離障相應不動也。初二知器性。次一總。三",
    "T35n1732_004:0077b11": "輪化下七別別中。初三神通輪。次一正教輪。",
    "T35n1732_004:0077b12": "次三記心輪化。十不可思議三昧。初二利他",
    "T35n1732_004:0077b13": "方便。次三自利方便。次一利他純熟。次一自",
    "T35n1732_004:0077b14": "利行熟。次三寂用解脫自在究竟。十無礙解",
    "T35n1732_004:0077b15": "脫。初五於一塵中現諸佛轉法輪教化。次",
    "T35n1732_004:0077b16": "五於現在攝三世佛。於一門中現也。又大",
    "T35n1732_004:0077b17": "乘同性經中佛有十種地。善丈夫佛地有十。",
    "T35n1732_004:0077b18": "一切菩薩及聲聞辟支佛等所不能行。何者",
    "T35n1732_004:0077b19": "為十。一名甚深難知廣明智德地。二名清",
    "T35n1732_004:0077b20": "淨身分威嚴不思議明德地。三名善明月幢",
    "T35n1732_004:0077b21": "寶相海藏地。四名精妙金光功德神通福德",
    "T35n1732_004:0077b22": "地。五名輪威藏明德地。六名虛空內清淨無",
    "T35n1732_004:0077b23": "垢焰光開相地。七名廣勝法界藏明界地。八",
    "T35n1732_004:0077b24": "名最淨善覺智藏能淨無垢無邊無礙智通",
    "T35n1732_004:0077b25": "地。九名無邊億莊嚴迴向能照明地。十名毘",
    "T35n1732_004:0077b26": "盧遮那智海藏地。善丈夫此是如來十地名",
    "T35n1732_004:0077b27": "號。諸佛智慧不可具說。善丈夫佛初地者。",
    "T35n1732_004:0077b28": "一切微細習氣除故。復一切法得自在故。第",
    "T35n1732_004:0077b29": "二地者轉法輪故。說深法故。第三地者說",
    "T35n1732_004:0077c01": "諸聲聞法式故。又復顯說三乘故。第四地",
    "T35n1732_004:0077c02": "者說八萬四千法門故。又復降伏四種魔",
    "T35n1732_004:0077c03": "故第五地者如法降伏諸外道故。又復降伏",
    "T35n1732_004:0077c04": "敖慢及眾數故。第六地者教示無量眾生六",
    "T35n1732_004:0077c05": "通中故。又復顯現六種大神通故。謂現無",
    "T35n1732_004:0077c06": "邊清淨佛剎功德莊嚴。顯無邊菩薩大眾圍",
    "T35n1732_004:0077c07": "遶顯現無邊廣大佛剎顯現無邊佛剎自體",
    "T35n1732_004:0077c08": "顯現無邊諸佛剎中從兜率天下託胎乃至",
    "T35n1732_004:0077c09": "法滅。示現無邊種種神通。第七地者為諸菩",
    "T35n1732_004:0077c10": "薩如實說七菩提分。無所有故。復無所著",
    "T35n1732_004:0077c11": "故。第八地者受一切菩薩阿耨多羅三藐三",
    "T35n1732_004:0077c12": "菩提四種記故。第九地者為諸菩薩善方便",
    "T35n1732_004:0077c13": "故。第十地者為諸菩薩說一切諸法無所",
    "T35n1732_004:0077c14": "有故。復告令知一切諸法本來寂滅大涅",
    "T35n1732_004:0077c15": "槃故。此應三乘耳。",
    "T35n1732_004:0077c16": "如來相海品第二十九",
    "T35n1732_004:0077c17": "四門同上。一釋名者。佛相無窮故如海也。",
    "T35n1732_004:0077c18": "今寄同人說三十二耳。勝諸天故說八十",
    "T35n1732_004:0077c19": "好也。亦可應神耳。此約三乘解。今此文是",
    "T35n1732_004:0077c20": "一乘相。故如海也。所以普賢說寄德無邊",
    "T35n1732_004:0077c21": "故也。問上不思議法品別告一人。今何故不",
    "T35n1732_004:0077c22": "也。答上法是體顯勝故別告耳。二來意者。前",
    "T35n1732_004:0077c23": "體後相故來也。三宗者。依三乘用三十二",
    "T35n1732_004:0077c24": "等諸大相為宗。亦可增廣不同三十二相",
    "T35n1732_004:0077c25": "也。即如文辨相德為體耳。",
    "T35n1732_004:0077c26": "四釋文者此文有二。初誡聽許說。二廣辨。",
    "T35n1732_004:0077c27": "此文有二。初略辨九十三種大人相。次下總",
    "T35n1732_004:0077c28": "明十蓮華藏世界大人相也。前文初七頂上",
    "T35n1732_004:0077c29": "相。次名圓滿下二十二嚴頂相。次三眉間相。",
    "T35n1732_004:0078a01": "眼鼻各一相。舌有四相。齗齶一相。大牙有",
    "T35n1732_004:0078a02": "四相。齒有一相。肩有五相胸有一。脇有一。",
    "T35n1732_004:0078a03": "腹有七。下分有二。手有十二。馬藏有三。髀",
    "T35n1732_004:0078a04": "有二。[跳兆+專]有二。毛端有一。足有十三。一一相",
    "T35n1732_004:0078a05": "文有四初列名。二出體。三光。四光照被益。",
    "T35n1732_004:0078a06": "於緣分齊也。"
}