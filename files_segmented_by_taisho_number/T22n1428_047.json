{
    "T22n1428_047:0913c14": "四分律卷第四十七(三分之十一)",
    "T22n1428_047:0913c16": "姚秦罽賓三藏佛陀耶舍",
    "T22n1428_047:0913c17": "共竺佛念等譯",
    "T22n1428_047:0913c18": "滅諍揵度第十六之一",
    "T22n1428_047:0913c19": "爾時世尊在舍衛國。時迦留陀夷，與六群比",
    "T22n1428_047:0913c20": "丘往阿夷羅跋提河中浴。時迦留陀夷浴",
    "T22n1428_047:0913c21": "竟上岸，著六群比丘衣，謂是己衣，不看而",
    "T22n1428_047:0913c22": "去。六群比丘洗浴已上岸，不見己衣，正見",
    "T22n1428_047:0913c23": "迦留陀夷衣，即言：「迦留陀夷偷我衣。」人不在",
    "T22n1428_047:0913c24": "現前，便作滅擯羯磨。迦留陀夷聞已有疑，",
    "T22n1428_047:0913c25": "即往世尊所，頭面禮足却坐一面，以此因",
    "T22n1428_047:0913c26": "緣具白佛。佛問言：「汝以何心取？」答言：",
    "T22n1428_047:0913c27": "「謂是我衣取，不以賊心。」佛言：「不犯，不應",
    "T22n1428_047:0913c28": "不看衣而著，不應人不現前而作羯磨：呵",
    "T22n1428_047:0914a01": "責羯磨、擯羯磨、依止羯磨、遮不至白衣家羯",
    "T22n1428_047:0914a02": "磨、舉羯磨、滅擯羯磨。若作羯磨，不成，得突",
    "T22n1428_047:0914a03": "吉羅。自今已去，為諸比丘結現前毘尼滅",
    "T22n1428_047:0914a04": "諍，應如是說現前毘尼。」爾時世尊在王舍",
    "T22n1428_047:0914a05": "城。時沓婆摩羅子，不犯重罪波羅夷、僧伽婆",
    "T22n1428_047:0914a06": "尸沙、偷蘭遮。時諸比丘皆言：「犯重罪。」即問言：",
    "T22n1428_047:0914a07": "「汝憶犯重罪波羅夷、僧伽婆尸沙、偷蘭遮不？」",
    "T22n1428_047:0914a08": "彼不憶犯波羅夷、僧伽婆尸沙、偷蘭遮，答",
    "T22n1428_047:0914a09": "言：「我不憶犯如是罪。」即語諸比丘言：「長",
    "T22n1428_047:0914a10": "老！莫數詰問我。」諸比丘故詰問不止。彼作",
    "T22n1428_047:0914a11": "如是念：「我當云何？」白諸比丘。諸比丘白佛，",
    "T22n1428_047:0914a12": "佛言：「自今已去，聽為沓婆摩羅子作憶念",
    "T22n1428_047:0914a13": "毘尼白四羯磨。應如是與。沓婆摩羅子應",
    "T22n1428_047:0914a14": "往僧中，偏露右肩、脫革屣、右膝著地，合掌",
    "T22n1428_047:0914a15": "白如是言：『大德僧聽！我沓婆摩羅子不犯",
    "T22n1428_047:0914a16": "重罪，諸比丘言：「我犯重罪波羅夷、僧伽婆尸",
    "T22n1428_047:0914a17": "沙、偷蘭遮。」諸比丘問我言：「汝憶犯重罪波",
    "T22n1428_047:0914a18": "羅夷、僧伽婆尸沙、偷蘭遮不？」我不憶犯重",
    "T22n1428_047:0914a19": "罪波羅夷、僧伽婆尸沙、偷蘭遮，答言：「我不憶",
    "T22n1428_047:0914a20": "犯如是重罪。諸長老！不須數數難詰問",
    "T22n1428_047:0914a21": "我。」而諸比丘故難詰不止。我今不憶念，從",
    "T22n1428_047:0914a22": "僧乞憶念毘尼，願僧與我憶念毘尼，慈愍",
    "T22n1428_047:0914a23": "故。』如是第二、第三乞。眾中應差堪能羯磨",
    "T22n1428_047:0914a24": "者如上，作如是白：『大德僧聽！此沓婆摩羅",
    "T22n1428_047:0914a25": "子，不犯重罪波羅夷、僧伽婆尸沙、偷蘭遮。諸",
    "T22n1428_047:0914a26": "比丘皆言：「犯重罪波羅夷乃至偷蘭遮。」諸比",
    "T22n1428_047:0914a27": "丘問言：「汝憶犯重罪波羅夷乃至偷蘭遮不？」",
    "T22n1428_047:0914a28": "彼不憶犯重罪，即答言：「我不犯重罪。諸長",
    "T22n1428_047:0914a29": "老！不須難詰我。」而諸比丘故難詰不止。",
    "T22n1428_047:0914b01": "彼不憶犯罪，今從僧乞憶念毘尼。若僧時",
    "T22n1428_047:0914b02": "到僧忍聽，與彼憶念毘尼。白如是。』『大德僧",
    "T22n1428_047:0914b03": "聽！此沓婆摩羅子，不犯重罪波羅夷、僧伽婆",
    "T22n1428_047:0914b04": "尸沙、偷蘭遮。諸比丘皆言：「犯波羅夷、僧伽婆",
    "T22n1428_047:0914b05": "尸沙、偷蘭遮。」即問言：「汝憶犯重罪波羅夷",
    "T22n1428_047:0914b06": "乃至偷蘭遮不？」彼不憶犯重罪，即答言：「我",
    "T22n1428_047:0914b07": "不憶犯重罪。諸長老！不須數難詰問我。」",
    "T22n1428_047:0914b08": "而諸比丘故數數難詰不疑。彼不憶罪，今",
    "T22n1428_047:0914b09": "從僧乞憶念毘尼。今僧與沓婆摩羅子作",
    "T22n1428_047:0914b10": "憶念毘尼。誰諸長老忍僧與沓婆摩羅子憶",
    "T22n1428_047:0914b11": "念毘尼者默然，誰不忍者說。此是初羯磨。』",
    "T22n1428_047:0914b12": "第二、第三亦如是說。『僧已忍與沓婆摩羅子",
    "T22n1428_047:0914b13": "憶念羯磨竟，僧忍，默然故，是事如是持。』自今",
    "T22n1428_047:0914b14": "已去，與諸比丘結憶念毘尼滅諍，應如是",
    "T22n1428_047:0914b15": "說憶念毘尼。」爾時世尊在王舍城。時有比",
    "T22n1428_047:0914b16": "丘名難提，癲狂心亂，多犯眾罪非沙門法，",
    "T22n1428_047:0914b17": "言無齊限，行來出入不順威儀。後還得心，",
    "T22n1428_047:0914b18": "時諸比丘言：「彼犯重罪波羅夷、僧伽婆尸沙、",
    "T22n1428_047:0914b19": "偷蘭遮。」諸比丘問言：「難提！汝憶犯重罪波",
    "T22n1428_047:0914b20": "羅夷、僧伽婆尸沙、偷蘭遮不？」彼即答言：「我先",
    "T22n1428_047:0914b21": "癲狂心亂時多犯眾罪，行來出入不順威",
    "T22n1428_047:0914b22": "儀，非我故作，是癲狂故耳。諸長老！不須數",
    "T22n1428_047:0914b23": "見難詰。」諸比丘故難詰不止。彼比丘作如",
    "T22n1428_047:0914b24": "是念：「我當云何？」白諸比丘。諸比丘白佛，佛",
    "T22n1428_047:0914b25": "言：「聽僧與難提比丘不癡毘尼白四羯磨。",
    "T22n1428_047:0914b26": "應如是與。難提比丘應至僧中，偏露右肩、",
    "T22n1428_047:0914b27": "脫革屣、右膝著地，合掌作如是白言：『大德",
    "T22n1428_047:0914b28": "僧聽！我難提比丘，癲狂心亂時多犯眾罪，",
    "T22n1428_047:0914b29": "行來出入不順威儀。後還得心，諸比丘問",
    "T22n1428_047:0914c01": "我言：「汝憶犯重罪波羅夷、僧伽婆尸沙、偷蘭",
    "T22n1428_047:0914c02": "遮不？」我答言：「先癲狂心亂時多犯眾罪，行",
    "T22n1428_047:0914c03": "來出入不順威儀，非我故作，是癲狂心故。",
    "T22n1428_047:0914c04": "諸長老！不須數難詰問我。」而諸比丘故難",
    "T22n1428_047:0914c05": "問不止。我今不癡，從僧乞不癡毘尼。願僧",
    "T22n1428_047:0914c06": "與我不癡毘尼，慈愍故。』如是第二、第三說。眾",
    "T22n1428_047:0914c07": "中應差堪能羯磨者如上，作如是白：『大",
    "T22n1428_047:0914c08": "德僧聽！此難提比丘，癲狂心亂多犯眾罪，言",
    "T22n1428_047:0914c09": "無齊限，出入行來不順威儀。後還得心，諸",
    "T22n1428_047:0914c10": "比丘語言：「汝憶犯重罪波羅夷、僧伽婆尸沙、",
    "T22n1428_047:0914c11": "偷蘭遮不？」即答言：「我先癲狂時多犯眾罪，",
    "T22n1428_047:0914c12": "言無齊限，出入行來不順威儀，此是癲狂，",
    "T22n1428_047:0914c13": "非是故作。諸長老！莫數難詰我。」而諸比丘",
    "T22n1428_047:0914c14": "故難詰不止。此比丘今不癡，從僧乞不癡",
    "T22n1428_047:0914c15": "毘尼。若僧時到僧忍聽，與難提比丘不癡",
    "T22n1428_047:0914c16": "毘尼。白如是。』『大德僧聽！此難提比丘，癲狂",
    "T22n1428_047:0914c17": "心亂多犯眾罪，言無齊限，出入行來不順",
    "T22n1428_047:0914c18": "威儀。後還得心，諸比丘語言：「汝憶犯重罪",
    "T22n1428_047:0914c19": "波羅夷、僧伽婆尸沙、偷蘭遮不？」即答言：「我先",
    "T22n1428_047:0914c20": "癲狂心亂，多犯眾罪，出入行來不順威儀。",
    "T22n1428_047:0914c21": "此是我癲狂心亂，非是故作。諸長老！莫數",
    "T22n1428_047:0914c22": "難詰問我。」而諸比丘故難詰不止。此比丘今",
    "T22n1428_047:0914c23": "不癡，從僧乞不癡毘尼。僧今與難提比丘",
    "T22n1428_047:0914c24": "不癡毘尼。誰諸長老忍僧與難提比丘不癡",
    "T22n1428_047:0914c25": "毘尼者默然，誰不忍者說。是初羯磨。』如是",
    "T22n1428_047:0914c26": "第二第三說。『僧已忍與難提比丘不癡毘尼",
    "T22n1428_047:0914c27": "竟，僧忍，默然故，是事如是持。』自今以去，與",
    "T22n1428_047:0914c28": "諸比丘結不癡毘尼滅諍，應如是說不癡",
    "T22n1428_047:0914c29": "毘尼。」爾時世尊在瞻婆城在伽渠池邊。時世",
    "T22n1428_047:0915a01": "尊十五日布薩白月滿時，前後圍遶，在眾",
    "T22n1428_047:0915a02": "僧前於露地坐。時阿難初夜過已從坐起，",
    "T22n1428_047:0915a03": "偏露右肩、右膝著地、合掌白言：「初夜已過，願",
    "T22n1428_047:0915a04": "世尊說戒。」時世尊默然，阿難即還復坐。時阿",
    "T22n1428_047:0915a05": "難中夜後夜過、明相已出，復從坐起偏露右",
    "T22n1428_047:0915a06": "肩、右膝著地、合掌白佛言：「中夜後夜已過、",
    "T22n1428_047:0915a07": "明相已出。眾僧坐久，唯願說戒。」佛告阿難：",
    "T22n1428_047:0915a08": "「眾中不清淨，欲令如來於不清淨眾中羯",
    "T22n1428_047:0915a09": "磨說戒，無有是處。」時阿難默然復坐。爾時",
    "T22n1428_047:0915a10": "長老目連作如是念：「眾中有何等人不清",
    "T22n1428_047:0915a11": "淨？如來作如是言：『眾中不清淨。欲令如來",
    "T22n1428_047:0915a12": "於不清淨眾中羯磨說戒，無有是處。』」時目",
    "T22n1428_047:0915a13": "連即自思惟觀察眾中，以天眼清淨見彼",
    "T22n1428_047:0915a14": "比丘坐，去佛不遠，非沙門自言是沙門、非",
    "T22n1428_047:0915a15": "淨行自言是淨行，但有破戒諸惡不淨，無",
    "T22n1428_047:0915a16": "有白法，邪見覆藏所犯眾惡，如空中樹，雖",
    "T22n1428_047:0915a17": "外有枝葉而內無實。見已念言：「世尊見此",
    "T22n1428_047:0915a18": "比丘故作如是言：『欲令如來於不清淨",
    "T22n1428_047:0915a19": "眾中羯磨說戒者無有是處。』」時目連從坐",
    "T22n1428_047:0915a20": "起，往彼比丘所語言：「汝今可起，世尊知",
    "T22n1428_047:0915a21": "汝見汝，出去滅去，汝不應此中住。」時目",
    "T22n1428_047:0915a22": "連捉彼比丘臂牽著門外，還白世尊言：「眾",
    "T22n1428_047:0915a23": "已清淨，願世尊說戒。」佛告目連：「不應如是，",
    "T22n1428_047:0915a24": "若於異時亦不應如是。目連！令彼伏罪然",
    "T22n1428_047:0915a25": "後與罪，不應不自伏罪而與罪。自今已去，",
    "T22n1428_047:0915a26": "為諸比丘結自言治滅諍，應如是說自言",
    "T22n1428_047:0915a27": "治。」爾時世尊在舍衛國。時舍衛諸比丘諍，眾",
    "T22n1428_047:0915a28": "僧求覓罪，如法、如毘尼、如佛所教。爾時佛",
    "T22n1428_047:0915a29": "告諸比丘：「應多求覓罪用多人知法者語。",
    "T22n1428_047:0915b01": "自今已去，為諸比丘結用多人語滅諍法，",
    "T22n1428_047:0915b02": "應如是說用多人語。」爾時世尊在釋翅瘦。",
    "T22n1428_047:0915b03": "有比丘字象力，憙論議共外道論，得切",
    "T22n1428_047:0915b04": "問時，前後言語相違。於僧中問時，亦復如",
    "T22n1428_047:0915b05": "是前後言語相違，在眾中故作妄語。時諸",
    "T22n1428_047:0915b06": "外道皆共譏嫌：「沙門釋子！不知慚愧，但作",
    "T22n1428_047:0915b07": "妄語，自言：『我知正法。』如是有何正法？得切",
    "T22n1428_047:0915b08": "問時，前後言語相違，故作妄語。」時諸比丘",
    "T22n1428_047:0915b09": "聞，中有少欲知足、行頭陀、樂學戒、知慚愧",
    "T22n1428_047:0915b10": "者，嫌責象力釋子言：「云何與外道論，得切",
    "T22n1428_047:0915b11": "問時，前後言語相違；在眾僧中問時，亦前",
    "T22n1428_047:0915b12": "後言語相違耶？」諸比丘往佛所，頭面禮足",
    "T22n1428_047:0915b13": "以此因緣具白世尊。世尊爾時以此因緣",
    "T22n1428_047:0915b14": "集比丘僧，呵責象力釋子言：「汝所為非，非",
    "T22n1428_047:0915b15": "威儀、非沙門法、非淨行、非隨順行，所不",
    "T22n1428_047:0915b16": "應為。云何汝與外道論議，得切問時，前",
    "T22n1428_047:0915b17": "後言語相違；在眾中問，亦復前後言語相",
    "T22n1428_047:0915b18": "違，故作妄語耶？」世尊以無數方便訶責象",
    "T22n1428_047:0915b19": "力已，告諸比丘：「應與彼比丘作罪處所白",
    "T22n1428_047:0915b20": "四羯磨。應如是與。集僧，集僧已為作舉，作",
    "T22n1428_047:0915b21": "舉已為作憶念，作憶念已與罪。眾中應",
    "T22n1428_047:0915b22": "差堪能羯磨者如上，作如是白：『大德僧聽！",
    "T22n1428_047:0915b23": "此象力釋子好論議，與外道論，得切問時",
    "T22n1428_047:0915b24": "前後言語相違；設於眾僧中問，亦前後言語",
    "T22n1428_047:0915b25": "相違，眾中故作妄語。若僧時到僧忍聽，僧今",
    "T22n1428_047:0915b26": "與象力釋子作罪處所羯磨。「汝象力！無利",
    "T22n1428_047:0915b27": "不善得。汝得切問時，前後言語相違；設眾",
    "T22n1428_047:0915b28": "僧中問時亦復如是，在眾中故作妄語。」白",
    "T22n1428_047:0915b29": "如是。』『大德僧聽！此象力釋子好論議，與外",
    "T22n1428_047:0915c01": "道論得切問時，前後言語相違；在眾僧中",
    "T22n1428_047:0915c02": "問時亦復如是，在眾中故作妄語。今僧與",
    "T22n1428_047:0915c03": "象力釋子作罪處所羯磨。「汝象力！無利不善",
    "T22n1428_047:0915c04": "得，汝得切問時前後言語相違，在眾中問",
    "T22n1428_047:0915c05": "時亦復如是，在眾中故作妄語。」誰諸長老",
    "T22n1428_047:0915c06": "忍僧與象力釋子作罪處所羯磨者默然，",
    "T22n1428_047:0915c07": "誰不忍者說。是初羯磨。』第二、第三如是說。",
    "T22n1428_047:0915c08": "『僧已忍與象力釋子作罪處所羯磨竟，僧",
    "T22n1428_047:0915c09": "忍，默然故，是事如是持。』自今已去，為諸比丘",
    "T22n1428_047:0915c10": "結罪處所滅諍法，應作如是說結罪處所。」",
    "T22n1428_047:0915c11": "爾時世尊在舍衛國。時舍衛諸比丘共諍，",
    "T22n1428_047:0915c12": "諸比丘多犯眾戒非沙門法，亦作亦說出入",
    "T22n1428_047:0915c13": "無限。彼諸比丘自作如是念：「我曹多犯眾",
    "T22n1428_047:0915c14": "戒非沙門法，亦作亦說出入無限。若我曹",
    "T22n1428_047:0915c15": "還自共善問此事，或能令此諍事轉深重經",
    "T22n1428_047:0915c16": "歷年月，不得如法、如毘尼、如佛所教滅",
    "T22n1428_047:0915c17": "除諍事，令僧不得安樂。」時諸比丘白佛，佛",
    "T22n1428_047:0915c18": "言：「應滅此諍猶如草覆。自今已去，為諸",
    "T22n1428_047:0915c19": "比丘結如草覆地滅諍法，應如是說如草",
    "T22n1428_047:0915c20": "覆地。」",
    "T22n1428_047:0915c21": "爾時世尊在拘睒彌。拘睒彌比丘共比丘",
    "T22n1428_047:0915c22": "諍，比丘共比丘尼諍，比丘尼共比丘諍，比",
    "T22n1428_047:0915c23": "丘尼共比丘尼諍。有闡陀比丘，捨比丘助",
    "T22n1428_047:0915c24": "比丘尼作伴黨。時諸比丘聞，中有少欲知",
    "T22n1428_047:0915c25": "足行頭陀、樂行學戒、知慚愧者，嫌責諸比",
    "T22n1428_047:0915c26": "丘已，往世尊所，頭面禮足，在一面坐，以",
    "T22n1428_047:0915c27": "此因緣具白世尊。世尊爾時以此因緣集",
    "T22n1428_047:0915c28": "比丘僧，以無數方便訶責諸比丘：「汝所為",
    "T22n1428_047:0915c29": "非，非威儀、非沙門法、非淨行、非隨順行，",
    "T22n1428_047:0916a01": "所不應為。云何拘睒彌比丘共諍，比丘共",
    "T22n1428_047:0916a02": "比丘諍、比丘共比丘尼諍、比丘尼共比丘",
    "T22n1428_047:0916a03": "諍、比丘尼共比丘尼諍，闡陀比丘捨比丘",
    "T22n1428_047:0916a04": "助比丘尼與作伴黨耶？」以無數方便呵責",
    "T22n1428_047:0916a05": "已，告諸比丘：「有四種諍：言諍、覓諍、犯諍、事諍。",
    "T22n1428_047:0916a06": "云何言諍？比丘共比丘諍，言引十八諍事：",
    "T22n1428_047:0916a07": "法非法、若毘尼非毘尼，乃至說不說。若以如",
    "T22n1428_047:0916a08": "是相共諍言語，遂彼此共鬪，是為言諍。云",
    "T22n1428_047:0916a09": "何覓諍？若比丘與比丘覓罪，以三舉事：破",
    "T22n1428_047:0916a10": "戒、破見、破威儀見聞疑，作如是相覓罪，共",
    "T22n1428_047:0916a11": "語不妄，求伴勢力，安慰其意。若舉作憶念，",
    "T22n1428_047:0916a12": "若安此事不安此事，不癡不脫，是為覓諍。",
    "T22n1428_047:0916a13": "云何犯諍？犯七種罪：波羅夷、僧伽婆尸沙，乃",
    "T22n1428_047:0916a14": "至惡說，是為犯諍。云何事諍？言諍中事作，",
    "T22n1428_047:0916a15": "覓諍中事作，犯諍中事作，是為事諍。「言諍以",
    "T22n1428_047:0916a16": "何為根？貪恚癡為根、無貪無恚無癡為根、",
    "T22n1428_047:0916a17": "僧為根、界為根、人為根、六諍為根、十八",
    "T22n1428_047:0916a18": "破事為根，是為言諍根。覓諍以何為根？",
    "T22n1428_047:0916a19": "貪恚癡為根、無貪無恚無癡為根、僧為根、",
    "T22n1428_047:0916a20": "界為根、人為根、三舉事為根，是為覓諍",
    "T22n1428_047:0916a21": "根。犯諍以何為根？貪恚癡為根、僧為根、界",
    "T22n1428_047:0916a22": "為根、人為根、三舉事為根、六犯所起為根，",
    "T22n1428_047:0916a23": "是為犯諍根。事諍以何為根？貪恚癡為根、",
    "T22n1428_047:0916a24": "無貪無恚無癡為根、僧為根、界為根、人為",
    "T22n1428_047:0916a25": "根，是為事諍根。「言諍是善、不善、無記。言諍",
    "T22n1428_047:0916a26": "或善、或不善、或無記。云何言諍是善？比丘共",
    "T22n1428_047:0916a27": "比丘善心諍言，法非法乃至說不說，作如是",
    "T22n1428_047:0916a28": "相共彼此諍言，是為言諍善。云何言諍不",
    "T22n1428_047:0916a29": "善？若比丘共比丘不善心諍言，法非法乃至",
    "T22n1428_047:0916b01": "說不說，以如是相共諍言諍，以此遂成",
    "T22n1428_047:0916b02": "鬪諍，是為言諍不善。云何言諍無記？若比丘",
    "T22n1428_047:0916b03": "以無記心諍言，引十八事法非法乃至說",
    "T22n1428_047:0916b04": "不說，以如此事互共諍言，是為言諍無記。",
    "T22n1428_047:0916b05": "覓諍是善、不善、無記耶？覓諍或善、或不善、或",
    "T22n1428_047:0916b06": "無記。云何覓諍是善？是中比丘善心共相伺",
    "T22n1428_047:0916b07": "覓，以三舉事：破戒、破見、破威儀見聞疑，內",
    "T22n1428_047:0916b08": "有五法，令此人無犯無垢污、清淨罪得出，莫",
    "T22n1428_047:0916b09": "令此人有惡名稱流布，以如是相覓罪",
    "T22n1428_047:0916b10": "共語，不妄求伴勢力安慰其心，作舉作憶",
    "T22n1428_047:0916b11": "念、安此事不安此事、不癡令脫，是為覓",
    "T22n1428_047:0916b12": "諍事善。云何覓諍事不善？若比丘共比丘",
    "T22n1428_047:0916b13": "以不善心覓罪，以三舉事：破戒、破見、破",
    "T22n1428_047:0916b14": "威儀見聞疑，內無五法，欲令此人有犯垢",
    "T22n1428_047:0916b15": "穢不清淨、罪不出，欲令此人不善名流布，",
    "T22n1428_047:0916b16": "以如是相覓罪共語，不妄求伴勢力、不安",
    "T22n1428_047:0916b17": "慰其心，作舉作憶念、安此事不安此事、",
    "T22n1428_047:0916b18": "癡不脫，是為覓諍事不善。云何覓諍事無",
    "T22n1428_047:0916b19": "記？比丘共比丘無記心覓罪，以三舉事：",
    "T22n1428_047:0916b20": "破戒、破見、破威儀見聞疑，以如是相覓罪",
    "T22n1428_047:0916b21": "共語，不妄求伴勢力安慰其心，作舉作憶",
    "T22n1428_047:0916b22": "念、安此事不安此事、無癡令脫，是為覓",
    "T22n1428_047:0916b23": "諍事無記。「犯諍是善、是不善、是無記也。犯諍",
    "T22n1428_047:0916b24": "或不善、或無記。云何犯諍是不善？若凡夫人",
    "T22n1428_047:0916b25": "學人故犯罪，是為犯諍不善。云何犯諍無記？",
    "T22n1428_047:0916b26": "若凡夫人學人不故犯戒，無著人不故犯",
    "T22n1428_047:0916b27": "戒，是為犯諍無記。「事諍是善、是不善、是無記，",
    "T22n1428_047:0916b28": "事諍或善、或不善、或無記。云何事諍善？比丘",
    "T22n1428_047:0916b29": "以善心言諍中事作、覓諍中事作、犯諍中事",
    "T22n1428_047:0916c01": "作，是為事諍善。云何事諍不善？以不善心",
    "T22n1428_047:0916c02": "言諍中事作、覓諍中事作、犯諍中事作，是",
    "T22n1428_047:0916c03": "為事諍不善。若以無記心作，是為事諍無",
    "T22n1428_047:0916c04": "記。",
    "T22n1428_047:0916c05": "「言　言諍　言諍言　言諍諍言",
    "T22n1428_047:0916c06": "「或有言即是言諍，或有言非言諍，或有言",
    "T22n1428_047:0916c07": "諍即是言，或有言即是諍。或有言非諍，或",
    "T22n1428_047:0916c08": "有諍即是言，或有諍非言。云何有言即是",
    "T22n1428_047:0916c09": "言諍？若比丘共比丘諍言，以十八事法非",
    "T22n1428_047:0916c10": "法乃至說不說，以如是相共諍言，互共鬪",
    "T22n1428_047:0916c11": "彼此不和，是為有言即是言諍。云何有言",
    "T22n1428_047:0916c12": "非言諍？若父共兒語、兒共父語、兒共母語、",
    "T22n1428_047:0916c13": "母共兒語、兄共弟語、弟共兄語、妹共姊語、",
    "T22n1428_047:0916c14": "姊共妹語，若復餘人共語，是為有言非言",
    "T22n1428_047:0916c15": "諍。云何言諍即是言？若比丘共比丘諍言，",
    "T22n1428_047:0916c16": "以十八事法非法乃至說不說，以如是相",
    "T22n1428_047:0916c17": "共諍言，互共鬪彼此不和，是為言諍即是",
    "T22n1428_047:0916c18": "言。云何言即是諍？若比丘共比丘諍言，以",
    "T22n1428_047:0916c19": "十八事法非法乃至說不說，以如是相共",
    "T22n1428_047:0916c20": "諍言，互共鬪彼此不和，是為有言即是諍。",
    "T22n1428_047:0916c21": "云何言不諍？兒共父語、父共兒語、兒共母",
    "T22n1428_047:0916c22": "語、母共兒語、弟共兄語、兄共弟語、妹共姊",
    "T22n1428_047:0916c23": "語、姊共妹語，若復與餘人共語，是為言而",
    "T22n1428_047:0916c24": "不諍。云何諍即是言？若比丘共比丘諍，以",
    "T22n1428_047:0916c25": "十八事法非法乃至說不說，以如是相共",
    "T22n1428_047:0916c26": "諍言，互共鬪彼此不和，是為諍即是言。云",
    "T22n1428_047:0916c27": "何諍而非言？除言諍，若餘諍事，覓諍、犯諍、事",
    "T22n1428_047:0916c28": "諍，是為諍而非言。覓覓諍，覓諍覓，覓諍，諍",
    "T22n1428_047:0916c29": "覓(此四句曲解，如上言諍四句不異，故不復重出，此言覓即是覓諍，犯諍、事諍亦如上)。",
    "T22n1428_047:0917a01": "「若一比丘，在一比丘現前好言教語，若擯非",
    "T22n1428_047:0917a02": "法非毘尼非佛所教。彼作如是言：『是法是",
    "T22n1428_047:0917a03": "毘尼是佛所教，當受行是。』如是諍事得滅。",
    "T22n1428_047:0917a04": "是為非法滅諍非法相似現前毘尼。一比",
    "T22n1428_047:0917a05": "丘，為二比丘、為三比丘、為僧亦如是。二",
    "T22n1428_047:0917a06": "比丘，為一比丘、為二比丘、為三比丘、為",
    "T22n1428_047:0917a07": "僧亦如是。三比丘，為一比丘、為二比丘、",
    "T22n1428_047:0917a08": "為三比丘、為僧亦如是。若僧，為一比丘、",
    "T22n1428_047:0917a09": "為二比丘、為三比丘、為僧亦如是。若一比",
    "T22n1428_047:0917a10": "丘，在一比丘前好言教語，如法、如毘尼、",
    "T22n1428_047:0917a11": "如佛所教。彼作如是言：『此是法是毘尼是",
    "T22n1428_047:0917a12": "佛所教，汝當受是忍可。』若作如是諍得滅，",
    "T22n1428_047:0917a13": "是為如法滅諍現前毘尼。是中云何現前法、",
    "T22n1428_047:0917a14": "毘尼、人。云何法現前？所持法滅諍者是。云何",
    "T22n1428_047:0917a15": "毘尼現前？所持毘尼滅諍者是。云何人現前？",
    "T22n1428_047:0917a16": "言議往返者是。若比丘諍事滅已，若更發",
    "T22n1428_047:0917a17": "起者波逸提。若後來比丘，若新受戒者，謂",
    "T22n1428_047:0917a18": "是初諍，若更發起者波逸提。如是一比丘，",
    "T22n1428_047:0917a19": "為二比丘、為三比丘、為僧亦如是。二比丘，",
    "T22n1428_047:0917a20": "為一比丘、二比丘、三比丘、為僧亦如是。",
    "T22n1428_047:0917a21": "三比丘，為一比丘、二比丘、三比丘、為僧亦如",
    "T22n1428_047:0917a22": "是。僧為一比丘好言教語，如法、如毘尼、",
    "T22n1428_047:0917a23": "如佛所教。彼作如是言：『是法、是毘尼、是佛",
    "T22n1428_047:0917a24": "所教，受是忍是。』若如是諍事滅，是為如法",
    "T22n1428_047:0917a25": "滅諍現前毘尼。云何現前法、毘尼、人、僧界。云",
    "T22n1428_047:0917a26": "何法現前？所持法滅諍者是。云何毘尼現前？",
    "T22n1428_047:0917a27": "所持毘尼滅諍者是。云何人現前？言義往返",
    "T22n1428_047:0917a28": "者是。云何僧現前？同羯磨和合集一處，不",
    "T22n1428_047:0917a29": "來者囑授在現前，應呵者不呵者是。云何",
    "T22n1428_047:0917b01": "界現前？在界內羯磨作制限者是。若諍事",
    "T22n1428_047:0917b02": "滅，若更發起者波逸提。若後來比丘、新受戒",
    "T22n1428_047:0917b03": "者，謂是初諍而更發起者，波逸提。與欲已後",
    "T22n1428_047:0917b04": "悔者波逸提。僧為二比丘、三比丘僧亦如",
    "T22n1428_047:0917b05": "是。」爾時阿難從坐起，偏露右肩、右膝著地，",
    "T22n1428_047:0917b06": "合掌白世尊言：「言諍以幾滅滅？」佛告阿難：",
    "T22n1428_047:0917b07": "「言諍以二滅滅，以現前毘尼，用多人語。」阿",
    "T22n1428_047:0917b08": "難又問：「頗有言諍以一滅滅，現前毘尼不",
    "T22n1428_047:0917b09": "用多人語耶？」佛告阿難：「有。」問言：「何者是？」",
    "T22n1428_047:0917b10": "佛言：「若一比丘，為一比丘現前好言教語，",
    "T22n1428_047:0917b11": "如法、如毘尼、如佛所教。彼作如是言：『是法",
    "T22n1428_047:0917b12": "是毘尼是佛所教，受是忍是。』如是諍事得",
    "T22n1428_047:0917b13": "滅，是為阿難！言諍以一滅滅！不用多人語。",
    "T22n1428_047:0917b14": "現前義如上。一比丘，為二比丘、三比丘、僧",
    "T22n1428_047:0917b15": "亦如是。二比丘。為一比丘、二比丘、三比丘、",
    "T22n1428_047:0917b16": "僧亦如是。三比丘，為一比丘、二比丘、三比",
    "T22n1428_047:0917b17": "丘、僧亦如是。僧為一比丘好言教語，如法、",
    "T22n1428_047:0917b18": "如毘尼、如佛所教。彼作如是言：『是法是毘",
    "T22n1428_047:0917b19": "尼是佛所教，受是忍是。』若如是諍事滅，是",
    "T22n1428_047:0917b20": "為阿難！言諍以一滅滅，現前毘尼不用多",
    "T22n1428_047:0917b21": "人語。現前義如上。僧為二比丘、三比丘、僧",
    "T22n1428_047:0917b22": "亦如是。」佛語阿難：「彼諍比丘，不忍可僧作",
    "T22n1428_047:0917b23": "如是滅諍，聞異住處有好眾僧好上座智慧",
    "T22n1428_047:0917b24": "人，彼諍比丘以此諍事故應往彼住處。若",
    "T22n1428_047:0917b25": "在道路，能得如法、如毘尼、如佛所教滅",
    "T22n1428_047:0917b26": "諍者，是為阿難！言諍以一滅滅，現前毘尼",
    "T22n1428_047:0917b27": "不用多人語。是中現前義如上。若彼諍比丘",
    "T22n1428_047:0917b28": "在道路，不能得如法、如毘尼、如佛所教",
    "T22n1428_047:0917b29": "滅諍者，彼諍比丘應至彼僧中上座有智",
    "T22n1428_047:0917c01": "慧人前作如是言：『我此諍事如是起、如實",
    "T22n1428_047:0917c02": "因是起，僧作如是滅，我不忍可，是故來至",
    "T22n1428_047:0917c03": "長老所。善哉長老！為我如法、如毘尼、如佛",
    "T22n1428_047:0917c04": "所教滅此諍事。若長老能為我等滅此諍",
    "T22n1428_047:0917c05": "事，如法、如毘尼、如佛所教者，我等當於",
    "T22n1428_047:0917c06": "長老前捨此諍事。若長老不能如法、如毘",
    "T22n1428_047:0917c07": "尼、如佛所教滅此諍事者，我等自在作諍，",
    "T22n1428_047:0917c08": "更令罪深重，不如法如毘尼如佛所教滅",
    "T22n1428_047:0917c09": "諍，諸比丘住止不安樂。』彼諍比丘應如是",
    "T22n1428_047:0917c10": "在僧前捨此諍事。此僧應語彼諍比丘言：",
    "T22n1428_047:0917c11": "『長老！諍事若如是起、如實如所因起，如彼",
    "T22n1428_047:0917c12": "眾僧滅諍，若能如實說者，我等當量宜能",
    "T22n1428_047:0917c13": "滅此諍事不？若長老諍事如是起、如實如",
    "T22n1428_047:0917c14": "所因起，如眾僧滅諍，而不如實說。如是長",
    "T22n1428_047:0917c15": "老此諍事更深重，非法非毘尼非佛所教，",
    "T22n1428_047:0917c16": "諍事不得滅，諸比丘不得安樂住。』彼僧應",
    "T22n1428_047:0917c17": "作如是受諍，受已應斷決。若彼諍比丘是",
    "T22n1428_047:0917c18": "下座者，應語言：『小出！我等自共評此事，如",
    "T22n1428_047:0917c19": "法、如毘尼、如佛所教。』若諍比丘是上座者，",
    "T22n1428_047:0917c20": "僧應自避至餘處共評斷此事，如法、如毘",
    "T22n1428_047:0917c21": "尼、如佛所教。眾僧作如是念：『我等若在僧",
    "T22n1428_047:0917c22": "前評此事，恐更有餘事起，令彼此善惡言",
    "T22n1428_047:0917c23": "說不了。我等寧可與諸智慧人別集一處",
    "T22n1428_047:0917c24": "共評此事。』」佛告阿難：「彼時僧即應作白，共",
    "T22n1428_047:0917c25": "評此事。作如是白：『大德僧聽！若僧時到僧",
    "T22n1428_047:0917c26": "忍聽，僧今集諸智慧者共別評斷事。白如",
    "T22n1428_047:0917c27": "是。』應作如是白已共評斷事。若比丘有",
    "T22n1428_047:0917c28": "十法者，應差別評斷事。何等十？一、持戒具",
    "T22n1428_047:0917c29": "足。二、多聞。三、若誦二部毘尼極利。四、若廣",
    "T22n1428_047:0918a01": "解其義。五、若善巧言語辭辯了了，堪任問答",
    "T22n1428_047:0918a02": "令彼歡喜。六、若諍事起能滅。七、不愛。八、不",
    "T22n1428_047:0918a03": "恚。九、不怖。十、不癡。有如此十法者，應差共",
    "T22n1428_047:0918a04": "別評斷事。彼有十法者，應別住一處共",
    "T22n1428_047:0918a05": "評斷此事。斷事比丘中，有不誦戒者，不",
    "T22n1428_047:0918a06": "知戒毘尼，便捨正義作非法語。僧應白",
    "T22n1428_047:0918a07": "遣此比丘出，應如是白：『大德僧聽！彼某甲",
    "T22n1428_047:0918a08": "比丘，不誦戒不知戒毘尼，便捨正義作",
    "T22n1428_047:0918a09": "非法語。若僧時到僧忍聽，僧今遣此比丘出。",
    "T22n1428_047:0918a10": "白如是。』應作如是白已遣出。」佛語阿難：",
    "T22n1428_047:0918a11": "「彼坐斷事比丘中，有誦戒不誦戒毘尼。彼",
    "T22n1428_047:0918a12": "捨正義說少許文。」佛告阿難：「僧應作白",
    "T22n1428_047:0918a13": "遣此斷事比丘出。應如是白：『大德僧聽！彼",
    "T22n1428_047:0918a14": "某甲比丘，誦戒不誦戒毘尼，彼捨正義說",
    "T22n1428_047:0918a15": "少許文。若僧時到僧忍聽，僧今遣此比丘出。",
    "T22n1428_047:0918a16": "白如是。』白已遣出。若評斷事比丘中，有",
    "T22n1428_047:0918a17": "法師在座，彼捨正義，以言辭力強說。」佛",
    "T22n1428_047:0918a18": "告阿難：「僧應作白遣此比丘出。作如是",
    "T22n1428_047:0918a19": "白：『大德僧聽！此某甲比丘法師，捨正法義",
    "T22n1428_047:0918a20": "以言辭力強說。若僧時到僧忍聽，僧今遣",
    "T22n1428_047:0918a21": "此比丘出。白如是。』應作如是白已遣出。若",
    "T22n1428_047:0918a22": "評斷事比丘坐中，誦戒誦毘尼，彼順正義",
    "T22n1428_047:0918a23": "如法說。」佛告阿難：「僧應如法、如毘尼、如佛",
    "T22n1428_047:0918a24": "所教佐助此比丘。若彼諍事，彼僧不如法、",
    "T22n1428_047:0918a25": "如毘尼、如佛所教滅此諍者，今此僧應",
    "T22n1428_047:0918a26": "如法、如毘尼、如佛所教滅此諍事。若彼僧",
    "T22n1428_047:0918a27": "如法、如毘尼、如佛所教滅此諍事者，今此",
    "T22n1428_047:0918a28": "僧亦忍可此事。僧即應語彼諍比丘言：『若",
    "T22n1428_047:0918a29": "彼僧如法、如毘尼、如佛所教滅此諍事，",
    "T22n1428_047:0918b01": "我等亦忍可此事如法滅諍。今我等亦當作",
    "T22n1428_047:0918b02": "如是滅諍。』若作如是得滅諍者，是為阿難！",
    "T22n1428_047:0918b03": "言諍以一滅滅，現前毘尼不用多人語。現前",
    "T22n1428_047:0918b04": "義法乃至界亦如上。若諍事如法滅已，後發",
    "T22n1428_047:0918b05": "起者波逸提如上。「彼諍比丘不忍可第二僧",
    "T22n1428_047:0918b06": "作如是滅諍，聞彼住處有眾多比丘持法",
    "T22n1428_047:0918b07": "持律持摩夷。彼諍比丘應往彼持法持律",
    "T22n1428_047:0918b08": "持摩夷比丘所。若彼比丘至中道能滅諍事",
    "T22n1428_047:0918b09": "者，是為阿難！言諍以一滅滅，現前毘尼不",
    "T22n1428_047:0918b10": "用多人語。是中現前者，云何現前？法、毘尼、人、",
    "T22n1428_047:0918b11": "僧界如上。如法滅諍已，後更發起者，得波",
    "T22n1428_047:0918b12": "逸提如上。若彼諍比丘，不能中道如法、如",
    "T22n1428_047:0918b13": "毘尼、如佛所教滅諍事，彼諍比丘應往彼",
    "T22n1428_047:0918b14": "眾多比丘持法、持律、持摩夷者所作如是言：",
    "T22n1428_047:0918b15": "『長老！我此諍事因如是起，如是實因是起，",
    "T22n1428_047:0918b16": "僧作如是滅諍，第二僧亦作如是滅。我不",
    "T22n1428_047:0918b17": "忍可，故來至長老間。善哉長老！能如法、如",
    "T22n1428_047:0918b18": "毘尼、如佛所教滅此諍事者，我當於長老",
    "T22n1428_047:0918b19": "間捨此諍事。若長老不能如法、如毘尼",
    "T22n1428_047:0918b20": "如佛所教滅此諍事者，我等便自在作諍，",
    "T22n1428_047:0918b21": "更令罪深重。不如法如毘尼如佛所教",
    "T22n1428_047:0918b22": "滅此諍事者，諸比丘住止不安樂。』彼諍比",
    "T22n1428_047:0918b23": "丘應在彼眾多比丘前捨此諍事。彼眾多",
    "T22n1428_047:0918b24": "比丘應語此諍比丘言：『若長老此諍事如",
    "T22n1428_047:0918b25": "所起、如實如所因起，如第二僧滅諍如實",
    "T22n1428_047:0918b26": "說，說已捨諍，我等當量宜能滅此諍不？若",
    "T22n1428_047:0918b27": "長老不如實說者，此諍事自在，作罪更深",
    "T22n1428_047:0918b28": "重，不如法、如毘尼、如佛所教滅諍者，諸",
    "T22n1428_047:0918b29": "比丘住止不安樂。』阿難！彼眾多比丘，應作",
    "T22n1428_047:0918c01": "如是受諍，受諍已決斷。若彼諍比丘是下座",
    "T22n1428_047:0918c02": "者，應語言：『汝小避！我等欲評斷事。』若是",
    "T22n1428_047:0918c03": "上座者，應自避餘處共評斷此事。若彼僧",
    "T22n1428_047:0918c04": "不如法、如毘尼、如佛所教滅諍，第二僧亦",
    "T22n1428_047:0918c05": "不如法、如毘尼、如佛所教滅此諍事，眾多",
    "T22n1428_047:0918c06": "比丘應如法、如毘尼、如佛所教滅此諍事。",
    "T22n1428_047:0918c07": "若彼僧如法滅諍，第二僧亦如法滅諍，眾多",
    "T22n1428_047:0918c08": "比丘亦應忍可此事，應語彼諍比丘言：『如",
    "T22n1428_047:0918c09": "彼第二僧滅諍，我等亦忍可，今當作如是",
    "T22n1428_047:0918c10": "滅諍。』是為阿難！言諍以一滅滅！現前毘尼不",
    "T22n1428_047:0918c11": "用多人語。是中現前者，法、毘尼、人亦如上。",
    "T22n1428_047:0918c12": "如法滅諍已，後更發起者，得波逸提如上。",
    "T22n1428_047:0918c13": "往二比丘所持法、持律、持摩夷亦如是。",
    "T22n1428_047:0918c14": "往一比丘所持法乃至持摩夷亦如是。」",
    "T22n1428_047:0918c15": "爾時舍衛國比丘諍，時舍衛眾僧如法滅諍。",
    "T22n1428_047:0918c16": "彼諍比丘，不忍可僧滅諍事，聞彼住處亦",
    "T22n1428_047:0918c17": "如上。眾多比丘亦如上。二比丘一比丘亦如",
    "T22n1428_047:0918c18": "上。彼諍比丘，不忍可舍衛僧滅諍，乃至一",
    "T22n1428_047:0918c19": "比丘，便往至佛所，頭面禮足在一面坐，以",
    "T22n1428_047:0918c20": "此因緣具白世尊。世尊即集比丘僧，無數",
    "T22n1428_047:0918c21": "方便呵責彼諍比丘言：「汝所為非，非威儀、",
    "T22n1428_047:0918c22": "非沙門法、非淨行、非隨順行，所不應為。",
    "T22n1428_047:0918c23": "云何癡人！舍衛僧如法滅諍而不忍可，乃至",
    "T22n1428_047:0918c24": "一比丘滅諍亦不忍可？」世尊以無數方便呵",
    "T22n1428_047:0918c25": "責已，告諸比丘：「應滅此諍用多人語，聽",
    "T22n1428_047:0918c26": "行舍羅差行舍羅人白二羯磨。有五法不",
    "T22n1428_047:0918c27": "應差使行舍羅：有愛、有恚、有怖、有癡、不",
    "T22n1428_047:0918c28": "知己行不行，有如是五法，不應差使行",
    "T22n1428_047:0918c29": "舍羅。不愛、不恚、不怖、不癡、知己行不行，有",
    "T22n1428_047:0919a01": "如是五法，應差行舍羅。眾中應如是差堪",
    "T22n1428_047:0919a02": "能羯磨者如上，作如是白：『大德僧聽！若僧",
    "T22n1428_047:0919a03": "時到僧忍聽，僧差某甲比丘行舍羅。白如",
    "T22n1428_047:0919a04": "是。』『大德僧聽！僧今差某甲比丘行舍羅。誰",
    "T22n1428_047:0919a05": "諸長老忍僧差某甲比丘行舍羅者默然，誰",
    "T22n1428_047:0919a06": "不忍者說。』『僧已忍差某甲比丘行舍羅竟，",
    "T22n1428_047:0919a07": "僧忍，默然故，是事如是持。』有三種行舍羅：",
    "T22n1428_047:0919a08": "一顯露、二覆藏、三就耳語。云何顯露？彼諸比",
    "T22n1428_047:0919a09": "丘作如是念：『眾中非法比丘多，然彼和尚、",
    "T22n1428_047:0919a10": "阿闍梨皆如法。』應顯露行舍羅。彼諸比丘",
    "T22n1428_047:0919a11": "作如是念：『眾中多非法人，而上座智人持",
    "T22n1428_047:0919a12": "法、持毘尼、持摩夷者皆如法語。』應顯露行",
    "T22n1428_047:0919a13": "舍羅。諸比丘作如是念：『不知此諍事為如",
    "T22n1428_047:0919a14": "法語者多、非法語者多？然彼和尚、阿闍梨皆",
    "T22n1428_047:0919a15": "如法。』彼比丘應顯露行舍羅。諸比丘作如",
    "T22n1428_047:0919a16": "是念：『不知此諍事為法語多、非法語多？然",
    "T22n1428_047:0919a17": "彼上座智人持法、持毘尼、持摩夷皆如法",
    "T22n1428_047:0919a18": "說。』彼比丘應顯露行舍羅。彼諸比丘作如",
    "T22n1428_047:0919a19": "是念：『此諍事法語人多。』即應顯露行舍羅。",
    "T22n1428_047:0919a20": "應如是行，應作二種舍羅：一破、二完。作舍",
    "T22n1428_047:0919a21": "羅已，應作白：『作如是語者捉不破舍羅；",
    "T22n1428_047:0919a22": "作如是語者捉破舍羅。』行舍羅已，應別處",
    "T22n1428_047:0919a23": "數。若如法語比丘多者，彼應作白：『作如是",
    "T22n1428_047:0919a24": "語者諍事滅。』若如法語比丘少者，即應作",
    "T22n1428_047:0919a25": "亂已便起去，應遣信往比丘住處，僧中",
    "T22n1428_047:0919a26": "白言：『彼住處非法比丘多。善哉長老！能往至",
    "T22n1428_047:0919a27": "彼若如法語比丘多，諍事滅功德多。』此比丘",
    "T22n1428_047:0919a28": "聞應往，若不往如法治。若作如是諍事",
    "T22n1428_047:0919a29": "滅者，是為阿難！言諍以二滅滅，現前毘尼",
    "T22n1428_047:0919b01": "用多人語。是中現前者，法、毘尼、人、界、僧義如",
    "T22n1428_047:0919b02": "上。是中云何用多人語？若用多人說，持法、",
    "T22n1428_047:0919b03": "持毘尼、持摩夷。若如法滅已，後更發起者，",
    "T22n1428_047:0919b04": "波逸提如上。「云何覆藏行舍羅？諸比丘作",
    "T22n1428_047:0919b05": "如是念：『此諍事如法比丘多，而彼和尚、阿",
    "T22n1428_047:0919b06": "闍梨不如法，我等若顯露行舍羅，恐諸比丘",
    "T22n1428_047:0919b07": "隨和尚、阿闍梨捉舍羅。』彼比丘應覆藏行",
    "T22n1428_047:0919b08": "舍羅。彼作如是念：『此諍事如法比丘多，彼",
    "T22n1428_047:0919b09": "眾中有上座標首智人者，持法、持毘尼、持",
    "T22n1428_047:0919b10": "摩夷而住非法。若我等顯露行舍羅者，諸",
    "T22n1428_047:0919b11": "比丘隨彼眾中上座標首智人住非法者",
    "T22n1428_047:0919b12": "捉舍羅。』是比丘應覆藏行舍羅。二句不知",
    "T22n1428_047:0919b13": "亦如上。應如是行舍羅，從二種乃至如法",
    "T22n1428_047:0919b14": "滅諍已，後更發起得波逸提，如上顯露行",
    "T22n1428_047:0919b15": "舍羅。「云何為耳語行舍羅？彼比丘作如是",
    "T22n1428_047:0919b16": "念：『如法比丘多，彼和尚、阿闍梨非法說。』彼",
    "T22n1428_047:0919b17": "應耳語行舍羅。彼比丘作如是念：『此諍事",
    "T22n1428_047:0919b18": "如法比丘多，而彼眾中上座智人標首比丘",
    "T22n1428_047:0919b19": "住非法持法、持毘尼、持摩夷。』彼比丘應耳",
    "T22n1428_047:0919b20": "語行舍羅。二句不知亦如上。應作二種舍",
    "T22n1428_047:0919b21": "羅：一破、二完。應作白『如是語者捉完舍羅；",
    "T22n1428_047:0919b22": "如是語者捉破舍羅。』彼行舍羅時，應希",
    "T22n1428_047:0919b23": "坐間容一人身小障翳，彼比丘作耳語，語",
    "T22n1428_047:0919b24": "言：『汝和尚、同和尚、阿闍梨、同阿闍梨、親厚知",
    "T22n1428_047:0919b25": "識已捉舍羅。善哉！汝亦當捉舍羅，慈愍故。』",
    "T22n1428_047:0919b26": "若如法比丘多，諍事得滅得功德多。行舍",
    "T22n1428_047:0919b27": "羅已，在一面數之，從此乃至如法滅諍已，",
    "T22n1428_047:0919b28": "後更發起得波逸提如上。有十不如法捉",
    "T22n1428_047:0919b29": "舍羅：不解捉舍羅、不與善伴共捉舍羅、欲",
    "T22n1428_047:0919c01": "令非法者多捉舍羅、知非法比丘多捉舍",
    "T22n1428_047:0919c02": "羅、欲令眾僧破故捉舍羅、知眾僧當破故",
    "T22n1428_047:0919c03": "捉舍羅、非法捉舍羅、別眾捉舍羅、以小犯",
    "T22n1428_047:0919c04": "故捉舍羅、不如所見故捉舍羅。云何不解",
    "T22n1428_047:0919c05": "捉舍羅？於此諍事不決了，不知是法非法",
    "T22n1428_047:0919c06": "乃至說不說，是為不解捉舍羅。云何不與善",
    "T22n1428_047:0919c07": "伴共捉舍羅？若比丘多聞持法、持毘尼、持",
    "T22n1428_047:0919c08": "摩夷，不與作伴法非法乃至說不說，是為",
    "T22n1428_047:0919c09": "不與善伴捉舍羅。云何令非法比丘多捉舍",
    "T22n1428_047:0919c10": "羅？彼比丘作如是念：『此諍事多有如法比",
    "T22n1428_047:0919c11": "丘，我今當捉非法舍羅，令非法比丘多。』是",
    "T22n1428_047:0919c12": "為令非法比丘多捉舍羅。云何知多非法比",
    "T22n1428_047:0919c13": "丘多捉舍羅？彼比丘作如是念：『此諍事非",
    "T22n1428_047:0919c14": "法比丘多為非法伴捉舍羅。』是為知非法比",
    "T22n1428_047:0919c15": "丘多捉舍羅。云何欲令僧破捉舍羅？彼作",
    "T22n1428_047:0919c16": "如是念：『此諍事如法比丘多，我今捉非法舍",
    "T22n1428_047:0919c17": "羅令眾僧破。』是為欲令眾僧破捉舍羅。云",
    "T22n1428_047:0919c18": "何知僧當破捉舍羅？彼比丘知非法比丘",
    "T22n1428_047:0919c19": "多，為非法伴黨捉舍羅，是為知僧當破捉",
    "T22n1428_047:0919c20": "舍羅。云何非法捉舍羅？白二白四羯磨，白異",
    "T22n1428_047:0919c21": "羯磨異，是為非法捉舍羅。云何別眾捉舍羅？",
    "T22n1428_047:0919c22": "同一界羯磨不盡集，應囑授者不囑授，",
    "T22n1428_047:0919c23": "在現前應呵者便呵，是為別眾捉舍羅。云",
    "T22n1428_047:0919c24": "何以小犯事捉舍羅？或念犯罪、或不故犯、",
    "T22n1428_047:0919c25": "或發心作如是捉舍羅，是為小犯事捉舍",
    "T22n1428_047:0919c26": "羅。云何不如所見捉舍羅？異見異忍捉舍",
    "T22n1428_047:0919c27": "羅，是為不如所見捉舍羅。是為十種非法",
    "T22n1428_047:0919c28": "捉舍羅。復有十如法捉舍羅，解捉舍羅乃",
    "T22n1428_047:0919c29": "至如所見捉舍羅，是為十如法捉舍羅(此即反上",
    "T22n1428_047:0920a01": "十不如法捉舍羅也。)有五種平當人：或有人身不作口",
    "T22n1428_047:0920a02": "作，或有人口不作身作，或有人身不作口",
    "T22n1428_047:0920a03": "不作，或有人身作口作，或有人不愛、不恚、不",
    "T22n1428_047:0920a04": "怖、不癡。云何有人身不作口作？有人身不",
    "T22n1428_047:0920a05": "現相、口說言教，是為有人身不作口作。云",
    "T22n1428_047:0920a06": "何有人口不作身作？有人身現相、口不說",
    "T22n1428_047:0920a07": "言教，是為有人口不作身作。云何有人身",
    "T22n1428_047:0920a08": "不作口不作？有人身不現相、口不說言",
    "T22n1428_047:0920a09": "教，是為身不作口不作。云何身作口作？有",
    "T22n1428_047:0920a10": "人身現相、口說言教，是為身作口作。是中",
    "T22n1428_047:0920a11": "有人，不愛、不恚、不怖、不癡，此人於彼人中，",
    "T22n1428_047:0920a12": "最為尊貴殊勝第一，猶若乳出酪、酪出酥、",
    "T22n1428_047:0920a13": "酥出醍醐最勝無比。如是不愛、不恚、不怖、不",
    "T22n1428_047:0920a14": "癡，於彼人中，最為尊貴殊勝無比，是為五",
    "T22n1428_047:0920a15": "種平當人。」",
    "T22n1428_047:0920a16": "四分律卷第四十七"
}