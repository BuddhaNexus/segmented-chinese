{
    "X67n1303_003:0287a06": "林泉老人評唱投子青和尚頌古空谷集卷三",
    "X67n1303_003:0287a08": "後學性一閱",
    "X67n1303_003:0287a09": "生生道人梓",
    "X67n1303_003:0287a10": "第三十四則米胡問悟",
    "X67n1303_003:0287a11": "示眾云。形興未質。方知形是影根。名起無名。始信聲",
    "X67n1303_003:0287a12": "為響本。莫有向無形無影無響無聲處會得的麼。",
    "X67n1303_003:0287a13": "舉米胡和尚令僧問仰山(走口送舌)。今時人還假悟否",
    "X67n1303_003:0287a14": "(平蕪盡處是青山)。山云。悟即不無。爭奈落第二頭何(行人更在",
    "X67n1303_003:0287a15": "青山外)。胡深肯之(打鼓弄琵琶。相逢兩會家)。師拈云。然仰山與麼",
    "X67n1303_003:0287a16": "道即得。還免得自己落麼(口是禍之門)。若免得。更有一",
    "X67n1303_003:0287a17": "人大不肯在(除是和尚)。若免不得。亦落第二頭(理無曲斷)。米",
    "X67n1303_003:0287a18": "胡雖然肯他。自己還有出身之路也無(脫體道應難)。諸",
    "X67n1303_003:0287a19": "人試點撿看(誰有閑工夫)。若點撿得出。兩人瓦解氷消",
    "X67n1303_003:0287a20": "(老僧遙指猿啼處)。若點檢不得。且莫造次(更有靈蹤在上方)。",
    "X67n1303_003:0287a21": "京兆府米和尚。亦曰米七師。謂俗舍第七。又曰米胡。",
    "X67n1303_003:0287a22": "美髯故也。胡參學後歸受業寺。有老宿問。月中斷井",
    "X67n1303_003:0287a23": "索。時人喚作蛇。未審七師見佛喚作甚麼。師曰。若有",
    "X67n1303_003:0287a24": "佛見。即同眾生。法眼別云。是甚時節問。林泉道。半夜",
    "X67n1303_003:0287b01": "無燈燭。家書歷歷宣。法燈別云。喚底不是。林泉道。那",
    "X67n1303_003:0287b02": "箇底是。老宿曰。千年桃核。林泉道。切忌咬嚼。當時令",
    "X67n1303_003:0287b03": "僧去問仰山曰。今時人還假悟也無。林泉道。你不見",
    "X67n1303_003:0287b04": "龍牙居遁禪師頌云。學道先須有悟由。還如曾闘快",
    "X67n1303_003:0287b05": "龍舟。雖然舊閣閑田地。一度贏來方始休。果然仰山",
    "X67n1303_003:0287b06": "道。悟即不無。爭奈落第二頭。林泉道。仰山老漢有收",
    "X67n1303_003:0287b07": "有放有縱有奪。真所謂韓信功高誰與同。轉身拆却",
    "X67n1303_003:0287b08": "連雲棧。米胡雖然肯之。此盖姦不廝謾。壯不廝欺。焦",
    "X67n1303_003:0287b09": "塼廝嗑。那覓嗄聲。怎不教投子從頭點檢徹底評量。",
    "X67n1303_003:0287b10": "謝他看客兩停。箇裏了無偏向不盡意趣。又與分明",
    "X67n1303_003:0287b11": "頌出。頌曰。",
    "X67n1303_003:0287b12": "碧岫峰頭借問人(步步登高易。心心放下難)。指山窮處未安身",
    "X67n1303_003:0287b13": "(坐著即不可)。雖然免得重陽令(眼中撥去黃金屑)。爭似靈苗不",
    "X67n1303_003:0287b14": "犯春(鐵樹花開色更鮮)。",
    "X67n1303_003:0287b15": "師云。學憑入室知乃通方。道曠無涯逢人不盡。所以",
    "X67n1303_003:0287b16": "善財南往。常啼東遊。不惜草鞋錢。惟愁無入路。折麼",
    "X67n1303_003:0287b17": "碧岫峰頭青松澗底。求大善知識推窮解脫門。儻蒙",
    "X67n1303_003:0287b18": "指示分明。信不囊藏被蓋。然危巒峻嶺突屼嵯峨。未",
    "X67n1303_003:0287b19": "足安身。更宜轉位。不見道莫守寒巖異草青。坐著白",
    "X67n1303_003:0287b20": "雲宗不妙。正如以癡笨功夫打疊妄心。內守幽閑外",
    "X67n1303_003:0287b21": "絕幻境。灰身滅智撥喪無餘。緊閉玄關施呈妙悟。然",
    "X67n1303_003:0287b22": "則漸修頓悟頓悟漸修。飜覆看來。到底終須親到一",
    "X67n1303_003:0287b23": "迴始得。不見道。未到無心須要到。及到無心無也休。",
    "X67n1303_003:0287b24": "此與設有妙悟亦須吐却亦無兩樣。恁麼舉來。是免",
    "X67n1303_003:0287c01": "重陽令。是不免重陽令。是犯春不犯春。還知麼。迷悟",
    "X67n1303_003:0287c02": "似迷休取笑。悟迷非悟莫稱奇。",
    "X67n1303_003:0287c03": "第三十五則鏡清有言",
    "X67n1303_003:0287c04": "示眾云。棊逢敵手。琴遇知音。必能打劫衝關。決解吟",
    "X67n1303_003:0287c05": "猱節奏。莫有動絃別曲不令頭撞者麼。",
    "X67n1303_003:0287c06": "舉鏡清問雪峰。古人有言(道甚麼來)。峰便倒臥(謝師答話)。良",
    "X67n1303_003:0287c07": "久起云問甚麼(貴人多忘)。清再問(重言不當吃)。峰云虗生浪",
    "X67n1303_003:0287c08": "死漢(面赤不如語直)。",
    "X67n1303_003:0287c09": "師云。燈錄中載非鏡清所問。僧問雪峰。承古有言。峰",
    "X67n1303_003:0287c10": "便作臥勢。良久起云問甚麼。僧再舉。峰云虗生浪死",
    "X67n1303_003:0287c11": "漢。林泉道。這僧大似小官多念律。攀今覧古。待做問",
    "X67n1303_003:0287c12": "端。是他雪峰老將不論兵及至。覿面相呈却不解全",
    "X67n1303_003:0287c13": "身擔荷。這僧只知口闊不覺舌長。故又重舉。貪向林",
    "X67n1303_003:0287c14": "中尋野雀。那知鷂子過新羅。怎不惹教雪峰點罰道。",
    "X67n1303_003:0287c15": "虗生浪死漢。雪峰尋常示眾云。我若東道西道。汝等",
    "X67n1303_003:0287c16": "則尋言逐句。我若羚羊挂角。汝等向甚麼處捫摸。林",
    "X67n1303_003:0287c17": "泉道。看破了也。僧問保福。只如雪峰有甚麼言教。便",
    "X67n1303_003:0287c18": "似羚羊挂角。福曰莫是與雪峯作小師不得麼。林泉",
    "X67n1303_003:0287c19": "道。而今獵犬無靈性。空向枯樁舊處尋。恁麼看來。雪",
    "X67n1303_003:0287c20": "峰非不孟甞門啟懶待高賓。自是時流倒生退屈。有",
    "X67n1303_003:0287c21": "不周處。試詳頌意。頌曰。",
    "X67n1303_003:0287c22": "尋常愛客恨無來(心忙氣急)。及至人來懶話陪(閉口藏舌)。空",
    "X67n1303_003:0287c23": "臥早知眠不當(悔之不及)。虗勞紅焰落寒灰(枉教熱閙)。",
    "X67n1303_003:0287c24": "師云。一大圓覺為我伽藍。三世諸佛十方聖眾。九有",
    "X67n1303_003:0288a01": "四生皆是雪峰不請之友。居常恒以法喜珍饈禪悅",
    "X67n1303_003:0288a02": "上味沽待而已。每恨時中無來管顧。縱遇一箇半箇",
    "X67n1303_003:0288a03": "墮根禪客拍盲衲僧。盡力提携舒心激勵。大似說話",
    "X67n1303_003:0288a04": "與聾人。眨眼與瞎漢。怎不退禪懶為話會。空使長連",
    "X67n1303_003:0288a05": "床上展脚橫眠。方丈室中側身暫臥。恁麼為你老婆",
    "X67n1303_003:0288a06": "徹困。剗自辜恩負德。此豈非虗勞心力枉用功夫。空",
    "X67n1303_003:0288a07": "餘智焰搖紅。漫做寒灰落却。可謂赤心片片知人少。",
    "X67n1303_003:0288a08": "覿面堆堆覩者稀。",
    "X67n1303_003:0288a09": "第三十六則雲門明教",
    "X67n1303_003:0288a10": "示眾云。若遇當家人。合說著實話。索甚花言巧語敘",
    "X67n1303_003:0288a11": "謝寒溫。當可依實具實盡情管待。莫有不作外不做",
    "X67n1303_003:0288a12": "客的麼。",
    "X67n1303_003:0288a13": "舉雲門一日問明教。今日喫得幾箇餬餅(客聽主裁)。教",
    "X67n1303_003:0288a14": "云五箇(當仁不讓)。門云露柱喫得幾箇(適來記得而今忘却)。教云",
    "X67n1303_003:0288a15": "請和尚茶堂裏喫茶(一椀來一椀去)。",
    "X67n1303_003:0288a16": "師舉雲門上堂云。我事不獲已向你諸人道。直下無",
    "X67n1303_003:0288a17": "事。早是相埋沒了也。更欲踏步向前。尋言逐句解會。",
    "X67n1303_003:0288a18": "千差萬別。廣設問難。贏得一場口滑去。於道轉遠。有",
    "X67n1303_003:0288a19": "甚麼休歇時。此事若在言句上。三乘十二分教豈是",
    "X67n1303_003:0288a20": "無言語。因甚更道教外別傳。若從學解機智得。只如",
    "X67n1303_003:0288a21": "十地聖人說法如雲如雨猶被訶責。見性如隔羅縠。",
    "X67n1303_003:0288a22": "以此故知。一切有心天地懸殊。雖然如此。若是得底",
    "X67n1303_003:0288a23": "人。道火不曾燒口。終日說事。未嘗挂著唇齒。未甞道",
    "X67n1303_003:0288a24": "著一字。終日著衣喫飯。未甞觸一粒米挂一縷絲。雖",
    "X67n1303_003:0288b01": "然如此。猶是門庭之說也。須是實得恁麼始得。若約",
    "X67n1303_003:0288b02": "衲僧門下。句裏呈機徒勞佇思。直饒一句下承當。猶",
    "X67n1303_003:0288b03": "是瞌睡漢。時有僧問。如何是一句。師曰舉。林泉道。合",
    "X67n1303_003:0288b04": "取狗口。恁麼看來。方信道不露風骨句。未語先分付。",
    "X67n1303_003:0288b05": "進步口喃喃。知君太罔措。故於問答不涉思惟。豈落",
    "X67n1303_003:0288b06": "情見。亦不窮玄亦不究妙。但於日用一切時中。不令",
    "X67n1303_003:0288b07": "業識忙忙無本可據。忽問明教。今日喫得幾箇餬餅。",
    "X67n1303_003:0288b08": "此豈非鈎頭著餌要辨魚龍。教云五箇。雖似將計就",
    "X67n1303_003:0288b09": "計。到底終沒咬嚼。門云露柱喫得幾箇。向不著意處",
    "X67n1303_003:0288b10": "猛楔一槌。是他明教稍會遮截架解。果有轉身一路",
    "X67n1303_003:0288b11": "道。請和尚茶堂裏喫茶。林泉道。若非笑面虎。難遇駕",
    "X67n1303_003:0288b12": "雲龍。想必投子更知深細。頌曰。",
    "X67n1303_003:0288b13": "等閑垂借問端由(打鼓弄琵琶)。不負平生盡吐酬(相逢兩會",
    "X67n1303_003:0288b14": "家)。竭力為人須是徹(赤心片片)。方知茶味解人愁(到了惺惺)。",
    "X67n1303_003:0288b15": "師云。花嚴具載。普慧雲興百問。普賢缾瀉千酬。撥向",
    "X67n1303_003:0288b16": "上關。吐無礙辯。使狐疑氷釋。令智鑑洞明。廣說如來",
    "X67n1303_003:0288b17": "禪。此最為第一。爭似雲門以尋常用的信手拈來。不",
    "X67n1303_003:0288b18": "生疑阻。剔圌圝處。任伊摸索。非止一飽忘百飢。欲使",
    "X67n1303_003:0288b19": "十言令九中。恁麼盡筋截力徹底為人。尚不得一箇",
    "X67n1303_003:0288b20": "半箇。若是抑而不抑。何有今日。莫道知恩者少負恩",
    "X67n1303_003:0288b21": "者多。是他也有茶裏飯裏未甞失照的人。常向夢中",
    "X67n1303_003:0288b22": "了了醉裏醒醒。加之以盧仝七椀趙老三杯。不有憂",
    "X67n1303_003:0288b23": "煎轉添性懆。若非識空便合時宜。爭解轉身吐氣不",
    "X67n1303_003:0288b24": "滯玄關。還知此老作略麼。慢嚼細嚥能知味。終不黏",
    "X67n1303_003:0288c01": "牙著齒渠。",
    "X67n1303_003:0288c02": "第三十七則雲居六戶",
    "X67n1303_003:0288c03": "示眾云。癡癡呆呆默默。自知田地穩。囉囉吒吒騰騰。",
    "X67n1303_003:0288c04": "誰謂肚皮憨。莫有粧昬(去呼)者麼。",
    "X67n1303_003:0288c05": "舉僧問雲居。六戶不明時如何(外面猶似痴人。肚裏非常俏[牛*昔])。居",
    "X67n1303_003:0288c06": "云不涉緣(百花叢裏過。一葉不沾身)。僧云向上事如何(高著眼看)。居",
    "X67n1303_003:0288c07": "云慎者不護(但能常激切。何必更咨嗟)。",
    "X67n1303_003:0288c08": "師云。寒山睡重。拾得起遲。名韁難繫絆。利鎻莫拘鉗。",
    "X67n1303_003:0288c09": "衲帔幪頭萬事休。此時山僧都不會。六門六戶六國",
    "X67n1303_003:0288c10": "六出。皆六根之異號也。藥山一日問雲巖云。聞汝解",
    "X67n1303_003:0288c11": "弄師子是否。曰是。云弄得幾出。曰弄得六出。云我亦",
    "X67n1303_003:0288c12": "弄得。曰和尚弄得幾出。云弄得一出。曰一即六六即",
    "X67n1303_003:0288c13": "一。林泉道。大哉古宿。出辭吐氣與修多羅合。故經云。",
    "X67n1303_003:0288c14": "一處成休復。六根皆解脫。巖後到溈山。溈問承聞長",
    "X67n1303_003:0288c15": "老在藥山弄師子是否。曰是。云常弄有置時。曰要弄",
    "X67n1303_003:0288c16": "即弄要置即置。云置時師子在甚麼處。曰置也置也。",
    "X67n1303_003:0288c17": "黑爪梵志運神力。以左右手擎合歡梧桐花兩株來",
    "X67n1303_003:0288c18": "供養佛。佛召仙人。梵志應喏。佛曰放下著。志遂放下",
    "X67n1303_003:0288c19": "左手一株花。佛召仙人放下著。志又放下右手一株",
    "X67n1303_003:0288c20": "花。佛又召仙人放下著。志曰。世尊。我今兩手皆空。更",
    "X67n1303_003:0288c21": "教放下箇甚麼。佛云。吾非教汝放捨其花。汝當放捨",
    "X67n1303_003:0288c22": "外六塵．內六根．中六識。一時捨却。無可捨處。是汝免",
    "X67n1303_003:0288c23": "生死處。志於言下悟無生忍。汝等諸人若向弄師子",
    "X67n1303_003:0288c24": "處。獻合歡時。稍然覰透。便見不涉緣慎護之的意也。",
    "X67n1303_003:0289a01": "其餘意味別咂啖看。頌曰。",
    "X67n1303_003:0289a02": "春到石人視遠山(徒勞斫額)。鶯啼花木碧波閑(切忌隨聲逐色)。",
    "X67n1303_003:0289a03": "須知雲外巖松瑞(能為萬象主)。千古迎風任歲寒(不逐四時",
    "X67n1303_003:0289a04": "凋)。",
    "X67n1303_003:0289a05": "師云。遠觀雖有色。近覰本無形。非高低之可校量。非",
    "X67n1303_003:0289a06": "淺深之可窮究。豈容磊落。那許嵯峨。沒足石人袖春",
    "X67n1303_003:0289a07": "風而莫能登陟。通方衲子乘曉月而試與參詳。而況",
    "X67n1303_003:0289a08": "鶯啼花木雀噪園林。魚躍碧波蝶穿紅樹。眼耳雖勞",
    "X67n1303_003:0289a09": "於視聽曾不涉緣。鼻舌然闕於觀瞻慎者不護。身先",
    "X67n1303_003:0289a10": "在裏。意豈不知。休云六戶不明。自是一家無二。巖松",
    "X67n1303_003:0289a11": "現瑞論甚雲外雲中。庭柏呈祥非止劫前劫後。欺霜",
    "X67n1303_003:0289a12": "傲雪嘯月吟風。既耐歲寒不無節操。只如轉位就功",
    "X67n1303_003:0289a13": "合作麼生。密移一步六門曉。無限風光大地春。",
    "X67n1303_003:0289a14": "第三十八則風穴黃龍",
    "X67n1303_003:0289a15": "示眾云。明鏡當臺。物來斯鑑。洪鐘在架。應扣騰聲。莫",
    "X67n1303_003:0289a16": "有不蹉絲毫相度高低者麼。",
    "X67n1303_003:0289a17": "舉風穴初到黃龍(跋涉不易)。龍問。石角穿雲路。垂絛意",
    "X67n1303_003:0289a18": "若何(欲窮親切處。好好細思量)。穴云。紅霞籠玉像。擁嶂照川原",
    "X67n1303_003:0289a19": "(一句合頭語。萬劫繫驢橛)。龍云相隨來也(是誰是誰)。穴云和尚低聲",
    "X67n1303_003:0289a20": "(衲子難謾)。",
    "X67n1303_003:0289a21": "師云。汝州風穴山延昭禪師。初參越州鏡清順德大",
    "X67n1303_003:0289a22": "師。德問近離何處。云自東來。曰還過小江否。云。大江",
    "X67n1303_003:0289a23": "獨飄空。小江無可濟。曰。鏡水秦山鳥飛不度。子莫盜",
    "X67n1303_003:0289a24": "聽遺言。云滄溟豈怯艨[舟*侖]勢。列漢飛帆渡五湖。德竪",
    "X67n1303_003:0289b01": "起拄杖曰。爭奈這箇何。云這箇是甚麼。曰果然不識。",
    "X67n1303_003:0289b02": "云出沒卷舒與師同用。曰。杓卜聽虗聲。熟睡曉譫語。",
    "X67n1303_003:0289b03": "云。澤廣藏山。理能伏豹。曰捨罪放[億-音+(天*天)]。速須禮拜了出",
    "X67n1303_003:0289b04": "去。云出去則得。便行至法堂上歎曰。行脚人著甚來",
    "X67n1303_003:0289b05": "由。因緣未盡善。豈可便休。當再見堂頭。遂廻云。適來",
    "X67n1303_003:0289b06": "輙呈小騃冐黷尊嚴。蒙未賜杖責。曰。適來言東來。豈",
    "X67n1303_003:0289b07": "不是翠巖乎。云雪竇親棲寶盖東。曰。不逐亡羊狂解",
    "X67n1303_003:0289b08": "息。却來這裏念篇章。云。路逢劒客須呈劒。不遇詩人",
    "X67n1303_003:0289b09": "莫獻詩。曰。詩則速秘。略借劒看。云梟首甑人携劒去。",
    "X67n1303_003:0289b10": "曰。不獨觸風化。亦自顯顢頇。云。若不觸風化。爭明古",
    "X67n1303_003:0289b11": "佛心。云既許允容。師今何有四。東來衲子菽麥不分。",
    "X67n1303_003:0289b12": "云。只聞不已而已。何得抑己而已。曰。巨浪涌千尋。澄",
    "X67n1303_003:0289b13": "波不離水。云。一句截流。萬機寢削。便禮拜。德曰。俊哉",
    "X67n1303_003:0289b14": "衲子。次到同安。安問。石角穿雲路。垂藤意若何。今此",
    "X67n1303_003:0289b15": "頌古中作黃龍問。兼以垂藤作垂絛。蓋當時編錄之",
    "X67n1303_003:0289b16": "不詳也。今以祖燈錄為證。學者當知。同安既發此問。",
    "X67n1303_003:0289b17": "風穴須當恁麼答。安以拿活龍手擒虎兕機道。相隨",
    "X67n1303_003:0289b18": "來也。是他亦不放閑。欵欵地陪奉道。和尚也須低聲。",
    "X67n1303_003:0289b19": "雖不傷鋒犯手。就中情理難容。若非投子和會將來。",
    "X67n1303_003:0289b20": "險不大呼小呌。頌曰。",
    "X67n1303_003:0289b21": "無價明珠暗處懸(佛眼覷不見)。夜深將把木人穿(暗中一線",
    "X67n1303_003:0289b22": "實難通)。誰知却被泥牛見(莫錯認)。吞入紅霞碧浪淵(徒勞",
    "X67n1303_003:0289b23": "咬嚼)。",
    "X67n1303_003:0289b24": "師云。永嘉道。摩尼珠。人不識。如來藏裏親收得。六般",
    "X67n1303_003:0289c01": "神用空不空。一顆圓光色非色。怎不教雲際祖師禪",
    "X67n1303_003:0289c02": "師問南泉。既如來藏裏親收得。如何是藏。泉云王老",
    "X67n1303_003:0289c03": "師與汝往來者是。祖云不往來者。泉云亦是藏。祖云",
    "X67n1303_003:0289c04": "如何是珠。泉召云師祖。祖應諾。泉云。去。汝不會我語。",
    "X67n1303_003:0289c05": "林泉道。端的要知此珠下落。隱而彌彰顯而不露。終",
    "X67n1303_003:0289c06": "日尋不得。有時還自來。何必三更半夜勞動木人拈",
    "X67n1303_003:0289c07": "沒鼻金針。穿芒長玉線。被井底泥牛偶然窺見。吞紅",
    "X67n1303_003:0289c08": "霞於人我山頭。吐碧波於是非海裏。當機不讓低聲",
    "X67n1303_003:0289c09": "處。休道風穴不道來。",
    "X67n1303_003:0289c10": "第三十九則雪峰南際",
    "X67n1303_003:0289c11": "示眾云。舉頭會意輸他靈利衲僧。開口見心除是通",
    "X67n1303_003:0289c12": "方作者。怕你不信。試定省看。",
    "X67n1303_003:0289c13": "舉雪峰和尚送南際長老出。作女人拜(捋謂狐鬚赤)。際",
    "X67n1303_003:0289c14": "斂手云喏喏(更有赤鬚〔孤〕)。峰以手斫額便歸(知音不在頻頻舉。達",
    "X67n1303_003:0289c15": "者須知暗點頭)。",
    "X67n1303_003:0289c16": "師云。誰家別舘池塘裏。一對鴛鴦畫不成。雪峰老漢",
    "X67n1303_003:0289c17": "雖於世諦路頭回男作女。妙用現前。魔魅人家男女。",
    "X67n1303_003:0289c18": "要汝不同一機一境上辜負己靈。埋沒家寶。其實空",
    "X67n1303_003:0289c19": "劫已前父母未生之際。還有男女等相得失是非麼。",
    "X67n1303_003:0289c20": "不可以女婦妾相定奪。雪峰大抵借婆裙子拜婆年。",
    "X67n1303_003:0289c21": "要識本來真面目。南際斂手。當仁不讓。果見此道未",
    "X67n1303_003:0289c22": "喪知音可嘉。此真所謂沒孔笛逢氈拍板。無絃琴上",
    "X67n1303_003:0289c23": "和梁州。雪峰為是同行火伴。不免臨行打散。以手斫",
    "X67n1303_003:0289c24": "額。雖則遠觀不審。其由近覩分明。所據科段不差毫",
    "X67n1303_003:0290a01": "末。故擺手便歸。林泉道。呻吟謦咳無非妙用神通。瞬",
    "X67n1303_003:0290a02": "目揚眉總是法門佛事。慎勿以弄精魂胡打鬨深屈",
    "X67n1303_003:0290a03": "古人。殊不知巧兒做處拙見嫌。東行不見西行利。既",
    "X67n1303_003:0290a04": "曾折柳分襟。未審將何賮別。頌曰。",
    "X67n1303_003:0290a05": "送客隨家豐儉施(物輕人意重。千里贈鵞毛)。盡情為餞免生疑",
    "X67n1303_003:0290a06": "(相識滿天下。知心有幾人)。却蒙惠重過相贈(彼此不相虧)。斂手遙別",
    "X67n1303_003:0290a07": "向暮歸(是必早回程)。",
    "X67n1303_003:0290a08": "師云。常因送客處。憶得別家時。雖則紅塵汩沒世路",
    "X67n1303_003:0290a09": "迂迴。不可恣情竛竮飄蕩。古人臨岐或贈之以言。或",
    "X67n1303_003:0290a10": "進之以酒。或奉之以金帛。或折之以亭柳。此隨家豐",
    "X67n1303_003:0290a11": "儉而施設也。一日僧辭趙州。州曰甚處去。云諸方學",
    "X67n1303_003:0290a12": "佛法去。師竪起拂子曰。有佛處不得住。無佛處急走",
    "X67n1303_003:0290a13": "過。三千里外逢人不得錯舉。云與麼則不去也。曰摘",
    "X67n1303_003:0290a14": "楊花摘楊花。此亦餞行之小樣也。既蒙雪峰惠重相",
    "X67n1303_003:0290a15": "贈。南際怎不斂手應喏。還知遙別向暮歸處麼。幾度",
    "X67n1303_003:0290a16": "扣門招不出。將身直入裏頭看。",
    "X67n1303_003:0290a17": "第四十則大士不起",
    "X67n1303_003:0290a18": "示眾云。道高德重。天子有所不臣。性硬心孤。諸侯有",
    "X67n1303_003:0290a19": "所不友。此蓋從來舊例。本非特地新條。莫有不放閑",
    "X67n1303_003:0290a20": "強點撿者麼。",
    "X67n1303_003:0290a21": "舉傅大士見梁王不起(倚老賣老)。公臣問曰。大士見王",
    "X67n1303_003:0290a22": "為甚麼不起(果然放不過)。士云法地若動。一切不安(留與",
    "X67n1303_003:0290a23": "別人道)。師拈云。然安邦定亂實假良肱。立法明宗須",
    "X67n1303_003:0290a24": "憑作者(且忌科分兩段)。然投機不妙過犯彌天(當局者迷)。力用",
    "X67n1303_003:0290b01": "不全化風減半(向官不坐罪)。若據將高就下即枯木重",
    "X67n1303_003:0290b02": "陽(聖慈廣沐誰不承恩)。若盡令雙趺即哀同萬里(天下生靈無敢喘息)。",
    "X67n1303_003:0290b03": "師云。婺州雙林善慧大士。本州義烏人。齊建武三年",
    "X67n1303_003:0290b04": "丙子五月八日降於雙林鄉。生傅氏。其父宣慈。大士",
    "X67n1303_003:0290b05": "名翕。南山云。弘年十六。納劉氏女妙光為妻。生二子。",
    "X67n1303_003:0290b06": "長曰普建。次曰普成。二十四與里人稽亭浦摝魚獲。",
    "X67n1303_003:0290b07": "已沉籠水中祝曰。去者適。止者留。人或謂之愚。會天",
    "X67n1303_003:0290b08": "竺僧達磨。時號松頭陀。謂大士曰。我與你毗婆尸佛",
    "X67n1303_003:0290b09": "所發誓。今兜率天宮衣鉢見在。何日當還。因命臨水",
    "X67n1303_003:0290b10": "觀其影。見大士圓光寶蓋。大士笑謂磨曰。鑪鞴之所",
    "X67n1303_003:0290b11": "多鈍鐵。良醫之門足病人。度生為急何患彼樂乎。磨",
    "X67n1303_003:0290b12": "指嵩山頂曰。此可棲矣。大士遂因躬耕而居之。有人",
    "X67n1303_003:0290b13": "盜菽麥芥菓。大士令使籃籠盛去。日常傭作。夜則行",
    "X67n1303_003:0290b14": "道。見釋迦．金粟．定光三如來放光襲其體。士曰吾得",
    "X67n1303_003:0290b15": "首楞嚴定。當捨田宅設無遮大會。大通二年倡賣妻",
    "X67n1303_003:0290b16": "子。獲錢五萬以營法會。有慧集法師聞法悟解言。我",
    "X67n1303_003:0290b17": "師彌勒應身大士。弟子恐惑眾。止之。六年正月二十",
    "X67n1303_003:0290b18": "八日遣弟子傅暀致書于梁高祖。書曰。雙林樹下當",
    "X67n1303_003:0290b19": "來解脫善慧大士白國主救世菩薩。令欲修上中下",
    "X67n1303_003:0290b20": "善。希能受持。其上善略以虗懷為本。不著為宗。無相",
    "X67n1303_003:0290b21": "為因。涅槃為果。其中善略以治身為本。治國為宗。天",
    "X67n1303_003:0290b22": "上人間果報安樂。其下善略以護養眾生。勝殘去殺。",
    "X67n1303_003:0290b23": "普令百姓俱稟六齋。今聞皇帝崇法。欲伸論義未遂",
    "X67n1303_003:0290b24": "襟懷。故遣弟子傅暀馳書投太樂司令何昌。昌曰。慧",
    "X67n1303_003:0290c01": "約國師猶復致啟。翕是國民。又非長老。殊不謙卑。豈",
    "X67n1303_003:0290c02": "容致達。暀然指御路。昌乃馳往同泰寺詢浩法師。浩",
    "X67n1303_003:0290c03": "勸速呈。二月二十一日進書覽之。遽遣詔迎。既至。大",
    "X67n1303_003:0290c04": "士星冠儒履身披法服以見帝。帝問佛耶。大士默指",
    "X67n1303_003:0290c05": "冠。問道耶。又默指履。問儒耶。仍默指袈裟。王荊公求",
    "X67n1303_003:0290c06": "佛印作頌曰。道冠儒履佛袈裟。和會三家作一家。忘",
    "X67n1303_003:0290c07": "却率陀天上路。雙林癡坐待龍華。後於華林園重雲",
    "X67n1303_003:0290c08": "閣講經。玉輦陞殿。眾咸屏氣拱立。而大士箕坐不起。",
    "X67n1303_003:0290c09": "憲司譏問如何不起。士曰法地若動一切不安。林泉",
    "X67n1303_003:0290c10": "道。上乘菩薩信無疑。中下聞之必生恠。然投子拈處",
    "X67n1303_003:0290c11": "有收有放有縱有奪。莫向言中取則。直須句外明宗。",
    "X67n1303_003:0290c12": "昔世宗幸大聖安瑞像殿。問圓通善國師曰。禮則。是",
    "X67n1303_003:0290c13": "不禮則是。通奏曰。禮則相敬相重。不禮則各自稱尊。",
    "X67n1303_003:0290c14": "帝大悅。大士不起。只知入理深談。圓通應詔。不廢門",
    "X67n1303_003:0290c15": "庭施設。豈知投子亦存此意。頌曰。",
    "X67n1303_003:0290c16": "梁國令他魏國愁(二客煩一主)。渡江投水暗隨流(此處無緣",
    "X67n1303_003:0290c17": "他方別化)。雖然寸土居無動(只知滴水氷生)。爭奈雙林樹半秋",
    "X67n1303_003:0290c18": "(不有春風和氣)。",
    "X67n1303_003:0290c19": "師云。二十七祖付達磨大士讖偈云。路行跨水忽逢",
    "X67n1303_003:0290c20": "羊。獨自悽悽暗渡江。日下可怜雙象馬。二株嫰桂久",
    "X67n1303_003:0290c21": "昌昌。此讖達磨西來始終之事。達磨始來見梁武帝。",
    "X67n1303_003:0290c22": "帝名衍。衍從行從水。故云路行跨水。帝既不契。祖師",
    "X67n1303_003:0290c23": "果有洛陽之游。故云逢羊。羊陽聲相近也。祖師不欲",
    "X67n1303_003:0290c24": "人知其行。是夜航葦西邁。故曰暗渡江也。祖師西來",
    "X67n1303_003:0291a01": "見梁魏二帝。此言日下雙象馬也。九年面壁於少林。",
    "X67n1303_003:0291a02": "故曰二株嫩桂也。久九音同也。假達磨不契鈍滯之",
    "X67n1303_003:0291a03": "事。而比大士徑挺不近人情。亦相類也。末後兩句點",
    "X67n1303_003:0291a04": "他雖有千尺寒松。且無抽條石笋。佛事人情不能周",
    "X67n1303_003:0291a05": "足。還知麼。相見易得好。共住難為人。",
    "X67n1303_003:0291a06": "第四十一則首山親切",
    "X67n1303_003:0291a07": "示眾云。甲子乙丑海中金。不勞煅煉。戊辰己巳大林",
    "X67n1303_003:0291a08": "木。切忌穿鑿。若知日日是好日。方信年年是好年。為",
    "X67n1303_003:0291a09": "汝決疑。故來搯筭。",
    "X67n1303_003:0291a10": "舉僧問首山。如何是學人親切處(鼻下著口。眼上安眉)。山云",
    "X67n1303_003:0291a11": "五九盡日又逢春(九九八十一)。僧云畢竟如何(飢來喫飯。寒時",
    "X67n1303_003:0291a12": "穿衣)。山云冬去寒食一百五(六六三十六)。",
    "X67n1303_003:0291a13": "師云。汝州首山省念禪師。徧歷叢席。常密誦法華經。",
    "X67n1303_003:0291a14": "眾目為念法華。晚於風穴會中充知客。一日侍立次。",
    "X67n1303_003:0291a15": "穴乃垂涕告之曰。不幸。臨濟之道至吾將墜于地矣。",
    "X67n1303_003:0291a16": "師云。觀此一眾。豈無人耶。穴曰。聰敏者多。見性者少。",
    "X67n1303_003:0291a17": "師云如某者如何。曰。吾雖望子之久。猶恐躭著此經",
    "X67n1303_003:0291a18": "不能放下。云。此亦可事。願聞其要。穴遂上堂。舉世尊",
    "X67n1303_003:0291a19": "以青蓮目頋視大眾。乃曰。正當恁麼時。且道說箇甚",
    "X67n1303_003:0291a20": "麼。若道不說而說。又是埋沒先聖。且道說箇甚麼。師",
    "X67n1303_003:0291a21": "乃拂袖下去。穴擲下拄杖歸方丈。侍者隨後請益云。",
    "X67n1303_003:0291a22": "念法華因甚不祗對和尚。穴曰念法華會也。次日師",
    "X67n1303_003:0291a23": "與真園頭同上問訊次。穴問真曰。作麼生是世尊不",
    "X67n1303_003:0291a24": "說而說。真曰。鵓鳩樹頭鳴。意在麻畬裏。穴曰汝作許",
    "X67n1303_003:0291b01": "多痴福作麼。何不體究言句。又問師曰汝作麼生。云",
    "X67n1303_003:0291b02": "動容揚古路。不墮悄然機。穴謂真曰。汝何不看念法",
    "X67n1303_003:0291b03": "華著語。一日僧問如何是學人親切處。林泉道。擬親",
    "X67n1303_003:0291b04": "即疎。擬向即乖。故洞山云。向道莫去。歸來背父。所以",
    "X67n1303_003:0291b05": "語忌十成。機貴回互。教汝向三千里外沒誵訛處作",
    "X67n1303_003:0291b06": "箇脫洒衲僧。設使逢春不被境謾。縱遇寒食何勞遊",
    "X67n1303_003:0291b07": "賞。直饒恁麼會去。且喜沒交涉。頌曰。",
    "X67n1303_003:0291b08": "日暮陰雲郊野深(東西不辨。南北不分)。重陽到後菊花新(莫隨",
    "X67n1303_003:0291b09": "境轉。恐落今時)。不因西嶠殘氷盡(但得雪消去)。爭得東山一帶",
    "X67n1303_003:0291b10": "春(自然春到來)。",
    "X67n1303_003:0291b11": "師云。九烏射盡一瞖猶存。一箭墮地天下黯黑。向舒",
    "X67n1303_003:0291b12": "手不見手處親切不離家。開眼不覺曉時寂寞不當",
    "X67n1303_003:0291b13": "戶。放開一線等待重陽。紅葉悲風黃花泣露。雖則語",
    "X67n1303_003:0291b14": "不立玄言須關典。故汾陽昭云。三玄三要事難分。得",
    "X67n1303_003:0291b15": "意忘言道易親。一句明明該萬象。重陽九日菊花新。",
    "X67n1303_003:0291b16": "折不可句中採摘體內商量。玄之又玄遠之遠矣。直",
    "X67n1303_003:0291b17": "得絕後重甦。梅通暖信。巖阿雪泮。西嶠氷消。始遇東",
    "X67n1303_003:0291b18": "山春風和氣。方信道。若立一塵家國興盛。不立一塵",
    "X67n1303_003:0291b19": "家國喪亡。且道立則是不立則是。九盡逢春春日暖。",
    "X67n1303_003:0291b20": "有心拜節莫嫌遲。",
    "X67n1303_003:0291b21": "第四十二則雲門胡餅",
    "X67n1303_003:0291b22": "示眾云。言言見諦。碓觜夜生花。句句超宗。磨盤秋結",
    "X67n1303_003:0291b23": "子。不涉離微。如何話會。",
    "X67n1303_003:0291b24": "舉僧問雲門。如何是超佛越祖之談(未開口時何不薦取)。門",
    "X67n1303_003:0291c01": "云餬餅(切忌咬嚼)。",
    "X67n1303_003:0291c02": "師云。言無展事。語不投機。承言者喪。滯句者迷。廣主",
    "X67n1303_003:0291c03": "命師出世靈樹。開堂日。主親臨曰。弟子請益。師曰目",
    "X67n1303_003:0291c04": "前無異路。乃曰莫道今日謾諸人好。抑不得已向諸",
    "X67n1303_003:0291c05": "人作一場狼藉。忽遇明眼人見。成一場笑具。如今避",
    "X67n1303_003:0291c06": "不得也。且問你諸人從上來有甚麼。欠少甚麼。向你",
    "X67n1303_003:0291c07": "道無事已是相埋沒也。雖然如是。也須到這田地始",
    "X67n1303_003:0291c08": "得。亦莫趂口快亂問。自己心裏黑漫漫地。明朝後日",
    "X67n1303_003:0291c09": "大有事在。你若根思遲迴。且向古人建化門庭東覰",
    "X67n1303_003:0291c10": "西覰。看是箇甚麼道理。你欲得會麼。都緣是你自家",
    "X67n1303_003:0291c11": "無量劫來妄想濃厚。一期聞人說著便生疑心。問佛",
    "X67n1303_003:0291c12": "問法問向上向下。覓箇解會轉沒交涉。擬心即差。況",
    "X67n1303_003:0291c13": "復有言有句。莫是不擬心是麼。莫錯會好。更有甚麼",
    "X67n1303_003:0291c14": "事。珍重。林泉道。雲門說許一落索。只是要汝空劫前",
    "X67n1303_003:0291c15": "承當。佛未出世會得。由是僧問超佛越祖之談。所以",
    "X67n1303_003:0291c16": "用一餬餅且[祝/土]汝口。恐狂生見解。漫逐識情。擬議咬",
    "X67n1303_003:0291c17": "嚼。黏牙著齒。大岳雪竇同到五祖戒處。岳獨見戒。岳",
    "X67n1303_003:0291c18": "便畵一圓相。戒云是甚麼。岳曰餬餅。戒云趂爐鏊熱",
    "X67n1303_003:0291c19": "更打一箇。岳擬議。戒以杖打出三門。岳謂雪竇曰。這",
    "X67n1303_003:0291c20": "沒人情漢休去好。林泉道。一般油麵由人做造。一般",
    "X67n1303_003:0291c21": "油麵由人壞却。且道雲門餬餅與大岳餬餅是同是",
    "X67n1303_003:0291c22": "別。雖是團圝無縫罅。想來眾口決難調。試看投子如",
    "X67n1303_003:0291c23": "何發賣。頌曰。",
    "X67n1303_003:0291c24": "祖佛超談問作家(且莫忉忉)。困來宜喫建溪茶(非從口入)。重",
    "X67n1303_003:0292a01": "陽日近開金菊(莫隨境轉)。深水魚行暗動沙(隱密難窺)。",
    "X67n1303_003:0292a02": "師云。一言道斷處。千古意分明。假如佛不出世。祖未",
    "X67n1303_003:0292a03": "西來。與誰抵掌清談論黃數黑。雖知口闊。豈覺舌長。",
    "X67n1303_003:0292a04": "最初不遇作家。到了飜成骨董。這裏最是計利害處。",
    "X67n1303_003:0292a05": "有言成謗。開口成雙橛。無言成誑。揚眉落二三。不誑",
    "X67n1303_003:0292a06": "不謗。情存一念悟。如何趣向。寧越昔時迷。雲門恁麼",
    "X67n1303_003:0292a07": "為汝徹困。怎不旋烹建茗。慢碾龍團。特就法筵煎點",
    "X67n1303_003:0292a08": "一上。何必直待重陽選擇九日。賞東籬之菊。明西竺",
    "X67n1303_003:0292a09": "之心。大抵此事綿綿密密穩穩沉沉。恰似暗中樹影",
    "X67n1303_003:0292a10": "水底魚蹤。若非明眼人莫能窺得破。除是雲門有撥",
    "X67n1303_003:0292a11": "天關底手。為汝變生作熟。製造將來。慢嚼細嚥好生",
    "X67n1303_003:0292a12": "甞。莫貪滋味徒開口。",
    "X67n1303_003:0292a13": "第四十三則親傳底事",
    "X67n1303_003:0292a14": "示眾云。理因事顯。想便宜出自當家。事假理融。料肐",
    "X67n1303_003:0292a15": "膞肯向外屈。家家不異。代代無殊。正當此時。還有認",
    "X67n1303_003:0292a16": "性者麼。",
    "X67n1303_003:0292a17": "舉僧問玄沙。如何是親傳底事(住持千嶂月。衣鉢一溪雲)。沙云",
    "X67n1303_003:0292a18": "我是謝家兒(一子親得)。",
    "X67n1303_003:0292a19": "師云。福州玄沙師備禪師。閩之謝氏子。幼好垂釣。泛",
    "X67n1303_003:0292a20": "小艇於南臺江。狎諸漁者。唐感通初年。年甫三十。忽",
    "X67n1303_003:0292a21": "慕出塵。乃棄舟投芙蓉訓禪師落髮。往豫章開元寺",
    "X67n1303_003:0292a22": "受具。布衲芒屨。食纔接氣。終日宴坐。眾皆異之。與雪",
    "X67n1303_003:0292a23": "峰本法門昆仲而親近若師資。峰以其苦行呼為頭",
    "X67n1303_003:0292a24": "陀。一日峰問。阿那箇是備頭陀。師曰終不敢誑於人。",
    "X67n1303_003:0292b01": "異日峰召曰。備頭陀。何不遍參去。師曰。達磨不來東",
    "X67n1303_003:0292b02": "土。二祖不往西天。峰然之。暨登象骨山。乃與師同力",
    "X67n1303_003:0292b03": "締構。玄徒臻萃。師入室咨決罔替晨昏。又閱楞嚴發",
    "X67n1303_003:0292b04": "明心要。由是應機敏捷。與修多羅冥契。諸方玄學有",
    "X67n1303_003:0292b05": "所未決必從之請益。至與雪峰徵詰亦當仁不讓。峰",
    "X67n1303_003:0292b06": "曰備頭陀再來人也。林泉道。故應天眼識天人。這僧",
    "X67n1303_003:0292b07": "恁麼審問玄沙親傳底事。他並不以空王無字印迦",
    "X67n1303_003:0292b08": "葉錦襴衣為對。亦不以授受無法之法親承無心之",
    "X67n1303_003:0292b09": "心為酬。唯以眾人易會易知的支梧道我是謝家兒。",
    "X67n1303_003:0292b10": "此豈非隨流認得性。無喜亦無憂。既解子承父業。寧",
    "X67n1303_003:0292b11": "不立計成家。且道與趙州十八上解破家散宅的是",
    "X67n1303_003:0292b12": "一是二。相逢不下馬。各自有前程。頌曰。",
    "X67n1303_003:0292b13": "親伸端的向君言(低聲低聲)。莫比流沙少室傳(擬心即差)。昨",
    "X67n1303_003:0292b14": "夜雁廻雙嶺後(可怜風擺不成行)。謝家人立月明前(有勞法候)。",
    "X67n1303_003:0292b15": "師云。理由言彰。非言無以極其致。言不越理。非理無",
    "X67n1303_003:0292b16": "以會其歸。雖云指示分明。當可親伸端的。非止青出",
    "X67n1303_003:0292b17": "於藍氷寒於水。且向世俗路頭光影門中。略通姓氏",
    "X67n1303_003:0292b18": "權類鳳毛。豈知從無住本立一切法。形興未質。名起",
    "X67n1303_003:0292b19": "無名。莫比西渡流沙東來少室。得皮得髓傳法傳心。",
    "X67n1303_003:0292b20": "酬立雪之勤。答刳肱之志。以至花開五葉焰續千燈。",
    "X67n1303_003:0292b21": "亘古亘今普天匝地。正眼觀來。那的不是親傳底事。",
    "X67n1303_003:0292b22": "忽聞初夜雁廻雙嶺鶴唳千峰。聲色叢中遞相鈍滯。",
    "X67n1303_003:0292b23": "丹霞云。本是釣魚舡上客。偶除鬚髮著袈裟。佛祖位",
    "X67n1303_003:0292b24": "中留不住。夜深依舊宿蘆花。為復是一色蘆花明月",
    "X67n1303_003:0292c01": "蘆花。月船不犯東西岸。須信篙人用意良。",
    "X67n1303_003:0292c02": "第四十四則板齒生毛",
    "X67n1303_003:0292c03": "示眾云。無意之意其意遠矣。無味之味其味恒然。若",
    "X67n1303_003:0292c04": "知露柱懷胎。便信石龜解語。還真箇麼。",
    "X67n1303_003:0292c05": "舉僧問趙州。如何是祖師西來意(日日日頭東畔出)。州云",
    "X67n1303_003:0292c06": "板齒生毛(無中能唱出。未審幾人知)。",
    "X67n1303_003:0292c07": "師云。趙州古佛出現於世。雖無蓮臺光焰。却有妙用",
    "X67n1303_003:0292c08": "神通。具四辯才。得八解脫。端的海口鼓浪。航舌駕流。",
    "X67n1303_003:0292c09": "浩浩辭源滾滾流出。優游平易殊無艱難險阻之態。",
    "X67n1303_003:0292c10": "方信真文不措。真武不麤。一日上堂云。正人說邪法。",
    "X67n1303_003:0292c11": "邪法悉皆正。邪人說正法。正法悉皆邪。諸方難見易",
    "X67n1303_003:0292c12": "識。我這裏易見難識。僧問如何是毗盧師。師便起立。",
    "X67n1303_003:0292c13": "云如何是法身主。師便坐。僧禮拜。師曰。且道坐者是。",
    "X67n1303_003:0292c14": "立者是。林泉道。有勞神用。師問一婆子甚麼處去。云",
    "X67n1303_003:0292c15": "偷趙州笋去。曰忽遇趙州又作麼生。婆便與一掌。師",
    "X67n1303_003:0292c16": "休去。林泉道。眼自爭先得。籌因打劫贏。雖是勾賊破",
    "X67n1303_003:0292c17": "家。其奈泥中隱刺。莫更別有鈍滯處麼。頌曰。",
    "X67n1303_003:0292c18": "九年少室自虗淹(功成業就)。爭似當頭一句傳(水到渠成)。板",
    "X67n1303_003:0292c19": "齒生毛猶可事(不為希差)。石人踏破謝家舡(焉知無漏)。",
    "X67n1303_003:0292c20": "師云。九年面壁垂一則語。直至而今諸方賺舉。非是",
    "X67n1303_003:0292c21": "虗淹歲月漫度春秋。意似責他。不說而說未若說而",
    "X67n1303_003:0292c22": "不說。其實當頭一句。把定則唇寒齒冷。放行則喜氣",
    "X67n1303_003:0292c23": "津津。若也脚跟線斷舌上關開。橫說竪說無可不可。",
    "X67n1303_003:0292c24": "昔外道問佛。昨日說何法。佛曰定法。云今日說何法。",
    "X67n1303_003:0293a01": "曰不定法。云。昨日說定法。今日何說不定法。曰。昨日",
    "X67n1303_003:0293a02": "定。今日不定。林泉道。大人得自在。世尊板齒雖不生",
    "X67n1303_003:0293a03": "毛。其奈舌端還能具眼。似許石人脚跟點地鼻孔遼",
    "X67n1303_003:0293a04": "天。踏破澄潭月。穿開碧落天。何止謝家舡舷而已哉。",
    "X67n1303_003:0293a05": "還知麼。若能截鐵斬釘。必不拖泥帶水。",
    "X67n1303_003:0293a06": "第四十五則問法身寶",
    "X67n1303_003:0293a07": "示眾云。莊宗收得。幸遇興化商量。三角拈來。可惜強",
    "X67n1303_003:0293a08": "賊錯認。莫有賞鑒者麼。",
    "X67n1303_003:0293a09": "舉僧問仰山湧和尚。如何是法身寶(五眼難窺)。湧云。百",
    "X67n1303_003:0293a10": "舌未休枝上語。鳳凰那肯共同棲(南海波斯笑點頭)。",
    "X67n1303_003:0293a11": "師云。洞山問講維摩經僧曰。不可以智知。不可以識",
    "X67n1303_003:0293a12": "識。喚作甚麼語。云讚法身語。曰喚作法身早是讚也。",
    "X67n1303_003:0293a13": "林泉道。何不向未開口時會取。疎山上堂云。病僧咸",
    "X67n1303_003:0293a14": "通年前會得法身邊事。咸通年後會得法身向上事。",
    "X67n1303_003:0293a15": "雲門出問。如何是法身邊事。曰枯樁。云如何是法身",
    "X67n1303_003:0293a16": "向上事。曰非枯樁。云還許某甲說道理也無。曰許。云",
    "X67n1303_003:0293a17": "枯樁豈不是明法身邊事。曰是。云非枯樁豈不是明",
    "X67n1303_003:0293a18": "法身向上事。曰是。云。祇如法身。還該一切也無。曰法",
    "X67n1303_003:0293a19": "身周徧豈得不該。門指淨缾曰。祇如淨缾。還該法身",
    "X67n1303_003:0293a20": "麼。曰闍黎莫向淨缾邊覓。門便禮拜。林泉道。子細敁",
    "X67n1303_003:0293a21": "詳無縫罅。方知不是繫驢橛。為同不世之珍。所以罕",
    "X67n1303_003:0293a22": "逢別者。若非仰山具天眼龍睛。向不作貴不作賤處",
    "X67n1303_003:0293a23": "平展。演大鋪舒。分星擘兩。為汝提撕道。百舌未休枝",
    "X67n1303_003:0293a24": "上語。鳳凰那肯共同棲。只如仰山恁麼道。為復是卞",
    "X67n1303_003:0293b01": "和之璧。為復是隋侯之珠。為復是指東畵西。為復是",
    "X67n1303_003:0293b02": "將無做有。南海波斯知價例。不須更上試金石。頌曰。",
    "X67n1303_003:0293b03": "松生巖畔鶴停穩(坐着即不堪)。鳳出丹山鸞並群(方以類聚)。",
    "X67n1303_003:0293b04": "面壁尚虧庵外事(只知其一)。淨名何苦太言論(不知其二)。",
    "X67n1303_003:0293b05": "師云。有箇十八公。唯好居巖壑。朱頂來親依。殊不畏",
    "X67n1303_003:0293b06": "寂寞。雖是恁麼。也合隄防樹下底一場懡[怡-台+羅]。況九包",
    "X67n1303_003:0293b07": "之鳳出自丹山。非呈瑞祥鸞莫能為侶。此皆建化門",
    "X67n1303_003:0293b08": "中暫時光影。幸不以隨言定旨逐語分宗。略向癡人",
    "X67n1303_003:0293b09": "面前為他說夢。吾初祖達磨大士九年面壁。為汝全",
    "X67n1303_003:0293b10": "提空劫前事。猶被人譏呼為壁觀婆羅門。端的是鳥",
    "X67n1303_003:0293b11": "棲林麓易。人出是非難。又復點撿淨名居士。梵語維",
    "X67n1303_003:0293b12": "摩詰。此云無垢稱。亦云淨名。問文殊師利。何等是菩",
    "X67n1303_003:0293b13": "薩入不二法門。文殊師利曰。如我意者。於一切法無",
    "X67n1303_003:0293b14": "言無說無示無識。離諸問答。是為入不二法門。於是",
    "X67n1303_003:0293b15": "文殊師利問維摩詰言。我等各自說已。仁者當說何",
    "X67n1303_003:0293b16": "等是菩薩入不二法門。維摩默然。今謂何苦太言論",
    "X67n1303_003:0293b17": "者。意謂雖云不語其聲如雷。自古至今驚天動地。恁",
    "X67n1303_003:0293b18": "麼舉來。未審法身寶在甚麼處也。咄。闍黎不是不將",
    "X67n1303_003:0293b19": "來。老僧不是不拈出。",
    "X67n1303_003:0293b20": "第四十六則日裏看山",
    "X67n1303_003:0293b21": "示眾云。說不真。舉不似。一則一。二則二。失却口。摸著",
    "X67n1303_003:0293b22": "鼻。莫有知下落的麼。",
    "X67n1303_003:0293b23": "舉僧問雲門。如何是祖師西來意(山花似錦。澗水如藍)。門云",
    "X67n1303_003:0293b24": "日裏看山(徒勞引額)。",
    "X67n1303_003:0293c01": "師云。雲門上堂道。諸仁者。莫妄想。天是天。地是地。山",
    "X67n1303_003:0293c02": "是山。水是水。僧是僧。俗是俗。良久曰。與我拈按山來。",
    "X67n1303_003:0293c03": "僧便問。學人見山是山。水是水時如何。曰三門為甚",
    "X67n1303_003:0293c04": "麼騎佛殿從這裏過。曰恁麼則不妄想去也。曰還我",
    "X67n1303_003:0293c05": "話頭來。林泉道。門外金剛笑和尚去也。這僧雖問西",
    "X67n1303_003:0293c06": "來祖意。大似頭頭蹉過念念差殊。鼻孔裏尋牙。腦門",
    "X67n1303_003:0293c07": "後覓口。忽然磕著撞著。方信道一切智智清淨無二。",
    "X67n1303_003:0293c08": "無二無二分。無別無斷故。何必日裏看山。巖前翫水。",
    "X67n1303_003:0293c09": "檻內觀花。樹邊努觜。此時若不究根源。漫向當來問",
    "X67n1303_003:0293c10": "彌勒。",
    "X67n1303_003:0293c11": "坦然曾問老師安(言由在耳)。爭似韶陽一句傳(駟不及舌)。日",
    "X67n1303_003:0293c12": "裏華山仙掌露(莫錯認)。夜深猿呌月當軒(洞然明白)。",
    "X67n1303_003:0293c13": "師云。坦然初參嵩嶽慧安國師。問。云如何是祖師西",
    "X67n1303_003:0293c14": "來意。曰何不問自己意。云如何是自己意。曰當觀密",
    "X67n1303_003:0293c15": "作用。云如何是密作用。國師以目開合視之。然於言",
    "X67n1303_003:0293c16": "下知歸。林泉道。為怜三歲子。用盡老婆心。所以惹得",
    "X67n1303_003:0293c17": "投子道。爭似韶陽一句傳。林泉道。已太廉纖。雖則教",
    "X67n1303_003:0293c18": "汝日裏看山。非是令汝見地明白。向一機一境處會。",
    "X67n1303_003:0293c19": "具眼衲僧自知下落。郭緣生述征記云。華山與首陽",
    "X67n1303_003:0293c20": "本一山。河神巨靈擘開以通河流。故華山掌記存焉。",
    "X67n1303_003:0293c21": "然雖顯露認著則不堪。恁麼舉似將來。還似夜深猿",
    "X67n1303_003:0293c22": "呌月色當軒。無耳石人不勞採聽。還見麼。嵐光滴翠",
    "X67n1303_003:0293c23": "當晴晝。笑殺襄陽孟浩然。",
    "X67n1303_003:0293c24": "第四十七則龍宿鳳巢",
    "X67n1303_003:0294a01": "示眾云。運水般柴總是神通妙用。變生作熟無非至",
    "X67n1303_003:0294a02": "化玄規。終日忙忙那事無妨者。未審是誰。",
    "X67n1303_003:0294a03": "舉夾山在溈山作典座(辨齋不易)。溈山問云。今日喫甚",
    "X67n1303_003:0294a04": "麼菜(不是蔓菁。定是芥子)。夾山云。二年同一春(朝朝相似)。溈山云。",
    "X67n1303_003:0294a05": "虎。好好修事著(日月一虎)。夾山云。龍宿鳳巢([鷯-鳥+頁]頫沒交涉)。",
    "X67n1303_003:0294a06": "師舉法句經云。若起精進心。是妄非精進。若能心不",
    "X67n1303_003:0294a07": "妄。精進無有涯。魏府老元華嚴示眾云。佛法在日用",
    "X67n1303_003:0294a08": "處。行住坐臥處。喫茶喫飯處。語言相問處。所作所為",
    "X67n1303_003:0294a09": "舉心動念又却不是也。林泉道。只貪嚼飯喂嬰兒。不",
    "X67n1303_003:0294a10": "覺渾身泥水濕。又曰。時當缺減人壽。少有登六七十",
    "X67n1303_003:0294a11": "者。汝輩入我法中。整頓手脚未穩。早是三四十年。須",
    "X67n1303_003:0294a12": "臾衰病至。衰病至則老至。老至則死至。前去幾何。尚",
    "X67n1303_003:0294a13": "復恣意。何不初中後夜純靜去。林泉道。利物瀾飜三",
    "X67n1303_003:0294a14": "寸舌。為人不惜兩莖眉。恁麼看來。夾山雖作典座輔",
    "X67n1303_003:0294a15": "弼叢林。爭奈杓柄在他手裏。溈山故問。今日喫甚麼",
    "X67n1303_003:0294a16": "菜。正意本要洗擇精細不惹妄塵。和湯合水大家知",
    "X67n1303_003:0294a17": "味。是他便向粥檻邊虀桶外。筯挑不起處。匙抄不上",
    "X67n1303_003:0294a18": "時。對他道。二年同一春。便是袁天綱李淳風也筭他",
    "X67n1303_003:0294a19": "不著。故云好好修事著。夾山終不肯受他圈圚。道龍",
    "X67n1303_003:0294a20": "宿鳳巢。林泉道。雖非同類。且恁佛眼相看。頌曰。",
    "X67n1303_003:0294a21": "相逢借問眾僧糜(切忌黏牙著齒)。莫比庵園香飯施(少賣弄)。",
    "X67n1303_003:0294a22": "紫氣夜隨丹鳳轉(步步相隨)。金龍曉纏月中枝(心心無間)。",
    "X67n1303_003:0294a23": "師云。知人者智。自知者明。以先覺覺後之心。行自利",
    "X67n1303_003:0294a24": "利他之行。既偶相逢。不無借問。要與雲水高流通方",
    "X67n1303_003:0294b01": "衲子解黏去縛。脫洒伶利。所以道。莫比菴園香飯施。",
    "X67n1303_003:0294b02": "維摩詰經云。爾時舍利弗心念。日時欲至。此諸菩薩",
    "X67n1303_003:0294b03": "當於何食。維摩詰知其意而語言。佛說八解脫。仁者",
    "X67n1303_003:0294b04": "受行。豈雜欲食而聞法乎。若欲食者。且待須臾。當令",
    "X67n1303_003:0294b05": "汝得未曾有食。於是維摩詰不起于座。居眾會前。化",
    "X67n1303_003:0294b06": "作菩薩。而告之言。汝往上方界分度。如四十二恒河",
    "X67n1303_003:0294b07": "沙佛土有國名眾香。佛號香積。到彼如我辭曰。維摩",
    "X67n1303_003:0294b08": "詰稽首世尊足。願得世尊所食之餘。當於娑婆世界",
    "X67n1303_003:0294b09": "施作佛事。於是香積如來以眾香鉢盛滿香飯與化",
    "X67n1303_003:0294b10": "菩薩。時彼九百萬菩薩俱發聲言。我欲詣娑婆世界。",
    "X67n1303_003:0294b11": "佛言可往。須臾之間與化菩薩至維摩詰舍。維摩即",
    "X67n1303_003:0294b12": "化九百萬師子之座。諸菩薩皆坐其上。化菩薩以滿",
    "X67n1303_003:0294b13": "鉢香飯與維摩詰。飯香普薰毗耶離城及三千大千",
    "X67n1303_003:0294b14": "世界。語舍利弗等諸大聲聞。仁者可食如來甘露味",
    "X67n1303_003:0294b15": "飯。大悲所薰。無以限意食之使不消也。有異聲聞念",
    "X67n1303_003:0294b16": "是飯少。化菩薩曰。勿以聲聞小德小智。稱量如來無",
    "X67n1303_003:0294b17": "量福德。四海有盡。此飯無竭。由是騰騰紫氣隨丹鳳",
    "X67n1303_003:0294b18": "轉於蒼梧。皎皎銀蟾伴金龍躍於碧浪。還知偏不附",
    "X67n1303_003:0294b19": "物。意不立玄處麼。木人夜半穿靴去。石女天明帶帽",
    "X67n1303_003:0294b20": "歸。",
    "X67n1303_003:0294b21": "第四十八則巴陵鷄鴨",
    "X67n1303_003:0294b22": "示眾云。木馬嘶風。泥牛吼月。於無說中還能饒舌。出",
    "X67n1303_003:0294b23": "是非離同別處。合作麼生道。",
    "X67n1303_003:0294b24": "舉僧問巴陵鑒和尚。祖意教意是同是別(李白桃紅。山青",
    "X67n1303_003:0294c01": "水綠)。陵云鷄寒上樹。鴨寒下水(切忌針錐。徒勞摸索)。",
    "X67n1303_003:0294c02": "師云。岳州巴陵新開院顥鑒禪師。初到雲門。門曰雪",
    "X67n1303_003:0294c03": "峰和尚道。達磨來也。我問你作麼生。師云築著和尚",
    "X67n1303_003:0294c04": "鼻孔。門曰。地神惡發。打須彌一摑。[跳-兆+孛]跳上梵天。拶破",
    "X67n1303_003:0294c05": "帝釋鼻孔。你為甚向日本國裏藏身。云和尚莫謾人",
    "X67n1303_003:0294c06": "好。曰築著老僧鼻孔又作麼生。師無語。曰將知汝只",
    "X67n1303_003:0294c07": "是箇學語之流。師住院後更不作法嗣書。只將三轉",
    "X67n1303_003:0294c08": "語上雲門。僧問如何是道。師云明眼人落井。問如何",
    "X67n1303_003:0294c09": "是吹毛劒。云珊瑚枝枝撑著月。問如何是提婆宗。云",
    "X67n1303_003:0294c10": "銀椀裏盛雪。門曰。他後老僧忌日。只消舉此三轉語。",
    "X67n1303_003:0294c11": "足以報恩。自後忌齋果如所囑。林泉道。須知法施無",
    "X67n1303_003:0294c12": "窮盡。報德酬恩亘古今。僧問祖意教意是同是別。這",
    "X67n1303_003:0294c13": "僧大似天上揀月沙裏淘金。真淨界中無事生事。果",
    "X67n1303_003:0294c14": "信道老新開端的別非止。只道銀椀裏盛雪。況能知",
    "X67n1303_003:0294c15": "鷄鴨各自下落。可惜教人向冷湫湫乾剝剝處摸索",
    "X67n1303_003:0294c16": "不著。端的祖教同別。分付投子對眾合貼。頌曰。",
    "X67n1303_003:0294c17": "同別祖意問端由(纔說是非紛然失心)。便將元價與他酬(開口",
    "X67n1303_003:0294c18": "廝當)。絲綸夜靜人垂釣(不犯清波意自殊)。曉得金烏帶月收",
    "X67n1303_003:0294c19": "(明不越戶。穴不棲巢)。",
    "X67n1303_003:0294c20": "師云。聞中生解。意下丹青。瑞草無根。賢者不貴。洛浦",
    "X67n1303_003:0294c21": "侍立臨濟次。有座主參臨濟。濟問。有一人於三乘十",
    "X67n1303_003:0294c22": "二分教明得。有一人不於三乘十二分教明得。且道",
    "X67n1303_003:0294c23": "此二人是同是別。主云。明得即同。明不得即別。曰這",
    "X67n1303_003:0294c24": "裏是甚麼所在。說同說別。濟顧師曰。汝又作麼生。浦",
    "X67n1303_003:0295a01": "便喝。雲門因到江州陳尚書請齋。纔見便問。儒書中",
    "X67n1303_003:0295a02": "即不問。三乘十二分教自有座主。作麼生是衲僧行",
    "X67n1303_003:0295a03": "脚事。曰曾問幾人來。云即今問上座。曰。即今且置。作",
    "X67n1303_003:0295a04": "麼生是教意。云黃卷赤軸。曰。這箇文字語言。作麼生",
    "X67n1303_003:0295a05": "是教意。云。口欲談而詞喪。心欲緣而慮忘。曰。口欲談",
    "X67n1303_003:0295a06": "而詞喪。為對有言。心欲緣而慮忘。為對妄想。作麼生",
    "X67n1303_003:0295a07": "是教意。書無語。曰。見說尚書看法華經是否。云是。曰",
    "X67n1303_003:0295a08": "經中道。一切治生產業。皆與實相不相違背。且道非",
    "X67n1303_003:0295a09": "非想天有幾人退位。書無語。曰。尚書且莫草草。三經",
    "X67n1303_003:0295a10": "五論。師僧拋却。特入叢林。十年二十年尚不奈何。尚",
    "X67n1303_003:0295a11": "書又爭得會。書禮拜曰某甲罪過。林泉道。慚惶銅面",
    "X67n1303_003:0295a12": "具。尀耐鑞槍頭。且道洛浦雲門答處與巴陵答處是",
    "X67n1303_003:0295a13": "一般酬價。是兩般酬價。還定奪得麼。而今打入新行",
    "X67n1303_003:0295a14": "市。一任牙人論短長。巴陵老漢向澄源湛水撥棹垂",
    "X67n1303_003:0295a15": "鈎。不顧夜靜水寒。豈怕空舟載月。若知鷄鴨無撈摸。",
    "X67n1303_003:0295a16": "自不著忙上下尋。",
    "X67n1303_003:0295a17": "第四十九則投子凡聖",
    "X67n1303_003:0295a18": "示眾云。前念後念。不離當念。是精識精。其中有精。還",
    "X67n1303_003:0295a19": "有具此眼孔者麼。",
    "X67n1303_003:0295a20": "舉僧問投子。凡聖相去幾何(不隔一絲頭)。投子下禪床",
    "X67n1303_003:0295a21": "立(休推不知。休推不見)。",
    "X67n1303_003:0295a22": "師云。脩山主垂語道。具足凡夫法。凡夫不知。具足聖",
    "X67n1303_003:0295a23": "人法。聖人不會。聖人若會。即同凡夫。凡夫若知。即同",
    "X67n1303_003:0295a24": "聖人。凡夫不知者。背覺合塵迷己逐物。微言滯於心",
    "X67n1303_003:0295b01": "首。恒為緣慮之場。實際居於目前。飜成名相之境。虗",
    "X67n1303_003:0295b02": "生浪死不自覺知。儻能一念迴光片時返照。忽然自",
    "X67n1303_003:0295b03": "肯直下承當。本自圓成不勞脩證。是知凡聖本無隔",
    "X67n1303_003:0295b04": "礙。但情存一念悟。寧越昔時迷。故圓覺經序云。心本",
    "X67n1303_003:0295b05": "是佛。由妄起而漂沉。岸實不移。因舟行而騖驟。雖則",
    "X67n1303_003:0295b06": "居於生界。不昧佛因。三毒四倒而非凡。八解六通而",
    "X67n1303_003:0295b07": "非聖。悉住真如寂滅之地。盡入無生不二之門。恁麼",
    "X67n1303_003:0295b08": "舉來。凡聖本無差殊。雲水強來詢問。不免投子降尊",
    "X67n1303_003:0295b09": "就卑曲垂方便。略下禪床兩手分付。這僧若是仙陀",
    "X67n1303_003:0295b10": "客。何必文殊更舉槌。頌曰。",
    "X67n1303_003:0295b11": "水出崑崙浪接天(涓涓不斷)。天高地下秀林巒(葉葉聯芳)。禪",
    "X67n1303_003:0295b12": "床略下雲山斷(只知盡法)。凡聖無蹤海岳寒(不管無民)。",
    "X67n1303_003:0295b13": "師云。昔黃帝遊于崑崙之丘赤水之上。遺其玄珠。得",
    "X67n1303_003:0295b14": "逢罔象。任鼓滔天之浪。儘飜浴日之波。乾蓋坤輿不",
    "X67n1303_003:0295b15": "無蒙潤。林巒谿谷觸處流通。莫恠禪牀略下及盡今",
    "X67n1303_003:0295b16": "時。萬疊雲山一時劃斷。是凡是聖彼此無蹤。若海若",
    "X67n1303_003:0295b17": "峰縱橫無跡。巖頭到德山跨門便問。是凡是聖。山便",
    "X67n1303_003:0295b18": "喝。林泉道。迅雷不及掩耳。又普化指聖僧問臨濟。且",
    "X67n1303_003:0295b19": "道這箇是凡是聖。濟便喝。化云。河陽新婦子。木塔老",
    "X67n1303_003:0295b20": "婆禪。臨濟小廝兒。却具一隻眼。林泉道。再得完全能",
    "X67n1303_003:0295b21": "畿箇。只如德山臨濟用處。與投子下禪床立。是一是",
    "X67n1303_003:0295b22": "二。到頭霜夜月。任運落前溪。",
    "X67n1303_003:0295b23": "第五十則問趙州道",
    "X67n1303_003:0295b24": "示眾云。真文不醋。真武不麤。若知至理一言。索甚咬",
    "X67n1303_003:0295c01": "文嚼字。直截處有道得的麼。",
    "X67n1303_003:0295c02": "舉僧問趙州。如何是道(脚跟下薦取)。州云城外底(指示分明)。",
    "X67n1303_003:0295c03": "僧云不問這箇道(錯會衲僧多)。州云問甚麼道(佯打不知)。僧",
    "X67n1303_003:0295c04": "云大道(可惜蹉過)。州云大道通長安(老婆心切)。",
    "X67n1303_003:0295c05": "師舉三祖信心銘云。至道無難。唯嫌揀擇。但不憎愛。",
    "X67n1303_003:0295c06": "洞然明白。以此觀來。東西南北而縱橫得妙。行住坐",
    "X67n1303_003:0295c07": "臥而左右逢原。聊爾牌標五里。從教目斷千山。趙州",
    "X67n1303_003:0295c08": "雖指城外的是。何止城外。大抵舉一隅不以三隅反。",
    "X67n1303_003:0295c09": "這僧果是尋言逐句漫費草鞋錢。抵死謾生要婪行",
    "X67n1303_003:0295c10": "脚債。州亦不免粧昏去。呼道問甚麼道。此為慈悲之",
    "X67n1303_003:0295c11": "故有落草之談。其僧依前不董那科。猶自道我問大",
    "X67n1303_003:0295c12": "道。大似終日數十不知二五。趙州所以再三撈摝。盡",
    "X67n1303_003:0295c13": "力提携云。大道通長安。慎勿錯會。此豈非世法佛法",
    "X67n1303_003:0295c14": "打成一片。離憎愛嫌揀擇時節。未委投子至此作麼",
    "X67n1303_003:0295c15": "生裁斷。頌曰。",
    "X67n1303_003:0295c16": "知道還他潦倒翁(不勞贊歎)。親言相指自怱怱(大道廣濶。忙作",
    "X67n1303_003:0295c17": "甚麼)。關山路遠重須去(是必早廻程)。一逕長途君任通(往來",
    "X67n1303_003:0295c18": "無阻隔。觸處任縱橫)。",
    "X67n1303_003:0295c19": "師云。南泉道。道不屬知。不屬不知。知是妄覺。不知是",
    "X67n1303_003:0295c20": "無記。只如趙州古佛端的是知是不知。若道他知。栽",
    "X67n1303_003:0295c21": "他頭角。道他不知。減伊聲價。向知不知處當合許他。",
    "X67n1303_003:0295c22": "何故。親口不出疎言。只為慈悲大甚傾心吐膽。連忙",
    "X67n1303_003:0295c23": "指示貴圖易曉易會。不知者飜成笑具。難見難聞不",
    "X67n1303_003:0295c24": "弱關山路。隔鄉國程遙。衣錦還時終須索去。儻爾正",
    "X67n1303_003:0296a01": "偏兼到理事叶通。不滯長途優遊鳥道。作箇脫灑衲",
    "X67n1303_003:0296a02": "僧豈不快哉。不是趙州親指示。臨岐險不費盤纏。",
    "X67n1303_003:0296a03": "第五十一則仰山山河",
    "X67n1303_003:0296a04": "示眾云。文約義豐。都在筆端。斡運心真。語直全因。舌",
    "X67n1303_003:0296a05": "本宣揚。揀緊要處。試請道看。",
    "X67n1303_003:0296a06": "舉仰山湧和尚示眾云。一言說盡山河(這箇[妳-女+口])。僧便",
    "X67n1303_003:0296a07": "問如何是一言(聞風便颺)。山以火筯插向爐邊。却收舊",
    "X67n1303_003:0296a08": "處(已上神通。不同小小)。",
    "X67n1303_003:0296a09": "師云。舌頭無骨得言句之總持。眼裏有筋具游戲之",
    "X67n1303_003:0296a10": "三昧。東坡云。溪聲便是廣長舌。山色豈非清淨身。夜",
    "X67n1303_003:0296a11": "來八萬四千偈。他日如何舉似人。林泉道。低聲低聲。",
    "X67n1303_003:0296a12": "而況一言包裹塵沙。一義含容法界。言語道斷。非去",
    "X67n1303_003:0296a13": "來今。何止山河而已。這僧承言滯句。韓獹逐塊。狗囓",
    "X67n1303_003:0296a14": "枯骨。便問如何是一言。林泉道。何不向未開口時薦",
    "X67n1303_003:0296a15": "取。所以山以火筯插向爐邊却收舊處。林泉道。仰山",
    "X67n1303_003:0296a16": "老漢被這僧一問不免手忙脚亂。放去收來雖是妙",
    "X67n1303_003:0296a17": "用。現前幾人於此能思無邪。若也悟斯一法。管教萬",
    "X67n1303_003:0296a18": "法圓通。塵劫凝滯當下氷消。無邊妙義一時通盡。怕",
    "X67n1303_003:0296a19": "伊不信。試問投子。頌曰。",
    "X67n1303_003:0296a20": "一句稱提萬象分(大小明白)。摩竭空自掩重門(莫涉思惟)。當",
    "X67n1303_003:0296a21": "初衲子微開眼(悔之不及)。插筯爐邊當火焚(照顧眉毛)。",
    "X67n1303_003:0296a22": "師云。一句明三句。三句明一句。三一不相涉。分明向",
    "X67n1303_003:0296a23": "上路。若能於此稱揚提喝的了了明明洒洒落落。自",
    "X67n1303_003:0296a24": "然森羅萬象。古佛家風。派列岐分。花聯葉綴。摩竭重",
    "X67n1303_003:0296b01": "門者。梵語摩竭陀。此云文物國。西域記云。昔如來於",
    "X67n1303_003:0296b02": "摩竭陀國初成正覺。梵王建七寶堂。帝釋修七寶座。",
    "X67n1303_003:0296b03": "佛坐其上。於七日中思惟是事。當時衲子於仰山示",
    "X67n1303_003:0296b04": "眾擬提撕處微開正眼。何必以輕勞重插筯爐邊。雪",
    "X67n1303_003:0296b05": "峰云。三世諸佛向火焰上轉大法輪。雲門云火焰為",
    "X67n1303_003:0296b06": "三世諸佛說法。三世諸佛立地聽。此與扇子[跳-兆+孛]跳東",
    "X67n1303_003:0296b07": "海鯉魚築著鼻孔雨似盆傾的意脉不相上下。還委",
    "X67n1303_003:0296b08": "悉麼。一堂風冷淡。千古意分明。",
    "X67n1303_003:0296b10": "林泉老人評唱投子青和尚頌古空谷集卷三"
}