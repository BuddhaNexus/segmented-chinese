{
    "T39n1788_03a:0219a24": "folio_3a 金光明最勝王經疏卷第三本",
    "T39n1788_03a:0219a25": "三身品末",
    "T39n1788_03a:0219a27": "翻經沙門慧沼撰",
    "T39n1788_03a:0219a28": "經　「善男子！一切諸佛於第一身與諸佛同事，於",
    "T39n1788_03a:0219a29": "第二身與諸佛同意，於第三身與諸佛同體。」",
    "T39n1788_03a:0219b01": "贊曰：第五、同異分別門。分文為三：三佛別故，",
    "T39n1788_03a:0219b02": "化身化二乘及地前凡夫，多起六通成其化",
    "T39n1788_03a:0219b03": "事，故諸論等云轉五識得成事智，多以八相",
    "T39n1788_03a:0219b04": "現諸事業，故名同事。應身為化地上菩薩令",
    "T39n1788_03a:0219b05": "受法樂，意樂同故，故云同意。又同有化菩薩",
    "T39n1788_03a:0219b06": "之意。法身如如，所依之體諸佛無異，故云同",
    "T39n1788_03a:0219b07": "體。故無性《攝論》第九云「諸佛法身當言有異？",
    "T39n1788_03a:0219b08": "當言無異？依止意樂作業無別故，當言無異。",
    "T39n1788_03a:0219b09": "無量依身現等覺故，當言有異。如說法身，受",
    "T39n1788_03a:0219b10": "用身亦爾。意樂及業無差別故，當言無異。不",
    "T39n1788_03a:0219b11": "由依止，無差別故，無量依止，差別轉故。應知",
    "T39n1788_03a:0219b12": "化身如受用說，即法身由三無別，受用變化",
    "T39n1788_03a:0219b13": "但意樂作業。」此門意令知心化同異，逆配此",
    "T39n1788_03a:0219b14": "三。彼文雖通，今此經中各據增勝別配三身，",
    "T39n1788_03a:0219b15": "理亦無失，以其五識於因位時事業各別，第",
    "T39n1788_03a:0219b16": "七意識恒執有我令自他差。今在果位證平",
    "T39n1788_03a:0219b17": "等理，故五識所起化身同事，第七所起他受",
    "T39n1788_03a:0219b18": "用同意。",
    "T39n1788_03a:0219b19": "經　「善男子！是初佛身，隨眾生意有多種故現種",
    "T39n1788_03a:0219b20": "種相，是故說多。」贊曰：第六、一多分別門。文",
    "T39n1788_03a:0219b21": "亦分三：前門談體，此門說用。以諸異生異趣",
    "T39n1788_03a:0219b22": "異見云意有多，隨意有多故現化身有種種",
    "T39n1788_03a:0219b23": "相，或說八相、或隨諸類而以現形。設若二乘",
    "T39n1788_03a:0219b24": "已得聖者，亦是一分異生，所知障在，故云隨",
    "T39n1788_03a:0219b25": "所化眾生意。",
    "T39n1788_03a:0219b26": "經　「第二佛身，弟子一意故現一相，是故說一。」",
    "T39n1788_03a:0219b27": "贊曰：應身所化地上菩薩得弟子名。證平等",
    "T39n1788_03a:0219b28": "理，故名一意。現一相者，但現佛相，無六趣別。",
    "T39n1788_03a:0219b29": "所現佛身非無大小勝劣差別，十地位別，見",
    "T39n1788_03a:0219c01": "有勝劣故。",
    "T39n1788_03a:0219c02": "經　「第三佛身，過一切種相，非執相境界，是故說",
    "T39n1788_03a:0219c03": "名不一不二。」贊曰：以真如妙體超過一切",
    "T39n1788_03a:0219c04": "種相，謂非去來非青黃赤白等一切種相。非",
    "T39n1788_03a:0219c05": "執相境界故者，非彼執心所緣之境故。《唯識》",
    "T39n1788_03a:0219c06": "云「圓成實於彼，常遠離前性，是故說名不一",
    "T39n1788_03a:0219c07": "不二。」一二相形，真中絕待故，故非一二。故此",
    "T39n1788_03a:0219c08": "意令知現身同異。",
    "T39n1788_03a:0219c09": "經　「善男子！是第一身，依於應身得顯現故。是第",
    "T39n1788_03a:0219c10": "二身，依於法身得顯現故。是法身者，是真實有，",
    "T39n1788_03a:0219c11": "無依處故。」贊曰：第七、有依非依門。文亦分",
    "T39n1788_03a:0219c12": "三。此意令知本末差別，謂變化身從應身起，",
    "T39n1788_03a:0219c13": "應依如起，復他受用從他起化。《華嚴經》說是",
    "T39n1788_03a:0219c14": "摩菟摩化，謂從他起化，法身本有不依他起，",
    "T39n1788_03a:0219c15": "故是真實。若自受用亦名法身，非從他變，故",
    "T39n1788_03a:0219c16": "無依處。又遍法界，亦無別方所依之處。或可",
    "T39n1788_03a:0219c17": "此門約性相別，自受用身亦應身攝。如為依",
    "T39n1788_03a:0219c18": "持，始從彼起，緣生非實。故《大莊嚴論》第三云",
    "T39n1788_03a:0219c19": "「平等謂自性身，一切諸佛等無別故。受用身",
    "T39n1788_03a:0219c20": "謂食身，此身與平等食，由依起故。應知受用",
    "T39n1788_03a:0219c21": "身復是化身因。」又云「食身以自利為相，化身",
    "T39n1788_03a:0219c22": "以利他為相，故通二說。」論云「言食身者，於大",
    "T39n1788_03a:0219c23": "眾中作法食故。」",
    "T39n1788_03a:0219c24": "經　「善男子！如是三身以有義故而說於常，以有",
    "T39n1788_03a:0219c25": "義故說於無常。」贊曰：第八、常無常門。文分",
    "T39n1788_03a:0219c26": "為二：初總標、次別解。此總標也。以有義故而",
    "T39n1788_03a:0219c27": "說於常，通於三身。說無常者，不遍法身。下云",
    "T39n1788_03a:0219c28": "「非行法故、是根本故，但說為常。」或可如如智",
    "T39n1788_03a:0219c29": "合名法身，四智無常，故總標云或說無常。下",
    "T39n1788_03a:0220a01": "約如如，但云是常，非是行法。或約非煩惱為",
    "T39n1788_03a:0220a02": "之行法，云非行法。",
    "T39n1788_03a:0220a03": "經　「化身者，恒轉法輪，處處隨緣方便相續不斷",
    "T39n1788_03a:0220a04": "絕故，是故說常。」",
    "T39n1788_03a:0220a05": "贊曰：下別釋也。三身為三：初明化中，初辨常、",
    "T39n1788_03a:0220a06": "後無常。此辨常也。化身八相但舉一相，謂轉",
    "T39n1788_03a:0220a07": "法輪。或此望生令得利益為轉法輪。所現諸",
    "T39n1788_03a:0220a08": "相皆名轉法輪，咸令所化有情益故。隨生住",
    "T39n1788_03a:0220a09": "處及隨應化處各各有多，名為處處隨緣。隨",
    "T39n1788_03a:0220a10": "所化緣方便、隨能化方便，十二種方便等相",
    "T39n1788_03a:0220a11": "續不斷，是故說常即相續常，如常受樂、常施",
    "T39n1788_03a:0220a12": "食等。",
    "T39n1788_03a:0220a13": "經　「非是本故、具足大用不顯現故，說為無常。」",
    "T39n1788_03a:0220a14": "贊曰：明無常也。非諸法本如自性身。具足大",
    "T39n1788_03a:0220a15": "用不顯現者，所成功德非頓現起，隨利生緣",
    "T39n1788_03a:0220a16": "方始起故。如薩婆多云「世尊有受用法。逮初",
    "T39n1788_03a:0220a17": "成佛時一時起得，用不頓起。」此亦如是。或約",
    "T39n1788_03a:0220a18": "現涅槃云用不顯現，是應身用故。",
    "T39n1788_03a:0220a19": "經　「應身者，從無始來相續不斷。」贊曰：下明",
    "T39n1788_03a:0220a20": "應身。初明常、後明無常。此初常也，初牒身名、",
    "T39n1788_03a:0220a21": "次顯應體。應身依法起，法是應本性，故從本",
    "T39n1788_03a:0220a22": "性稱無始。故《攝大乘》云「所依常故，應化亦常。」",
    "T39n1788_03a:0220a23": "故今所依無始，應身亦無始。若爾，化身亦應",
    "T39n1788_03a:0220a24": "無始。答：應說不說，互相影顯故。若自受用，剎",
    "T39n1788_03a:0220a25": "那相續；若他受用；此處滅餘處復續。",
    "T39n1788_03a:0220a26": "經　「一切諸佛不共之法能攝持故。」贊曰：明",
    "T39n1788_03a:0220a27": "法身用。力無畏等不共之法，應身能攝，為依",
    "T39n1788_03a:0220a28": "持故。",
    "T39n1788_03a:0220a29": "經　「眾生無盡、用亦無盡，是故說常。」贊曰：明",
    "T39n1788_03a:0220b01": "常也。眾生界無盡，故現命無盡，由此說常。此",
    "T39n1788_03a:0220b02": "約緣常，有隨緣應說常。無性《攝論》云「佛受用",
    "T39n1788_03a:0220b03": "身及變化身既是無常，云何經說如來身常？」",
    "T39n1788_03a:0220b04": "此問此二所依法身常故。又於等流身及變",
    "T39n1788_03a:0220b05": "化身，以恒受用，無休廢故、不永絕故。無性釋",
    "T39n1788_03a:0220b06": "云「謂此二身雖是無常，然依法身常，法身常",
    "T39n1788_03a:0220b07": "故亦說為常。言身常者，或體是常；或依常身",
    "T39n1788_03a:0220b08": "故名身常，是異門常非自性常。」乃至云「猶",
    "T39n1788_03a:0220b09": "如世間言常受樂，雖非受樂常無間斷，而得",
    "T39n1788_03a:0220b10": "說言此常受樂。佛受用身當知亦爾。」準《大莊",
    "T39n1788_03a:0220b11": "嚴論》第三云「一切諸佛悉同常住。由自性常",
    "T39n1788_03a:0220b12": "故，一切諸佛自性身常住。由無間常故，一切",
    "T39n1788_03a:0220b13": "諸佛食身常住。由相續常故，一切諸佛化身",
    "T39n1788_03a:0220b14": "常住。」此中食身攝自他受用說，為自利即自",
    "T39n1788_03a:0220b15": "受；為他說法名為食身，即他受用。而《攝論》",
    "T39n1788_03a:0220b16": "等同。",
    "T39n1788_03a:0220b17": "經　「非是本故、以具足用不顯現故，說為無常。」",
    "T39n1788_03a:0220b18": "贊曰：辨無常也。不顯現言，具如前解。",
    "T39n1788_03a:0220b19": "經　「法身者，非是行法，無有異相。」贊曰：辨法",
    "T39n1788_03a:0220b20": "身常。初辨常、後釋難。初中，初標無異相、次正",
    "T39n1788_03a:0220b21": "釋常。初也。唯就如如名為法身，云非行法無",
    "T39n1788_03a:0220b22": "生滅異相。又釋如，下云「法身者二無所顯。」二",
    "T39n1788_03a:0220b23": "無者，非有非無四種二相。又非行法者，非煩",
    "T39n1788_03a:0220b24": "惱有為有漏行法能證，無分別智亦法身故。",
    "T39n1788_03a:0220b25": "經　「是根本故，猶如虛空，是故說常。」贊曰：正",
    "T39n1788_03a:0220b26": "辨常住。如如是諸法之真性，云是根本。無形",
    "T39n1788_03a:0220b27": "相故如虛空，所以名常。是故說常總結。",
    "T39n1788_03a:0220b28": "經　「善男子！離無分別智更無勝智，離法如如無",
    "T39n1788_03a:0220b29": "勝境界。」贊曰：釋伏難。分文為三：初釋難、次",
    "T39n1788_03a:0220c01": "展轉解、後總結成。此初也。外伏難有二：初、",
    "T39n1788_03a:0220c02": "何故不以餘智餘法名為法身，以無分別智",
    "T39n1788_03a:0220c03": "及法如如合名法身？答：意離無分別智，更無",
    "T39n1788_03a:0220c04": "勝智過此。離法如如，亦更無勝境過此。是故",
    "T39n1788_03a:0220c05": "合二名為法身。又云：若爾，能所緣者別，如何",
    "T39n1788_03a:0220c06": "合名法身？次展轉釋。",
    "T39n1788_03a:0220c07": "經　「是法如如、是慧如如，是二種如如如如不一",
    "T39n1788_03a:0220c08": "不異。」贊曰：展轉釋也。智如二種不一不異。",
    "T39n1788_03a:0220c09": "何以故？如是智境、智是有為，故不一。然智託",
    "T39n1788_03a:0220c10": "境生，如是智性故不異。如若異智，不是彼性，",
    "T39n1788_03a:0220c11": "如破勝論，地性應非他性，以異地故，如水火",
    "T39n1788_03a:0220c12": "等故。此亦然，故《成唯識》第八云「故此與依他，",
    "T39n1788_03a:0220c13": "非異非不異，如無常等性。」",
    "T39n1788_03a:0220c14": "經　「是故法身慧清淨故、滅清淨故，是二清淨。」",
    "T39n1788_03a:0220c15": "贊曰：結成。初成、後結。成云：由有能證淨故，得",
    "T39n1788_03a:0220c16": "慧清淨；由有所證淨故，得滅清淨。是故法身",
    "T39n1788_03a:0220c17": "是二清淨。此中先取二清淨，却取是故法身",
    "T39n1788_03a:0220c18": "是二清淨合名法身。",
    "T39n1788_03a:0220c19": "經　「是故法身具足清淨。」贊曰：結也。言具足",
    "T39n1788_03a:0220c20": "者，是圓滿義。以智境勝，更無淨勝過此，是故",
    "T39n1788_03a:0220c21": "法身具足清淨。",
    "T39n1788_03a:0220c22": "經　「復次，善男子！分別三身有四種異：」贊曰：",
    "T39n1788_03a:0220c23": "第九、四句分別門，有二：一標總數、二別解釋。",
    "T39n1788_03a:0220c24": "此初也。",
    "T39n1788_03a:0220c25": "經　「有化身非應身、有應身非化身、有化身亦應",
    "T39n1788_03a:0220c26": "身、有非化身亦非應身。」贊曰：開四句。",
    "T39n1788_03a:0220c27": "經　「何者化身非應身？」贊曰：別解釋四句，即",
    "T39n1788_03a:0220c28": "為四段。初句有三：一徵、二釋、三結。此徵也。",
    "T39n1788_03a:0220c29": "經　「謂諸如來般涅槃後，以願自在故，隨緣利益。」",
    "T39n1788_03a:0221a01": "贊曰：解四句。解初句也。謂諸如來，通一切",
    "T39n1788_03a:0221a02": "佛。般涅槃後，謂八相中現涅槃相後。以願自",
    "T39n1788_03a:0221a03": "在，宿大悲願自在之力。隨機感緣，或留影像",
    "T39n1788_03a:0221a04": "或餘類身，不作佛形，現形不定而為利益，是",
    "T39n1788_03a:0221a05": "化非應。據實證得涅槃之後，所起成道八相",
    "T39n1788_03a:0221a06": "化身亦是此句。然為簡他受用，平等智起唯",
    "T39n1788_03a:0221a07": "色相佛，住有餘依亦應化身，故說現種種相。",
    "T39n1788_03a:0221a08": "入滅已後所留影等及遺形骨，為化非應。故",
    "T39n1788_03a:0221a09": "舊經云「以願自在故遺身」。不爾，中二句應說",
    "T39n1788_03a:0221a10": "言般涅槃後但是證得無上果後之所起故。",
    "T39n1788_03a:0221a11": "經　「是名化身。」贊曰：結。",
    "T39n1788_03a:0221a12": "經　「何者應身非化身？是地前身。」贊曰：此下",
    "T39n1788_03a:0221a13": "略解第二句也。此是地前所見之身，謂作佛",
    "T39n1788_03a:0221a14": "形逗於地前。四善根位菩薩所見名應，不",
    "T39n1788_03a:0221a15": "作餘形故非化。即《梵網經》「周匝千華臺，一國",
    "T39n1788_03a:0221a16": "一釋迦。一臺有千葉，千百億釋迦。」即是千箇",
    "T39n1788_03a:0221a17": "三千大千世界，一大千界有一大化身。由此",
    "T39n1788_03a:0221a18": "經言「三千大千一佛化境」，若二乘等所見一",
    "T39n1788_03a:0221a19": "佛，但化一四天下，非大千故。據地上見，他受",
    "T39n1788_03a:0221a20": "用身亦名應身非化，今略不論。",
    "T39n1788_03a:0221a21": "經　「何者化身亦應身？謂住有餘涅槃之身。」贊",
    "T39n1788_03a:0221a22": "曰：釋第三句。謂為二乘所現之身，作人天類，",
    "T39n1788_03a:0221a23": "故是化。現成正覺，故名應。於王宮身現成佛，",
    "T39n1788_03a:0221a24": "故名住有餘涅槃之身。初地至七地受分段",
    "T39n1788_03a:0221a25": "身菩薩所見他受用身，亦此句攝，義亦無違。",
    "T39n1788_03a:0221a26": "準此即攝佛欲盡，除八地已上所見他受用，",
    "T39n1788_03a:0221a27": "彼不名化故。",
    "T39n1788_03a:0221a28": "經　「何者非化身非應身？謂是法身。」贊曰：釋",
    "T39n1788_03a:0221a29": "第四句。初直解、後釋難。此初也。即自受用及",
    "T39n1788_03a:0221b01": "自性法身合名法身。然佛三身，諸說不定。如",
    "T39n1788_03a:0221b02": "《佛地論》及《成唯識》說佛四身區分無雜。餘即",
    "T39n1788_03a:0221b03": "通說，如《攝大乘論》自受自性合名自性法身，",
    "T39n1788_03a:0221b04": "他受用身名為應身，說有人天菩薩聲聞間",
    "T39n1788_03a:0221b05": "雜見故。若自受用，等覺菩薩尚不能知，況有",
    "T39n1788_03a:0221b06": "餘眾生？設他受用為地上現，亦無聲聞等。說",
    "T39n1788_03a:0221b07": "有之者，如《佛地論》。有其三釋，第三釋正。謂二",
    "T39n1788_03a:0221b08": "乘人迴心向大，以彼名說。《楞伽》亦爾。又《攝大",
    "T39n1788_03a:0221b09": "乘》四善根位所見佛身亦他受用攝。問：何以",
    "T39n1788_03a:0221b10": "得知自受用身亦自性法身攝？答：彼論第九",
    "T39n1788_03a:0221b11": "云「應知法身幾德相應，謂最清淨四無量、解",
    "T39n1788_03a:0221b12": "脫、勝處」等。彼論第十又云「諸佛法界即是法",
    "T39n1788_03a:0221b13": "身，應知恒時能作五業」等。又彼論「若受用身，",
    "T39n1788_03a:0221b14": "菩薩聲聞及諸天等，種種眾會間雜可見故。」",
    "T39n1788_03a:0221b15": "明非自受。問：若爾，彼論復云「受用非自性身，",
    "T39n1788_03a:0221b16": "以色身可見故。」豈自受用無色身耶？答：他受",
    "T39n1788_03a:0221b17": "用身但唯有色，名為有色。不爾，應云以五蘊",
    "T39n1788_03a:0221b18": "故非自性身，何但言色？唯彼三身，義同此經。",
    "T39n1788_03a:0221b19": "又解：彼論自他受用合名受用，自性法身唯",
    "T39n1788_03a:0221b20": "真如理，云諸佛法界即是法身。說具功德者，",
    "T39n1788_03a:0221b21": "彼自釋云「謂佛法身成實勝義真如所顯。」此",
    "T39n1788_03a:0221b22": "即意說法身自性功德相應，說身差別相應",
    "T39n1788_03a:0221b23": "無失。準此意，同《勝鬘》所說出纏名法身，與恒",
    "T39n1788_03a:0221b24": "沙性功德相應，非相功德。六因明受用非自",
    "T39n1788_03a:0221b25": "性身，且約他受用，非謂自受非受用攝。準此，",
    "T39n1788_03a:0221b26": "即與《大莊嚴論》、《法華經論》、《般若經論》說三身",
    "T39n1788_03a:0221b27": "同，與此經別，故各相從。且《法華經論》說化身",
    "T39n1788_03a:0221b28": "者，即此亦應亦化，同應身。亦可自他受用俱",
    "T39n1788_03a:0221b29": "名應身，說壽量無邊是應身故。法身唯如，彼",
    "T39n1788_03a:0221c01": "經云「非實非虛」等。然上諸文竝約多分，於中",
    "T39n1788_03a:0221c02": "或有於他受用身處說自受用、自受用處說",
    "T39n1788_03a:0221c03": "他受用，或法身處說應化身、或於應化身處",
    "T39n1788_03a:0221c04": "說法身。由是性相同處而說，文有相雜，準此",
    "T39n1788_03a:0221c05": "應知。",
    "T39n1788_03a:0221c06": "經　「善男子！是法身者，二無所有所顯現故。」贊",
    "T39n1788_03a:0221c07": "曰：假釋難也。難意既云非應非化是法身者，",
    "T39n1788_03a:0221c08": "如何前云於第一身與諸佛同事，於第二身",
    "T39n1788_03a:0221c09": "與諸佛同意，於第三身與諸佛同體。又云是",
    "T39n1788_03a:0221c10": "第一身依於應身得顯現故，是第二身依於",
    "T39n1788_03a:0221c11": "法身得顯現故。法身既非應化二身，此如何",
    "T39n1788_03a:0221c12": "成？如世間人身身各別，事業意體各各不等",
    "T39n1788_03a:0221c13": "故。又如前說，日月水鏡因光現影，亦不得成。",
    "T39n1788_03a:0221c14": "今為釋之，文分為四：初標、次徵、三釋、後成。此",
    "T39n1788_03a:0221c15": "即標也。標意：法身即是遠離無二，復由如智",
    "T39n1788_03a:0221c16": "如如而證方能顯得，故能為依，起諸事業。前",
    "T39n1788_03a:0221c17": "言別者，相用別論門。言如日月因光水鏡現",
    "T39n1788_03a:0221c18": "影等者，相性合論門。若說自性法顯應者，即",
    "T39n1788_03a:0221c19": "攝相歸性門。故無性《攝論》云「諸佛法界即法",
    "T39n1788_03a:0221c20": "身，應知恒時能作五業：一救濟災橫業，令見",
    "T39n1788_03a:0221c21": "佛者盲者得眼、聾者得耳、狂者得念。」如是等。",
    "T39n1788_03a:0221c22": "論自問云「如說法身非六根境，云何今說盲",
    "T39n1788_03a:0221c23": "得眼等，能見法身為法身業？答：見法身者，由",
    "T39n1788_03a:0221c24": "昔大願引發勢力成滿法身，次第發起變化身",
    "T39n1788_03a:0221c25": "用，由此能令盲得眼等。由昔資糧引發勢力，",
    "T39n1788_03a:0221c26": "證得法身任運起用，如機關輪。以末歸本，言",
    "T39n1788_03a:0221c27": "見法身，實唯見化。」故下結成云「是故當知境",
    "T39n1788_03a:0221c28": "界清淨、智慧清淨，不可分別、無有中間，為滅",
    "T39n1788_03a:0221c29": "道本故，於此法身能顯如來種種事業。」言二",
    "T39n1788_03a:0222a01": "無所有者，真諦三藏云：「如下五種二無所有",
    "T39n1788_03a:0222a02": "所顯現故者，出過五種二境之外曰顯現，於",
    "T39n1788_03a:0222a03": "五種二是無所有也。」標中通二：一境二無所",
    "T39n1788_03a:0222a04": "有、二智二無所有。由如境勝，超此五二無，由",
    "T39n1788_03a:0222a05": "無分別智順證此五二無境故法身顯現，略",
    "T39n1788_03a:0222a06": "不明其餘方便行大悲願等。然此二無即生",
    "T39n1788_03a:0222a07": "法空，境即法空、智即生空，因二空顯之。",
    "T39n1788_03a:0222a08": "經　「何者名為二無所有？」贊曰：徵也。",
    "T39n1788_03a:0222a09": "經　「於此法身相及相處二皆是無。」贊曰：釋",
    "T39n1788_03a:0222a10": "也。分二：初境無二、後明智無二。此境無二，",
    "T39n1788_03a:0222a11": "初總、後別。此總也。相即人我相，處即法我，由",
    "T39n1788_03a:0222a12": "彼人我依法我起，故名相處。故《成唯識論》云",
    "T39n1788_03a:0222a13": "「如要迷杌等方謂人等，故人我體無，但妄想",
    "T39n1788_03a:0222a14": "見，如目有醫，見毛輪相。」故諸經論名相無",
    "T39n1788_03a:0222a15": "性。由法如如遠離二無，云二皆無。故《成唯識",
    "T39n1788_03a:0222a16": "論》云「圓成實於彼，常遠離前性。」",
    "T39n1788_03a:0222a17": "經　「非有非無、非一非異、非數非非數、非明非暗。」",
    "T39n1788_03a:0222a18": "贊曰：別顯二無。非有非無者，離有無四句，",
    "T39n1788_03a:0222a19": "一有、二無、三亦有亦無、四非有非無，但舉第",
    "T39n1788_03a:0222a20": "四顯離前三。非一非異者，復離此一異四，初",
    "T39n1788_03a:0222a21": "一、二異、三亦一亦異、四非一非異，亦舉第四",
    "T39n1788_03a:0222a22": "顯離前三。非數非非數者，超分別情數名非",
    "T39n1788_03a:0222a23": "數，是無分別境云非非數。又超過數量故非",
    "T39n1788_03a:0222a24": "數，是法攝故非非數。云非明非闇者，即諸經",
    "T39n1788_03a:0222a25": "不垢不淨。始離染時非今始淨云非明，設在",
    "T39n1788_03a:0222a26": "染時非染云非闇。由此勝妙，心言略絕。準《攝",
    "T39n1788_03a:0222a27": "大乘》無三種二：初、無有無二相。非有相者，以",
    "T39n1788_03a:0222a28": "一切法遍計所執，皆無有故；亦非無相，以空",
    "T39n1788_03a:0222a29": "所顯，自性有故。有為無為無二相者，以業煩",
    "T39n1788_03a:0222b01": "惱非所為故，非有為相；於能示現似有為法",
    "T39n1788_03a:0222b02": "得自在故，非無為相。異性一性無二相者，以",
    "T39n1788_03a:0222b03": "佛身體是其一，故非異相；無量依止各差別",
    "T39n1788_03a:0222b04": "證得，故非一相。俱一無故，名無二相。",
    "T39n1788_03a:0222b05": "經　「如是如如智不見相及相處，不見非有非無，",
    "T39n1788_03a:0222b06": "不見非一非異，不見非數非非數，不見非明非",
    "T39n1788_03a:0222b07": "暗。」贊曰：明如如智。即無分別智，如境而證",
    "T39n1788_03a:0222b08": "故不見。此總別五無，圓修道滿。",
    "T39n1788_03a:0222b09": "經　「是故當知，境界清淨、智慧清淨，不可分別、無",
    "T39n1788_03a:0222b10": "有中間。」贊曰：下結成也。此成境智二種平",
    "T39n1788_03a:0222b11": "等，故合為法身。境智二種非一非異不可分",
    "T39n1788_03a:0222b12": "別，無有中間彼此差別，故合名法身。",
    "T39n1788_03a:0222b13": "經　「為滅道本故，於此法身能顯如來種種事業。」",
    "T39n1788_03a:0222b14": "贊曰：此結成法身為應化依，能起種種利",
    "T39n1788_03a:0222b15": "益事業。境清淨故為滅諦本，智清淨故為道",
    "T39n1788_03a:0222b16": "諦本。故者，所以由法如如如如智為滅道本",
    "T39n1788_03a:0222b17": "故，應化依此起種種事業。如《攝大乘》略明五",
    "T39n1788_03a:0222b18": "業，故云種種。言五業者，一救濟災患為業，能",
    "T39n1788_03a:0222b19": "令盲者得眼等故。二救濟惡趣為業，拔不善",
    "T39n1788_03a:0222b20": "處置善處故。三救濟非方便為業，令諸外道",
    "T39n1788_03a:0222b21": "捨非方便求解脫行，置於如來聖教中故。四",
    "T39n1788_03a:0222b22": "救濟薩迦耶為業，授彼能超三界道故。無性",
    "T39n1788_03a:0222b23": "釋云「謂於其中偽身見轉，即是三界有漏諸",
    "T39n1788_03a:0222b24": "法，於彼說授出離法故。」五救濟二乘為業，拯",
    "T39n1788_03a:0222b25": "拔欲趣餘乘菩薩，及不定種姓諸聲聞等，安",
    "T39n1788_03a:0222b26": "處令修大乘行故。問：令得二乘，豈非業耶？答：",
    "T39n1788_03a:0222b27": "此即是前第三四業。",
    "T39n1788_03a:0222b28": "經　「善男子！是身因緣境界處所，果依於本，難思",
    "T39n1788_03a:0222b29": "議故。」贊曰：第三大段答因。即顯依因得果，",
    "T39n1788_03a:0222c01": "答修行問。此中且辨得果次第，未說修行次",
    "T39n1788_03a:0222c02": "第，此意令修因者須知次第。因次第者，由依",
    "T39n1788_03a:0222c03": "果次第故。《辨中邊論》第三云「器說為異熟，力",
    "T39n1788_03a:0222c04": "是彼增上，愛樂增長淨，如次即五果。」論釋云",
    "T39n1788_03a:0222c05": "「器謂隨順善法。異熟謂得勝身，以為道器。力",
    "T39n1788_03a:0222c06": "謂由彼器增上力，令諸善法成上品性。」此意",
    "T39n1788_03a:0222c07": "由依勝身與昔善力，合今善法，成增上品。愛樂",
    "T39n1788_03a:0222c08": "謂先世數修善力，今世於善法深生愛樂。增",
    "T39n1788_03a:0222c09": "長謂現世數修善力，令所修善根速得圓滿。",
    "T39n1788_03a:0222c10": "淨謂斷障，得永離繫。此五如次即是五果：一",
    "T39n1788_03a:0222c11": "異熟即前器；二增上果，即善法成上品，由善異熟",
    "T39n1788_03a:0222c12": "增上力故善法成上品，是增上果。三等流果，",
    "T39n1788_03a:0222c13": "即由先世數修善力，令今世於善法深生愛",
    "T39n1788_03a:0222c14": "樂，是前等流果。四士用果，由現數修，能令善",
    "T39n1788_03a:0222c15": "根速得圓滿，是士用果，此依法士用說。五離",
    "T39n1788_03a:0222c16": "繫果，由前斷障得永離繫，是離繫果。今者此",
    "T39n1788_03a:0222c17": "段意明此義。彼論次文辨果差別，有其十種：",
    "T39n1788_03a:0222c18": "一後後果，謂因種姓得發心果，如是等果展",
    "T39n1788_03a:0222c19": "轉應知。此意說前前為因、後後為果，以後後",
    "T39n1788_03a:0222c20": "位因前得故，故後後位即是前果。此總說也。",
    "T39n1788_03a:0222c21": "二最初果，謂最初證出世間，法即初地。三數",
    "T39n1788_03a:0222c22": "習果，謂從此後諸有學位即十地位。四究竟果，",
    "T39n1788_03a:0222c23": "謂無學法即佛地。五隨順果，謂因漸次，應知即",
    "T39n1788_03a:0222c24": "是後後果攝。六障滅果，謂能斷道，即最初果",
    "T39n1788_03a:0222c25": "能滅障故，說為障滅此意舉初以顯，後智亦爾。七離繫果，謂",
    "T39n1788_03a:0222c26": "即數習及究竟果，學無學位如次遠離煩惱",
    "T39n1788_03a:0222c27": "繫故。八殊勝果，謂神通等殊勝功德。九有上",
    "T39n1788_03a:0222c28": "果，謂菩薩地，超出餘乘未成佛故。十無上果，",
    "T39n1788_03a:0222c29": "謂如來地，此上更無餘勝法故。此中後六是",
    "T39n1788_03a:0223a01": "前四果差別義說。大文分三：初總標、二別釋、",
    "T39n1788_03a:0223a02": "三勸修。此初標也。有五義：一身者即器，異熟",
    "T39n1788_03a:0223a03": "果。二因緣，即依其器先所修善是其因緣，即",
    "T39n1788_03a:0223a04": "增上果，由善身器為增上力令善增故。三境",
    "T39n1788_03a:0223a05": "界，即舉等流果所緣之境，即彼諸善菩提涅",
    "T39n1788_03a:0223a06": "槃竝是其境，緣此勝法起愛樂故。四處所者，",
    "T39n1788_03a:0223a07": "即士用果。由數修善菩提速圓是所求處，大",
    "T39n1788_03a:0223a08": "乘意樂大菩提故。五果依於本，是離繫果。果",
    "T39n1788_03a:0223a09": "依本者，此離繫果不離法如如。難思議故者，",
    "T39n1788_03a:0223a10": "總歎難思，非二乘等境。",
    "T39n1788_03a:0223a11": "經　「若了此義，是身即是大乘，是如來性、是如來",
    "T39n1788_03a:0223a12": "藏。」贊曰：下釋也。初釋器異熟果、二「依於此",
    "T39n1788_03a:0223a13": "身」下釋因緣，即增上果。三「不退地心」已下明",
    "T39n1788_03a:0223a14": "士用果。四「善男子如是法身」已下明離繫果。",
    "T39n1788_03a:0223a15": "其境界者，總此諸法。差別十者，是此五果差",
    "T39n1788_03a:0223a16": "別之義。此即初也。若了此義者，初總勸信也。",
    "T39n1788_03a:0223a17": "是身即是大乘，為增上力得大乘果，故名大",
    "T39n1788_03a:0223a18": "乘。是如來性者，即依此身所修諸善，漸漸增",
    "T39n1788_03a:0223a19": "長為如來性。又未現起諸無漏種及真如體",
    "T39n1788_03a:0223a20": "為如來性，事性理性俱名佛性。是如來藏，即",
    "T39n1788_03a:0223a21": "異熟果識。《楞伽經》中說「阿梨耶識者，名空如",
    "T39n1788_03a:0223a22": "來藏，具足熏習無漏法故，名不空如來藏。有",
    "T39n1788_03a:0223a23": "漏第八虛妄故名空。識中無漏諸種子體，云",
    "T39n1788_03a:0223a24": "不空如來藏，離虛妄故。」言具足者，即具足有",
    "T39n1788_03a:0223a25": "有漏無漏二種子故。",
    "T39n1788_03a:0223a26": "經　「依於此身得發初心修行地心而得顯現。」",
    "T39n1788_03a:0223a27": "贊曰：下釋因緣即增上果。由異熟果身增上",
    "T39n1788_03a:0223a28": "力故，便得發初心修行地心。",
    "T39n1788_03a:0223a29": "經　「不退地心亦皆得現，一生補處心金剛之心。」",
    "T39n1788_03a:0223b01": "贊曰：明士用果。士用果中有差別，果中八",
    "T39n1788_03a:0223b02": "果：一後後果、二最初果、三數習果、四究竟",
    "T39n1788_03a:0223b03": "果、五障滅果、六有上果、七無上果、八殊勝",
    "T39n1788_03a:0223b04": "果。此不退地是最初果，得於初地，證不退故，",
    "T39n1788_03a:0223b05": "總為數習果及有上果。後後果通佛地。",
    "T39n1788_03a:0223b06": "經　「如來之心而悉顯現，無量無邊如來妙法皆",
    "T39n1788_03a:0223b07": "悉顯現。」贊曰：四究竟果及第七無上果，於",
    "T39n1788_03a:0223b08": "中初總、後別。此總也。",
    "T39n1788_03a:0223b09": "經　「依此法身不可思議摩訶三昧而得顯現，依",
    "T39n1788_03a:0223b10": "此法身得現一切大智。」贊曰：明別究竟果",
    "T39n1788_03a:0223b11": "及無上果。於中復三：一得定智、二現應化、三",
    "T39n1788_03a:0223b12": "顯四德。此得定智也，亦是得障滅果，得定智",
    "T39n1788_03a:0223b13": "故。",
    "T39n1788_03a:0223b14": "經　「是故二身，依於三昧、依於智慧而得顯現。」",
    "T39n1788_03a:0223b15": "贊曰：現應化。",
    "T39n1788_03a:0223b16": "經　「如此法身依於自體說常說我，依大三昧故",
    "T39n1788_03a:0223b17": "說於樂，依於大智故說清淨。」贊曰：三顯四",
    "T39n1788_03a:0223b18": "德。初別明、後總結。此別明也。自體如如故說",
    "T39n1788_03a:0223b19": "為常，常故說我。由三昧故得大樂。簡因及二",
    "T39n1788_03a:0223b20": "乘，名大三昧。由智斷障故得淨德。問：《寶性論》",
    "T39n1788_03a:0223b21": "及《攝大乘》等說信為淨德因，此何說智？答：彼",
    "T39n1788_03a:0223b22": "除不信之渾濁故及別因故，信為淨德因。此",
    "T39n1788_03a:0223b23": "約斷染及通故，智為淨德因。又常我約體，樂",
    "T39n1788_03a:0223b24": "淨者以因及體互相影說。",
    "T39n1788_03a:0223b25": "經　「是故如來常住自在安樂清淨。」贊曰：總",
    "T39n1788_03a:0223b26": "結自在則我德。",
    "T39n1788_03a:0223b27": "經　「依大三昧，一切禪定首楞嚴等、一切念處大",
    "T39n1788_03a:0223b28": "法念等、大慈大悲。」贊曰：下明殊勝果。分文",
    "T39n1788_03a:0223b29": "為三，初法、次喻、後合。法中有二：初明定品殊",
    "T39n1788_03a:0223c01": "勝功德、後明智品殊勝功德。依定發慧，故先",
    "T39n1788_03a:0223c02": "明定品。定品分三，初標、次列、後結。或初辨所",
    "T39n1788_03a:0223c03": "依、次辨能依、後結。大三昧者，性得三昧也。",
    "T39n1788_03a:0223c04": "唯雖多，有八：一禪、二定、三念處、四大慈悲、",
    "T39n1788_03a:0223c05": "五陀羅尼、六六神通、七八自在、八一切法平",
    "T39n1788_03a:0223c06": "等攝受。此初四也。禪即四靜慮，定謂四無色",
    "T39n1788_03a:0223c07": "定。故《薩遮尼經》「云何如來禪定？答：有次第",
    "T39n1788_03a:0223c08": "定及首楞嚴等，或即大乘光定、集福德王定、",
    "T39n1788_03a:0223c09": "賢守定、健行定。」傳言：首楞嚴者即健行定。正",
    "T39n1788_03a:0223c10": "音蘇楞伽摩，此云健行。舉其上首，定實無邊，",
    "T39n1788_03a:0223c11": "所以言等。總別略標，禪定是總、首楞嚴是別。",
    "T39n1788_03a:0223c12": "一切念處，謂三念處、四念處及六念等。言大",
    "T39n1788_03a:0223c13": "法念者，即六念中念法也。以法是佛師，故先",
    "T39n1788_03a:0223c14": "說法念。或此即壞緣法念住，《薩遮尼》第七云",
    "T39n1788_03a:0223c15": "「法念處者，謂觀內法、外法、內外法作二種想，",
    "T39n1788_03a:0223c16": "謂常、無常。常以佛眼見一切至坐道場，未曾",
    "T39n1788_03a:0223c17": "中失。」此據果說。乃至云「不以肉眼、天眼、慧",
    "T39n1788_03a:0223c18": "眼觀。何以故？三眼無相貌故，以法眼觀。」此通",
    "T39n1788_03a:0223c19": "因說，舉一等餘。大慈大悲者，即四無量，以與",
    "T39n1788_03a:0223c20": "樂拔苦勝故舉明。《薩遮尼經》第六有三十二",
    "T39n1788_03a:0223c21": "種大悲觀，《思益經》第二有三十六種大悲，皆",
    "T39n1788_03a:0223c22": "廣如彼說。",
    "T39n1788_03a:0223c23": "經　「一切陀羅尼、一切神通、一切自在、一切法平",
    "T39n1788_03a:0223c24": "等攝受。」贊曰：第五、總持德。一切神通者，六",
    "T39n1788_03a:0223c25": "通德。如《薩遮尼》第七云「天眼通者，功德智慧",
    "T39n1788_03a:0223c26": "所成，悉見十方所有形色，乃至亦見菩薩、聲",
    "T39n1788_03a:0223c27": "聞、五道眾生所修行業悉無餘等。」乃至餘五，",
    "T39n1788_03a:0223c28": "悉廣如彼。一切自在者，即十自在等，已如上",
    "T39n1788_03a:0223c29": "說。又《薩遮尼》第七云「得四如意，成四自在：一",
    "T39n1788_03a:0224a01": "者命自在、二者身自在、三法自在、四神力自",
    "T39n1788_03a:0224a02": "在。」命如前釋。身自在者，隨心作身、隨心作色，",
    "T39n1788_03a:0224a03": "亦現威儀，為眾生故。若欲與諸一切眾生同",
    "T39n1788_03a:0224a04": "其身相，悉皆能作，是名身自在。法即知出世",
    "T39n1788_03a:0224a05": "世法，得無礙辯，隨眾生意說，令住正信，是名",
    "T39n1788_03a:0224a06": "法自在。神力自在者，廣現神通等是。一切法",
    "T39n1788_03a:0224a07": "平等攝受者，得法平等、眾生平等故，能攝受",
    "T39n1788_03a:0224a08": "一切有情。《瑜伽》四十六由五種相普於有情",
    "T39n1788_03a:0224a09": "其心平等：一者菩薩最初發心願大菩提，如",
    "T39n1788_03a:0224a10": "是亦為利益一切諸有情故起平等心；二於",
    "T39n1788_03a:0224a11": "諸有情住哀愍俱平等之心；三於諸有情深",
    "T39n1788_03a:0224a12": "心發起一子愛俱平等之心；四知一有情所",
    "T39n1788_03a:0224a13": "有法性即是一切有情法性，以法性平等俱",
    "T39n1788_03a:0224a14": "行之心，於諸有情住平等心；五如於一有情",
    "T39n1788_03a:0224a15": "行利益行，於一切有情行利益行亦復如是，",
    "T39n1788_03a:0224a16": "以利心俱於諸有情住平等心。《大莊嚴》第七",
    "T39n1788_03a:0224a17": "五平等，《法華論》及《攝大乘》各三平等。或可一",
    "T39n1788_03a:0224a18": "切法平等者，但諸定品一切功德法平等攝",
    "T39n1788_03a:0224a19": "受。或此攝受屬下結文云「攝受如是佛法悉",
    "T39n1788_03a:0224a20": "皆出現，由此平等故能平等攝受。」",
    "T39n1788_03a:0224a21": "經　「如是佛法悉皆出現。」贊曰：結也。",
    "T39n1788_03a:0224a22": "經　「依此大智、十力、四無所畏、四無礙辯。」贊",
    "T39n1788_03a:0224a23": "曰：下明智品殊勝功德。文三如定，此即總標",
    "T39n1788_03a:0224a24": "及別明也。大智，即一切智為其根本。十力等，",
    "T39n1788_03a:0224a25": "即一切種智。或大智即真如智性故，十力等",
    "T39n1788_03a:0224a26": "三廣如餘辨。",
    "T39n1788_03a:0224a27": "經　「一百八十不共之法、一切希有不可思議法",
    "T39n1788_03a:0224a28": "悉皆顯現。」贊曰：一百八十不共之法者，依",
    "T39n1788_03a:0224a29": "《無上依經》云「佛告阿難：『有百八十不共之法，",
    "T39n1788_03a:0224b01": "此是如來殊勝功德。一、三十二相；二、八十種",
    "T39n1788_03a:0224b02": "好。』」此二廣如餘經論辨，今但略明三十二相。",
    "T39n1788_03a:0224b03": "《大般若經》三百八十一說「一、世尊足下具有",
    "T39n1788_03a:0224b04": "安平相；二、世尊足下有千輻輪文相；三、手足",
    "T39n1788_03a:0224b05": "柔軟相；四、手定指間有鞔網相；五、手足諸指",
    "T39n1788_03a:0224b06": "圓滿纖長；六、足跟廣長與趺相稱；七、足趺充",
    "T39n1788_03a:0224b07": "滿與跟相稱伽無此相；八、世尊雙󰈷如瑿泥耶仙鹿",
    "T39n1788_03a:0224b08": "王󰈷；九、雙臂修直平立摩膝；十、陰相峯密；十",
    "T39n1788_03a:0224b09": "一、毛孔各一毛生；十二、髮毛端皆上靡；十三、",
    "T39n1788_03a:0224b10": "身皮細滑；十四、身皮金色；十五、七處充滿；十",
    "T39n1788_03a:0224b11": "六、肩項圓滿；十七、髆腋充實；十八、世尊容儀",
    "T39n1788_03a:0224b12": "洪滿端直；十九、世尊身相修廣端嚴；二十、世",
    "T39n1788_03a:0224b13": "尊體相縱廣量等；二十一、世尊頷臆并身上",
    "T39n1788_03a:0224b14": "半如獅子王；二十二、常光一尋；二十三、齒相",
    "T39n1788_03a:0224b15": "四十齊白深密；二十四、四牙鮮白；二十五、常",
    "T39n1788_03a:0224b16": "得五味；二十六、舌相薄長覆面輪際；二十七、",
    "T39n1788_03a:0224b17": "梵音和雅隨眾樂聞；二十八、目睫紺青齊整",
    "T39n1788_03a:0224b18": "不亂；二十九、眼睛紺青鮮白紅環間飾皎潔；",
    "T39n1788_03a:0224b19": "三、十面如滿月眉如帝弓；三十一、眉間毫相",
    "T39n1788_03a:0224b20": "光逾於珂雪；三十二、烏瑟膩沙猶如天蓋。」然",
    "T39n1788_03a:0224b21": "與《瑜伽》開合有異。《瑜伽》開第十八洪滿端直",
    "T39n1788_03a:0224b22": "為身不僂曲，復開二十三為齒無隙齒鮮白，",
    "T39n1788_03a:0224b23": "開二十一頷臆為二，合第七足趺與跟相稱，",
    "T39n1788_03a:0224b24": "合四牙入齒，合十九修廣端嚴入縱廣量等，",
    "T39n1788_03a:0224b25": "無面如滿月。此隨世俗說相不同，故說有別。",
    "T39n1788_03a:0224b26": "依前列相，頌曰：等現柔網纖，跟趺󰈷臂密，毛",
    "T39n1788_03a:0224b27": "生靡潤滑，皮金七眉滿，體儀修廣高，師子光",
    "T39n1788_03a:0224b28": "具齒，牙味舌音睫，晴輪毫相蓋。四十九云",
    "T39n1788_03a:0224b29": "「所化有情於其種種惡業現行深生喜樂，如",
    "T39n1788_03a:0224c01": "是種種現行惡業是所對治，感相隨好種種",
    "T39n1788_03a:0224c02": "善業是能對治。」又云「如是一切三十二種大",
    "T39n1788_03a:0224c03": "丈夫相無有差別，當知皆用淨戒為因而能",
    "T39n1788_03a:0224c04": "感得。何以故？若諸菩薩毀犯淨戒，尚不能得",
    "T39n1788_03a:0224c05": "下賤人身，何況能感大丈夫相？」《大般若》又云",
    "T39n1788_03a:0224c06": "「如是善現！菩薩摩訶薩行深般若，能以財法",
    "T39n1788_03a:0224c07": "二種布施攝諸有情，是為甚奇希有之法。」又",
    "T39n1788_03a:0224c08": "由行五修，一發心、二長時、三無間、四殷重、",
    "T39n1788_03a:0224c09": "五無餘，之所感得。依《寶女經》第四，修因并相",
    "T39n1788_03a:0224c10": "少有差別。《無上依經》第二明所修因，與《瑜伽》",
    "T39n1788_03a:0224c11": "四十九同，說相少別，由翻者耳。又說修行四",
    "T39n1788_03a:0224c12": "正業得三十二相：一者決定無雜，《瑜伽論》名",
    "T39n1788_03a:0224c13": "決定修作。二者諦觀微密，伽名委悉修作。三",
    "T39n1788_03a:0224c14": "者常修無間，伽名恒常修作。四者不顛倒心，",
    "T39n1788_03a:0224c15": "伽名無罪修作。第一業得足下平相。第二業",
    "T39n1788_03a:0224c16": "得九：一足下輪文、二足踝滿、三手足十指網",
    "T39n1788_03a:0224c17": "密、四皮細軟、五七處滿、六兩肩平兩腋滿、七",
    "T39n1788_03a:0224c18": "臂𦟛圓、八舌廣長、九師子臆。第三業得五：一",
    "T39n1788_03a:0224c19": "指纖長、二脚跟長、三身端不曲、四橫竪等量、",
    "T39n1788_03a:0224c20": "五顏貌圓淨。第四業得餘相，與《瑜伽》同。《十住",
    "T39n1788_03a:0224c21": "毘婆沙》第六亦明三十二相等因，《薩遮尼乾",
    "T39n1788_03a:0224c22": "子經》第六亦明三十二相八十種好，廣如彼",
    "T39n1788_03a:0224c23": "釋。相好總用眼舌身男四根依處及舌根為",
    "T39n1788_03a:0224c24": "體。若諸菩薩種姓地中唯有種子依身而住，",
    "T39n1788_03a:0224c25": "勝解行地始能修彼能得方便，淨勝意樂地",
    "T39n1788_03a:0224c26": "乃名為得。若在餘上地，如是相好轉勝清淨。",
    "T39n1788_03a:0224c27": "若在如來，當知相好善淨無上。問：何故但立",
    "T39n1788_03a:0224c28": "此三十二為大丈夫相？答：四十九云「如是諸",
    "T39n1788_03a:0224c29": "相是有色故劣中勝品，諸有情類易了知故。",
    "T39n1788_03a:0225a01": "雖有一切不共佛法皆得名為大丈夫相，唯",
    "T39n1788_03a:0225a02": "立此為大丈夫相。」《大般若經》三百八十一云",
    "T39n1788_03a:0225a03": "「云何如來八十隨好？善現！一、指爪狹長；二、手",
    "T39n1788_03a:0225a04": "足指圓纖𦟛柔軟；三、手足各等相間充密；四、",
    "T39n1788_03a:0225a05": "手足圓滿如意軟淨；五、筋脈盤結深隱不現；",
    "T39n1788_03a:0225a06": "六、兩踝俱隱；七、行步直進如龍象王；八、行步",
    "T39n1788_03a:0225a07": "威容如師子王；九、行步安平猶如牛王；十、行",
    "T39n1788_03a:0225a08": "步進止猶如鵝王；十一、迴領右旋如龍象王；",
    "T39n1788_03a:0225a09": "十二、支節漸次圓𦟛好妙；十三、骨節交結猶",
    "T39n1788_03a:0225a10": "若龍盤；十四、膝輪妙善堅固圓滿；十五、隱處",
    "T39n1788_03a:0225a11": "姣好圓滿清淨；十六、身皮潤滑塵垢不著；十",
    "T39n1788_03a:0225a12": "七、身容敦肅常不怯弱；十八、身支堅固稠密",
    "T39n1788_03a:0225a13": "相著；十九、身支安定敦重不掉；二十、身相猶",
    "T39n1788_03a:0225a14": "如仙王嚴淨；二十一、身光周匝恒自照耀；二",
    "T39n1788_03a:0225a15": "十二、腹形方正無欠柔軟；二十三、臍深右旋",
    "T39n1788_03a:0225a16": "圓淨光澤；二十四、臍厚不窊不凸妙好；二十",
    "T39n1788_03a:0225a17": "五、皮膚遠離疥癬點贅；二十六、手掌充滿足",
    "T39n1788_03a:0225a18": "下安平；二十七、手文深長直潤不斷；二十八、",
    "T39n1788_03a:0225a19": "脣色光潤如頻婆果；二十九、面門不長不短",
    "T39n1788_03a:0225a20": "大小如量；三十、舌相軟薄廣長赤色；三十一、",
    "T39n1788_03a:0225a21": "發聲威振明朗清徹；三十二、音韻美妙如深",
    "T39n1788_03a:0225a22": "谷響；三十三、鼻高修直其孔不現；三十四、世",
    "T39n1788_03a:0225a23": "尊諸齒方整鮮白；三十五、諸牙圓白光潔峯",
    "T39n1788_03a:0225a24": "利；三十六、世尊眼淨青白分明；三十七、眼相",
    "T39n1788_03a:0225a25": "修廣如青蓮華；三十八、眼睫齊整稠密不白；",
    "T39n1788_03a:0225a26": "三十九、眉長不白緻而細軟；四十、雙眉綺靡",
    "T39n1788_03a:0225a27": "修次紺色；四十一、雙眉高顯潤如初月；四十",
    "T39n1788_03a:0225a28": "二、耳厚廣大輪埵成就；四十三、兩耳綺麗齊",
    "T39n1788_03a:0225a29": "平離過；四十四、容儀見者無生染愛；四十五、",
    "T39n1788_03a:0225b01": "額廣圓滿形相殊妙；四十六、身分上半如師",
    "T39n1788_03a:0225b02": "子王；四十七、首髮脩長紺青稠密；四十八、首",
    "T39n1788_03a:0225b03": "髮香潔潤澤旋轉；四十九、首髮齊整不亂不",
    "T39n1788_03a:0225b04": "雜；五十、首髮堅固不斷不落；五十一、首髮光",
    "T39n1788_03a:0225b05": "滑塵垢不著；五十二、身分堅固逾那邏延；五",
    "T39n1788_03a:0225b06": "十三、世尊身體長大端直；五十四、世尊諸竅",
    "T39n1788_03a:0225b07": "清淨圓好；五十五、身支勢力殊勝無等；五十",
    "T39n1788_03a:0225b08": "六、世尊身相樂覩無厭；五十七、面圓脩廣如",
    "T39n1788_03a:0225b09": "秋滿月；五十八、顏貌舒泰含笑先言；五十九、",
    "T39n1788_03a:0225b10": "面貌光澤遠離頻蹙；六十、身支清淨無垢無",
    "T39n1788_03a:0225b11": "臭；六十一、諸毛孔中常出妙香；六十、二面門",
    "T39n1788_03a:0225b12": "常出勝妙之香；六十三、首相圓妙猶如天蓋；",
    "T39n1788_03a:0225b13": "六十四、身色紺青如孔雀項；六十五、法音隨眾",
    "T39n1788_03a:0225b14": "應理無差；六十六、世尊頂相無能見者；六十",
    "T39n1788_03a:0225b15": "七、手足指約分明嚴好；六十八、行足去地四",
    "T39n1788_03a:0225b16": "指文現；六十九、自持非他身無傾動；七十、威",
    "T39n1788_03a:0225b17": "德遠振見喜怖安；七十一、聲不高下出和悅",
    "T39n1788_03a:0225b18": "言；七十二、隨類言音隨意樂說；七十三、一音",
    "T39n1788_03a:0225b19": "演說隨類得解；七十四、說咸依次必有因緣；",
    "T39n1788_03a:0225b20": "七十五、平觀有情讚毀等現；七十六、所為先",
    "T39n1788_03a:0225b21": "觀威儀善淨；七十七、世尊相好無能觀盡；七",
    "T39n1788_03a:0225b22": "十八、世尊頂骨堅實圓滿；七十九、顏容常少",
    "T39n1788_03a:0225b23": "好巡舊處；八十、手足胸臆喜旋德相。」《瑜伽》四",
    "T39n1788_03a:0225b24": "十九云「謂兩手足具二十指，及以節爪皆悉",
    "T39n1788_03a:0225b25": "殊好，即為二十。兩手兩足表裏八處竝皆殊",
    "T39n1788_03a:0225b26": "勝，即為八種。兩踝膝股六處殊好，即為六種。",
    "T39n1788_03a:0225b27": "兩臂肘腕，即為六種。腰縫各一，兩核為二。陰",
    "T39n1788_03a:0225b28": "藏為一，兩臀為二。臗臚臍三即為三好，兩脇",
    "T39n1788_03a:0225b29": "腋乳為六隨好。腹胸項脊各一隨好。除𩒐已",
    "T39n1788_03a:0225c01": "下六十隨好，上下齒鬘為二隨好，𪙫腭為一，",
    "T39n1788_03a:0225c02": "兩脣為二。頤善圓滿為一隨好，兩頰為二，兩",
    "T39n1788_03a:0225c03": "目為二，兩眉為二，鼻二孔為二，額妙為一，角",
    "T39n1788_03a:0225c04": "鬢兩耳為四隨好，頭髮為一。頭有二十，合前",
    "T39n1788_03a:0225c05": "八十。」略為頌曰：手足二十八，踝膝股臂肘，并",
    "T39n1788_03a:0225c06": "腕成十二。腰縫核陰臀，臗臚臍有十。脇腋乳",
    "T39n1788_03a:0225c07": "為六，腹胸項脊四，𩒐已下六十。鬘腭脣頤六，",
    "T39n1788_03a:0225c08": "頰目眉鼻八，額鬢角耳五，頭髮殊妙一。《無上",
    "T39n1788_03a:0225c09": "依經》又有六十八法，足成一百八十。言六十",
    "T39n1788_03a:0225c10": "八者，即如大乘所說，佛十八不共法：一、無有",
    "T39n1788_03a:0225c11": "誤失；二、無卒暴音；三、無妄失念；四、無不定心；",
    "T39n1788_03a:0225c12": "五、無種種相；六、無不擇捨；七者、欲無退；八、精",
    "T39n1788_03a:0225c13": "進無退；九、念無退；十、定無退；十一、智慧無退；",
    "T39n1788_03a:0225c14": "十二、勝解無退；十三、一切身業智為前導隨",
    "T39n1788_03a:0225c15": "智而轉；十四、語業智為前導隨智而轉；十五、",
    "T39n1788_03a:0225c16": "一切意業智為前導隨智而轉；十六、知過去",
    "T39n1788_03a:0225c17": "世無著無礙；十七、知未來世無著無礙；十八、",
    "T39n1788_03a:0225c18": "知現在世無著無礙。如本師《無垢稱經疏》辨，",
    "T39n1788_03a:0225c19": "并如《俱舍》說。十力、四無畏、大悲、三念處，復為",
    "T39n1788_03a:0225c20": "十八。又有經云獨得法者，如彼經說「如來獨",
    "T39n1788_03a:0225c21": "得如意自在捷疾神通，一也。如來獨得無有",
    "T39n1788_03a:0225c22": "邊際變化神通，二也。如來獨得無量無盡神",
    "T39n1788_03a:0225c23": "通處，三也。如來獨得心自在法，四也。自在無",
    "T39n1788_03a:0225c24": "邊知化他心通，五也。自在無礙天耳神通，六",
    "T39n1788_03a:0225c25": "也。知無色界眾生種子，七也。通達聖眾般涅",
    "T39n1788_03a:0225c26": "槃後，八也。智慧明了無有不定答，九也。大波",
    "T39n1788_03a:0225c27": "羅蜜善能答問，十也。分別說法無有過失，十",
    "T39n1788_03a:0225c28": "一也。開化眾生無有空過，十二也。如來獨得",
    "T39n1788_03a:0225c29": "第一導首，十三也。如來獨得不可害滅，十四",
    "T39n1788_03a:0226a01": "也。如來獨得金剛三昧，十五也。一切諸法非",
    "T39n1788_03a:0226a02": "色非心心不相應如來了知，十六也。無礙解",
    "T39n1788_03a:0226a03": "脫，十七也。三不染法，十八也。斷滅習氣，十",
    "T39n1788_03a:0226a04": "九也。一切種智，二十也。如來獨得金剛聚身，",
    "T39n1788_03a:0226a05": "二十一也。未曾作意一切事成，二十二也。一",
    "T39n1788_03a:0226a06": "切諸相與處相應明淨具足，二十三也。所授",
    "T39n1788_03a:0226a07": "記別無有不定，二十四也。於勝負心佛不聽",
    "T39n1788_03a:0226a08": "許不得見佛，二十五也。轉一切種勝妙法輪，",
    "T39n1788_03a:0226a09": "二十六也。荷負眾生能捨重擔，二十七也。入",
    "T39n1788_03a:0226a10": "般涅槃後更起心，二十八也。如來獨得修因",
    "T39n1788_03a:0226a11": "圓滿無餘，二十九也。如來獨得至果圓滿無",
    "T39n1788_03a:0226a12": "餘，三十也。如來獨得利益他事圓滿無餘，三",
    "T39n1788_03a:0226a13": "十一也。如來獨得辨才無盡，三十二也。如來",
    "T39n1788_03a:0226a14": "獨得說一切法悉能如理，三十三也。」解云：此",
    "T39n1788_03a:0226a15": "中雖有三十三數，《般若》唯取果，有三十二，以",
    "T39n1788_03a:0226a16": "修因滿非果德故，是故唯有百八十法。一切",
    "T39n1788_03a:0226a17": "希有不可思議法悉皆顯現者，第三結也。謂",
    "T39n1788_03a:0226a18": "諸功德勝過一切名希有，超諸情計名不思",
    "T39n1788_03a:0226a19": "議。然準《瑜伽》三十六，無上菩提有五希奇：一",
    "T39n1788_03a:0226a20": "於諸有情非有因緣而生親愛；二唯為饒益",
    "T39n1788_03a:0226a21": "諸有情故，常處生死忍無量苦；三於多煩惱",
    "T39n1788_03a:0226a22": "難伏有情，善能解了調伏方便；四於極難解",
    "T39n1788_03a:0226a23": "真實義理能隨悟入；五具不思議大威神力。",
    "T39n1788_03a:0226a24": "此等希有不可思議，皆依大智而得顯現。",
    "T39n1788_03a:0226a25": "經　「譬如依如意寶珠，無量無邊種種珍寶悉皆",
    "T39n1788_03a:0226a26": "得現。」贊曰：舉喻。準《觀佛三昧海經》，如意寶",
    "T39n1788_03a:0226a27": "珠是金翅鳥王心，輪王出世以為珠寶。若無",
    "T39n1788_03a:0226a28": "輪王入海，海龍王為鎮海珠。《大智度論》云「是",
    "T39n1788_03a:0226a29": "佛舍利，劫末之時變成如意寶珠，利益眾生，",
    "T39n1788_03a:0226b01": "依珠能出一切所須。」此大智定亦復如是。",
    "T39n1788_03a:0226b02": "經　「如是依大三昧寶、依大智慧寶，能出種種無",
    "T39n1788_03a:0226b03": "量無邊諸佛妙法。」贊曰：法合可知。",
    "T39n1788_03a:0226b04": "經　「善男子！如是法身三昧智慧。」贊曰：下明",
    "T39n1788_03a:0226b05": "離繫果。初標、次釋、後成。此標也。法身三昧智",
    "T39n1788_03a:0226b06": "慧，由定智為能證，法身所證，故得解脫。即三",
    "T39n1788_03a:0226b07": "事涅槃，或體或義。而下言「雖有三數而無三",
    "T39n1788_03a:0226b08": "體」，或據義說，或法身定慧及與解脫非定一",
    "T39n1788_03a:0226b09": "異，故無三體，非謂唯法身。",
    "T39n1788_03a:0226b10": "經　「過一切相、不著於相，不可分別、非常非斷，是",
    "T39n1788_03a:0226b11": "名中道。」贊曰：下釋。過一切相，自體勝故離",
    "T39n1788_03a:0226b12": "十相。謂六塵、男女、生滅，不著於相，離諸執故。",
    "T39n1788_03a:0226b13": "不可分別，非心言故。非常非斷，離二邊故。此",
    "T39n1788_03a:0226b14": "中有四：一離諸相、二不執著、三非心言境、",
    "T39n1788_03a:0226b15": "四離二邊。由斯四義，故名中道境。契於正智，",
    "T39n1788_03a:0226b16": "正智名中道，中道之境亦名中道。",
    "T39n1788_03a:0226b17": "經　「雖有分別，體無分別；雖有三數而無三體，不",
    "T39n1788_03a:0226b18": "增不減。」贊曰：重釋成。雖有分別體無分別，",
    "T39n1788_03a:0226b19": "釋前無分別。雖有法身、三昧、智慧三數差別，",
    "T39n1788_03a:0226b20": "而非分別心緣，非語境故，云體無分別。雖有",
    "T39n1788_03a:0226b21": "三數而無三體，釋過一切相。雖有法身三昧",
    "T39n1788_03a:0226b22": "智慧三數，而無條然別體。不增不減，釋非常",
    "T39n1788_03a:0226b23": "非斷，不增故非常、不減故非斷。",
    "T39n1788_03a:0226b24": "經　「猶如夢幻，亦無所執亦無能執。」贊曰：釋",
    "T39n1788_03a:0226b25": "前不著相。三昧、智慧無能執，法身無所執。猶",
    "T39n1788_03a:0226b26": "如夢幻者，喻非夢不分別，意取夢所見境。",
    "T39n1788_03a:0226b27": "經　「法體如如，是解脫處，過死生境、越生死暗。」",
    "T39n1788_03a:0226b28": "贊曰：成前中道。法體如如，法身是解脫生死",
    "T39n1788_03a:0226b29": "之處，即是解脫。過死生境，出有漏果，離苦諦、",
    "T39n1788_03a:0226c01": "越生死闇，離苦諦因、斷集諦，故是中道。",
    "T39n1788_03a:0226c02": "經　「一切眾生不能修，行所不能至，一切諸佛菩",
    "T39n1788_03a:0226c03": "薩之所住處。」贊曰：此即勸修也。明不修不",
    "T39n1788_03a:0226c04": "得，返顯修者即得。初法、後喻。此法也。明眾生",
    "T39n1788_03a:0226c05": "不修，不得此大涅槃諸佛菩薩常所住處。問：",
    "T39n1788_03a:0226c06": "此明得果次第，未辨修行次第，何故勸修？答：",
    "T39n1788_03a:0226c07": "果起依修，欲生下修行次第，所以明也。故下",
    "T39n1788_03a:0226c08": "喻意合明因果也。",
    "T39n1788_03a:0226c09": "經　「善男子！譬如有人願欲得金，處處求覓遂得",
    "T39n1788_03a:0226c10": "金鑛。」贊曰：下喻明。前明五果，喻亦有五。譬",
    "T39n1788_03a:0226c11": "如有人，即譬前依於此身異熟果。願欲得金，",
    "T39n1788_03a:0226c12": "喻得發初心增上果。處處求覓遂得金礦，喻",
    "T39n1788_03a:0226c13": "等流果。喻前修行地心中資糧位，依憑教力",
    "T39n1788_03a:0226c14": "起信心，知自身中有佛性，法身理事兩性俱",
    "T39n1788_03a:0226c15": "得，如金礦為障所覆，如得金礦。",
    "T39n1788_03a:0226c16": "經　「既得鑛已即便碎之，擇取精者。」贊曰：喻",
    "T39n1788_03a:0226c17": "修行地心中加行位心漸次學，除所取能取，",
    "T39n1788_03a:0226c18": "住唯識觀等，如擇精者。",
    "T39n1788_03a:0226c19": "經　「爐中銷鍊，得清淨金。」贊曰：為燒練，喻不",
    "T39n1788_03a:0226c20": "退地心、一生補處心、金剛心。得淨金，喻如來",
    "T39n1788_03a:0226c21": "地心士用果。",
    "T39n1788_03a:0226c22": "經　「隨意迴轉作諸鐶釧種種嚴具，雖有諸用金",
    "T39n1788_03a:0226c23": "性不改。」贊曰：望得涅槃，為離繫果。得常樂",
    "T39n1788_03a:0226c24": "我淨如作鐶釧等，然不失真如性。若望菩提，",
    "T39n1788_03a:0226c25": "總士用果。諸鐶釧等，即定智生一切功德，能",
    "T39n1788_03a:0226c26": "不失定慧性，竝如金不改。上來大段科解相",
    "T39n1788_03a:0226c27": "貌，看行相漸深求遠意，亦應允當。若依古釋，",
    "T39n1788_03a:0226c28": "即譬喻下，屬下修行。初喻、次法，準舊可知。修",
    "T39n1788_03a:0226c29": "行文下自有譬喻，故不依古。",
    "T39n1788_03a:0227a01": "經　「復次，善男子！若善男子善女人求勝解脫修",
    "T39n1788_03a:0227a02": "行世善。」贊曰：第三大段答因中有二：初辨",
    "T39n1788_03a:0227a03": "果、次此下修證次第。準諸文例，應先修因後",
    "T39n1788_03a:0227a04": "方得果；今此乘前明三身，後即先明得果次",
    "T39n1788_03a:0227a05": "第。雖知得果次第，然若不修行，如何得果？故",
    "T39n1788_03a:0227a06": "今次明修證次第。又如《瑜伽》三十八云「已說",
    "T39n1788_03a:0227a07": "菩薩所應學處。如是應學，我今當說。」此意前",
    "T39n1788_03a:0227a08": "〈菩提品〉明二斷二智，菩提最勝、是所應學，意",
    "T39n1788_03a:0227a09": "令生忻如是應學，即令忻求起修妙行，故今",
    "T39n1788_03a:0227a10": "此下明修行次第。將欲趣果，由四種力：一因",
    "T39n1788_03a:0227a11": "力、二善友力、三作意力、四資糧力，此四是因。",
    "T39n1788_03a:0227a12": "資糧已滿便成正覺，此一是果。今此文中分",
    "T39n1788_03a:0227a13": "之為二：初法說、後喻說。法說之中，如前分五。",
    "T39n1788_03a:0227a14": "此即第一先明因力。求勝解脫是所學處，無",
    "T39n1788_03a:0227a15": "上菩提大般涅槃超過二乘名勝解脫。修世",
    "T39n1788_03a:0227a16": "善者，謂善法欲，遠加行因。隱彼種姓，寄現行",
    "T39n1788_03a:0227a17": "緣以為因力。準《瑜伽》三十八，於其八種勝解",
    "T39n1788_03a:0227a18": "依處具足成就，淨信為先決定喜樂。一者於",
    "T39n1788_03a:0227a19": "三寶功德勝解依處、二者於佛菩薩威力、三",
    "T39n1788_03a:0227a20": "者於真實義、四者於因、五者於果、六者於應",
    "T39n1788_03a:0227a21": "得義、七者於應得方便、八者於善言善語善",
    "T39n1788_03a:0227a22": "說求勝解脫，即決定喜樂故。《唯識論》第六云",
    "T39n1788_03a:0227a23": "「於實德能深忍樂欲，心淨為性。」忍即信因，樂",
    "T39n1788_03a:0227a24": "欲謂果，心淨信體。此云求者，即忍樂欲為善",
    "T39n1788_03a:0227a25": "本故，欲為勤依，因修世善。",
    "T39n1788_03a:0227a26": "經　「得見如來及弟子眾，得親近已。」贊曰：善",
    "T39n1788_03a:0227a27": "友力，文分為四：初得親近、二請求勝法、三彼",
    "T39n1788_03a:0227a28": "聞思惟、四正為解說。此初也。此中應說善友",
    "T39n1788_03a:0227a29": "之相、善友作業、親近善友。初二如《瑜伽》四十",
    "T39n1788_03a:0227b01": "四廣辨。親近善友者，彼云「由四種相方得圓",
    "T39n1788_03a:0227b02": "滿親近善友：一於善友有病無病隨時供侍，",
    "T39n1788_03a:0227b03": "恒常發起愛敬淨信；二於善友隨時敬問禮",
    "T39n1788_03a:0227b04": "拜奉迎合掌，殷勤修和敬業而為供養；三於",
    "T39n1788_03a:0227b05": "善友如法衣服、飲食、臥具、病緣醫藥，資身什",
    "T39n1788_03a:0227b06": "物隨時供養；四於善友若正依止，於正法義",
    "T39n1788_03a:0227b07": "若合若離，隨自在轉無有傾動，如實顯發作",
    "T39n1788_03a:0227b08": "奉敬心，隨時往詣恭敬承事請問聽受。」",
    "T39n1788_03a:0227b09": "經　「白佛言：『世尊！何者為？善何者不善？何者正修",
    "T39n1788_03a:0227b10": "得清淨行？』」贊曰：請求勝法。《瑜伽》三十八云",
    "T39n1788_03a:0227b11": "「彼諸菩薩求正法時當何所求？云何而求？何",
    "T39n1788_03a:0227b12": "義故求？初問求何法，次問求軌儀，後問求法",
    "T39n1788_03a:0227b13": "所為。何所求者，當於五明處求。求法軌儀者，",
    "T39n1788_03a:0227b14": "謂諸菩薩於善說法，當應安住猛利愛重求聞",
    "T39n1788_03a:0227b15": "正法，為欲聽聞一善說法，假使路由猛焰熾",
    "T39n1788_03a:0227b16": "然火熱鐵地，無餘方便可得聽聞是善說法，",
    "T39n1788_03a:0227b17": "即便發起猛利愛重歡喜而入。何況欲聞多",
    "T39n1788_03a:0227b18": "善言義，過於自身及諸資具所有愛重百千",
    "T39n1788_03a:0227b19": "萬分，於善說法常樂聽聞，無有勞倦亦無厭",
    "T39n1788_03a:0227b20": "足，淨信深厚其性柔和，心直見直，愛敬德故、",
    "T39n1788_03a:0227b21": "愛敬法故，往法師所無詰難心，有敬重心無",
    "T39n1788_03a:0227b22": "高慢心，專為求善非顯己德，為欲安立自他",
    "T39n1788_03a:0227b23": "善根，不為利養恭敬因緣，無雜染心，遠離貢",
    "T39n1788_03a:0227b24": "高、遠離輕慢、遠離怯弱，應時而聽、殷重而聽、",
    "T39n1788_03a:0227b25": "恭敬而聽，不為損害、不為隨順，不求過失，求",
    "T39n1788_03a:0227b26": "悟解心、專一趣心，聆音屬耳掃滌攝持，聽聞正",
    "T39n1788_03a:0227b27": "法。於所聞法作四種相：一妙寶想：以難得故。",
    "T39n1788_03a:0227b28": "二良藥想：除病義故。三如財物想：不散義故。",
    "T39n1788_03a:0227b29": "四如涅槃想：滅苦義故。由法是相好莊嚴因",
    "T39n1788_03a:0227c01": "故，作妙寶想。由法是滅煩惱因故，作良藥想。",
    "T39n1788_03a:0227c02": "由法是神通因故，作如財物想。由法是正無",
    "T39n1788_03a:0227c03": "盡因故，作涅槃想。」次明求聞法意。求內明時，",
    "T39n1788_03a:0227c04": "為正修行法隨法行，為廣開示利悟於他。求",
    "T39n1788_03a:0227c05": "因明時，為欲如實了知外道所造因論是惡言",
    "T39n1788_03a:0227c06": "說，為欲降伏他諸異論於真實教未淨信者",
    "T39n1788_03a:0227c07": "令其淨信，已淨信者倍令增廣。求聲明時，為",
    "T39n1788_03a:0227c08": "令信樂典語眾生於菩薩身深生敬信，為欲",
    "T39n1788_03a:0227c09": "悟入詁訓言音。求醫明時，為息眾生種種疾",
    "T39n1788_03a:0227c10": "病，為欲饒益一切大眾。求工巧明時，為少功",
    "T39n1788_03a:0227c11": "力多集珍財，為欲利益諸眾生故，為發眾生",
    "T39n1788_03a:0227c12": "甚希奇想，為以巧智平等分布饒益攝受無",
    "T39n1788_03a:0227c13": "量眾生。云何而說？為何義說？正所應求即是",
    "T39n1788_03a:0227c14": "所說，為此義求為此義說。此意為自他利求，",
    "T39n1788_03a:0227c15": "還令眾生行自他利故說。今言何者善不善",
    "T39n1788_03a:0227c16": "者，問所求法。何者正修，即問聽法等儀則。又",
    "T39n1788_03a:0227c17": "問何者得清淨行，即所為求。",
    "T39n1788_03a:0227c18": "經　「諸佛如來及弟子眾，見彼問時，如是思惟：」",
    "T39n1788_03a:0227c19": "贊曰：善友為思。",
    "T39n1788_03a:0227c20": "經　「『是善男子善女人！欲求清淨、欲聽正法。』即便",
    "T39n1788_03a:0227c21": "為說，令其開悟。」贊曰：正為解說。即善友作",
    "T39n1788_03a:0227c22": "業，未解令悟、已解令廣知為開。",
    "T39n1788_03a:0227c23": "經　「彼既聞已，正念憶持。」贊曰：第三作意力。",
    "T39n1788_03a:0227c24": "起如理作意，為正念持不捨。",
    "T39n1788_03a:0227c25": "經　「發心修行，得精進力，除嬾惰障，滅一切罪。」",
    "T39n1788_03a:0227c26": "贊曰：第四資糧力。即三大劫所修萬行為菩",
    "T39n1788_03a:0227c27": "提資糧。五位之初名資糧者，別得總名，如色",
    "T39n1788_03a:0227c28": "處等。以創發心求菩提故，與資糧名。餘得別",
    "T39n1788_03a:0227c29": "名，有勝別行故。此資糧力中分二：初地前、後",
    "T39n1788_03a:0228a01": "地上。此初也。地前有四：一發心修行、二得增",
    "T39n1788_03a:0228a02": "上力、三者除障、四者滅罪。發心修行十住",
    "T39n1788_03a:0228a03": "位，所以十住之初名發心住，創發無上菩提",
    "T39n1788_03a:0228a04": "心故。已前雖發，未入僧祇；此入僧祇初，故得",
    "T39n1788_03a:0228a05": "發名。發心多種，善法欲位種姓發心十住位",
    "T39n1788_03a:0228a06": "中，勝解行發心入初地已名證得發心。今此",
    "T39n1788_03a:0228a07": "勝解發心得精進力，忍第一位，以得五力信",
    "T39n1788_03a:0228a08": "為勤依，非正伏惑。勤能伏惑，故此說之。除懶",
    "T39n1788_03a:0228a09": "惰障者，舉精進行正相違障，據實分別一切",
    "T39n1788_03a:0228a10": "二障此位俱伏，此除苦因。滅一切罪者，苦果。",
    "T39n1788_03a:0228a11": "至增上忍及世第一位，一切惡趣八難苦果",
    "T39n1788_03a:0228a12": "皆得不生。多說見道離此二者，據斷種說，此",
    "T39n1788_03a:0228a13": "據伏位及決定得。故《成唯識論》云「雖見道生，",
    "T39n1788_03a:0228a14": "亦斷惡趣諸業果等。而今且說能起煩惱，是",
    "T39n1788_03a:0228a15": "根本故。」又云「二惡趣雜染愚，即是惡趣諸業",
    "T39n1788_03a:0228a16": "果等。」",
    "T39n1788_03a:0228a17": "經　「於諸學處，離不尊重、息掉悔心，入於初地。」",
    "T39n1788_03a:0228a18": "贊曰：明入地上。十地為十，文各有二：初除障、",
    "T39n1788_03a:0228a19": "後得地。由於初地得四證淨故，於學處離不",
    "T39n1788_03a:0228a20": "尊重。學處即戒，或一切應修名為學處。體不",
    "T39n1788_03a:0228a21": "離三寶，及以淨戒得證淨故，離不尊重心，永",
    "T39n1788_03a:0228a22": "斷分別故。息掉悔心，即異生性障。雖異生性",
    "T39n1788_03a:0228a23": "障，具攝一切分別二障，然由掉悔障定增故，",
    "T39n1788_03a:0228a24": "此令修定，因定發智。合此定智故成於法身，",
    "T39n1788_03a:0228a25": "故偏說除，理實通餘體。又將斷正斷，俱得斷",
    "T39n1788_03a:0228a26": "名。將斷位長，在前；正斷位促，正入地心。此多",
    "T39n1788_03a:0228a27": "依初而說斷障，故先言息掉悔心，後說入初",
    "T39n1788_03a:0228a28": "地。餘皆準知。",
    "T39n1788_03a:0228a29": "經　「依初地心，除利有情障，得入二地。」贊曰：",
    "T39n1788_03a:0228b01": "由第二地持戒波羅蜜。持戒波羅蜜中有三",
    "T39n1788_03a:0228b02": "差別，饒益有情菩薩行勝。初地滿心將入二",
    "T39n1788_03a:0228b03": "地修戒力增，將欲能斷正現行故能饒益生。",
    "T39n1788_03a:0228b04": "說除利生障，即邪行障，伏此障已得入二地。",
    "T39n1788_03a:0228b05": "經　「於此地中除不逼惱障，入於三地。」贊曰：",
    "T39n1788_03a:0228b06": "即闇鈍障。《唯識》等中約障總持聞思勝慧名",
    "T39n1788_03a:0228b07": "闇鈍，此約障忍名逼惱。或彼約障本是愚癡",
    "T39n1788_03a:0228b08": "故名闇鈍障，此據其末即瞋恚等名逼惱障。",
    "T39n1788_03a:0228b09": "或由三忍，以貪樂等具不能忍苦，即貪逼惱；",
    "T39n1788_03a:0228b10": "見他怨害而不能忍，即瞋逼惱；聞於二諦不",
    "T39n1788_03a:0228b11": "能印忍，即愚癡逼惱。入三地時得此三忍，故",
    "T39n1788_03a:0228b12": "除逼惱障。",
    "T39n1788_03a:0228b13": "經　「於此地中除心軟淨障，入於四地。」贊曰：",
    "T39n1788_03a:0228b14": "心淨謂菩提分法，軟謂微細煩惱現行障，即",
    "T39n1788_03a:0228b15": "軟煩惱是此淨障。或此煩惱依心王故從主",
    "T39n1788_03a:0228b16": "為名，名心軟淨障。",
    "T39n1788_03a:0228b17": "經　「於此地中除善方便障，入於五地。」贊曰：",
    "T39n1788_03a:0228b18": "此地所修無差別道，即無分別智能證無差",
    "T39n1788_03a:0228b19": "別如，故得真俗無別。生死涅槃無別故，後得",
    "T39n1788_03a:0228b20": "智修大悲。般若不住生死涅槃，名為方便。涅",
    "T39n1788_03a:0228b21": "槃方便體根本即無分別智，起用即悲智，能",
    "T39n1788_03a:0228b22": "障此者即下乘般涅槃障。涅槃非障，厭於生",
    "T39n1788_03a:0228b23": "死樂彼涅槃心者是障。障此方便，今除此障",
    "T39n1788_03a:0228b24": "得入五地。",
    "T39n1788_03a:0228b25": "經　「於此地中除見真俗障，入於六地。」贊曰：",
    "T39n1788_03a:0228b26": "所言真俗，如常辨，各有四種。諸論之中約通",
    "T39n1788_03a:0228b27": "相故，且說五地作四諦觀。然能真俗二合而",
    "T39n1788_03a:0228b28": "觀，除真俗相違障，不爾不能真俗合觀。由作",
    "T39n1788_03a:0228b29": "四諦觀故，然未能除染淨二相，以染淨相依",
    "T39n1788_03a:0228c01": "真俗生。今從根本名真俗障，據實即是麁相",
    "T39n1788_03a:0228c02": "現行障，此染淨相望生滅相，染淨為麁。由所",
    "T39n1788_03a:0228c03": "知障現行執此麁相而起，名麁相現行障。五",
    "T39n1788_03a:0228c04": "地將除，入六正斷。或據方便，由入五地除真",
    "T39n1788_03a:0228c05": "俗相違障，能合觀二故入六地，前後互影故",
    "T39n1788_03a:0228c06": "此別說。",
    "T39n1788_03a:0228c07": "經　「於此地中除見行相障，入於七地。」贊曰：",
    "T39n1788_03a:0228c08": "見行相障者，即細相現行障，執生滅相。由六",
    "T39n1788_03a:0228c09": "地中作緣生觀，雖除染淨相，見有生滅相，障",
    "T39n1788_03a:0228c10": "無相道不見生滅，妙無相道即不見生滅。今",
    "T39n1788_03a:0228c11": "此見行相正即是障，入七地除。或六地中作",
    "T39n1788_03a:0228c12": "緣生觀，見生死流轉不見有無為。今七地中",
    "T39n1788_03a:0228c13": "除斯二相，長時能作無相觀故。故《唯識論》云",
    "T39n1788_03a:0228c14": "「執有生者，猶取流轉細生相故。執有滅者，尚",
    "T39n1788_03a:0228c15": "取還滅細滅相故。」《般若心經》等亦云「無無明",
    "T39n1788_03a:0228c16": "亦無無明盡」，盡者即滅，滅即無為，不見滅相",
    "T39n1788_03a:0228c17": "即妙無相道。舉不見滅，影不見生，名細相現",
    "T39n1788_03a:0228c18": "行障。形前麁相，說此名細見行相障，即據所",
    "T39n1788_03a:0228c19": "執而說。行相即是生滅行相，見行相之障。",
    "T39n1788_03a:0228c20": "經　「於此地中除不見滅相障，入於八地。」贊",
    "T39n1788_03a:0228c21": "曰：滅相即無相。由七地中多取滅相，純於無",
    "T39n1788_03a:0228c22": "相作意勤求，未能任運空中起有勝行，障無",
    "T39n1788_03a:0228c23": "功用無相妙觀。不見滅相者，是無相觀。入八",
    "T39n1788_03a:0228c24": "地非但不見滅相，亦不見相土二相，故於此",
    "T39n1788_03a:0228c25": "二亦得自在。故八地中斷二種愚：一於無相",
    "T39n1788_03a:0228c26": "作功用愚、二於相自在愚。今且舉初，影除於",
    "T39n1788_03a:0228c27": "後。",
    "T39n1788_03a:0228c28": "經　「於此地中除不見生相障，入於九地。」贊",
    "T39n1788_03a:0228c29": "曰：不見生相者，對前滅相，應是諸法生相。由",
    "T39n1788_03a:0229a01": "入八地樂觀寂滅，故不見有緣生之相，約總",
    "T39n1788_03a:0229a02": "相說。然第八地於利他中猶不欲行，即不別",
    "T39n1788_03a:0229a03": "見有眾生，捨益眾生行故。第八地論云「諸佛",
    "T39n1788_03a:0229a04": "七勸方出，無相觀故。第八地能伏此不見眾",
    "T39n1788_03a:0229a05": "生障，得入九地。」又釋：由不見眾生異於身有，",
    "T39n1788_03a:0229a06": "彼生即我故，不見身外有別眾生，以此故能",
    "T39n1788_03a:0229a07": "常益。今八地初見身外有別眾生故，障此不",
    "T39n1788_03a:0229a08": "見眾生相，故名為障。即不見眾生之障，名不",
    "T39n1788_03a:0229a09": "見眾生障。故《辨中邊論》云「為常益有情，故觀",
    "T39n1788_03a:0229a10": "畢竟空。」《成唯識》亦云「九於利他中不欲行障，",
    "T39n1788_03a:0229a11": "故入九地能畢竟斷。」",
    "T39n1788_03a:0229a12": "經　「於此地中除六通障，入於十地。」贊曰：即",
    "T39n1788_03a:0229a13": "於諸法未自在障。於法自在，即六神通及大",
    "T39n1788_03a:0229a14": "法智。由有此障，障彼自在。且舉六神通，影大",
    "T39n1788_03a:0229a15": "法智雲。又釋：於諸學處離不尊重、息掉悔心，",
    "T39n1788_03a:0229a16": "是牒前修因。入於初地，明所得果。即後後果",
    "T39n1788_03a:0229a17": "由善根位，離不尊重三寶正法故，除懶墮障",
    "T39n1788_03a:0229a18": "滅一切罪。又復能離自在障故，息掉悔心。即",
    "T39n1788_03a:0229a19": "天親《般若論》云「於內心修行，執我為菩薩。此",
    "T39n1788_03a:0229a20": "即障於心，違於不住道。」不住道者，即是初地",
    "T39n1788_03a:0229a21": "執我能修，違初地道。無著菩薩《般若論》云「除",
    "T39n1788_03a:0229a22": "喜動障，由謂我能修斯勝行，多生喜動。」喜動",
    "T39n1788_03a:0229a23": "即掉舉，以此為障，障入初地。由除此障得入",
    "T39n1788_03a:0229a24": "初地，即離不尊重等。皆是地前，非入初地。已",
    "T39n1788_03a:0229a25": "下十障皆應準知。於初地中行三施故能利",
    "T39n1788_03a:0229a26": "有情，故除相違障，得入二地。二地持戒，除逼",
    "T39n1788_03a:0229a27": "惱有情障已，得入三地。三地修定，除心軟淨",
    "T39n1788_03a:0229a28": "障。心即心學，除諸定障，離硬強心，名為心軟",
    "T39n1788_03a:0229a29": "淨，得入四地。入四地中修菩提分觀，名善方",
    "T39n1788_03a:0229b01": "便故。除此障已，得入五地。入五地中能令真",
    "T39n1788_03a:0229b02": "俗互相隨順而不相違，故除見真俗障，得入",
    "T39n1788_03a:0229b03": "六地。入六地中作緣生觀，除見四諦染淨行",
    "T39n1788_03a:0229b04": "相障，得入七地。入七地時多作無相觀，除見",
    "T39n1788_03a:0229b05": "緣生生滅相障，得入八地。入八地中，任運能",
    "T39n1788_03a:0229b06": "觀無相之理，除增減相，淨法生時真如不增、",
    "T39n1788_03a:0229b07": "煩惱滅時真如不減。生者增也，舉其不增影",
    "T39n1788_03a:0229b08": "彰不減，得入九地。入九地中，應說不欲行利",
    "T39n1788_03a:0229b09": "有情障；就滿位說，能伏除彼六神通障，應說",
    "T39n1788_03a:0229b10": "入第十地能除六通障，以第十一障是第十",
    "T39n1788_03a:0229b11": "地滿位能除，故說十地除所知障，隱第九障",
    "T39n1788_03a:0229b12": "所以不論。此解順文，前解順理。兼準舊經，後",
    "T39n1788_03a:0229b13": "解為勝。何以故？舊經地地皆言斷已能入，明",
    "T39n1788_03a:0229b14": "非是伏；或可伏盡名為斷已。由此二釋任情",
    "T39n1788_03a:0229b15": "取捨。",
    "T39n1788_03a:0229b16": "經　「於此地中除所知障、除根本心，入如來地。」",
    "T39n1788_03a:0229b17": "贊曰：下明果位。初明除障得滿佛地，後顯佛",
    "T39n1788_03a:0229b18": "地具三清淨。此即初也。除所知障，無間道斷",
    "T39n1788_03a:0229b19": "二障微細種及習氣，就勝障菩提，云除所知",
    "T39n1788_03a:0229b20": "障、除根本心，即種習所依。除染第七種，恒染",
    "T39n1788_03a:0229b21": "俱故。無間道斷餘七有漏善及無記及相應",
    "T39n1788_03a:0229b22": "心所，名根本心。第八通二依，六識唯習依，此",
    "T39n1788_03a:0229b23": "斷有二說，如《唯識》第十明。",
    "T39n1788_03a:0229b24": "經　「如來地者、由三淨故名極清淨。云何為三？一",
    "T39n1788_03a:0229b25": "者煩惱淨、二者苦淨、三者相淨。」贊曰：顯三",
    "T39n1788_03a:0229b26": "清淨。文段分三，謂標、徵、列。煩惱淨二障及業，",
    "T39n1788_03a:0229b27": "苦淨即二死，相淨即習氣。由斯三淨，更無過",
    "T39n1788_03a:0229b28": "上，名極清淨。",
    "T39n1788_03a:0229b29": "經　「譬如真金鎔銷治鍊，既燒打已無復塵垢。」",
    "T39n1788_03a:0229c01": "贊曰：喻顯。喻顯有四喻，初三喻法如如法身",
    "T39n1788_03a:0229c02": "本淨，後一喻如如智現行始淨。法身本淨有",
    "T39n1788_03a:0229c03": "其三種，即前三淨，三喻如次。然初二喻共一",
    "T39n1788_03a:0229c04": "法合，以惑業二因果相從故一法合。又三淨",
    "T39n1788_03a:0229c05": "者，即法身、般若、解脫三義。法身本常如金，般",
    "T39n1788_03a:0229c06": "若鑑照如水，解脫無礙如空，皆據性得，一如",
    "T39n1788_03a:0229c07": "義說。初喻分二，初喻今淨，後成本有。此初",
    "T39n1788_03a:0229c08": "也。譬如真金，喻道前如。鎔銷練治，喻道中。既",
    "T39n1788_03a:0229c09": "燒已，喻道後。",
    "T39n1788_03a:0229c10": "經　「為顯金性本清淨故。金體清淨，非謂無金。」",
    "T39n1788_03a:0229c11": "贊曰：喻成本有。猶此等文，舊人或云：三身現",
    "T39n1788_03a:0229c12": "常，或復當常。鎔銷練治，為顯金性本淨故。六",
    "T39n1788_03a:0229c13": "度行於法為了因，除垢染故，得金體淨，非謂",
    "T39n1788_03a:0229c14": "無金。",
    "T39n1788_03a:0229c15": "經　「譬如濁水澄渟清淨，無復滓穢。」贊曰：分",
    "T39n1788_03a:0229c16": "段如前，義可準知。",
    "T39n1788_03a:0229c17": "經　「為顯水性本清淨故，非謂無水。」贊曰：喻",
    "T39n1788_03a:0229c18": "成本有。",
    "T39n1788_03a:0229c19": "經　「如是法身與煩惱雜，苦集除已無復餘習，為",
    "T39n1788_03a:0229c20": "顯佛性本清淨故，非謂無體。」贊曰：合準喻",
    "T39n1788_03a:0229c21": "知。",
    "T39n1788_03a:0229c22": "經　「譬如虛空，煙雲塵霧之所障蔽，若除屏已，是",
    "T39n1788_03a:0229c23": "空界淨，非謂無空。」贊曰：空相似染道前。若",
    "T39n1788_03a:0229c24": "屏除，道中。除已是空界，淨道後。與《勝鬘經》說",
    "T39n1788_03a:0229c25": "喻相似。",
    "T39n1788_03a:0229c26": "經　「如是法身，一切眾苦悉皆盡故，說為清淨，非",
    "T39n1788_03a:0229c27": "謂無體。」贊曰：法合，文相可知。",
    "T39n1788_03a:0229c28": "經　「譬如有人於睡夢中，見大河水漂泛其身。」",
    "T39n1788_03a:0229c29": "贊曰：上喻法如如，在纏名如來藏，出纏名法",
    "T39n1788_03a:0230a01": "身。亦即顯涅槃性皆本淨，至果顯淨名所顯",
    "T39n1788_03a:0230a02": "得。顯由智證，次辨智性亦無始有。在因位時",
    "T39n1788_03a:0230a03": "名不空如來藏。至染盡位者，大菩提四智心",
    "T39n1788_03a:0230a04": "品是所生得，所生據現，非種始生，種本有故。",
    "T39n1788_03a:0230a05": "故下文云「是覺清淨，非謂無覺。」即《善戒經》云",
    "T39n1788_03a:0230a06": "「姓種姓者，從無始來法爾所得六處殊勝。」此",
    "T39n1788_03a:0230a07": "六處言，意說六處中意處含持種子，此性種",
    "T39n1788_03a:0230a08": "姓無始法爾，是性所得，故依修行得至大果。",
    "T39n1788_03a:0230a09": "文分為三：初喻、次合、後結。喻中有五：一能修",
    "T39n1788_03a:0230a10": "行者喻、二現處無明喻、三厭怖生死喻、四修",
    "T39n1788_03a:0230a11": "行望出喻、五得果知妄喻。此中有三：譬如有",
    "T39n1788_03a:0230a12": "人，能修行者喻；於睡夢中，現處無明喻。在無",
    "T39n1788_03a:0230a13": "明闇如夜睡夢，此生死因故，《唯識論》引經云",
    "T39n1788_03a:0230a14": "「故契經說：諸異生類恒處長夜無明所盲，惛",
    "T39n1788_03a:0230a15": "醉纏心曾無醒覺。」見大河水漂汎其身，厭怖",
    "T39n1788_03a:0230a16": "生死喻。見其苦果如河漂汎，或喻四流漂生",
    "T39n1788_03a:0230a17": "五趣。見謂知覺，心生厭怖。",
    "T39n1788_03a:0230a18": "經　「運手動足截流而渡，得至彼岸。」贊曰：修",
    "T39n1788_03a:0230a19": "行悕出喻。運手，喻修妙行。動足，喻捨三障。生",
    "T39n1788_03a:0230a20": "死不續，喻截流。金剛位滿，言而渡。在無間道，",
    "T39n1788_03a:0230a21": "菩提在未來，因圓能至，云得至彼岸。",
    "T39n1788_03a:0230a22": "經　「由彼身心不懈退故，從夢覺已，不見有水、彼",
    "T39n1788_03a:0230a23": "此岸別。」贊曰：得果知妄喻。由謂因由，由三",
    "T39n1788_03a:0230a24": "大劫三業重修。舉身心二，影顯語業。勤行不",
    "T39n1788_03a:0230a25": "懈，遂致作佛。故者決定。所以決定，由精進不",
    "T39n1788_03a:0230a26": "懈退故。從夢覺已，在解脫道，不見生死水之",
    "T39n1788_03a:0230a27": "此岸、不見涅槃果之彼岸，以如如如如智俱",
    "T39n1788_03a:0230a28": "無二相俱平等故。彼岸五種：一境、二教、三",
    "T39n1788_03a:0230a29": "理、四行、五果。此五窮達，名到彼岸。",
    "T39n1788_03a:0230b01": "經　「非謂無心。生死妄想既滅盡已，是覺清淨，非",
    "T39n1788_03a:0230b02": "謂無覺。」贊曰：法合。但合大意，非必段別合",
    "T39n1788_03a:0230b03": "也。非謂本來無無漏心，但由妄想無明重障",
    "T39n1788_03a:0230b04": "障不令生故。《成唯識》第五引經云「真義心當",
    "T39n1788_03a:0230b05": "生，常能為障礙」等。勤修三學，妄想滅已，至妙",
    "T39n1788_03a:0230b06": "覺位是覺清淨，非謂本來無覺自性。前云非",
    "T39n1788_03a:0230b07": "謂無心，心積集義，通因果名。後云非謂無覺，",
    "T39n1788_03a:0230b08": "覺覺了義，唯據果稱。各據一義。",
    "T39n1788_03a:0230b09": "經　「如是法界一切妄想不復生故，說為清淨，非",
    "T39n1788_03a:0230b10": "是諸佛無其實體。」贊曰：結也。如是法界，法",
    "T39n1788_03a:0230b11": "界通理事，故《寶性論》解阿毘達磨經「無始時來",
    "T39n1788_03a:0230b12": "界」，即依如理解。《攝大乘》、《成唯識》即說本識",
    "T39n1788_03a:0230b13": "名無始界，《寶性論》中據迷悟依說，《攝大乘》等",
    "T39n1788_03a:0230b14": "據流轉依說，各依一義，故法界言通於二種。",
    "T39n1788_03a:0230b15": "今此說界既結第四，即唯有為無漏第八。若",
    "T39n1788_03a:0230b16": "通結四，即通理事。一切有漏妄想不生，四智",
    "T39n1788_03a:0230b17": "俱起說為清淨。非是諸佛本無此實，無漏之",
    "T39n1788_03a:0230b18": "體望有漏俱名實。",
    "T39n1788_03a:0230b19": "經　「復次善男子！是法身者，惑障清淨，能現應身；",
    "T39n1788_03a:0230b20": "業障清淨，能現化身；智障清淨，能現法身。」贊",
    "T39n1788_03a:0230b21": "曰：第四大段結前因果告示令知。復分三：初",
    "T39n1788_03a:0230b22": "牒前因果勸令信解、次「善男子以是義故」下",
    "T39n1788_03a:0230b23": "重更廣明、後「是故諸佛」下結成勝妙。此初",
    "T39n1788_03a:0230b24": "也。於中復二：初牒因果、後勸令信解。初中復",
    "T39n1788_03a:0230b25": "三：初牒出體門，即離障得身；次牒身相依起",
    "T39n1788_03a:0230b26": "門；後牒依因得果。得果中，初得果、次不異。此",
    "T39n1788_03a:0230b27": "牒出體門。初總標告，諸功德法所成之身總",
    "T39n1788_03a:0230b28": "名法身。次下別明斷障得身，斷煩惱等障具",
    "T39n1788_03a:0230b29": "足法身。令心不決名之為惑，惑體即障。根本",
    "T39n1788_03a:0230c01": "煩惱及隨煩惱二所得果為煩惱障體。業謂",
    "T39n1788_03a:0230c02": "造作，謂有漏三業，業體即障。智謂無漏本後",
    "T39n1788_03a:0230c03": "二智。智體非障，猶所知障礙智不生名為智",
    "T39n1788_03a:0230c04": "障，智之障名智障，此從所障智以為名。若名",
    "T39n1788_03a:0230c05": "所知障，所知非障，覆所知境礙智不生，所知",
    "T39n1788_03a:0230c06": "之障名所知障。由惑障淨，智慧得生為應身；",
    "T39n1788_03a:0230c07": "由業障淨，神通自在得化身；由所知障淨，所",
    "T39n1788_03a:0230c08": "覆理顯得現法身。",
    "T39n1788_03a:0230c09": "經　「譬如依空出電，依電出光。如是依法身故能",
    "T39n1788_03a:0230c10": "現應身，依應身故能現化身。」贊曰：此牒依",
    "T39n1788_03a:0230c11": "起身門，初喻、後法。空體遍常，又性本淨，故喻",
    "T39n1788_03a:0230c12": "法身。應化無常，故喻電光。依起可知。",
    "T39n1788_03a:0230c13": "經　「由性淨故能現法身，智慧清淨能現應身，三",
    "T39n1788_03a:0230c14": "昧清淨能現化身。」贊曰：牒依因得果門。此",
    "T39n1788_03a:0230c15": "得果。",
    "T39n1788_03a:0230c16": "經　「此三清淨，是法如如、不異如如、一味如如、解",
    "T39n1788_03a:0230c17": "脫如如、究竟如如。」贊曰：牒得果門中雖有",
    "T39n1788_03a:0230c18": "三數而無三體，初攝用歸性、次結不異。此初",
    "T39n1788_03a:0230c19": "也。此三清淨不離如如，故是法如如。如體不",
    "T39n1788_03a:0230c20": "別，不異如如。一無漏故，一味如如。離縛故，解",
    "T39n1788_03a:0230c21": "脫如如。證實際滿故，究竟如如。",
    "T39n1788_03a:0230c22": "經　「是故諸佛體無有異。」贊曰：結不異也。由",
    "T39n1788_03a:0230c23": "前五如如故，諸佛體不異。意顯如同，修之皆",
    "T39n1788_03a:0230c24": "得，故云諸佛體無有異。",
    "T39n1788_03a:0230c25": "經　「善男子！若有善男子善女人說於如來是我",
    "T39n1788_03a:0230c26": "大師、若作如是決定信者，此人即應深心解了",
    "T39n1788_03a:0230c27": "如來之身無有別異。」贊曰：勸令信解。令信",
    "T39n1788_03a:0230c28": "解意為修之方便。言善男子，呼虛空藏菩薩。",
    "T39n1788_03a:0230c29": "「若有」已下，一切男女但能說佛是我師者、決",
    "T39n1788_03a:0231a01": "定信者，此人即應能深解了如來無別。或云",
    "T39n1788_03a:0231a02": "如來是我大師，能決定信，應如所說深心解",
    "T39n1788_03a:0231a03": "了。或勸地前應決定信如來無異，地上菩薩",
    "T39n1788_03a:0231a04": "深心解了如來無別。",
    "T39n1788_03a:0231a05": "經　「善男子！以是義故，於諸境界不正思惟悉皆",
    "T39n1788_03a:0231a06": "除斷，即知彼法無有二相，亦無分別聖所修行。」",
    "T39n1788_03a:0231a07": "贊曰：下重更廣明，有二：初廣前因果無異、",
    "T39n1788_03a:0231a08": "第二「如是見者」下廣前信解。就初分五：初於",
    "T39n1788_03a:0231a09": "境起勝行、次如如於彼不能斷障、三「如如一",
    "T39n1788_03a:0231a10": "切」下得因圓、四「如如法界」下得果滿、五「一切",
    "T39n1788_03a:0231a11": "諸障」下結不異。此即初也。以是義故，標舉之",
    "T39n1788_03a:0231a12": "詞。於諸境界，所知境。由於此境不正思惟，故",
    "T39n1788_03a:0231a13": "見異相不能修行；能正思惟，即知無二境、無",
    "T39n1788_03a:0231a14": "邪分別，智無二相便能起修，是聖所修行。",
    "T39n1788_03a:0231a15": "經　「如如於彼無有二相正修行故，如是如是一",
    "T39n1788_03a:0231a16": "切諸障悉皆除滅。」贊曰：能斷障，能於彼彼",
    "T39n1788_03a:0231a17": "見無二相，故云如如於彼。所斷障多，復云如",
    "T39n1788_03a:0231a18": "是如是，連環而起，故却牒前。",
    "T39n1788_03a:0231a19": "經　「如如一切障滅，如是如是，法如如如如智得",
    "T39n1788_03a:0231a20": "最清淨。」贊曰：得因圓，在金剛定無間道位。",
    "T39n1788_03a:0231a21": "牒十障滅，云如如一切障滅。所證如如及所",
    "T39n1788_03a:0231a22": "得智十地位別，復云如是如是。",
    "T39n1788_03a:0231a23": "經　「如如法界正智清淨，如是如是，一切自在具",
    "T39n1788_03a:0231a24": "足攝受皆得成就。」贊曰：得果滿，在解脫道。",
    "T39n1788_03a:0231a25": "一切自在即三身，一切功德不離三身，故云",
    "T39n1788_03a:0231a26": "具足攝受皆得成就。",
    "T39n1788_03a:0231a27": "經　「一切諸障悉皆除滅，一切諸障得清淨故，是",
    "T39n1788_03a:0231a28": "名真如正智真實之相。」贊曰：結無異也。以",
    "T39n1788_03a:0231a29": "一切障滅，得一切障淨故，證清淨如如。即此",
    "T39n1788_03a:0231b01": "清淨，是名真如正智真實之相。真實之相，即",
    "T39n1788_03a:0231b02": "不二相。",
    "T39n1788_03a:0231b03": "經　「如是見者，是名聖見，是則名為真實見佛。何",
    "T39n1788_03a:0231b04": "以故？如實得見法真如故。」贊曰：廣前信解。",
    "T39n1788_03a:0231b05": "分文為三：初令如證知、二「是故諸佛」下明同",
    "T39n1788_03a:0231b06": "諸佛、三「然諸如來」下結成見實。此初也。初令",
    "T39n1788_03a:0231b07": "如證知、次徵所以、後正解釋。聖者正也，見者",
    "T39n1788_03a:0231b08": "解也。能如所證而知之者，即是正解。或以凡",
    "T39n1788_03a:0231b09": "夫能如證信解同聖者之證見，故真見佛。徵",
    "T39n1788_03a:0231b10": "釋可知。",
    "T39n1788_03a:0231b11": "經　「是故諸佛悉能普見一切如來。」贊曰：明",
    "T39n1788_03a:0231b12": "同諸佛。文分為三：初佛能普知、次二乘不了、",
    "T39n1788_03a:0231b13": "三凡夫不測。此即初也。以見如如理圓不二，",
    "T39n1788_03a:0231b14": "故見一切諸佛如來。",
    "T39n1788_03a:0231b15": "經　「何以故？聲聞獨覺已出三界，求真實境不能",
    "T39n1788_03a:0231b16": "知見。」贊曰：二乘不了。初徵、後釋。何以故？唯",
    "T39n1788_03a:0231b17": "佛普知。定性二乘聖者雖出三界，無種智故，",
    "T39n1788_03a:0231b18": "設求真實境，不能以本智知、不能以後得見，",
    "T39n1788_03a:0231b19": "或不能現量知、不能比量見。",
    "T39n1788_03a:0231b20": "經　「如是聖人所不知見，一切凡夫皆生疑惑，顛",
    "T39n1788_03a:0231b21": "倒分別不能得度。」贊曰：凡夫不測。初法、次",
    "T39n1788_03a:0231b22": "喻、後合。此法也。無姓愚夫不能得測，或復疑",
    "T39n1788_03a:0231b23": "無，或顛倒執此計為我故。",
    "T39n1788_03a:0231b24": "經　「如兔浮海必不能過。所以者何？力微劣故。」",
    "T39n1788_03a:0231b25": "贊曰：喻。初標、次徵、後釋。以無大姓，唯有有漏，",
    "T39n1788_03a:0231b26": "智力微劣故，所不能度故。《解深密經》云「我於",
    "T39n1788_03a:0231b27": "凡愚不開演，恐彼分別執為我。」護法菩薩等",
    "T39n1788_03a:0231b28": "釋：凡謂無性，愚謂趣寂。又此或據凡夫二乘",
    "T39n1788_03a:0231b29": "根未熟位不能解了，根熟能知。或如《法華經》",
    "T39n1788_03a:0231c01": "中所說，三乘不知，據未圓滿知。唯佛圓滿知，",
    "T39n1788_03a:0231c02": "言彼不知。將成汝能依言而解，甚為希有。",
    "T39n1788_03a:0231c03": "經　「凡夫之人亦復如是，不能通達法如如故。」",
    "T39n1788_03a:0231c04": "贊曰：法合也。無本智故不能通，無後得智故",
    "T39n1788_03a:0231c05": "不能達。",
    "T39n1788_03a:0231c06": "經　「然諸如來無分別心，於一切法得大自在，具",
    "T39n1788_03a:0231c07": "足清淨深智慧故，是自境界不共他故。」贊",
    "T39n1788_03a:0231c08": "曰：結成見實。由佛無分別、不見二相，證法如",
    "T39n1788_03a:0231c09": "如故、達諸法實空相故，於一切法得大自在；",
    "T39n1788_03a:0231c10": "得智如如故，具足深智慧。由此唯是佛境界，",
    "T39n1788_03a:0231c11": "不共餘人同。《金剛般若經》「如來說般若波羅",
    "T39n1788_03a:0231c12": "蜜多即非般若波羅蜜多，是名波羅蜜多。」天",
    "T39n1788_03a:0231c13": "親菩薩釋云：「說波羅蜜，唯獨佛彼岸。非波羅",
    "T39n1788_03a:0231c14": "蜜，非彼餘人之彼岸故。名波羅蜜者，結是佛",
    "T39n1788_03a:0231c15": "彼岸。」此亦如是。",
    "T39n1788_03a:0231c16": "經　「是故諸佛如來於無量無邊阿僧祇劫不惜",
    "T39n1788_03a:0231c17": "身命難行苦行，方得此身最上無比，不可思議",
    "T39n1788_03a:0231c18": "過言說境，是妙寂靜離諸怖畏。」贊曰：結成",
    "T39n1788_03a:0231c19": "勝妙。於無量至苦行，是行因。不惜身命，由四",
    "T39n1788_03a:0231c20": "因緣：一為求法，如雪山童子。二為報恩，如法",
    "T39n1788_03a:0231c21": "護王子等。三為救貧，如金色師子等。四為",
    "T39n1788_03a:0231c22": "救命，如薩埵王子等。方得此身，顯得果。最上",
    "T39n1788_03a:0231c23": "無比等，是歎勝果。究竟故無上，無倫匹故無",
    "T39n1788_03a:0231c24": "比，超情計故不思議，越語詮故過言說境，大",
    "T39n1788_03a:0231c25": "涅槃故是妙寂靜，生死息故離五怖畏，謂不",
    "T39n1788_03a:0231c26": "活畏、死畏、惡道畏、惡名畏、大眾畏。",
    "T39n1788_03a:0231c27": "經　「善男子！如是知見法真如者，無生老死壽命",
    "T39n1788_03a:0231c28": "無限，無有睡眠亦無饑渴，心常在定無有散動。」",
    "T39n1788_03a:0231c29": "贊曰：下品第三大段結勸修行。文分為三：",
    "T39n1788_03a:0232a01": "一結前信解令依行、二「然諸如來」下結前得",
    "T39n1788_03a:0232a02": "果令求證、三「若善男子」下成前二義。初中有",
    "T39n1788_03a:0232a03": "三：初舉信解益、次不信有損、三說利勸行。此",
    "T39n1788_03a:0232a04": "初也。但能一念如是，知見法真如，當得菩提",
    "T39n1788_03a:0232a05": "永無生老死等，為遠因故，必當得故。故《法華",
    "T39n1788_03a:0232a06": "經．藥王品》云「聞此經者不老不死，不久取草",
    "T39n1788_03a:0232a07": "坐於道場。」若如來德，前已說竟後文復說，故",
    "T39n1788_03a:0232a08": "此說者是信解者當所得果。或再三重舉如",
    "T39n1788_03a:0232a09": "來之德令生信解。得金剛身故無生老死，離",
    "T39n1788_03a:0232a10": "五蓋故無睡眠，破魔軍故無飢渴，餘文可知。",
    "T39n1788_03a:0232a11": "雖然，前解結好。",
    "T39n1788_03a:0232a12": "經　「若於如來起諍論心，是則不能見於如來。」",
    "T39n1788_03a:0232a13": "贊曰：不信有損。起諍論心不能信解，是即當",
    "T39n1788_03a:0232a14": "來不能見證三身如來，亦不能依教比見如",
    "T39n1788_03a:0232a15": "來。",
    "T39n1788_03a:0232a16": "經　「諸佛所說皆能利益。」贊曰：說利勸行。初",
    "T39n1788_03a:0232a17": "標、後釋。此標也。",
    "T39n1788_03a:0232a18": "經　「有聽聞者無不解脫，諸惡禽獸、惡人惡鬼不",
    "T39n1788_03a:0232a19": "相逢值，由聞法故果報無盡。」贊曰：釋得益。",
    "T39n1788_03a:0232a20": "初得涅槃、次離損害、後報無盡。《般若論》云「於",
    "T39n1788_03a:0232a21": "法為了因，亦為餘生因。」聽經故得解脫者，是",
    "T39n1788_03a:0232a22": "了因。果報無盡者，謂得菩提，是生因。《辨中邊",
    "T39n1788_03a:0232a23": "論》「行此法行者，獲福聚無量，勝故無盡故，由",
    "T39n1788_03a:0232a24": "利他不息。」聽聞大乘，果報勝故超二乘。大悲",
    "T39n1788_03a:0232a25": "利他，以不息故無盡。由此諸惡皆不相逢。",
    "T39n1788_03a:0232a26": "經　「然諸如來無無記事，一切境界無欲知心。」",
    "T39n1788_03a:0232a27": "贊曰：結前得果令求證。於中分二：初結所得",
    "T39n1788_03a:0232a28": "意令生欣、後明聞得益勸人修學。結所得果",
    "T39n1788_03a:0232a29": "中有無量種，但結前所得中十八不共法及",
    "T39n1788_03a:0232b01": "大慈悲自利利他功德，影顯餘故。初結十八",
    "T39n1788_03a:0232b02": "不共、後結慈悲。初中有五、一、無無記事者，無",
    "T39n1788_03a:0232b03": "不明記，無妄失念。下有四威儀中，無非智攝，",
    "T39n1788_03a:0232b04": "即智為前故。二、一切境界無欲知心，即欲無",
    "T39n1788_03a:0232b05": "減。或一切境皆任運知，不假尋求方能解了。",
    "T39n1788_03a:0232b06": "經　「生死涅槃無有異想，如來所記無不決定。」",
    "T39n1788_03a:0232b07": "贊曰：三、即無種種想。四、及復三世智無滯",
    "T39n1788_03a:0232b08": "礙故，所說法無不決定。并一切種妙智，能知",
    "T39n1788_03a:0232b09": "蘊等諸法門故，所說決定。或四無畏，或復語",
    "T39n1788_03a:0232b10": "業智為前導，故說決定。",
    "T39n1788_03a:0232b11": "經　「諸佛如來四威儀中無非智攝。」贊曰：五、",
    "T39n1788_03a:0232b12": "身業智為前導故，無非智攝。",
    "T39n1788_03a:0232b13": "經　「一切諸法無有不為慈悲所攝，無有不為利",
    "T39n1788_03a:0232b14": "益安樂諸眾生者。」贊曰：結前所得大慈大",
    "T39n1788_03a:0232b15": "悲利他功德。利益拔苦，安樂與樂。大悲故拔",
    "T39n1788_03a:0232b16": "苦利益，大慈故與樂安樂。又佛本願只欲利",
    "T39n1788_03a:0232b17": "他，修大慈悲求無上果，故所施為無非是為",
    "T39n1788_03a:0232b18": "慈悲攝者。又舉不共者自利勝，舉慈悲者利",
    "T39n1788_03a:0232b19": "他勝，故略結兩門。",
    "T39n1788_03a:0232b20": "經　「善男子！若有善男子善女人於此《金光明經》",
    "T39n1788_03a:0232b21": "聽聞信解。」贊曰：此明聞得益勸人修學。文",
    "T39n1788_03a:0232b22": "分為四：一明聞得益、二徵、三釋、四成。初中，初",
    "T39n1788_03a:0232b23": "聞經信解、後明得益。聽聞聞慧，信即思慧，解",
    "T39n1788_03a:0232b24": "即修慧。或舉最劣，但因聞慧能信能解。或但",
    "T39n1788_03a:0232b25": "信解非是證解尚獲斯福，何況勝行。",
    "T39n1788_03a:0232b26": "經　「不墮地獄、餓鬼、傍生、阿蘇羅道，常處人天，不",
    "T39n1788_03a:0232b27": "生下賤，恒得親近諸佛如來聽受正法，常生諸",
    "T39n1788_03a:0232b28": "佛清淨國土。」贊曰：得益，離於八難。初離三",
    "T39n1788_03a:0232b29": "惡道即為三。阿蘇羅，若依小乘，鬼畜趣攝；若",
    "T39n1788_03a:0232c01": "依大乘，是天趣攝，即邊地攝。生人天者，翻前",
    "T39n1788_03a:0232c02": "惡趣及邊地。不生下賤，即除諸根不具生盲",
    "T39n1788_03a:0232c03": "生聾。恒得近佛者，離佛前後難。聽聞正法者，",
    "T39n1788_03a:0232c04": "離世智辨聰難。常生佛國，離長壽諸天難。依",
    "T39n1788_03a:0232c05": "《成實論》四輪摧八難：一住善處，謂中國，除五",
    "T39n1788_03a:0232c06": "難，謂三惡趣、長壽天、邊地難。二依善人，謂遇",
    "T39n1788_03a:0232c07": "佛，除生佛前後。三發正願，謂正見，除邪見、世",
    "T39n1788_03a:0232c08": "智辨聰。四宿植善根，除諸根不具。今聞此經，",
    "T39n1788_03a:0232c09": "但能信解具推八難，故威力勝，能除障故。非",
    "T39n1788_03a:0232c10": "但除障，亦疾得菩提，下釋成中辨。",
    "T39n1788_03a:0232c11": "經　「所以者何？」贊曰：徵也。聞經能信解，能除",
    "T39n1788_03a:0232c12": "八難之所以者何謂也。",
    "T39n1788_03a:0232c13": "經　「由得聞此甚深法故。」贊曰：釋也。由受持",
    "T39n1788_03a:0232c14": "大乘，集十功德：一成就一切善根種子、二臨",
    "T39n1788_03a:0232c15": "命終得一切喜樂、三於一切處得隨意生、四",
    "T39n1788_03a:0232c16": "於一切生處得自性念生智、五所生之處常",
    "T39n1788_03a:0232c17": "得值佛、六恒在佛邊聞大乘法、七成就增上",
    "T39n1788_03a:0232c18": "信根、八成就增上慧根、九得遠離惑智二障、",
    "T39n1788_03a:0232c19": "十速得成就無上菩提。由此所以，故遠離八",
    "T39n1788_03a:0232c20": "難。",
    "T39n1788_03a:0232c21": "經　「是善男子善女人則為如來已知已記，當得",
    "T39n1788_03a:0232c22": "不退阿耨多羅三藐三菩提。」贊曰：成前所",
    "T39n1788_03a:0232c23": "以。能聞此經生信解者，則為如來已知名身、",
    "T39n1788_03a:0232c24": "已見色身。明此人功德唯佛知見，餘不能知",
    "T39n1788_03a:0232c25": "見。言知即得，何假言見？言見亦得，何須云知？",
    "T39n1788_03a:0232c26": "答：準天親《般若經論》云「佛非見果知，以願智",
    "T39n1788_03a:0232c27": "現見。」但言知者，謂佛見果比知其因，故今言",
    "T39n1788_03a:0232c28": "見。見者願智，舉心能了。若爾但見，何須言知？",
    "T39n1788_03a:0232c29": "謂但見色，今亦能知四蘊身故。非作但佛知",
    "T39n1788_03a:0233a01": "見，即為佛記憶。又復當得不退菩提。雖未即",
    "T39n1788_03a:0233a02": "得，當能證得。隨其何位，當證四不退，謂信、住、",
    "T39n1788_03a:0233a03": "證、行四種不退，信不退，十信第六心；住不退，",
    "T39n1788_03a:0233a04": "十住第七心；證不退，初地；行不退，入八地。",
    "T39n1788_03a:0233a05": "經　「若善男子善女人於此甚深微妙之法一經",
    "T39n1788_03a:0233a06": "耳者，當知是人不謗如來、不毀正法、不輕聖眾。」",
    "T39n1788_03a:0233a07": "贊曰：重更廣成前二勝益，欲令聽受修行",
    "T39n1788_03a:0233a08": "此經。有三勝益：一不謗三寶、二增長善根、三",
    "T39n1788_03a:0233a09": "令行六度故。此初一也。由知佛常住，不謗如",
    "T39n1788_03a:0233a10": "來，言究竟滅。知說決定，故不謗法。知能得成，",
    "T39n1788_03a:0233a11": "故不謗僧。又由聞信能為不壞信因，故不謗",
    "T39n1788_03a:0233a12": "毀輕賤三寶。",
    "T39n1788_03a:0233a13": "經　「一切眾生未種善根令得種故，已種善根令",
    "T39n1788_03a:0233a14": "增長成熟故。」贊曰：增長善根。此未發心求",
    "T39n1788_03a:0233a15": "菩提者令發心求，即令種善根。已發心求令",
    "T39n1788_03a:0233a16": "增，勝解行位初僧祇，令長第二僧祇，令成就",
    "T39n1788_03a:0233a17": "第三僧祇。然上二類，但言聞經者得六波羅",
    "T39n1788_03a:0233a18": "蜜令他人行，此互影顯，自他俱然。",
    "T39n1788_03a:0233a19": "經　「一切世界所有眾生，皆勸修行六波羅蜜多。」",
    "T39n1788_03a:0233a20": "贊曰：後能令行六度。此意明自聞信能成",
    "T39n1788_03a:0233a21": "此三。既聽聞已，後化他作斯之三事。又能信",
    "T39n1788_03a:0233a22": "解，破四種障。初不謗佛等，除闡提不信障；令",
    "T39n1788_03a:0233a23": "種善根，除外道著我障；皆行六度，除聲聞畏",
    "T39n1788_03a:0233a24": "苦、緣覺捨心。既有多益，故應修行行自他利。",
    "T39n1788_03a:0233a25": "經　爾時虛空藏菩薩、梵釋四王諸天眾等，即從",
    "T39n1788_03a:0233a26": "座起，偏袒右肩合掌恭敬頂禮佛足。贊曰：品",
    "T39n1788_03a:0233a27": "第四大段領解持學。文分為四：一虔恭領解、",
    "T39n1788_03a:0233a28": "二「世尊我等」下發願持學、三世尊讚印、四勸",
    "T39n1788_03a:0233a29": "廣流通。初中，初虔恭、後領解。此虔恭也。既聞",
    "T39n1788_03a:0233b01": "勝法，表進菩提，故從座起，顯當作佛。現吉祥",
    "T39n1788_03a:0233b02": "兆，偏袒右肩。心符教理故合掌，心尊重故恭",
    "T39n1788_03a:0233b03": "敬，敬逾深故頂禮佛足。",
    "T39n1788_03a:0233b04": "經　白佛言：「世尊！若所在處講說如是《金光明王》",
    "T39n1788_03a:0233b05": "微妙經典，於其國土有四種利益。」贊曰：領解",
    "T39n1788_03a:0233b06": "也。有四：一標、二徵、三釋、四結。此標也。啟悟所",
    "T39n1788_03a:0233b07": "知，白佛。呼尊號，故云世尊。指所悟解，故云若",
    "T39n1788_03a:0233b08": "說如是《金光經》典。標利益數，故云有四種益。",
    "T39n1788_03a:0233b09": "經　「何者為四？」贊曰：徵也。",
    "T39n1788_03a:0233b10": "經　「一者國王軍眾強盛，無諸怨敵，離於疾病，壽",
    "T39n1788_03a:0233b11": "命延長，吉祥安樂，正法興顯。」贊曰：釋也。隨",
    "T39n1788_03a:0233b12": "所標四即為四段，此初也。國王大臣利益有",
    "T39n1788_03a:0233b13": "四，準〈懺悔品〉文，於其國土獲四種善利：一者",
    "T39n1788_03a:0233b14": "王無病患離諸災厄，即此離於疾病。二者壽",
    "T39n1788_03a:0233b15": "命長遠無有障礙，即此壽命延長。三無諸怨",
    "T39n1788_03a:0233b16": "敵兵眾勇健，即此軍眾強盛無諸怨敵。四者",
    "T39n1788_03a:0233b17": "安穩豐樂正法流通，即此吉祥安樂正法興",
    "T39n1788_03a:0233b18": "顯。依〈懺悔品〉文開之成八。此文有六，如文可",
    "T39n1788_03a:0233b19": "知。",
    "T39n1788_03a:0233b20": "經　「二者中宮妃后、王子諸臣和悅無諍，離於諂",
    "T39n1788_03a:0233b21": "佞，王所愛重。」贊曰：第二臣作利益，有三：一",
    "T39n1788_03a:0233b22": "和悅無諍。下云「更相親穆尊重愛念」，一更相",
    "T39n1788_03a:0233b23": "言貫尊重及愛念。二離於諂佞。由輕財重法、",
    "T39n1788_03a:0233b24": "不求世利，故無諂佞。由此嘉名普暨，眾所欽",
    "T39n1788_03a:0233b25": "仰。三王所愛重。準下，亦為沙門婆羅門大國",
    "T39n1788_03a:0233b26": "小國之所尊敬。今舉勝者，略不言餘。既王愛",
    "T39n1788_03a:0233b27": "重一切尊敬，故亦得壽命延長安穩快樂。",
    "T39n1788_03a:0233b28": "經　「三者沙門婆羅門及諸國人修行正法，無病",
    "T39n1788_03a:0233b29": "安樂無枉死者，於諸福田悉皆修立。」贊曰：",
    "T39n1788_03a:0233c01": "國人利益有四。一修行正法，謂能孝養父母、",
    "T39n1788_03a:0233c02": "奉事師長、修行十善、尊敬三寶。二無病，不逢",
    "T39n1788_03a:0233c03": "七難。七難者，《藥師經》說：他國侵逼難、自界叛",
    "T39n1788_03a:0233c04": "逆難、非時風雨難、遇時不雨難、人眾疾疫",
    "T39n1788_03a:0233c05": "難、星宿變怪難、日月薄蝕難。由王軍眾強盛，",
    "T39n1788_03a:0233c06": "無外逼難。臣佐和悅復無諂佞，無自叛難。吉",
    "T39n1788_03a:0233c07": "祥安樂興顯正法，無非時風雨等難。三無枉",
    "T39n1788_03a:0233c08": "死者，不逢九橫。九橫者，如《藥師經》：一橫遭病",
    "T39n1788_03a:0233c09": "患致亡、二橫被王法誅戮、三橫為非人所損、",
    "T39n1788_03a:0233c10": "四橫為火所焚燒、五橫為水之所溺、六橫為",
    "T39n1788_03a:0233c11": "惡獸所噉、七橫墜山崖、八橫為毒藥等殺、九",
    "T39n1788_03a:0233c12": "橫為飢渴所困。今此《金光明經》行於國內，人",
    "T39n1788_03a:0233c13": "無九橫，故無枉死。云橫者，非無宿因而受惡",
    "T39n1788_03a:0233c14": "果；約今生論，雖不造惡而逢此緣，名之為橫。",
    "T39n1788_03a:0233c15": "聞經悉除。國王流通正法、臣佐輕財重法、妃",
    "T39n1788_03a:0233c16": "后和悅無復諂佞、人人修行正行、故致斯福。",
    "T39n1788_03a:0233c17": "四修植福田。",
    "T39n1788_03a:0233c18": "經　「四者於三時中四大調適，常為諸天增加守",
    "T39n1788_03a:0233c19": "護，慈悲平等無傷害心，令諸眾生歸敬三寶，皆",
    "T39n1788_03a:0233c20": "願修習菩提之行。」贊曰：總為諸天之所加護。",
    "T39n1788_03a:0233c21": "不但加護國王臣人，亦加護持經之者。不爾",
    "T39n1788_03a:0233c22": "下文不應云「我等亦常為弘經故，隨敬如是持",
    "T39n1788_03a:0233c23": "經之人，所在住處為作利益。」準文，應云四者",
    "T39n1788_03a:0233c24": "常為諸天增加守護。於三時中四大調適，慈",
    "T39n1788_03a:0233c25": "悲平等無傷害心等，以文言便，後說守護。或",
    "T39n1788_03a:0233c26": "由經力四大調適，故天增護但屬於後，諸天",
    "T39n1788_03a:0233c27": "復令諸眾生等歸敬三寶修菩提行。準舊經",
    "T39n1788_03a:0233c28": "文「令諸眾生誠心歸仰歸仰三尊」，其文少闕，",
    "T39n1788_03a:0233c29": "文但言天。天謂諸菩薩、一切如來，尊重名天，",
    "T39n1788_03a:0234a01": "故為欲色諸天及諸賢聖常所守護。",
    "T39n1788_03a:0234a02": "經　「是為四種利益之事。」贊曰：結也。",
    "T39n1788_03a:0234a03": "經　「世尊！我等亦常為弘經故，隨逐如是持經之",
    "T39n1788_03a:0234a04": "人，所在住處為作利益。」贊曰：第二發願持",
    "T39n1788_03a:0234a05": "學。隨逐是人，有二意：一為聞經、二為守護。",
    "T39n1788_03a:0234a06": "經　佛言：「善哉善哉，善男子！如是如是。」贊曰：",
    "T39n1788_03a:0234a07": "第三世尊讚印能行利益。故讚善哉，述其經",
    "T39n1788_03a:0234a08": "利。順正理故，即云如是。",
    "T39n1788_03a:0234a09": "經　「汝等應當勤心流布此妙經王，則令正法久",
    "T39n1788_03a:0234a10": "住於世。」贊曰：第四勸廣流通。",
    "T39n1788_03a:0234a11": "金光明最勝王經疏卷第三本"
}