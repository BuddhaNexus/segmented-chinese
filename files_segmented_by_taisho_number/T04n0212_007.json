{
    "T04n0212_007:0644a10": "出曜經卷第七",
    "T04n0212_007:0644a12": "姚秦涼州沙門竺佛念譯",
    "T04n0212_007:0644a13": "放逸品之二",
    "T04n0212_007:0644a14": "　◎吾觀遠來士，　　眾相不缺漏，",
    "T04n0212_007:0644a15": "　此必王世界，　　終不宗奉師。",
    "T04n0212_007:0644a16": "是時，菩薩問阿蘭曰：「汝學積久涉苦無數，為",
    "T04n0212_007:0644a17": "獲何證而自娛樂？」阿蘭報曰：「吾所遊學，度於",
    "T04n0212_007:0644a18": "色想上至空處，於其中間而自娛樂。」是時，菩",
    "T04n0212_007:0644a19": "薩便作是念：「阿蘭無智獨吾有智，阿蘭無信",
    "T04n0212_007:0644a20": "獨吾有信，阿蘭猶尚得此空定，況我進學不",
    "T04n0212_007:0644a21": "成無上等正覺乎？」是時，菩薩思惟色想，反覆",
    "T04n0212_007:0644a22": "校計即獲空定，即問阿蘭：「汝所獲定齊是空",
    "T04n0212_007:0644a23": "耶？復出空耶？」阿蘭曰：「菩薩所學定意齊是而",
    "T04n0212_007:0644a24": "已，更無餘定可狎習者。」是時，菩薩內自思惟：",
    "T04n0212_007:0644a25": "「吾今宜可至欝頭藍弗所。」即至藍弗所問藍",
    "T04n0212_007:0644a26": "弗曰：「汝今在此學來積久，為獲何定而自娛",
    "T04n0212_007:0644a27": "樂？」藍弗報曰：「吾所遊學，從不用處至有想無",
    "T04n0212_007:0644a28": "想處。」菩薩聞已即自入定，便獲不用處至有",
    "T04n0212_007:0644a29": "想無想處。是時，菩薩便作是念：「藍弗無智獨",
    "T04n0212_007:0644b01": "吾有智，藍弗無信獨吾有信，藍弗猶尚能獲",
    "T04n0212_007:0644b02": "此定，況我進學不成無上等正覺乎？」菩薩捨",
    "T04n0212_007:0644b03": "此定已不由此法，得成無上等正覺，內自思",
    "T04n0212_007:0644b04": "惟說此偈曰：",
    "T04n0212_007:0644b05": "「眾生貪自喪，　　樂獲世俗定，",
    "T04n0212_007:0644b06": "　輪轉墮生死，　　禍災入世冥。」",
    "T04n0212_007:0644b07": "是時，菩薩復自思惟：「此非至要泥洹之道，我",
    "T04n0212_007:0644b08": "當更求出要之路。」復向藍弗說此偈曰：",
    "T04n0212_007:0644b09": "「我當暴屍骸，　　露現鉤鏁骨，",
    "T04n0212_007:0644b10": "　要當方便求，　　生老病死本。」",
    "T04n0212_007:0644b11": "是時，菩薩便復前進在閑靜處，勤形苦體日",
    "T04n0212_007:0644b12": "進一麻一米，六年苦行，意欲起行，起則前倒",
    "T04n0212_007:0644b13": "坐則却偃。是時，兜術諸天下降衛侍菩薩，觀",
    "T04n0212_007:0644b14": "見菩薩無出入息，或言命終或言滅度，悲哀",
    "T04n0212_007:0644b15": "感結而說斯偈：",
    "T04n0212_007:0644b16": "「本執弘誓心，　　拯世無邊境，",
    "T04n0212_007:0644b17": "　捨彼忉利宮，　　今方取命終。」",
    "T04n0212_007:0644b18": "爾時有天前問菩薩：「若使尊人厭患人間飲",
    "T04n0212_007:0644b19": "食精氣，當以天上自然精氣益菩薩力。」是時，",
    "T04n0212_007:0644b20": "菩薩復作是念：「若我今日受天上精氣，斷人",
    "T04n0212_007:0644b21": "間食者則非其宜。」是時，菩薩便不受諸天所",
    "T04n0212_007:0644b22": "貢飲食精氣。菩薩勤苦苦行已經六年，便自",
    "T04n0212_007:0644b23": "校計：「身中我今氣力羸劣，夫成無上等正覺",
    "T04n0212_007:0644b24": "道，不以苦行勞身然後成道。我今宜可飲食",
    "T04n0212_007:0644b25": "人間之食，食粳米蜜麨膏油塗身。」是時，菩薩",
    "T04n0212_007:0644b26": "便說此偈：",
    "T04n0212_007:0644b27": "「煎熬濕愛本，　　以心智斷別，",
    "T04n0212_007:0644b28": "　心為萬想本，　　計身無有仇。」",
    "T04n0212_007:0644b29": "爾時菩薩即如所念，人奉蜜麨乳糜膏油塗",
    "T04n0212_007:0644c01": "身。時，菩薩左右有梵志二女供給所須，時彼",
    "T04n0212_007:0644c02": "二女[穀-禾+牛]五百牛乳飲二百五十牛，復[穀-禾+牛]二百",
    "T04n0212_007:0644c03": "五十牛乳飲百二十五牛，復[穀-禾+牛]百二十五牛",
    "T04n0212_007:0644c04": "飲六十牛，[穀-禾+牛]六十牛飲三十，復[穀-禾+牛]三十飲十",
    "T04n0212_007:0644c05": "五，[穀-禾+牛]十五飲七，復[穀-禾+牛]七，便為菩薩作食，乳沸",
    "T04n0212_007:0644c06": "出釜上一仞復還入釜。時，有相師梵志，見釜",
    "T04n0212_007:0644c07": "乳沸還相，謂言：「若有立根得力食此乳糜者，",
    "T04n0212_007:0644c08": "便成無上等正覺道。」時二女人以金盂盛糜",
    "T04n0212_007:0644c09": "貢上菩薩。菩薩納受，食已澡漱，以金器投于",
    "T04n0212_007:0644c10": "水中，釋提桓因接取持詣天上。菩薩氣力充",
    "T04n0212_007:0644c11": "體，渡尼連禪水。是時，水側有一人，名曰吉祥，",
    "T04n0212_007:0644c12": "執劍刈草，菩薩直前語吉祥曰：「見與少草敷",
    "T04n0212_007:0644c13": "地結跏趺坐。」吉祥奉上草。往詣樹下躬自敷",
    "T04n0212_007:0644c14": "草結跏趺坐，發大弘誓：「我今已坐此樹下，終",
    "T04n0212_007:0644c15": "不壞坐，要成無上等正覺道乃起于座。」是時，",
    "T04n0212_007:0644c16": "弊魔將十八億眾并魔子薩陀至菩薩所，或",
    "T04n0212_007:0644c17": "獸頭人身或一頭兩體，或為猨猴師子、虎兕",
    "T04n0212_007:0644c18": "毒蛇、惡獸魔鬼形體若干，擔山吐火，手執刀",
    "T04n0212_007:0644c19": "劍戈矛戟楯，側塞虛空跳踔吼喚來恐菩",
    "T04n0212_007:0644c20": "薩。菩薩慈力一毛不動，便成無上等正覺道，",
    "T04n0212_007:0644c21": "魔即退還。是時，如來熟視道樹目未曾眴，時",
    "T04n0212_007:0644c22": "有三賈客遠涉道來欲還本土，諸天固遮不",
    "T04n0212_007:0644c23": "使時過，牛車頓躓，諸天告曰：「如來成道已經",
    "T04n0212_007:0644c24": "七日，可往奉獻飲食。」即以器盛蜜酪酥往至",
    "T04n0212_007:0644c25": "如來所貢上飲食。是時，如來不欲納受。所以",
    "T04n0212_007:0644c26": "然者？「若我舒手取食者，與外道梵志不別？我",
    "T04n0212_007:0644c27": "今當觀過去諸佛世尊為用何食？」適作是念，",
    "T04n0212_007:0644c28": "諸天空中曰：「過去諸佛皆用鉢食。」發語已訖，",
    "T04n0212_007:0644c29": "四天王奉上四鉢，非是巧匠所造自然成就。",
    "T04n0212_007:0645a01": "是時，如來復作是念：「今四天王奉上四鉢，若",
    "T04n0212_007:0645a02": "我取一捨三、取三捨一則非其宜，今盡取四",
    "T04n0212_007:0645a03": "鉢。」拍為一鉢。時，彼賈人以蜜酥酪奉上如來，",
    "T04n0212_007:0645a04": "即為嚫願：「今所布施欲使食者得充氣力，當",
    "T04n0212_007:0645a05": "令施家世世受福安快無病，終保年壽終受吉",
    "T04n0212_007:0645a06": "祥，兩足安隱四足安隱，遠來安隱現在安隱，",
    "T04n0212_007:0645a07": "夜安隱晝安隱日中安隱，一切諸[穀-禾+卵]子安隱，居",
    "T04n0212_007:0645a08": "家盡安隱無病內安隱，及諸一切眷屬安隱，",
    "T04n0212_007:0645a09": "多諸淨潔飲食，治百秋見百秋。」爾時世尊七",
    "T04n0212_007:0645a10": "七四十九日默然不說法，內自思惟：「欲使前",
    "T04n0212_007:0645a11": "人自來請受。」時，摩竭人民聞菩薩已成佛道，",
    "T04n0212_007:0645a12": "晝夜懇惻追念如來，摩竭國界疫氣縱橫，應",
    "T04n0212_007:0645a13": "度眾生八萬人死盡生天上。爾時世尊漸復",
    "T04n0212_007:0645a14": "前進，先降五、次二五、次三十七、次十三村人，",
    "T04n0212_007:0645a15": "爾時閻浮利地有六十羅漢，如來六十一。爾",
    "T04n0212_007:0645a16": "時世尊告諸比丘：「汝等人間分衛，兩兩為伴",
    "T04n0212_007:0645a17": "慎勿獨行。所以然者？眾生處世或有利根或",
    "T04n0212_007:0645a18": "有鈍根，不遇沙門者便失泥洹。」爾時世尊轉",
    "T04n0212_007:0645a19": "詣欝毘梨梵志村聚。爾時世尊降千梵志，轉",
    "T04n0212_007:0645a20": "向羅閱城，瓶沙王聞如來轉詣羅閱城人間",
    "T04n0212_007:0645a21": "分衛，即嚴四種兵欲出城外。諸天閉城門不",
    "T04n0212_007:0645a22": "使王出，王問左右：「何故不出城？」虛空報曰：「大",
    "T04n0212_007:0645a23": "王當知！有緣眾生幽繫在獄，若王放大赦者，",
    "T04n0212_007:0645a24": "乃得見如來耳。」爾時大王尋放大赦，牢獄繫",
    "T04n0212_007:0645a25": "囚悉得開解，是時王尋得出城往迎世尊。如",
    "T04n0212_007:0645a26": "來遙見瓶沙，即下道詣尼拘留樹下坐。時瓶",
    "T04n0212_007:0645a27": "沙王即下步進往趣如來頭面禮足，三自稱",
    "T04n0212_007:0645a28": "字姓名：「我是摩竭國界瓶沙王也。」世尊告曰：",
    "T04n0212_007:0645a29": "「我先以知摩竭王耳。」爾時世尊命王復坐",
    "T04n0212_007:0645b01": "漸與說法，使摩竭人民萬二千人、諸天八萬，",
    "T04n0212_007:0645b02": "諸塵垢盡法眼得生。是故說曰，不逸摩竭人，",
    "T04n0212_007:0645b03": "緣淨得生天。",
    "T04n0212_007:0645b04": "　不欲致名譽，　　智者分別義，",
    "T04n0212_007:0645b05": "　無逸義豐饒，　　智者所承受。",
    "T04n0212_007:0645b06": "不欲致名譽者，為諸賢聖正見之人，復為諸",
    "T04n0212_007:0645b07": "佛賢聖弟子所見歎譽，如此之人能去放逸",
    "T04n0212_007:0645b08": "習清淨行，不放逸之人於諸善法增益功德",
    "T04n0212_007:0645b09": "多所饒益。夫人處世從今世至後世，與善法",
    "T04n0212_007:0645b10": "相遇、遭賢遇聖、聞法輒得蒙度，皆由不放逸",
    "T04n0212_007:0645b11": "得此名譽，在在處處紹繼佛種正法久存，是",
    "T04n0212_007:0645b12": "故說曰，不欲致名譽。智者分別義者，廣學之",
    "T04n0212_007:0645b13": "人亦知俗義復知道義。云何知俗義？或習耕",
    "T04n0212_007:0645b14": "田種作、或入海採寶、或學書文辭、或算計歷",
    "T04n0212_007:0645b15": "數、或學刻印封藏、或為王者執使通致遠近、或",
    "T04n0212_007:0645b16": "和合二寇各處無為，如此俗義皆由不放逸",
    "T04n0212_007:0645b17": "得辦此事。云何智者解了道義？坐禪誦經佐",
    "T04n0212_007:0645b18": "助眾事。云何坐禪？夫坐禪入定者，得須陀洹",
    "T04n0212_007:0645b19": "果、斯陀含果、阿那含果、阿羅漢果，得初禪二",
    "T04n0212_007:0645b20": "禪三禪四禪，空處、識處、不用處、有想無想處，",
    "T04n0212_007:0645b21": "復得四等慈悲喜護，神足、天耳、知他人心智、",
    "T04n0212_007:0645b22": "自識宿命，復見眾生逝者生者。不憍慢之人",
    "T04n0212_007:0645b23": "入禪定意，辦此諸法成第一義，斯由不放逸",
    "T04n0212_007:0645b24": "也，放逸之人終不成辦，是謂坐禪之人所獲",
    "T04n0212_007:0645b25": "功德。云何誦經？堪任誦習契經、律、阿毘曇、雜",
    "T04n0212_007:0645b26": "藏，及外異學所誦經典，有人稟受不悋其義，",
    "T04n0212_007:0645b27": "若有外學來詰問者，便能詶答無有狐疑。放",
    "T04n0212_007:0645b28": "逸人不能習此法，放逸人者不能成辦。云",
    "T04n0212_007:0645b29": "何佐助眾事？是時無放逸人能勸四輩供事",
    "T04n0212_007:0645c01": "三寶興起塔寺，或起講堂冬溫夏涼，或作食",
    "T04n0212_007:0645c02": "堂，修治補缺，散華燒香香汁灑地，供給當來過",
    "T04n0212_007:0645c03": "去現在眾僧，不放逸之人能成辦此事，放逸",
    "T04n0212_007:0645c04": "人者不能成辦，是故說曰，智者分別義。無逸",
    "T04n0212_007:0645c05": "義豐饒者，不放逸人饒財多寶，於世技術無",
    "T04n0212_007:0645c06": "所乏短，意欲施行出眾人表，採致真珠車璩、",
    "T04n0212_007:0645c07": "馬瑙虎珀、水精琉璃、無價摩尼珠，此是俗間",
    "T04n0212_007:0645c08": "不放逸所得。出家學道得阿羅漢，獲第一妙",
    "T04n0212_007:0645c09": "智見致身證，得空入空三昧，得無願入無願",
    "T04n0212_007:0645c10": "三昧，得無想入無想三昧，得此泥洹要路",
    "T04n0212_007:0645c11": "者，皆由不放逸也，是故說曰，無逸義豐饒也。",
    "T04n0212_007:0645c12": "智者所承受者，所以言智者，言無漏失，語常",
    "T04n0212_007:0645c13": "含笑不懷憍慢，便能興致如此之德，無智之",
    "T04n0212_007:0645c14": "人不能成辦，是故說曰，智者所承受。",
    "T04n0212_007:0645c15": "　現在所存義，　　亦及後世緣，",
    "T04n0212_007:0645c16": "　勇士能演說，　　是謂明智士。",
    "T04n0212_007:0645c17": "現在所存義者，不放逸人於現在法中，多獲",
    "T04n0212_007:0645c18": "財寶自然受福，為人所念，言從語用承受其",
    "T04n0212_007:0645c19": "教，放逸人則無是也，是故說曰，現在所存義",
    "T04n0212_007:0645c20": "也。亦及後世緣者，不放逸人得為人次，便能",
    "T04n0212_007:0645c21": "布施持戒守齊，見諸行道者代其歡喜，以",
    "T04n0212_007:0645c22": "諸善法香熏身體，於百千世顏貌端容，是故",
    "T04n0212_007:0645c23": "說曰，亦及後世緣也。勇士能演義者，隨時應",
    "T04n0212_007:0645c24": "適不失其所，所謂勇士者，佛及弟子是也，是",
    "T04n0212_007:0645c25": "故說曰，勇士能演義也。是謂明智士者，能成",
    "T04n0212_007:0645c26": "就眾法分別思惟，為人導，將示人之善、除人",
    "T04n0212_007:0645c27": "之惡。",
    "T04n0212_007:0645c28": "　比丘謹慎樂，　　放逸多憂愆，",
    "T04n0212_007:0645c29": "　能免深海難，　　如象拔淤泥。",
    "T04n0212_007:0646a01": "昔佛在舍衛國祇樹給孤獨園。爾時國王波",
    "T04n0212_007:0646a02": "斯匿有一暴象，恒入軍陣所在征伐無不降",
    "T04n0212_007:0646a03": "伏。然彼暴象飲酒過多沒在深泥，將諸大象",
    "T04n0212_007:0646a04": "人眾數千共挽此象不能移動。有一智人見",
    "T04n0212_007:0646a05": "而問曰：「汝等眾人何等作為？」眾人報曰：「王家",
    "T04n0212_007:0646a06": "大象暴戰沒在深泥，以數千象力及以人眾",
    "T04n0212_007:0646a07": "共挽，不能移動。」智人問曰：「此象先時力為多",
    "T04n0212_007:0646a08": "少？」眾人報曰：「此象戰鬪力無涯限。」智人復告",
    "T04n0212_007:0646a09": "眾人：「汝等還捨象眾，吾能拔出使得無他。」是",
    "T04n0212_007:0646a10": "時，智人即集鼓角椎鍾鳴鼓，像如戰鬪，復使",
    "T04n0212_007:0646a11": "眾人皆著器仗，象聞鼓聲謂為大寇入境共",
    "T04n0212_007:0646a12": "相攻伐，即從深泥越奔趣軍眾，馳奔四面",
    "T04n0212_007:0646a13": "求索戰鬪。時，波斯匿王問左右：「拔象淤泥",
    "T04n0212_007:0646a14": "是誰之力？」左右白王：「有一遠僑智人，設此權",
    "T04n0212_007:0646a15": "謀得免象難。」王尋賞用以為輔佐。時有眾多",
    "T04n0212_007:0646a16": "比丘眼見耳聞，便自校計：「象為六畜無有慧",
    "T04n0212_007:0646a17": "明，墮無閑處，聞戰鬪聲便從淤泥而自拔",
    "T04n0212_007:0646a18": "濟。然我眾人沒在生死之海，不離五道之難，",
    "T04n0212_007:0646a19": "有生老病死毒畏之患，不能自拔，共相追逐",
    "T04n0212_007:0646a20": "一身滅壞，復受一身動與罪連，還轉六趣求",
    "T04n0212_007:0646a21": "出無期。」是時，諸比丘日夜精勤不暇食息，如",
    "T04n0212_007:0646a22": "救火然如避劫燒，熾然諸法焚燒結使，如鐵",
    "T04n0212_007:0646a23": "百鍊成器必利。人亦如是，結去心存曤然",
    "T04n0212_007:0646a24": "大悟，得阿羅漢果，六通清徹存亡自由。爾時",
    "T04n0212_007:0646a25": "世尊以天眼觀清淨無瑕穢，知諸比丘執志",
    "T04n0212_007:0646a26": "堅固信不懷惓各相剋勵，復知戰象自拔",
    "T04n0212_007:0646a27": "淤泥。為後眾生作大炬明，亦使正法久存於",
    "T04n0212_007:0646a28": "世，闡揚大教遠近聽聞，在諸大眾而說此偈：",
    "T04n0212_007:0646a29": "「比丘謹慎樂，　　放逸多憂愆，",
    "T04n0212_007:0646b01": "　能免深海難，　　如象拔淤泥。」",
    "T04n0212_007:0646b02": "比丘謹慎樂者，持行比丘心不放逸，內外清",
    "T04n0212_007:0646b03": "徹無有瑕垢，遊志無為無染無污，是故說曰，",
    "T04n0212_007:0646b04": "比丘謹慎樂。放逸多憂愆者，眾畏之原首多",
    "T04n0212_007:0646b05": "諸愆咎，亡國破家無不由之，猶火猶賊亦如",
    "T04n0212_007:0646b06": "毒藥，放逸之人心意倒錯，墮入惡趣自入深",
    "T04n0212_007:0646b07": "淵，復教人入淵，多諸恐畏初無歡樂之心，是",
    "T04n0212_007:0646b08": "故說曰，放逸多憂愆也。能免深海難者，云何",
    "T04n0212_007:0646b09": "名為深海難？餓鬼畜生地獄是，欲從三趣",
    "T04n0212_007:0646b10": "求毫釐善而不可得能自拔濟者。得須陀洹",
    "T04n0212_007:0646b11": "果能拔餓鬼畜生之難，以離世患不與罪俱，",
    "T04n0212_007:0646b12": "是故說曰，能免深海難也。如象拔淤泥者，是",
    "T04n0212_007:0646b13": "時戰象內心自念：「吾前後來受王寵待，甘美",
    "T04n0212_007:0646b14": "飲食吾先服食，與王鬪戰無不降伏，設我今",
    "T04n0212_007:0646b15": "日沒在淤泥不自拔出與王進鬪者，則我失",
    "T04n0212_007:0646b16": "由來之名，亦使一國被其毀辱。」是故說曰，如",
    "T04n0212_007:0646b17": "象拔淤泥。",
    "T04n0212_007:0646b18": "　比丘謹慎樂，　　放逸多憂愆，",
    "T04n0212_007:0646b19": "　散灑諸惡法，　　如風飄落葉。",
    "T04n0212_007:0646b20": "昔佛在摩竭國界甘梨園石室窟中。是時，眾",
    "T04n0212_007:0646b21": "多比丘在彼眾中日夜行道，樹木繁茂蔭厚",
    "T04n0212_007:0646b22": "晝闇各不相見，賊寇縱逸在彼暴虐，恐怖諸",
    "T04n0212_007:0646b23": "行道比丘。及至秋節風飄葉落，各得相見，賊",
    "T04n0212_007:0646b24": "自隱藏。時諸比丘復作是念：「蔭厚葉茂寇賊",
    "T04n0212_007:0646b25": "縱逸，外事如是內亦當爾，毛髮爪齒形容殊",
    "T04n0212_007:0646b26": "妙，覆諸結使姦愛遊蕩，得伺其便劫善本財",
    "T04n0212_007:0646b27": "貨。」眾多比丘到時，持鉢入城乞食，還詣精舍",
    "T04n0212_007:0646b28": "自敷座具，端意正心係念在前，思惟方便伐",
    "T04n0212_007:0646b29": "結使賊，漸漸除垢，斷欲愛色愛無色愛。爾時",
    "T04n0212_007:0646c01": "世尊以天眼觀清淨無瑕穢，見諸比丘共相",
    "T04n0212_007:0646c02": "篤勵懇惻其心，各在閑靜思惟校計，各除欲",
    "T04n0212_007:0646c03": "愛色愛無色愛。爾時世尊，欲使大法久存於",
    "T04n0212_007:0646c04": "世，為後眾生作大炬明，闡揚大教遠近聽聞，",
    "T04n0212_007:0646c05": "在諸大眾而說斯偈：",
    "T04n0212_007:0646c06": "「比丘謹慎樂，　　放逸多憂愆，",
    "T04n0212_007:0646c07": "　散灑諸惡法，　　如風飄落葉。」",
    "T04n0212_007:0646c08": "結使大聚，智慧火然，斯不由師自然覺悟，後",
    "T04n0212_007:0646c09": "學眾生能法此者學中之上，從師承受學不進",
    "T04n0212_007:0646c10": "者學中下也。如是比丘！當求上學，勿為下學。",
    "T04n0212_007:0646c11": "　比丘謹慎樂，　　放逸多憂愆，",
    "T04n0212_007:0646c12": "　結使所纏裹，　　為火燒已盡。",
    "T04n0212_007:0646c13": "昔佛在摩竭國界甘梨園石室窟中。是時，眾",
    "T04n0212_007:0646c14": "多比丘日夜行道，地中眾草極大茂盛各不",
    "T04n0212_007:0646c15": "相見，賊寇縱逸在彼暴虐，恐怖諸行道比丘。",
    "T04n0212_007:0646c16": "及至秋節風飄葉落，各得相見，賊自隱藏。時",
    "T04n0212_007:0646c17": "諸比丘復作是念：「蔭厚草茂寇賊縱逸，外事",
    "T04n0212_007:0646c18": "猶然況復於內！髮毛爪齒形容端正殊妙，覆",
    "T04n0212_007:0646c19": "諸結使姦愛遊蕩，得伺其便劫善本財貨。」眾",
    "T04n0212_007:0646c20": "多比丘至時持鉢入城乞食，還詣精舍自敷",
    "T04n0212_007:0646c21": "座具，端意正心係念在前，思惟方便伐結使",
    "T04n0212_007:0646c22": "賊，漸漸除垢，斷欲愛色愛無色愛。爾時世尊",
    "T04n0212_007:0646c23": "以天眼觀清淨無瑕穢，見諸比丘共相篤勵",
    "T04n0212_007:0646c24": "懇惻其心，各在閑靜思惟校計，各除欲愛色",
    "T04n0212_007:0646c25": "愛無色愛。爾時世尊，欲使大法久存於世，為",
    "T04n0212_007:0646c26": "後眾生作大炬明，闡揚大教遠近聽聞，在諸",
    "T04n0212_007:0646c27": "大眾而說斯偈：",
    "T04n0212_007:0646c28": "「比丘謹慎樂，　　放逸多憂愆，",
    "T04n0212_007:0646c29": "　結使所纏裹，　　為火燒已盡。」",
    "T04n0212_007:0647a01": "猶如野火燒盡茂草永滅無餘，此亦如是，除",
    "T04n0212_007:0647a02": "欲界結使亦無遺餘。",
    "T04n0212_007:0647a03": "「比丘謹慎樂，　　放逸多憂愆，",
    "T04n0212_007:0647a04": "　各各以次第，　　得盡諸結使。」",
    "T04n0212_007:0647a05": "昔佛在摩竭國界甘梨園石室窟中。是時，眾",
    "T04n0212_007:0647a06": "多比丘日夜行道，到時入城分衛，道逢王者",
    "T04n0212_007:0647a07": "收估取利送詣王藏。諸比丘見已內自思惟：",
    "T04n0212_007:0647a08": "「王者教令民悉靡從，況今如來有無量之藏。",
    "T04n0212_007:0647a09": "何者是耶？所謂四意止、四意斷、四神足、五根、",
    "T04n0212_007:0647a10": "五力、七覺意、八直行，有此諸道之法，得盡結",
    "T04n0212_007:0647a11": "使，為良為美無過上者。」是故說曰，各各以次",
    "T04n0212_007:0647a12": "第，得盡諸結使。",
    "T04n0212_007:0647a13": "　比丘謹慎樂，　　放逸多憂愆，",
    "T04n0212_007:0647a14": "　義解分別句，　　行息永安寧。",
    "T04n0212_007:0647a15": "昔佛在摩竭國界甘梨園石室窟中。是時，眾",
    "T04n0212_007:0647a16": "多比丘到時著衣持鉢，入羅閱祇城乞食。見",
    "T04n0212_007:0647a17": "諸王子及長者子數十之眾，共學射御筈筈",
    "T04n0212_007:0647a18": "相拄無空漏者。時諸比丘見已便作是念：「此",
    "T04n0212_007:0647a19": "諸貴族子，學此射術者，希望稱譽，兼俟外寇",
    "T04n0212_007:0647a20": "令敵不入國，雖學是術不成學術；能以毫釐",
    "T04n0212_007:0647a21": "四諦分別思惟係在心者乃為學術。」眾多比",
    "T04n0212_007:0647a22": "丘乞食訖，還出城到精舍，澡洗手脚敷尼師",
    "T04n0212_007:0647a23": "壇，結跏趺坐係念在前，晝夜不息便獲四",
    "T04n0212_007:0647a24": "諦。爾時世尊以天眼觀清淨無瑕穢，見諸比",
    "T04n0212_007:0647a25": "丘共相篤勵懇惻其心，各在閑靜思惟校計，",
    "T04n0212_007:0647a26": "各除欲愛色愛無色愛。爾時世尊欲使大法",
    "T04n0212_007:0647a27": "久存於世，為後眾生作大炬明，闡揚大教遠",
    "T04n0212_007:0647a28": "近聽聞，在諸大眾而說斯偈：",
    "T04n0212_007:0647a29": "「比丘謹慎樂，　　放逸多憂愆，",
    "T04n0212_007:0647b01": "　義解分別句，　　行息永安寧。」",
    "T04n0212_007:0647b02": "　比丘謹慎樂，　　放逸多憂愆，",
    "T04n0212_007:0647b03": "　戀諍小致大，　　積惡入火焚。",
    "T04n0212_007:0647b04": "昔佛在舍衛國祇樹給孤獨園。時，佛弟子名",
    "T04n0212_007:0647b05": "拘提，於羅漢果六反退還，至第七頭自覺得",
    "T04n0212_007:0647b06": "證，即求利劍，復恐退還，自害其命。是時，弊魔",
    "T04n0212_007:0647b07": "波旬馳奔四面求覓比丘，神為生何處？不知",
    "T04n0212_007:0647b08": "神所生之處，往至問佛：「奔趣四方求覓神識",
    "T04n0212_007:0647b09": "不能知處，求覓拘提亦不知處。」世尊告曰：「拘",
    "T04n0212_007:0647b10": "提比丘已取滅度，神識處空與空合體。」弊魔聞",
    "T04n0212_007:0647b11": "已，心興欝毒，舉身自投青蓮香浴池中，池水",
    "T04n0212_007:0647b12": "涌沸，水性黿鮀之屬盡皆命終。是時，拘提比",
    "T04n0212_007:0647b13": "丘求於道果七反退轉，諸羅漢等見其退轉",
    "T04n0212_007:0647b14": "復恐却退，晝夜精勤修賢聖道而現在前。爾",
    "T04n0212_007:0647b15": "時，世尊以天眼觀清淨無瑕穢，見諸得道比丘",
    "T04n0212_007:0647b16": "各自精勤，於證恐退復還，欲使大法久存於",
    "T04n0212_007:0647b17": "世，為後眾生作大炬明，在大眾中而說此偈：",
    "T04n0212_007:0647b18": "「比丘謹慎樂，　　放逸多憂愆，",
    "T04n0212_007:0647b19": "　戀諍小致大，　　積惡入火焚。",
    "T04n0212_007:0647b20": "「恚怒隆盛，　　冷水揚沸，",
    "T04n0212_007:0647b21": "　惡至罪牽，　　受報無窮。",
    "T04n0212_007:0647b22": "「晝夜當精勤，　　牢持於禁戒，",
    "T04n0212_007:0647b23": "　為善友所敬，　　惡友所不念。」",
    "T04n0212_007:0647b24": "晝夜當精勤者，何以故說精勤遠離非法之",
    "T04n0212_007:0647b25": "相貌，去離不善法，精勤於善法，精勤滅有漏，邪",
    "T04n0212_007:0647b26": "見顛倒狐疑猶豫皆悉除盡，復求方便去諸",
    "T04n0212_007:0647b27": "習結，是故說曰，晝夜當精勤。牢持於禁戒者，",
    "T04n0212_007:0647b28": "身口意威儀善念修習，心如金剛不可沮壞，",
    "T04n0212_007:0647b29": "執戒牢固不為外邪得其便。禁戒者，二百五",
    "T04n0212_007:0647c01": "十戒。牢持守護不為慢怠，防戒當如不度棄",
    "T04n0212_007:0647c02": "捐法，婬怒癡起息令不起，是故說曰，牢持於",
    "T04n0212_007:0647c03": "禁戒。為善友所敬，惡友所不念者，善友者，正",
    "T04n0212_007:0647c04": "見之人，修於真正之法等成就者，盡為彼人",
    "T04n0212_007:0647c05": "所敬念，惡無放逸，是故說曰，為善友所敬也。",
    "T04n0212_007:0647c06": "惡友者，惡知識，離彼此岸，見諸善人修道德",
    "T04n0212_007:0647c07": "者，心懷嫉妬不欲聞見，是故說曰，惡友所不念。",
    "T04n0212_007:0647c08": "　無念及放逸，　　亦不習所修，",
    "T04n0212_007:0647c09": "　睡眠不求悟，　　是謂入深淵。",
    "T04n0212_007:0647c10": "無念及放逸者，多喜忘誤，性意錯亂，心所施",
    "T04n0212_007:0647c11": "為盡為不善，善念遂滅惡念增生，已生惡念",
    "T04n0212_007:0647c12": "便墮惡趣，為人所憎嫉。放逸之人晝夜思念，",
    "T04n0212_007:0647c13": "吾當捨此至彼，或生害心起若干念，是故說",
    "T04n0212_007:0647c14": "曰，無念及放逸。無念及所修者，意常慢惰，已",
    "T04n0212_007:0647c15": "生慢惰為道俗所棄。云何為俗所棄？如佛契",
    "T04n0212_007:0647c16": "經說，長者子慢惰之人，有六非義受罪之法。",
    "T04n0212_007:0647c17": "云何為六？事應速行而不行，事應挽行而",
    "T04n0212_007:0647c18": "不行，飽食應作而不作，極飢應作而不作，極",
    "T04n0212_007:0647c19": "熱應作而不作，極寒應作而不作。是謂長者",
    "T04n0212_007:0647c20": "子慢惰之人，有此六非義受罪之法，不得至",
    "T04n0212_007:0647c21": "無上正真之道，是謂俗所棄。云何為道所棄？",
    "T04n0212_007:0647c22": "於是比丘不誦契經律阿毘曇及以雜藏，不",
    "T04n0212_007:0647c23": "坐禪誦經佐助眾事，於現法中不至究竟不",
    "T04n0212_007:0647c24": "肯修習，於道俗中永無所習。云何於俗無所",
    "T04n0212_007:0647c25": "修習？意不汲汲修習命財非命財。所謂命財",
    "T04n0212_007:0647c26": "者，象馬牛羊奴僮僕使是謂命財。云何非命",
    "T04n0212_007:0647c27": "財？金銀七寶穀食田業養生之具，是謂非命",
    "T04n0212_007:0647c28": "財。藏置不牢為賊所侵，是謂俗所不修習。云",
    "T04n0212_007:0647c29": "何於道所不修習？不守護諸根，前念生後念",
    "T04n0212_007:0648a01": "續，念念惡隨不容善想，如河於山而下流，有",
    "T04n0212_007:0648a02": "人意欲中斷絕而不流者，終不可得。放逸之",
    "T04n0212_007:0648a03": "人亦復如是，念念惡隨，有人欲於前念後念",
    "T04n0212_007:0648a04": "中間生善心者，終不可得。所以然者，以其惡",
    "T04n0212_007:0648a05": "念念念相隨，是故說曰，亦不習所修也。睡眠",
    "T04n0212_007:0648a06": "不求悟者，猶如有人或時在眾聽法，為睡眠",
    "T04n0212_007:0648a07": "所逼不能覺寤，或時與人言語輒便睡眠，唯",
    "T04n0212_007:0648a08": "有智者方宜諫諭，或以苦言諫諭，或以罵詈",
    "T04n0212_007:0648a09": "加彼，或以方便先瞋後喜。是故世尊出五鼎",
    "T04n0212_007:0648a10": "沸世，為人演說生死熾然之法。設能分別知",
    "T04n0212_007:0648a11": "苦原本，則無復此眾患之法。不求巧便於諸",
    "T04n0212_007:0648a12": "善法，日衰日耗增有漏行，是故說曰，睡眠不",
    "T04n0212_007:0648a13": "求悟。是謂入深淵者，戒有二業。云何為二？",
    "T04n0212_007:0648a14": "一者二百五十戒，清淨如真金；二者於諸善",
    "T04n0212_007:0648a15": "法不廣修學，求盡有漏得無漏證。亦復不求",
    "T04n0212_007:0648a16": "向須陀洹得須陀洹果，向斯陀含得斯陀含",
    "T04n0212_007:0648a17": "果，向阿那含得阿那含果，向阿羅漢得阿羅",
    "T04n0212_007:0648a18": "漢果。於斯諸法不肯狎習，便自墮於深淵不",
    "T04n0212_007:0648a19": "至究竟，是謂道者入深淵也。云何俗入淵？",
    "T04n0212_007:0648a20": "若人處俗，不習乘象御馬執鉤擲索、相鬪嶮偽",
    "T04n0212_007:0648a21": "應進應退，盡不修習，便自沈沒不能顯其名",
    "T04n0212_007:0648a22": "德，家業不成就，是故說曰，是謂入深淵也。",
    "T04n0212_007:0648a23": "　常求除前愆，　　使不失其念，",
    "T04n0212_007:0648a24": "　隨時不興慢，　　快習於善法，",
    "T04n0212_007:0648a25": "　善法善安寐，　　今世亦後世。",
    "T04n0212_007:0648a26": "當求除前愆者，猶如曾入海人，諳知入海孔",
    "T04n0212_007:0648a27": "穴道路，所經過處，某處某處水漿、某處博",
    "T04n0212_007:0648a28": "戲家、某處婬種家，如此諸家當念遠離。設至",
    "T04n0212_007:0648a29": "海中，有菓名摩檀那，亦莫取食，設食此菓者",
    "T04n0212_007:0648b01": "便不能採致珍寶。彼執律者亦復如是，示人",
    "T04n0212_007:0648b02": "徑路常念避去非法之聚，設入非法聚者則",
    "T04n0212_007:0648b03": "不能採致深法。猶如有人素不明道，意欲所",
    "T04n0212_007:0648b04": "趣則有留礙亡失財物，能按大道不從邪徑",
    "T04n0212_007:0648b05": "者便安隱歸家。內法亦復如是，守護善法使",
    "T04n0212_007:0648b06": "外惡不入，常念思惟不去心懷，是故說曰，當",
    "T04n0212_007:0648b07": "求除前愆，使不失其念。云何隨時不興慢者？",
    "T04n0212_007:0648b08": "常念隨時不興於嫉慢，恒有勇猛心不懷懈",
    "T04n0212_007:0648b09": "怠，志離放逸諸法，並集眾善具足，猶如勇士",
    "T04n0212_007:0648b10": "能却外難著鎧持仗，心不怯弱手執弓矢脚",
    "T04n0212_007:0648b11": "不移轉，便不復畏外敵。比丘亦復如是，執",
    "T04n0212_007:0648b12": "心牢固興弘誓意而自纏絡，除結使賊亦無疑",
    "T04n0212_007:0648b13": "難，是故說曰，隨時不興慢也。云何快習於善",
    "T04n0212_007:0648b14": "法？所謂法者，善不善無記。世尊說曰：「念除不",
    "T04n0212_007:0648b15": "善無記，當修於善法。何以故？不善法者令人",
    "T04n0212_007:0648b16": "入惡，無記法者令人墮愚惑之中，善法者令",
    "T04n0212_007:0648b17": "人生善處天上人中，或入無為泥洹境界。」是",
    "T04n0212_007:0648b18": "故說曰，快習於善法。云何善法善安寐者？不",
    "T04n0212_007:0648b19": "復畏墮地獄餓鬼畜生。若人毀辱不懷畏懼，",
    "T04n0212_007:0648b20": "臥寐恬淡寤則常安，是故說曰，善法善安寐。",
    "T04n0212_007:0648b21": "今世亦後世，若在今世無有愁憂苦惱。何以",
    "T04n0212_007:0648b22": "故爾？以其善修法故。若生後世，遭遇賢聖不",
    "T04n0212_007:0648b23": "離善處，斯由身身相續習善所致。是故說曰，",
    "T04n0212_007:0648b24": "今世亦後世也。",
    "T04n0212_007:0648b25": "　思惟不放逸，　　為仁學仁跡，",
    "T04n0212_007:0648b26": "　從是無有憂，　　當念自滅意。",
    "T04n0212_007:0648b27": "思惟不放逸者，去五縛著，不住五處，終日思",
    "T04n0212_007:0648b28": "惟導引比丘修持禁戒。戒有二業。云何為二",
    "T04n0212_007:0648b29": "業？一者二百五十戒，二者柔順戒業。出言柔",
    "T04n0212_007:0648c01": "軟不復害人，受諸梵行人教誨之法，所聞法",
    "T04n0212_007:0648c02": "教聞能遵奉，不失賢聖出要之路，是故說曰，",
    "T04n0212_007:0648c03": "思惟不放逸也。為仁學仁跡，從是無有憂者，",
    "T04n0212_007:0648c04": "定意不亂，內懷慈仁加被眾生，不習欲愛瞋",
    "T04n0212_007:0648c05": "恚愚癡，但念思惟去離出愛，求入寂定之室，",
    "T04n0212_007:0648c06": "是故說曰，為仁學仁跡。從是無有憂，云何？當",
    "T04n0212_007:0648c07": "念自滅意，常當專念守意不亂，莫求彼短倖",
    "T04n0212_007:0648c08": "望其行，已得正定外邪不入，弊魔波旬不得",
    "T04n0212_007:0648c09": "其便。或變其被服作父母兄弟來入，詭嬈善",
    "T04n0212_007:0648c10": "男子者，不能得其便，心已得定終不忘失無",
    "T04n0212_007:0648c11": "漏善法，已得善法便受如來名號，已受名號",
    "T04n0212_007:0648c12": "佛法便得久存，是故說曰，當念自滅意。",
    "T04n0212_007:0648c13": "　善求出要，　　順從佛法，",
    "T04n0212_007:0648c14": "　當滅死眾，　　象出華室。",
    "T04n0212_007:0648c15": "善求出要者，疾求方便善求伴侶，厭患生死",
    "T04n0212_007:0648c16": "貪欲遠離，復求思惟惡露之觀，雖處生死心",
    "T04n0212_007:0648c17": "不染著於生死。出要者，出生死也，亦出三有",
    "T04n0212_007:0648c18": "更不受生。出要者，所謂出家學道，修無上道",
    "T04n0212_007:0648c19": "離於家業。出要者，露精自暴不求覆蓋。是故",
    "T04n0212_007:0648c20": "說曰，善求出要也。順從佛法者，云何順從佛",
    "T04n0212_007:0648c21": "法？守一正見不著邪部，與行相應不缺道心。",
    "T04n0212_007:0648c22": "行相應者何者是？謂得阿羅漢。不缺道心何",
    "T04n0212_007:0648c23": "者是。謂除諸結諸不善法，無邪倒見。違此法",
    "T04n0212_007:0648c24": "者則不與佛法相應，是故說曰，順從佛法也。",
    "T04n0212_007:0648c25": "當滅死眾者，云何名為死眾？百八結是也？求",
    "T04n0212_007:0648c26": "方便滅使不生。復重說曰，云何為死眾？所謂",
    "T04n0212_007:0648c27": "生老病是，亦求方便滅使不生，竪弘誓幢擊",
    "T04n0212_007:0648c28": "四等鼓，召受化人去生老病死，懸解脫幡布",
    "T04n0212_007:0648c29": "大音聲遍滿世界，普告蜎飛蠕動之類：「吾今",
    "T04n0212_007:0649a01": "已成等正覺道，生死已盡梵行已立所作已",
    "T04n0212_007:0649a02": "辦更不受有，如實知之。汝等亦當如我盡生",
    "T04n0212_007:0649a03": "死原入無畏城，無復眾惱涉歷生死。」是故說",
    "T04n0212_007:0649a04": "曰，當滅死眾也。象出華室者，昔有一人捕",
    "T04n0212_007:0649a05": "得大象繫以鐵鎖屬王波斯匿，象甚匈暴傷",
    "T04n0212_007:0649a06": "害人民不可稱計，或還害象破壞市肆生拔",
    "T04n0212_007:0649a07": "菓樹不可禁止。波斯匿王即遣人眾圍捕縛",
    "T04n0212_007:0649a08": "束閉在華室，繫靽不與食，猶暴難禁制。是時，",
    "T04n0212_007:0649a09": "王家更被暴象，皆著器仗有所征伐。夫象",
    "T04n0212_007:0649a10": "戰法，有所攻伐必同聲喚。時彼繫象聞知有",
    "T04n0212_007:0649a11": "外寇來侵境者，象懷瞋恚頓鎖自擲蹹壞華",
    "T04n0212_007:0649a12": "室，馳走東西命敵而行，眾人見已皆懷恐怖。",
    "T04n0212_007:0649a13": "爾時世尊以天眼觀清淨無瑕穢，見此暴象",
    "T04n0212_007:0649a14": "被繫得脫，自命大敵欲摧滅之自求永安。如",
    "T04n0212_007:0649a15": "來將欲現其勇猛，為彼眾生現其大明，亦使",
    "T04n0212_007:0649a16": "正法久存於世，在大眾中而說斯偈：",
    "T04n0212_007:0649a17": "「善求出要，　　順從佛法，",
    "T04n0212_007:0649a18": "　當滅死眾，　　象出華室。」",
    "T04n0212_007:0649a19": "爾時世尊告諸比丘：「龍象出現必有所益，雖",
    "T04n0212_007:0649a20": "為畜獸宿識極深，生八難處離於仁義，聞眾",
    "T04n0212_007:0649a21": "多象被鉀著仗，欲攻外寇奉教齊喚，象王聞",
    "T04n0212_007:0649a22": "者頓繫馳奔恐不免難。畜獸愚暗猶尚乃爾，",
    "T04n0212_007:0649a23": "況汝等比丘躬從如來，聞句義味義句身味，",
    "T04n0212_007:0649a24": "身不能斷縛著結使遠離生死，自繫牢獄。」復",
    "T04n0212_007:0649a25": "告四部眾：「夫世間繫者無有牢固，為危為脆",
    "T04n0212_007:0649a26": "為磨滅法，不能捨家斷慈慕心去俗因緣，自",
    "T04n0212_007:0649a27": "不念道復不教人自行其道。象之被繫未經",
    "T04n0212_007:0649a28": "旬日，便自求脫得處無為。汝等眾生染著生",
    "T04n0212_007:0649a29": "死，追憶受身積如十方山岳，目覩死者淚如",
    "T04n0212_007:0649b01": "十方四海，人之遺髮計如十方生草，猶尚不",
    "T04n0212_007:0649b02": "能得免眾難，猶如重罪之人一歲三移，出獄",
    "T04n0212_007:0649b03": "復入獄，不自改愆求出無為，何為貪著放逸",
    "T04n0212_007:0649b04": "不求解脫？常處在家業多諸穢污養妻畜子",
    "T04n0212_007:0649b05": "家之重靽，念求方術捨慈著心。」時諸人民僉",
    "T04n0212_007:0649b06": "然心悟，心開意解求出為道。「我等以斷世俗",
    "T04n0212_007:0649b07": "羈靽，復當方宜斷生死羈靽。」用意精勤晝夜",
    "T04n0212_007:0649b08": "不停，各各以次得須陀洹果、斯陀含果、阿那含",
    "T04n0212_007:0649b09": "果、阿羅漢果。是時，如來見諸比丘各獲道跡，",
    "T04n0212_007:0649b10": "歎說：「善哉！為大族姓子行應真正，所以族姓",
    "T04n0212_007:0649b11": "子剃除鬚髮被三法衣，出家學道修無上梵行，",
    "T04n0212_007:0649b12": "生死已盡梵行已立，所作已辦更不受有，如",
    "T04n0212_007:0649b13": "實知之。受人信施不唐其功，堪能為人福田。",
    "T04n0212_007:0649b14": "不但我今讚歎汝身，諸得道者皆讚歎之，亦",
    "T04n0212_007:0649b15": "能自利復能利人，展轉相利則佛種不斷，正",
    "T04n0212_007:0649b16": "法亦久存於世。若有眾生以其衣被飲食床臥",
    "T04n0212_007:0649b17": "具病瘦醫藥，持惠施者，獲福無量不可稱計。」",
    "T04n0212_007:0649b18": "　若於此正法，　　不懷放逸意，",
    "T04n0212_007:0649b19": "　斷生老病死，　　越苦度彼岸。",
    "T04n0212_007:0649b20": "若於此正法者，內所修學皆謂正法。不懷放",
    "T04n0212_007:0649b21": "逸，縱情自用更不涉胎受若干生，雖復受生",
    "T04n0212_007:0649b22": "生於中國，盡其苦原，是故我說苦之原本。",
    "T04n0212_007:0649b23": "是故說曰：",
    "T04n0212_007:0649b24": "「若於此正法，　　不懷放逸意，",
    "T04n0212_007:0649b25": "　斷生老病死，　　越苦度彼岸。」",
    "T04n0212_007:0649b26": "放逸品竟",
    "T04n0212_007:0649b27": "出曜經卷第七"
}