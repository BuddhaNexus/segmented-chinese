{
    "T02n0125_044:0785c20": "增壹阿含經卷第四十四",
    "T02n0125_044:0785c22": "東晉罽賓三藏瞿曇僧伽提婆譯",
    "T02n0125_044:0785c23": "十不善品第四十八",
    "T02n0125_044:0785c24": "（一）聞如是：一時，佛在舍衛國祇樹給孤獨",
    "T02n0125_044:0785c25": "園。爾時，世尊告諸比丘：「其有眾生，修行殺",
    "T02n0125_044:0785c26": "生，廣布殺生，種地獄罪，餓鬼、畜生行；若生",
    "T02n0125_044:0785c27": "人中，壽命極短。所以然者，由害他命。「若",
    "T02n0125_044:0785c28": "有眾生盜他物者，種三惡道之罪；若生人",
    "T02n0125_044:0785c29": "中，恒遭貧匱，食不充口，衣不蓋形。皆由",
    "T02n0125_044:0786a01": "盜故，劫奪物者，即斷他命根。「若有眾生，好",
    "T02n0125_044:0786a02": "喜貪泆，種三惡道；若生人中，門不貞良，竊",
    "T02n0125_044:0786a03": "盜淫泆。「若有眾生妄語者，種地獄罪；若生",
    "T02n0125_044:0786a04": "人中，為人所輕，言不信受，為人所賤。所",
    "T02n0125_044:0786a05": "以然者，皆由前世妄語所致。「若有眾生兩",
    "T02n0125_044:0786a06": "舌者，種三惡道之罪；設生人中，心恒不定，",
    "T02n0125_044:0786a07": "常懷愁憂。所以然者，由彼人兩頭傳虛",
    "T02n0125_044:0786a08": "言故。「若有眾生麁言者，種三惡道之罪；若",
    "T02n0125_044:0786a09": "生人中，為人醜弊，常喜罵呼。所以然者，",
    "T02n0125_044:0786a10": "由彼人言不專正之所致也。「若有眾生鬪",
    "T02n0125_044:0786a11": "亂彼此，種三惡道之罪；設生人中，多諸怨",
    "T02n0125_044:0786a12": "憎，親親離散。所以然者，皆由前世鬪亂之",
    "T02n0125_044:0786a13": "所致也。「若有眾生嫉妬者，種三惡道；若生",
    "T02n0125_044:0786a14": "人中，乏諸衣裳。所以然者，由彼人起貪",
    "T02n0125_044:0786a15": "嫉故。「若有眾生起害意，種三惡道；設生",
    "T02n0125_044:0786a16": "人中，恒多虛妄，不解至理，心亂不定。所",
    "T02n0125_044:0786a17": "以然者，皆由前世恚怒所致也，無有慈",
    "T02n0125_044:0786a18": "仁。「若有眾生，行邪見者，種三惡道；若生",
    "T02n0125_044:0786a19": "人中，乃在邊地，不生中國，不覩三尊道法",
    "T02n0125_044:0786a20": "之義，或復聾盲瘖瘂，身形不正，不解善法、",
    "T02n0125_044:0786a21": "惡法之趣。所以然者，皆由前世無信根",
    "T02n0125_044:0786a22": "故，亦不信沙門、婆羅門、父母、兄弟。「比丘知",
    "T02n0125_044:0786a23": "之，由此十惡之報，致此殃舋。是故，比丘！當",
    "T02n0125_044:0786a24": "離十惡，修行正見。如是，比丘！當作是學。」爾",
    "T02n0125_044:0786a25": "時，諸比丘聞佛所說，歡喜奉行。",
    "T02n0125_044:0786a26": "（二）聞如是：一時，佛在舍衛國祇樹給孤獨",
    "T02n0125_044:0786a27": "園。爾時，世尊十五日說戒時，將諸比丘，前後",
    "T02n0125_044:0786a28": "圍遶，往詣普會講堂。爾時，世尊默然觀察，",
    "T02n0125_044:0786a29": "諸聖眾寂寞不語。是時，阿難白佛言：「今日",
    "T02n0125_044:0786b01": "聖眾盡集講堂，唯然，世尊！當與諸比丘說",
    "T02n0125_044:0786b02": "禁戒。」爾時，世尊亦復默然不語。是時，阿難須",
    "T02n0125_044:0786b03": "臾復白佛言：「今正是時，宜說禁戒，初夜欲",
    "T02n0125_044:0786b04": "盡。」爾時，世尊復默不語。爾時，阿難須臾復白",
    "T02n0125_044:0786b05": "佛言：「中夜欲竟，眾僧勞頓，唯願世尊以時",
    "T02n0125_044:0786b06": "說戒。」爾時，世尊復默然不語。是時，阿難須",
    "T02n0125_044:0786b07": "臾復白佛言：「後夜欲盡，唯願世尊以時",
    "T02n0125_044:0786b08": "說戒。」佛告阿難：「眾中不淨者，故不說戒。今",
    "T02n0125_044:0786b09": "聽上座，使說禁戒。若僧上座不堪任說戒",
    "T02n0125_044:0786b10": "者，聽持律說禁戒。若無持律者，其能",
    "T02n0125_044:0786b11": "誦戒通利者，當唱之使說戒。自今已後，如",
    "T02n0125_044:0786b12": "來更不說戒。眾中不淨，如來於中說戒，彼人",
    "T02n0125_044:0786b13": "頭破為七分，如彼酬羅果無異。」是時，阿",
    "T02n0125_044:0786b14": "難悲泣交集，並作是說：「聖眾今日便為孤",
    "T02n0125_044:0786b15": "窮。如來正法去何速疾？不淨之人出何速",
    "T02n0125_044:0786b16": "疾？」是時，大目乾連便作是念：「此眾中何等",
    "T02n0125_044:0786b17": "毀法之人，在此眾中，乃令如來不說禁",
    "T02n0125_044:0786b18": "戒？」是時，大目乾連入三昧定，遍觀聖眾",
    "T02n0125_044:0786b19": "心中瑕穢。爾時，目連見馬師、滿宿二比丘在",
    "T02n0125_044:0786b20": "眾會中，是時目連即從座起，至彼比丘所，",
    "T02n0125_044:0786b21": "而告之曰：「汝等速起，離此座中。如來見譏，",
    "T02n0125_044:0786b22": "由卿等故，如來不說禁戒。」爾時，二比丘默",
    "T02n0125_044:0786b23": "然不語。是時，目連復再三告曰：「汝等速起，",
    "T02n0125_044:0786b24": "不須住此。」是時，彼比丘默然不對。是時，目",
    "T02n0125_044:0786b25": "連即前捉手將至門外，還取門閉，前白佛",
    "T02n0125_044:0786b26": "言：「不淨比丘已將在外，唯然世尊時說",
    "T02n0125_044:0786b27": "禁戒。」佛告目連：「止！止！目連！如來更不與",
    "T02n0125_044:0786b28": "比丘說戒。如來所說言不有二，還詣座",
    "T02n0125_044:0786b29": "所。」是時，目連復白佛言：「今此眾中已生",
    "T02n0125_044:0786c01": "瑕穢，我不堪任行維那法，唯願世尊更",
    "T02n0125_044:0786c02": "差餘人。」爾時，世尊默然可之。是時，目連頭面",
    "T02n0125_044:0786c03": "禮世尊足，還就本座。是時，阿難白世尊言：",
    "T02n0125_044:0786c04": "「毘婆尸如來出現世時，聖眾多少？為經幾",
    "T02n0125_044:0786c05": "時，乃生瑕穢？乃至迦葉弟子多少？云何說",
    "T02n0125_044:0786c06": "戒？」佛告阿難：「九十一劫有佛出世，名毘婆",
    "T02n0125_044:0786c07": "尸如來、至真、等正覺，出現世間。爾時，三會聖",
    "T02n0125_044:0786c08": "眾，初一會時比丘有百千六萬八千聖眾；",
    "T02n0125_044:0786c09": "第二會時十六萬聖眾；第三會時十萬聖眾，",
    "T02n0125_044:0786c10": "皆是阿羅漢。彼佛壽八萬四千歲，百歲之中",
    "T02n0125_044:0786c11": "聖眾清淨，彼佛恒以一偈為禁戒：",
    "T02n0125_044:0786c12": "「『忍辱為第一，　　佛說無為最，",
    "T02n0125_044:0786c13": "　　不以剃鬚髮，　　害他為沙門。』",
    "T02n0125_044:0786c14": "「是時，彼佛以此一偈，百歲之中而為禁戒，",
    "T02n0125_044:0786c15": "已生瑕穢，便立禁戒。「復於三十一劫中，有",
    "T02n0125_044:0786c16": "佛名試詰如來、至真、等正覺，出現於世。爾",
    "T02n0125_044:0786c17": "時，亦復三會聖眾，初一會時有十六萬聖",
    "T02n0125_044:0786c18": "眾；第二會時十四萬聖眾；第三會時十萬聖",
    "T02n0125_044:0786c19": "眾。彼佛爾時，八十年中清淨無瑕穢，亦說一",
    "T02n0125_044:0786c20": "偈：",
    "T02n0125_044:0786c21": "「『若眼見非邪，　　慧者護不著，",
    "T02n0125_044:0786c22": "　　棄捐於眾惡，　　在世為黠慧。』",
    "T02n0125_044:0786c23": "「爾時，彼佛八十年中說此一偈，後有瑕穢，",
    "T02n0125_044:0786c24": "更立禁戒。爾時，試詰佛壽七萬歲。「於彼劫",
    "T02n0125_044:0786c25": "中，復有佛出現世間，名曰毘舍羅婆，亦三",
    "T02n0125_044:0786c26": "會聖眾，初會之時十萬聖眾，盡是羅漢；第二",
    "T02n0125_044:0786c27": "會時八萬羅漢；第三會時七萬羅漢，諸漏已",
    "T02n0125_044:0786c28": "盡。毘舍羅婆如來七十年中無瑕穢。爾時，復",
    "T02n0125_044:0786c29": "以一偈半為禁戒：",
    "T02n0125_044:0787a01": "「『不害亦不非，　　奉行於大戒，",
    "T02n0125_044:0787a02": "　　於食知止足，　　床座亦復然，",
    "T02n0125_044:0787a03": "　　執志為專一，　　是則諸佛教。』",
    "T02n0125_044:0787a04": "「七十年中以此一偈為禁戒，後有瑕穢，",
    "T02n0125_044:0787a05": "更立禁戒。毘舍羅婆如來壽七萬歲。「於此賢",
    "T02n0125_044:0787a06": "劫中，有佛出世，名曰拘樓孫如來，出現世",
    "T02n0125_044:0787a07": "間。爾時，二會聖眾，初會之時七萬聖眾，皆是",
    "T02n0125_044:0787a08": "阿羅漢；第二會時六萬阿羅漢。彼佛爾時，六",
    "T02n0125_044:0787a09": "十年中無有瑕穢。彼佛爾時，以二偈以為",
    "T02n0125_044:0787a10": "禁戒。",
    "T02n0125_044:0787a11": "「『譬如蜂採華，　　其色甚香潔，",
    "T02n0125_044:0787a12": "　　以味惠施他，　　道士遊聚落。",
    "T02n0125_044:0787a13": "　　不誹謗於人，　　亦不觀是非，",
    "T02n0125_044:0787a14": "　　但自觀身行，　　諦觀正不正。』",
    "T02n0125_044:0787a15": "「六十年中說此二偈，以為禁戒，自此已",
    "T02n0125_044:0787a16": "來，以有瑕穢，便立禁戒。彼佛壽六萬歲。「於",
    "T02n0125_044:0787a17": "此賢劫中有佛出世，名曰拘那含牟尼如來、",
    "T02n0125_044:0787a18": "至真、等正覺。爾時，二會聖眾，初會之時六十",
    "T02n0125_044:0787a19": "萬聖眾，皆是阿羅漢；第二會時四十萬聖",
    "T02n0125_044:0787a20": "眾，皆是阿羅漢。爾時，彼佛四十年中無有瑕",
    "T02n0125_044:0787a21": "穢，以一偈為禁戒：",
    "T02n0125_044:0787a22": "「『執志莫輕戲，　　當學尊寂道，",
    "T02n0125_044:0787a23": "　　賢者無愁憂，　　常滅志所念。』",
    "T02n0125_044:0787a24": "「四十年中說此一偈，以為禁戒，自此已",
    "T02n0125_044:0787a25": "來，便有瑕穢，更立禁戒。彼佛壽四萬歲。「於",
    "T02n0125_044:0787a26": "此賢劫有佛，名為迦葉，出現世間。爾時，",
    "T02n0125_044:0787a27": "彼佛亦二會聖眾，初會之時四十萬眾；第二",
    "T02n0125_044:0787a28": "會時三十萬眾，皆是阿羅漢。二十年中無有",
    "T02n0125_044:0787a29": "瑕穢，恒以一偈，以為禁戒：",
    "T02n0125_044:0787b01": "「『一切惡莫作，　　當奉行其善，",
    "T02n0125_044:0787b02": "　　自淨其志意，　　是則諸佛教。』",
    "T02n0125_044:0787b03": "「二十年中說此一偈，以為禁戒，犯禁之後，",
    "T02n0125_044:0787b04": "更立制限。爾時，迦葉佛壽二萬歲。「我今如",
    "T02n0125_044:0787b05": "來出現於世，一會聖眾千二百五十人，十二",
    "T02n0125_044:0787b06": "年中無有瑕穢，亦以一偈為禁戒：",
    "T02n0125_044:0787b07": "「『護口意清淨，　　身行亦清淨，",
    "T02n0125_044:0787b08": "　　淨此三行跡，　　修行仙人道。』",
    "T02n0125_044:0787b09": "「十二年中說此一偈，以為禁戒，以生犯律",
    "T02n0125_044:0787b10": "之人，轉有二百五十戒，自今已後眾僧集",
    "T02n0125_044:0787b11": "會，啟白如律：『諸賢！咸聽！今十五日說戒，今僧",
    "T02n0125_044:0787b12": "忍者，眾僧和合。』說禁戒以啟此已。設有比",
    "T02n0125_044:0787b13": "丘有所說者，不應說戒，各共默然。若無",
    "T02n0125_044:0787b14": "語者，應為說戒。乃至說戒序後，復當問：",
    "T02n0125_044:0787b15": "『諸賢，誰不清淨？』如是再三，『誰不清淨？』清淨者，",
    "T02n0125_044:0787b16": "默然持之。然今人壽命極短，盡壽不過百",
    "T02n0125_044:0787b17": "年。是故，阿難！善受持之。」爾時，阿難白世尊",
    "T02n0125_044:0787b18": "言：「過去久遠諸佛世尊，壽命極長，犯律者少，",
    "T02n0125_044:0787b19": "無有瑕穢，然今人民壽命為短少，不過",
    "T02n0125_044:0787b20": "十十，過去諸佛滅度之後，有遺法住世，為",
    "T02n0125_044:0787b21": "經幾時？」佛告阿難：「過去諸佛滅度之後，法",
    "T02n0125_044:0787b22": "不久存。」阿難白佛言：「設如來滅度之後，正",
    "T02n0125_044:0787b23": "法存世當經幾時？」佛告阿難曰：「我滅度之",
    "T02n0125_044:0787b24": "後，法當久存。迦葉佛滅度後，遺法住七日",
    "T02n0125_044:0787b25": "中。汝今，阿難！如來弟子為少。莫作是",
    "T02n0125_044:0787b26": "觀。東方弟子無數億千，南方弟子無數億千。",
    "T02n0125_044:0787b27": "是故，阿難！當建此意，我釋迦文佛壽命極",
    "T02n0125_044:0787b28": "長。所以然者，肉身雖取滅度，法身存在，此",
    "T02n0125_044:0787b29": "是其義。當念奉行。」爾時，阿難及諸比丘聞佛",
    "T02n0125_044:0787c01": "所說，歡喜奉行。",
    "T02n0125_044:0787c02": "（三）聞如是：一時，佛在舍衛國祇樹給孤獨",
    "T02n0125_044:0787c03": "園，與大比丘眾五百人俱。爾時，阿難偏露",
    "T02n0125_044:0787c04": "右肩，右膝著地，白世尊言：「如來玄鑒，無事",
    "T02n0125_044:0787c05": "不察，當來、過去、現在三世皆悉明了，諸過去",
    "T02n0125_044:0787c06": "諸佛姓字、名號，弟子菩薩翼從多少，皆悉知",
    "T02n0125_044:0787c07": "之，一劫、百劫、若無數劫，悉觀察知。亦復知",
    "T02n0125_044:0787c08": "國王、大臣、人民姓字，斯能分別，如今現在國",
    "T02n0125_044:0787c09": "界若干，亦復明了。將來久遠，彌勒出現，至真、",
    "T02n0125_044:0787c10": "等正覺，欲聞其變；弟子翼從、佛境豐樂，為",
    "T02n0125_044:0787c11": "經幾時？」佛告阿難：「汝還就座，聽我所說，彌",
    "T02n0125_044:0787c12": "勒出現，國土豐樂，弟子多少，善思念之，執在",
    "T02n0125_044:0787c13": "心懷。」是時，阿難從佛受教，即還就座。爾時，",
    "T02n0125_044:0787c14": "世尊告阿難曰：「將來久遠於此國界，當有",
    "T02n0125_044:0787c15": "城郭名曰雞頭，東西十二由旬，南北七由旬，",
    "T02n0125_044:0787c16": "土地豐熟，人民熾盛，街巷成行。爾時，城中有",
    "T02n0125_044:0787c17": "龍王名曰水光，夜雨澤香，晝則清和。是時，雞",
    "T02n0125_044:0787c18": "頭城中有羅剎鬼名曰葉華，所行順法，不",
    "T02n0125_044:0787c19": "違正教，伺人民寢寐之後，除去穢惡諸不",
    "T02n0125_044:0787c20": "淨者，又以香汁而灑其地，極為香淨。「阿難",
    "T02n0125_044:0787c21": "當知，爾時，閻浮地東、西、南、北十萬由旬，諸山",
    "T02n0125_044:0787c22": "河石壁皆自消滅，四大海水各據一方。時，閻",
    "T02n0125_044:0787c23": "浮地極為平整，如鏡清明，舉閻浮地內，穀",
    "T02n0125_044:0787c24": "食豐賤，人民熾盛，多諸珍寶，諸村落相近，雞",
    "T02n0125_044:0787c25": "鳴相接。是時，弊花果樹枯竭，穢惡亦自消滅，",
    "T02n0125_044:0787c26": "其餘甘美果樹，香氣殊好者，皆生乎地。爾時。",
    "T02n0125_044:0787c27": "時氣和適，四時順節，人身之中無有百八之",
    "T02n0125_044:0787c28": "患。貪欲、瞋恚、愚癡不大殷勤，人心平均皆同",
    "T02n0125_044:0787c29": "一意，相見歡悅，善言相向，言辭一類，無有差",
    "T02n0125_044:0788a01": "別，如彼欝單曰人，而無有異。是時，閻浮地",
    "T02n0125_044:0788a02": "內人民大小皆同一嚮，無若干之差別也。",
    "T02n0125_044:0788a03": "彼時男女之類意欲大小便，地自然開，事訖",
    "T02n0125_044:0788a04": "之後，地復還合。爾時，閻浮地內自然生粳米，",
    "T02n0125_044:0788a05": "亦無皮裹，極為香美，食無患苦。所謂金銀、",
    "T02n0125_044:0788a06": "珍寶、車璩、瑪瑙、真珠、虎珀，各散在地，無",
    "T02n0125_044:0788a07": "人省錄。是時，人民手執此寶，自相謂言：『昔者",
    "T02n0125_044:0788a08": "之人由此寶故，各相傷害，繫閉牢獄，更無",
    "T02n0125_044:0788a09": "數苦惱，如今此寶與瓦石同流，無人守護。』「爾",
    "T02n0125_044:0788a10": "時，法王出現，名曰蠰佉，正法治化，七寶成",
    "T02n0125_044:0788a11": "就。所謂七寶者，輪寶、象寶、馬寶、珠寶、玉女寶、",
    "T02n0125_044:0788a12": "典兵寶、守藏之寶，是謂七寶，領此閻浮地",
    "T02n0125_044:0788a13": "內，不以刀杖，自然靡伏。如今，阿難！四珍之",
    "T02n0125_044:0788a14": "藏，乾陀越國伊羅鉢寶藏，多諸珍琦異物，",
    "T02n0125_044:0788a15": "不可稱計；第二彌梯羅國般綢大藏，亦多珍",
    "T02n0125_044:0788a16": "寶；第三須賴吒大國有寶藏，亦多珍寶；第",
    "T02n0125_044:0788a17": "四婆羅[木*奈]蠰佉有大藏，多諸珍寶，不可稱",
    "T02n0125_044:0788a18": "計，此四大藏自然應現，諸守藏人各來白王：",
    "T02n0125_044:0788a19": "『唯願大王以此寶藏之物，惠施貧窮！』爾時，",
    "T02n0125_044:0788a20": "蠰佉大王得此寶已，亦復不省錄之，意",
    "T02n0125_044:0788a21": "無財物之想。時，閻浮地內自然樹上生衣，極",
    "T02n0125_044:0788a22": "細柔軟，人取著之，如今欝單曰人自然",
    "T02n0125_044:0788a23": "樹上生衣，而無有異。「爾時，彼王有大臣，名",
    "T02n0125_044:0788a24": "曰修梵摩，是王少小同好，王甚愛敬，又且",
    "T02n0125_044:0788a25": "顏貌端正，不長、不短，不肥、不瘦，不白、不黑，不",
    "T02n0125_044:0788a26": "老、不少。是時，修梵摩有妻，名曰梵摩越，玉",
    "T02n0125_044:0788a27": "女中最極為殊妙，如天帝妃，口作優鉢",
    "T02n0125_044:0788a28": "蓮花香，身作栴檀香，諸婦人八十四態，永無",
    "T02n0125_044:0788a29": "復有，亦無疾病亂想之念。爾時，彌勒菩薩於",
    "T02n0125_044:0788b01": "兜率天，觀察父母不老、不少，便降神下應，",
    "T02n0125_044:0788b02": "從右脅生，如我今日右脅生無異，彌勒菩",
    "T02n0125_044:0788b03": "薩亦復如是。兜率諸天各各唱令：『彌勒菩薩",
    "T02n0125_044:0788b04": "已降神下。』是時，修梵摩即與子立字，名曰",
    "T02n0125_044:0788b05": "彌勒，有三十二相、八十種好，莊嚴其身，身",
    "T02n0125_044:0788b06": "黃金色。爾時，人壽極長，無有諸患，皆壽八萬",
    "T02n0125_044:0788b07": "四千歲，女人年五百歲然後出適。爾時，彌勒",
    "T02n0125_044:0788b08": "在家未經幾時，便當出家學道。「爾時，去雞",
    "T02n0125_044:0788b09": "頭城不遠，有道樹名曰龍華，高一由旬，廣",
    "T02n0125_044:0788b10": "五百步。時，彌勒菩薩坐彼樹下，成無上道果；",
    "T02n0125_044:0788b11": "當其夜半，彌勒出家，即其夜成無上道。時，",
    "T02n0125_044:0788b12": "三千大千剎土，六變震動，地神各各相告曰：『今",
    "T02n0125_044:0788b13": "彌勒已成佛！』轉至聞四天王宮，『彌勒已成",
    "T02n0125_044:0788b14": "佛道！』轉轉聞徹三十三天、焰天、兜率天、化自",
    "T02n0125_044:0788b15": "在天、他化自在天，聲展轉乃至梵天：『彌勒已",
    "T02n0125_044:0788b16": "成佛道！』爾時，魔名大將以法治化，聞如來",
    "T02n0125_044:0788b17": "名教音響之聲，歡喜踊躍，不能自勝，七日",
    "T02n0125_044:0788b18": "七夜不眠不寐。是時，魔王將欲界無數天",
    "T02n0125_044:0788b19": "人，至彌勒佛所，恭敬禮拜。「彌勒聖尊與諸",
    "T02n0125_044:0788b20": "天漸漸說法微妙之論，所謂論者：施論、戒論、",
    "T02n0125_044:0788b21": "生天之論，欲不淨想，出要為妙。爾時，彌勒見",
    "T02n0125_044:0788b22": "諸人民已發心歡喜，諸佛世尊常所說法：",
    "T02n0125_044:0788b23": "苦、習、盡、道，悉與諸天人廣分別其義。爾時，",
    "T02n0125_044:0788b24": "座上八萬四千天子諸塵垢盡，得法眼淨。爾",
    "T02n0125_044:0788b25": "時，大將魔王告彼界人民之類曰：『汝等速出",
    "T02n0125_044:0788b26": "家。所以然者，彌勒今日已度彼岸，亦當",
    "T02n0125_044:0788b27": "度汝等使至彼岸。』「爾時，雞頭城中長者，名",
    "T02n0125_044:0788b28": "曰善財，聞魔王教令，又聞佛音響，將八",
    "T02n0125_044:0788b29": "萬四千眾，至彌勒佛所，頭面禮足，在一",
    "T02n0125_044:0788c01": "面坐。爾時，彌勒漸與說法微妙之論，所謂論",
    "T02n0125_044:0788c02": "者：施論、戒論、生天之論，欲不淨想，出要為",
    "T02n0125_044:0788c03": "妙。爾時，彌勒見諸人民心開意解，如諸佛",
    "T02n0125_044:0788c04": "世尊常所說法：苦、習、盡、道，與諸人民廣分",
    "T02n0125_044:0788c05": "別義。爾時，座上八萬四千人，諸塵垢盡，得法",
    "T02n0125_044:0788c06": "眼淨。是時，善財與八萬四千人等，即前白佛：",
    "T02n0125_044:0788c07": "『求索出家，善修梵行，盡成阿羅漢道。』爾時，",
    "T02n0125_044:0788c08": "彌勒初會八萬四千阿羅漢。「是時，蠰佉王",
    "T02n0125_044:0788c09": "聞彌勒已成佛道，便往至佛所，欲得聞",
    "T02n0125_044:0788c10": "法。時，彌勒與說法，初善、中善、竟善，義理",
    "T02n0125_044:0788c11": "深邃。爾時，大王復於異時立太子，賜剃頭",
    "T02n0125_044:0788c12": "師珍寶，復以雜寶與諸梵志，將八萬四千",
    "T02n0125_044:0788c13": "眾生，往至佛所，求作沙門；盡成道果，",
    "T02n0125_044:0788c14": "得阿羅漢。「是時，修梵摩大長者聞彌勒已",
    "T02n0125_044:0788c15": "成佛道，將八萬四千梵志之眾，往至佛所，",
    "T02n0125_044:0788c16": "求作沙門；得阿羅漢。唯修梵摩一人，斷",
    "T02n0125_044:0788c17": "三結使，必盡苦際。「是時，佛母梵摩越復將",
    "T02n0125_044:0788c18": "八萬四千婇女之眾，往至佛所，求作沙門。",
    "T02n0125_044:0788c19": "是時，諸女人盡得羅漢；唯有梵摩越一人，",
    "T02n0125_044:0788c20": "斷三結使，成須陀洹。「爾時，諸剎利婦聞彌",
    "T02n0125_044:0788c21": "勒如來出現世間，成等正覺，數千萬眾往",
    "T02n0125_044:0788c22": "至佛所，頭面禮足，在一面坐。各各生心，求",
    "T02n0125_044:0788c23": "作沙門，出家學道；或有越次取證，或有",
    "T02n0125_044:0788c24": "不取證者。爾時，阿難！其不越次取證者，",
    "T02n0125_044:0788c25": "盡是奉法之人，患厭一切世間不可樂想。爾",
    "T02n0125_044:0788c26": "時，彌勒當說三乘之教，如我今日弟子之",
    "T02n0125_044:0788c27": "中，大迦葉者行十二頭陀，過去諸佛所善",
    "T02n0125_044:0788c28": "修梵行，此人常佐彌勒，勸化人民。」爾時，迦",
    "T02n0125_044:0788c29": "葉去如來不遠，結加趺坐，正身正意，繫念",
    "T02n0125_044:0789a01": "在前。爾時，世尊告迦葉曰：「吾今年已衰耗，",
    "T02n0125_044:0789a02": "年向八十餘。然今如來有四大聲聞，堪任遊",
    "T02n0125_044:0789a03": "化，智慧無盡，眾德具足。云何為四？所謂大",
    "T02n0125_044:0789a04": "迦葉比丘、君屠鉢漢比丘、賓頭盧比丘、羅云",
    "T02n0125_044:0789a05": "比丘。汝等四大聲聞要不般涅槃，須吾法",
    "T02n0125_044:0789a06": "沒盡，然後乃當般涅槃。大迦葉亦不應般",
    "T02n0125_044:0789a07": "涅槃，要須彌勒出現世間。所以然者，彌勒",
    "T02n0125_044:0789a08": "所化弟子，盡是釋迦文佛弟子，由我遺化得",
    "T02n0125_044:0789a09": "盡有漏。摩竭國界毘提村中，大迦葉於彼",
    "T02n0125_044:0789a10": "山中住。又彌勒如來將無數千人眾，前後圍",
    "T02n0125_044:0789a11": "遶，往至此山中，遂蒙佛恩，諸鬼神當與開",
    "T02n0125_044:0789a12": "門，使得見迦葉禪窟。「是時，彌勒伸右手",
    "T02n0125_044:0789a13": "指示迦葉，告諸人民：『過去久遠釋迦文佛弟",
    "T02n0125_044:0789a14": "子，名曰迦葉！今日現在，頭陀苦行最為第",
    "T02n0125_044:0789a15": "一。』是時，諸人民見已，歎未曾有，無數百千眾",
    "T02n0125_044:0789a16": "生，諸塵垢盡，得法眼淨。或復有眾生，見迦",
    "T02n0125_044:0789a17": "葉身已，此名為最初之會，九十六億人，皆得",
    "T02n0125_044:0789a18": "阿羅漢。斯等之人皆是我弟子。所以然者，",
    "T02n0125_044:0789a19": "悉由受我教訓之所致也。亦由四事因緣：",
    "T02n0125_044:0789a20": "惠施、仁愛、利人、等利。爾時，阿難！彌勒如來當",
    "T02n0125_044:0789a21": "取迦葉僧伽梨著之。是時，迦葉身體奄然星",
    "T02n0125_044:0789a22": "散。是時，彌勒復取種種香華，供養迦葉。所",
    "T02n0125_044:0789a23": "以然者，諸佛世尊有恭敬心於正法故。彌",
    "T02n0125_044:0789a24": "勒亦由我所受正法化，得成無上正真之",
    "T02n0125_044:0789a25": "道。「阿難當知，彌勒佛第二會時，有九十四",
    "T02n0125_044:0789a26": "億人，皆是阿羅漢，亦復是我遺教弟子，行四",
    "T02n0125_044:0789a27": "事供養之所致也。又彌勒第三之會九十二",
    "T02n0125_044:0789a28": "億人，皆是阿羅漢，亦復是我遺教弟子。「爾時，",
    "T02n0125_044:0789a29": "比丘姓號，皆名慈氏弟子，如我今日諸聲聞",
    "T02n0125_044:0789b01": "皆稱釋迦弟子。爾時，彌勒與諸弟子說法：",
    "T02n0125_044:0789b02": "『汝等比丘，當思惟無常之想、樂有苦想、計",
    "T02n0125_044:0789b03": "我無我想、實有空想、色變之想、青瘀之想、",
    "T02n0125_044:0789b04": "腹脹之想、食不消想、血想、一切世間不可樂",
    "T02n0125_044:0789b05": "想。所以然者，比丘當知，此十想者，皆是過",
    "T02n0125_044:0789b06": "去釋迦文佛與汝等說，令得盡有漏，心得",
    "T02n0125_044:0789b07": "解脫。「『若復此眾中釋迦文佛弟子，過去時修",
    "T02n0125_044:0789b08": "於梵行，來至我所；或於釋迦文佛所，奉持",
    "T02n0125_044:0789b09": "其法，來至我所；或復於釋迦文佛所，供養",
    "T02n0125_044:0789b10": "三寶，來至我所；或於釋迦文佛所，彈指之",
    "T02n0125_044:0789b11": "頃，修於善本，來至此間；或於釋迦文佛所，",
    "T02n0125_044:0789b12": "行四等心，來至此者；或於釋迦文佛所，受",
    "T02n0125_044:0789b13": "持五戒、三自歸，來至我所；或於釋迦文佛所，",
    "T02n0125_044:0789b14": "起神寺廟，來至我所；或於釋迦文佛所，補",
    "T02n0125_044:0789b15": "治故寺，來至我所；或於釋迦文佛所，受八",
    "T02n0125_044:0789b16": "關齋法，來至我所；或於釋迦文佛所，香花",
    "T02n0125_044:0789b17": "供養，來至此者；或復於彼聞佛法，悲泣墮",
    "T02n0125_044:0789b18": "淚，來至我所；或復於釋迦文佛，專意聽法，",
    "T02n0125_044:0789b19": "來至我所；復盡形壽善修梵行，來至我所；",
    "T02n0125_044:0789b20": "或復書讀諷誦，來至我所者；承事供養，來至",
    "T02n0125_044:0789b21": "我所者。』「是時，彌勒便說此偈：",
    "T02n0125_044:0789b22": "「『增益戒聞德，　　禪及思惟業，",
    "T02n0125_044:0789b23": "　　善修於梵行，　　而來至我所。",
    "T02n0125_044:0789b24": "　　勸施發歡心，　　修行心原本，",
    "T02n0125_044:0789b25": "　　意無若干想，　　皆來至我所。",
    "T02n0125_044:0789b26": "　　或發平等心，　　承事於諸佛，",
    "T02n0125_044:0789b27": "　　飯食於聖眾，　　皆來至我所。",
    "T02n0125_044:0789b28": "　　或誦戒契經，　　善習與人說，",
    "T02n0125_044:0789b29": "　　熾然於法本，　　今來至我所。",
    "T02n0125_044:0789c01": "　　釋種善能化，　　供養諸舍利，",
    "T02n0125_044:0789c02": "　　承事法供養，　　今來至我所。",
    "T02n0125_044:0789c03": "　　若有書寫經，　　頒宣於素上，",
    "T02n0125_044:0789c04": "　　其有供養經，　　皆來至我所。",
    "T02n0125_044:0789c05": "　　繒綵及眾物，　　供養於神寺，",
    "T02n0125_044:0789c06": "　　自稱南無佛，　　皆來至我所。",
    "T02n0125_044:0789c07": "　　供養於現在，　　諸佛過去者，",
    "T02n0125_044:0789c08": "　　禪定正平等，　　亦無有增減。",
    "T02n0125_044:0789c09": "　　是故於佛法，　　承事於聖眾，",
    "T02n0125_044:0789c10": "　　專心事三寶，　　必至無為處。』",
    "T02n0125_044:0789c11": "「阿難當知，彌勒如來在彼眾中當說此偈。",
    "T02n0125_044:0789c12": "爾時，眾中諸天、人民思惟此十想，十一姟人",
    "T02n0125_044:0789c13": "諸塵垢盡，得法眼淨。「彌勒如來千歲之中，眾",
    "T02n0125_044:0789c14": "僧無有瑕穢，爾時恒以一偈，以為禁戒：",
    "T02n0125_044:0789c15": "「『口意不行惡，　　身亦無所犯，",
    "T02n0125_044:0789c16": "　　當除此三行，　　速脫生死淵。』",
    "T02n0125_044:0789c17": "「過千歲之後，當有犯戒之人，遂復立戒。「彌",
    "T02n0125_044:0789c18": "勒如來當壽八萬四千歲，般涅槃後，遺法當",
    "T02n0125_044:0789c19": "存八萬四千歲。所以然者，爾時眾生皆是",
    "T02n0125_044:0789c20": "利根。其有善男子、善女人，欲得見彌勒佛，",
    "T02n0125_044:0789c21": "及三會聲聞眾，及鷄頭城，及見蠰佉王，并",
    "T02n0125_044:0789c22": "四大藏珍寶者，欲食自然粳米，并著自然",
    "T02n0125_044:0789c23": "衣裳，身壞命終生天上者，彼善男子、善女",
    "T02n0125_044:0789c24": "人，當勤加精進，無生懈怠，亦當供養諸法",
    "T02n0125_044:0789c25": "師承事，名華、[打-丁+鳥]香種種供養無令有失。如",
    "T02n0125_044:0789c26": "是，阿難！當作是學。」爾時，阿難及諸大會聞",
    "T02n0125_044:0789c27": "佛所說，歡喜奉行。",
    "T02n0125_044:0789c28": "增壹阿含經卷第四十四"
}