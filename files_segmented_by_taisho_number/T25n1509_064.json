{
    "T25n1509_064:0509a08": "大智度論釋歎淨品第四十二之",
    "T25n1509_064:0509a09": "餘(卷六十四)",
    "T25n1509_064:0509a11": "聖者龍樹造",
    "T25n1509_064:0509a12": "後秦龜茲國三藏鳩摩羅什譯",
    "T25n1509_064:0509a13": "◎【經】爾時，釋提桓因問須菩提：「云何是求菩薩",
    "T25n1509_064:0509a14": "道善男子礙法？」須菩提報釋提桓因言：「憍尸",
    "T25n1509_064:0509a15": "迦！有求菩薩道善男子、善女人取心相，所謂",
    "T25n1509_064:0509a16": "取檀波羅蜜相，取尸羅波羅蜜相、羼提波羅",
    "T25n1509_064:0509a17": "蜜相、毘梨耶波羅蜜相、禪波羅蜜相、般若波",
    "T25n1509_064:0509a18": "羅蜜相；取內空相、外空相、內外空相乃至",
    "T25n1509_064:0509a19": "無法有法空相；取四念處相乃至八聖道分",
    "T25n1509_064:0509a20": "相；取佛十力相乃至十八不共法相；取諸佛",
    "T25n1509_064:0509a21": "相，取於諸佛種善根相；是一切福德和合，取",
    "T25n1509_064:0509a22": "相迴向阿耨多羅三藐三菩提。憍尸迦！是",
    "T25n1509_064:0509a23": "名求菩薩道善男子、善女人礙法。用是法故，",
    "T25n1509_064:0509a24": "不能無礙行般若波羅蜜。何以故？憍尸迦！",
    "T25n1509_064:0509a25": "是色相不可迴向，受、想、行、識相不可迴向，乃",
    "T25n1509_064:0509a26": "至一切智相不可迴向。「復次，憍尸迦！若菩薩",
    "T25n1509_064:0509a27": "摩訶薩示、教、利、喜他人阿耨多羅三藐三菩",
    "T25n1509_064:0509a28": "提，應示、教、利、喜一切諸法實相。若求菩薩道",
    "T25n1509_064:0509a29": "善男子、善女人行檀波羅蜜時，不應作是分",
    "T25n1509_064:0509b01": "別言：『我施與，我持戒，我忍辱，我精進，我入禪，",
    "T25n1509_064:0509b02": "我修智慧；我行內空、外空、內外空，乃至我",
    "T25n1509_064:0509b03": "行無法有法空；我修四念處，乃至我行阿耨",
    "T25n1509_064:0509b04": "多羅三藐三菩提。』善男子、善女人應如是示、",
    "T25n1509_064:0509b05": "教、利、喜他人阿耨多羅三藐三菩提。若如是",
    "T25n1509_064:0509b06": "示、教、利、喜阿耨多羅三藐三菩提，自無錯謬，",
    "T25n1509_064:0509b07": "亦如佛所許法示、教、利、喜，令是善男子、善女",
    "T25n1509_064:0509b08": "人遠離一切礙法。」爾時，佛讚須菩提：「善哉！",
    "T25n1509_064:0509b09": "善哉！如汝為諸菩薩說諸礙法。須菩提！",
    "T25n1509_064:0509b10": "汝今更聽我說微細礙相。汝須菩提！一心",
    "T25n1509_064:0509b11": "好聽！」佛告須菩提：「有善男子、善女人發阿耨",
    "T25n1509_064:0509b12": "多羅三藐三菩提心，取相念諸佛。須菩提！所",
    "T25n1509_064:0509b13": "可有相，皆是礙相。又於諸佛從初發意乃至",
    "T25n1509_064:0509b14": "法住，於其中間所有善根取相憶念；取相憶",
    "T25n1509_064:0509b15": "念已，迴向阿耨多羅三藐三菩提。須菩提！所",
    "T25n1509_064:0509b16": "可有相，皆是礙相。又於諸佛及弟子所有善",
    "T25n1509_064:0509b17": "根及餘眾生善根，取相迴向阿耨多羅三藐",
    "T25n1509_064:0509b18": "三菩提。須菩提！所可有相，皆是礙相。何以",
    "T25n1509_064:0509b19": "故？不應取相憶念諸佛，亦不應取相念諸佛",
    "T25n1509_064:0509b20": "善根。」須菩提白佛言：「世尊！是般若波羅蜜甚",
    "T25n1509_064:0509b21": "深！」佛言：「一切法常離故。」須菩提言：「世尊！我當",
    "T25n1509_064:0509b22": "禮般若波羅蜜！」佛告須菩提：「是般若波羅蜜",
    "T25n1509_064:0509b23": "無起無作故，無有能得者。」須菩提言：「世尊！一",
    "T25n1509_064:0509b24": "切諸法亦不可得。」佛言：「一切法一性，非二",
    "T25n1509_064:0509b25": "性。須菩提！是一法性，是亦無性；是無性即",
    "T25n1509_064:0509b26": "是性，是性不起不作。如是，須菩提！菩薩摩訶",
    "T25n1509_064:0509b27": "薩若知諸法一性，所謂無性，無起無作，則遠",
    "T25n1509_064:0509b28": "離一切礙相。」須菩提白佛言：「世尊！是般若",
    "T25n1509_064:0509b29": "波羅蜜，難知難解！」佛言：「如所言。是般若波",
    "T25n1509_064:0509c01": "羅蜜，無見者、無聞者、無知者、無識者、無得者。」",
    "T25n1509_064:0509c02": "「世尊！是般若波羅蜜，不可思議！」佛言：「如所",
    "T25n1509_064:0509c03": "言。是般若波羅蜜不從心生，不從色、受、想、行、",
    "T25n1509_064:0509c04": "識生，乃至不從十八不共法生。」【論】問曰：若",
    "T25n1509_064:0509c05": "與無礙相違，是名為礙，帝釋何以更問礙？",
    "T25n1509_064:0509c06": "答曰：菩薩礙法微妙，入諸善法和合，利根者",
    "T25n1509_064:0509c07": "所覺，鈍根者不覺。以難解故，於佛前更",
    "T25n1509_064:0509c08": "問。礙法，何者是？所謂菩薩分別慳心、施心，",
    "T25n1509_064:0509c09": "捨慳心、取施心，是名「取心相」。知布施物貴",
    "T25n1509_064:0509c10": "賤，知修集布施能一切與，是檀波羅蜜乃",
    "T25n1509_064:0509c11": "至隨喜福德取相諸善法，雖為是妙，內著",
    "T25n1509_064:0509c12": "我，外著法，墮礙法中；譬如食雖香美，過噉",
    "T25n1509_064:0509c13": "則病。此中須菩提自說因緣：「色等諸法相畢",
    "T25n1509_064:0509c14": "竟空故，不可得迴向無上道。」上說礙相，今",
    "T25n1509_064:0509c15": "說無礙相，所謂菩薩若欲教他無上道，應",
    "T25n1509_064:0509c16": "以實法示、教、利、喜。示、教、利、喜義，如先說。實",
    "T25n1509_064:0509c17": "法者，所謂滅諸憶想分別，是故說「行檀時，",
    "T25n1509_064:0509c18": "不分別我與」等。若能如是教化，得二種利：",
    "T25n1509_064:0509c19": "一者、自無錯謬，二者、亦如佛所得法以化",
    "T25n1509_064:0509c20": "他人。如是等無量礙相相違，是名「無礙相」。",
    "T25n1509_064:0509c21": "問曰：佛以讚須菩提說「無礙相」，今何以故，",
    "T25n1509_064:0509c22": "復更自說「微細礙相」？答曰：佛就須菩提力",
    "T25n1509_064:0509c23": "中讚歎：「汝是捨眾生人，而能說菩薩礙相。」",
    "T25n1509_064:0509c24": "微細礙相，須菩提力所不及，是故佛自說。是",
    "T25n1509_064:0509c25": "礙相微細故，汝一心好聽！何者是？所謂菩薩",
    "T25n1509_064:0509c26": "用取相念諸佛等，皆是礙。無相相是般若",
    "T25n1509_064:0509c27": "波羅蜜；佛從般若中出，亦是「無相相」。諸",
    "T25n1509_064:0509c28": "善根著心取相迴向，是世間果報；有盡、雜",
    "T25n1509_064:0509c29": "毒故，不能得無上道。問曰：上說麁礙",
    "T25n1509_064:0510a01": "言「取相」，今微細礙中亦言「取相」，有何差別？",
    "T25n1509_064:0510a02": "答曰：上說「我是與者、彼是受者」，如是等，今但",
    "T25n1509_064:0510a03": "說「取相」。復次，今說「諸菩薩念佛三昧」故微細",
    "T25n1509_064:0510a04": "相，微細心人中礙，是故名「微細礙」。須菩提",
    "T25n1509_064:0510a05": "知佛所說深妙，非己所及，是故讚言「甚深」。",
    "T25n1509_064:0510a06": "佛答：「一切法常遠離相故。」佛說是般若遠",
    "T25n1509_064:0510a07": "一切法，遠一切法故，微細相不得入般",
    "T25n1509_064:0510a08": "若中。須菩提歡喜言：「我當為般若作禮！」須",
    "T25n1509_064:0510a09": "菩提意作是念：「我得解是般若波羅蜜甚深",
    "T25n1509_064:0510a10": "相故發心，我應作禮。」佛言：「是般若波羅蜜",
    "T25n1509_064:0510a11": "無起無作故，十方如恒河沙佛無能得者，",
    "T25n1509_064:0510a12": "汝聲聞人云何言得？」須菩提言：「世尊！非但般",
    "T25n1509_064:0510a13": "若，一切法皆無知無得。」佛言：「諸法一性無二。」",
    "T25n1509_064:0510a14": "一性，所謂畢竟空；無二者，無「畢竟、不畢竟」。一",
    "T25n1509_064:0510a15": "法性即是無性。畢竟空不應著、不應取相。",
    "T25n1509_064:0510a16": "所以者何？從因緣和合生故。須菩提作是",
    "T25n1509_064:0510a17": "念：「若無性即是性，以不起不作故，後世苦",
    "T25n1509_064:0510a18": "不相續。能如是知般若波羅蜜，一切諸礙",
    "T25n1509_064:0510a19": "皆遠離；若遠離諸礙，則自在得無上道。」須",
    "T25n1509_064:0510a20": "菩提聞是說，作是念：「我以為得，佛謂不得；",
    "T25n1509_064:0510a21": "是般若波羅蜜，難解難知。」佛答：「非獨汝難！",
    "T25n1509_064:0510a22": "一切眾生無見者、無聞者、無知者、無識者、",
    "T25n1509_064:0510a23": "無得者。」耳、鼻、舌、身所不知，意所不識不",
    "T25n1509_064:0510a24": "得；是般若出過六種知，故言「難解」。須菩提",
    "T25n1509_064:0510a25": "入深般若中，智力窮極，故言「不可思議」。佛",
    "T25n1509_064:0510a26": "言：「是般若非心生、非五眾生，乃至不從十",
    "T25n1509_064:0510a27": "八不共法生，無生相故。」問曰：若說「不從心",
    "T25n1509_064:0510a28": "生」，何以復說「五眾」？五眾中識眾即是心。答",
    "T25n1509_064:0510a29": "曰：先說心，是略說；後說五眾等，是廣說。五",
    "T25n1509_064:0510b01": "眾乃至十八不共法可與般若作因緣，不",
    "T25n1509_064:0510b02": "能生般若；譬如猛風除雲能令日月出現，",
    "T25n1509_064:0510b03": "而不能作日月也。",
    "T25n1509_064:0510b04": "大智度論釋無作實相品第四十三",
    "T25n1509_064:0510b05": "【經】須菩提白佛言：「是般若波羅蜜無所作。」佛",
    "T25n1509_064:0510b06": "言：「作者不可得故，色不可得，乃至一切法不",
    "T25n1509_064:0510b07": "可得故。」「世尊！若菩薩摩訶薩欲行般若波",
    "T25n1509_064:0510b08": "羅蜜，應云何行？」佛告須菩提：「菩薩摩訶薩",
    "T25n1509_064:0510b09": "欲行般若波羅蜜，不行色，是行般若波羅",
    "T25n1509_064:0510b10": "蜜；不行受、想、行、識，是行般若波羅蜜；乃至不",
    "T25n1509_064:0510b11": "行一切種智，是行般若波羅蜜。不行色常、無",
    "T25n1509_064:0510b12": "常，是行般若波羅蜜；乃至一切種智不行",
    "T25n1509_064:0510b13": "常、無常，是行般若波羅蜜。不行色若苦、若",
    "T25n1509_064:0510b14": "樂，是行般若波羅蜜；乃至不行一切種智若",
    "T25n1509_064:0510b15": "苦、若樂，是行般若波羅蜜。不行色是我、非我，",
    "T25n1509_064:0510b16": "是行般若波羅蜜；乃至不行一切種智是我、",
    "T25n1509_064:0510b17": "非我，是行般若波羅蜜。不行色淨、不淨，是行",
    "T25n1509_064:0510b18": "般若波羅蜜；乃至不行一切種智淨、不淨，是",
    "T25n1509_064:0510b19": "行般若波羅蜜。何以故？是色無所有性，云何",
    "T25n1509_064:0510b20": "有常無常、苦樂、我無我、淨不淨？受、想、行、識亦",
    "T25n1509_064:0510b21": "無所有性，云何有常無常乃至淨不淨？乃至",
    "T25n1509_064:0510b22": "一切種智無所有性，云何有常無常乃至淨",
    "T25n1509_064:0510b23": "不淨？「復次，須菩提！菩薩摩訶薩行般若波",
    "T25n1509_064:0510b24": "羅蜜時，不行色不具足，是行般若波羅蜜；",
    "T25n1509_064:0510b25": "不行受、想、行、識不具足，是行般若波羅蜜；乃",
    "T25n1509_064:0510b26": "至不行一切種智不具足，是行般若波羅蜜。",
    "T25n1509_064:0510b27": "何以故？色不具足者，是不名色；如是亦不",
    "T25n1509_064:0510b28": "行，是行般若波羅蜜。受、想、行、識不具足者，是",
    "T25n1509_064:0510b29": "不名識；如是亦不行，是行般若波羅蜜。乃至",
    "T25n1509_064:0510c01": "不行一切種智不具足者，是不名一切種智；",
    "T25n1509_064:0510c02": "如是亦不行，是行般若波羅蜜。」須菩提白佛",
    "T25n1509_064:0510c03": "言：「未曾有也！世尊善說求菩薩道善男子、善",
    "T25n1509_064:0510c04": "女人礙不礙相。」佛言：「如是！如是！須菩提！佛善",
    "T25n1509_064:0510c05": "說求菩薩道善男子、善女人礙不礙相。復次，",
    "T25n1509_064:0510c06": "須菩提！若菩薩摩訶薩行般若波羅蜜時，不",
    "T25n1509_064:0510c07": "行色不礙，是行般若波羅蜜；不行受、想、行、識",
    "T25n1509_064:0510c08": "不礙，是行般若波羅蜜。不行眼不礙，是行般",
    "T25n1509_064:0510c09": "若波羅蜜；不行耳、鼻、舌、身不礙，是行般若波",
    "T25n1509_064:0510c10": "羅蜜；不行意不礙，是行般若波羅蜜。不行檀",
    "T25n1509_064:0510c11": "波羅蜜不礙，是行般若波羅蜜；不行尸羅波",
    "T25n1509_064:0510c12": "羅蜜不礙，是行般若波羅蜜；不行羼提波羅",
    "T25n1509_064:0510c13": "蜜不礙，是行般若波羅蜜；不行毘梨耶波羅",
    "T25n1509_064:0510c14": "蜜不礙，是行般若波羅蜜；不行禪波羅蜜不",
    "T25n1509_064:0510c15": "礙，是行般若波羅蜜；不行般若波羅蜜不礙，",
    "T25n1509_064:0510c16": "是行般若波羅蜜；乃至不行一切種智不礙，",
    "T25n1509_064:0510c17": "是行般若波羅蜜。須菩提！菩薩摩訶薩如",
    "T25n1509_064:0510c18": "是行般若波羅蜜時，知色是不礙，知受、想、行、",
    "T25n1509_064:0510c19": "識是不礙，乃至知一切種智是不礙；知須",
    "T25n1509_064:0510c20": "陀洹果不礙，知斯陀含果不礙，知阿那含果",
    "T25n1509_064:0510c21": "不礙，知阿羅漢果不礙，知辟支佛道不礙，",
    "T25n1509_064:0510c22": "知阿耨多羅三藐三菩提道不礙。」爾時，慧命",
    "T25n1509_064:0510c23": "須菩提白佛言：「未曾有也！世尊！是甚深",
    "T25n1509_064:0510c24": "法，若說亦不增不減，若不說亦不增不減。」佛",
    "T25n1509_064:0510c25": "語須菩提：「如是！如是！是甚深法若說亦",
    "T25n1509_064:0510c26": "不增不減，若不說亦不增不減。譬如佛盡",
    "T25n1509_064:0510c27": "形壽，若讚、若毀虛空，讚時亦不增不減，毀時",
    "T25n1509_064:0510c28": "亦不增不減。須菩提！如幻人，若讚時不",
    "T25n1509_064:0510c29": "增不減，毀時亦不增不減；讚時不喜，毀時不",
    "T25n1509_064:0511a01": "憂。須菩提！諸法相亦如是，若說亦如本不",
    "T25n1509_064:0511a02": "異，若不說亦如本不異。」須菩提白佛言：「世尊！",
    "T25n1509_064:0511a03": "諸菩薩摩訶薩所為甚難！修行是般若波羅",
    "T25n1509_064:0511a04": "蜜時，不憂不喜，而能習行般若波羅蜜，於",
    "T25n1509_064:0511a05": "阿耨多羅三藐三菩提亦不轉還。何以故？世",
    "T25n1509_064:0511a06": "尊！修般若波羅蜜，如修虛空。如虛空中無般",
    "T25n1509_064:0511a07": "若波羅蜜，無禪、無毘梨耶、無羼提、無尸羅、",
    "T25n1509_064:0511a08": "無檀波羅蜜；如虛空中無色，無受、想、行、識，",
    "T25n1509_064:0511a09": "亦無內空、外空、內外空乃至無法有法空，無",
    "T25n1509_064:0511a10": "四念處乃至無八聖道分，無佛十力乃至",
    "T25n1509_064:0511a11": "無十八不共法，無須陀洹果、斯陀含果、阿那",
    "T25n1509_064:0511a12": "含果、阿羅漢果，無辟支佛道，無阿耨多羅三",
    "T25n1509_064:0511a13": "藐三菩提。修般若波羅蜜，亦如是。世尊！應禮",
    "T25n1509_064:0511a14": "是諸菩薩摩訶薩，能大莊嚴。「世尊！是人為",
    "T25n1509_064:0511a15": "眾生大莊嚴、勤精進，如為虛空大莊嚴、勤",
    "T25n1509_064:0511a16": "精進。世尊！是人欲度眾生，如欲度虛空。世",
    "T25n1509_064:0511a17": "尊！是諸菩薩摩訶薩大莊嚴，為虛空等眾生",
    "T25n1509_064:0511a18": "大莊嚴。世尊！是人大莊嚴欲度眾生，為如",
    "T25n1509_064:0511a19": "舉虛空。「世尊！諸菩薩摩訶薩大精進力，欲度",
    "T25n1509_064:0511a20": "眾生故，發阿耨多羅三藐三菩提心。世尊！",
    "T25n1509_064:0511a21": "諸菩薩摩訶薩大莊嚴，欲度眾生故，發阿",
    "T25n1509_064:0511a22": "耨多羅三藐三菩提心。世尊！諸菩薩摩訶薩",
    "T25n1509_064:0511a23": "大勇猛，為度如虛空等眾生故，發阿耨多",
    "T25n1509_064:0511a24": "羅三藐三菩提心。何以故？世尊！若三千大千",
    "T25n1509_064:0511a25": "世界滿中諸佛，譬如竹葦、甘蔗、稻麻、叢林，諸",
    "T25n1509_064:0511a26": "佛若一劫、若減一劫說法，一一佛度無量無",
    "T25n1509_064:0511a27": "邊阿僧祇眾生令入涅槃。世尊！是眾生性",
    "T25n1509_064:0511a28": "亦不減、亦不增。何以故？眾生無所有故、眾",
    "T25n1509_064:0511a29": "生離故。乃至十方世界中諸佛所度眾生，亦",
    "T25n1509_064:0511b01": "如是。世尊！以是因緣故，我如是說：『是人欲度",
    "T25n1509_064:0511b02": "眾生故，發阿耨多羅三藐三菩提心，為欲度",
    "T25n1509_064:0511b03": "虛空。』」是時，有一比丘作是言：「我當禮般若",
    "T25n1509_064:0511b04": "波羅蜜！般若波羅蜜中，雖無法生、無法滅，而",
    "T25n1509_064:0511b05": "有戒眾、定眾、慧眾、解脫眾、解脫知見眾，而有",
    "T25n1509_064:0511b06": "諸須陀洹、諸斯陀含、諸阿那含、諸阿羅漢、諸辟",
    "T25n1509_064:0511b07": "支佛，有諸佛，而有佛寶、法寶、比丘僧寶，而有",
    "T25n1509_064:0511b08": "轉法輪。」【論】釋曰：須菩提聞佛說般若波",
    "T25n1509_064:0511b09": "羅蜜無起無作相，是故今在佛前說：「般若",
    "T25n1509_064:0511b10": "波羅蜜無所作。」若無作者，不能斷諸煩惱，",
    "T25n1509_064:0511b11": "不能修集諸善法。此中佛說因緣：「從作者",
    "T25n1509_064:0511b12": "乃至一切法不可得故。」知者尚無，何況作者？",
    "T25n1509_064:0511b13": "須菩提言：「若無作者，般若波羅蜜無所能",
    "T25n1509_064:0511b14": "作，應云何行、云何得般若波羅蜜？」佛言：",
    "T25n1509_064:0511b15": "「若菩薩不行一切法、不得一切法——所謂若",
    "T25n1509_064:0511b16": "常、若無常，乃至若淨、若不淨，是名行般若",
    "T25n1509_064:0511b17": "波羅蜜。」一切法者，從色乃至一切種智，是菩",
    "T25n1509_064:0511b18": "薩行法。是法中，無智人行諸法常等，智人",
    "T25n1509_064:0511b19": "行諸法無常等。是般若波羅蜜示諸法畢",
    "T25n1509_064:0511b20": "竟實相故，不說諸法常、無常。無常等雖能",
    "T25n1509_064:0511b21": "破常等顛倒，般若中不受是法，以能生著",
    "T25n1509_064:0511b22": "心故。思惟籌量，求常、無常相不可得定",
    "T25n1509_064:0511b23": "實。問曰：色等罪法可觀不淨、苦，餘善法云",
    "T25n1509_064:0511b24": "何觀不淨、苦？答曰：是名字不淨、苦。如隨意",
    "T25n1509_064:0511b25": "安穩好法，名清淨、快樂；不隨意非安穩法，",
    "T25n1509_064:0511b26": "名不淨、苦。於善法中愛樂悅可者，以為淨、",
    "T25n1509_064:0511b27": "樂；厭惡不喜者，以為不淨、苦。須菩提作是",
    "T25n1509_064:0511b28": "念：「若離諸觀法者，將無不具足菩薩道",
    "T25n1509_064:0511b29": "耶？」是故佛說：「若不行色等不具足，是行般",
    "T25n1509_064:0511c01": "若波羅蜜。」「色具足」者，有人言：色等法中常、無",
    "T25n1509_064:0511c02": "常等憶想分別，是名「具足」。「不具足」者，是中",
    "T25n1509_064:0511c03": "用無常等觀破常等，是名「不具足」，少常等",
    "T25n1509_064:0511c04": "故。今於色中亦不行無常等，是故言：「不",
    "T25n1509_064:0511c05": "行色不具足，是為行般若波羅蜜。」復次，有",
    "T25n1509_064:0511c06": "人言：具足者，謂補處菩薩能如色實觀，乃至",
    "T25n1509_064:0511c07": "一切種智，是名具足；餘者是不具足。若菩薩",
    "T25n1509_064:0511c08": "不行色等不具足者，即是行具足般若波",
    "T25n1509_064:0511c09": "羅蜜。何以故？色不具足則非色，色非無常",
    "T25n1509_064:0511c10": "相故。佛言：出眾生於常中，著無所有中，隨",
    "T25n1509_064:0511c11": "語言音聲故，是故說：「如是實清淨亦不行，",
    "T25n1509_064:0511c12": "是為行般若波羅蜜。」善說道、非道故，須",
    "T25n1509_064:0511c13": "菩提言：「希有！」礙者是非道，無礙者是道。佛",
    "T25n1509_064:0511c14": "觀會眾心多迴向空，知般若波羅蜜無礙",
    "T25n1509_064:0511c15": "相，是故說：「不行色等無礙，是行般若波羅",
    "T25n1509_064:0511c16": "蜜。能如是行者，於色等法無礙。」須菩提雖",
    "T25n1509_064:0511c17": "不能究盡知畢竟空理，而常樂說；是空",
    "T25n1509_064:0511c18": "法希有，與一切世間法相違。佛可須菩提",
    "T25n1509_064:0511c19": "所說：若說、不說，無增無減。是諸法實相，若以",
    "T25n1509_064:0511c20": "身業毀壞，亦不能令異，何況口說！常不生",
    "T25n1509_064:0511c21": "相故。譬如虛空，虛空是般若波羅蜜。幻人",
    "T25n1509_064:0511c22": "是行者。行者雖罪業因緣生、是虛誑法，般",
    "T25n1509_064:0511c23": "若波羅蜜合故無有異；如種種諸色到須",
    "T25n1509_064:0511c24": "彌山邊，同為金色。是諸法實相，不可知、不可",
    "T25n1509_064:0511c25": "說；故若說、不說，如本不異。爾時，須菩提作是",
    "T25n1509_064:0511c26": "念：「若諸法畢竟空、無所有，如虛空，乃至無",
    "T25n1509_064:0511c27": "有微細相；而菩薩能修集善法，得無上道，",
    "T25n1509_064:0511c28": "是事難信難受！」作是念已，白佛言：「諸菩薩",
    "T25n1509_064:0511c29": "所為甚難！能為難事，故應禮拜，謂能大莊",
    "T25n1509_064:0512a01": "嚴故。」須菩提希有心說：「是菩薩摩訶薩為阿",
    "T25n1509_064:0512a02": "耨多羅三藐三菩提大莊嚴，一切天人皆應",
    "T25n1509_064:0512a03": "禮拜。」問曰：云何知是大莊嚴？答曰：須菩提",
    "T25n1509_064:0512a04": "此中自說譬喻：「如有人為虛空故，勤行精",
    "T25n1509_064:0512a05": "進，利益故大莊嚴；菩薩為利益眾生，勤精",
    "T25n1509_064:0512a06": "進亦如是。世尊！若有人欲度虛空，菩薩摩",
    "T25n1509_064:0512a07": "訶薩欲度眾生亦如是。」問曰：一事何以再",
    "T25n1509_064:0512a08": "說？答曰：利益者，未得涅槃，但令得智慧、禪",
    "T25n1509_064:0512a09": "定等今世、後世樂。欲度者，令得漏盡，成三",
    "T25n1509_064:0512a10": "乘道，入無餘涅槃。如虛空無生無滅、無苦無",
    "T25n1509_064:0512a11": "樂、無縛無脫，無所有故，眾生亦如是。是故",
    "T25n1509_064:0512a12": "說：「世尊！為度虛空等眾生故大莊嚴。」如虛",
    "T25n1509_064:0512a13": "空無色無形，若有欲舉虛空，是為難；眾生",
    "T25n1509_064:0512a14": "法亦如是畢竟空，而菩薩欲舉三界眾生",
    "T25n1509_064:0512a15": "著涅槃中，是故名大莊嚴。須菩提復讚：是",
    "T25n1509_064:0512a16": "菩薩大精進力、不隨邪疑心故，雖未得",
    "T25n1509_064:0512a17": "佛道、未滅諸結，而能大勇猛，能如是行菩",
    "T25n1509_064:0512a18": "薩道為眾生，眾生亦空。譬如以種種彩",
    "T25n1509_064:0512a19": "色，欲畫虛空。此中佛說眾生空因緣，所謂",
    "T25n1509_064:0512a20": "十方如恒河沙諸佛以神通力為眾生無量",
    "T25n1509_064:0512a21": "劫說法，一一佛度無量阿僧祇眾生入涅",
    "T25n1509_064:0512a22": "槃，假令如是，於眾生無所減少。若實有眾",
    "T25n1509_064:0512a23": "生，實有減少者，諸佛應有減眾生罪。若",
    "T25n1509_064:0512a24": "眾生實空，和合因緣有假名眾生故，無有",
    "T25n1509_064:0512a25": "定相，是故爾所佛度眾生實無減少。若不",
    "T25n1509_064:0512a26": "度亦不增。是故諸佛無減眾生咎！是故說：",
    "T25n1509_064:0512a27": "「菩薩欲度眾生，為欲度虛空。」爾時一比丘",
    "T25n1509_064:0512a28": "聞畢竟空相，驚喜言：「我當禮般若波羅蜜！",
    "T25n1509_064:0512a29": "般若中無有法定實相，而有戒眾等及諸",
    "T25n1509_064:0512b01": "果報。」",
    "T25n1509_064:0512b02": "【經】爾時，釋提桓因語須菩提：「若菩薩摩訶薩",
    "T25n1509_064:0512b03": "習般若波羅蜜，為習何法？」須菩提語釋提桓",
    "T25n1509_064:0512b04": "因言：「憍尸迦！是菩薩摩訶薩習般若波羅蜜，",
    "T25n1509_064:0512b05": "為習空。」釋提桓因白佛言：「世尊！若善男子、",
    "T25n1509_064:0512b06": "善女人受持般若波羅蜜，親近、讀、誦、說、正",
    "T25n1509_064:0512b07": "憶念，我當作何等護？」爾時，須菩提語釋提",
    "T25n1509_064:0512b08": "桓因言：「憍尸迦！汝頗見是法可守護者不？」釋",
    "T25n1509_064:0512b09": "提桓因言：「不也！須菩提！我不見是法可守護",
    "T25n1509_064:0512b10": "者。」須菩提言：「憍尸迦！若善男子、善女人如",
    "T25n1509_064:0512b11": "般若波羅蜜中所說行，即是守護，所謂常不",
    "T25n1509_064:0512b12": "遠離如所說般若波羅蜜行。是善男子、善女",
    "T25n1509_064:0512b13": "人，若人、若非人不得其便，當知是善男子、善",
    "T25n1509_064:0512b14": "女人不遠離般若波羅蜜。憍尸迦！若人欲",
    "T25n1509_064:0512b15": "護行般若波羅蜜菩薩，為欲護虛空。憍尸",
    "T25n1509_064:0512b16": "迦！於汝意云何？汝能護夢、焰、影、響、幻、化不？」釋",
    "T25n1509_064:0512b17": "提桓因言：「不能護。」「若人欲護行般若波羅蜜",
    "T25n1509_064:0512b18": "諸菩薩摩訶薩亦如是，徒自疲苦。憍尸迦！於",
    "T25n1509_064:0512b19": "汝意云何？能護佛所化不？」釋提桓因言：「不能",
    "T25n1509_064:0512b20": "護。」「若人欲護行般若波羅蜜諸菩薩摩訶薩亦",
    "T25n1509_064:0512b21": "如是。憍尸迦！於汝意云何？能護法性、實際、如、",
    "T25n1509_064:0512b22": "不可思議性不？」釋提桓因言：「不能護。」「若人欲",
    "T25n1509_064:0512b23": "護行般若波羅蜜諸菩薩摩訶薩亦如是。」爾時，",
    "T25n1509_064:0512b24": "釋提桓因問須菩提：「云何菩薩摩訶薩，行般若",
    "T25n1509_064:0512b25": "波羅蜜，知見諸法如夢、如焰、如影、如響、如幻、",
    "T25n1509_064:0512b26": "如化？諸菩薩摩訶薩如所知見故，不念夢、不",
    "T25n1509_064:0512b27": "念是夢、不念用夢、不念我夢？焰、影、響、幻、化，亦",
    "T25n1509_064:0512b28": "如是。」須菩提言：「憍尸迦！若菩薩摩訶薩行般",
    "T25n1509_064:0512b29": "若波羅蜜，不念色、不念是色、不念用色、不念",
    "T25n1509_064:0512c01": "我色，是菩薩摩訶薩亦能不念夢、不念是",
    "T25n1509_064:0512c02": "夢、不念用夢、不念我夢，乃至化亦不念化、",
    "T25n1509_064:0512c03": "不念是化、不念用化、不念我化；受、想、行、識",
    "T25n1509_064:0512c04": "亦如是。乃至一切智，不念一切智、不念是一",
    "T25n1509_064:0512c05": "切智、不念用一切智、不念我一切智；是菩薩",
    "T25n1509_064:0512c06": "摩訶薩亦能不念夢、不念是夢、不念用夢、",
    "T25n1509_064:0512c07": "不念我夢；乃至化亦如是。如是，憍尸迦！菩薩",
    "T25n1509_064:0512c08": "摩訶薩知諸法如夢、如焰、如影、如響、如幻、如",
    "T25n1509_064:0512c09": "化。」【論】釋曰：即時帝釋問：「從佛、須菩提所",
    "T25n1509_064:0512c10": "聞是甚深般若，為習何法？」須菩提言：諸法久",
    "T25n1509_064:0512c11": "久皆歸涅槃故，當習諸法空，是故說：「欲",
    "T25n1509_064:0512c12": "習般若當習空。」帝釋是人天王，於世間自",
    "T25n1509_064:0512c13": "在，能與所須，願作守護；聞是般若波羅蜜，",
    "T25n1509_064:0512c14": "歡喜白佛言：「我當作何事守護？隨其所須，",
    "T25n1509_064:0512c15": "盡當與之。」須菩提及一比丘，出家法敬禮而",
    "T25n1509_064:0512c16": "已；諸惡鬼常惱是人，魔、若魔民常惱行者。",
    "T25n1509_064:0512c17": "是故問佛：「我當以何事守護？」若自守護、若",
    "T25n1509_064:0512c18": "遣子弟、若遣官屬侍衛，隨佛教勅。須菩",
    "T25n1509_064:0512c19": "提知般若有無量力，又知佛意欲令般若",
    "T25n1509_064:0512c20": "波羅蜜貴重，不用受恩，故語帝釋：「憍尸迦！",
    "T25n1509_064:0512c21": "般若波羅蜜中皆空，如幻、如夢，汝頗見定",
    "T25n1509_064:0512c22": "有一法可守護不？」帝釋言：「不也！」若可見",
    "T25n1509_064:0512c23": "者，不名為般若波羅蜜畢竟空；若不可見，",
    "T25n1509_064:0512c24": "云何說言「我當作何事守護」？復次，「憍尸迦！",
    "T25n1509_064:0512c25": "若行者如所說般若中住，即是守護。」若菩薩",
    "T25n1509_064:0512c26": "如般若中所說，一心信受、思惟、正憶念，入",
    "T25n1509_064:0512c27": "禪定，觀諸法實相，得畢竟空智慧，應無",
    "T25n1509_064:0512c28": "生法忍，入菩薩位，如是人不惜身命，何況",
    "T25n1509_064:0512c29": "外物！是人不須守護。守護名遮諸苦惱，",
    "T25n1509_064:0513a01": "令得安樂。是人離一切世間法，故無有憂",
    "T25n1509_064:0513a02": "愁苦惱；得世間事不以為喜，失世間事",
    "T25n1509_064:0513a03": "不以為憂，所謂常不離如所說般若波羅",
    "T25n1509_064:0513a04": "蜜行。若人少時應行、後還失者，宜須守護；",
    "T25n1509_064:0513a05": "若常不離如所說般若波羅蜜，則不須守",
    "T25n1509_064:0513a06": "護。如伽羅夜叉以拳打舍利弗頭，舍利弗",
    "T25n1509_064:0513a07": "時入滅盡定，不覺打痛。般若波羅蜜氣分",
    "T25n1509_064:0513a08": "即是滅盡定，是故若人、若非人不能得便。",
    "T25n1509_064:0513a09": "略說二種因緣，不須守護，若人、若非人不",
    "T25n1509_064:0513a10": "得便：一者、從身乃至一切諸法，皆厭離；無我、",
    "T25n1509_064:0513a11": "無我所故，皆無所著；如斬草木，不生憂",
    "T25n1509_064:0513a12": "愁。二者、得上妙法故，為十方諸佛菩薩、諸",
    "T25n1509_064:0513a13": "天守護。復次，譬如人欲守護虛空。虛空，雨不",
    "T25n1509_064:0513a14": "能壞，風日不能乾，刀杖等不能傷；若有",
    "T25n1509_064:0513a15": "人欲守護虛空者，徒自疲苦，於空無益。若",
    "T25n1509_064:0513a16": "人欲守護行般若波羅蜜菩薩亦如是。欲",
    "T25n1509_064:0513a17": "令此事明了，故問：「汝能守護空及夢中所",
    "T25n1509_064:0513a18": "見人，及影、響、幻化人不？」答言：「不也！」此法但誑",
    "T25n1509_064:0513a19": "心眼，暫現已滅，云何可守護？行般若菩薩",
    "T25n1509_064:0513a20": "亦如是，觀五眾如夢等虛誑。如無為法——",
    "T25n1509_064:0513a21": "如、法性、實際、不可思議性，無能守護者，亦",
    "T25n1509_064:0513a22": "無所利益。行般若菩薩，知身如如、法性、實",
    "T25n1509_064:0513a23": "際，不分別；得供養利時不喜，破壞失時不",
    "T25n1509_064:0513a24": "憂。如是人何須守護？爾時，帝釋貪貴是如",
    "T25n1509_064:0513a25": "夢等智慧，菩薩得是智慧力，不須外守護；",
    "T25n1509_064:0513a26": "故問須菩提：「云何菩薩知是如夢等空法？」",
    "T25n1509_064:0513a27": "「如所知見不念夢等」者，夢等喻五眾。五眾，",
    "T25n1509_064:0513a28": "人所著，不著夢等；欲令離著事，故以不",
    "T25n1509_064:0513a29": "著事為喻，欲令觀五眾如夢。於夢亦復",
    "T25n1509_064:0513b01": "生著，是故帝釋問「如夢」，亦不著是夢。凡",
    "T25n1509_064:0513b02": "夫人，以夢喻五眾，即復著夢，作是言「定有",
    "T25n1509_064:0513b03": "夢法眠睡時生」，是名「念夢」。是夢惡，是夢好，如",
    "T25n1509_064:0513b04": "是分別，是名「念是夢」；夢得好事則心高，",
    "T25n1509_064:0513b05": "得惡事則心愁。又用此夢譬喻，得是如夢",
    "T25n1509_064:0513b06": "實智慧，是名「念用夢」。聞是譬喻，我因此",
    "T25n1509_064:0513b07": "夢得知諸法如夢，是名「念我夢」。餘喻亦",
    "T25n1509_064:0513b08": "如是。爾時，須菩提答帝釋：若行者不念色，",
    "T25n1509_064:0513b09": "是色——人色、非人色，樹色、山色，是四大、若四大",
    "T25n1509_064:0513b10": "所造色等。不念是色若常、若無常等，不以",
    "T25n1509_064:0513b11": "色故心生憍慢。不念色是我所、非我所，入",
    "T25n1509_064:0513b12": "無我門，直至諸法實相中。是人能不念夢、",
    "T25n1509_064:0513b13": "不念是夢等；用是夢等譬喻，破著五眾；破",
    "T25n1509_064:0513b14": "著故，於夢中亦不錯。若不能破色著，是",
    "T25n1509_064:0513b15": "人於色錯，於夢亦錯。受、想、行、識乃至一切種",
    "T25n1509_064:0513b16": "智亦如是。幻、焰、響、影、化等亦如是。諸菩薩",
    "T25n1509_064:0513b17": "知諸法如夢，於夢亦不念。◎",
    "T25n1509_064:0513b18": "◎【經】爾時，佛神力故，三千大千世界中，諸四",
    "T25n1509_064:0513b19": "天王天、三十三天、夜摩天、兜率陀天、化樂天、",
    "T25n1509_064:0513b20": "他化自在天，梵身天、梵輔天、梵眾天、大梵天、",
    "T25n1509_064:0513b21": "少光天，乃至淨居天——是一切諸天以天栴",
    "T25n1509_064:0513b22": "檀遙散佛上，來詣佛所，頭面禮佛足，却住一",
    "T25n1509_064:0513b23": "面。爾時，四天王天、釋提桓因及三十三天、",
    "T25n1509_064:0513b24": "梵天王乃至諸淨居天，佛神力故，見東方",
    "T25n1509_064:0513b25": "千佛說法，亦如是相、如是名字，說是般若",
    "T25n1509_064:0513b26": "波羅蜜品；諸比丘皆字須菩提，問難般若",
    "T25n1509_064:0513b27": "波羅蜜品者皆字釋提桓因；南西北方、四",
    "T25n1509_064:0513b28": "維、上下亦如是各千佛現。爾時，佛告須菩",
    "T25n1509_064:0513b29": "提：「彌勒菩薩摩訶薩得阿耨多羅三藐三菩",
    "T25n1509_064:0513c01": "提時，亦當於是處說般若波羅蜜。如賢劫",
    "T25n1509_064:0513c02": "中諸菩薩摩訶薩得阿耨多羅三藐三菩提",
    "T25n1509_064:0513c03": "時，亦當於是處說般若波羅蜜。」須菩提白佛",
    "T25n1509_064:0513c04": "言：「世尊！彌勒菩薩摩訶薩得阿耨多羅三藐",
    "T25n1509_064:0513c05": "三菩提時，用何相、何因、何義說是般若波羅",
    "T25n1509_064:0513c06": "蜜義？」佛告須菩提：「彌勒菩薩摩訶薩得阿耨",
    "T25n1509_064:0513c07": "多羅三藐三菩提時，色非常非無常，當如是",
    "T25n1509_064:0513c08": "說法；色非苦非樂、色非我非無我、色非淨",
    "T25n1509_064:0513c09": "非不淨，當如是說法；色非縛非解，當如是說",
    "T25n1509_064:0513c10": "法。受、想、行、識非常非無常乃至非縛非解，",
    "T25n1509_064:0513c11": "當如是說法。色非過去、色非未來、色非",
    "T25n1509_064:0513c12": "現在，當如是說法；受、想、行、識亦如是。色畢竟",
    "T25n1509_064:0513c13": "淨，當如是說法；受、想、行、識畢竟淨，當如是說",
    "T25n1509_064:0513c14": "法；乃至一切智畢竟淨，當如是說法。」須菩",
    "T25n1509_064:0513c15": "提白佛言：「世尊！是般若波羅蜜清淨。」佛言：",
    "T25n1509_064:0513c16": "「色清淨故，般若波羅蜜清淨；受、想、行、識清",
    "T25n1509_064:0513c17": "淨故，般若波羅蜜清淨。」「世尊！云何色清淨",
    "T25n1509_064:0513c18": "故般若波羅蜜清淨？云何受、想、行、識清淨",
    "T25n1509_064:0513c19": "故般若波羅蜜清淨？」佛言：「若色不生不滅、不",
    "T25n1509_064:0513c20": "垢不淨，是名色清淨；受想行識不生不滅、",
    "T25n1509_064:0513c21": "不垢不淨，是名受想行識清淨。復次，須菩提！",
    "T25n1509_064:0513c22": "虛空清淨故，般若波羅蜜清淨。」「世尊！云何",
    "T25n1509_064:0513c23": "虛空清淨故般若波羅蜜清淨？」佛言：「虛空",
    "T25n1509_064:0513c24": "不生不滅故清淨，般若波羅蜜亦如是。復次，",
    "T25n1509_064:0513c25": "須菩提！色不污故，般若波羅蜜清淨；受、想、",
    "T25n1509_064:0513c26": "行、識不污故，般若波羅蜜清淨。」「世尊！云何",
    "T25n1509_064:0513c27": "色不污故般若波羅蜜清淨？受、想、行、識不污",
    "T25n1509_064:0513c28": "故般若波羅蜜清淨？」佛言：「如虛空不可污",
    "T25n1509_064:0513c29": "故，虛空清淨。」「世尊！云何如虛空不可污故",
    "T25n1509_064:0514a01": "虛空清淨？」佛言：「虛空不可取故虛空清淨，虛",
    "T25n1509_064:0514a02": "空清淨故般若波羅蜜清淨。復次，須菩提！虛",
    "T25n1509_064:0514a03": "空可說故，般若波羅蜜清淨。」「世尊！云何虛",
    "T25n1509_064:0514a04": "空可說故般若波羅蜜清淨？」佛言：「因虛空",
    "T25n1509_064:0514a05": "中二聲出，般若波羅蜜亦如虛空可說故清",
    "T25n1509_064:0514a06": "淨。須菩提！虛空不可說故，般若波羅蜜清淨。」",
    "T25n1509_064:0514a07": "「世尊！云何虛空不可說故般若波羅蜜清淨？」",
    "T25n1509_064:0514a08": "佛言：「如虛空不可說故，般若波羅蜜清淨。",
    "T25n1509_064:0514a09": "復次，如虛空不可得故，般若波羅蜜清淨。」「世",
    "T25n1509_064:0514a10": "尊！云何如虛空不可得故般若波羅蜜清",
    "T25n1509_064:0514a11": "淨？」佛言：「如虛空無所得相，般若波羅蜜亦如",
    "T25n1509_064:0514a12": "虛空無所得相故清淨。復次，須菩提！一切",
    "T25n1509_064:0514a13": "法不生不滅、不垢不淨故，般若波羅蜜清淨。」",
    "T25n1509_064:0514a14": "「世尊！云何一切法不生不滅、不垢不淨故般",
    "T25n1509_064:0514a15": "若波羅蜜清淨？」佛言：「一切法畢竟清淨故，",
    "T25n1509_064:0514a16": "般若波羅蜜清淨。」【論】釋曰：是般若波羅蜜",
    "T25n1509_064:0514a17": "雖皆甚深，是品中了了說諸法實相故。是",
    "T25n1509_064:0514a18": "以三千大千世界中諸天持諸供養具來",
    "T25n1509_064:0514a19": "供養佛，一面立。問曰：即是上諸天，今更來？",
    "T25n1509_064:0514a20": "答曰：有人言：事久故去，竟更來。有人言：更",
    "T25n1509_064:0514a21": "有新天來者。欲令信般若故，十方面各",
    "T25n1509_064:0514a22": "千佛現。是人福德因緣，應見千佛故；佛神",
    "T25n1509_064:0514a23": "力故，在會眾人皆見十方佛。人天所見有",
    "T25n1509_064:0514a24": "限，非佛威神，無由得見彼諸佛。佛前說",
    "T25n1509_064:0514a25": "法者，皆字須菩提；難問者，皆字釋提桓因，",
    "T25n1509_064:0514a26": "取其同字者有千人。是時，須菩提、帝釋皆歡",
    "T25n1509_064:0514a27": "喜言：「非獨我等能說、能問。」佛欲證其事故，",
    "T25n1509_064:0514a28": "廣引其事，說：「彌勒及賢劫菩薩，於是摩伽",
    "T25n1509_064:0514a29": "陀國王舍城耆闍崛山，說般若波羅蜜。」如",
    "T25n1509_064:0514b01": "經中說：「彌勒菩薩將大眾到耆闍崛山，以",
    "T25n1509_064:0514b02": "足指開山頂，摩訶迦葉骨身著僧伽梨，執",
    "T25n1509_064:0514b03": "杖持鉢而出。彌勒為大眾說言：『有過去釋",
    "T25n1509_064:0514b04": "迦牟尼佛，人壽百歲時，是人是少欲知足，行",
    "T25n1509_064:0514b05": "頭陀弟子中第一，具六神通，得三明；常憐",
    "T25n1509_064:0514b06": "愍利益眾生故，以神通力令此骨身至今。",
    "T25n1509_064:0514b07": "因此小身得如是利，何況汝等大身、生",
    "T25n1509_064:0514b08": "於好世而不能自利？』爾時，彌勒因是事廣",
    "T25n1509_064:0514b09": "說法，令無量眾生得盡苦際。」以此事故，",
    "T25n1509_064:0514b10": "知彌勒在耆闍崛山中說法。是般若波羅",
    "T25n1509_064:0514b11": "蜜，過去、未來、現在佛所說，應當信受。須菩提",
    "T25n1509_064:0514b12": "問：「彌勒菩薩以何相、何因、以何法門說？」佛",
    "T25n1509_064:0514b13": "言：「如我說。」色等諸法非常非無常、非縛非解",
    "T25n1509_064:0514b14": "等，如先說。亦不說色過去、未來、現在。如涅",
    "T25n1509_064:0514b15": "槃出三世，色等諸法亦如是，如先說「一切",
    "T25n1509_064:0514b16": "法如涅槃相」。彌勒所說亦如是。爾時，須菩",
    "T25n1509_064:0514b17": "提歡喜白佛言：「世尊！是般若波羅蜜第一清",
    "T25n1509_064:0514b18": "淨。」佛言：「色等諸法清淨故。」因果相似故。",
    "T25n1509_064:0514b19": "色等法清淨者，所謂色等法不失業因緣",
    "T25n1509_064:0514b20": "故，及不得諸法生相定實故不生不滅；諸",
    "T25n1509_064:0514b21": "法相常不污染故不垢不淨。此中說譬喻，",
    "T25n1509_064:0514b22": "欲令事明了故。如虛空塵水不著，性清淨",
    "T25n1509_064:0514b23": "故；般若波羅蜜亦如是，不生不滅故常清",
    "T25n1509_064:0514b24": "淨。如虛空不可染污；般若波羅蜜亦如是，",
    "T25n1509_064:0514b25": "雖有邪見戲論不能染污，刀杖惡事不",
    "T25n1509_064:0514b26": "能壞，無色無形故不可取，不可取故則",
    "T25n1509_064:0514b27": "不可染污。復次，諸菩薩住辯才樂說無礙智",
    "T25n1509_064:0514b28": "中為眾生說十二部經、八萬四千法聚，皆",
    "T25n1509_064:0514b29": "是般若波羅蜜一事，而分別為說，是故說：「般",
    "T25n1509_064:0514c01": "若波羅蜜可說故，清淨如虛空。」因虛空及山",
    "T25n1509_064:0514c02": "谷，有人聲從口中空出，因是出聲故名",
    "T25n1509_064:0514c03": "響。如響空，口聲亦如是，是二聲皆虛誑不",
    "T25n1509_064:0514c04": "實，而人以聲為實、以響為虛。般若亦如",
    "T25n1509_064:0514c05": "是，一切法皆畢竟空，如幻、如夢，凡夫法、聖",
    "T25n1509_064:0514c06": "法皆是虛誑；小菩薩以凡夫法為虛誑、聖",
    "T25n1509_064:0514c07": "法為實。問曰：是二皆虛誑，何以故小菩薩",
    "T25n1509_064:0514c08": "以凡夫法為虛、聖法為實？答曰：聖法因持",
    "T25n1509_064:0514c09": "戒、禪定、智慧，修集功德所成，故以為實。",
    "T25n1509_064:0514c10": "以凡夫法自然有，如響自然出，非是故",
    "T25n1509_064:0514c11": "作以為虛。眾生無始世來，著此身故，",
    "T25n1509_064:0514c12": "聲從身出以為實；小菩薩深樂善法故以",
    "T25n1509_064:0514c13": "為實。復次，如虛空中無音聲語言相故",
    "T25n1509_064:0514c14": "無所說；是語言音聲皆是作法，虛空是無",
    "T25n1509_064:0514c15": "作法。般若波羅蜜亦如是，第一深義、畢竟",
    "T25n1509_064:0514c16": "空，無有言說，一切語言道斷故。復次，如虛",
    "T25n1509_064:0514c17": "空無所得相，不得有、不得無。若有「無相」，",
    "T25n1509_064:0514c18": "如先破虛空相；若無，因是虛空造無量",
    "T25n1509_064:0514c19": "事！般若波羅蜜亦如是，有無相不可得故清",
    "T25n1509_064:0514c20": "淨。復次，般若波羅蜜因諸法正憶念故生。",
    "T25n1509_064:0514c21": "正憶念者，畢竟空清淨，故一切法不生不滅、",
    "T25n1509_064:0514c22": "不垢不淨。◎",
    "T25n1509_064:0514c23": "大智度論卷第六十四"
}