{
    "T54n2123_016:0148a11": "諸經要集卷第十六",
    "T54n2123_016:0148a13": "西明寺沙門釋道世集",
    "T54n2123_016:0148a14": "詐偽部第二十四(此有六緣)墮慢部第二十五",
    "T54n2123_016:0148a15": "述意緣詐親緣詐毒緣詐貴緣",
    "T54n2123_016:0148a16": "詐怖緣詐畜緣",
    "T54n2123_016:0148a17": "述意緣第一",
    "T54n2123_016:0148a18": "夫至道無隔。貴在忠言。故出其言善。則千里",
    "T54n2123_016:0148a19": "應之。出其言不善。則咫尺如聾。但教流末代。",
    "T54n2123_016:0148a20": "人法訛替。或憑真以構偽。或飾虛以詐真。良",
    "T54n2123_016:0148a21": "由人懷邪正故。法有真假。名利既侵則我人",
    "T54n2123_016:0148a22": "逾盛。現親尚無附之。況元來疎薄。故難交",
    "T54n2123_016:0148a23": "友。故經曰。直心是道場。不虛假故也。",
    "T54n2123_016:0148a24": "詐親緣第二",
    "T54n2123_016:0148a25": "如雜寶藏經云。一切姦滑諂偽詐惑。外狀似",
    "T54n2123_016:0148a26": "直內懷姦私。是故智者應察真偽。如往昔有",
    "T54n2123_016:0148a27": "婆羅門。其年既老。耽娶少婦。婦嫌夫老傍婬",
    "T54n2123_016:0148a28": "不已。勸夫設會請諸少壯婆羅門等。夫疑有",
    "T54n2123_016:0148a29": "邪不肯延致。前婦之子墮於火中。爾時少婦",
    "T54n2123_016:0148b01": "眼看不捉。婆羅門言。兒今墮火何故不捉。婦",
    "T54n2123_016:0148b02": "即答言。我自少來。唯近己夫不近餘男。云何",
    "T54n2123_016:0148b03": "令我捉此男子。老夫聞已。謂如其言。便設大",
    "T54n2123_016:0148b04": "會。集婆羅門。爾時少婦便共交通。老夫見已",
    "T54n2123_016:0148b05": "心懷忿恨。即取寶物棄婦而去。於其路中見",
    "T54n2123_016:0148b06": "一婆羅門。便共為伴。至暮共宿明旦前行。語",
    "T54n2123_016:0148b07": "老婆羅門言。於昨宿處。有一草葉著我衣裳。",
    "T54n2123_016:0148b08": "我自少來無侵世物。欲還草葉歸彼主人。爾",
    "T54n2123_016:0148b09": "且停住待我往還。老婆羅門。深信其言倍生",
    "T54n2123_016:0148b10": "愛敬。許當住待。詐捉草葉入溝偃臥。良久乃",
    "T54n2123_016:0148b11": "還。云葉歸了老婆羅門。因便利故。即以寶物",
    "T54n2123_016:0148b12": "而用寄之。此人尋後齎寶便走。老婆羅門。見",
    "T54n2123_016:0148b13": "偷己物惋彼不已。小復前行憩一樹下。見一",
    "T54n2123_016:0148b14": "鸛雀口中銜草。語諸鳥言。我等共相憐愍。集",
    "T54n2123_016:0148b15": "會一處而共住止。爾時諸鳥皆信其言而來",
    "T54n2123_016:0148b16": "聚集。時此鸛雀。趣鳥飛後。就他巢啄卵而",
    "T54n2123_016:0148b17": "食。諸鳥將至更復銜草。諸鳥知諂悉捨而去。",
    "T54n2123_016:0148b18": "於此樹下更經少時。見一外道出家之人。身",
    "T54n2123_016:0148b19": "被納衣安行徐步。口云去去眾生。老婆羅門",
    "T54n2123_016:0148b20": "而問之言。何以並行口唱去去。外道答言。",
    "T54n2123_016:0148b21": "我出家人。憐愍一切。畏傷蟲蟻。是故爾耳。",
    "T54n2123_016:0148b22": "時婆羅門。見其此語深生篤信。尋至其家於",
    "T54n2123_016:0148b23": "其暮宿。但聞歌舞之聲。便出看之。乃見出家",
    "T54n2123_016:0148b24": "外道住室。有一地孔。內出婦女。與共交歡。彈",
    "T54n2123_016:0148b25": "琴舞戲。老婆羅門。見已思惟。天下萬物無一",
    "T54n2123_016:0148b26": "可信。故說偈言。",
    "T54n2123_016:0148b27": "　不捉他男子　　以草還主人",
    "T54n2123_016:0148b28": "　鸛雀詐銜草　　外道畏蟲傷",
    "T54n2123_016:0148b29": "　口言唱去去　　如是詐諂偽",
    "T54n2123_016:0148c01": "　都無可信者　　來苦實難當",
    "T54n2123_016:0148c02": "故涅槃經云。佛言。如我昔日所說偈言。",
    "T54n2123_016:0148c03": "　一切江河　　必有迴曲　　一切叢林",
    "T54n2123_016:0148c04": "　必名樹木　　一切女人　　必有諂曲",
    "T54n2123_016:0148c05": "　一切自在　　必受安樂",
    "T54n2123_016:0148c06": "詐毒緣第三",
    "T54n2123_016:0148c07": "如雜寶藏經云。時提婆達多。作種種因緣。",
    "T54n2123_016:0148c08": "欲得殺佛。然不能得。時南天竺國。有婆羅門",
    "T54n2123_016:0148c09": "來。善知呪術和合毒藥。提婆即合毒藥以散",
    "T54n2123_016:0148c10": "佛上。風吹此藥反墮己頭上。即便悶絕躄地",
    "T54n2123_016:0148c11": "欲死。醫不能治。阿難白佛言。世尊。提婆達",
    "T54n2123_016:0148c12": "多。被毒欲死。佛憐愍故。為說實語。我從菩",
    "T54n2123_016:0148c13": "薩成佛已來。於提婆達多。常生慈悲無有惡",
    "T54n2123_016:0148c14": "心者。毒當自滅。作是語已。毒即消滅。諸比丘",
    "T54n2123_016:0148c15": "言。希有世尊。提婆達多。恒起惡心於如來。",
    "T54n2123_016:0148c16": "如來云何。猶故活之。佛言。非但今日惡心向",
    "T54n2123_016:0148c17": "我。過去亦爾。即問佛言。惡心於佛其事云何。",
    "T54n2123_016:0148c18": "佛言。過去之世。迦尸國中。有波羅柰城。有二",
    "T54n2123_016:0148c19": "輔相。一名斯那。二名惡意斯那常順法行。惡",
    "T54n2123_016:0148c20": "意恒作惡行。好為讒構。而語王言。斯那欲作",
    "T54n2123_016:0148c21": "惡逆。王即收閉。諸天善神。於虛空中出聲而",
    "T54n2123_016:0148c22": "言。如此賢人實無過罪。云何拘縛。第二惡意。",
    "T54n2123_016:0148c23": "劫王庫藏反著斯那。王亦不信。王言捉此惡",
    "T54n2123_016:0148c24": "意。付與斯那。仰使斷之。斯那即教惡意。向王",
    "T54n2123_016:0148c25": "懺悔。惡意自知有罪。便走向毘提醯王所。作",
    "T54n2123_016:0148c26": "一寶篋盛二惡蛇。見毒具足。令毘提醯王遣",
    "T54n2123_016:0148c27": "使。送與彼國王。并及斯那。二人共看。莫示",
    "T54n2123_016:0148c28": "餘人。王見寶篋極以嚴飾。心大歡喜。即喚斯",
    "T54n2123_016:0148c29": "那欲共發看。斯那答言。遠來之物不得自看。",
    "T54n2123_016:0149a01": "遠來果食不得即食。何以故。彼有惡人。或能",
    "T54n2123_016:0149a02": "以惡來見中傷。王言。我必欲看。慇懃三諫王",
    "T54n2123_016:0149a03": "不用語。復白王言。不用臣語王自看之。臣不",
    "T54n2123_016:0149a04": "能看。王即發看。兩眼盲冥不見於物。斯那憂",
    "T54n2123_016:0149a05": "苦愁悴欲死。遣人四出。遍歷諸國遠覓良藥。",
    "T54n2123_016:0149a06": "既得好藥。以治王眼平復如故。爾時王者舍",
    "T54n2123_016:0149a07": "利弗是。爾時斯那者我身是。爾時惡意者提",
    "T54n2123_016:0149a08": "婆達多是也。",
    "T54n2123_016:0149a09": "詐貴緣第四",
    "T54n2123_016:0149a10": "如僧祇律云。佛告諸比丘。過去世時有城名",
    "T54n2123_016:0149a11": "波羅柰。國名伽尸。時有弗盧醯大學婆羅門。",
    "T54n2123_016:0149a12": "為國王師。常教學五百弟子。時婆羅門家生",
    "T54n2123_016:0149a13": "一奴。名迦羅呵。常使供給諸童子等。是奴利",
    "T54n2123_016:0149a14": "根。聞說法言盡能憶持。此奴一時。共諸童子",
    "T54n2123_016:0149a15": "小有嫌恨。便走他國。詐自稱言。我是弗盧醯",
    "T54n2123_016:0149a16": "婆羅門子。字耶若達多。語此國師言。我是波",
    "T54n2123_016:0149a17": "羅柰國王師弗盧醯子。故來至此。欲從大師",
    "T54n2123_016:0149a18": "學婆羅門。法師答言。可爾。是奴聰明。本已曾",
    "T54n2123_016:0149a19": "聞今復重聞。聞悉能持。其師大喜。即令教",
    "T54n2123_016:0149a20": "授五百門徒。汝代我教。我當往來王家。是師",
    "T54n2123_016:0149a21": "無有男兒唯有一女。即告之曰。耶若達。當",
    "T54n2123_016:0149a22": "用我語。汝莫還國。我今以女妻汝。答言。從",
    "T54n2123_016:0149a23": "教。共作生活家漸豐樂。耶若達多。為人難可。",
    "T54n2123_016:0149a24": "婦為作食。恒瞋生熟不能適口。婦常念言。脫",
    "T54n2123_016:0149a25": "有行人從波羅奈國來者。當從彼受飲食法",
    "T54n2123_016:0149a26": "用。然後供養夫主。彼弗盧醯婆羅門。具聞是",
    "T54n2123_016:0149a27": "事便作是念。我奴迦羅呵逃在他國。當往捉",
    "T54n2123_016:0149a28": "來或可得直。便詣彼國。時奴與諸門徒詣園",
    "T54n2123_016:0149a29": "遊戲。在於中路遙見本主。即便驚怖。密語門",
    "T54n2123_016:0149b01": "徒。汝等還去各自誦習。門徒去已。便到主前。",
    "T54n2123_016:0149b02": "頭面禮足白其主言。我來此國。稱道大家是",
    "T54n2123_016:0149b03": "我之父。便投此國師大學經典。與女為婦。願",
    "T54n2123_016:0149b04": "尊今日勿彰我事。當與奴直奉上大家。主婆",
    "T54n2123_016:0149b05": "羅門。善解世事。即答言。汝實我兒。但早發",
    "T54n2123_016:0149b06": "遣。奴即將至婦家。告家中言。我所親來。其婦",
    "T54n2123_016:0149b07": "歡喜。為辦種種飲食。奉食訖已。伺小空閑。密",
    "T54n2123_016:0149b08": "禮婆羅門足。而問之曰。我奉事夫。飲食供養",
    "T54n2123_016:0149b09": "常不可意。願尊指授。本在家時何所食噉。當",
    "T54n2123_016:0149b10": "如先法為作飲食。客婆羅門便即瞋恚。而作",
    "T54n2123_016:0149b11": "是念。如是如是困苦他女。汝但速發遣。我臨",
    "T54n2123_016:0149b12": "去時。教汝一偈使夫無言。女聞歡喜。辭出而",
    "T54n2123_016:0149b13": "退。即語夫言。尊婆羅門。故從遠來宜早發",
    "T54n2123_016:0149b14": "遣。夫即念言。如婦所說。宜應早遣莫令久住。",
    "T54n2123_016:0149b15": "恐言漏失損我不少。便大與財物。教婦作食",
    "T54n2123_016:0149b16": "自行供之。夫為曹主求伴不在。婦奉食訖。禮",
    "T54n2123_016:0149b17": "足辭別請求先偈。即教偈言。",
    "T54n2123_016:0149b18": "　無親遊他方　　欺誑天下人",
    "T54n2123_016:0149b19": "　麁食是常食　　細食復何嫌",
    "T54n2123_016:0149b20": "今與汝此偈。若彼瞋恚。嫌食惡時。便在其邊。",
    "T54n2123_016:0149b21": "背面微誦令其得聞。作是教已便還本國。是",
    "T54n2123_016:0149b22": "奴送主去已。每至食時。還復瞋恚。婦於夫邊",
    "T54n2123_016:0149b23": "試誦其偈。夫聞是偈心即不喜。便作是念。咄",
    "T54n2123_016:0149b24": "是老物發我臭穢。從是已後。常作軟語求婦",
    "T54n2123_016:0149b25": "不瞋。恐婦向人說其陰私。佛告諸比丘。時本",
    "T54n2123_016:0149b26": "主弗盧醯婆羅門者。即我身是。時奴迦羅呵",
    "T54n2123_016:0149b27": "者。今闡陀比丘是。彼於爾時。已曾恃我凌他。",
    "T54n2123_016:0149b28": "今復如是。恃我勢力凌易他人也。",
    "T54n2123_016:0149b29": "詐怖緣第五",
    "T54n2123_016:0149c01": "如智度論云。一切諸法皆是虛誑。眾生愚癡",
    "T54n2123_016:0149c02": "不識親疎。瞋罵加害乃至奪命。起此重罪。故",
    "T54n2123_016:0149c03": "墮三塗受無量苦。譬如山中有一佛圖。彼中",
    "T54n2123_016:0149c04": "有一別房。房中有鬼。來恐惱道人。是諸道人",
    "T54n2123_016:0149c05": "皆捨房去。有一客僧來。維那處分令住此空",
    "T54n2123_016:0149c06": "房。而語之言。此房中有鬼神喜惱人。能住中",
    "T54n2123_016:0149c07": "者住。客僧自以持戒力多聞故。言小鬼何所",
    "T54n2123_016:0149c08": "能為。我能伏之。即入房住。暮更有一僧來求",
    "T54n2123_016:0149c09": "此住處。維那亦令在此房住。亦語有鬼惱人。",
    "T54n2123_016:0149c10": "其人亦言。小鬼何所能為。我當伏之。先入者",
    "T54n2123_016:0149c11": "閉戶端坐待鬼。後來者夜闇打門求入。先入",
    "T54n2123_016:0149c12": "者謂為是鬼。不為開戶。後來者極力打門。在",
    "T54n2123_016:0149c13": "內道人以力拒之。外者得勝排門得入。內者",
    "T54n2123_016:0149c14": "打之外者亦打。至旦相見。乃是故舊同學。識",
    "T54n2123_016:0149c15": "已各相愧謝。眾人雲集笑而怪之。眾生亦如",
    "T54n2123_016:0149c16": "是。五陰皆虛。無我無人。取相鬪諍橫加毒害。",
    "T54n2123_016:0149c17": "若披解在地。但有骨肉。無人無我。是故菩薩",
    "T54n2123_016:0149c18": "語眾生言。汝等莫於根本空中鬪諍。人身尚",
    "T54n2123_016:0149c19": "不可得。何況值佛。",
    "T54n2123_016:0149c20": "詐畜緣第六",
    "T54n2123_016:0149c21": "如舊雜譬喻經云。昔有婦人。富有金銀。與男",
    "T54n2123_016:0149c22": "子交通。盡取金銀衣物。相逐俱去。到一急水",
    "T54n2123_016:0149c23": "河邊。男子語言。汝持財物來。我先度之當",
    "T54n2123_016:0149c24": "還迎汝。男子度已。便走不還。婦人獨住水",
    "T54n2123_016:0149c25": "邊憂苦。無人可救。唯見一野狐。捕得一雁。",
    "T54n2123_016:0149c26": "復見河魚。捨雁取魚。魚既不得。復失本",
    "T54n2123_016:0149c27": "雁。婦語狐曰。汝何太癡。貪捕其兩不得其",
    "T54n2123_016:0149c28": "一。狐言。我癡尚可。汝癡劇我也。又僧祇律",
    "T54n2123_016:0149c29": "云。佛告諸比丘。過去世時。非時連雨七日",
    "T54n2123_016:0150a01": "不止。諸放牧者七日不出。時有餓狼。飢行求",
    "T54n2123_016:0150a02": "食。遍歷七村都無所得。便自剋責。我何薄",
    "T54n2123_016:0150a03": "相。經歷七村都無所得。不如守齋住還山林。",
    "T54n2123_016:0150a04": "自於窟穴呪願言。使一切眾生皆得安隱。然",
    "T54n2123_016:0150a05": "後攝身安坐閉目。帝釋至齋日月。乘伊羅白",
    "T54n2123_016:0150a06": "龍象觀察世間持戒破戒。到彼山窟。見狼閉",
    "T54n2123_016:0150a07": "目思惟。便作是念咄哉狼獸甚為奇特。人尚",
    "T54n2123_016:0150a08": "無此心。況此狼獸而能如是。便欲試之知其",
    "T54n2123_016:0150a09": "虛實。帝釋即變身化為一羊。在窟前住。高聲",
    "T54n2123_016:0150a10": "命群。狼時見羊便作是念。奇哉齋福。報應忽",
    "T54n2123_016:0150a11": "至。我遊七村求食不獲。今暫守齋。餚饍自來",
    "T54n2123_016:0150a12": "厨供已致。但當食已然後守齋。即便出穴",
    "T54n2123_016:0150a13": "往趣羊所。羊見狼來便驚[馬*奔]走。狼便尋逐羊",
    "T54n2123_016:0150a14": "去不住。追之既遠。羊化為狗。方口耽耳。反",
    "T54n2123_016:0150a15": "來逐狼。急聲喚之。狼見狗來。驚怖還走。狗急",
    "T54n2123_016:0150a16": "追之劣乃得免。還至窟中。便作是念。我欲食",
    "T54n2123_016:0150a17": "彼返欲噉我。爾時帝釋。便於狼前。作跛脚羊。",
    "T54n2123_016:0150a18": "鳴喚而住。狼作是念。前者是狗。我飢悶眼華。",
    "T54n2123_016:0150a19": "謂為是羊。今所見者此真是羊。復更諦觀。看",
    "T54n2123_016:0150a20": "耳角尾真實是羊。便出往趣。羊復驚走。奔逐",
    "T54n2123_016:0150a21": "垂得復化作狗。返還逐狼亦復如前。我欲食",
    "T54n2123_016:0150a22": "彼返欲見噉。時天帝釋。即於狼前。化為羔子",
    "T54n2123_016:0150a23": "鳴群喚母。狼便瞋言。汝作肉段我尚不出。況",
    "T54n2123_016:0150a24": "為羔子而欲見欺。還更守齋靜心思惟。時天",
    "T54n2123_016:0150a25": "帝釋。知狼心念還齋。猶作羊羔於狼前住。",
    "T54n2123_016:0150a26": "狼便說偈言。",
    "T54n2123_016:0150a27": "　若真實為羊　　猶故不能出",
    "T54n2123_016:0150a28": "　況復作虛妄　　如前恐怖我",
    "T54n2123_016:0150a29": "　見我還齋已　　汝復來見試",
    "T54n2123_016:0150b01": "　假使為肉段　　猶尚不可信",
    "T54n2123_016:0150b02": "　況作羊羔子　　而詐喚咩咩",
    "T54n2123_016:0150b03": "於是世尊而說偈言。",
    "T54n2123_016:0150b04": "　若有出家人　　持戒心輕漂",
    "T54n2123_016:0150b05": "　不能捨利養　　猶如狼守齋",
    "T54n2123_016:0150b06": "又五分律云。佛告諸比丘。乃往古昔。有一摩",
    "T54n2123_016:0150b07": "納。在山窟中誦剎利書。有一野狐住其左右。",
    "T54n2123_016:0150b08": "專聽誦書心有所解。作是念言。我解此書語。",
    "T54n2123_016:0150b09": "足堪作諸獸中王。作是念已。便起遊行。逢",
    "T54n2123_016:0150b10": "羸瘦野狐。便欲殺之。彼言。何故殺我。答言。",
    "T54n2123_016:0150b11": "我是獸王。汝不伏我是以相殺。彼言。願莫殺",
    "T54n2123_016:0150b12": "我。我當隨從。於是二狐便共遊行。復逢一狐。",
    "T54n2123_016:0150b13": "又欲殺之。問答如上。亦言隨從。如是展轉伏",
    "T54n2123_016:0150b14": "一切狐。便以群狐伏一切象。復以眾象伏一",
    "T54n2123_016:0150b15": "切虎。復以眾虎伏一切師子。遂權得為王。既",
    "T54n2123_016:0150b16": "作王已。復作是念。我今為獸中王不應以獸",
    "T54n2123_016:0150b17": "為婦。便乘白象。率諸群獸不可稱數。圍迦夷",
    "T54n2123_016:0150b18": "城數千匝。王遣使問。汝諸群獸。何故如是。野",
    "T54n2123_016:0150b19": "狐答言。我是獸王。應娶汝女。與我者善。若",
    "T54n2123_016:0150b20": "不與我當滅汝國。還白如此。王集群臣共議",
    "T54n2123_016:0150b21": "唯除一臣。皆云應與。所以者何。國之所恃。唯",
    "T54n2123_016:0150b22": "賴象馬。我有象馬。彼有師子。象馬聞氣惶怖",
    "T54n2123_016:0150b23": "伏地。戰必不如為獸所滅。何惜一女而喪一",
    "T54n2123_016:0150b24": "國。時一大臣聰叡遠略。而白王言。臣觀古今。",
    "T54n2123_016:0150b25": "未曾聞見人王之女與下賤獸。臣雖闇昧。要",
    "T54n2123_016:0150b26": "殺此狐。使諸群獸各各散走。王即問言。計將",
    "T54n2123_016:0150b27": "焉出。大臣答言。王但尅期戰日。先當從彼求",
    "T54n2123_016:0150b28": "索一願。願令師子先戰後吼。彼謂吾畏。必令",
    "T54n2123_016:0150b29": "師子先吼後戰。王至戰日。當勅城內人畜皆",
    "T54n2123_016:0150c01": "令塞耳。王用其語。還使剋期并求上願。至于",
    "T54n2123_016:0150c02": "戰日復遣信求。然後出軍。軍鋒欲交。野狐果",
    "T54n2123_016:0150c03": "令師子先吼。野狐聞之心破七分。便於象上",
    "T54n2123_016:0150c04": "墜落于地。於是群獸一時散走。佛以是事。而",
    "T54n2123_016:0150c05": "說偈言。",
    "T54n2123_016:0150c06": "　野狐憍慢盛　　欲求其眷屬",
    "T54n2123_016:0150c07": "　行到迦夷城　　自稱是獸王",
    "T54n2123_016:0150c08": "　人憍亦如是　　規統於徒眾",
    "T54n2123_016:0150c09": "　在摩竭之國　　法主以自號",
    "T54n2123_016:0150c10": "爾時迦夷王者我身是。聰叡大臣者舍利弗",
    "T54n2123_016:0150c11": "是。野狐王者調達是。告諸比丘。調達往昔詐",
    "T54n2123_016:0150c12": "得眷屬。今亦如是。故佛說偈云。",
    "T54n2123_016:0150c13": "　善人共會易　　惡人善會難",
    "T54n2123_016:0150c14": "　惡人共會易　　善人共會難",
    "T54n2123_016:0150c15": "又佛本行經云。爾時佛告諸比丘言。我念往",
    "T54n2123_016:0150c16": "昔。有一河名波利耶多(隋言彼節)時彼河岸有一",
    "T54n2123_016:0150c17": "人。是結華鬘師。其人有園在彼河側。而彼河",
    "T54n2123_016:0150c18": "內。時有一龜。從水而出。至華園中求食而行。",
    "T54n2123_016:0150c19": "處處經歷。蹋壞其華。時彼園主。見龜壞華。園",
    "T54n2123_016:0150c20": "主即。捉置於一筐篋中。將欲殺食。彼龜作念。",
    "T54n2123_016:0150c21": "云何得脫此難。作何方便誑此園主。即向園",
    "T54n2123_016:0150c22": "主。而說偈言。",
    "T54n2123_016:0150c23": "　我從水出身有泥　　汝且置華洗我體",
    "T54n2123_016:0150c24": "　我身既有泥不淨　　恐畏污汝篋及華",
    "T54n2123_016:0150c25": "時彼園主。作如是念。善哉此龜。善言教我。今",
    "T54n2123_016:0150c26": "不得不取其言。我洗其身。勿令泥污我之華",
    "T54n2123_016:0150c27": "篋。作是念已。即手執龜。將向水所欲洗龜身。",
    "T54n2123_016:0150c28": "是時彼人。即提龜出置於石上。抄水欲洗。是",
    "T54n2123_016:0150c29": "時彼龜。出大筋力忽投沒水。時華鬘師。見龜",
    "T54n2123_016:0151a01": "沒水作如是言。奇哉是龜。乃能如是誑逗於",
    "T54n2123_016:0151a02": "我。我今還可誘誑是龜使令出水。時華鬘師。",
    "T54n2123_016:0151a03": "即向彼龜。而說偈言。",
    "T54n2123_016:0151a04": "　賢龜諦聽我作意　　汝今新舊甚眾多",
    "T54n2123_016:0151a05": "　我作華鬘繫汝咽　　恣汝歸家作喜樂",
    "T54n2123_016:0151a06": "爾時彼龜。作如是念。此華鬘師妄語誑我。",
    "T54n2123_016:0151a07": "彼母患著床。其婦採華造鬘。欲賣以用活。命",
    "T54n2123_016:0151a08": "今作是言。定是誑我欲食我。故誘我出耳。",
    "T54n2123_016:0151a09": "是時彼龜。向華鬘師。而說偈言。",
    "T54n2123_016:0151a10": "　汝家造酒欲會親　　廣作種種諸味食",
    "T54n2123_016:0151a11": "　汝至家內作是說　　龜肉煮已脂糂頭",
    "T54n2123_016:0151a12": "爾時佛告諸比丘言。汝諸比丘。欲知彼時入",
    "T54n2123_016:0151a13": "水龜者。我身是也。華鬘師者。魔波旬是。其於",
    "T54n2123_016:0151a14": "爾時。欲誑惑於我。而不能著。今復欲誑。何",
    "T54n2123_016:0151a15": "由可得。又佛告諸比丘言。我念往昔於大海",
    "T54n2123_016:0151a16": "中。有一大虬。其虬有婦身正懷妊。忽然思欲",
    "T54n2123_016:0151a17": "獼猴心食。以是因緣。其身羸瘦痿黃。宛轉戰",
    "T54n2123_016:0151a18": "慓不安。時彼特虬。見婦身體。如是羸瘦無",
    "T54n2123_016:0151a19": "有顏色。見已問言。賢善仁者。汝何所患。欲思",
    "T54n2123_016:0151a20": "何食。我不聞汝從我索食。何故如是。時其牸",
    "T54n2123_016:0151a21": "虬默然不報。其夫復問。汝今何故不向我道。",
    "T54n2123_016:0151a22": "婦報夫言。汝若能與我。隨心所願。我當說之。",
    "T54n2123_016:0151a23": "若不能者。我何假說。夫復答言。汝但說看",
    "T54n2123_016:0151a24": "若可得理。我當方便會覓令得。婦即語言。我",
    "T54n2123_016:0151a25": "今意思獼猴心食。汝能得不。夫即報言。汝所",
    "T54n2123_016:0151a26": "須者。此事甚難。所以者何。我居大海。猴在",
    "T54n2123_016:0151a27": "山樹。何由可得。婦言奈何。若不得是物此胎",
    "T54n2123_016:0151a28": "必墮。我身不久恐取命終。是時其夫。復語婦",
    "T54n2123_016:0151a29": "言。賢善仁者。汝且容忍。我今求去。若成此",
    "T54n2123_016:0151b01": "事。深不可言。則我與汝。並皆慶快。爾時彼",
    "T54n2123_016:0151b02": "虬。即從海出至於岸上。去岸不遠。有一大樹。",
    "T54n2123_016:0151b03": "名優曇婆羅(隋言水願)時彼樹上有一大獼猴。在",
    "T54n2123_016:0151b04": "於樹頭取果子食。是時彼虬。既見獼猴在樹",
    "T54n2123_016:0151b05": "上坐食於樹子。見已漸到於樹下。到已即便",
    "T54n2123_016:0151b06": "共相慰喻。以美語言。問訊獼猴。善哉善哉。",
    "T54n2123_016:0151b07": "婆私師吒。在此樹上作於何事。不甚辛勤受",
    "T54n2123_016:0151b08": "苦惱耶。求食易得無疲倦不。獼猴報言。如是",
    "T54n2123_016:0151b09": "仁者。我今不大受於苦惱。虬復重更語獼猴",
    "T54n2123_016:0151b10": "言。汝在此處。何所食噉。獼猴報言。我在優曇",
    "T54n2123_016:0151b11": "婆羅樹上食噉其子。是時虬復語獼猴言。我",
    "T54n2123_016:0151b12": "今見汝。甚大歡喜。遍滿身體。不能自勝。我欲",
    "T54n2123_016:0151b13": "將汝作於善友。共相愛敬汝取我語。何須住",
    "T54n2123_016:0151b14": "此。又復此樹子少無多。云何乃能此處願樂。",
    "T54n2123_016:0151b15": "汝可下來隨逐於我。我當將汝渡海。彼岸別",
    "T54n2123_016:0151b16": "有大林。種種諸樹華果豐饒。獼猴問言。我云",
    "T54n2123_016:0151b17": "何得至彼處。海水深廣。甚難越。渡云何堪渡。",
    "T54n2123_016:0151b18": "是時彼虬。報獼猴言。我背負汝。將渡彼岸。汝",
    "T54n2123_016:0151b19": "今但當從樹下來騎我背上。爾時獼猴心無",
    "T54n2123_016:0151b20": "定故。狹劣愚癡。心生歡喜。從樹而下。上虬背",
    "T54n2123_016:0151b21": "上欲隨虬去。其虬內心生如是念。善哉善哉。",
    "T54n2123_016:0151b22": "我願已成。即欲相將至自居處。及獼猴俱沒",
    "T54n2123_016:0151b23": "於水。猴問虬言。善友何故忽沒於水。虬即報",
    "T54n2123_016:0151b24": "言。我婦懷妊。彼如是思。欲食汝心。以是因",
    "T54n2123_016:0151b25": "緣我將汝來。爾時獼猴。作如是念。嗚呼我",
    "T54n2123_016:0151b26": "今甚不吉利。自取磨滅。作何方便。而得免此",
    "T54n2123_016:0151b27": "急速厄難不失身命。復如是念。我須誑虬。作",
    "T54n2123_016:0151b28": "是念已。而語虬言。仁者善友。我心留在優曇",
    "T54n2123_016:0151b29": "婆羅樹上。寄著不持將行。仁於當時。云何不",
    "T54n2123_016:0151c01": "依實語。我知爾須我心。我於當時即將相",
    "T54n2123_016:0151c02": "隨。善友還迴放我。取心得已還來。爾時彼",
    "T54n2123_016:0151c03": "虬。聞獼猴語已。二俱還出。獼猴見虬欲出水",
    "T54n2123_016:0151c04": "岸。是時獼猴。努力奮迅。捷疾跳躑。出大筋",
    "T54n2123_016:0151c05": "力。從虬背上跳下。上彼優曇大樹之上。其虬",
    "T54n2123_016:0151c06": "在下。少時停待。見猴淹遲不下。而語之言。親",
    "T54n2123_016:0151c07": "密善友。汝速下來。共汝相隨至於我家。獼",
    "T54n2123_016:0151c08": "猴默然不肯下樹。虬見獼猴經久不下。而說",
    "T54n2123_016:0151c09": "偈言。",
    "T54n2123_016:0151c10": "　善友獼猴得心已　　願從樹上速下來",
    "T54n2123_016:0151c11": "　我當送汝至彼林　　多饒種種諸果處",
    "T54n2123_016:0151c12": "爾時獼猴作是思惟。此虬無智。即說偈言。",
    "T54n2123_016:0151c13": "　汝虬計校雖能寬　　而心智慮甚狹劣",
    "T54n2123_016:0151c14": "　汝但審諦自思忖　　一切眾類誰無心",
    "T54n2123_016:0151c15": "　彼林雖復子豐饒　　及諸菴羅等妙果",
    "T54n2123_016:0151c16": "　我今意實不在彼　　寧自食此優曇婆",
    "T54n2123_016:0151c17": "爾時佛告諸比丘言。當知彼時大獼猴者。我",
    "T54n2123_016:0151c18": "身是也。彼虬者。魔波旬是。彼時猶尚誑惑於",
    "T54n2123_016:0151c19": "我。而不能得。今復欲將世間五欲之事。而來",
    "T54n2123_016:0151c20": "誘我。豈能動我此之坐處。",
    "T54n2123_016:0151c21": "又雜寶藏經云。昔有烏梟共相怨憎。烏待晝",
    "T54n2123_016:0151c22": "日。知梟無見。踏殺群梟散食其肉。梟便於夜。",
    "T54n2123_016:0151c23": "知烏眼闇。復啄群烏。開啄其腹亦復散食。畏",
    "T54n2123_016:0151c24": "晝畏夜無有竟已。有一智烏語眾烏言。已為",
    "T54n2123_016:0151c25": "怨憎不可求解。終相誅滅勢不兩全。宜作方",
    "T54n2123_016:0151c26": "便。彌覆諸梟。然後我等可得歡樂。若其不爾",
    "T54n2123_016:0151c27": "終為所敗。眾烏答言。當作何方得滅讐賊。智",
    "T54n2123_016:0151c28": "烏答言。爾等眾烏。拔我毛羽啄破我頭。我當",
    "T54n2123_016:0151c29": "設計要令彌覆。即如其言。燋悴形容。向梟",
    "T54n2123_016:0152a01": "穴外而自悲鳴。聞其聲已便言。今爾何故破",
    "T54n2123_016:0152a02": "傷來至我所。烏語梟言。眾烏讐我。不得生",
    "T54n2123_016:0152a03": "活。故來相投以避怨惡。時梟憐愍。遂便養",
    "T54n2123_016:0152a04": "給。恒與殘肉。日月轉久毛羽平復。烏作微計。",
    "T54n2123_016:0152a05": "銜乾樹枝并諸草木。著梟穴中。似如報恩。梟",
    "T54n2123_016:0152a06": "語烏言。何用是為。烏即答言。孔穴之中。純是",
    "T54n2123_016:0152a07": "冷石。用此草木。以御風寒。梟以為爾默然不",
    "T54n2123_016:0152a08": "答。而烏於是即求守穴孔。詐給使令用報",
    "T54n2123_016:0152a09": "恩養。時會暴雪。寒風猛盛。眾梟率爾來集",
    "T54n2123_016:0152a10": "孔中。烏得其便尋生歡喜。銜牧人火用燒梟",
    "T54n2123_016:0152a11": "孔。眾梟一時於孔焚滅。爾時諸天。說偈言",
    "T54n2123_016:0152a12": "曰。",
    "T54n2123_016:0152a13": "　諸有宿嫌處　　不應生體信",
    "T54n2123_016:0152a14": "　如烏詐託善　　焚滅兔梟身",
    "T54n2123_016:0152a15": "又六度集經云。昔者菩薩。為孔雀王。從妻五",
    "T54n2123_016:0152a16": "百。棄其舊匹。欲娶青雀為妻。其青雀唯食",
    "T54n2123_016:0152a17": "甘露好果。孔雀為妻日行取之。其國王夫",
    "T54n2123_016:0152a18": "人有疾。夢覩孔雀。云其肉可為藥。寤已啟",
    "T54n2123_016:0152a19": "聞。王令獵士疾行索之。夫人曰。有能得之者。",
    "T54n2123_016:0152a20": "娉以季女。賜金千斤。國諸獵士。分布行索。",
    "T54n2123_016:0152a21": "覩孔雀王。從一青雀。在常食處。即以蜜麨。每",
    "T54n2123_016:0152a22": "處塗樹。孔雀輒取。以供其妻。射師以蜜麨塗",
    "T54n2123_016:0152a23": "身。踞坐而候。孔雀取麨。人應獲之焉。孔雀",
    "T54n2123_016:0152a24": "曰。子之勤身。必為利也。吾示子金山。可為無",
    "T54n2123_016:0152a25": "盡之寶。子原吾命矣。臘者又曰。大王賜吾千",
    "T54n2123_016:0152a26": "斤金。妻以季女。豈信汝言乎。剋以送獻汝矣。",
    "T54n2123_016:0152a27": "孔雀曰。大王懷仁潤無不周。願納微言。乞得",
    "T54n2123_016:0152a28": "少水吾以慈呪。服之疾療矣。若其無効受",
    "T54n2123_016:0152a29": "罪不晚。王順其意。夫人服之。眾疾皆療華",
    "T54n2123_016:0152b01": "色煒曄宮人皆然。舉國歎王弘慈活孔雀之",
    "T54n2123_016:0152b02": "命。獲延一國之壽。孔雀曰。願得投身于彼大",
    "T54n2123_016:0152b03": "湖。并呪其水。率土黎民眾疾可療。若有疑",
    "T54n2123_016:0152b04": "望。願以杖捶吾足。王曰許可。孔雀如之。國人",
    "T54n2123_016:0152b05": "飲水。並皆得力。聾聽盲視。瘂語癖申。眾疾",
    "T54n2123_016:0152b06": "皆然。夫人疾除。國人並得無病兼無害。孔",
    "T54n2123_016:0152b07": "雀之心。孔雀具知。向王陳曰。受王生潤之恩。",
    "T54n2123_016:0152b08": "吾報濟一國之命。報畢乞退。王曰。可爾。雀即",
    "T54n2123_016:0152b09": "翔飛昇樹重曰。天下有三癡。王曰。何謂三耶。",
    "T54n2123_016:0152b10": "一者吾癡。二者獵士癡。三者大王癡。王曰。",
    "T54n2123_016:0152b11": "願釋之也。雀曰。諸佛重戒以色為火。燒身危",
    "T54n2123_016:0152b12": "命。貪色之由也。吾捨五百供養之妻。而貪青",
    "T54n2123_016:0152b13": "雀。索食供之有如僕使。為狂網所得。殆危身",
    "T54n2123_016:0152b14": "命。斯吾癡也。獵者之癡。吾至誠之言。捨一山",
    "T54n2123_016:0152b15": "之金。棄無窮之寶。信夫人邪偽之欺。望季女",
    "T54n2123_016:0152b16": "之妻。覩世狂愚皆斯類矣。損佛真誠之戒。信",
    "T54n2123_016:0152b17": "鬼魅之欺。酒藥婬亂。或受破門之禍。或死入",
    "T54n2123_016:0152b18": "太山其苦無數。思還為人。猶無羽之鳥欲飛",
    "T54n2123_016:0152b19": "昇天。豈不難哉。婬婦之妖蠱喻彼魑魅。靡不",
    "T54n2123_016:0152b20": "由之亡國危身。而愚夫尊之萬言無一誠也。",
    "T54n2123_016:0152b21": "而射師信之。斯謂獵者愚矣。王得天醫除一",
    "T54n2123_016:0152b22": "國疾。諸毒都滅顏如盛華。巨細欣賴。而王放",
    "T54n2123_016:0152b23": "之。斯謂王愚矣。佛告舍利弗。孔雀王者。自",
    "T54n2123_016:0152b24": "是之後周旋八方。輒以神藥。慈心布施愈眾",
    "T54n2123_016:0152b25": "生病。孔雀王者。吾身也。國王者。舍利弗是。",
    "T54n2123_016:0152b26": "獵師者。調達是也。夫人者。調達婦是。菩薩慈",
    "T54n2123_016:0152b27": "慧度無極。行布施如是。",
    "T54n2123_016:0152b28": "又雜寶藏經云。佛言乃往過去時。有蓮華池。",
    "T54n2123_016:0152b29": "多有水鳥在中而住。時有鸛雀。在於池中。徐",
    "T54n2123_016:0152c01": "步舉脚。諸鳥皆言。此鳥善行威儀徐序。不",
    "T54n2123_016:0152c02": "惱水性。時有白鵝。而說偈言。",
    "T54n2123_016:0152c03": "　舉脚而徐步　　音聲極柔軟",
    "T54n2123_016:0152c04": "　欺誑於世間　　誰不知諂詐",
    "T54n2123_016:0152c05": "鸛雀語言。何為作此語。來共作親善。白鵝",
    "T54n2123_016:0152c06": "答言。我知汝諂詐。終不親善。汝欲知爾時",
    "T54n2123_016:0152c07": "鵝王者。即我身是也。爾時鸛雀者。今提婆達",
    "T54n2123_016:0152c08": "多是也。",
    "T54n2123_016:0152c09": "又雜寶藏經云。佛言。於過去世。雪山之側。",
    "T54n2123_016:0152c10": "有山鷄王。多將鷄眾而隨從之。鷄冠極赤身",
    "T54n2123_016:0152c11": "體甚白。語諸鷄言。汝等遠離城邑聚落。莫與",
    "T54n2123_016:0152c12": "人民之所噉食。我等。多諸怨嫉好自慎護。",
    "T54n2123_016:0152c13": "時聚落中。有一猫子。聞彼有鷄。便往趣之在",
    "T54n2123_016:0152c14": "於樹下。徐行低視而語鷄言。我為汝婦。汝為",
    "T54n2123_016:0152c15": "我夫。而汝身形端正。可愛。頭上冠赤身體俱",
    "T54n2123_016:0152c16": "白。我相承事。安隱快樂。鷄即說偈言。",
    "T54n2123_016:0152c17": "　猫子黃眼愚小物　　觸事懷害欲噉食",
    "T54n2123_016:0152c18": "　不見有畜如此婦　　而得壽命安隱者",
    "T54n2123_016:0152c19": "爾時鷄者。我身是也。昔時猫者。提婆達多是",
    "T54n2123_016:0152c20": "也。昔於過去。欲誘誑我。今日亦復欲誘誑",
    "T54n2123_016:0152c21": "我。索我徒眾。",
    "T54n2123_016:0152c22": "頌曰。",
    "T54n2123_016:0152c23": "　姦情詐癡　　令信匪疑　　偽現依附",
    "T54n2123_016:0152c24": "　妄納相依　　外親內損　　夙夜侵移",
    "T54n2123_016:0152c25": "　久共同住　　方覺漸衰",
    "T54n2123_016:0152c26": "墮慢部第二十五(此有三緣)",
    "T54n2123_016:0152c27": "述意緣引證緣立志緣",
    "T54n2123_016:0152c28": "述意緣第一",
    "T54n2123_016:0152c29": "夫人所以不得道者。由於心神昏墮。心神所",
    "T54n2123_016:0153a01": "以昏墮。由於外物擾之者多。其事略三。一",
    "T54n2123_016:0153a02": "則勢利榮名。二則妖妍靡曼。三則甘脂肥濃。",
    "T54n2123_016:0153a03": "榮名雖日用。於心要無晷刻之累。妖妍靡曼。",
    "T54n2123_016:0153a04": "方之已深。甘脂肥濃。為累甚切。萬事云云。皆",
    "T54n2123_016:0153a05": "三者之支葉耳。聖人知不斷此三事故。求道",
    "T54n2123_016:0153a06": "無從可得。如水火擁之聚之。則其用彌全。",
    "T54n2123_016:0153a07": "決之散之。則其勞彌薄。故論云。質微則勢重。",
    "T54n2123_016:0153a08": "質重則勢微。是以思之測之。寔由勤功。而悟",
    "T54n2123_016:0153a09": "道。墮之慢之。良因貪聲色。而障聖。所以釋",
    "T54n2123_016:0153a10": "氏。震法鼓於鹿苑。夫子揚德音於鄹魯。尚",
    "T54n2123_016:0153a11": "耳目所不聞。豈心識之能契也。",
    "T54n2123_016:0153a12": "引證緣第二",
    "T54n2123_016:0153a13": "如薩婆多論云。波羅提木叉之戒。五道而言。",
    "T54n2123_016:0153a14": "唯人道得戒。餘四不得。如天道。以著樂深重",
    "T54n2123_016:0153a15": "不能得戒。如昔一時大目連。以弟子有病。上",
    "T54n2123_016:0153a16": "忉利天以問耆婆。正值諸天入歡喜園。爾時",
    "T54n2123_016:0153a17": "目連。在於路側立待。一切諸天。無顧看者。唯",
    "T54n2123_016:0153a18": "耆婆後至。顧見目連。向舉一手乘車直過。目",
    "T54n2123_016:0153a19": "連自念。此本人間是我弟子。今受天福。以",
    "T54n2123_016:0153a20": "著天樂都失本心。即以神力制車令住。耆婆",
    "T54n2123_016:0153a21": "下車。禮目連足。目連種種因緣呵責。耆婆答",
    "T54n2123_016:0153a22": "目連曰。以我人中為大德弟子。是故舉手",
    "T54n2123_016:0153a23": "問訊。頗見諸天。有爾者不。爾時目連。勸誡釋",
    "T54n2123_016:0153a24": "提桓因。佛世難值。何不數數相近。諮受正",
    "T54n2123_016:0153a25": "法。帝釋欲解目連意。故遣使勅一天子令來。",
    "T54n2123_016:0153a26": "返覆三喚猶故不來。後不應已而來。帝白目",
    "T54n2123_016:0153a27": "連曰。此天子。唯有一天女一伎樂。以自娛",
    "T54n2123_016:0153a28": "樂。以染欲情深。雖復命重不能自割。故不肯",
    "T54n2123_016:0153a29": "來。況作天王。種種宮觀無數天女。須食自然",
    "T54n2123_016:0153b01": "百味。百千伎樂以自娛樂。視東忘西。雖知",
    "T54n2123_016:0153b02": "佛世難遇正法難聞。而以染樂纏縛。不得自",
    "T54n2123_016:0153b03": "在。知復如何三塗苦難。無緣得戒。人中唯三",
    "T54n2123_016:0153b04": "天下得戒。北欝單越。無有佛法。不得戒。以福",
    "T54n2123_016:0153b05": "報障并愚癡故。不受聖法。",
    "T54n2123_016:0153b06": "又善見律云。時有六郡比丘。自身在下。請法",
    "T54n2123_016:0153b07": "人在高。而為說法。以慢法故。佛呵責之。佛語",
    "T54n2123_016:0153b08": "比丘。往昔波羅柰國。有一居士。名曰車波",
    "T54n2123_016:0153b09": "加。其婦懷妊思菴羅果。語其婿言。我思菴羅",
    "T54n2123_016:0153b10": "果君為我覓。其夫答言。此非果時我云何得。",
    "T54n2123_016:0153b11": "婦語夫言。君若不得我必當死。夫聞婦語。心",
    "T54n2123_016:0153b12": "自念言。唯王園中有非時果。我當往偷。作是",
    "T54n2123_016:0153b13": "念已。即夜入王園。取果未得明相已出。不",
    "T54n2123_016:0153b14": "得出園。於是樹上藏住。時王與婆羅門入園。",
    "T54n2123_016:0153b15": "欲食菴婆羅果。婆羅門在下。王在高座。婆",
    "T54n2123_016:0153b16": "羅門為王說法。偷果人。樹上自念言。我偷果",
    "T54n2123_016:0153b17": "事應合死。因王聽婆羅門說法故。我今得脫。",
    "T54n2123_016:0153b18": "我今無法。王亦無法。婆羅門亦無法。何以",
    "T54n2123_016:0153b19": "故。我為婦故而偷王果。王由憍慢故師在下",
    "T54n2123_016:0153b20": "座。自在高座而聽說法。婆羅門為貪利養故。",
    "T54n2123_016:0153b21": "自在下座為王說法。我今三人。相與無法。我",
    "T54n2123_016:0153b22": "今得脫。即便下樹往至王前。而說偈言。",
    "T54n2123_016:0153b23": "　二人不知法　　二人不見法",
    "T54n2123_016:0153b24": "　教者不依法　　聽者不解法",
    "T54n2123_016:0153b25": "　為是飲食故　　我言是無法",
    "T54n2123_016:0153b26": "　為以名利故　　毀碎汝家法",
    "T54n2123_016:0153b27": "王聞此偈。恕偷果人罪。我為凡時尚見非法。",
    "T54n2123_016:0153b28": "況今成佛。汝諸弟子為下人說法。時偷果人",
    "T54n2123_016:0153b29": "者。我是也。又智度論云。如迦葉佛時。有兄弟",
    "T54n2123_016:0153c01": "二人。出家求道。一人持戒誦經坐禪。一人廣",
    "T54n2123_016:0153c02": "求檀越修諸福業。至釋迦佛出世。一人生長",
    "T54n2123_016:0153c03": "者家。一人作大白象。力能破賊。長者子。出家",
    "T54n2123_016:0153c04": "學道。得六神通阿羅漢而以薄福乞食難得。",
    "T54n2123_016:0153c05": "他日持鉢。入城乞食。遍不能得。到白象厩。見",
    "T54n2123_016:0153c06": "王供象種種豐足。語此象言。我之與汝俱有",
    "T54n2123_016:0153c07": "罪過。象即感信。三日不食。守象人怖。求覓道",
    "T54n2123_016:0153c08": "人。見而問言。汝作何術。令王白象病不能",
    "T54n2123_016:0153c09": "食耶。答曰。此象是我先身時弟。共於迦葉佛",
    "T54n2123_016:0153c10": "時。出家學道。我但持戒誦經坐禪。不行布施。",
    "T54n2123_016:0153c11": "弟但廣求檀越作諸布施。不持戒。不學問。以",
    "T54n2123_016:0153c12": "其不持戒誦經坐禪故。今作此象。大修布施",
    "T54n2123_016:0153c13": "故。飲食備具種種豐足。我但行道不修布施",
    "T54n2123_016:0153c14": "故。今雖得道果。乞食不能得。以是事故。因緣",
    "T54n2123_016:0153c15": "不同。雖值佛世猶故飢渴。",
    "T54n2123_016:0153c16": "又百喻經云。昔外國節慶之日。一切婦女。盡",
    "T54n2123_016:0153c17": "持優鉢羅華以為鬘飾。有一貧人。其婦語言。",
    "T54n2123_016:0153c18": "爾若能得優鉢羅華來與我。為爾作妻。若不",
    "T54n2123_016:0153c19": "能得我捨爾去。其夫先來。常善能作鴛鴦之",
    "T54n2123_016:0153c20": "鳴。即入王池作鴛鴦鳴。偷優鉢羅華。時守池",
    "T54n2123_016:0153c21": "者。而作是問。池中者誰。而此貧人失口。答言",
    "T54n2123_016:0153c22": "我是鴛鴦。守者捉得將詣王所。而於中道。復",
    "T54n2123_016:0153c23": "更和聲。作鴛鴦鳴。守池者言。爾先不作今作",
    "T54n2123_016:0153c24": "何益。世間愚人亦復如是。終身殘害作眾惡",
    "T54n2123_016:0153c25": "業。不習心行。使令調善。臨命終時。方言今",
    "T54n2123_016:0153c26": "我欲得修善。獄卒將去付閻羅王。雖欲修善",
    "T54n2123_016:0153c27": "亦無所及。如彼愚人。欲到王所作鴛鴦鳴。",
    "T54n2123_016:0153c28": "又百喻經云。昔有大富長者。左右之人。欲取",
    "T54n2123_016:0153c29": "其意皆盡恭敬。長者唾時。左右侍人。以脚蹋",
    "T54n2123_016:0154a01": "却。有一愚者。不及得蹋。而作是言。若唾地者",
    "T54n2123_016:0154a02": "諸人蹋却。欲唾之時我當先蹋。於是長者。正",
    "T54n2123_016:0154a03": "欲欬唾。時此愚人。即便舉脚蹋長者口。破",
    "T54n2123_016:0154a04": "脣折齒。長者語言。汝何以故蹋我脣口。愚人",
    "T54n2123_016:0154a05": "具答所由。故唾欲出。舉脚先蹋望得汝意。凡",
    "T54n2123_016:0154a06": "物須時。時未及到強設功力。反得苦惱。以是",
    "T54n2123_016:0154a07": "之故。世人當知。時與非時。",
    "T54n2123_016:0154a08": "立志緣第三",
    "T54n2123_016:0154a09": "如雜譬喻經云。昔有人名薩薄。聞於外國更",
    "T54n2123_016:0154a10": "有異寶。欲往治生。而二國中間有羅剎難。不",
    "T54n2123_016:0154a11": "可得過。薩薄遊行。見市西門。有一道人空床",
    "T54n2123_016:0154a12": "上坐。云賣五戒。薩薄問言。五戒云何。答曰無",
    "T54n2123_016:0154a13": "形。直口授心持後得生天。現世能却羅剎鬼",
    "T54n2123_016:0154a14": "難。薩薄欲買。問索幾錢。答金錢一千。即就受",
    "T54n2123_016:0154a15": "竟。語言。卿向外國到界畔上。羅剎若來。卿",
    "T54n2123_016:0154a16": "但語言。我是釋迦五戒弟子。薩薄少時到二",
    "T54n2123_016:0154a17": "國中間。見有羅剎。身長一丈三尺。頭似黃",
    "T54n2123_016:0154a18": "蓑。眼如赤丁。舉體鱗甲。更互開口如魚鼓鰓。",
    "T54n2123_016:0154a19": "仰接飛燕。蹈地沒膝。口熱血流。群眾數千。直",
    "T54n2123_016:0154a20": "捉薩薄。語言。我是釋迦五戒弟子。羅剎聞",
    "T54n2123_016:0154a21": "此永不肯放。薩薄聊以兩捲扠之。拳入鱗",
    "T54n2123_016:0154a22": "甲。拔不得出。又以脚蹋頭衝拔復不出。五體",
    "T54n2123_016:0154a23": "沒鱗甲中。唯背得動。羅剎以偈。語言。",
    "T54n2123_016:0154a24": "　汝身及手足　　一切悉被羈",
    "T54n2123_016:0154a25": "　但當去就死　　跳踉復何為",
    "T54n2123_016:0154a26": "薩薄志意猶固。以偈語羅剎曰。",
    "T54n2123_016:0154a27": "　我身及手足　　一時雖被繫",
    "T54n2123_016:0154a28": "　攝心如金石　　終不為汝躄",
    "T54n2123_016:0154a29": "羅剎又語薩薄曰。",
    "T54n2123_016:0154b01": "　吾是鬼中王　　為人多力旅",
    "T54n2123_016:0154b02": "　從來食汝輩　　不可得稱數",
    "T54n2123_016:0154b03": "　但當去就死　　何為自寬語",
    "T54n2123_016:0154b04": "薩薄更欲罵怒。自念此身輪迴三界未曾乞",
    "T54n2123_016:0154b05": "人我今當以乞此羅剎作一頓飽食即說偈",
    "T54n2123_016:0154b06": "曰。",
    "T54n2123_016:0154b07": "　我此腥臊身　　久欲相去離",
    "T54n2123_016:0154b08": "　羅剎得我便　　悉持以布施",
    "T54n2123_016:0154b09": "　志求摩訶乘　　果成一切智",
    "T54n2123_016:0154b10": "羅剎聰明解薩薄語。便生愧心。放薩薄去。長",
    "T54n2123_016:0154b11": "跪合掌。向其謝曰。",
    "T54n2123_016:0154b12": "　君是度人師　　三界之希有",
    "T54n2123_016:0154b13": "　志求摩訶乘　　成佛當不久",
    "T54n2123_016:0154b14": "　是故自歸命　　頭面禮稽首",
    "T54n2123_016:0154b15": "羅剎悔過竟。送薩薄至外國。大得珍寶。又送",
    "T54n2123_016:0154b16": "還家。大修功德遂成道迹。故知戒力不可思",
    "T54n2123_016:0154b17": "議。勸諸行者。堅持禁戒。還如此人。立志勇",
    "T54n2123_016:0154b18": "猛。",
    "T54n2123_016:0154b19": "又智度論云。有大力毒龍。以眼視人弱者即",
    "T54n2123_016:0154b20": "死。以氣噓人強者亦死。時龍受一日戒。出家",
    "T54n2123_016:0154b21": "入林樹間。思惟坐久。疲懈而睡。龍法眠時形",
    "T54n2123_016:0154b22": "狀如蛇。七寶雜色。獵者見之。驚喜言曰。以此",
    "T54n2123_016:0154b23": "希有難得之皮。獻上國王以為船飾。不亦宜",
    "T54n2123_016:0154b24": "乎。便以杖案其頭刀剝其皮。龍自念言。我力",
    "T54n2123_016:0154b25": "能傾國土。此一小物。豈能困我。我今以持戒",
    "T54n2123_016:0154b26": "故不計此身。當從佛語。自忍閉目不視閉氣",
    "T54n2123_016:0154b27": "不喘。憐愍此人。為持戒故。一心受剝不生悔",
    "T54n2123_016:0154b28": "意。既以失皮赤肉在地。時日大熱。婉轉土",
    "T54n2123_016:0154b29": "中。欲趣大水。見諸小蟲來食其身。為持戒故",
    "T54n2123_016:0154c01": "不復敢動。自思惟言。今我此身。以施諸蟲。為",
    "T54n2123_016:0154c02": "佛道故。今以肉施以充其身。後以法施以益",
    "T54n2123_016:0154c03": "其心。身乾命終。即生忉利天上。畜生尚能堅",
    "T54n2123_016:0154c04": "持禁戒。至死不犯。況復於人。寧容故犯。又五",
    "T54n2123_016:0154c05": "分律云。佛言。乃往過去。有一黑蛇。螫一犢",
    "T54n2123_016:0154c06": "子。還入穴中。有一呪師。以羖羊呪呪令出",
    "T54n2123_016:0154c07": "穴。不能令出。呪師便於犢子前。然火呪之化",
    "T54n2123_016:0154c08": "成火蜂。入蛇穴中燒蛇。蛇不堪痛。然後出穴。",
    "T54n2123_016:0154c09": "羖羊以角抄。著呪師前。呪師語言。汝還蚳",
    "T54n2123_016:0154c10": "毒。不爾投此火中。黑蛇即說偈言。",
    "T54n2123_016:0154c11": "　我既吐此毒　　終不還收之",
    "T54n2123_016:0154c12": "　若有死事至　　畢命不復迴",
    "T54n2123_016:0154c13": "於是遂不收毒。自投火中。佛言。爾時黑蛇者。",
    "T54n2123_016:0154c14": "今舍利弗是。昔受如此死苦猶不收毒。況今",
    "T54n2123_016:0154c15": "更取所棄之藥。",
    "T54n2123_016:0154c16": "又雜寶藏經云。佛言過去世時。亦復曾遊加",
    "T54n2123_016:0154c17": "尸國。毘提醯國。二國中間有大曠野。有惡",
    "T54n2123_016:0154c18": "鬼。名沙吒盧。斷絕道路。一切人民。無得過",
    "T54n2123_016:0154c19": "者。有一商主名曰師子。將五百商人欲過此",
    "T54n2123_016:0154c20": "路。諸人恐怖畏不可過。商主語言。慎莫怖畏",
    "T54n2123_016:0154c21": "但從我後。於是前行到于鬼所。而語鬼言。汝",
    "T54n2123_016:0154c22": "不聞我名也。答言。我聞汝名故來欲戰。問言。",
    "T54n2123_016:0154c23": "汝何所能。即捉弓箭。而射是鬼。五百發箭皆",
    "T54n2123_016:0154c24": "沒鬼腹。弓刀器杖。亦入鬼腹。直前拳打。拳",
    "T54n2123_016:0154c25": "復入去。以右手託右手亦著。以右脚蹋右脚",
    "T54n2123_016:0154c26": "亦著。以左脚蹋左脚亦著。又以頭打頭亦復",
    "T54n2123_016:0154c27": "著。鬼作偈言。",
    "T54n2123_016:0154c28": "　汝以手脚及與頭　　一切諸物悉以著",
    "T54n2123_016:0154c29": "　餘人何物而不著",
    "T54n2123_016:0155a01": "商主以偈答言。",
    "T54n2123_016:0155a02": "　我今手足及與頭　　一切財錢及刀杖",
    "T54n2123_016:0155a03": "　此諸雜物雖入沒　　唯有精進不著汝",
    "T54n2123_016:0155a04": "　精進若當不休息　　與汝鬪諍終不廢",
    "T54n2123_016:0155a05": "　我今精進不休息　　終不於汝生怖畏",
    "T54n2123_016:0155a06": "時鬼答言。今為汝等故。五百賈客。盡皆放",
    "T54n2123_016:0155a07": "去。",
    "T54n2123_016:0155a08": "又雜婆沙論云。魔王遂見菩薩坐菩提樹。端",
    "T54n2123_016:0155a09": "身不動誓取菩提。速出自宮。往菩薩所。謂菩",
    "T54n2123_016:0155a10": "薩曰。剎帝利子可起此座。今濁惡時眾生",
    "T54n2123_016:0155a11": "剛強。定不能證無上菩提。且應現受轉輪王",
    "T54n2123_016:0155a12": "位。我以七寶當相奉獻。菩薩告曰。汝今所言",
    "T54n2123_016:0155a13": "如誘童子。日月辰星。可令墮落。山林大地",
    "T54n2123_016:0155a14": "可昇虛空。欲令我今不取大覺。起此座者。定",
    "T54n2123_016:0155a15": "無是處。後魔將三十六俱胝魔軍。各現種種",
    "T54n2123_016:0155a16": "可畏形。執持戰具色類無邊。遍三十六踰繕",
    "T54n2123_016:0155a17": "那量。俱時奔趣菩提樹下。惱亂菩薩皆不能",
    "T54n2123_016:0155a18": "得。菩薩身心不動。逾於蘇迷山也。",
    "T54n2123_016:0155a19": "又僧伽羅剎經云。昔者菩薩。現為鸚鵡常處",
    "T54n2123_016:0155a20": "于樹。風吹彼樹更相切磨。便有火出。火漸熾",
    "T54n2123_016:0155a21": "盛遂焚一山。鸚鵡思惟。猶如飛鳥。軀止大",
    "T54n2123_016:0155a22": "樹。故當反復起報恩心。何況於我長夜處之。",
    "T54n2123_016:0155a23": "而不滅火。即往詣海。以其兩翅取大海水。至",
    "T54n2123_016:0155a24": "彼火上而灑於火。或以口灑。東西馳奔。時",
    "T54n2123_016:0155a25": "有善神。感其勤苦尋為滅火。",
    "T54n2123_016:0155a26": "又智度論云。昔野火燒林。林中有一雉。勤身",
    "T54n2123_016:0155a27": "自力。飛來入水以水灑林。往反疲乏不以為",
    "T54n2123_016:0155a28": "苦。時天帝釋。來問之言。汝作何等。答曰。我",
    "T54n2123_016:0155a29": "救此林。愍眾生故。此林蔭育處居日久。清涼",
    "T54n2123_016:0155b01": "快樂。我諸種類。及諸宗親皆悉依仰。我有身",
    "T54n2123_016:0155b02": "力云何不救。天帝問言。汝乃精勤當至幾時。",
    "T54n2123_016:0155b03": "雉言以死為期。天帝言。誰為汝證。即自立誓。",
    "T54n2123_016:0155b04": "我心至誠。信不虛者願火即自滅。是時淨居",
    "T54n2123_016:0155b05": "天。知雉弘誓即為滅火。始終常茂。不為火燒",
    "T54n2123_016:0155b06": "(故經云人有善願天必從之斯言驗矣)。",
    "T54n2123_016:0155b07": "頌曰。",
    "T54n2123_016:0155b08": "　惰學迷三教　　問者不知一",
    "T54n2123_016:0155b09": "　合蕚不結核　　敷華何得實",
    "T54n2123_016:0155b10": "　徒生高慢心　　凌他非好畢",
    "T54n2123_016:0155b11": "　墜落幽闇道　　開閉牢深密",
    "T54n2123_016:0155b12": "　一入百千年　　萬億苦逼切",
    "T54n2123_016:0155b13": "　對苦悔無知　　方由墮慢媟",
    "T54n2123_016:0155b14": "　至人善取譬　　立志須明律",
    "T54n2123_016:0155b15": "　英雄慢法時　　焉知悔今日",
    "T54n2123_016:0155b16": "諸經要集卷第十六"
}