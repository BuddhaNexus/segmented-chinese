{
    "X78n1556_017:0745b08": "建中靖國續燈錄卷第十七　　　〔宋銘〕",
    "X78n1556_017:0745b10": "東京法雲禪寺住持傳法佛國禪師(臣)惟白集",
    "X78n1556_017:0745b11": "　　對機門",
    "X78n1556_017:0745b12": "　　　廬陵清原山行思禪師第十三世",
    "X78n1556_017:0745b13": "東京法雲圓通禪師法嗣",
    "X78n1556_017:0745b14": "江寧府蔣山太平興國寺惠炬禪師諱良策。福州人",
    "X78n1556_017:0745b15": "也。比試圓頂。遊方參尋。首見六合孜禪師。微有發明。",
    "X78n1556_017:0745b16": "詣圓通禪師席下。頓釋疑滯。既蒙印證。為眾領袖。出",
    "X78n1556_017:0745b17": "世華藏。大揚祖意。次遷鍾山。左丞蔡公卞奏以章服．",
    "X78n1556_017:0745b18": "師名。問。諸佛出世。普為群生。和尚出世。又且如何。師",
    "X78n1556_017:0745b19": "云。拄杖未曾拈著。僧曰。與麼則人天獲利。師云。好領",
    "X78n1556_017:0745b20": "前話。僧曰。喏。喏。師云。遮箇衲僧猶較些子。上堂云。秋",
    "X78n1556_017:0745b21": "風索寞。秋景蕭條。鴈過長空。燕離大廈。遊方禪客。卜",
    "X78n1556_017:0745b22": "處安居。腰束輕囊。手攜短錫。水邊松際。去住無拘。雖",
    "X78n1556_017:0745b23": "然如是。忽有人問。作麼生是行脚底事。明眼人前如",
    "X78n1556_017:0745b24": "何祇對。若是所得之者。萬一無疑。後學初心亦須子",
    "X78n1556_017:0745c01": "細。還會麼。要知江上路。須問渡頭人。參。上堂云。雪將",
    "X78n1556_017:0745c02": "殘。分外寒。向火容易。涉道艱難。好是和衣打睡。任佗",
    "X78n1556_017:0745c03": "日上欄干。祖師沒腰斷臂。吾徒莫作等閑。光陰荏苒。",
    "X78n1556_017:0745c04": "人事多端。遮邊淥水。那裡青山。難。難。百年三萬六千",
    "X78n1556_017:0745c05": "日。看看便見鬢毛斑。山僧與麼說話。拖泥滯水不少。",
    "X78n1556_017:0745c06": "然雖如是。養子方知父慈。",
    "X78n1556_017:0745c07": "廬山開先心印禪師諱智珣。饒州人也。策試得度。便",
    "X78n1556_017:0745c08": "慕宗風。參圓通禪師。發悟心要。頓息佗遊。推為師表。",
    "X78n1556_017:0745c09": "請居合肥延昌。次遷開先。佛國禪師回奏簾賜章服。",
    "X78n1556_017:0745c10": "都尉張侯敦禮奏以心印師名。問。和尚出世。將何為",
    "X78n1556_017:0745c11": "人。師云。山形拄杖子。僧曰。刁刀相似。魚魯參差。師云。",
    "X78n1556_017:0745c12": "朝三千。暮八百。問。趙州三等接人。未審和尚幾等接",
    "X78n1556_017:0745c13": "人。師云。隨家豐儉。僧曰。向上之機雖已曉。中下之根",
    "X78n1556_017:0745c14": "又若何。師云。領取鈎頭意。莫認定盤星。問。須菩提唱",
    "X78n1556_017:0745c15": "無說而顯道。未審和尚以何顯道。師云。山僧口似鐵。",
    "X78n1556_017:0745c16": "上堂云。擊鼓上來。大家覷見。法法現前。不勞鍛鍊。諸",
    "X78n1556_017:0745c17": "禪德。為什麼如此。彼彼大丈夫。為君通一線。上堂云。",
    "X78n1556_017:0745c18": "動靜不禪。去來常定。萬派同源。海雲自異。可謂心境",
    "X78n1556_017:0745c19": "一如。有何不可。然雖如是。且道衲僧分上還得也無。",
    "X78n1556_017:0745c20": "良久云。天台楖[木*栗]木。南嶽萬歲藤。上堂云。極目青天",
    "X78n1556_017:0745c21": "無片雲。萬象森羅全體露。若也擬議更商量。終是翻",
    "X78n1556_017:0745c22": "成箇路布。不煩久立。歸堂喫茶去。上堂云。握須彌於",
    "X78n1556_017:0745c23": "掌內。鑑十方於目前。且道是什麼人分上事。所以雲",
    "X78n1556_017:0745c24": "門大師云。三藏聖教在汝舌頭上。微塵諸佛在汝脚",
    "X78n1556_017:0746a01": "跟下。不如悟去好。忽若築著磕著。東西不辨。南北不",
    "X78n1556_017:0746a02": "分底。又作麼生。良久。云。存得五湖明月在。不愁無處",
    "X78n1556_017:0746a03": "下金鈎。上堂云。平旦寅。扶桑日出照何人。箇中未了",
    "X78n1556_017:0746a04": "奔南北。孰知大地一微塵。雖然如是。會得甚奇特。不",
    "X78n1556_017:0746a05": "會亦最親。上堂云。一法不通。萬緣方透。山河無隔礙。",
    "X78n1556_017:0746a06": "靈光觸處明。且道眼為甚麼不見眉毛。秖為住處大",
    "X78n1556_017:0746a07": "近。未免衲僧取笑。既不恁麼。又作麼生。鉢盂無底尋",
    "X78n1556_017:0746a08": "常事。面無鼻孔笑殺人。",
    "X78n1556_017:0746a09": "潭州道林廣慧寺寶琳禪師蘇州人也。東禪院受具。",
    "X78n1556_017:0746a10": "少習經論。妙通精義。遂扣禪室。發明祖意。圓通禪師",
    "X78n1556_017:0746a11": "常所印可。大丞相王公安石亦深器重。出世廣德興",
    "X78n1556_017:0746a12": "教。次移池陽景德．廬山萬杉。潭師請居道林。學者歸",
    "X78n1556_017:0746a13": "仰。都尉張侯敦禮奏以章服。問。德山棒．臨濟喝。未審",
    "X78n1556_017:0746a14": "和尚如何為人。師云。總不恁麼。僧曰。又作麼生。師云。",
    "X78n1556_017:0746a15": "自領出去。僧便喝。師云。遮聾漢。僧無語。師云。非但患",
    "X78n1556_017:0746a16": "聾。亦乃患啞。問。淺聞深悟。深聞不悟。雲門道了。和尚",
    "X78n1556_017:0746a17": "作麼生。師云。頭戴天。脚踏地。僧曰。學人未曉。師云。有",
    "X78n1556_017:0746a18": "口不可閑却。僧曰。若然者。飢來喫飯困來眠。師云。不",
    "X78n1556_017:0746a19": "妨會得好。師云。揚眉瞬目。不當宗乘。舉古提今。殘羹",
    "X78n1556_017:0746a20": "餿飯。一棒一喝。未稱衲僧。踞坐思量。傍觀者醜。且道",
    "X78n1556_017:0746a21": "作麼生是衲僧本分事。常憶江南三月裏。鷓鴣啼處",
    "X78n1556_017:0746a22": "百花香。上堂云。近日稍春寒。寥寥宇宙寬。山河無隔",
    "X78n1556_017:0746a23": "礙。世界掌中觀。無口盧行者。饒舌是豐于。三日不相",
    "X78n1556_017:0746a24": "見。莫作舊時看。拈拄杖云。會麼。棒頭有眼明如日。要",
    "X78n1556_017:0746b01": "識真金火裏看。上堂云。今朝五月五。百草靈苗誰不",
    "X78n1556_017:0746b02": "覩。善財採藥與文殊。殺活臨機互為主。禪家流。莫莽",
    "X78n1556_017:0746b03": "鹵。眨上眉毛好看取。信手拈來知不知。甜者甜兮苦",
    "X78n1556_017:0746b04": "者苦。上堂云。雲收嶽面。日上扶桑。颯颯寒風。紛紛敗",
    "X78n1556_017:0746b05": "葉。瀟湘江內。白浪滔天。廣惠門前。地平如掌。若也知",
    "X78n1556_017:0746b06": "有底衲僧。穩坐太平。其或未然。不免撈天摸地。",
    "X78n1556_017:0746b07": "江寧府保寧寺子英禪師錢唐人也。稟性介潔。儀範",
    "X78n1556_017:0746b08": "清肅。撥草瞻風。尋師擇友。詣圓通禪師法席。師資緣",
    "X78n1556_017:0746b09": "契。針水相投。遂歷湘．沅．荊．楚。所至叢林。雲徒蟻慕。請",
    "X78n1556_017:0746b10": "居夾山。次移二聖．廬山羅漢．太平隱靜．金陵鳳臺。都",
    "X78n1556_017:0746b11": "尉張侯敦禮聞師道風。奏賜章服。問。如何是夾山境。",
    "X78n1556_017:0746b12": "師云。疊疊好山來不盡。滔滔泉水濟無窮。僧曰。如何",
    "X78n1556_017:0746b13": "是境中人。師云。楖[木*栗]慣將衝鳥道。衲衣常挂五雲濃。",
    "X78n1556_017:0746b14": "僧曰。秖如宗乘。若何指示。師云。鐵牛耕大地。問。如何",
    "X78n1556_017:0746b15": "是第一句。師云。俊鶻趂不及。僧曰。如何是第二句。師",
    "X78n1556_017:0746b16": "云。橫身該宇宙。僧曰。如何是第三句。師云。撈天摸地。",
    "X78n1556_017:0746b17": "僧曰。三句已蒙師指示。目前一句又如何。師云。孟夏",
    "X78n1556_017:0746b18": "漸熱。問。山河大地不作眼見耳聞時如何。師云。祇恐",
    "X78n1556_017:0746b19": "不與麼。僧曰。便與麼時如何。師云。山高水深。僧無語。",
    "X78n1556_017:0746b20": "師云。幸自可憐生。剛被佗謾却。",
    "X78n1556_017:0746b21": "師云。有大曠宅。不居門戶。靈靈常在。今古無虧。不問",
    "X78n1556_017:0746b22": "路頭。誰人得入。善於中止。受用無窮。獲大安隱。周遊",
    "X78n1556_017:0746b23": "無際。雖然如是。更須知有水不洗水一句。參。",
    "X78n1556_017:0746b24": "上堂云。有一人攪長河為酥酪。變大地作黃金。握驪",
    "X78n1556_017:0746c01": "珠於掌中。縱遊戲於目際。此人堪受四事供養。有一",
    "X78n1556_017:0746c02": "人奪飢人之食。驅耕夫之牛。然後見山是山。見水是",
    "X78n1556_017:0746c03": "水。此人亦堪瞻之仰之。有一人片帆不挂。棹艣俱停。",
    "X78n1556_017:0746c04": "獨宿沙洲。月明四海。此人亦堪頂戴奉行。一人在前。",
    "X78n1556_017:0746c05": "一人在後。一人居中。透關者。試請辨看。",
    "X78n1556_017:0746c06": "上堂。拈拄杖云。日月不能並明。河海不能競深。須彌",
    "X78n1556_017:0746c07": "不能同高。乾坤不能同固。聖凡智慧不及。且道遮箇",
    "X78n1556_017:0746c08": "有什麼長處。良久。云。節目分明。生來條直。冰雪敲開",
    "X78n1556_017:0746c09": "片片分。白雪點處承伊力。擊禪牀。下座。",
    "X78n1556_017:0746c10": "撫州明水法遜禪師問。向上宗乘即不問。明水波濤",
    "X78n1556_017:0746c11": "事若何。師云。探珠宜浪靜。僧曰。未審如何趣向。師云。",
    "X78n1556_017:0746c12": "一任摸[打丁+索]。問。如何是明水境。師云。石門路嶮。僧曰。如",
    "X78n1556_017:0746c13": "何是境中人。師云。口方四字。僧曰。未審更有事也無。",
    "X78n1556_017:0746c14": "師云。遊子不知春已去。誤聽黃鸝作杜鵑。師云。萬法",
    "X78n1556_017:0746c15": "萬形。皆逐心成。孤光一照。萬慮俱清。隨方任器。逐晦",
    "X78n1556_017:0746c16": "隨明。芥納須彌無寬窄。毛吞巨海不虧盈。參。上堂云。",
    "X78n1556_017:0746c17": "妙覺非遙。能仁不遠。出入不離。相隨動轉。若於今日",
    "X78n1556_017:0746c18": "識渠。不在當時鹿苑。參。上堂云。沙門上士。道眼為先。",
    "X78n1556_017:0746c19": "窮本明心。方為究竟。森羅萬象。本有同源。廓落太虗。",
    "X78n1556_017:0746c20": "誰云有滯。塵劫來事。祇在如今。蓋是心迹不通。識情",
    "X78n1556_017:0746c21": "所礙。所以三世諸佛盡在目前。諸人還見麼。良久。云。",
    "X78n1556_017:0746c22": "一二三四五。各各面相覩。參。",
    "X78n1556_017:0746c23": "興元府慈濟聦禪師問。騎牛覓牛即不問。天然脫灑",
    "X78n1556_017:0746c24": "意如何。師云。卸却[(虺兀+元)虫+骨]臭布衫。僧曰。布衫已卸了也。師",
    "X78n1556_017:0747a01": "云。脫灑事即不問。牛在什麼處。僧曰。吽。吽。師云。幾乎",
    "X78n1556_017:0747a02": "放過。問。如何是道。師云。此去長安三十七程。僧曰。如",
    "X78n1556_017:0747a03": "何是道中人。師云。撞頭磕額。問。不是風動。不是幡動。",
    "X78n1556_017:0747a04": "未審是什麼動。師云。低聲。低聲。問。如何是隨色摩尼",
    "X78n1556_017:0747a05": "珠。師云。青青翠竹。鬱鬱黃花。僧曰。如何是正色。師云。",
    "X78n1556_017:0747a06": "退後。退後。問。釋迦已滅。彌勒未生。未審誰為導首。師",
    "X78n1556_017:0747a07": "云。鐵牛也須汗出。僧曰。莫便是為人處也無。師云。細",
    "X78n1556_017:0747a08": "看前話。問。如何是超佛越祖之談。師云。陝府鐵牛。師",
    "X78n1556_017:0747a09": "云。三乘教典。不是真詮。直指本心。未為極則。若遇通",
    "X78n1556_017:0747a10": "心上士。脫灑高流。出來相見。乃顧視大眾云。休。上堂",
    "X78n1556_017:0747a11": "云。終日孜孜相為。恰似牽牛上壁。大眾。何故如此。貪",
    "X78n1556_017:0747a12": "生逐日驅驅去。喚不迴頭爭奈何。上堂云。一即一。二",
    "X78n1556_017:0747a13": "即二。把定要津。何處出氣。乃拈拄杖云。彼自無瘡。勿",
    "X78n1556_017:0747a14": "傷之也。卓一下。",
    "X78n1556_017:0747a15": "安州白兆山通慧珪禪師問。諸佛出世。建立法門。和",
    "X78n1556_017:0747a16": "尚出世。以何垂示。師云。雲收千嶂碧。雲霽八方明。僧",
    "X78n1556_017:0747a17": "曰。朝遊羅浮。暮歸檀特。師云。脚跟下事作麼生。僧拊",
    "X78n1556_017:0747a18": "掌一下。師云。作家禪客。僧曰。也不消得。師云。山僧失",
    "X78n1556_017:0747a19": "利。問。收來放去即不問。古佛家風事若何。師云。一回",
    "X78n1556_017:0747a20": "舉著一回新。僧曰。和尚豈無方便。師云。自是蒲繩短。",
    "X78n1556_017:0747a21": "休嫌古井深。師云。幸逢嘉會。須採異聞。既遇寶山。莫",
    "X78n1556_017:0747a22": "令空手。不可佗時後日。門扇後壁角頭。自說大話。也",
    "X78n1556_017:0747a23": "無利益。然則此事。問與不問。亦無得失。何也。窮天地。",
    "X78n1556_017:0747a24": "亘古今。即是當人一箇自性。於是中間更無佗物。諸",
    "X78n1556_017:0747b01": "人每日行時行著。臥時臥著。坐時坐著。祇對語言時。",
    "X78n1556_017:0747b02": "滿口道著。以至揚眉瞬目。瞋喜愛憎。寂默遊戲。朱甞",
    "X78n1556_017:0747b03": "間斷。因甚麼不肯承當。自家歇去。良由無量劫來。愛",
    "X78n1556_017:0747b04": "欲情重。生死路長。背覺合塵。自生疑惑。譬如空中飛",
    "X78n1556_017:0747b05": "鳥。不知空是家鄉。水裏遊魚。忘却水為性命。何得自",
    "X78n1556_017:0747b06": "抑。却問傍人。大似捧飯稱飢。臨河叫渴。諸人要得休",
    "X78n1556_017:0747b07": "去麼。各請立地。定著精神。一念回光。豁然自照。何異",
    "X78n1556_017:0747b08": "空中紅日。獨運無私。盤裏明珠。不撥自轉。然雖如是。",
    "X78n1556_017:0747b09": "秖為初機。向上機關未曾踏著。且道作麼生是向上",
    "X78n1556_017:0747b10": "機關。良久。云。仰面看天不見天。",
    "X78n1556_017:0747b11": "壽州霍丘歸才禪師問。如何是祖師密密意。師云。佛",
    "X78n1556_017:0747b12": "眼覰不見。僧曰。為什麼覰不見。師云。密密意。問。一言",
    "X78n1556_017:0747b13": "相契時如何。師云。丹霄顯露。僧曰。不假一言時如何。",
    "X78n1556_017:0747b14": "師云。帶水拖泥。問。撥塵見佛時如何。師云。眉長三尺。",
    "X78n1556_017:0747b15": "師云。若於遮裏悟去。迥脫根塵。不拘文字。便乃坐機",
    "X78n1556_017:0747b16": "報化佛頭。高步毗盧頂上。頓超三界物類。無拘妙用",
    "X78n1556_017:0747b17": "也。變作金毛師子。向須彌山頂哮吼一聲。群魔膽裂。",
    "X78n1556_017:0747b18": "驀拈拄杖云。休向清涼山裏埵根。且在霍丘城下拈",
    "X78n1556_017:0747b19": "出。還見麼。若也以見見之。為常見。若也無見見之。為",
    "X78n1556_017:0747b20": "斷見。前來葛藤一時畫斷。見即不見。還見麼。良久。云。",
    "X78n1556_017:0747b21": "前村深雪裏。昨夜一枝開。",
    "X78n1556_017:0747b22": "廬州長安淨名法因禪師問。祖意西來即不問。法令",
    "X78n1556_017:0747b23": "當行事若何。師云。拄杖點頭。僧曰。要用即用。師云。非",
    "X78n1556_017:0747b24": "公境界。師云。天上月圓。人間月半。七八是數。事却難",
    "X78n1556_017:0747c01": "筭。隱顯不辨即且致。黑白未分一句作麼生道。良久。",
    "X78n1556_017:0747c02": "云。相逢秋色裡。共語月明中。參。上堂云。祖師妙訣。別",
    "X78n1556_017:0747c03": "無可說。直饒釘觜鐵舌。未免弄巧成拙。淨名已把天",
    "X78n1556_017:0747c04": "機泄。珍重。",
    "X78n1556_017:0747c05": "太平州蕪湖縣吉祥訥禪師問。昔日鳳凰臺畔。已得",
    "X78n1556_017:0747c06": "圓通之機。今朝坐斷要津。願唱西來之曲。師云。日出",
    "X78n1556_017:0747c07": "卯。用處不須生善巧。僧曰。學人今日得聞於未聞去",
    "X78n1556_017:0747c08": "也。師云。心不負人。面無慙色。僧曰。可謂清音通碧漢。",
    "X78n1556_017:0747c09": "古曲盡咸聞。師云。逢人但恁麼流通。師云。諸佛不出",
    "X78n1556_017:0747c10": "世。亦無有涅槃。祖師不西來。亦無所傳授。若一向恁",
    "X78n1556_017:0747c11": "麼去。釋迦老子飲氣吞聲。放一線道。過遮邊來。便見",
    "X78n1556_017:0747c12": "有佛有祖。有師有承。山僧到遮裡。進前不得。退後無",
    "X78n1556_017:0747c13": "門。不免露箇消息。也要大家知委。還相悉麼。良久。云。",
    "X78n1556_017:0747c14": "霹靂一聲驚宇宙。幾人猶在夢魂中。師到隱淨。上堂",
    "X78n1556_017:0747c15": "云。五峯影裏。雙澗聲中。草木青葱。烟雲澹泞。風光溢",
    "X78n1556_017:0747c16": "目。觸處可觀。然雖如是。秖如撞著道伴一句作麼生",
    "X78n1556_017:0747c17": "道。還知落處麼。良久。云。玲瓏八面自回合。峭峻一方",
    "X78n1556_017:0747c18": "誰敢窺。復云。嘯月呤風水石間。忘機贏得此心閑。無",
    "X78n1556_017:0747c19": "端打破空狼籍。羞對白雲歸舊山。",
    "X78n1556_017:0747c20": "廬州廣惠沖雲禪師問。如何是廣惠境。師云。古栢含",
    "X78n1556_017:0747c21": "烟翠。喬松帶雪寒。僧曰。如何是境中人。師云。一瓶淨",
    "X78n1556_017:0747c22": "水一籠燭。童子念經僧坐禪。師云。法界性海。非三界",
    "X78n1556_017:0747c23": "可觀。解脫法門。絕一塵可示。蓋由性靈不等。根器差",
    "X78n1556_017:0747c24": "殊。故諸佛出興。隨緣設教。或茶坊酒肆。徇器投機。或",
    "X78n1556_017:0748a01": "柳巷長街。優游自在。種種施為。盡入薩婆若海。恁麼",
    "X78n1556_017:0748a02": "說話。耻佗先聖。不見古人道。赤肉團上。壁立千仞。百",
    "X78n1556_017:0748a03": "尺竿頭。如何進步。良久。云。摋手到家人不識。更無一",
    "X78n1556_017:0748a04": "物獻尊堂。珍重。",
    "X78n1556_017:0748a05": "浮槎山福嚴守初禪師問。如何是受用三昧。師云。拈",
    "X78n1556_017:0748a06": "匙放筯。問。如何是正直一路。師云。踏不著。僧曰。踏著",
    "X78n1556_017:0748a07": "後如何。師云。四方八面。問。學人便恁麼會時如何。師",
    "X78n1556_017:0748a08": "云。錯。僧曰。如何得不錯。師云。且看前話。師云。若論此",
    "X78n1556_017:0748a09": "事。放行。則曹溪路上月白風清。把定。則少室峯前雲",
    "X78n1556_017:0748a10": "收霧卷。如斯語論。已涉多途。但由一念相應。方信不",
    "X78n1556_017:0748a11": "從人得。大眾。且道從什麼處得。良久。云。水流元在海。",
    "X78n1556_017:0748a12": "月落不離天。上堂云。即性之相。一片晴空。即相之性。",
    "X78n1556_017:0748a13": "千波競起。若徹來源。清流無阻。所以舉一念而塵沙",
    "X78n1556_017:0748a14": "法門頓顯。拈一毫而無邊剎境齊彰。且道文殊．普賢",
    "X78n1556_017:0748a15": "即今在什麼處。下坡不走。快便難逢。便下座。",
    "X78n1556_017:0748a16": "鼎州德山仁繪禪師問。如何是不動尊。師云。來千去",
    "X78n1556_017:0748a17": "萬。僧曰。恁麼則脚跟不點地。師云。却是汝會。師云。至",
    "X78n1556_017:0748a18": "道無難。唯嫌棟擇。但莫憎愛。洞然明白。山僧即不然。",
    "X78n1556_017:0748a19": "至道最難。須是揀擇。若無憎愛。爭見明白。",
    "X78n1556_017:0748a20": "澧州聖壽香積用旻禪師上堂云。木馬衝開千騎路。",
    "X78n1556_017:0748a21": "鐵牛透過萬重關。木馬鐵牛即今在什麼處。良久。云。",
    "X78n1556_017:0748a22": "驚起暮天沙上鴈。海門斜去兩三行。",
    "X78n1556_017:0748a23": "筠州瑞相子來禪師師顧視云。夫為宗匠。隨處提綱。",
    "X78n1556_017:0748a24": "應機問答。殺活臨時。心眼精明。那容妖怪。若也棒頭",
    "X78n1556_017:0748b01": "取正。喝下承當。埋沒宗風。耻佗先作。轉身一路。不在",
    "X78n1556_017:0748b02": "遲疑。一息不來。還同死漢。大眾。直饒到遮田地。猶是",
    "X78n1556_017:0748b03": "句語埋藏。未有透脫一路。敢問諸人。作麼生是透脫",
    "X78n1556_017:0748b04": "一路。還有人道得麼。若無人道得。山僧不免與諸人",
    "X78n1556_017:0748b05": "說破。良久。云。玉離荊岫寒光動。劍出豐城紫氣橫。",
    "X78n1556_017:0748b06": "廬州真空從一禪師問。一請便來時如何。師云。快便",
    "X78n1556_017:0748b07": "難逢。僧曰。昨朝衲子。今日禪師。師云。兩彩一賽。僧曰。",
    "X78n1556_017:0748b08": "雲門道。南山起雲。北山下雨。意旨如何。師云。非公境",
    "X78n1556_017:0748b09": "界。僧擬議。師便喝。師云。心鏡明鑒無礙。遂拈起拄杖",
    "X78n1556_017:0748b10": "云。喚遮箇作拄杖。即是礙。不喚作拄杖。亦是礙。離此",
    "X78n1556_017:0748b11": "之外。畢竟如何。要會麼。礙不礙。誰為對。大地山河。廓",
    "X78n1556_017:0748b12": "然粉碎。",
    "X78n1556_017:0748b13": "廬州承天資福月禪師問。如何是廬州境。師云。千里",
    "X78n1556_017:0748b14": "風威肅。重城角韵清。僧曰。如何是境中人。師云。歌廉",
    "X78n1556_017:0748b15": "雖起袴襦詠。借劍難留柱石材。師云。信知此事。西竺",
    "X78n1556_017:0748b16": "首傳迦葉。域中祖令剛行。東土後付盧公。教外真風",
    "X78n1556_017:0748b17": "不墜。分燈列派。徇器投機。自古及今。聖賢間出。豈可",
    "X78n1556_017:0748b18": "以小根小智而能紹續祖宗。發顯真猷。稱揚斯事。然",
    "X78n1556_017:0748b19": "雖如是。事無一向。豈不見先德道。最初說法者。不知",
    "X78n1556_017:0748b20": "有末後句。末後說法者。不知有最初一句。最初一句",
    "X78n1556_017:0748b21": "即且致。作麼生是末後一句。還有人道得麼。良久。云。",
    "X78n1556_017:0748b22": "珍重。",
    "X78n1556_017:0748b23": "南京寧陵安福子勝禪師問。妙峯頂上即不問。半山",
    "X78n1556_017:0748b24": "相見事如何。師云。草裡漢。問。若立一塵。家國興盛。不",
    "X78n1556_017:0748c01": "立一塵時如何。師云。有眼無耳朵。六月火邊坐。僧便",
    "X78n1556_017:0748c02": "歸眾。師云。三十六計。走為上計。隨後便打。師云。問處",
    "X78n1556_017:0748c03": "風馳電卷。答處海納眾流。撿點將來。有甚用處。何也。",
    "X78n1556_017:0748c04": "且大道虗曠。孰以言宣。法無去來。本非出沒。自古自",
    "X78n1556_017:0748c05": "今。何曾有異。靈光不昧。體露真常。心本空寂。境自不",
    "X78n1556_017:0748c06": "生。境既不生。性本常住。可謂一切諸法皆悉圓成。是",
    "X78n1556_017:0748c07": "故先覺有言。法本法無法。無法法亦法。今付無法時。",
    "X78n1556_017:0748c08": "法法何曾法。諸仁者。佗既恁麼告報。諸人何不直下",
    "X78n1556_017:0748c09": "承當。若也承當得去。能於般若光中遊華藏世界。縱",
    "X78n1556_017:0748c10": "橫自在。妙用無邊。擬議思量。翻成路布。毫釐情念。事",
    "X78n1556_017:0748c11": "相不忘。往復輪迴。何有休息。殊不知凡之與聖皆是",
    "X78n1556_017:0748c12": "虗名。異相種形。本來幻色。若能自信。曠劫塵勞。冰消",
    "X78n1556_017:0748c13": "瓦解。如是則十方世界一口吞盡。何處更有一[糸*系]毫",
    "X78n1556_017:0748c14": "為隔為礙。雖然如是。敢問諸人。秖如達磨西來。九年",
    "X78n1556_017:0748c15": "冷坐。徒箇什麼。良久。云。不要疑著。上堂云。萬木蕭踈。",
    "X78n1556_017:0748c16": "群峯葉落。巖松古栢。四季長青。林下相逢。更說什麼。",
    "X78n1556_017:0748c17": "若也揚眉瞬目。又是鬼弄精魂。更或拈拂敲牀。大似",
    "X78n1556_017:0748c18": "隔鞾抓痒。築著磕著。頭漲面赤。到遮裏。如何得恰好。",
    "X78n1556_017:0748c19": "良久。云。借居一片閑田地。獨對高峯為舉揚。參。",
    "X78n1556_017:0748c20": "舒州甘露德顒禪師問。知師已得圓通旨。未番如何",
    "X78n1556_017:0748c21": "指示人。師云。晝見日。僧曰。學人不會。師云。夜見星。問。",
    "X78n1556_017:0748c22": "如何是佛法大意。師云。謌須搖頭。哭須皺眉。問。如何",
    "X78n1556_017:0748c23": "是最初一句。師云。梁王不識。僧曰。未審意旨如何。師",
    "X78n1556_017:0748c24": "云。獨自悽悽。師云。栴檀林中更非佗木。並是根生土",
    "X78n1556_017:0749a01": "長。出現世間。花果枝條。悉皆茂盛。優鉢羅花。時一現",
    "X78n1556_017:0749a02": "耳。直得聖凡聚首。遠近同觀。觀則不無。且道承誰覆",
    "X78n1556_017:0749a03": "蔭。良久。云。南山起雲。北山下雨。上堂云。早朝擊鼓。勞",
    "X78n1556_017:0749a04": "動諸人。古佛叢林。事不獲已。直饒德山一棒。似倚天",
    "X78n1556_017:0749a05": "長劒。臨濟一喝。如旱地爆雷。盡是倚勢欺人。無風起",
    "X78n1556_017:0749a06": "浪。山僧今日過犯彌天。留與諸方撿點。",
    "X78n1556_017:0749a07": "金陵正覺道清禪師問。如何是佛法大意。師云。倉陳",
    "X78n1556_017:0749a08": "米飯淡黃齏。問。如何是切急處。師云。庫宇半成。方丈",
    "X78n1556_017:0749a09": "基足。",
    "X78n1556_017:0749a10": "金陵天禧宗永慧嚴禪師問。九年面壁。圖箇什麼。師",
    "X78n1556_017:0749a11": "云。天蓋地載。僧曰。昔時達磨。今日天禧。師云。多年曆",
    "X78n1556_017:0749a12": "日。問。正當恁麼時。佛法在什麼處。師云。儞鼻孔裏。僧",
    "X78n1556_017:0749a13": "曰。恁麼則氣急殺人。師云。也有些子。",
    "X78n1556_017:0749a14": "襄州鳳凰山乾明廣禪師上堂云。日頭東畔出。月向",
    "X78n1556_017:0749a15": "西邊沒。來去急如梭。催人成白骨。山僧有一法。堪為",
    "X78n1556_017:0749a16": "保命術。生死不相干。打破精靈窟。咄。咄。是何物。不是",
    "X78n1556_017:0749a17": "眾生不是佛。參。上堂云。今日中秋夜月。不是衲僧時",
    "X78n1556_017:0749a18": "節。雖然十分圓明。來朝依舊還闕。人人有面古鏡。照",
    "X78n1556_017:0749a19": "天照地無別。從來一向圓明。且道是誰家風月。禪人",
    "X78n1556_017:0749a20": "若暫回頭。演惹達多心自歇。參。",
    "X78n1556_017:0749a21": "饒州安國自方禪師上堂。普視大眾云。還會麼。一切",
    "X78n1556_017:0749a22": "見成。不用絲毫心力。但盡凡心。別無聖解。所以道。觀",
    "X78n1556_017:0749a23": "身實相。觀佛亦然。前際不來。後際不去。今則無住。無",
    "X78n1556_017:0749a24": "住之本。流出萬端。萬象森羅。一時驗取。",
    "X78n1556_017:0749b01": "廬州澄慧義端禪師問。如何是佛。師云。泥揑金裝。僧",
    "X78n1556_017:0749b02": "曰。如何是法。師云。海口難宣。僧曰。如何是僧。師云。剃",
    "X78n1556_017:0749b03": "頭洗鉢。僧曰。向上更有事也無。師云。不妨惺惺。師云。",
    "X78n1556_017:0749b04": "春山青。春水碧。隨波逐浪成虗擲。若能返究本來源。",
    "X78n1556_017:0749b05": "萬派分流聲瀝瀝。問儞諸人識不識。忽若識。免效當",
    "X78n1556_017:0749b06": "年空面壁。",
    "X78n1556_017:0749b07": "廬州北天王崇勝益禪師上堂云。宗門祖令。徒自緘",
    "X78n1556_017:0749b08": "言。坐斷妙峯。一口吞盡。黃河倒瀉。崑崙鐵牛。橫身宇",
    "X78n1556_017:0749b09": "宙。到遮裏。却須有出身一路。良久。云。玉馬嘶時金斗",
    "X78n1556_017:0749b10": "轉。金雞啼處日光生。參。上堂云。靈源湛寂。動靜一如。",
    "X78n1556_017:0749b11": "萬法本空。隨緣而照。方圓任器。應用無私。亘古亘今。",
    "X78n1556_017:0749b12": "了然自在。所以在天旋之不動。在江注之不流。寂而",
    "X78n1556_017:0749b13": "不凝。動而不亂。運用千般。隱無滯礙。然雖如是。爭柰",
    "X78n1556_017:0749b14": "祖宗門下總不用著。敢問諸人。且道衲僧家有什麼",
    "X78n1556_017:0749b15": "奇特處。乃拈拄杖橫按膝上。云。會麼。七星光燦爛。舉",
    "X78n1556_017:0749b16": "動耀乾坤。卓一下。",
    "X78n1556_017:0749b17": "衛州元豐院宗燈禪師開堂日。問。梵王請佛。蓋為群",
    "X78n1556_017:0749b18": "生。府主請師。當為何事。師云。知恩方解報恩。僧曰。金",
    "X78n1556_017:0749b19": "粟不知何處去。裴公今日入山來。師舉拂子云。還見",
    "X78n1556_017:0749b20": "麼。問。選佛場開。如何顯道。師云。雲離山勢聳。僧曰。學",
    "X78n1556_017:0749b21": "人未曉。師云。雷出地聲高。僧曰。更有奇特事也無。師",
    "X78n1556_017:0749b22": "云。有。僧曰。如何則是。師云。三尺冷光輝夜月。一條流",
    "X78n1556_017:0749b23": "水迸人寒。",
    "X78n1556_017:0749b24": "廬山棲賢智柔庵主投機頌曰。二十年來行脚。走盡",
    "X78n1556_017:0749c01": "東京西洛。如今却到棲賢。一步不曾移著。",
    "X78n1556_017:0749c02": "東京法雲禪寺惟白佛國禪師(向下語句已曾　進上)元符三",
    "X78n1556_017:0749c03": "年二月十六日　哲宗皇帝五七。奉　聖旨就　福",
    "X78n1556_017:0749c04": "寧殿陞座。拈香罷。問　大行皇帝上仙。未審即今居",
    "X78n1556_017:0749c05": "何報土。師云。不居兜率陀天上。便在蓮花世界中。僧",
    "X78n1556_017:0749c06": "曰。恁則麼靈然一句超群象。逈出三乘不假修。師云。",
    "X78n1556_017:0749c07": "須是恁麼人。方能恁麼去。僧曰。還許學人露箇消息",
    "X78n1556_017:0749c08": "也無。師云。　聖明天子畔。一任展宗風。僧曰。九品蓮",
    "X78n1556_017:0749c09": "間親見佛。百千菩薩共遨遊。師云。不妨道著。問。奉",
    "X78n1556_017:0749c10": "　勅陞堂於此日。師將何法報　君恩。師云。雪嶺泥牛",
    "X78n1556_017:0749c11": "吼。雲門木馬嘶。僧曰。恁麼則龍樓生瑞氣。鳳閣鎖祥",
    "X78n1556_017:0749c12": "雲。師云。昨宵南斗上。已現老人星。僧曰。可謂萬邦謌",
    "X78n1556_017:0749c13": "有道。四海賀昇平。師云。人祝千年壽。山呼萬歲聲。僧",
    "X78n1556_017:0749c14": "曰。若然者。非但黎民陶聖化。釋門從此轉光輝。師云。",
    "X78n1556_017:0749c15": "皇天無親。惟德是輔。問　仙遊忽遠。鸞駕難追。未審",
    "X78n1556_017:0749c16": "祖意西來。如何舉唱。師云。到頭霜夜月。任運落西山。",
    "X78n1556_017:0749c17": "僧曰。祖意已蒙扶往駕　大行神御化何方。師云。將",
    "X78n1556_017:0749c18": "此身心奉塵剎。是則名為報　國恩。僧云。諸佛出世。",
    "X78n1556_017:0749c19": "天雨寶花　吾皇即位。有何祥瑞。師云。上苑百花發",
    "X78n1556_017:0749c20": "　皇家萬事新。僧曰。若然者　帝日與佛日增暉。",
    "X78n1556_017:0749c21": "　皇風並祖風永扇。師云。萬國已歡心。",
    "X78n1556_017:0749c22": "師云。人天正眼。處處分明。佛祖妙心。堂堂顯露。玉池",
    "X78n1556_017:0749c23": "春水。澄湛法身。金殿香氳。含容妙體。龍樓聳峻。普賢",
    "X78n1556_017:0749c24": "家風。鳳閣穹崇。文殊寶界。御溝柳綠。盡顯真如。上苑",
    "X78n1556_017:0750a01": "花紅。全彰般若。重重交映。杳杳難思。瑞氣凝空。祥烟",
    "X78n1556_017:0750a02": "遍界。毗盧花藏。與此無殊。慈氏園林。何曾有異。到斯",
    "X78n1556_017:0750a03": "境致。各請觀瞻。頓悟自心。同登佛剎。還委悉麼。　前",
    "X78n1556_017:0750a04": "佛已滅　今佛出現。放無量光。照無量國。遇斯光者。",
    "X78n1556_017:0750a05": "悉獲清涼。所以對　御闡揚。報　皇恩德。使舜日佛",
    "X78n1556_017:0750a06": "日明徹乾坤。堯風祖風均和法界。敢問　皇恩佛恩",
    "X78n1556_017:0750a07": "如何即是。遂顧視大眾云。如天普覆。似地普擎。有如",
    "X78n1556_017:0750a08": "是威權。有如是覆載。既然如是。作麼生報。良久。云。泥",
    "X78n1556_017:0750a09": "牛吼處山河靜。木馬嘶時日月明。臣僧惟白伏奉",
    "X78n1556_017:0750a10": "　勑旨。就　大行皇帝靈御前陞座。舉揚般若。上資",
    "X78n1556_017:0750a11": "　仙駕。恭想　大行皇帝出為　聖主。十有六年。垂衣",
    "X78n1556_017:0750a12": "九重。恩霑四海。崇際三教。子育萬方。一旦　上仙。闔",
    "X78n1556_017:0750a13": "國悲慟。時光迅速。五七俄臨。今日廣集緇徒。興揚佛",
    "X78n1556_017:0750a14": "事。伏願　　大行皇帝睿性圓明。千光顯著。聖身自",
    "X78n1556_017:0750a15": "在。萬德莊嚴。快樂土中。蓮華捧足。率陀天上。銖衣遶",
    "X78n1556_017:0750a16": "身。復振神威。保祐邦國。恭惟　我皇帝陛下。受如來",
    "X78n1556_017:0750a17": "記。現如來身。得如來智。作如來事。一登　寶位。萬國",
    "X78n1556_017:0750a18": "歡心。天下生民。忻逢瑞世。域中禪律。獲際　昌時。伏",
    "X78n1556_017:0750a19": "願　統七聖靈基。千千億歲。踐百王功業。萬萬　餘",
    "X78n1556_017:0750a20": "春。玉葉騰芳。金枝挺秀。　皇太后力扶　聖嗣。同理",
    "X78n1556_017:0750a21": "政機。伏願萬年松壽。千歲鶴齡。道贊　明君。功資帝",
    "X78n1556_017:0750a22": "業。皇太妃　皇后。昔日靈山授記。今朝同贊　皇",
    "X78n1556_017:0750a23": "家。伏願各悟本心。即如如佛。親王國族．宮禁嬪妃。",
    "X78n1556_017:0750a24": "一聞般若正因。同圓金剛種智。久瀆　聖聦。伏惟珍",
    "X78n1556_017:0750b01": "重。",
    "X78n1556_017:0750b02": "四月二十二日。百日入內。再奉　　聖旨。就　福寧",
    "X78n1556_017:0750b03": "殿　大行皇帝靈御前陞座。　聖旨令五院長老問",
    "X78n1556_017:0750b04": "話。師拈香云。此香從　天降下。因地所生。非因象藏",
    "X78n1556_017:0750b05": "龍宮。宛勝雪山牛首。今遇　國家興隆佛事。焚向爐",
    "X78n1556_017:0750b06": "中。普熏法界。遍為祥瑞。伏願　大行皇帝。巍巍佛相。",
    "X78n1556_017:0750b07": "隨諸佛下生。落落　天姿。同天人自在。遂敷座。華嚴",
    "X78n1556_017:0750b08": "長老出眾云。　福寧殿上。選佛場開。幸對　聖人前。",
    "X78n1556_017:0750b09": "不免通箇消息。師云。來風深辨。問。世尊三轉法輪於",
    "X78n1556_017:0750b10": "大千。其輪本來常清淨。今日追薦　大行皇帝。請師",
    "X78n1556_017:0750b11": "當轉法輪。師云。萬里浮雲消散盡。一輪紅日正當軒。",
    "X78n1556_017:0750b12": "老曰。金輪與法輪齊轉。　帝道與祖道光輝。師云。三",
    "X78n1556_017:0750b13": "宮有道安盤石。萬國歸心用老臣。老曰。言言斬釘截",
    "X78n1556_017:0750b14": "鐵。句句玉轉珠回。師云。山河王國土。水月佛家風。老",
    "X78n1556_017:0750b15": "曰。恁麼則觸目對揚真般若。山河共顯法王機。師云。",
    "X78n1556_017:0750b16": "且領前話。老曰。馮師一句語。千古作流通。師云。天下",
    "X78n1556_017:0750b17": "已知。襃親長老問。不省遮箇意。修行徒苦辛。如何是",
    "X78n1556_017:0750b18": "遮箇意。師云。言中須辨的。老曰。遮箇已蒙師指示。未",
    "X78n1556_017:0750b19": "審那箇又如何。師云。句下自明機。老曰。恁麼則却於",
    "X78n1556_017:0750b20": "言外薦。不向意中求。師云。何不當機問。老曰。未審",
    "X78n1556_017:0750b21": "　大行皇帝秖今向什麼處去。師云。金烏已是明當午。",
    "X78n1556_017:0750b22": "玉兔還須照別天。老曰。若然者。翠栢風搖心地印。日",
    "X78n1556_017:0750b23": "華光映舍那身。師云。直往鷲峯陪聖眾。不來人世逐",
    "X78n1556_017:0750b24": "浮華。淨因長老問。雲從龍。風從虎。未審虗空從箇什",
    "X78n1556_017:0750c01": "麼。師云。目前驗取。老曰。莫將名利垢。染污祖師心。師",
    "X78n1556_017:0750c02": "云。驗人端的處。下口便知音。老曰。不唯上達　君王",
    "X78n1556_017:0750c03": "耳。四海如今已盡知。師云。一任流通。慧林長老問。相",
    "X78n1556_017:0750c04": "逢不拈出。舉意便知有。作麼生是知有底事。師云。動",
    "X78n1556_017:0750c05": "容揚古路。不墮悄然機。老曰。遮箇猶是古人底。師云。",
    "X78n1556_017:0750c06": "長老作麼生。長老擬議。師喝云。掣電之機。徒勞佇思。",
    "X78n1556_017:0750c07": "智海長老問。香煙起處。大施門開。正令當行。如何舉",
    "X78n1556_017:0750c08": "唱。師云。臨濟當機用。雲門向上關。老曰。秖如今日一",
    "X78n1556_017:0750c09": "會又且如何。師云。用賢彰　帝業。崇佛見天心。老曰。",
    "X78n1556_017:0750c10": "未審　大行皇帝生何報土。師云。去去西天路。迢迢",
    "X78n1556_017:0750c11": "十萬餘。老曰。萬字光中同帝釋。千花座上禮牟尼。師",
    "X78n1556_017:0750c12": "云。大家讚歎。左街首座妙覺大師纔出云。劒逢劒客",
    "X78n1556_017:0750c13": "須呈劒。禪遇　君王好問禪。師云。正好施設。問。帝里",
    "X78n1556_017:0750c14": "禪居。昔日　神宗之所建。佛祖禪機。今朝　二聖之",
    "X78n1556_017:0750c15": "親聞。向上宗乘。分明舉唱。師云。三乘教法秋天迥。一",
    "X78n1556_017:0750c16": "片禪心月色高。座曰。莫便是向上宗乘也無。師云。領",
    "X78n1556_017:0750c17": "取當機語。不用別追求。座曰。若然者。頭頭是道。句句",
    "X78n1556_017:0750c18": "明心。師云。現成法爾。普請承當。座曰。古者道。天得一",
    "X78n1556_017:0750c19": "以清。地得一以寧。萬物得一以生。　二聖得一為天",
    "X78n1556_017:0750c20": "下正。如何是得一之道。師云。梧桐枝上看。已產鳳凰",
    "X78n1556_017:0750c21": "兒。座曰。离明繼照三邊肅。聖得重光四海清。師云。已",
    "X78n1556_017:0750c22": "傳　天子令。萬國賀昇平。",
    "X78n1556_017:0750c23": "師乃云。佛佛授手。祖祖相傳。且道傳箇什麼。還相委",
    "X78n1556_017:0750c24": "悉麼。蓮眸一顧。正法眼藏流通。寶鉢親持。少室宗風",
    "X78n1556_017:0751a01": "大扇。遂有竺乾四七。震旦二三。續燄聯芳。分枝列派。",
    "X78n1556_017:0751a02": "不由異轍。直指當人。言下明心。句中見性。稱機稱理。",
    "X78n1556_017:0751a03": "亘古亘今。獨運靈光。潛符密證。棒頭薦得。明月千溪。",
    "X78n1556_017:0751a04": "喝下承當。白雲萬里。金鷄唱曉。芻犬吠明。石女投梭。",
    "X78n1556_017:0751a05": "木人舞袖。象王驟步。師子奮威。虎嘯風生。龍吟霧起。",
    "X78n1556_017:0751a06": "卷舒自在。超越聖凡。本無去來。何有生滅。既然如是。",
    "X78n1556_017:0751a07": "且道　大行皇帝祇今在什麼處。良久。云。此去西天",
    "X78n1556_017:0751a08": "路。迢迢十萬餘。臣僧惟白恭想　大行皇帝二十五",
    "X78n1556_017:0751a09": "歲　現帝王身。一十六年富有華夏。忽棄四海。頓捨",
    "X78n1556_017:0751a10": "萬民。追仰　聖容。杳然何在。向當五七。已集僧徒。今",
    "X78n1556_017:0751a11": "辰百日。又興佛事。臣僧惟白兩荷　　聖恩。勑令演",
    "X78n1556_017:0751a12": "法。此蓋　今上皇帝陛下。寶月智光如來示身為金",
    "X78n1556_017:0751a13": "輪聖王。　登大寶位。布大恩庥。率土歡呼。普天稱慶。",
    "X78n1556_017:0751a14": "　聦文睿武。頓掩百王。　恭儉仁慈。繼揚七聖。蒸蒸",
    "X78n1556_017:0751a15": "大孝。統御華夷。翼翼小心。撫安民俗。復遇　　皇",
    "X78n1556_017:0751a16": "太后四十年間。母儀天下。　四朝萬世。　德冠宮中。",
    "X78n1556_017:0751a17": "道合無疆。　功資有截。保祐　　聖嗣。同理萬機。追",
    "X78n1556_017:0751a18": "念　先皇。崇斯法會。　　皇太妃．皇后共展孝心。用",
    "X78n1556_017:0751a19": "資報土。遂使禪流則舉唱宗乘。法師則闡揚教義。集",
    "X78n1556_017:0751a20": "其殊利。上助　仙遊。伏願　大行皇帝聖心明徹。",
    "X78n1556_017:0751a21": "　神鑒照然。　天表如生。諦聞舉唱。觀音前引。勢至",
    "X78n1556_017:0751a22": "後隨。　坐寶蓮華。遍登佛剎。放白毫瑞。現金相身。運",
    "X78n1556_017:0751a23": "大慈悲。又安宗廟。不忘願力。普利生民。久瀆　聖聦。",
    "X78n1556_017:0751a24": "伏惟珍重。",
    "X78n1556_017:0751b01": "師於建中靖國元年二月十七日。　大行皇太后五",
    "X78n1556_017:0751b02": "七。奉　聖旨就　慈德殿陞座。師拈香云。雞林貢到。",
    "X78n1556_017:0751b03": "枉涉於鯨波。鷲嶺馳來。徒經於沙勒。蛇婆入進。未足",
    "X78n1556_017:0751b04": "於清芬。燕水遠投。不全於旖旎。爭如此香是　炎宋",
    "X78n1556_017:0751b05": "大國。現在佛心地中生。滿天馥郁。諸菩薩性海內出。",
    "X78n1556_017:0751b06": "遍界氤氳。今日對斯　玉陛。焚向金爐。不唯助薦",
    "X78n1556_017:0751b07": "　大行皇太后　仙游。亦乃上祝　皇圖永固。便焚香。",
    "X78n1556_017:0751b08": "敷座。問。慈德參天。想　仁風而猶在。　聖心至孝。念",
    "X78n1556_017:0751b09": "親愛以何之。茲日薦嚴。憑何妙旨。師云。龍樓新燕語。",
    "X78n1556_017:0751b10": "御柳野鶯啼。僧曰。恁麼則不動步而登夜摩天。不動",
    "X78n1556_017:0751b11": "步而昇彌勒樓閣。師云。祖燄續時光燦燦。覺花開處",
    "X78n1556_017:0751b12": "葉重重。僧曰。一人有慶。萬古歡心。師云。九重　城裏",
    "X78n1556_017:0751b13": "千花秀。五鳳樓前萬姓歌。僧曰。若不伸此問。爭顯我",
    "X78n1556_017:0751b14": "師機。師云。更進一句。方得話圓。問。少室峯前。壁立千",
    "X78n1556_017:0751b15": "仞。曹溪路上。水泄不通。未審法雲門下又且如何。師",
    "X78n1556_017:0751b16": "云。芻犬吠時天地合。木鷄啼處祖燈輝。僧曰。可謂一",
    "X78n1556_017:0751b17": "句了然超百億。句句分明在目前。師云。龍吟春霧起。",
    "X78n1556_017:0751b18": "虎嘯暖風生。僧曰。圓音一剖周沙界。佛國光中轉更",
    "X78n1556_017:0751b19": "新。師云。讚歎又爭得。僧曰。分去直教沙界廣。收來應",
    "X78n1556_017:0751b20": "是不容針。師云。何可當機問。僧曰。請師當機答。師云。",
    "X78n1556_017:0751b21": "且領前話。問。堯風遐布。舜日當天。道被萬方。德崇三",
    "X78n1556_017:0751b22": "教。敢問教外別傳一句作麼生道。師云。龜毛長萬丈。",
    "X78n1556_017:0751b23": "兔角聳千尋。僧曰。一句直超三教外。廓然全露祖師",
    "X78n1556_017:0751b24": "心。師云。萬里浮雲盡。九衢春色多。僧曰。五七薦嚴",
    "X78n1556_017:0751c01": "　皇太後。未知　仙馭往何方。師云。六宮遺訓在。一月",
    "X78n1556_017:0751c02": "下遙天。僧曰。步步金蓮生極樂。時時寶界禮彌陀。師",
    "X78n1556_017:0751c03": "云。三朝為聖后。千古作規模。僧曰。西祖之道蒙師指。",
    "X78n1556_017:0751c04": "南山祝壽又如何。師云。曾到祝融峰頂上。萬年松帶",
    "X78n1556_017:0751c05": "雪霜青。僧曰。七十二峰連碧漢。堪祝　　吾皇萬萬",
    "X78n1556_017:0751c06": "春。師云。山僧即不恁麼。僧曰。和尚又作麼生。師云。",
    "X78n1556_017:0751c07": "　七聖崇基歸有道。百王功業合無為。僧曰。學人則無",
    "X78n1556_017:0751c08": "計上酬　天子德。唯憑朝夕一爐香。師云。普請報",
    "X78n1556_017:0751c09": "　皇恩。僧曰。拔萃優曇唯佛國。馨香別是一家春。師云。",
    "X78n1556_017:0751c10": "不須人事。問。三世諸佛說不到處。六代祖師搆不著",
    "X78n1556_017:0751c11": "底。　君王面前。請師施設。師云。祖月凌空圓聖智。佛",
    "X78n1556_017:0751c12": "燈光照　宋山河。僧曰。飲光得處曾微笑。少室騰芳",
    "X78n1556_017:0751c13": "直至今。師云。但能踏得曹溪路。了知生死不相干。僧",
    "X78n1556_017:0751c14": "曰。一念不生全體現。歸源無處不通津。師云。今日當",
    "X78n1556_017:0751c15": "機又且如何。僧曰。祖意已蒙師指示。祝　堯一句望",
    "X78n1556_017:0751c16": "稱揚。師云。但看庭外栢。便是萬年枝。",
    "X78n1556_017:0751c17": "師乃云。觀大海者難為水。登　聖人門者難為言。且",
    "X78n1556_017:0751c18": "道今日登　聖人門。說箇什麼即得。還委悉麼。適來",
    "X78n1556_017:0751c19": "惠林舉臨濟風規。淨因唱雲門機要。法雲到遮裏。試",
    "X78n1556_017:0751c20": "說見在佛家風。且作麼生是見在　佛家風。恭以",
    "X78n1556_017:0751c21": "　國朝以聖繼聖。安民養民。　含育萬方。崇闡三教。所",
    "X78n1556_017:0751c22": "以窮孔子要道。則本仁祖義。潔行修身。於　國於家。",
    "X78n1556_017:0751c23": "盡忠盡孝。俯仰高堅之冥象。顧瞻前後之樞機。學老",
    "X78n1556_017:0751c24": "君之道。則收視旋聽。養氣怡神。閉智塞聰。解紛挫銳。",
    "X78n1556_017:0752a01": "跳壺中之日月。藏瓢裏之乾坤。究如來至道。則大智",
    "X78n1556_017:0752a02": "發明。真源澄湛。修因契果。悟法了人。入七覺之茂林。",
    "X78n1556_017:0752a03": "行八正之徑路。參祖師妙道。則頓悟自心。頓證本性。",
    "X78n1556_017:0752a04": "融和根境。透脫死生。即於一念之中。超越千聖之表。",
    "X78n1556_017:0752a05": "是以登孔子之門者。文場選官。遊老君之門者。神府",
    "X78n1556_017:0752a06": "求仙。入如來之門者。覺場選佛。升祖師之門者。雪庭",
    "X78n1556_017:0752a07": "悟心。而龍象蹴踏。人天開覺。六通自在。三德圓明。且",
    "X78n1556_017:0752a08": "道今日六院禪師。百餘雲眾。登　聖人之門。作箇什",
    "X78n1556_017:0752a09": "麼。良久。云。共將西祖傳來印。同助仙遊上寶方。此日",
    "X78n1556_017:0752a10": "　大行皇太后五七之辰。臣僧惟白伏奉　聖旨。舉",
    "X78n1556_017:0752a11": "揚宗風。憑此禪機。上薦　仙馭。恭惟國家百五十年。",
    "X78n1556_017:0752a12": "建立太平。三千國土。齊心克順。　八聖繼統。　四后",
    "X78n1556_017:0752a13": "臨朝。坤德相高。母儀各勝。且　章獻明肅皇太后輔",
    "X78n1556_017:0752a14": "政　仁宗皇帝四十餘年。萬方寧肅。休牛歸馬。偃武",
    "X78n1556_017:0752a15": "修文。三代未可比擬。兩漢何足所論。　仁君仁心。盡",
    "X78n1556_017:0752a16": "善盡美。　慈聖光獻皇太后輔政　神宗皇帝。一登",
    "X78n1556_017:0752a17": "寶位。百度皆新。啟聖道之淵源。揚經術之旨義。　聖",
    "X78n1556_017:0752a18": "明超於五帝。　睿智掩於三皇。大振禪宗。廣崇佛剎。",
    "X78n1556_017:0752a19": "有家有國。未見未聞。　宣仁聖烈皇太后輔政　哲",
    "X78n1556_017:0752a20": "宗皇帝。十年保佑。一物不私。示天下以公正之明。訓",
    "X78n1556_017:0752a21": "宮庭唯儉素之節。撫綏萬姓。鎮靜四夷。天成地平。遐",
    "X78n1556_017:0752a22": "安邇肅。　大行皇太后輔政　今上皇帝陛下。切掩",
    "X78n1556_017:0752a23": "百王。德隆七聖。一言定冊。萬國歡心。生民胥戴於",
    "X78n1556_017:0752a24": "　明君。夷夏喜逢於　聖主。含和坤道。俾助乾儀。雖周",
    "X78n1556_017:0752b01": "時三母。未足比其勳謀。漢朝二后。詎可方其輔翼。又",
    "X78n1556_017:0752b02": "能勇退宮中。忽歸天上。自古希有。在今即無。恭想此",
    "X78n1556_017:0752b03": "德此恩。何思何報。　我皇帝陛下堯仁自得。舜孝天",
    "X78n1556_017:0752b04": "資。自　皇太后去冬服藥。至於元正。不出宮闈。躬瞻",
    "X78n1556_017:0752b05": "侍奉。旰食而春鶯已囀。宵衣而更漏愈長。藥餌親甞。",
    "X78n1556_017:0752b06": "晝夜忘寢。凱風扇於區宇。琴韻洽於普天。昔聞有",
    "X78n1556_017:0752b07": "　天子之大孝。今見　陛下如斯之能行。所謂佛言得",
    "X78n1556_017:0752b08": "未曾有。奈何　皇太后壽年已定。數不可移。掩質浮",
    "X78n1556_017:0752b09": "華。真歸佛土。　皇帝陛下哀情篤厚。聖孝始終。深思",
    "X78n1556_017:0752b10": "定冊之功。欲報生成之重。度僧尼道。精崇法會。　勅",
    "X78n1556_017:0752b11": "選禪眾。舉揚禪宗。集斯勝緣。上資　仙馭。昔摩耶夫",
    "X78n1556_017:0752b12": "人。生我佛如來。升金剛之寶座。踞菩提之道場。作三",
    "X78n1556_017:0752b13": "界之人師。為四生之慈父。摩耶夫人却還天宮。與天",
    "X78n1556_017:0752b14": "自在。今　大行皇太后。立　今上皇帝陛下登金輪",
    "X78n1556_017:0752b15": "之寶位。居重屋之明堂。為千界之獨尊。作萬民之元",
    "X78n1556_017:0752b16": "首。　皇太后亦還天宮。與天自在。若也如是。今古同",
    "X78n1556_017:0752b17": "途。相續無間。如斯舉唱。還相委悉麼。其或未然。臣僧",
    "X78n1556_017:0752b18": "不免重說偈言。法筵龍象眾徘徊。遠想仙游不可陪。",
    "X78n1556_017:0752b19": "長樂宮中云逝去。率陀天上見歸來。七重欄楯隨雲",
    "X78n1556_017:0752b20": "步。九品蓮花蔟寶臺。至竟要知何處是。裕靈山色起",
    "X78n1556_017:0752b21": "崔嵬。久瀆　聖聦。伏惟珍重。",
    "X78n1556_017:0752b22": "開堂日。問。為　國宣揚闢祖闈。九重城裏顯光輝。人",
    "X78n1556_017:0752b23": "人聳聽真消息。未審如何贊萬機。師云。千歲鶴鳴華",
    "X78n1556_017:0752b24": "表柱。萬年松在祝融峯。僧曰。恁麼則不忘昔日靈山",
    "X78n1556_017:0752c01": "記。祖道重興出　帝心。師云。一爐香火僧家事。此日",
    "X78n1556_017:0752c02": "將醻　　聖主恩。問。梵王請佛。蓋為群生。大主請師。",
    "X78n1556_017:0752c03": "合談何事。師云。昨日長空雨。今朝天地清。僧曰。喜氣",
    "X78n1556_017:0752c04": "遠將和氣合。爐煙分作瑞煙浮。師云。須彌橫海上。卓",
    "X78n1556_017:0752c05": "爾壽山高。僧曰。願將此日興隆事。為潤為霖報　主",
    "X78n1556_017:0752c06": "恩。師云。恩深轉無語。懷抱自分明。",
    "X78n1556_017:0752c07": "師乃云。鷲峯山頂。燄續千燈。熊耳巖前。花開五葉。燈",
    "X78n1556_017:0752c08": "燈互照。葉葉騰芳。明徹古今。馨香遍界。所以闡揚宗",
    "X78n1556_017:0752c09": "旨。各稟師承。談經者。克明因果。詮顯真乘。秉律者。洞",
    "X78n1556_017:0752c10": "達開遮。堅持軌則。演論者。研窮妙理。剖判淵微。習禪",
    "X78n1556_017:0752c11": "者。頓悟本心。提佛祖印。即證解脫。透出根塵。然雖如",
    "X78n1556_017:0752c12": "是。本分衲僧總不恁麼。還會麼。雲門木馬。日日嘶風。",
    "X78n1556_017:0752c13": "雪嶺泥牛。時時吼地。吹無孔笛。韻出青霄。彈勿絃琴。",
    "X78n1556_017:0752c14": "音聞碧落。綿綿不漏。杳杳彌綸。妙性靈機。言思路絕。",
    "X78n1556_017:0752c15": "若能如是。真大丈夫。轉妙法輪。助　聖明化。如斯舉",
    "X78n1556_017:0752c16": "唱。誰為證明。良久。云。將此深心奉塵剎。今日分明報",
    "X78n1556_017:0752c17": "　國恩。惟白生逢瑞世。出際昌時。遭逢　皇帝陛下",
    "X78n1556_017:0752c18": "垂衣寶位。統御金輪。啟佛大智。日應萬機。運佛大慈。",
    "X78n1556_017:0752c19": "澤及萬物。證佛妙心。含容萬法。明佛知見。統攝萬方。",
    "X78n1556_017:0752c20": "故禪林講肆。繼祖傳宗。緬思自古。無如今日。天下禪",
    "X78n1556_017:0752c21": "門。孰不欣幸。即將此日開堂。舉揚般若勝利。上延",
    "X78n1556_017:0752c22": "　皇帝聖筭無窮。玉葉含春。金枝挺秀。越國大長公主．",
    "X78n1556_017:0752c23": "大尉留後。發菩薩心。修菩薩行。淨菩薩慧。起菩薩願。",
    "X78n1556_017:0752c24": "奏聞　神宗皇帝建此梵宇。十五餘年。三招宗匠。舉",
    "X78n1556_017:0753a01": "揚大事。誠非小緣。授佛摩頂。遂致如斯。伏願　道性",
    "X78n1556_017:0753a02": "純明。真機濬徹。壽山增峻。福海汪洋。　諸王天眷．內",
    "X78n1556_017:0753a03": "外宰僚。各各運　　聖人籌策。佐天地權衡。永護祖",
    "X78n1556_017:0753a04": "風。不忘佛記。在會檀那。隨喜法眾。一聞舉唱。永悟心",
    "X78n1556_017:0753a05": "宗。不待龍華。便成佛果。久立眾慈。伏惟珍重。",
    "X78n1556_017:0753a07": "建中靖國續燈錄卷第十七"
}