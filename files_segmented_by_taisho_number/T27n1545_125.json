{
    "T27n1545_125:0650c02": "阿毘達磨大毘婆沙論卷第一百",
    "T27n1545_125:0650c03": "二十五",
    "T27n1545_125:0650c05": "五百大阿羅漢等造",
    "T27n1545_125:0650c06": "三藏法師玄奘奉　詔譯",
    "T27n1545_125:0650c07": "2業蘊第四中自業納息第五之二",
    "T27n1545_125:0650c08": "若業是自業。此業定當受異熟耶。答應作",
    "T27n1545_125:0650c09": "四句。有業是自業。此業定當不受異熟。謂",
    "T27n1545_125:0650c10": "業已得今有異熟。及業異熟已生正受。此業",
    "T27n1545_125:0650c11": "異熟已至最後位。此最後言義有多種。謂有",
    "T27n1545_125:0650c12": "最後千劫。有最後百劫。有最後劫。有最",
    "T27n1545_125:0650c13": "後千歲。有最後百歲。有最後歲。有最後月。",
    "T27n1545_125:0650c14": "有最後晝夜。有最後剎那。云何最後千劫。",
    "T27n1545_125:0650c15": "謂如一業能引非想非非想處八十千劫壽",
    "T27n1545_125:0650c16": "量。彼住最後千劫時。此業是自業。此業定",
    "T27n1545_125:0650c17": "當不受異熟。已至最後異熟位故。云何最",
    "T27n1545_125:0650c18": "後百劫。謂如一業能引無煩天處十百劫壽",
    "T27n1545_125:0650c19": "量。彼住最後百劫時。此業是自業此業定當",
    "T27n1545_125:0650c20": "不受異熟。已至最後異熟位故。云何最後",
    "T27n1545_125:0650c21": "劫。謂如一業能引遍淨天處六十四劫壽量。",
    "T27n1545_125:0650c22": "彼住最後劫時。此業是自業。此業定當不",
    "T27n1545_125:0650c23": "受異熟。已至最後異熟位故。云何最後千",
    "T27n1545_125:0650c24": "歲。謂如一業能引他化自在天處十六千歲",
    "T27n1545_125:0650c25": "壽量。彼住最後千歲時。此業是自業。此業",
    "T27n1545_125:0650c26": "定當不受異熟。已至最後異熟位故。云何",
    "T27n1545_125:0650c27": "最後百歲。謂如一業能引北俱盧洲十百歲",
    "T27n1545_125:0650c28": "壽量。彼住最後百歲時。此業是自業。此業",
    "T27n1545_125:0650c29": "定當不受異熟。已至最後異熟位故。云何",
    "T27n1545_125:0651a01": "最後歲。謂如一業能引南贍部洲百歲壽量。",
    "T27n1545_125:0651a02": "彼住最後歲時。此業是自業。此業定當不",
    "T27n1545_125:0651a03": "受異熟。已至最後異熟位故。云何最後月。",
    "T27n1545_125:0651a04": "謂如一業能引十二月壽量。彼住最後月",
    "T27n1545_125:0651a05": "時。此業是自業。此業定當不受異熟。已至",
    "T27n1545_125:0651a06": "最後異熟位故。云何最後晝夜。謂如一業能",
    "T27n1545_125:0651a07": "引三十晝夜壽量。彼住最後晝夜時。此業",
    "T27n1545_125:0651a08": "是自業。此業定當不受異熟。已至最後異",
    "T27n1545_125:0651a09": "熟位故。云何最後剎那。謂如一業能引百",
    "T27n1545_125:0651a10": "剎那壽量。彼住最後剎那時。此業是自業。此",
    "T27n1545_125:0651a11": "業定當不受異熟。已至最後異熟位故。有",
    "T27n1545_125:0651a12": "業定當受異熟。此業非自業。謂業非已得",
    "T27n1545_125:0651a13": "今有異熟。及業異熟非已生正受。此業異",
    "T27n1545_125:0651a14": "熟未熟。如無間業已現在前。已牽異熟果",
    "T27n1545_125:0651a15": "未現前若律儀業。若不律儀業。若非律儀",
    "T27n1545_125:0651a16": "非不律儀。諸餘身語妙行惡行。若欲界繫善",
    "T27n1545_125:0651a17": "不善思。若惡作憂根俱生善思。若諸靜慮。",
    "T27n1545_125:0651a18": "無色順退分。順住分。順勝進分。順決擇分等",
    "T27n1545_125:0651a19": "業。已現在前。已牽異熟。此有三種。謂順現",
    "T27n1545_125:0651a20": "法受。順次生受。順後次受。果未現前。有業",
    "T27n1545_125:0651a21": "是自業。此業定當受異熟。謂業已得今有",
    "T27n1545_125:0651a22": "異熟。及業異熟已生正受。此業異熟未至最",
    "T27n1545_125:0651a23": "後位。此最後言義有多種。謂有最後千劫。乃",
    "T27n1545_125:0651a24": "至最後剎那。最後千劫者。謂如一業能引非",
    "T27n1545_125:0651a25": "想非非想處八十千劫壽量。彼住最初千劫",
    "T27n1545_125:0651a26": "時。此業是自業。此業定當受異熟。謂定當",
    "T27n1545_125:0651a27": "受七十九千劫異熟。乃至彼住第七十九千",
    "T27n1545_125:0651a28": "劫時。此業是自業。此業定當受異熟。謂定",
    "T27n1545_125:0651a29": "當受千劫異熟。最後百劫者。謂如一業能",
    "T27n1545_125:0651b01": "引無煩天處十百劫壽量。彼住最初百劫",
    "T27n1545_125:0651b02": "時。此業是自業。此業定當受異熟。謂定當",
    "T27n1545_125:0651b03": "受九百劫異熟。乃至彼住第九百劫時。此",
    "T27n1545_125:0651b04": "業是自業。此業定當受異熟。謂定當受百",
    "T27n1545_125:0651b05": "劫異熟。最後劫者。謂有一業能引遍淨天",
    "T27n1545_125:0651b06": "處六十四劫壽量。彼住最初劫時。此業是",
    "T27n1545_125:0651b07": "自業。此業定當受異熟。謂定當受六十三",
    "T27n1545_125:0651b08": "劫異熟。乃至彼住第六十三劫時。此業是自",
    "T27n1545_125:0651b09": "業。此業定當受異熟。謂定當受一劫異熟。",
    "T27n1545_125:0651b10": "如是最後千歲。乃至最後剎那。隨其所應。",
    "T27n1545_125:0651b11": "廣說亦爾。如是諸業果正現前故名為自業。",
    "T27n1545_125:0651b12": "未至最後異熟位故。名定當受異熟。有業",
    "T27n1545_125:0651b13": "非自業。此業定當不受異熟。謂業非已得",
    "T27n1545_125:0651b14": "今有異熟。及業異熟非已生正受。此業異熟",
    "T27n1545_125:0651b15": "已熟。謂諸無間業餘眾同分中。已消已受。已",
    "T27n1545_125:0651b16": "作所作。已與果已。無能異熟已熟。如律儀",
    "T27n1545_125:0651b17": "業。若不律儀業。廣說乃至。若諸靜慮。無色",
    "T27n1545_125:0651b18": "順退分。順住分。順勝進分。順決擇分等業。",
    "T27n1545_125:0651b19": "已消已受。已作所作。已與果已。無能異熟",
    "T27n1545_125:0651b20": "已熟。非亦有四句。翻是應知。謂前第二句",
    "T27n1545_125:0651b21": "作此第一句。前第一句作此第二句。前第",
    "T27n1545_125:0651b22": "四句作此第三句。前第三句作此第四句。廣",
    "T27n1545_125:0651b23": "說如前。若業成就此業定當受異熟耶。答",
    "T27n1545_125:0651b24": "應作四句。有業成就此業定當不受異熟。",
    "T27n1545_125:0651b25": "謂業過去不善善有漏異熟已熟。此業不失。",
    "T27n1545_125:0651b26": "若業未來不善善有漏已得而定不生。若業",
    "T27n1545_125:0651b27": "無記無漏成就。此中謂業過去不善善有漏",
    "T27n1545_125:0651b28": "異熟已熟。此業不失者。如律儀業。若不律",
    "T27n1545_125:0651b29": "儀業。若非律儀非不律儀。諸餘身語妙行",
    "T27n1545_125:0651c01": "惡行。已現在前已牽異熟。此有二種。謂順",
    "T27n1545_125:0651c02": "現法受。順不定受。果已現前此業不失。無",
    "T27n1545_125:0651c03": "前所說諸失緣故。若欲界繫善不善思。若惡",
    "T27n1545_125:0651c04": "作憂根俱生善思。已現在前已牽異熟。此",
    "T27n1545_125:0651c05": "有四種。謂順現法受等如前說。果已現前",
    "T27n1545_125:0651c06": "此業不失。無前所說諸失緣故。若諸靜慮。",
    "T27n1545_125:0651c07": "無色順退分。乃至順決擇分等業。已現在前",
    "T27n1545_125:0651c08": "已牽異熟。此有四種。謂順現法受等如前",
    "T27n1545_125:0651c09": "說。果已現前此業不失。無前所說諸失緣",
    "T27n1545_125:0651c10": "故。若業未來不善善有漏已得而定不生者。",
    "T27n1545_125:0651c11": "謂欲界繫善不善思。未來已得而定不生定",
    "T27n1545_125:0651c12": "不生故。此業定當不受異熟。若惡作憂根",
    "T27n1545_125:0651c13": "俱生善思。若諸靜慮。無色順退分。乃至順",
    "T27n1545_125:0651c14": "決擇分等業。未來已得而定不生定不生故。",
    "T27n1545_125:0651c15": "此業定當不受異熟。若業無記無漏成就",
    "T27n1545_125:0651c16": "者。謂無記無漏業。雖成就而性不貞實。及",
    "T27n1545_125:0651c17": "無愛潤故。此業定當不受異熟。有業定",
    "T27n1545_125:0651c18": "當受異熟。此業不成就。謂業過去不善善",
    "T27n1545_125:0651c19": "有漏異熟未熟。此業已失。若業未來不善善",
    "T27n1545_125:0651c20": "有漏不得而定當生。此中謂業過去不善善",
    "T27n1545_125:0651c21": "有漏異熟未熟。此業已失者。如律儀業。已",
    "T27n1545_125:0651c22": "現在前已牽異熟。此有三種。謂順現法受。",
    "T27n1545_125:0651c23": "順次生受。順後次受。果未現前此業已失。",
    "T27n1545_125:0651c24": "由前所說諸失緣故。若不律儀業。若非律",
    "T27n1545_125:0651c25": "儀非不律儀。諸餘身語妙行惡行。若欲界",
    "T27n1545_125:0651c26": "繫善不善思。若惡作憂根俱生善思。若諸靜",
    "T27n1545_125:0651c27": "慮。無色順退分。乃至順決擇分等業。已現在",
    "T27n1545_125:0651c28": "前已牽異熟。此有三種。謂順現法受等如",
    "T27n1545_125:0651c29": "前說。果未現前此業已失。由前所說諸失",
    "T27n1545_125:0652a01": "緣故。若業未來不善善有漏不得而定當",
    "T27n1545_125:0652a02": "生者。謂諸無間業未來未得。而定當生。定",
    "T27n1545_125:0652a03": "當生故定當受異熟。若律儀業。若不律儀",
    "T27n1545_125:0652a04": "業。若非律儀非不律儀。諸餘身語妙行惡",
    "T27n1545_125:0652a05": "行。若欲界繫善不善思。若惡作憂根俱生善",
    "T27n1545_125:0652a06": "思。若諸靜慮。無色順退分。乃至順決擇分等",
    "T27n1545_125:0652a07": "業。未來未得而定當生。定當生故定當受",
    "T27n1545_125:0652a08": "異熟。此有三種。謂順現法受等如前說。有",
    "T27n1545_125:0652a09": "業成就此業。定當受異熟。謂業過去不善",
    "T27n1545_125:0652a10": "善有漏異熟未熟此業不失。若業未來不善",
    "T27n1545_125:0652a11": "善有漏已得亦定當生。若業現在不善善有",
    "T27n1545_125:0652a12": "漏。此中謂業過去不善善有漏異熟未熟此",
    "T27n1545_125:0652a13": "業不失者。謂諸無間業已現在前已牽異熟。",
    "T27n1545_125:0652a14": "果未現前。若律儀業。若不律儀業。若非律",
    "T27n1545_125:0652a15": "儀非不律儀。諸餘身語妙行惡行。若欲界繫",
    "T27n1545_125:0652a16": "善不善思。若惡作憂根俱生善思。若諸靜慮。",
    "T27n1545_125:0652a17": "無色順退分。乃至順決擇分等業。已現在前",
    "T27n1545_125:0652a18": "已牽異熟。此有三種。謂順現法受等如前",
    "T27n1545_125:0652a19": "說。果未現前此業不失。由無前所說諸失",
    "T27n1545_125:0652a20": "緣故。若業未來不善善有漏已得亦定當生",
    "T27n1545_125:0652a21": "者。謂欲界繫善不善思。未來已得亦定當生。",
    "T27n1545_125:0652a22": "定當生故定當受異熟。此有三種。謂順現",
    "T27n1545_125:0652a23": "法受等如前說。若惡作憂根俱生善思。若",
    "T27n1545_125:0652a24": "諸靜慮。無色順退分乃至順決擇分等業。未",
    "T27n1545_125:0652a25": "來已得亦定當生。定當生故定當受異熟。",
    "T27n1545_125:0652a26": "此有三種。謂順現法受等如前說。若業現",
    "T27n1545_125:0652a27": "在不善善有漏者。謂諸無間業正現在前。若",
    "T27n1545_125:0652a28": "律儀業。若不律儀業。若非律儀。非不律儀。",
    "T27n1545_125:0652a29": "諸餘身語妙行惡行。若欲界繫善不善思。若",
    "T27n1545_125:0652b01": "惡作憂根俱生善思。若諸靜慮。無色順退分。",
    "T27n1545_125:0652b02": "乃至順決擇分等業。正現在前。此有三種。謂",
    "T27n1545_125:0652b03": "順現法受等如前說。有業不成就此業定當",
    "T27n1545_125:0652b04": "不受異熟。謂業過去不善善有漏異熟已熟",
    "T27n1545_125:0652b05": "此業已失。若業未來不善善有漏不得亦定",
    "T27n1545_125:0652b06": "不生。若業無記無漏不成就。此中謂業過",
    "T27n1545_125:0652b07": "去不善善有漏異熟已熟此業已失者。謂諸",
    "T27n1545_125:0652b08": "無間業餘眾同分中。已消已受。廣說如前。",
    "T27n1545_125:0652b09": "若律儀業。若不律儀業。若非律儀非不律",
    "T27n1545_125:0652b10": "儀。諸餘身語妙行惡行。若欲界繫善不善思。",
    "T27n1545_125:0652b11": "若惡作憂根俱生善思。若諸靜慮。無色順退",
    "T27n1545_125:0652b12": "分。乃至順決擇分等業。已在過去已消已",
    "T27n1545_125:0652b13": "受。廣說如前。此業已失。由有前說諸失緣",
    "T27n1545_125:0652b14": "故。若業未來不善善有漏不得亦定不生者。",
    "T27n1545_125:0652b15": "謂諸無間業未來未得定當不生。定不生故",
    "T27n1545_125:0652b16": "定當不受異熟。若律儀業。廣說乃至。若諸",
    "T27n1545_125:0652b17": "靜慮。無色順退分。乃至順決擇分等業。未",
    "T27n1545_125:0652b18": "來未得定當不生。定不生故定當不受異",
    "T27n1545_125:0652b19": "熟。若業無記無漏不成就者。謂由不貞實",
    "T27n1545_125:0652b20": "及無愛潤故。或先未得。或得已失故非。亦",
    "T27n1545_125:0652b21": "有四句。翻是應知。謂前第二句作此第一",
    "T27n1545_125:0652b22": "句。前第一句作此第二句。前第四句作此第",
    "T27n1545_125:0652b23": "三句。前第三句作此第四句。廣說如前",
    "T27n1545_125:0652b24": "若預流者。有不善業能順苦受。乃至廣說。問",
    "T27n1545_125:0652b25": "何故作此論。答欲令疑者得決定故。如說",
    "T27n1545_125:0652b26": "二因令墮惡趣。謂見所斷修所斷業。諸預",
    "T27n1545_125:0652b27": "流者。雖已永斷見所斷業。而未能斷修所",
    "T27n1545_125:0652b28": "斷業。或有生疑。諸預流者應墮惡趣。或復",
    "T27n1545_125:0652b29": "生疑。彼應已斷修所斷業。欲令彼疑得決",
    "T27n1545_125:0652c01": "定故。顯預流者。雖未永斷修所斷業。而",
    "T27n1545_125:0652c02": "彼決定不墮惡趣。故作斯論。若預流者。有",
    "T27n1545_125:0652c03": "不善業能順苦受。異熟未熟彼既成就。應墮",
    "T27n1545_125:0652c04": "惡趣何道障故而不墮耶。答由二部結縛諸",
    "T27n1545_125:0652c05": "有情令墮惡趣。謂見所斷修所斷結。諸預",
    "T27n1545_125:0652c06": "流者。雖未永斷修所斷結而已永斷見所",
    "T27n1545_125:0652c07": "斷結。闕一資糧不墮惡趣。如車具二輪",
    "T27n1545_125:0652c08": "有所運載。鳥有二翼能飛虛空闕一不",
    "T27n1545_125:0652c09": "然。此亦如是。故預流者不墮惡趣。隨本論",
    "T27n1545_125:0652c10": "文所釋如是。然有說者。愚墮惡趣智則不",
    "T27n1545_125:0652c11": "然。一切預流是智者故。凡墮惡趣聖則不",
    "T27n1545_125:0652c12": "然一切預流是聖者故。有惡意樂害意樂者",
    "T27n1545_125:0652c13": "墮惡趣。有善意樂無害意樂者不然一切",
    "T27n1545_125:0652c14": "預流有善意樂無害意樂故。犯戒者墮惡",
    "T27n1545_125:0652c15": "趣。持戒者不然一切預流是持戒者。由彼",
    "T27n1545_125:0652c16": "已得聖所愛戒堅牢船故。復有說者。一切",
    "T27n1545_125:0652c17": "預流於諸惡趣得非擇滅。諸法若得非擇",
    "T27n1545_125:0652c18": "滅者。彼法畢竟不現在前。是故預流不墮",
    "T27n1545_125:0652c19": "惡趣。有餘師說。若有不見惡行過失妙行",
    "T27n1545_125:0652c20": "功德。彼墮惡趣一切預流如實知見善惡",
    "T27n1545_125:0652c21": "得失。由失念故。雖暫起惡業而不墮惡",
    "T27n1545_125:0652c22": "趣。有作是說。薩迦耶見未斷未遍知。造惡",
    "T27n1545_125:0652c23": "業者容墮惡趣。一切預流薩迦耶見已斷",
    "T27n1545_125:0652c24": "已遍知。雖暫起惡業。而不墮惡趣。如世",
    "T27n1545_125:0652c25": "尊說。若有身見已斷已遍知。具五功德。一者",
    "T27n1545_125:0652c26": "障三惡趣。二者遮五無間業。三者解脫種",
    "T27n1545_125:0652c27": "種諸惡見趣。四者無際生死已作分齊。五者",
    "T27n1545_125:0652c28": "臨命終時心神明了。有說。預流智腹淨故。",
    "T27n1545_125:0652c29": "雖有惡業不墮惡趣。如有二人食不應",
    "T27n1545_125:0653a01": "食。一內火劣所食不消便致大苦。一內火",
    "T27n1545_125:0653a02": "盛所食易消不增大苦。如是異生及預流",
    "T27n1545_125:0653a03": "者。雖俱受境作不善業而諸異生智腹不",
    "T27n1545_125:0653a04": "淨。無聖道火故便墮惡趣受諸劇苦。諸預",
    "T27n1545_125:0653a05": "流者智腹淨故。於人天中但受微苦。有說。",
    "T27n1545_125:0653a06": "預流從無量殑伽沙等。如來應正等覺聖種",
    "T27n1545_125:0653a07": "中生故。雖有惡業不墮惡趣。如有二人",
    "T27n1545_125:0653a08": "俱犯王法。一是凡庶便致重刑。一是王子",
    "T27n1545_125:0653a09": "但遭訶責。如是異生及預流者俱作惡業",
    "T27n1545_125:0653a10": "而諸異生非聖種故所造惡業招惡趣苦。一",
    "T27n1545_125:0653a11": "切預流是聖種故。惡業但招人天輕苦。有說。",
    "T27n1545_125:0653a12": "預流見境過故。雖有惡業不墮惡趣。如",
    "T27n1545_125:0653a13": "有二魚俱貪鉤餌。一無善巧為食吞鉤",
    "T27n1545_125:0653a14": "喪失身命。一有善巧以尾擊餌接取食之",
    "T27n1545_125:0653a15": "不失身命如是異生及預流者。雖俱受境",
    "T27n1545_125:0653a16": "作不善業。而諸異生無聖智故於所受用",
    "T27n1545_125:0653a17": "不見過失。深生耽著便招重苦。諸預流者",
    "T27n1545_125:0653a18": "有聖智故。於所受用見諸過失。不深耽",
    "T27n1545_125:0653a19": "著但受輕苦。有說。預流具止觀故雖有惡",
    "T27n1545_125:0653a20": "業不墮惡趣。如瞿陀與烏俱於水上共",
    "T27n1545_125:0653a21": "食死屍。有人以箭射之。瞿陀無翼便沒水",
    "T27n1545_125:0653a22": "中。烏有翼故即時飛去。如是異生及預流",
    "T27n1545_125:0653a23": "者。雖俱受境作不善業。為無常箭所中射",
    "T27n1545_125:0653a24": "時。異生無止觀翼故。即便沈沒惡趣水中。",
    "T27n1545_125:0653a25": "預流有止觀翼故。便昇天人涅槃空界。有",
    "T27n1545_125:0653a26": "說。預流及一來者。心調柔故。順涅槃故。信",
    "T27n1545_125:0653a27": "種堅故。信根深故。雖有惡業不墮惡趣。譬",
    "T27n1545_125:0653a28": "如大海義勅眾流。汝今便可漂拔諸樹同",
    "T27n1545_125:0653a29": "集我所。眾流對曰。餘悉能漂唯除楊柳。海",
    "T27n1545_125:0653b01": "問其故。眾流復言。柳具二德不可漂至。一",
    "T27n1545_125:0653b02": "盤根深固。二柔軟隨流。設鼓波濤不能漂",
    "T27n1545_125:0653b03": "拔。如是惡趣義勅惑流汝今可漂。諸受欲",
    "T27n1545_125:0653b04": "者同集我所。惑流對曰。餘悉能漂。唯除二",
    "T27n1545_125:0653b05": "果。惡趣問其故。惑流復言。彼具二德不可",
    "T27n1545_125:0653b06": "漂至。一信根深固二心行調柔。鼓業波濤不",
    "T27n1545_125:0653b07": "能漂拔。故預流者不墮惡趣。",
    "T27n1545_125:0653b08": "如世尊說。我聖弟子應自審記。已盡地獄",
    "T27n1545_125:0653b09": "傍生餓鬼嶮惡趣坑。乃至廣說。問何故作此",
    "T27n1545_125:0653b10": "論。答欲令疑者得決定故。如世尊說。若",
    "T27n1545_125:0653b11": "有苾芻苾芻尼等。能隨觀察見自身中。有",
    "T27n1545_125:0653b12": "四證淨現在前者。應自審記。已盡地獄傍",
    "T27n1545_125:0653b13": "生餓鬼嶮惡趣坑。又世尊說。若有多聞諸聖",
    "T27n1545_125:0653b14": "弟子。能隨觀察見自身中。有四證淨現在前",
    "T27n1545_125:0653b15": "者。彼聖弟子應自審記已盡地獄傍生餓鬼",
    "T27n1545_125:0653b16": "嶮惡趣坑。有於此疑諸預流者。於自已盡",
    "T27n1545_125:0653b17": "地獄傍生餓鬼等事。有現量智能正知耶。",
    "T27n1545_125:0653b18": "為令彼知諸預流者。於前說事但由比量",
    "T27n1545_125:0653b19": "非現量知故作此論。諸預流者。為有現",
    "T27n1545_125:0653b20": "智能自審知。已盡地獄傍生餓鬼嶮惡趣坑。",
    "T27n1545_125:0653b21": "而自記耶。答不能。若爾彼云何知。答信佛",
    "T27n1545_125:0653b22": "語故。謂世尊說。若有苾芻苾芻尼等。如前",
    "T27n1545_125:0653b23": "廣說。又世尊說。若有多聞諸聖弟子。廣說乃",
    "T27n1545_125:0653b24": "至。已盡地獄傍生餓鬼嶮惡趣坑。問此中地",
    "T27n1545_125:0653b25": "獄傍生餓鬼已攝惡趣。何故復說嶮惡趣坑。",
    "T27n1545_125:0653b26": "答前廣後略。前別後總。前開後合。無重說",
    "T27n1545_125:0653b27": "過。有作是說。地獄言顯地獄。傍生言顯傍",
    "T27n1545_125:0653b28": "生。餓鬼言顯餓鬼。嶮惡趣坑言。顯扇搋半",
    "T27n1545_125:0653b29": "擇迦無形二形。以彼是人中嶮惡趣坑故。復",
    "T27n1545_125:0653c01": "有說者。地獄等言顯地獄等。嶮惡趣坑言",
    "T27n1545_125:0653c02": "顯造無間業者。以彼於無間生必墮地",
    "T27n1545_125:0653c03": "獄故。有餘師說。地獄等言顯地獄等。嶮惡",
    "T27n1545_125:0653c04": "趣坑言顯斷善根者。以彼若不續必墮地",
    "T27n1545_125:0653c05": "獄故。有餘師說。地獄等言顯地獄等。嶮惡",
    "T27n1545_125:0653c06": "趣坑言顯不律儀者。以彼當墮諸惡趣故。",
    "T27n1545_125:0653c07": "或有說者。地獄等言顯惡趣果。險惡趣坑",
    "T27n1545_125:0653c08": "言顯往彼因。如世尊說汝等苾芻若見有",
    "T27n1545_125:0653c09": "行三惡行者。當知已見地獄傍生餓鬼惡",
    "T27n1545_125:0653c10": "趣。有餘復說。地獄等言顯三惡趣。嶮言重",
    "T27n1545_125:0653c11": "顯地獄。以地獄中無善異熟不安隱故。",
    "T27n1545_125:0653c12": "惡趣言顯餓鬼。以彼資具恒時匱乏所趣",
    "T27n1545_125:0653c13": "皆惡故。坑言顯傍生。以彼劫成時生劫壞",
    "T27n1545_125:0653c14": "時歿難可出故。有餘師言。險言總顯三",
    "T27n1545_125:0653c15": "惡趣。以三惡趣極危險故。惡趣言亦總顯",
    "T27n1545_125:0653c16": "三惡趣。以彼所趣皆穢惡故。坑言亦總顯",
    "T27n1545_125:0653c17": "三惡趣。以彼身心皆極下劣。居鄙穢法",
    "T27n1545_125:0653c18": "如糞坑故。問地獄等處有無量種苦具。現",
    "T27n1545_125:0653c19": "在如何。可言已盡地獄傍生鬼等。答一切",
    "T27n1545_125:0653c20": "聖者不生彼故。更不受彼蘊界處故說名",
    "T27n1545_125:0653c21": "已盡。非全令彼苦具亦無。方名已盡。問亦",
    "T27n1545_125:0653c22": "有異生不墮惡趣。何故但說聖者已盡。答",
    "T27n1545_125:0653c23": "異生不定。或有不墮。亦有墮者。以不定故",
    "T27n1545_125:0653c24": "不說已盡。一切聖者決定不墮是故偏說。問",
    "T27n1545_125:0653c25": "諸預流者於人天趣亦少分盡。何故但說盡",
    "T27n1545_125:0653c26": "地獄等。答諸預流者於人天趣有生不生。",
    "T27n1545_125:0653c27": "於地獄等決定不生是故偏說。又預流者已",
    "T27n1545_125:0653c28": "得四智。謂苦集滅道智。未得盡智無生智",
    "T27n1545_125:0653c29": "故。問何故復作此論。答欲令疑者得決定",
    "T27n1545_125:0654a01": "故。謂有生疑。諸預流者於已盡中但比知",
    "T27n1545_125:0654a02": "故。於四聖諦亦應比知。復有生疑。諸預流",
    "T27n1545_125:0654a03": "者已斷見所斷煩惱及果故。亦應已得盡",
    "T27n1545_125:0654a04": "無生智。為除彼疑顯預流者已得四智。未",
    "T27n1545_125:0654a05": "得盡智及無生智。得四智故於四諦中現",
    "T27n1545_125:0654a06": "智證知。未得盡智無生智故。比知已盡故",
    "T27n1545_125:0654a07": "作斯論。問何故預流未得盡智及無生智。",
    "T27n1545_125:0654a08": "答盡一切生。斷一切惑。辦一切事。方起盡",
    "T27n1545_125:0654a09": "智及無生智。非預流者盡一切生。斷一切",
    "T27n1545_125:0654a10": "惑。辦一切事。是故未得盡無生智。有餘師",
    "T27n1545_125:0654a11": "說。永盡一切界趣生處生老病死。方可證",
    "T27n1545_125:0654a12": "得盡無生智。非預流者永盡一切界趣生處",
    "T27n1545_125:0654a13": "生老病死。是故未得盡無生智。",
    "T27n1545_125:0654a14": "如世尊說。由學謀害那伽諦觀却後七日",
    "T27n1545_125:0654a15": "憍薩羅家必當殄滅。云何學謀害。乃至廣說。",
    "T27n1545_125:0654a16": "問何故作此論。答為欲分別契經義故。如",
    "T27n1545_125:0654a17": "契經說。苾芻當知。以害濕器壞尸羅威。由",
    "T27n1545_125:0654a18": "學謀害那伽諦觀却後七日憍薩羅家必當",
    "T27n1545_125:0654a19": "殄滅。云何名為害濕器耶。謂憍薩羅主。毘",
    "T27n1545_125:0654a20": "盧擇迦。放縱癡狂害諸釋種。此諸釋種是彼",
    "T27n1545_125:0654a21": "母親。自小已來數同器食。世間說此為濕",
    "T27n1545_125:0654a22": "器。親彼背此親而行殺害害濕器親故。說",
    "T27n1545_125:0654a23": "害濕器言。有說。應言以害濕面謂諸釋種",
    "T27n1545_125:0654a24": "雨淚求哀。不矜濕面而行殺戮。有說。應言",
    "T27n1545_125:0654a25": "以害濕眼。謂諸釋種悲淚盈目不生慈哀",
    "T27n1545_125:0654a26": "反害其命。以此業故必當殄滅。云何名曰",
    "T27n1545_125:0654a27": "壞尸羅威。謂壞世俗無漏戒故。學謀害者。",
    "T27n1545_125:0654a28": "學謂預流及一來果。彼行謀害由謀害故",
    "T27n1545_125:0654a29": "令彼王種不久當滅。云何名曰那伽諦觀。",
    "T27n1545_125:0654b01": "此那伽言目阿羅漢。諸阿羅漢審諦觀彼。或",
    "T27n1545_125:0654b02": "薄伽梵名大那伽。謂佛世尊當審諦觀察。",
    "T27n1545_125:0654b03": "却後七日憍薩羅家必當殄滅。學謀害故。毘",
    "T27n1545_125:0654b04": "盧擇迦却後七日種族皆盡。西方諸師作如",
    "T27n1545_125:0654b05": "是說。由學謀害憍薩羅家第七日中必當",
    "T27n1545_125:0654b06": "殄滅。今欲分別彼契經中所說義故而作",
    "T27n1545_125:0654b07": "斯論。",
    "T27n1545_125:0654b08": "云何學謀害。答如有學者。未離欲染。他加",
    "T27n1545_125:0654b09": "害時便作念言。當令衰壞母失愛子。問何",
    "T27n1545_125:0654b10": "緣學者被他害耶。答由三緣故。謂非時非",
    "T27n1545_125:0654b11": "處非道行故。非時行者。謂夜分中遊於聚落",
    "T27n1545_125:0654b12": "村亭。關邏為巡候者之所捉獲縛錄推問種",
    "T27n1545_125:0654b13": "種加害。非處行者。謂入酒家婬家王家博戲",
    "T27n1545_125:0654b14": "家等。為監察者之所捉獲。鞭撻考訊種種",
    "T27n1545_125:0654b15": "苦切。非道行者。謂營農月輒入園田踐他苗",
    "T27n1545_125:0654b16": "稼。為守護者之所捉獲。加諸苦楚以苦逼",
    "T27n1545_125:0654b17": "故。便作念言。當令衰壞母失愛子。衰壞者",
    "T27n1545_125:0654b18": "謂死滅。母子乖離故名母失愛子。問學者已",
    "T27n1545_125:0654b19": "得不作律儀。何故乃作如是謀害。答彼由",
    "T27n1545_125:0654b20": "苦逼便於自身起如是念。寧當令我衰壞",
    "T27n1545_125:0654b21": "失愛。勿令我為斯苦所逼。不於他身是",
    "T27n1545_125:0654b22": "以無過。有說。於他亦起斯念。然但欲訶責",
    "T27n1545_125:0654b23": "不欲加害。所以者何。若彼了知由此謀害。",
    "T27n1545_125:0654b24": "下至能殺一蟻卵者。設救自命亦不起此",
    "T27n1545_125:0654b25": "心。故此所念但為訶責。問此學謀害為但",
    "T27n1545_125:0654b26": "作念。為亦發言。有說。但念而不發言。有說。",
    "T27n1545_125:0654b27": "發言亦無有過。為訶責故非加害故。所",
    "T27n1545_125:0654b28": "以者何。若彼了知由此語業。下至能害一",
    "T27n1545_125:0654b29": "蟻卵者。設救自命尚不起心況起語業。問",
    "T27n1545_125:0654c01": "若城邑等父母所居。學者於中起謀害不。",
    "T27n1545_125:0654c02": "有說。不起。有說。亦起。但為訶責。廣說如",
    "T27n1545_125:0654c03": "前。又如學者已離欲染。他加害時從離欲",
    "T27n1545_125:0654c04": "退作是念言。當令衰壞母失愛子。問彼為",
    "T27n1545_125:0654c05": "退已發此心言。為未退時起此謀害。若彼",
    "T27n1545_125:0654c06": "退已發此心言。便無威力所作謀害云何速",
    "T27n1545_125:0654c07": "成。若未退時起此謀害。既無欲惡。如何起",
    "T27n1545_125:0654c08": "此謀害心言。答應作是言。彼必退已。問既",
    "T27n1545_125:0654c09": "無威力如何速成。答未離欲時威力微劣。",
    "T27n1545_125:0654c10": "起多心念謀害方成。離欲退時勝道餘勢。",
    "T27n1545_125:0654c11": "資彼心願謀害速成。有作是說。彼未退位",
    "T27n1545_125:0654c12": "天龍神鬼敬德歸誠。彼遇苦緣退行謀害。",
    "T27n1545_125:0654c13": "天等助力令事速成。問不還退時既行謀害。",
    "T27n1545_125:0654c14": "阿羅漢退亦謀害耶。答無學退時不行謀害。",
    "T27n1545_125:0654c15": "由果殊勝雖暫退時行相作業不同學退。",
    "T27n1545_125:0654c16": "問無學退已謀害尚無。況未退時得有謀害。",
    "T27n1545_125:0654c17": "若爾經說當云何通如說羯洛迦孫馱佛訶",
    "T27n1545_125:0654c18": "叱度使魔羅。應時彼魔陷入地獄。答但為",
    "T27n1545_125:0654c19": "訶責不欲加害。然彼業盡自墮地獄曾聞",
    "T27n1545_125:0654c20": "彼佛將一侍者。名曰至遠。入娑羅村次第",
    "T27n1545_125:0654c21": "乞食。時魔度使化作少年。擲石遙打侍者。",
    "T27n1545_125:0654c22": "頭破血流被面。隨佛後行。時佛右旋如象",
    "T27n1545_125:0654c23": "王。顧見如是事。訶叱魔言。汝何非分造斯",
    "T27n1545_125:0654c24": "惡業。魔時業盡便墮地獄。故但訶責非欲",
    "T27n1545_125:0654c25": "加害。",
    "T27n1545_125:0654c26": "問諸學謀害為但自為亦為他耶。答有亦為",
    "T27n1545_125:0654c27": "他。如昔於此迦濕彌羅國有王都名婫",
    "T27n1545_125:0654c28": "邏吒。去城不遠有僧伽藍。名曰石崖。中有",
    "T27n1545_125:0654c29": "苾芻是阿羅漢。僧伽藍側自染袈裟。城中人",
    "T27n1545_125:0655a01": "有失一犢子。尋訪至此。遙問苾芻見犢",
    "T27n1545_125:0655a02": "子不。答言不見。彼漸前行。苾芻業力令彼",
    "T27n1545_125:0655a03": "人見。衣似牛皮染汁如血。煮札似肉器如",
    "T27n1545_125:0655a04": "牛頭。見已驚怒叱言大賊。如何苾芻盜我犢",
    "T27n1545_125:0655a05": "子而復屠殺。遂加楚撻縛送王所。王付法",
    "T27n1545_125:0655a06": "司禁閉牢獄。以彼業力令諸門人。雖歷",
    "T27n1545_125:0655a07": "多時而無憶者。惡業盡已彼諸門人皆生憶",
    "T27n1545_125:0655a08": "念。我師何在尋訪乃知禁在牢獄。便共白王",
    "T27n1545_125:0655a09": "我師無辜枉禁多歲。願王照察放我等師。王",
    "T27n1545_125:0655a10": "勅法司速宜放出。彼阿羅漢在禁多時。衣",
    "T27n1545_125:0655a11": "壞髮長無沙門像。法司巡察不見苾芻。尋",
    "T27n1545_125:0655a12": "還白王無此囚類。門人重啟師定在中。囚",
    "T27n1545_125:0655a13": "縶多年失沙門相。願於禁所令宣告言。誰",
    "T27n1545_125:0655a14": "是沙門王恩放出。王如其語尋令宣告。彼",
    "T27n1545_125:0655a15": "阿羅漢惡業既盡。纔聞喚聲如睡夢覺。以",
    "T27n1545_125:0655a16": "神通力上昇虛空。猶如鴈王翔空而住。王",
    "T27n1545_125:0655a17": "見是已投身悶絕。冷水灑面良久乃穌。自",
    "T27n1545_125:0655a18": "傷無知枉禁聖者。當墮惡趣無有出期。",
    "T27n1545_125:0655a19": "遂與群臣仰空禮謝。唯願聖者哀恕我愆。",
    "T27n1545_125:0655a20": "時阿羅漢俯而告曰。吾於汝等曾不生瞋。",
    "T27n1545_125:0655a21": "王曰。若然請垂攝受。尊者慈愍下降王宮。",
    "T27n1545_125:0655a22": "王及群臣歡喜讚禮。為剃鬚髮奉上新衣。",
    "T27n1545_125:0655a23": "并彼門人廣設供養。香花翼從送往伽藍。彼",
    "T27n1545_125:0655a24": "門徒中多諸聖者。時阿羅漢勗眾而言。以",
    "T27n1545_125:0655a25": "我宿殃橫遭拘縶。勿以惡意。觀彼王都。時",
    "T27n1545_125:0655a26": "有勤策得預流果。其身在遠不聞此言。後",
    "T27n1545_125:0655a27": "隨苾芻入王都邑。見師禁處竊起害心。此",
    "T27n1545_125:0655a28": "非法城抂禁親教。綿歷歲序備受艱辛。",
    "T27n1545_125:0655a29": "哀哉苦毒誠為難忍。時有非人敬信三寶。",
    "T27n1545_125:0655b01": "知勤策念於此夜中。雨土滿城一切堙滅。",
    "T27n1545_125:0655b02": "又即此國昔有王都。名曰善堅去城不遠。",
    "T27n1545_125:0655b03": "有僧伽藍名戰主迦。中有苾芻是阿羅漢。",
    "T27n1545_125:0655b04": "入深靜慮不掩戶扇。城中有人妻叛投寺。",
    "T27n1545_125:0655b05": "見僧入定藏竄床下。其夫尋後入寺問僧。",
    "T27n1545_125:0655b06": "僧不審察。答言不見。夫遂遍求床下捉得",
    "T27n1545_125:0655b07": "夫乃瞋罵云。賊苾芻。如何沙門輒藏我婦",
    "T27n1545_125:0655b08": "縱情。楚撻縛送王所。王付法司廣如前",
    "T27n1545_125:0655b09": "說。與前別者。有晚出家證預流果。而行謀",
    "T27n1545_125:0655b10": "害非人縱火。燒滅王都故知亦有為他謀",
    "T27n1545_125:0655b11": "害。",
    "T27n1545_125:0655b12": "問諸學謀害其體是何。答瞋相應思是謀害",
    "T27n1545_125:0655b13": "體。內法名謀害。外法名意憤。外仙意憤令",
    "T27n1545_125:0655b14": "村無村。令城無城。令國無國。由斯彼觸",
    "T27n1545_125:0655b15": "害生命罪。問何故俱令村等殄滅。外仙得罪",
    "T27n1545_125:0655b16": "內則不爾答外無聖道。內有聖道外闕止",
    "T27n1545_125:0655b17": "觀。內具止觀。外為加害內為訶責。外亦起",
    "T27n1545_125:0655b18": "加行。內但發心言。是故外仙得罪非內。問",
    "T27n1545_125:0655b19": "諸學謀害必果遂耶。答此不決定。若諸有情",
    "T27n1545_125:0655b20": "造作增長。大威勢業異熟現前便不果遂。如",
    "T27n1545_125:0655b21": "昔有一婆羅門王名補沙友憎嫉佛法。焚",
    "T27n1545_125:0655b22": "燒經典。壞窣堵波破僧伽藍害苾芻眾。於",
    "T27n1545_125:0655b23": "迦濕彌羅國一邊境中。破五百僧伽藍況於",
    "T27n1545_125:0655b24": "餘處。惡魔方便使鳩叛荼藥叉鬼神冥助",
    "T27n1545_125:0655b25": "威勢。令所往處無能拒者。漸滅佛法至菩",
    "T27n1545_125:0655b26": "提樹。菩提樹神名為諦語。作如是念。今此",
    "T27n1545_125:0655b27": "惡王甚大愚暴。將欲毀壞殑伽沙等諸佛世",
    "T27n1545_125:0655b28": "尊。破惡魔軍成妙覺處。即自化現殊勝女",
    "T27n1545_125:0655b29": "身。佇立其前。彼王見已尋生貪染。護法善",
    "T27n1545_125:0655c01": "神遂得其便。殺王及軍并惡神眾無得免",
    "T27n1545_125:0655c02": "者。時佛法中有多學者。雖作謀害無一得",
    "T27n1545_125:0655c03": "成。由彼國王福力大故。又如昔者達剌陀",
    "T27n1545_125:0655c04": "王。入迦濕彌羅國。毀滅佛法。殺苾芻眾壞",
    "T27n1545_125:0655c05": "窣堵波。破僧伽藍焚燒經典。爾時彼國有",
    "T27n1545_125:0655c06": "多賢聖。雖起謀害亦無成者。由彼惡王福",
    "T27n1545_125:0655c07": "力大故。由此故說。若諸有情造作增長大",
    "T27n1545_125:0655c08": "威勢業。異熟現前便不果遂。",
    "T27n1545_125:0655c09": "說一切有部發智大毘婆沙論卷第一百二",
    "T27n1545_125:0655c10": "十五"
}