{
    "X68n1315_048:0334c21": "古尊宿語錄卷第四十八",
    "X68n1315_048:0334c23": "佛照禪師奏對錄",
    "X68n1315_048:0334c24": "宋淳熙三年十一月初三日。",
    "X68n1315_048:0335a01": "孝宗皇帝召對便殿。致恭三呼訖。賜坐。師奏云。今春",
    "X68n1315_048:0335a02": "伏蒙聖旨。令灑掃靈隱。三月三十日。又准降香開堂。",
    "X68n1315_048:0335a03": "實增感激。令蒙召對。獲覩清光。千載一遇。　帝問師。生",
    "X68n1315_048:0335a04": "何處。嗣法何人。　師對曰。臣生長臨江軍。禮南山光化",
    "X68n1315_048:0335a05": "禪院長老普吉為師。荷陛下天地覆載之恩。行脚參",
    "X68n1315_048:0335a06": "五十餘員善知識。末後於大慧禪師宗杲處打徹。遂",
    "X68n1315_048:0335a07": "法嗣之。　上曰。朕惜不見大慧。　師云。陛下既留心祖道。",
    "X68n1315_048:0335a08": "時時與大慧於大光明藏把手共行。豈在聚頭接耳",
    "X68n1315_048:0335a09": "為相見耶。甞蒙賜語錄入藏。作萬世光明種子。非獨",
    "X68n1315_048:0335a10": "法門增輝。臣與天下衲子不勝榮幸。　上曰。且喜得晴。",
    "X68n1315_048:0335a11": "　師云。郊祀在。即乃陛下聖德所感。　上曰。朕此心與佛",
    "X68n1315_048:0335a12": "心通。　師云。直下更無第二人。聞陛下萬機之暇。留心",
    "X68n1315_048:0335a13": "祖道。游泳楞嚴．圓覺。自古帝王未有如陛下篤信此",
    "X68n1315_048:0335a14": "道。　上曰。自古帝王英雄者有之。信此道者極少。如梁",
    "X68n1315_048:0335a15": "武帝亦未徹。　師云。當面蹉過達磨。　上曰。陷在泥坑裏。",
    "X68n1315_048:0335a16": "　師云。只為杷柄不入手。不得受用。　師云。臣山野語言",
    "X68n1315_048:0335a17": "無倫。恐瀆聖聰。　上曰。這裏正要與長老忘懷論道。　師",
    "X68n1315_048:0335a18": "云。陛下日應萬機。直須向一切處著眼看。是什麼道",
    "X68n1315_048:0335a19": "理。　上曰。天下事來即應之。　師云。可謂明鏡當臺。物來",
    "X68n1315_048:0335a20": "斯照。　上曰。步步踏著實地。　師云。直須恁麼始得。　上曰。",
    "X68n1315_048:0335a21": "臨濟因緣。可舉一二。　師遂舉。臨濟在黃蘗。因第一座",
    "X68n1315_048:0335a22": "勉令問黃蘗。如何是佛法的的大意。蘗遂與三十棒。",
    "X68n1315_048:0335a23": "如是三次問。每蒙賜棒。所恨愚魯。且往諸方去。第一",
    "X68n1315_048:0335a24": "座遂白黃蘗云。義玄上座雖是後生。却甚奇特。他日",
    "X68n1315_048:0335b01": "為一株大樹。蔭覆天下人去在。他若來辭和尚。願垂",
    "X68n1315_048:0335b02": "提誨。濟明日力辭黃蘗。蘗指往大愚處。必為汝說。濟",
    "X68n1315_048:0335b03": "至大愚。愚問。甚處來。濟云。黃蘗來。愚云。黃蘗有何言",
    "X68n1315_048:0335b04": "句。濟遂舉前話。復云。不知過在甚處。愚云。黃蘗恁麼",
    "X68n1315_048:0335b05": "老婆心切。為汝得徹困。猶覓過在。濟於是大悟。乃云。",
    "X68n1315_048:0335b06": "元來黃蘗佛法無多子。愚云。尿床鬼子。適來道我不",
    "X68n1315_048:0335b07": "會。而今道甚無多子。是多少。扭住云。道。道。濟便向大",
    "X68n1315_048:0335b08": "愚肋下築三拳。愚托開云。汝師黃蘗。非干我事。濟返",
    "X68n1315_048:0335b09": "黃蘗。蘗問云。來來去去。有甚了期。濟云。只為老婆心",
    "X68n1315_048:0335b10": "切。遂舉前話。蘗云。這大愚老婆饒舌。待見與打一頓。",
    "X68n1315_048:0335b11": "濟云。說甚待見。即今便打。遂與黃蘗一掌。蘗吟吟而",
    "X68n1315_048:0335b12": "笑云。這風顛漢來這裏捋虎鬚。濟便喝。蘗云。侍者。引",
    "X68n1315_048:0335b13": "這風顛漢來。參堂去。　上曰。悟了直是快活。　師云。溈山",
    "X68n1315_048:0335b14": "問仰山云。臨濟得大愚力。得黃蘗力。仰云。非但捋虎",
    "X68n1315_048:0335b15": "鬚。亦解坐虎頭。自此臨濟法道大興。　上曰。源流好。　師",
    "X68n1315_048:0335b16": "云。臣曾有頌。　上曰。舉看。　師舉云。黃蘗山頭遭痛棒。大",
    "X68n1315_048:0335b17": "愚肋下報冤讎。當機一喝驚天地。直得曹溪水逆流。",
    "X68n1315_048:0335b18": "　又問。興化打克賓。克賓如此答。興化如何便打。　師云。",
    "X68n1315_048:0335b19": "不可放過。臣有頌。　上曰。舉看。　師舉云。罰錢出院揚家",
    "X68n1315_048:0335b20": "醜。興化聱頭遇克賓。父子不傳真秘訣。棒頭敲出玉",
    "X68n1315_048:0335b21": "麒麟。　師復云。昔翠巖可真禪師頌即心即佛。非心非",
    "X68n1315_048:0335b22": "佛因緣。曰。百萬雄兵出。將軍獵渭城。不閑弓矢力。斜",
    "X68n1315_048:0335b23": "漢月初生。令晦堂心禪師看。後因答客問西來意有",
    "X68n1315_048:0335b24": "頌。東吳幾度為閑客。南越曾經作主人。可笑年來身",
    "X68n1315_048:0335c01": "老大。得同塵處且同塵。真見之。云。子徹也。且如即心",
    "X68n1315_048:0335c02": "即佛。非心非佛。陛下如何會。　上云。包含萬像。　師云。包",
    "X68n1315_048:0335c03": "含萬像底是什麼。　上曰。對面底是。　師云。認著依前還",
    "X68n1315_048:0335c04": "不是。上乃默契。　上曰。長老且歸觀堂。　師云。謹領聖旨。",
    "X68n1315_048:0335c05": "乃辭下殿。　繼而遣中使賜御製頌一首曰。大暑流金",
    "X68n1315_048:0335c06": "石。寒風結凍雲。梅花香度遠。自有一枝春。　師答山頌",
    "X68n1315_048:0335c07": "一首曰。當陽一句子。平地步青雲。踏翻關棙處。便是",
    "X68n1315_048:0335c08": "主家春。　初四日復進即心即佛。非心非佛一頌。即心",
    "X68n1315_048:0335c09": "即佛無蹊徑。非佛非心有變通。直下兩頭俱透脫。新",
    "X68n1315_048:0335c10": "羅不在海門東。　上復答師頌一首曰。欲言心佛難分",
    "X68n1315_048:0335c11": "別。俱是精微無礙通。跳出千重縛不住。天涯海角任",
    "X68n1315_048:0335c12": "西東。　師再山頌云。一句截流心路絕。千差萬別豁然",
    "X68n1315_048:0335c13": "通。等閑更進竿頭步。莫問西來及與東。　復召對賜坐。",
    "X68n1315_048:0335c14": "師云。夜來今日兩蒙宣示御頌。神思粲發。夜來頌好。",
    "X68n1315_048:0335c15": "不如今日頌語句尤痛快。　上曰。夜來得長老開發。乃",
    "X68n1315_048:0335c16": "有此頌。　師云。陛下前後宣諸山尊宿論道如何。　上曰。",
    "X68n1315_048:0335c17": "難得似長老直截。　師云。聞陛下於心隨萬境轉。轉處",
    "X68n1315_048:0335c18": "實能幽。隨流認得性。無喜亦無憂處得個入頭。但未",
    "X68n1315_048:0335c19": "曾遇人。　上曰。真個如此。　師云。如人學射。久久自然中",
    "X68n1315_048:0335c20": "的。所以五祖演禪師云。悟了須是遇人始得。若不遇",
    "X68n1315_048:0335c21": "人。十個有五雙杜撰。　上曰。須要遇人。　師云。正是。遂舉。",
    "X68n1315_048:0335c22": "羅山問石霜云。起滅不停時如何。霜云。直須寒灰枯",
    "X68n1315_048:0335c23": "木去．一念萬年去．函葢相應去．純清絕點去。山不契。",
    "X68n1315_048:0335c24": "却往巖頭處問。起滅不停時如何。巖頭喝云。是誰起",
    "X68n1315_048:0336a01": "滅。山於此大悟。　上曰。長老意謂如何。　師云。巖頭與他",
    "X68n1315_048:0336a02": "本分草料。　上曰。長老見大慧幾年後打徹。　師云。臣癸",
    "X68n1315_048:0336a03": "亥年有個發明了。却被禪道佛法礙。又做十五年工",
    "X68n1315_048:0336a04": "夫。後到育王。一見大慧便打徹。慧一日掛牌。臣入室。",
    "X68n1315_048:0336a05": "慧舉。僧問趙州。如何是趙州。州云。東門．西門．南門．北",
    "X68n1315_048:0336a06": "門。你作麼生會。答云。大小趙州坐在屎窖裏。慧云。你",
    "X68n1315_048:0336a07": "甚處見趙州。答云。莫瞌睡。慧打一竹篦云。只恁麼做",
    "X68n1315_048:0336a08": "工夫。答云。莫掩彩。慧乃喚侍者問。這僧名什麼。答云。",
    "X68n1315_048:0336a09": "不得名。慧云。你看這漆桶亂做。答云。未為分外。便出。",
    "X68n1315_048:0336a10": "又一日入室。慧問。喚作竹篦則觸。不喚作竹篦則背。",
    "X68n1315_048:0336a11": "如何。答云。請和尚放下竹篦。與學人相見。慧擲下竹",
    "X68n1315_048:0336a12": "篦云。如何相見。答云。伎倆已盡。慧云。你看。這漢又來",
    "X68n1315_048:0336a13": "老僧頭上行。答云。也是尋常行履處。禮拜便出。又一",
    "X68n1315_048:0336a14": "日入室。慧問。喚作竹篦則觸。不喚作竹篦則背。不得",
    "X68n1315_048:0336a15": "下語。不得無語。不得意根下卜度。不得向舉起處承",
    "X68n1315_048:0336a16": "當。速道。速道。答云。杜撰長老。如麻似粟。慧云。你是第",
    "X68n1315_048:0336a17": "幾個。答云。今日捉敗這老賊。慧深肯之。　上曰。如此相",
    "X68n1315_048:0336a18": "投。　師云。禪家當機不讓。遂舉。靈雲見桃花悟道。頌云。",
    "X68n1315_048:0336a19": "三十年來尋劒客。幾回葉落又抽枝。自從一見桃花",
    "X68n1315_048:0336a20": "後。直至如今更不疑。玄沙云。諦當。甚諦當。敢保老兄",
    "X68n1315_048:0336a21": "未徹在。每舉問禪和子。那裏是不疑處。陛下且道那",
    "X68n1315_048:0336a22": "裏是不疑處。　上擬議。師云。只就疑處看。驀然看破不",
    "X68n1315_048:0336a23": "疑處。便是陛下受用不盡底。　上曰。長老且道那裏是",
    "X68n1315_048:0336a24": "不疑處。　師云。紅爐上一點雪。上乃點頭。　師云。昔黑齒",
    "X68n1315_048:0336b01": "梵志得五神通。常在雪山說法。得梵王．帝釋．閻羅王",
    "X68n1315_048:0336b02": "洎諸天神常來聽法。日說法畢。閻羅王目視梵志而",
    "X68n1315_048:0336b03": "泣。志曰。大王何得視吾而泣。王曰。吾觀於汝。善能說",
    "X68n1315_048:0336b04": "法。七日後命終。當來吾界受諸苦痛。梵志惶怖。求免",
    "X68n1315_048:0336b05": "無門。雪山諸天神謂梵志曰。欲免斯難。唯有大覺世",
    "X68n1315_048:0336b06": "尊。乃能為汝免得此難。梵志曰。世尊者何人也。天神",
    "X68n1315_048:0336b07": "曰。豈不聞淨飯王太子。十九出家。三十成道。為人天",
    "X68n1315_048:0336b08": "師。其名曰佛。諸大菩薩．八部龍天。常轉法輪。度一切",
    "X68n1315_048:0336b09": "眾生。梵志聞已。復作思惟。我去見佛。將何供養。乃運",
    "X68n1315_048:0336b10": "神力。手執合歡．梧桐華兩株。飛空向世尊前供養。世",
    "X68n1315_048:0336b11": "尊召五通梵志。志應諾。世尊云。放下著。梵志棄左手",
    "X68n1315_048:0336b12": "華於世尊前。世尊又云。放下著。梵志又棄右手華於",
    "X68n1315_048:0336b13": "世尊。又云。放下著。梵志云。世尊。我祇擎兩株華。一時",
    "X68n1315_048:0336b14": "放下了。我今空身無可放捨。世尊云。五通梵志。吾非",
    "X68n1315_048:0336b15": "教汝放捨其華。汝當放捨內六根．外六塵．中六識。一",
    "X68n1315_048:0336b16": "時捨却。到無可捨處。是汝免生死處。梵志乃於言下",
    "X68n1315_048:0336b17": "悟無生法忍。　上曰。只是人不向緊要處做工夫。　師云。",
    "X68n1315_048:0336b18": "欲得徑捷。須離却語言文字。真實參究。所以古德道。",
    "X68n1315_048:0336b19": "念得楞嚴．圓覺經。猶如瀉水響泠泠。有人問著西來",
    "X68n1315_048:0336b20": "意。恰似蚊虻咬銕釘。　上曰。直是難入。　師云。正好著力。",
    "X68n1315_048:0336b21": "　上曰。如長老者難得。真可為人師。　師云。陛下過褒。　初",
    "X68n1315_048:0336b22": "六日。復召對。上曰。觀堂中穩便麼。　師云。荷陛下聖眷",
    "X68n1315_048:0336b23": "極穩便。　上曰。前日長老云直至如今更不疑處。朕有",
    "X68n1315_048:0336b24": "一轉語。　師云。那裏是不疑處。朕有一轉語。　師云。那裏",
    "X68n1315_048:0336c01": "是不疑處。　上曰。空手牽鐵牛。　師云。如何見得。　上擬議。",
    "X68n1315_048:0336c02": "師云。纔入思惟。便成剩法。　上曰。若問長老。如何祇對。",
    "X68n1315_048:0336c03": "　師云。千聞不如一見。　上喜曰。朕且做工夫。　師云。陛下",
    "X68n1315_048:0336c04": "果位中承願力來。示現帝王身。不被富貴聲色籠罩。",
    "X68n1315_048:0336c05": "但念念扣己而參。驀然一念相應。如桶底子脫相似。",
    "X68n1315_048:0336c06": "直至成佛。永無退轉。　師云。若論此事。如兩陣對敵。進",
    "X68n1315_048:0336c07": "前則有活路。若望崖而退。不是丈夫漢。昔香嚴參溈",
    "X68n1315_048:0336c08": "山。溈山云。我聞你在百丈處問一答十。問十答百。是",
    "X68n1315_048:0336c09": "否。嚴云。不敢。山云。試向父母未生已前道一句看。嚴",
    "X68n1315_048:0336c10": "無語。乃云。請和尚為某甲道。山云。我若為汝說破。子",
    "X68n1315_048:0336c11": "他時後日眼開。罵我去在。嚴遂檢尋平日看讀文字。",
    "X68n1315_048:0336c12": "討一句祇對了不可得。乃云。今生不學佛法也。且作",
    "X68n1315_048:0336c13": "長行粥飯僧。乃辭溈山。往南陽。覩忠國師遺跡。遂憩",
    "X68n1315_048:0336c14": "止焉。一日。芟除草木。以瓦礫擊竹作聲。忽然大悟。遽",
    "X68n1315_048:0336c15": "歸。沐浴。遙禮溈山云。和尚大慈。恩踰父母。當時若為",
    "X68n1315_048:0336c16": "我說破。何更有今日事。乃述一頌云。一擊忘所知。更",
    "X68n1315_048:0336c17": "不假修持。動容揚古路。不墮悄然機。處處無踪跡。聲",
    "X68n1315_048:0336c18": "色外威儀。諸方達道者。咸言上上機。歸告溈山。溈山",
    "X68n1315_048:0336c19": "舉似仰山。仰山云。待某甲勘過。乃云。聞師弟有悟道",
    "X68n1315_048:0336c20": "頌。試舉看。香嚴舉了。仰山云。此是閑時計較得底。香",
    "X68n1315_048:0336c21": "嚴再舉一頌云。去年貧。未是貧。今年貧。始是貧。去年",
    "X68n1315_048:0336c22": "貧。有卓錐之地。今年貧。錐也無。仰山云。只會得如來",
    "X68n1315_048:0336c23": "禪。未會祖師禪。香嚴又舉一頌云。吾有一機。瞬目視",
    "X68n1315_048:0336c24": "伊。若也不會。別喚沙彌。仰山云。且喜師弟會祖師禪。",
    "X68n1315_048:0337a01": "　上曰。如來禪與祖師禪一般。何故分別。　師云。殺人活",
    "X68n1315_048:0337a02": "人不眨眼。　上曰。莫便是昨日道諦當。甚諦當。敢保老",
    "X68n1315_048:0337a03": "兄未徹麼。　師云。陛下須具透關眼始得。　上曰。如長老",
    "X68n1315_048:0337a04": "直截者。難得想見。為衲子尤切。　師云。臣不避誅。昨以",
    "X68n1315_048:0337a05": "直言。　上曰。正要如此。　師云。先師大慧與溈山佛性泰",
    "X68n1315_048:0337a06": "禪師。同參圓悟。一日。持論古今次。泰曰。香嚴悟道頌",
    "X68n1315_048:0337a07": "云一擊忘所知。只消此一句便了。大慧云。五祖演和",
    "X68n1315_048:0337a08": "尚頌狗子無佛性話云趙州露刃劒。一句便了。下面",
    "X68n1315_048:0337a09": "都是注脚。悟了底人與悟了底人說話。如兩鏡相照。",
    "X68n1315_048:0337a10": "直是明白。如陛下道欲言心佛難分別。一句便了。下",
    "X68n1315_048:0337a11": "面三句亦是注脚。　上曰。適來道父母未生前一句子。",
    "X68n1315_048:0337a12": "朕道得也。　師云。如何是父母未生前一句。　上曰。昨夜",
    "X68n1315_048:0337a13": "今朝又明日。　師云。若如此。方得古今無間斷。　上曰。何",
    "X68n1315_048:0337a14": "不挨拶。　師云。拶著須是有出身之路。　上曰。長老可謂",
    "X68n1315_048:0337a15": "循循然善誘人。　聖訓謙沖。非臣敢當。　師云。臣不敢久",
    "X68n1315_048:0337a16": "居觀堂。乞歸靈隱。　上曰。更要與長老說話在。　師云。謹",
    "X68n1315_048:0337a17": "領聖旨。却歸觀堂。　至初七日。中使傳旨。且歸靈隱。待",
    "X68n1315_048:0337a18": "賜禪號。師遂歸靈隱。四年正月二十四日。特賜佛照",
    "X68n1315_048:0337a19": "禪師號。師領眾門迎勑黃歸寺。次至法堂。捧勅黃示",
    "X68n1315_048:0337a20": "眾云。天書親自日邊來。一道神光徧九垓。為瑞為祥",
    "X68n1315_048:0337a21": "恩力大。直教枯木解花開。舉起便知。不妨慶快。苟或",
    "X68n1315_048:0337a22": "未然。重宣一徧。遂陞座。拈香云。此一瓣香。恭為祝延",
    "X68n1315_048:0337a23": "兩宮皇帝聖壽無疆。乃斂衣就座。　僧問。九重宣對。超",
    "X68n1315_048:0337a24": "過南陽忠國師。五宿禁闈。提持聖諦第一義。與二千",
    "X68n1315_048:0337b01": "年前釋迦老子出氣。使後五百世比丘增長威光。佛",
    "X68n1315_048:0337b02": "照禪師蒙特賜。世間出世更無雙。是什麼得恁麼奇",
    "X68n1315_048:0337b03": "特。　師云。彼此一時皆盛事。未必今人媿古人。　進云。兵",
    "X68n1315_048:0337b04": "隨印轉。將逐符行。　師云。正令已行風凜凜。斗間劒氣",
    "X68n1315_048:0337b05": "燭天光。　進云。同光帝問興化。朕收中原。獲得一寶。至",
    "X68n1315_048:0337b06": "今未有人酧價。興化云。略借陛下寶看。帝引手舒幞",
    "X68n1315_048:0337b07": "頭脚示之。意旨如何。　師云。奇特中奇特。　進云。龍袖拂",
    "X68n1315_048:0337b08": "開千聖眼。金毛師子現全威。　師云。點。　進云。興化道。君",
    "X68n1315_048:0337b09": "王之寶。誰敢酬價。又作麼生。　師云。古今牓樣。　進云。普",
    "X68n1315_048:0337b10": "光明殿裏。撥轉上頭關。　師云。虎頭虎尾一時收。　進云。",
    "X68n1315_048:0337b11": "只如知恩報恩一句如何話會。　師云。一雨普霑沙界",
    "X68n1315_048:0337b12": "潤。羣生何處不承恩。　進云。飛來峯頂瞻天闕。選佛場",
    "X68n1315_048:0337b13": "中謝聖恩。　師云。錦上鋪花。僧禮拜。　又僧問。直截根源",
    "X68n1315_048:0337b14": "到日邊。帝恩降自九重天。中興吾道超今古。佛放毫",
    "X68n1315_048:0337b15": "光照大千。既沐宸恩。請師祝聖。　師云。萬年松在祝融",
    "X68n1315_048:0337b16": "峯。　進云。一言已祝南山壽。八表無私賀太平。　師云。當",
    "X68n1315_048:0337b17": "頭道著。　進云。直得九重城畔祥雲起。七寶山前瑞氣",
    "X68n1315_048:0337b18": "生。　師云。清風來未休。　進云。君恩師已報。祖意又如何。",
    "X68n1315_048:0337b19": "　師云。一著高一著。一步闊一步。　進云。王道與祖道相",
    "X68n1315_048:0337b20": "去多少。　師云。不隔一絲毫。　進云。靈雲見桃花悟道。意",
    "X68n1315_048:0337b21": "旨如何。　師云。更參三十年。　進云。只如空手牽鐵牛。意",
    "X68n1315_048:0337b22": "旨如何。　師云。非子境界。　進云。未審向什麼處見靈雲。",
    "X68n1315_048:0337b23": "　師云。撞著額頭磕著鼻。　進云。莫謂靈雲消息斷。桃花",
    "X68n1315_048:0337b24": "依舊笑春風。　師云。逢人不得錯舉。僧禮拜。　師乃云。當",
    "X68n1315_048:0337c01": "陽目擊。直下知歸。左右逢原。七通八達。著著有出身",
    "X68n1315_048:0337c02": "之路。頭頭具透脫之機。有時神出鬼沒。換斗移星。有",
    "X68n1315_048:0337c03": "時八字打開。兩手分付。恁麼也得。不恁麼也得。恁麼",
    "X68n1315_048:0337c04": "不恁麼總得。我為法王。於法自在。放去收來。有何罣",
    "X68n1315_048:0337c05": "礙。直得龍驤鳳翥鸞翔。奇特中奇特。殊勝中殊勝。正",
    "X68n1315_048:0337c06": "當恁麼時。且道知恩報恩一句作麼生道。吾皇萬萬",
    "X68n1315_048:0337c07": "年。　復舉。黃蘗和尚示眾云。汝等諸人盡是不著便底。",
    "X68n1315_048:0337c08": "恁麼行脚。何處有今日。還知大唐國裏無禪師麼。　師",
    "X68n1315_048:0337c09": "著語云。打草要蛇驚。　時有僧出眾云。只如諸方聚徒",
    "X68n1315_048:0337c10": "領眾。又作麼生。蘗云。不道無禪。只是無師。　師云。黃蘗",
    "X68n1315_048:0337c11": "眼觀東南。意在西北。點檢將來。未免面皮厚三寸。且",
    "X68n1315_048:0337c12": "道靈隱恁麼批判。意在什麼處。從前汗馬無人識。只",
    "X68n1315_048:0337c13": "要重論葢代功。下座。　師淳熙戊戌十月初二日。召對",
    "X68n1315_048:0337c14": "便殿。引見致恭。即日孟冬薄塞。恭惟　皇帝陛下聖",
    "X68n1315_048:0337c15": "躬萬福。臣前冬[泳永+旱]奉清光。繼蒙頒賜禪號。仰荷聖恩。",
    "X68n1315_048:0337c16": "賜坐。師就坐。　上曰。朕近看華嚴經。至善財入法界品。",
    "X68n1315_048:0337c17": "思見善知識。如卿在前。　師云。陛下今日召臣僧。陛下",
    "X68n1315_048:0337c18": "是主。臣僧是伴。主伴交參。機感相投。便是入華嚴法",
    "X68n1315_048:0337c19": "界。所以道。無邊剎境。自他不隔於毫端。十世古今。始",
    "X68n1315_048:0337c20": "終不離於當念。此乃不出陛下一念。　上曰。是。朕得暇",
    "X68n1315_048:0337c21": "常於損齋靜坐。但日用事繁。不能純一。　師云。陛下但",
    "X68n1315_048:0337c22": "正心術。自然如明鏡當臺。物來斯照。　上曰。朕每見臣",
    "X68n1315_048:0337c23": "僚上殿。開口便知他肺腑。可與者即與。不可即不與。",
    "X68n1315_048:0337c24": "　師云。世間事不出一個公字。　上曰。是如此。朕每看方",
    "X68n1315_048:0338a01": "冊。自古帝王無悟道者。　師云。古今唯陛下一人。更須",
    "X68n1315_048:0338a02": "退步體究。方得純一。覺得省力處。便是得力處。　上曰。",
    "X68n1315_048:0338a03": "秀才家多不信佛法。　師云。佛者。覺也。須是當人見性",
    "X68n1315_048:0338a04": "成佛。昔有一官人。著無佛論呈仰山。接得便問云。公",
    "X68n1315_048:0338a05": "所述論。意謂本來有佛故論。謂本來無佛故論。官人",
    "X68n1315_048:0338a06": "無對。山又云。若本來有。公爭得云無。若本來無。今製",
    "X68n1315_048:0338a07": "此論。豈不成有。官人又無對。　上曰。好一拶。　師云。三教",
    "X68n1315_048:0338a08": "聖人設教。只要整頓今人脚手。且如孔子道二三子",
    "X68n1315_048:0338a09": "以我為隱乎。吾無隱乎爾。此乃八字打開。自是時人",
    "X68n1315_048:0338a10": "不會。　上曰。孔子好。孟子辨不及孔子。　師云。陛下聖明。",
    "X68n1315_048:0338a11": "見得甚親切。昔德山和尚道。凡有文字語言。盡是依",
    "X68n1315_048:0338a12": "草附木竹石精靈。所以老僧從頭棒將出去。待有獨",
    "X68n1315_048:0338a13": "脫底出來。共伊商量。陛下須是獨脫始得。　上曰。朕未",
    "X68n1315_048:0338a14": "甞放捨此事。　師云。此事無有窮盡。譬如入海轉深。　上",
    "X68n1315_048:0338a15": "曰。是。宗門緊要因緣。更舉一二。　師云。昔興化和尚一",
    "X68n1315_048:0338a16": "日見同參來。纔上法堂。化便喝。僧亦喝。行三兩步。化",
    "X68n1315_048:0338a17": "又喝。僧亦喝。須臾近前。化拈棒。僧又喝。化云。你看。這",
    "X68n1315_048:0338a18": "漢猶作主在。僧擬。化便打。直打下法堂。却歸方丈。侍",
    "X68n1315_048:0338a19": "僧問云。適來僧有甚言句觸忤和尚。化云。是他適來",
    "X68n1315_048:0338a20": "也有權。也有實。也有照。也有用。我將手向伊面前橫",
    "X68n1315_048:0338a21": "兩遭。却去不得。似這般漢。不打更待何時。　上曰。如此",
    "X68n1315_048:0338a22": "作家。　師云。只如興化道我將手向伊面前橫兩遭處。",
    "X68n1315_048:0338a23": "這些子須是著眼向上看得透始得。此是臨濟骨髓。",
    "X68n1315_048:0338a24": "　上曰。山中想多有衲子理會得者。　師云。做工夫者極",
    "X68n1315_048:0338b01": "多。亦有受得鉗鎚者。　上曰。聞說住持得甚好。　師云。上",
    "X68n1315_048:0338b02": "感聖恩。乃辭下殿。　師淳熙七年四月二十九日進劄",
    "X68n1315_048:0338b03": "乞歸老明州阿育王山廣利禪寺。奉聖旨依准。至五",
    "X68n1315_048:0338b04": "月三十日。召對便殿。賜坐。上曰。禪師何遽思山林而",
    "X68n1315_048:0338b05": "去朕耶。　師云。臣本是山林人。今復山林去。理當然也。",
    "X68n1315_048:0338b06": "既此心契合。雖千里對面。又安能逃於至化也。昔南",
    "X68n1315_048:0338b07": "泉和尚道。山僧自小牧得一頭水牯牛。擬向溪東放。",
    "X68n1315_048:0338b08": "不免食他國王水草。擬向溪西放。亦不免食他國王",
    "X68n1315_048:0338b09": "水草。臣今雖歸林下。實不出陛下所統。　上曰。然。但不",
    "X68n1315_048:0338b10": "得時復論道。　師云。道不可說時有。不說時無。且諸天",
    "X68n1315_048:0338b11": "天鼓常演苦空。彌陀國上水鳥樹林皆悉念佛念法。",
    "X68n1315_048:0338b12": "儻正念現前。喧寂不間。則彈絲吹竹皆譚實相也。　上",
    "X68n1315_048:0338b13": "曰。造次必於是。　師云。直須如此。　上曰。朕今心意釋然。",
    "X68n1315_048:0338b14": "常自怡說。且如尋常所做工夫。并所作偈頌語言。透",
    "X68n1315_048:0338b15": "徹已否。　師云。陛下乘夙願力下生。以夙熏種智純熟。",
    "X68n1315_048:0338b16": "聞舉便知落處。既知落處。自然身心喜悅。此乃初心",
    "X68n1315_048:0338b17": "入道境界。暫得如是。實未曾啐地折。嚗地斷。百了千",
    "X68n1315_048:0338b18": "當。如臣所見。陛下所得。正住歡喜地耳。　上曰。何謂歡",
    "X68n1315_048:0338b19": "喜地。　師云。菩薩進修有十地。歡喜乃初地。故經云。若",
    "X68n1315_048:0338b20": "有菩薩深種善根。善修諸行。善集助道。乃至立廣大",
    "X68n1315_048:0338b21": "智。生廣大解。慈悲現前。又云。菩薩始發如是心。即得",
    "X68n1315_048:0338b22": "超凡夫地。入菩薩位。生如來家。乃至決定當得無上",
    "X68n1315_048:0338b23": "菩提。住如是法。名住歡喜地。菩薩住此地。成就多歡",
    "X68n1315_048:0338b24": "喜。今陛下心意釋然。常自怡悅。正合此耳。　上曰。餘九",
    "X68n1315_048:0338c01": "地可盡說。　師云。辭繁恐浼聖聽。容別具奏聞。　上曰。古",
    "X68n1315_048:0338c02": "來悟得性燥者誰。　師云。臨濟．水潦．德山．巖頭諸大老",
    "X68n1315_048:0338c03": "皆悟得性燥。　上曰。說看。　師云。臨濟因緣向來已曾舉",
    "X68n1315_048:0338c04": "了。如水潦參江西馬大師。當胷踏倒。忽然大悟。起來",
    "X68n1315_048:0338c05": "撫掌大笑云。百千三昧。無量妙義。盡向一毫頭上識",
    "X68n1315_048:0338c06": "得根源去。已後示眾每云。自從一喫馬師踏。直至如",
    "X68n1315_048:0338c07": "今笑不休。又呵呵大笑。　上曰。悟後直得如此快活。　師",
    "X68n1315_048:0338c08": "云。這個便是啐地折。嚗地斷底樣子。　上曰。德山．巖頭",
    "X68n1315_048:0338c09": "如何。　師云。德山參龍潭。因侍立至夜深。潭云。子且下",
    "X68n1315_048:0338c10": "去。山便珍重。揭簾而出。却回。云。外面昏黑。龍潭乃點",
    "X68n1315_048:0338c11": "紙燭度與德山。山擬接。潭即吹滅。山便禮拜。潭云。子",
    "X68n1315_048:0338c12": "見個什麼道理。山云。某甲從今日去。更不疑天下老",
    "X68n1315_048:0338c13": "和尚舌頭。後來保寧勇和尚頌云。一條瀑布巖前落。",
    "X68n1315_048:0338c14": "半夜金烏掌上明。大開口來張意氣。與誰天下共橫",
    "X68n1315_048:0338c15": "行。又巖頭參德山。纔跨門。便問。是凡是聖。德山便喝。",
    "X68n1315_048:0338c16": "巖頭便禮拜。洞山聞得。乃云。若不是奯公。也大難承",
    "X68n1315_048:0338c17": "當。巖頭云。洞山老漢不識好惡。我當時一手擡一手",
    "X68n1315_048:0338c18": "搦。　上曰。祖師也是性燥。俗人中還有如此者麼。　師云。",
    "X68n1315_048:0338c19": "有。如本朝李附馬問石門聰和尚云。弟子欲學禪。得",
    "X68n1315_048:0338c20": "否。門云。此是大丈夫事。非將相之所能為。李於是契",
    "X68n1315_048:0338c21": "悟。乃述頌云。學道須是鐵漢。著手心頭便判。直趣無",
    "X68n1315_048:0338c22": "上菩提。一切是非莫管。　上曰。俗人能如此也難得。　師",
    "X68n1315_048:0338c23": "云。此事無僧無俗。上至佛祖。下及蝡動。皆悉具足。故",
    "X68n1315_048:0338c24": "古人有言。悟則事同一家。不悟則萬別千差。　上曰。至",
    "X68n1315_048:0339a01": "言。朕須到此田地方已。　師云。佛法至妙。無有窮已。如",
    "X68n1315_048:0339a02": "有窮已。則成住著。纔成住著。便有窠臼。如僧問石霜。",
    "X68n1315_048:0339a03": "撥塵見佛時如何。霜云。直須揮劒。若不揮劒。漁父棲",
    "X68n1315_048:0339a04": "巢。望陛下卓起脊梁。以金剛王寶劒揮除見刺。自然",
    "X68n1315_048:0339a05": "一著高一著。一步闊一步。佛祖亦奈何不得也。　上曰。",
    "X68n1315_048:0339a06": "當如禪師之言。今辭朕去。後幾時復來。　師云。臣既歸",
    "X68n1315_048:0339a07": "林下。不敢妄動。　上曰。每遇朕生辰。可來一次。　師云。謹",
    "X68n1315_048:0339a08": "領聖旨。乃辭下殿。　上賜御製云。禪師所陳菩薩十地。",
    "X68n1315_048:0339a09": "乃是修行漸次。從凡入聖。夫復何疑。方知脚踏實處。",
    "X68n1315_048:0339a10": "十二時中曾無間斷。以至圓熟。雜染純淨俱成障礙。",
    "X68n1315_048:0339a11": "任作止滅脫此禪病。當如禪師之言。常揮劒刃。卓起",
    "X68n1315_048:0339a12": "脊梁。發心精進。猶恐退墮。每思到此。兢兢業業。未甞",
    "X68n1315_048:0339a13": "敢忽。今俗人乃有以禪為虗空。以語為戲論。其不知",
    "X68n1315_048:0339a14": "道也。如此事至大。豈在筆下可窮也。聊敘所得耳。　師",
    "X68n1315_048:0339a15": "淳熈九年十月十一日恭奉聖旨。召對便殿。起居并",
    "X68n1315_048:0339a16": "進香畢。師云。臣恭別聖顏三載。荷陛下恩覆隆厚。臣",
    "X68n1315_048:0339a17": "與徒眾日夕焚誦。仰報萬一。　上曰。聞安眾行道不易。",
    "X68n1315_048:0339a18": "　師云。上感聖恩。良久。賜坐。　上曰。久思與禪師說話。　師",
    "X68n1315_048:0339a19": "云。陛下聖明天縱。道德日新。大圓鏡中。初無間隔。　上",
    "X68n1315_048:0339a20": "曰。做工夫如何得徹。　師云。做工夫是有心。打徹是無",
    "X68n1315_048:0339a21": "心。陛下但於日用應緣處常常提撕。　上曰。朕於日用",
    "X68n1315_048:0339a22": "應緣甚覺得力。　師云。只這得力。便是受用處。陛下地",
    "X68n1315_048:0339a23": "位中人。乘願力而來。示現帝王身。但正心術。於富貴",
    "X68n1315_048:0339a24": "聲色中使得富貴聲色。乃見力量。正如趙州道時人",
    "X68n1315_048:0339b01": "被十二時辰使。老僧使得十二時辰底道理。七月間。",
    "X68n1315_048:0339b02": "蒙賜問。以物見則惑。以目見則著。臣甞對云。見見之",
    "X68n1315_048:0339b03": "時。見非是見。此語乃體聖意而對。　上曰。善。　師有語云。",
    "X68n1315_048:0339b04": "心不負人。面無慚色。　上曰。好個心不負人。面無慚色。",
    "X68n1315_048:0339b05": "如向來所答圓覺經中四病語。亦愜朕意。且如經中",
    "X68n1315_048:0339b06": "道。居一切時不起妄念。於諸妄心亦不息滅。住妄想",
    "X68n1315_048:0339b07": "境不加了知。於無了知不辯真實。大意如何。　師云。這",
    "X68n1315_048:0339b08": "個境界。須是親證。自然世出世間打成一片。昔妙喜",
    "X68n1315_048:0339b09": "因讀至此。甞有頌。　上曰。舉看。　師云。荷葉團團團似鏡。",
    "X68n1315_048:0339b10": "菱角尖尖尖似錐。風吹柳絮毛毬走。雨打梨花蛺蝶",
    "X68n1315_048:0339b11": "飛。　上曰。好頌。別有甚因緣。更舉一二。　師云。昔興化．大",
    "X68n1315_048:0339b12": "覺會下每云。我在南方二十年。脚尖頭未甞踢著個",
    "X68n1315_048:0339b13": "會佛法底。覺云。你據什麼道理。化便喝。覺便打。化又",
    "X68n1315_048:0339b14": "喝。覺又打。至明日。大覺在法堂上見興化。乃云。我直",
    "X68n1315_048:0339b15": "下疑你昨日兩喝。化便喝。覺便打。化又喝。覺又打。化",
    "X68n1315_048:0339b16": "云。我在三聖處學得賓主句。總被師兄折倒了也。覺",
    "X68n1315_048:0339b17": "云。這漢來這裏納敗闕。脫下衲衣痛打一頓。化於是",
    "X68n1315_048:0339b18": "大悟。　上曰。古人相見直是痛快。　師云。臨濟不作用當",
    "X68n1315_048:0339b19": "如此。　上曰。見禪師舉此。胸次豁然。　師云。又如俱胝住",
    "X68n1315_048:0339b20": "庵時。有一尼戴笠子繞禪床一帀。云。道得即放下笠",
    "X68n1315_048:0339b21": "子。胝無對。尼拂袖便打。胝云。何不且住。尼云。道得即",
    "X68n1315_048:0339b22": "住。胝又無對。尼去後。自歎云。我雖是丈夫漢。無丈夫",
    "X68n1315_048:0339b23": "志氣。擬棄庵往諸方參學。其夜。山神告曰。不須下山。",
    "X68n1315_048:0339b24": "將有肉身大士來為和尚說法也。果旬日。天龍舉起",
    "X68n1315_048:0339c01": "一指示之。胝下大悟。後凡有問。只舉一指。有一童子。",
    "X68n1315_048:0339c02": "每見人問事。也舉指祗對。有人謂胝曰。和尚。這童子",
    "X68n1315_048:0339c03": "也會佛法。凡有所問。也舉一指。胝聞得。一日。潛袖刀",
    "X68n1315_048:0339c04": "子。喚童子問云。聞你也會佛法。是否。童子云。是。胝云。",
    "X68n1315_048:0339c05": "如何是佛。童子舉起一指頭。被胝一刀斫斷。童子叫",
    "X68n1315_048:0339c06": "喚走出。胝遂喚童子。子回首。胝云。如何是佛。童子將",
    "X68n1315_048:0339c07": "手起。不見指頭。忽然大悟。　上曰。俱胝為人如此切。　師",
    "X68n1315_048:0339c08": "云。俱胝自謂。我得天龍一指頭禪。一生受用不盡。　上",
    "X68n1315_048:0339c09": "曰。正如彈琴。初拘指法。已後絃指俱忘。自然得妙。　師",
    "X68n1315_048:0339c10": "云。又如惠超問法眼。如何是佛。眼云。汝是惠超。法眼",
    "X68n1315_048:0339c11": "與麼答。聖意以謂如何。　上曰。昨夜三更月正明。　師云。",
    "X68n1315_048:0339c12": "陛下多了這一句。　上曰。曾有人頌麼。　師云。有。雪竇頌",
    "X68n1315_048:0339c13": "云。江國春風吹不起。鷓鴣啼在深山裏。三級浪高魚",
    "X68n1315_048:0339c14": "化龍。癡人猶戽夜塘水。又白雲頌云。一文大光錢。買",
    "X68n1315_048:0339c15": "得個油糍。喫放肚裏了。當下便不飢。　上曰。古人製頌。",
    "X68n1315_048:0339c16": "大能顯理。　師云。昔保寧甞作清淨行者不入涅槃。破",
    "X68n1315_048:0339c17": "戒比丘不入地獄頌云。平生疎散無拘檢。酒肆茶坊",
    "X68n1315_048:0339c18": "任意游。漢地不收秦不管。又騎驢子下揚州。　上曰。可",
    "X68n1315_048:0339c19": "謂雲無心而出岫。鳥倦飛而知還。　師云。陛下此語暗",
    "X68n1315_048:0339c20": "合孫吳。昔佛果與妙喜俱愛前頌。佛果云。我二人各",
    "X68n1315_048:0339c21": "說一頌。要勝過他底。時有小兒子於窻外念。壁上安",
    "X68n1315_048:0339c22": "燈盞。堂前置酒臺。悶來喫三盞。何處得愁來。妙喜云。",
    "X68n1315_048:0339c23": "某甲頌得了也。適來兒子念便是。圓悟大喜。乃云。我",
    "X68n1315_048:0339c24": "與你改一字。可作悶來打三盞。大底古人發揚先德",
    "X68n1315_048:0340a01": "因緣所有言句。乃借路經過爾。其實縱橫妙用於言",
    "X68n1315_048:0340a02": "意之外。初不在文飾。　上曰。甚善。　復云。臣不敢久坐。謝",
    "X68n1315_048:0340a03": "恩下殿。　師紹熈元年十一月初八日壽皇召對賜坐。",
    "X68n1315_048:0340a04": "師云。陛下釋萬機。燕御重華想。於此道日有新證。　壽",
    "X68n1315_048:0340a05": "皇云。朕向來得禪師開發。日用便覺省力。　師云。省力",
    "X68n1315_048:0340a06": "處得無限力。得力處省無限力。　壽皇云。朕於一切事",
    "X68n1315_048:0340a07": "物亦不著。　師云。陛下視天下如脫敝屣。以寶位授聖",
    "X68n1315_048:0340a08": "子。俾太祖丕祚中興。的的相承。綿億萬載。若非得大",
    "X68n1315_048:0340a09": "自在受用三昧。焉能如是。遂舉。喚作竹篦則觸。不喚",
    "X68n1315_048:0340a10": "作竹篦則背。陛下如何會。　壽皇云。放下著。　師云。放下",
    "X68n1315_048:0340a11": "即不無。著在什麼處。　壽皇云。二邊不立。　師云。如何行",
    "X68n1315_048:0340a12": "履。　壽皇云。中道不安。　師云。正坐在百尺竿頭。陛下如",
    "X68n1315_048:0340a13": "何進步。　壽皇擬議。師噁一聲。壽皇云。謝禪師提撕。　壽",
    "X68n1315_048:0340a14": "皇云。世法佛法不出這背觸兩字。　師云。若能轉物。即",
    "X68n1315_048:0340a15": "同如來。遂指御案淨瓶云。只如淨瓶作麼生轉。　壽皇",
    "X68n1315_048:0340a16": "云。去來自在。　師云。去來自在底是什麼。壽皇咳[口*敕]一",
    "X68n1315_048:0340a17": "聲。　師云。更進一步始得。　壽皇。朕直是要打徹。　師云。但",
    "X68n1315_048:0340a18": "辦肯心。必不相賺。　壽皇復云。禪師所陳。直指因緣甚",
    "X68n1315_048:0340a19": "好。其間亦有理會不得處。　師云。陛下但扣己研窮。自",
    "X68n1315_048:0340a20": "然七通八達。　壽皇云。因緣更舉一二。　師舉。夾山初住",
    "X68n1315_048:0340a21": "潤州鶴林時。道吾到。遇上堂。有僧問。如何是法身。云。",
    "X68n1315_048:0340a22": "無相。如何是法眼。云。法眼無瑕。吾不覺失笑。夾山便",
    "X68n1315_048:0340a23": "下座。請道吾。問。某甲適來祗對僧話。必有不是處。致",
    "X68n1315_048:0340a24": "令上座失笑。望上座不吝慈悲。吾云。和尚一等是出",
    "X68n1315_048:0340b01": "世。未有師在。夾山云。某甲甚處不是。望為說破。吾云。",
    "X68n1315_048:0340b02": "某甲終不說。請和尚却往秀州華亭船子處去。夾山",
    "X68n1315_048:0340b03": "云。此人如何。吾云。此人上無片瓦。下無寸土。和尚若",
    "X68n1315_048:0340b04": "去。須易服裝束。夾山乃散眾易服。直造華亭。船子纔",
    "X68n1315_048:0340b05": "見。便問。大德住什麼寺。夾山云。寺即不住。住即不似。",
    "X68n1315_048:0340b06": "船子云。不似。又不似個什麼。夾山云。不是目前法。船",
    "X68n1315_048:0340b07": "子云。甚處學得來。夾山云。非耳目之所到。船子云。一",
    "X68n1315_048:0340b08": "句合頭語。萬劫繫驢橛。船子又問。垂絲千尺。意在深",
    "X68n1315_048:0340b09": "潭。離鈎三寸。子何不道。夾山擬開口。船子以篙打落",
    "X68n1315_048:0340b10": "水中。纔上船。船子又云。道。道。擬開口。又打。夾山於此",
    "X68n1315_048:0340b11": "有省。乃點頭三下。　壽皇云。他到此悟也。　師云。可謂慶",
    "X68n1315_048:0340b12": "快平生。　師又曰。船子云。竿頭絲線從君弄。不犯清波",
    "X68n1315_048:0340b13": "意自殊。夾山遂問。拋綸擲釣。師意如何。船子云。絲懸",
    "X68n1315_048:0340b14": "淥水。浮定有無之意。夾山云。語帶玄而無路。話頭談",
    "X68n1315_048:0340b15": "而不談。船子云。釣盡江波。金鱗始遇。夾山乃掩耳。船",
    "X68n1315_048:0340b16": "子云。如是。如是。遂囑云。汝向去直須藏身處沒踪跡。",
    "X68n1315_048:0340b17": "沒踪跡處莫藏身。吾二十年在藥山。單明斯事。汝今",
    "X68n1315_048:0340b18": "既得。他後不得住城隍聚落。但向深山裏钁頭邊。接",
    "X68n1315_048:0340b19": "取一個半個接續。無令斷絕。夾山乃辭行。頻頻回顧。",
    "X68n1315_048:0340b20": "船子遂喚。闍黎。闍黎。夾山回首。船子舉起橈云。汝將",
    "X68n1315_048:0340b21": "謂別有。乃覆船入水而逝。　壽皇云。此公案好。禪師曾",
    "X68n1315_048:0340b22": "頌否。　師云。有頌。驀口一橈全殺活。點頭三下鼻遼天。",
    "X68n1315_048:0340b23": "至今千古風流在。誰道華亭覆却船。　壽皇云。好頌。　師",
    "X68n1315_048:0340b24": "云。不敢。謝恩下殿。　師紹熙四年二月十九日壽皇聖",
    "X68n1315_048:0340c01": "帝。召對於苑門宣引。壽皇望見師曰。遠來不易。　師云。",
    "X68n1315_048:0340c02": "即日仲春。謹時恭惟至尊聖躬。萬歲萬萬歲。至尊賜",
    "X68n1315_048:0340c03": "坐。　師云。臣昨自庚子年蒙恩歸老育王。今十四年矣。",
    "X68n1315_048:0340c04": "幸無曠敗。藉陛下蔭覆。去年臘月十六日。蒙聖恩移",
    "X68n1315_048:0340c05": "住徑山。臣兩入奏告兩宮辭免。　至尊云。此南內之意。",
    "X68n1315_048:0340c06": "朕亦要與禪師說話。遂教師速渡江相見。　師云。今日",
    "X68n1315_048:0340c07": "再覩清光。不勝榮幸。　至尊云。朕意師十六七渡江。　師",
    "X68n1315_048:0340c08": "云。臣十四渡江。如履平地。　至尊云。聞古有浮笠而渡",
    "X68n1315_048:0340c09": "者。　師云。昔日黃蘗和尚路逢異僧同行。乃一羅漢。至",
    "X68n1315_048:0340c10": "天台。值江漲。不能濟。植杖久之。異僧以笠當舟。登之",
    "X68n1315_048:0340c11": "浮去。黃蘗指而罵曰。這自了漢。我早知汝。定捶折其",
    "X68n1315_048:0340c12": "脛。異僧乃歎曰。道人猛利。非我所及。　至尊云。可謂神",
    "X68n1315_048:0340c13": "通。　師云。宗門下不貴神通。只貴眼明。　至尊云。須是如",
    "X68n1315_048:0340c14": "此始得。朕尋常不信幻怪等事。　師云。陛下聖智洞明。",
    "X68n1315_048:0340c15": "見得如此。　至尊云。莫也寬住幾日。　師云。臣已選二十",
    "X68n1315_048:0340c16": "五日入院。　至尊云。師所至處緣熟。　師云。上感聖恩。　至",
    "X68n1315_048:0340c17": "尊云。朕每日常誦楞嚴．圓覺并儒書。終日翛然無一",
    "X68n1315_048:0340c18": "事。　師云。足見陛下聖學日新。大抵看經教展卷時。便",
    "X68n1315_048:0340c19": "與古人對偶。正不在多讀。　至尊云。朕常念茲在茲。　師",
    "X68n1315_048:0340c20": "云。陛下乃菩薩地位中來。所以願力堅固。然一切語",
    "X68n1315_048:0340c21": "默動靜處。直教正念現在。莫起第二念。只如臣即今",
    "X68n1315_048:0340c22": "與陛下相對。臣又安知陛下微細流注處。只此微細",
    "X68n1315_048:0340c23": "流注處。謂之偷心。偷心若無。自然不起第二念。　至尊",
    "X68n1315_048:0340c24": "云。朕得禪師提這一念。不為無補。　師云。昔日雪峯和",
    "X68n1315_048:0341a01": "尚出嶺參秀州精嚴靈光禪師。值靈光遷化。雪峯問",
    "X68n1315_048:0341a02": "其徒曰。靈光在日。如何指示學者。其徒曰。但云莫起",
    "X68n1315_048:0341a03": "第二念。　至尊云。這一則語。可以指示人做工夫。　師云。",
    "X68n1315_048:0341a04": "所謂棒打石人頭。嚗嚗論實事。　至尊云。有甚機緣。更",
    "X68n1315_048:0341a05": "舉一二則。　師云。昔紙衣道者參曹山。山云。如何是紙",
    "X68n1315_048:0341a06": "衣下事。道者云。一裘纔挂體。萬法悉皆如。山云。如何",
    "X68n1315_048:0341a07": "是紙衣下用。道者近前應諾。便脫去。山云。汝只解恁",
    "X68n1315_048:0341a08": "麼去。不解恁麼來。道者忽然開眼問云。一靈真性。不",
    "X68n1315_048:0341a09": "假胞胎時如何。山云。未是妙。道者云。如何是妙。山云。",
    "X68n1315_048:0341a10": "不徣借。道者珍重復脫去。曹山乃有頌云。覺性圓明",
    "X68n1315_048:0341a11": "無相身。莫將知見妄疎親。念異便於玄體昧。心差不",
    "X68n1315_048:0341a12": "與道相隣。情分萬法沉前境。識鑒多端喪本真。如是",
    "X68n1315_048:0341a13": "句中全曉會。了然無事昔時人。　至尊云。參禪到這裏。",
    "X68n1315_048:0341a14": "方始得受用。　師云。古人念念無間。方得到此真實田",
    "X68n1315_048:0341a15": "地。不敢久坐。聖躬。謝恩下殿。　三月初五日。壽皇諭問",
    "X68n1315_048:0341a16": "札云。朕每日止是塊坐。別做得個什麼。煩師寫來。　師",
    "X68n1315_048:0341a17": "答云。恭承至尊垂問。每日止是塊坐。別做得個什麼。",
    "X68n1315_048:0341a18": "陛下但於塊坐處提撕看是什麼。若別有。即是剩法。",
    "X68n1315_048:0341a19": "所以南臺和尚有頌云。南臺靜坐一炷香。終日凝然",
    "X68n1315_048:0341a20": "萬慮忘。不是息心除妄想。都緣無事可思量。此是古",
    "X68n1315_048:0341a21": "德脚踏實地處。陛下於此契證。非但塊坐。向四威儀",
    "X68n1315_048:0341a22": "中總是現成受用安樂法也。謹奏。　四月初六日。壽皇",
    "X68n1315_048:0341a23": "論問。朕近頗悟佛法無多子。一言以蔽之。但無妄念",
    "X68n1315_048:0341a24": "而已。若起妄念。則有生滅。未知此說是否。　師云。恭承",
    "X68n1315_048:0341b01": "聖諭近頗悟佛法無多子。足見聖心昭徹。陛下所謂",
    "X68n1315_048:0341b02": "一言以蔽之。但無妄念而已。若起妄念。則有生滅。誠",
    "X68n1315_048:0341b03": "如聖意。更能到妄忘起滅處。則乾坤獨露。應用縱橫。",
    "X68n1315_048:0341b04": "方是受用三昧。謹奏。",
    "X68n1315_048:0341b06": "古尊宿語錄卷第四十八(終)"
}