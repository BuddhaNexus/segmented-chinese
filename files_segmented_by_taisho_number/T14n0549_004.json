{
    "T14n0549_004:0862b21": "佛說光明童子因緣經卷第四",
    "T14n0549_004:0862b23": "西天譯經三藏朝奉大",
    "T14n0549_004:0862b24": "夫試光祿卿傳法大師",
    "T14n0549_004:0862b25": "賜紫臣施護奉　詔譯",
    "T14n0549_004:0862b26": "爾時，光明長者施作種種悲愍利樂布施等",
    "T14n0549_004:0862b27": "事已，而不告諸眷屬親愛，潛詣佛所。到已，",
    "T14n0549_004:0862b28": "頭面禮世尊足，前白佛言：「世尊！願佛今時",
    "T14n0549_004:0862b29": "施我善利，我今於佛法中，樂欲出家，受具",
    "T14n0549_004:0862c01": "足戒，而為苾芻，淨修梵行。願佛大慈，攝受",
    "T14n0549_004:0862c02": "於我。」佛言：「善來於我法中，勤修梵行。」作是",
    "T14n0549_004:0862c03": "言時，光明長者鬚髮自落，僧伽梨衣自然",
    "T14n0549_004:0862c04": "著身，成苾芻相。然後執持應器及淨軍，持",
    "T14n0549_004:0862c05": "經七晝夜，心住正念，淨修梵行，威儀可法。",
    "T14n0549_004:0862c06": "如百臘者。佛以自著僧伽梨衣，與覆其頂，光",
    "T14n0549_004:0862c07": "明苾芻，諸根寂靜，一心正住。是時，空中有",
    "T14n0549_004:0862c08": "聲讚言：「佛於今時與滿意願。」光明苾芻即",
    "T14n0549_004:0862c09": "復發起勤勇堅固之意，諦觀五趣，生死輪迴，",
    "T14n0549_004:0862c10": "動轉循環，無有窮盡。眾生諸行，種種差別，",
    "T14n0549_004:0862c11": "墮生死中，唯佛正法，而能解脫。如是觀已，",
    "T14n0549_004:0862c12": "見四諦法，了知生死，遠離三界貪愛之想，視",
    "T14n0549_004:0862c13": "諸金寶與泥土等，斷盡煩惱，證阿羅漢果。",
    "T14n0549_004:0862c14": "三明六通，悉得具足，最上無比，履空高舉，",
    "T14n0549_004:0862c15": "如意自在，於世名聞利養等事，而悉不著，釋",
    "T14n0549_004:0862c16": "梵諸天，咸來供養。是時會中諸苾芻眾，見是",
    "T14n0549_004:0862c17": "事已，心生疑念，俱白佛言：「世尊！今此光明",
    "T14n0549_004:0862c18": "苾芻，以何因緣，未出家時，現於人中，受天",
    "T14n0549_004:0862c19": "勝福？入佛法中，始出家已，即能斷除一切煩",
    "T14n0549_004:0862c20": "惱，證阿羅漢？」佛言：「諸苾芻！此光明苾芻宿種",
    "T14n0549_004:0862c21": "善根，今已成熟，逮得所利，如應決定，今正",
    "T14n0549_004:0862c22": "是時。是故光明苾芻，以宿善因緣，獲如是果。",
    "T14n0549_004:0862c23": "「復次，諸苾芻當知，諸業果報皆從自因所作，",
    "T14n0549_004:0862c24": "非外地界所成，亦非水火風界所成，亦非從",
    "T14n0549_004:0862c25": "餘蘊處界成，若善不善，皆由自業，獲諸報應。」",
    "T14n0549_004:0862c26": "爾時，世尊為諸苾芻說伽陀曰：",
    "T14n0549_004:0862c27": "「一切眾生所作業，　　縱經百劫亦不忘，",
    "T14n0549_004:0862c28": "　因緣和合於一時，　　果報隨應自當受。」",
    "T14n0549_004:0862c29": "佛告諸苾芻：「汝等諦聽光明苾芻往昔因",
    "T14n0549_004:0863a01": "緣。過去九十一劫，有佛出世，號毘婆尸如來、",
    "T14n0549_004:0863a02": "應供、正等正覺、明行足、善逝、世間解、無上士、調",
    "T14n0549_004:0863a03": "御丈夫、天人師、佛、世尊。其佛與六百二十萬",
    "T14n0549_004:0863a04": "苾芻眾，遊行到滿度摩底大國城中，安止一",
    "T14n0549_004:0863a05": "處。彼國有王，名滿度摩，其王正信，正法治",
    "T14n0549_004:0863a06": "國，國土廣大，人民熾盛，安隱豐樂，離諸疾",
    "T14n0549_004:0863a07": "苦饑饉等難，亦無鬪諍怨害盜賊恐怖，人民",
    "T14n0549_004:0863a08": "和順，善相具足。「時彼城中，有一長者，名曰",
    "T14n0549_004:0863a09": "積財，於法正信，其家大富，財寶無量，與毘沙",
    "T14n0549_004:0863a10": "門天王等無有異。時彼長者，知毘婆尸如",
    "T14n0549_004:0863a11": "來與苾芻眾，來至城中，即自思惟：『我欲請",
    "T14n0549_004:0863a12": "佛及苾芻眾飲食供養，及就我舍安居三",
    "T14n0549_004:0863a13": "月。』作是思惟已，詣彼佛所。到已，頭面禮佛",
    "T14n0549_004:0863a14": "雙足，退坐一面。「時，毘婆尸佛乃為長者，如",
    "T14n0549_004:0863a15": "其所應，宣說法要，示教利喜。積財長者聞",
    "T14n0549_004:0863a16": "正法已，即從座起，整治衣服，合掌向佛，而",
    "T14n0549_004:0863a17": "白佛言：『世尊！我今請佛及苾芻眾，就我舍",
    "T14n0549_004:0863a18": "中，飲食供養及就我舍，安居三月，一切所",
    "T14n0549_004:0863a19": "須供給承事，願佛慈悲赴我所請。』毘婆尸佛",
    "T14n0549_004:0863a20": "即時默然。積財長者見佛默然，知已受請",
    "T14n0549_004:0863a21": "心生歡喜，頭面禮足，即出佛會，還復自舍。",
    "T14n0549_004:0863a22": "「是時，滿度摩王聞毘婆尸佛與六百二十萬",
    "T14n0549_004:0863a23": "苾芻眾，遊行到此國城之中，即作是念：『我",
    "T14n0549_004:0863a24": "今請佛及苾芻眾，就我宮中，飲食供養，及",
    "T14n0549_004:0863a25": "就我宮安居三月，一切所須，隨應供給。』作",
    "T14n0549_004:0863a26": "是念已，即與臣佐官屬圍繞，詣彼佛所。到",
    "T14n0549_004:0863a27": "已，頭面禮佛雙足，退坐一面。是時彼佛如",
    "T14n0549_004:0863a28": "其所應，為說法要，示教利喜。王聞法已，即",
    "T14n0549_004:0863a29": "從座起，整治衣服，合掌向佛，而白佛言：『世",
    "T14n0549_004:0863b01": "尊！我今請佛及苾芻眾就我宮中，飲食供",
    "T14n0549_004:0863b02": "養，及就我宮安居三月，一切所須，飲食衣",
    "T14n0549_004:0863b03": "服，臥具醫藥，隨應供給，承事供養，願佛慈",
    "T14n0549_004:0863b04": "悲受我所請。』「佛言：『大王！我已先受積財長者",
    "T14n0549_004:0863b05": "所請。』「王言：『願佛且就我宮，飯食供養，我當",
    "T14n0549_004:0863b06": "告勅積財長者。』「佛言：『大王！法爾不應違於先",
    "T14n0549_004:0863b07": "請。』「爾時，滿度摩王頭面禮毘婆尸佛足禮已，",
    "T14n0549_004:0863b08": "即從佛會，還所居宮，亟遣人使詣積財長者",
    "T14n0549_004:0863b09": "所，傳教勅言：『汝今當知，我已先請毘婆尸",
    "T14n0549_004:0863b10": "佛及苾芻眾，汝可別日營辦供養。』積財長者",
    "T14n0549_004:0863b11": "白使者言：『願王哀察，我已先請彼佛及苾芻",
    "T14n0549_004:0863b12": "眾。』「使還白王，王復遣告長者：『汝今居我國",
    "T14n0549_004:0863b13": "中，於理亦應我先供佛。』長者白使者言：『大",
    "T14n0549_004:0863b14": "王若言居王國中，王合先請者，理實不然；願",
    "T14n0549_004:0863b15": "王今時勿相違礙。』「使還具白，王復遣言長",
    "T14n0549_004:0863b16": "者：『當知設汝所請，我亦不障，然若能造勝",
    "T14n0549_004:0863b17": "上食者，佛當自赴。』「爾時，積財長者聞是語",
    "T14n0549_004:0863b18": "已，即於是夜，燃以香木，營辦種種清淨最",
    "T14n0549_004:0863b19": "勝上味飲食。滿度摩王，亦於宮中，辦造飲",
    "T14n0549_004:0863b20": "食。至明旦時，長者舍中，敷設莊嚴妙好床",
    "T14n0549_004:0863b21": "座，及淨水器，安布已訖，遣人詣佛，白彼佛",
    "T14n0549_004:0863b22": "言：『飲食已辦，食時亦至，願佛降赴，今正是",
    "T14n0549_004:0863b23": "時。』",
    "T14n0549_004:0863b24": "「爾時，毘婆尸佛與苾芻眾，食時著衣，執持",
    "T14n0549_004:0863b25": "應器，詣積財長者舍，受其供養。到彼舍已，",
    "T14n0549_004:0863b26": "佛先洗足，處於最上妙好之座；諸苾芻眾，亦",
    "T14n0549_004:0863b27": "各洗足，次第而坐。積財長者恭敬合掌，前",
    "T14n0549_004:0863b28": "禮佛足。禮已，即持最上飲食，躬自奉上佛世",
    "T14n0549_004:0863b29": "尊已，次第各各奉諸苾芻。是時，彼佛及苾",
    "T14n0549_004:0863c01": "芻眾，飯食訖已，收置其鉢盥手清淨，次第",
    "T14n0549_004:0863c02": "安坐。積財長者，亦於佛前，恭肅而坐，聽佛",
    "T14n0549_004:0863c03": "說法。「爾時，毘婆尸佛為積財長者，如其所",
    "T14n0549_004:0863c04": "應，宣說法要，示教利喜。長者得聞法已，心",
    "T14n0549_004:0863c05": "大歡喜，頂禮佛足，積財長者如是供養已，",
    "T14n0549_004:0863c06": "佛出其舍。「爾時滿度摩王，尚於宮中，營辦",
    "T14n0549_004:0863c07": "飲食，求勝長者，乃謂侍臣言：『我此宮中，眷",
    "T14n0549_004:0863c08": "屬嬪御，而甚廣大，何人善為營造勝上殊妙",
    "T14n0549_004:0863c09": "飲食，而能勝彼積財長者？』侍臣白言：『大王",
    "T14n0549_004:0863c10": "但當禁止諸賣薪者，而彼長者自不能辦供",
    "T14n0549_004:0863c11": "佛之膳。』王如其言，即令禁止：『若固賣者，不",
    "T14n0549_004:0863c12": "應住我國中。』「時積財長者聞有教勅禁賣薪",
    "T14n0549_004:0863c13": "者，心生忿恚，即作是言：『今我舍中，自有香",
    "T14n0549_004:0863c14": "木，何須彼薪以焚身邪？』是時長者，舍中先",
    "T14n0549_004:0863c15": "燃香木，及以香油，營造飲食，是香普薰彼",
    "T14n0549_004:0863c16": "大城中。「滿度摩王聞是香已，問侍臣言：『今",
    "T14n0549_004:0863c17": "此妙香，從何所來？』侍臣白言：『此是積財長",
    "T14n0549_004:0863c18": "者燃以香木，營造飲食，是彼餘香，來至於",
    "T14n0549_004:0863c19": "此。』「王聞是語，知佛已赴長者所請，轉復愁",
    "T14n0549_004:0863c20": "惱，謂侍臣言：『今我宮中，何無香木？』侍臣白",
    "T14n0549_004:0863c21": "言：『市無香木，其何能得？大王當知，彼積財",
    "T14n0549_004:0863c22": "長者家雖巨富，而無子息，一旦終歿，必無",
    "T14n0549_004:0863c23": "繼嗣，凡彼所有，悉歸於王。』時滿度摩王，",
    "T14n0549_004:0863c24": "雖聞是語，亦復不悅，臣白王言：『大王！且止",
    "T14n0549_004:0863c25": "愁惱，王當別日請佛供養，如王所欲，我悉",
    "T14n0549_004:0863c26": "能令勝彼長者。』「爾時臣佐作是言已，即於滿",
    "T14n0549_004:0863c27": "度摩底城中，悉令除去一切沙礫不淨等物，",
    "T14n0549_004:0863c28": "以旃檀香水，灑令清淨列淨水瓶，焚諸妙香，",
    "T14n0549_004:0863c29": "以真珠寶，交錯垂布，立諸幢幡，散種種華，",
    "T14n0549_004:0864a01": "猶如天中歡喜之園，等無有異，清淨莊嚴，眾",
    "T14n0549_004:0864a02": "寶具足；敷置種種妙寶之座；營辦廣大，細",
    "T14n0549_004:0864a03": "軟甘美，種種上味，清淨飲食色香具足，如",
    "T14n0549_004:0864a04": "天蘇陀悅意上味，如是飲食，所應供養三",
    "T14n0549_004:0864a05": "界中尊。既安布已，時諸臣佐，俱白王言：『今",
    "T14n0549_004:0864a06": "此大城，內外清淨，種種莊嚴，上味飲食，悉",
    "T14n0549_004:0864a07": "已成辦，願王請佛，飯食供養。』「時滿度摩王，",
    "T14n0549_004:0864a08": "見是事已，心生歡喜，即遣使者，詣毘婆尸",
    "T14n0549_004:0864a09": "佛所，而白佛言：『飯食已辦，食時亦至，願佛",
    "T14n0549_004:0864a10": "降赴，今正是時。』爾時，毘婆尸佛與苾芻眾，食",
    "T14n0549_004:0864a11": "時著衣，執持應器，詣滿度摩王宮，受其供",
    "T14n0549_004:0864a12": "養。到已，佛先洗足，處於最上妙好之座，諸",
    "T14n0549_004:0864a13": "苾芻眾亦各洗足，次第而坐。時滿度摩王，即",
    "T14n0549_004:0864a14": "持寶吉祥瓶，自佛已降，遍行淨水，以佛神",
    "T14n0549_004:0864a15": "力故，有吉祥龍，自然住空，持百傘蓋，覆佛",
    "T14n0549_004:0864a16": "世尊及苾芻頂。王第一妃執其珠金眾寶",
    "T14n0549_004:0864a17": "莊嚴上妙寶扇侍立佛側，餘諸宮嬪亦執寶",
    "T14n0549_004:0864a18": "扇侍苾芻側。時滿度摩王，前禮佛足。禮已，",
    "T14n0549_004:0864a19": "即持上味飲食，躬奉世尊，然後各各，奉諸苾",
    "T14n0549_004:0864a20": "芻。「爾時，積財長者知佛亦赴滿度摩王所請，",
    "T14n0549_004:0864a21": "即時遣人，潛詣王宮，觀其敷設莊嚴飲食等",
    "T14n0549_004:0864a22": "事所作何若。是人至彼，具見殊勝，貪止不",
    "T14n0549_004:0864a23": "還，如是累遣人去，亦復不還。最後長者即",
    "T14n0549_004:0864a24": "亦自往，至王宮已，備見莊嚴供養等事，乃",
    "T14n0549_004:0864a25": "自思惟：『今王宮中，如是敷設，不知何人而",
    "T14n0549_004:0864a26": "能辦作？我家何故無能此者？』作是念已，還歸",
    "T14n0549_004:0864a27": "自舍，謂守庫人言：『汝可取諸金寶置於門首，",
    "T14n0549_004:0864a28": "有來求者，隨意當與，勿須引入，我不能見。』",
    "T14n0549_004:0864a29": "時積財長者，作是念已，即入舍中，寂止一",
    "T14n0549_004:0864b01": "處，榰頥不悅。「是時，帝釋天主以淨天眼，見",
    "T14n0549_004:0864b02": "是事已，乃作是念：『今此界中，積財長者布",
    "T14n0549_004:0864b03": "施供養毘婆尸佛，是為上首施主，彼心淨信，",
    "T14n0549_004:0864b04": "我宜變身助其營造。』作是念已，隱帝釋天主",
    "T14n0549_004:0864b05": "身，現婆羅門相，詣積財長者所。到彼舍已，",
    "T14n0549_004:0864b06": "謂守門人言：『汝可入告長者言：「有憍尸迦族",
    "T14n0549_004:0864b07": "婆羅門，今在門外，欲見長者。」』守門人曰：『長",
    "T14n0549_004:0864b08": "者有言：「凡有來者，不應引入，或有所求，隨",
    "T14n0549_004:0864b09": "意當給。」汝婆羅門！若有所欲，宜自持去，何",
    "T14n0549_004:0864b10": "故須求見長者耶？』「婆羅門言：『我於諸物，都",
    "T14n0549_004:0864b11": "無希取，然今但欲求見長者，汝宜為我速入",
    "T14n0549_004:0864b12": "通達。』「時守門人，即入白言：『有一憍尸迦族",
    "T14n0549_004:0864b13": "婆羅門，今在門外，欲見長者。』長者告言：『汝",
    "T14n0549_004:0864b14": "可謂彼婆羅門曰：「若有所求，自當持去，何",
    "T14n0549_004:0864b15": "故須欲求見我耶？」』「時守門人，即出具告。婆羅",
    "T14n0549_004:0864b16": "門復言：『我無所求，唯欲與彼長者相見。』時守",
    "T14n0549_004:0864b17": "門人，再白長者。於是長者，許其相見。婆羅",
    "T14n0549_004:0864b18": "門入已，白長者言：『汝今何故榰頥不悅？有",
    "T14n0549_004:0864b19": "何憂愁？』「爾時，長者說伽陀曰：",
    "T14n0549_004:0864b20": "「『我不說憂事，　　說亦不能脫，",
    "T14n0549_004:0864b21": "　　若令我得脫，　　我即為汝說。』",
    "T14n0549_004:0864b22": "「時婆羅門言：『汝但具說憂愁所因，我必為汝",
    "T14n0549_004:0864b23": "善解其事。』時，積財長者具說所因已，彼帝釋",
    "T14n0549_004:0864b24": "天主即攝婆羅門相，還復本身，謂長者言：『我",
    "T14n0549_004:0864b25": "是帝釋天主，我今當遣毘首羯磨天子，來助",
    "T14n0549_004:0864b26": "於汝，營辦勝上飲食供佛。』作是語已，隱復",
    "T14n0549_004:0864b27": "天宮，即勅毘首羯磨天子言：『汝往積財長者",
    "T14n0549_004:0864b28": "舍，潛助營辦供佛之事，不亦善乎！』「時彼天",
    "T14n0549_004:0864b29": "子奉帝釋命，潛助長者，乃以神力，即變大",
    "T14n0549_004:0864c01": "城，悉令清淨，如天境界；敷設種種上妙珍",
    "T14n0549_004:0864c02": "寶嚴飾之具，天諸寶座，天妙飲食，皆悉具",
    "T14n0549_004:0864c03": "足；有愛囉嚩努龍王，自然住空持白傘蓋，",
    "T14n0549_004:0864c04": "覆於佛頂，餘吉祥龍，各持傘蓋，覆諸苾芻",
    "T14n0549_004:0864c05": "頂。有天童女，執金寶莊嚴最上寶扇侍立",
    "T14n0549_004:0864c06": "佛側，餘諸天女各執寶扇侍苾芻側。時積",
    "T14n0549_004:0864c07": "財長者，即持種種上味飲食，躬自奉上佛及",
    "T14n0549_004:0864c08": "苾芻。「時滿度摩王，即謂使者言：『汝可潛詣",
    "T14n0549_004:0864c09": "積財長者舍，觀其敷設莊嚴飲食，其事何若？』",
    "T14n0549_004:0864c10": "使者奉命，即潛詣彼，具見莊嚴殊異等事，見",
    "T14n0549_004:0864c11": "已忘還；復遣近臣去，亦不還，遣大子去，亦",
    "T14n0549_004:0864c12": "復不還；乃至最後王自詣彼，潛立門側。「爾時，",
    "T14n0549_004:0864c13": "毘婆尸佛知王在外，即謂長者言：『汝先因",
    "T14n0549_004:0864c14": "滿度摩王發不善語業，斯為罪咎；其王今",
    "T14n0549_004:0864c15": "在汝舍門外，汝可速出悔謝其過。』長者即出，",
    "T14n0549_004:0864c16": "見其王已，悔過自責，迎王前入。王入舍已，",
    "T14n0549_004:0864c17": "具見種種天妙莊嚴及飲食等，見已悉忘前",
    "T14n0549_004:0864c18": "事，乃謂長者言：『汝所供佛，勝上若此，如能",
    "T14n0549_004:0864c19": "日日如是供養佛及苾芻，斯無等比。』「時積財",
    "T14n0549_004:0864c20": "長者起清淨心，前禮佛足，發是願言：『願我",
    "T14n0549_004:0864c21": "以此，如實布施佛及苾芻，所作善根，當生獲",
    "T14n0549_004:0864c22": "得大富自在，一切具足。所生之處，得於人",
    "T14n0549_004:0864c23": "中現受天福，不起多貪，具離貪行。願如今",
    "T14n0549_004:0864c24": "日，得善法利，值佛正法，歸佛出家。』發是願",
    "T14n0549_004:0864c25": "已，毘婆尸佛及苾芻眾，即住長者舍，安居",
    "T14n0549_004:0864c26": "三月。」",
    "T14n0549_004:0864c27": "爾時，釋迦牟尼佛告諸苾芻言：「於汝意云何？",
    "T14n0549_004:0864c28": "爾時毘婆尸佛法中，積財長者豈異人乎？今",
    "T14n0549_004:0864c29": "光明苾芻是也。彼時於滿度摩王所，出不善",
    "T14n0549_004:0865a01": "語業，由是因故，果報無失，於五百生中，與",
    "T14n0549_004:0865a02": "母同其火焚，乃至今生，亦復如是。然於毘",
    "T14n0549_004:0865a03": "婆尸佛所，先種善根，及發大願，今已成熟，",
    "T14n0549_004:0865a04": "為大富長者，一切具足。現於人中，受天勝",
    "T14n0549_004:0865a05": "福，所作善利，乃至威力等事，與彼毘婆尸",
    "T14n0549_004:0865a06": "佛時，等無有異。而今最後於我法中，出家",
    "T14n0549_004:0865a07": "學道，斷諸煩惱，證阿羅漢。「諸苾芻！以是因",
    "T14n0549_004:0865a08": "緣，汝等當知，一切眾生，若造一黑業因，決",
    "T14n0549_004:0865a09": "定當受一黑業報；若造一白業因，決定當受",
    "T14n0549_004:0865a10": "一白業報。是故，諸苾芻！若黑業因、若白業",
    "T14n0549_004:0865a11": "因，一一果報，決定無失，當知皆是自分所",
    "T14n0549_004:0865a12": "作。汝等諸苾芻，應如是修學。」佛說此經已，",
    "T14n0549_004:0865a13": "諸苾芻眾，聞佛所說，皆大歡喜，信受奉",
    "T14n0549_004:0865a14": "行。",
    "T14n0549_004:0865a15": "佛說光明童子因緣經卷第四"
}