{
    "X18n0340_002:0892b11": "維摩經疏記卷中",
    "X18n0340_002:0892b12": "天台沙門　湛然　述",
    "X18n0340_002:0892b13": "淨名疏卷第十",
    "X18n0340_002:0892b14": "除物罪垢者罪垢之名須通四教或二緣集故此教",
    "X18n0340_002:0892b15": "門一部之內廣略相映觀其義勢逐而釋之應合廣",
    "X18n0340_002:0892b16": "者不由語略使義混和故見總略以廣別之或覩別",
    "X18n0340_002:0892b17": "文以總攝之所以惑體無二智非他惑成從一開諸",
    "X18n0340_002:0892b18": "合諸歸一見合亦不少離無所分身土惑智一切皆",
    "X18n0340_002:0892b19": "爾故此除見除垢為四土因豈直只云界內而已託",
    "X18n0340_002:0892b20": "疾為四意者問室內六品何但云發問疾品耶答室",
    "X18n0340_002:0892b21": "內六品悉因疾生但標問疾自攝餘五寄言斥彼勸",
    "X18n0340_002:0892b22": "誡為便見者如云是身無常等寄己身疾斥彼計常",
    "X18n0340_002:0892b23": "以斥為誡勸觀法身是則一斥義含勸誡況復誡後",
    "X18n0340_002:0892b24": "即勸觀也生同居有餘等者以斷有為有盡未盡俱",
    "X18n0340_002:0892c01": "為證解脫之遠由生二土之近行豈敢輙述者慚昔",
    "X18n0340_002:0892c02": "愧今情兼蘊失誰能不命輙述屈懷被命上催恐重",
    "X18n0340_002:0892c03": "招恥雖圖俛仰已招屈對佛述過勝俗頻誡故稱本",
    "X18n0340_002:0892c04": "而談兼宣化導是則賓主及以師弟咸權實益樂小",
    "X18n0340_002:0892c05": "執小者樂小即是小乘方便執小即是小乘見有果",
    "X18n0340_002:0892c06": "人云心折者折字(市結反)此下執字通上賢聖自鄙志",
    "X18n0340_002:0892c07": "成名之為折知有大法名之為有慕爾時必能發於",
    "X18n0340_002:0892c08": "大心遠為至生果報土之良緣者為遠緣者若無彈",
    "X18n0340_002:0892c09": "斥不堪洮汰況復二味為見醍醐因得記捨生必招",
    "X18n0340_002:0892c10": "果報普令今日等者雖有三教正意以圓訶諸菩薩",
    "X18n0340_002:0892c11": "菩薩不任大旨見同小其藏通人即別折其執方便",
    "X18n0340_002:0892c12": "者於方等中利者入實鈍者仍未故知此中折三語",
    "X18n0340_002:0892c13": "通或但入別而已至法華會方乃見有咸歸然經大",
    "X18n0340_002:0892c14": "途宗須入以用真性為體四土為宗故也此中且從",
    "X18n0340_002:0892c15": "對極以說此之四意者具如前文列釋者是又總前",
    "X18n0340_002:0892c16": "四意又有四別一得命二文殊論道三聲聞自見鄙",
    "X18n0340_002:0892c17": "四菩薩進行故知前二為成後二後二復有近遠二",
    "X18n0340_002:0892c18": "意近遠復二一通二別所言通者近遠各有遠近故",
    "X18n0340_002:0893a01": "也聲聞二者遠成究竟近入熟酥菩薩二者鈍同二",
    "X18n0340_002:0893a02": "見見有小乘利悟在即所言別者聲聞遠益菩薩近",
    "X18n0340_002:0893a03": "益今疏從別故聲聞自鄙菩薩進行意乃有四經文",
    "X18n0340_002:0893a04": "二段者四如前列所言見二段者即如文中折伏攝",
    "X18n0340_002:0893a05": "受亦可為二謂室內攝受外折伏於折伏中有今有",
    "X18n0340_002:0893a06": "昔今謂問疾俗徒昔即被訶道眾於攝受中亦有二",
    "X18n0340_002:0893a07": "意能生所生能即室空所即六品又亦可分之以為",
    "X18n0340_002:0893a08": "自他他傳佛旨自述己情即從居士所疾已下文是",
    "X18n0340_002:0893a09": "言室外者既無數千人皆往問疾爾時未長者國王",
    "X18n0340_002:0893a10": "現難思事故見見有問疾時疾者雖復在於室內而",
    "X18n0340_002:0893a11": "所被機形並疎且云室外從所被說復云室之外又",
    "X18n0340_002:0893a12": "折攝等亦用纓絡三方便意思之可知折中具攝受",
    "X18n0340_002:0893a13": "者折如析觀攝如體觀又折如觀身攝如勸求又攝",
    "X18n0340_002:0893a14": "中折者調伏如折慰喻如攝又藏折通攝別折圓攝",
    "X18n0340_002:0893a15": "又權折實攝乃至非權非實下去諸有品比說可知",
    "X18n0340_002:0893a16": "自體等者問前已破古自立二集今何更立法界集",
    "X18n0340_002:0893a17": "耶答兼破論師立斯別稱今但只立一無為集故合",
    "X18n0340_002:0893a18": "標之又今文中先且有依彼雙立二名而暗奪之故",
    "X18n0340_002:0893a19": "從問答下重顯其失而辨大小得名少殊即正釋也",
    "X18n0340_002:0893a20": "然須得其正釋之旨兼為欲折見攝大乘師以內外",
    "X18n0340_002:0893a21": "塵沙與無明合說今言二乘與諸菩薩同有內外無",
    "X18n0340_002:0893a22": "為緣集既分出已即二乘人須從著於無為立名菩",
    "X18n0340_002:0893a23": "薩不著唯觀自體及以法界故別得名名為法界法",
    "X18n0340_002:0893a24": "界非緣以緣與彼法界體合從所障說故云自體法",
    "X18n0340_002:0893b01": "界緣集以是應須並置塵沙從無明立以塵沙惑並",
    "X18n0340_002:0893b02": "不牽於界內外生故且置之不從其立所以文云名",
    "X18n0340_002:0893b03": "雖有殊惑體無別故見例學人與凡同有三界思惑",
    "X18n0340_002:0893b04": "問學人等者此問從問答文而生若真若中俱得名",
    "X18n0340_002:0893b05": "理附中之惑即名自體依真亦名自體惑耶前答既",
    "X18n0340_002:0893b06": "用攝論師名今還承茲以為進難答中意者二真既",
    "X18n0340_002:0893b07": "別真義乃殊故障界內全非自體不可同於障中立",
    "X18n0340_002:0893b08": "名況二惑體殊麤細永別二真元隔何須強同故知",
    "X18n0340_002:0893b09": "自體以對於中則顯偏真非自非體但對無為不合",
    "X18n0340_002:0893b10": "別立故依前破有理存焉其往者下說法中六初明",
    "X18n0340_002:0893b11": "說法來意次淨名下明章來意三又若下明雙用章",
    "X18n0340_002:0893b12": "意四今約下依章別解於中復四初明章中用教次",
    "X18n0340_002:0893b13": "有師下述古三今釋下正明說門差別四一約下依",
    "X18n0340_002:0893b14": "門別解初門中云十想者具如法界次第言前三者",
    "X18n0340_002:0893b15": "即無常苦無我言中四者謂身不淨食不淨世間不",
    "X18n0340_002:0893b16": "可樂死言後三者謂斷離盡今勸諸人求者若入後",
    "X18n0340_002:0893b17": "三即入無為故不言之約二種念處者問何意不約",
    "X18n0340_002:0893b18": "緣念處耶答緣非正觀但是分別諸門文字故且置",
    "X18n0340_002:0893b19": "之然五種中二行正助其相大同慧行是正行行是",
    "X18n0340_002:0893b20": "助故也今別立者行即能行道是所踐道行不同故",
    "X18n0340_002:0893b21": "別立之略出下明五條中前之四文三土具足何以",
    "X18n0340_002:0893b22": "不云常寂土耶答第五文云住不思議即常寂土何",
    "X18n0340_002:0893b23": "須別立但以寂光而為所成即以三土以為能成故",
    "X18n0340_002:0893b24": "所成唯一能成有三是則能所事別故也問前三屬",
    "X18n0340_002:0893c01": "生於生成自寂光屬所於佛成自以自望他還成二",
    "X18n0340_002:0893c02": "他其義何耶答破自他義已如前釋今從所奪一往",
    "X18n0340_002:0893c03": "且然具足應如前之所破所契能契故有其四理還",
    "X18n0340_002:0893c04": "相即不別而別於中第三即是橫也同居即是同處",
    "X18n0340_002:0893c05": "淨同居也安養乃是異處淨同居也具如法華功德",
    "X18n0340_002:0893c06": "品明次引螺髻所見例淨同居也復云佛慧者見淨",
    "X18n0340_002:0893c07": "無濁良由佛慧即如法華由加而見引螺髻普賢亦",
    "X18n0340_002:0893c08": "證佛慧除濁之人二乘橫見亦由適聞佛慧故也三",
    "X18n0340_002:0893c09": "苦者如法華疏及止觀記九惱者三世各三可見問",
    "X18n0340_002:0893c10": "於空觀中即作衍門說法者何耶答此中明空空兼",
    "X18n0340_002:0893c11": "體析故於此明其義便也故十喻中義兼二教良有",
    "X18n0340_002:0893c12": "以也但大論至如幻者且如幻化俗同真異一俗三",
    "X18n0340_002:0893c13": "真例意可見故於一幻所見不同所以通教三人見",
    "X18n0340_002:0893c14": "別別人次第滅幻見理圓人即於幻見法性利人即",
    "X18n0340_002:0893c15": "指別圓人也勸修觀者留意思之尋文述宗謂之數",
    "X18n0340_002:0893c16": "寶離合等者假身即是諸法合成是故得云離合不",
    "X18n0340_002:0893c17": "定亦如婆沙釋十二緣或云一法即有為也或云二",
    "X18n0340_002:0893c18": "法謂因果也或云三法即三道也或云四法二因二",
    "X18n0340_002:0894a01": "果或說五法二因三因或說六法三世因果或說七",
    "X18n0340_002:0894a02": "法二因五果或說八法三因五果皆以三世更互比",
    "X18n0340_002:0894a03": "說因緣所成即假身也故諸經論法相離合悉皆不",
    "X18n0340_002:0894a04": "定今用三事者若根本禪多從息入若通明禪具觀",
    "X18n0340_002:0894a05": "三事若無漏禪觀不淨等及以三事是故今文但說",
    "X18n0340_002:0894a06": "三事攝大乘八譬譬阿梨耶(檢)沫譬中云此譬人空",
    "X18n0340_002:0894a07": "意顯法空未明者如以水投水水譬實法沫喻假名",
    "X18n0340_002:0894a08": "但破於沫故但破假雲等亦然若如幻譬全體是幻",
    "X18n0340_002:0894a09": "豈破幻人反存幻法影等亦然若如因藥因物成幻",
    "X18n0340_002:0894a10": "兔者義與沫同影等亦爾是身如炎從渴愛生者炎",
    "X18n0340_002:0894a11": "從渴生如身從愛生以炎譬身故並舉之影與業緣",
    "X18n0340_002:0894a12": "復如是如以四德別對四三昧者即二十五三昧中",
    "X18n0340_002:0894a13": "以無礙三昧破空有處常三昧破識處樂三昧破不",
    "X18n0340_002:0894a14": "用處我三昧破非想處雖無淨名無礙即淨若定的",
    "X18n0340_002:0894a15": "對即別義也言破四種人者只是得於四空天處人",
    "X18n0340_002:0894a16": "耳三無我義者眾生無我法無我平等無我平等無",
    "X18n0340_002:0894a17": "我即第一義空具如後文觀眾生品具足三空空即",
    "X18n0340_002:0894a18": "無我內地是四微所成等者此且順於外計以說即",
    "X18n0340_002:0894a19": "二十五諦中有此計故彼云四大之中微有增減者",
    "X18n0340_002:0894a20": "意云其力薄者須多微成其力大者由少微成故四",
    "X18n0340_002:0894a21": "大中風力最大唯一微成即水無香微火無香味一",
    "X18n0340_002:0894a22": "往觀之亦謂似爾然於佛法終無一微獨能成法但",
    "X18n0340_002:0894a23": "是質礙皆四微成今欲破計故從彼計約四大破我",
    "X18n0340_002:0894a24": "者問何不譬而云約耶答約者依成也依外破內故",
    "X18n0340_002:0894b01": "但云約今推外地乃至無主知身無主約外知內故",
    "X18n0340_002:0894b02": "云約也餘大準知外云依神內云是身依諸大者以",
    "X18n0340_002:0894b03": "大望身身是實法外人迷之謂有神等四大不一神",
    "X18n0340_002:0894b04": "為依誰若並依四應有四我疏云四身正破四我我",
    "X18n0340_002:0894b05": "依身故故云四我內外俱有四大故也艸木瓦礫亦",
    "X18n0340_002:0894b06": "由陰陽轉變者問草木可爾瓦礫如何答草木隨於",
    "X18n0340_002:0894b07": "四時彫翠瓦礫亦有四時改動即如瓦炭能知晴雨",
    "X18n0340_002:0894b08": "故大集云等者心念牽風故並由心為增上緣故前",
    "X18n0340_002:0894b09": "諸義並皆由心與四大合生種種計為破外人及內",
    "X18n0340_002:0894b10": "計故故各破之非合時無若接前等者約前五雙今",
    "X18n0340_002:0894b11": "但五隻故於見修一雙之中接於見道即修道也此",
    "X18n0340_002:0894b12": "不定者於五雙中隨對一隻是何一隻更向前等於",
    "X18n0340_002:0894b13": "見修道一雙之中若更向於四行之中說此不淨則",
    "X18n0340_002:0894b14": "但成於五停中意故云見道方便以居七賢之首故",
    "X18n0340_002:0894b15": "云前後與下六賢共成方便若一時者以助助正即",
    "X18n0340_002:0894b16": "是一時亦應云是行行故也菩薩若入等者且約當",
    "X18n0340_002:0894b17": "教近意通菩薩也若遠論者亦助別圓復次至作四",
    "X18n0340_002:0894b18": "苦者不必即是四念處中以無常觀通修道故故苦",
    "X18n0340_002:0894b19": "亦然即是三界皆苦故也雖免四趣七反人天具足",
    "X18n0340_002:0894b20": "生等況仍欲界人天往來是故亦可對於生等理四",
    "X18n0340_002:0894b21": "苦者剎那無常事四苦者即在修道以修觀時觀於",
    "X18n0340_002:0894b22": "思惑思惑屬事故云事也特勝及以九想具如法界",
    "X18n0340_002:0894b23": "次第中明餘皆生苦者自相不淨尚通胎內初託胎",
    "X18n0340_002:0894b24": "時何況性耶是故當知亦屬生也雖復澡浴等者有",
    "X18n0340_002:0894c01": "人云衣字平聲食字入聲今云不爾未受用時可以",
    "X18n0340_002:0894c02": "平入二聲呼之若正受用應並去聲若衣食二字從",
    "X18n0340_002:0894c03": "平入聲者澡浴但應云湯水耳未受用故丘井者丘",
    "X18n0340_002:0894c04": "墟中井朽敗無用腐草亦是葛藤耳業力所持無有",
    "X18n0340_002:0894c05": "定相若準人人各自有業亦可有定業有可破亦無",
    "X18n0340_002:0894c06": "定也又有遇緣及如藥師大小諸橫并大經中八種",
    "X18n0340_002:0894c07": "枉死亦成不定況復只約人人有業彼彼相形業業",
    "X18n0340_002:0894c08": "相望俱名不定山海等者仙人空中死等乃至山海",
    "X18n0340_002:0894c09": "空市出大論具如止觀記如毒蛇等者出毒蛇喻經",
    "X18n0340_002:0894c10": "及大經二十四(檢)豈可勸求等者非是專令求於劣",
    "X18n0340_002:0894c11": "身既勸撿捨於無常之身豈可還求無常之果引文",
    "X18n0340_002:0894c12": "雖復但云真實下文還約四種真實者實能兼權理",
    "X18n0340_002:0894c13": "無闕也佛答梵志等者借彼破外證此先權若一向",
    "X18n0340_002:0894c14": "依彼豈得引之通勸四人者以依今部教寬機遍故",
    "X18n0340_002:0894c15": "也涅槃等者於三並為一實方便是因此經等者總",
    "X18n0340_002:0894c16": "第三時指於方等具足被機部會始末方有四也故",
    "X18n0340_002:0894c17": "云大部如大寶積四十九會並屬方等然於部內或",
    "X18n0340_002:0894c18": "一會唯小或大小相兼故使今文通指大部亦如今",
    "X18n0340_002:0894c19": "經隨品不定方便但二問疾及以不思議品則唯在",
    "X18n0340_002:0894c20": "大觀眾生去三品分三故亦大部方具四耳若從一",
    "X18n0340_002:0894c21": "音顯密異聞只方便品密解別圓顯密相對大部義",
    "X18n0340_002:0894c22": "足所以者何去亦名轉釋轉釋上來當樂佛身國王",
    "X18n0340_002:0894c23": "長者但見王宮父母生身故須勸云佛身者即法身",
    "X18n0340_002:0894c24": "也已下諸句雖復轉釋此句是總下去是別言偏真",
    "X18n0340_002:0895a01": "空理等者五分仍依有為之法空理即是無為功德",
    "X18n0340_002:0895a02": "禪經及以須菩提為證大小自明須菩提見法身緣",
    "X18n0340_002:0895a03": "具如止觀記經文如是清淨法云多是通教者問下",
    "X18n0340_002:0895a04": "文既結一十三條但以清淨通途結之今那云通答",
    "X18n0340_002:0895a05": "文既不云三阿僧祗并無數劫及以一法攝一切法",
    "X18n0340_002:0895a06": "故且云通然亦可云是三藏教但三藏教不云清淨",
    "X18n0340_002:0895a07": "故不論耳勸慕果行因者雖對諸法不及緣了其名",
    "X18n0340_002:0895a08": "最顯至果仍存別圓二教以顯為生異藏通故其名",
    "X18n0340_002:0895a09": "別立前之二教故戒定慧等者言從五分法身生者",
    "X18n0340_002:0895a10": "方便教中五分法身名唯住果又戒等三雖通於因",
    "X18n0340_002:0895a11": "二種解脫藏通唯果前四並從了了之後方受其名",
    "X18n0340_002:0895a12": "然今從圓故五通四教既列四圓義不局故後結云",
    "X18n0340_002:0895a13": "修五身也又云用此五身復生法身五身即是因五",
    "X18n0340_002:0895a14": "身也故初總云恐多是通非專通也通也通教五分",
    "X18n0340_002:0895a15": "初之二分云如前者罪不罪等皆依前教五分為境",
    "X18n0340_002:0895a16": "故後後教悉觀前前若一音異解只於一五所見各",
    "X18n0340_002:0895a17": "別通教中云見真圓極者此非圓融之圓以極稱圓",
    "X18n0340_002:0895a18": "故耳九種戒等者地持六度一一皆九名同義別故",
    "X18n0340_002:0895a19": "今用彼三九之文而為三分了了自知見法身顯等",
    "X18n0340_002:0895a20": "者自唯見理他通因果迷悟諸位位有隱顯圓教云",
    "X18n0340_002:0895a21": "一往亦與別教無殊者意云同至常住極果故也圓",
    "X18n0340_002:0895a22": "修境智因果大異然別教三皆云九種者通指地前",
    "X18n0340_002:0895a23": "乃至等覺證道且同故云無殊若欲去更辨別也以",
    "X18n0340_002:0895a24": "前三教無有一時修五因義事等等者以事況理故",
    "X18n0340_002:0895b01": "云事等即法身之大在煩惱之小小大常爾無所相",
    "X18n0340_002:0895b02": "妨況至果時大恒在小故能事用芥等須彌故不斷",
    "X18n0340_002:0895b03": "言只指凡鄙一念剎那具足難思法身之本本來相",
    "X18n0340_002:0895b04": "在非關事通是故方便教門之人迷於相在不思議",
    "X18n0340_002:0895b05": "理縱聞常住解惑分流故使權人由教未實若至登",
    "X18n0340_002:0895b06": "地勝用無殊故教道中仍在異解故唯圓教始末一",
    "X18n0340_002:0895b07": "如故使五分身不乖凡質慧行緣理名為慧身者修",
    "X18n0340_002:0895b08": "因之相戒定是助故且云事中慧具足偏門諸慧故",
    "X18n0340_002:0895b09": "以圓慧而為正道以正消助無處不融以具正助合",
    "X18n0340_002:0895b10": "行故也若初心等者所有諸意具如上說此文亦是",
    "X18n0340_002:0895b11": "寄通說之故云入空應知皆以眾生緣慈而為觀境",
    "X18n0340_002:0895b12": "是故向來一一教中皆云法緣所以藏通唯至法緣",
    "X18n0340_002:0895b13": "別教後心方得無緣圓教初心即修三慈四教六度",
    "X18n0340_002:0895b14": "者如前說者如前佛國中說用此為勸求之行是故",
    "X18n0340_002:0895b15": "須示或開六為七十百等諸波羅蜜者七十具如止",
    "X18n0340_002:0895b16": "觀記中開為百者於十一一更互相資八萬等者對",
    "X18n0340_002:0895b17": "三昧煩惱陀羅尼等皆云八萬彼諸八萬悉至彼岸",
    "X18n0340_002:0895b18": "故得名也諸波羅蜜者一行一心皆至彼岸故也方",
    "X18n0340_002:0895b19": "便如前者如釋方便品名者是也生果地法身方便",
    "X18n0340_002:0895b20": "者通至圓果故也因通自行果全利他六通是果而",
    "X18n0340_002:0895b21": "亦云從六通生者習未盡時雖云五通但讓果耳其",
    "X18n0340_002:0895b22": "實已得無漏通也故從因六而生果六別圓亦是借",
    "X18n0340_002:0895b23": "果名也故知亦有因中分六以成果六一往見遠等",
    "X18n0340_002:0895b24": "者以從業來業為根本別圓即以迷於真如而為根",
    "X18n0340_002:0895c01": "本故云界外亦應更云九世故也三明亦得從因為",
    "X18n0340_002:0895c02": "名即以時節不思議智而為其體此經下文等者若",
    "X18n0340_002:0895c03": "準此意唯在於圓尚不通別寄此通辨亦可知也緣",
    "X18n0340_002:0895c04": "理事止觀是能緣事理是所緣具如止觀所明正助",
    "X18n0340_002:0895c05": "即是諸教止觀不同止觀既殊事現亦別總而論之",
    "X18n0340_002:0895c06": "唯實名理權皆屬事證佛果法身定慧者即是果地",
    "X18n0340_002:0895c07": "報應二身亦寂照也亦二德也亦二智也亦二嚴也",
    "X18n0340_002:0895c08": "不二而二以分四教報應等別此三皆據等者四教",
    "X18n0340_002:0895c09": "佛果一切皆有十力等三此三唯果故前通明因人",
    "X18n0340_002:0895c10": "具有是故今著一往之言從真實生者此從所入以",
    "X18n0340_002:0895c11": "為名也諸教真諦莫非真實如是清淨法者指向諸",
    "X18n0340_002:0895c12": "法並清淨故前雖對通應知清淨其理不權又復應",
    "X18n0340_002:0895c13": "知此諸法門一一各有互相收攝如初二嚴攝下十",
    "X18n0340_002:0895c14": "二具如止觀攝法中明及以助道攝佛威儀即其相",
    "X18n0340_002:0895c15": "也總而言之不出常觀涅槃行道以般若解脫即二",
    "X18n0340_002:0895c16": "嚴故一音演說等者此乃重以一音結之令稱經旨",
    "X18n0340_002:0895c17": "故也初云廣勸此云結勸者依於前章亦合云廣今",
    "X18n0340_002:0895c18": "不同者應是更於廣勸之中復離為二唯此初章應",
    "X18n0340_002:0896a01": "前先開二無重開者不欲煩耳。",
    "X18n0340_002:0896a02": "淨名疏卷第十一",
    "X18n0340_002:0896a03": "如佛說大品至未入位者捨所受初(檢)若衍等從共",
    "X18n0340_002:0896a04": "部說故云多也故大論云聲聞經以菩薩為似子未",
    "X18n0340_002:0896a05": "斷惑故以聲聞為真子以斷惑故大乘經以菩薩為",
    "X18n0340_002:0896a06": "真子求實果故以聲聞為似子不願大故一往至意",
    "X18n0340_002:0896a07": "同者法華三周亦以身子而為上根今亦居初法華",
    "X18n0340_002:0896a08": "即以迦葉等四而為中根今經亦次身子之後法華",
    "X18n0340_002:0896a09": "以阿難為下今經亦著九德之餘中少不同故云一",
    "X18n0340_002:0896a10": "往也但如來下例如初定社稷拓境立功事藉忠臣",
    "X18n0340_002:0896a11": "腹心輔佐密行持戒者波離雖為持律之上無密名",
    "X18n0340_002:0896a12": "者而於密邊不及羅云八座卿者即二僕射及六尚",
    "X18n0340_002:0896a13": "書對十心數者此中但依舊名列之若新譯云受想",
    "X18n0340_002:0896a14": "思觸欲慧念與作意勝解三摩地遍於一切心望此",
    "X18n0340_002:0896a15": "舊名但以觸為更樂受為痛別餘名悉同然此二名",
    "X18n0340_002:0896a16": "只是名異義同而已佛為法王至善心數法也者問",
    "X18n0340_002:0896a17": "見修道俱須正助何以於見道中即用正行於修道",
    "X18n0340_002:0896a18": "中即用行行答此有二義一者以法望法觀理觀事",
    "X18n0340_002:0896a19": "以判正助二者從人既入初果已得正位次從此後",
    "X18n0340_002:0896a20": "更修事觀助顯正正理成後三果又於修道乃是從",
    "X18n0340_002:0896a21": "行修行故云行行復次至入涅槃者言十法門者此",
    "X18n0340_002:0896a22": "意何但直名世間心數而已亦成法門何者若在凡",
    "X18n0340_002:0896a23": "夫唯名為有至四枯即名枯中受想思等成枯法門",
    "X18n0340_002:0896a24": "榮及雙非準此以說於此方等不定漸頓者皆不出",
    "X18n0340_002:0896b01": "於受想等故先似欲鉤牽等者此十心數更互通入",
    "X18n0340_002:0896b02": "今且從於通欲中說先用世間十心數欲後乃令其",
    "X18n0340_002:0896b03": "入佛十數對迦葉中一切善法欲為其本何以獨將",
    "X18n0340_002:0896b04": "對迦葉耶答義有通別通義可爾若別論者唯取於",
    "X18n0340_002:0896b05": "欲故今迦葉於善欲中最受其名以頭陀法善行中",
    "X18n0340_002:0896b06": "最更樂為論義者更樂是觸觸即觸對對彼往復故",
    "X18n0340_002:0896b07": "得名也且順古名而消釋之即如更語更聽故也其",
    "X18n0340_002:0896b08": "用念數者能持義將對持律名最為便思云密行者",
    "X18n0340_002:0896b09": "思居內懷人無測者解脫對善吉者即此二字文分",
    "X18n0340_002:0896b10": "兩用先解字義對空第一次解脫兩字明空功用若",
    "X18n0340_002:0896b11": "不見空無由解脫作意於境界名憶數者作意方得",
    "X18n0340_002:0896b12": "名為憶也佛令起此數等者修天眼時憶光明等以",
    "X18n0340_002:0896b13": "為方便故云繫心於外境也凡夫皆有此定者舉心",
    "X18n0340_002:0896b14": "數定者如根本定一切眾生皆曾得之故云皆有若",
    "X18n0340_002:0896b15": "無巳下證心數定以眾生下舉住心所不能進修若",
    "X18n0340_002:0896b16": "單心所但名決定受數四卷者阿毗曇心文有四卷",
    "X18n0340_002:0896b17": "古譯受數名之為痛又云雜心為受所以雙引兩名",
    "X18n0340_002:0896b18": "者明痛是受恐人誤解故並列之上雖明等者上約",
    "X18n0340_002:0896b19": "十數以釋十人雖一一人略云枯榮即當人人經於",
    "X18n0340_002:0896b20": "五味味相未顯故云語少此中正用大經雙樹中間",
    "X18n0340_002:0896b21": "涅槃涅槃正表令物入中故云安置諸子自亦入中",
    "X18n0340_002:0896b22": "是十弟子等者如來所入意令弟子悉入其中此意",
    "X18n0340_002:0896b23": "始終亦用大經師子吼文師子吼言誰能莊嚴娑羅",
    "X18n0340_002:0896b24": "雙樹佛答之文及師子吼領解之語具如止觀記引",
    "X18n0340_002:0896c01": "而云如來方乃最能莊嚴故知至果方受最名當知",
    "X18n0340_002:0896c02": "弟子但同如來少分得於雙非枯榮若爾非唯涅槃",
    "X18n0340_002:0896c03": "名非枯榮八教所顯佛性之說皆得名也若行若證",
    "X18n0340_002:0896c04": "悉名涅槃悉名莊嚴此中須以法華大旨思之方見",
    "X18n0340_002:0896c05": "二千者意總五百所用法門雖復法相未顯法門通",
    "X18n0340_002:0896c06": "漫故更問之言未見五百法門者是故可以身因當",
    "X18n0340_002:0896c07": "之今尋乃至五百數者此但借數而對於數義之要",
    "X18n0340_002:0896c08": "者不出根境故用對之以消五百故引五百身因為",
    "X18n0340_002:0896c09": "證故知身因不出根境緣起具如止觀記皆由十弟",
    "X18n0340_002:0896c10": "子至佛事者明諸弟子具經半滿皆為成就輔弼法",
    "X18n0340_002:0896c11": "王故今具歷一代教法眾生至開佛知見者意指法",
    "X18n0340_002:0896c12": "華入祕密藏即是大經中間涅槃意明二經大旨同",
    "X18n0340_002:0896c13": "故六明生果報土者還指前文二乘之心是菩薩淨",
    "X18n0340_002:0896c14": "土以為問答意也故彈斥及受彈者同時聞者重聞",
    "X18n0340_002:0896c15": "述者同入室者後時入者遠論皆當入於寂光居分",
    "X18n0340_002:0896c16": "果報若雖入實未破無明但在方便有餘中耳今處",
    "X18n0340_002:0896c17": "中說及已入實故云果報所被大機即有顯益若於",
    "X18n0340_002:0896c18": "小行但有冥資今從意說故得言之生有餘土者於",
    "X18n0340_002:0897a01": "諸味中無學之人便入滅度不到法華及無密益者",
    "X18n0340_002:0897a02": "故作是說七明淨佛土者淨正當菩薩之行他消經",
    "X18n0340_002:0897a03": "文都無此旨今此從於權行者說若從未顯本示為",
    "X18n0340_002:0897a04": "小乘實行說者爾前未曾與物結緣故使法華初得",
    "X18n0340_002:0897a05": "記已須更修於淨土之行次今取去明用法華當知",
    "X18n0340_002:0897a06": "一往顯未究竟又用法華須有二別引汝等所行證",
    "X18n0340_002:0897a07": "開權也次引小欲證顯本也故釋此文方得云符成",
    "X18n0340_002:0897a08": "淨土故知淨名與諸弟子皆有實本故從是則下以",
    "X18n0340_002:0897a09": "本迹義對淨名本而用結之自古但作彈斥等言永",
    "X18n0340_002:0897a10": "失符成佛國之理又復非但佛及弟子義當王數凡",
    "X18n0340_002:0897a11": "入道者心王心所一切悉然施教本令凡夫修習義",
    "X18n0340_002:0897a12": "當王所共化諸心令成正覺又一一文云自他者化",
    "X18n0340_002:0897a13": "他心義似淨佛土也今自念是解脫知見法身者解",
    "X18n0340_002:0897a14": "脫知見了自得法今之淨名了已證位位居等覺既",
    "X18n0340_002:0897a15": "具三德自念亦是以解解德利益眾生念自解脫利",
    "X18n0340_002:0897a16": "他故也息諸勞煩等者煩是煩惱事即是業世疾亦",
    "X18n0340_002:0897a17": "須息此二事今亦二事表於惑業境智相應二事必",
    "X18n0340_002:0897a18": "息所以者何此二種體即是般若解脫二德之種故",
    "X18n0340_002:0897a19": "也而今淨名種轉事顯名之為息問淨名等者問曰",
    "X18n0340_002:0897a20": "者只應愍彼何為自念答意者此表三德此三德中",
    "X18n0340_002:0897a21": "境智和合故云法身及以般若但解脫未暢於化機",
    "X18n0340_002:0897a22": "中須云念耳大悲即是解脫之相託自念彼故云寄",
    "X18n0340_002:0897a23": "也三種緣集者二緣集中加法界集方便品前皆但",
    "X18n0340_002:0897a24": "立二方便品初依攝師立法界者為欲消品消文便",
    "X18n0340_002:0897b01": "故若不爾者弟子菩薩但共為一無為緣集大小則",
    "X18n0340_002:0897b02": "濫故更順古離為三種若爾何以破他答名同義異",
    "X18n0340_002:0897b03": "如前說左面等者如世左相用重故是故今文在前",
    "X18n0340_002:0897b04": "命之故大經下明莊嚴人者如來於中脫表入中中",
    "X18n0340_002:0897b05": "體者何謂即邊是是故其枯即嚴於榮榮所以嚴謂",
    "X18n0340_002:0897b06": "即枯故故諸弟子自鹿苑來至般若會枯榮尚隔迹",
    "X18n0340_002:0897b07": "中化事相仍別故探取法華等者至法華時三乘被",
    "X18n0340_002:0897b08": "會三即是一邊方能嚴以法華會悉入中故故至涅",
    "X18n0340_002:0897b09": "槃重以表顯一代所歸非待涅槃方堪嚴樹却引法",
    "X18n0340_002:0897b10": "華秋收冬藏良有由也諸方等等者至方等中若大",
    "X18n0340_002:0897b11": "若偏已有此事於小猶祕言不必者必亦是定即不",
    "X18n0340_002:0897b12": "定也若將下文訶義望者即準別訶之文故也既云",
    "X18n0340_002:0897b13": "不於三界等驗知以圓而訶於藏前云六失者如下",
    "X18n0340_002:0897b14": "別訶三雙是也毗曇云滅盡等(檢)誠論空心二處滅",
    "X18n0340_002:0897b15": "(檢)十種細想具如止觀記釋滅定名具有破斥如止",
    "X18n0340_002:0897b16": "觀記次明下觀練薰修如法界次第初背捨二勝處",
    "X18n0340_002:0897b17": "者於內有色外觀多少分之為二三四二勝處者文",
    "X18n0340_002:0897b18": "中略無謂內無色外觀多少亦分為二餘四勝處在",
    "X18n0340_002:0897b19": "淨背捨即八一切處中四色是也廣如禪門言八一",
    "X18n0340_002:0897b20": "切處者一切處有十八在色界故取四色二在無色",
    "X18n0340_002:0897b21": "故不論之即是空識兩一切處也今約下明五味相",
    "X18n0340_002:0897b22": "生者暫寄五禪明五味耳願智者應云願智頂禪文",
    "X18n0340_002:0897b23": "云乃至是重舉也此願智禪居諸禪上故名為頂於",
    "X18n0340_002:0897b24": "其禪中能起諸願及以智等故得名也十八變如止",
    "X18n0340_002:0897c01": "觀記諸禪極頂者一切諸禪若依觀等至於薰修皆",
    "X18n0340_002:0897c02": "得頂名問何以等者若單根本無此問也更有觀等",
    "X18n0340_002:0897c03": "四對根本成五以背捨等皆依禪地別何故別立觀",
    "X18n0340_002:0897c04": "等四耶答意者只是熏以觀等觀練根本耳三雙者",
    "X18n0340_002:0897c05": "悉是圓訶但體中名猶似濫小何者身子亦謂我入",
    "X18n0340_002:0897c06": "滅定不是三界而現於意後入無餘是不現身何以",
    "X18n0340_002:0897c07": "訶云現身意耶然淨名意訶其現在若云未來凡夫",
    "X18n0340_002:0897c08": "亦滅何獨身子餘之二雙一隻皆悉非其見聞之境",
    "X18n0340_002:0897c09": "次定用中正斥身子所入之定不能如是餘之二雙",
    "X18n0340_002:0897c10": "即是訶其定中無慧於第二雙仍更兼前定用以斥",
    "X18n0340_002:0897c11": "下一雙一隻多皆屬慧又因果雙雖至第三方立其",
    "X18n0340_002:0897c12": "名然前二雙並約果訶下重云果者以對因故雖復",
    "X18n0340_002:0897c13": "立因並為成果以訶身子不對餘人故但以大乘分",
    "X18n0340_002:0897c14": "證之果而訶小果故除因已餘之五法皆先直引菩",
    "X18n0340_002:0897c15": "薩次重舉法身菩薩以分證人對斥小果至訶目連",
    "X18n0340_002:0897c16": "緣對八百則盡以三教因法訶之下之八人至文屬",
    "X18n0340_002:0897c17": "當身如木石等者雖如木石有此身故雖如死灰有",
    "X18n0340_002:0897c18": "要期故並名為有身子何必為邀名利由現此儀全",
    "X18n0340_002:0898a01": "似現相是故大士寄之以訶乃是不思議等者問此",
    "X18n0340_002:0898a02": "真宴坐是不思議而云乃至者何耶答總以事定而",
    "X18n0340_002:0898a03": "訶身子故先令以佛慧之心入九大禪即別教禪也",
    "X18n0340_002:0898a04": "及同二乘者即是別人入藏通定次不思議中越一",
    "X18n0340_002:0898a05": "切出假諸之故云乃至在欲而行禪者此亦約果地",
    "X18n0340_002:0898a06": "真滅定作此說意令入於不思議假故云在欲不以",
    "X18n0340_002:0898a07": "世人在欲而謂有禪今意云魔本以欲而亂世人既",
    "X18n0340_002:0898a08": "以魔界而為佛事故魔見之其心惱亂復次菩薩下",
    "X18n0340_002:0898a09": "方寄因人不現身心之觀行也復次法身下正以因",
    "X18n0340_002:0898a10": "乘無生分果而往訶之大小俱果汝何以於三界而",
    "X18n0340_002:0898a11": "現身心若即理下恐推大果故以不思議事理而對",
    "X18n0340_002:0898a12": "責之事理俱不如汝所人於自無用等者得已有餘",
    "X18n0340_002:0898a13": "何復此定廢餘威儀於佗何益無用等者前訶無體",
    "X18n0340_002:0898a14": "正訶無用之體與無何殊今訶無用乃成雙訶三業",
    "X18n0340_002:0898a15": "善不善事等也者三業所作泛泛不善但名不善與",
    "X18n0340_002:0898a16": "三毒合方名不善根善及善根準此可見並在界內",
    "X18n0340_002:0898a17": "故云凡夫問凡起三業必通三毒何有通起而不名",
    "X18n0340_002:0898a18": "根要待別起方名根耶答根以能生生後世為義泛",
    "X18n0340_002:0898a19": "泛起者泛與三毒俱不招來報不名根耳總而言之",
    "X18n0340_002:0898a20": "亦是如彼凡夫有漏三業所作之事成是菩薩定法",
    "X18n0340_002:0898a21": "之外用也故不須捨引物至淨土也者故知六法但",
    "X18n0340_002:0898a22": "有一法則能利生為利生故須取淨土具足如前二",
    "X18n0340_002:0898a23": "十九事今應等者四句之中第三所訶第四能訶餘",
    "X18n0340_002:0898a24": "之二句相從來耳故佛於須跋等者師子吼者說有",
    "X18n0340_002:0898b01": "佛性八正道也不動不修者有身見故即有邊見有",
    "X18n0340_002:0898b02": "邊見故即有戒取及以邪見八十八足故云不動修",
    "X18n0340_002:0898b03": "四枯念處等者此是通塗道品具如止觀第七及記",
    "X18n0340_002:0898b04": "若有身邊即具五陰陰是四教所觀之境七十三人",
    "X18n0340_002:0898b05": "者上八地各有九品八九七十二人并取欲界具惑",
    "X18n0340_002:0898b06": "一人七十三人也(檢俱舍)八自在者如止觀記二斷而",
    "X18n0340_002:0898b07": "入中別教者此是別人十住之初用二乘法耳不能",
    "X18n0340_002:0898b08": "用煩惱為佛事者正約初住之位也雖云其入等者",
    "X18n0340_002:0898b09": "應云涅槃本來不動故細合此喻所以身子非但有",
    "X18n0340_002:0898b10": "無定之智亦入無智之定以是義故從定訶之亦由",
    "X18n0340_002:0898b11": "身子智無於定又入無智之滅定言現身者由果人",
    "X18n0340_002:0898b12": "入而現身相故全從果而訶之也。",
    "X18n0340_002:0898b13": "淨名疏卷第十二",
    "X18n0340_002:0898b14": "次命目連為對居士全從因訶又從說法邊皆用教",
    "X18n0340_002:0898b15": "訶居士俗眾一切並具有為緣集故須兼通帶別入",
    "X18n0340_002:0898b16": "圓若但目連是則以三而訶於小次所以次命目連",
    "X18n0340_002:0898b17": "者智既不遠兼定應堪萊茯者未足表勝應如法華",
    "X18n0340_002:0898b18": "疏云古仙所嗜深求其致者從此至利益之義諸文",
    "X18n0340_002:0898b19": "是也勸勿忘本故曰深求下去悉然身子亦爾漸顯",
    "X18n0340_002:0898b20": "者漸教即第二榮也半滿相對者所破定半能訶是",
    "X18n0340_002:0898b21": "滿門中或三二一雖復不定三皆名滿以由此故得",
    "X18n0340_002:0898b22": "名相待非唯至小益者說小法相被彼大機故俱失",
    "X18n0340_002:0898b23": "二故於上來總訶之云不當如人者所說此中當字",
    "X18n0340_002:0898b24": "平聲呼之意明所說不當故也若去聲呼但可釋義",
    "X18n0340_002:0898c01": "即是所說不當理也若常讀經須依平聲況作去聲",
    "X18n0340_002:0898c02": "須以當字而為句末故不可也須略分引至三空不",
    "X18n0340_002:0898c03": "同等者先略標不同次前明下辨大小相三若是下",
    "X18n0340_002:0898c04": "明於小衍入法不同四淨名下結歸所用於辨相中",
    "X18n0340_002:0898c05": "二先小次衍於先小中五先略引二空不同次依阿",
    "X18n0340_002:0898c06": "含下明諸經論用空多少以立三空三若有人下釋",
    "X18n0340_002:0898c07": "平等空四止作下二三離合五雖復下結歸本宗次",
    "X18n0340_002:0898c08": "破下衍也於中先巧拙相形次此三下正明衍相三",
    "X18n0340_002:0898c09": "明入法不同中先小次衍衍中先正明衍相次若承",
    "X18n0340_002:0898c10": "稟下明通於通四淨名下明結歸所用略分文竟次",
    "X18n0340_002:0898c11": "更略消初小中云誰老死等者若云二空須加無字",
    "X18n0340_002:0898c12": "謂無是老死無誰老死具如止觀記次相形中二先",
    "X18n0340_002:0898c13": "法次譬無拳是生空也無指是法空也無空即是平",
    "X18n0340_002:0898c14": "等空也文作權字恐誤前二空方便者由入法空方",
    "X18n0340_002:0898c15": "入真空乃名平等當知但指所證之空即名平等若",
    "X18n0340_002:0898c16": "衍教等者名字之三無差別三即一故故但有名既",
    "X18n0340_002:0898c17": "是巧空即真即中不應別說三即中者不必皆中但",
    "X18n0340_002:0898c18": "云此俗通至於中是故釋云皆通法性若承稟下明",
    "X18n0340_002:0899a01": "通於通先出鈍根不見法性唯住偏真故云見菩薩",
    "X18n0340_002:0899a02": "上根通至法性即菩薩中利者故也故下文中皆通",
    "X18n0340_002:0899a03": "法性故云即見中道故也若不信有共空義者今問",
    "X18n0340_002:0899a04": "他云具如經云法無眾生離眾生垢等豈不是無眾",
    "X18n0340_002:0899a05": "生我人壽命等四此之四法二乘已離何以還將用",
    "X18n0340_002:0899a06": "斥於小既斥於小小大須分於今應云所離無殊能",
    "X18n0340_002:0899a07": "空智別今家意能離三中通真與拙所離不別應知",
    "X18n0340_002:0899a08": "別圓能離永乖故釋義者諸皆須具約三教俗同真",
    "X18n0340_002:0899a09": "異真體須分今疏從勝且從圓釋心法法性其言尚",
    "X18n0340_002:0899a10": "通下三空句一切皆爾善得斯旨方乃可言善消三",
    "X18n0340_002:0899a11": "空又復經文所列諸句凡諸法字及以釋中諸法性",
    "X18n0340_002:0899a12": "名悉須分別令具三真若獨圓者心外無境一攝一",
    "X18n0340_002:0899a13": "切莫不融通今兼斥俗義通權實及以初心應知所",
    "X18n0340_002:0899a14": "觀不出界內一切心法以由即故義雜真殊問眾生",
    "X18n0340_002:0899a15": "空等者此依通中偏生空問答中並約通中利根利",
    "X18n0340_002:0899a16": "中圓教以釋生空義引經證義一切皆然細得七重",
    "X18n0340_002:0899a17": "之中三真深意方了此中前後經文然約圓釋眾生",
    "X18n0340_002:0899a18": "尚乃即是法性況眾生空豈可非耶故使一切趣於",
    "X18n0340_002:0899a19": "我人次引大經者引於六法而為問者不即不離已",
    "X18n0340_002:0899a20": "如餘文於中但取我空而已故引六十二見即是答",
    "X18n0340_002:0899a21": "也向多處之文已料簡竟此何復疑如云三俱名字",
    "X18n0340_002:0899a22": "即真入中故於次文分上下根下根即真上根即中",
    "X18n0340_002:0899a23": "即中從深即真在淺深不失淺淺則遺深故覆淺從",
    "X18n0340_002:0899a24": "深一音通被況依經部理合隨機準經現文且從通",
    "X18n0340_002:0899b01": "釋如云法無眾生三教之法俱無眾生用智不同使",
    "X18n0340_002:0899b02": "成三異故法性實慧及以方便其言悉通但譬之以",
    "X18n0340_002:0899b03": "伊不通通別又復須知已下諸句方便慧中悉有二",
    "X18n0340_002:0899b04": "意自行化他又下諸句皆云心及一切法者以此諸",
    "X18n0340_002:0899b05": "句歷心約法誰有見之不思己行一句專憑文字法",
    "X18n0340_002:0899b06": "耶如優波離心相等者下文正約犯罪心本來無垢",
    "X18n0340_002:0899b07": "如優波離得小乘脫豈不見於罪心脫心心性不別",
    "X18n0340_002:0899b08": "故約理性一切無垢勝天王者引自相空以證理法",
    "X18n0340_002:0899b09": "無眾生垢引自相離以證理中離眾生垢皆約法性",
    "X18n0340_002:0899b10": "並云自相次實慧中亦先牒法性者由性無故慧方",
    "X18n0340_002:0899b11": "令無雖復性無而猶有者良由無慧不可自無但云",
    "X18n0340_002:0899b12": "若法不云心者心法相攝舉一自通下去諸句一切",
    "X18n0340_002:0899b13": "悉然法性至垢者此中具二一者全不了知真中無",
    "X18n0340_002:0899b14": "我二者縱了真諦不知中道由此教令我猶有垢以",
    "X18n0340_002:0899b15": "有垢故並名妄計次若了下明稱實之慧乃契理無",
    "X18n0340_002:0899b16": "下去諸句一切悉然類前作者前二易類於方便中",
    "X18n0340_002:0899b17": "皆有自他如伊字等下去悉然不同凡夫至際斷者",
    "X18n0340_002:0899b18": "且據此於二邊便故具足應云不同七種方便人也",
    "X18n0340_002:0899b19": "此非獨圓不復得說之下去例爾次八番正明體法",
    "X18n0340_002:0899b20": "入空者前明衍門人即是法不應別說但於前來生",
    "X18n0340_002:0899b21": "空之上以示法空故體法言通人法也故於所空人",
    "X18n0340_002:0899b22": "法還別約所空說故重言之故所空中人空但對眾",
    "X18n0340_002:0899b23": "生壽命即彼能空體常寂滅諸相恒滅即名法空若",
    "X18n0340_002:0899b24": "不說者何以得知下去皆然讀者體之行者察之消",
    "X18n0340_002:0899c01": "者了之教意前後相望皆爾數數融會無令迷旨十",
    "X18n0340_002:0899c02": "相者涅槃云色聲香味觸生住異滅及男女相但離",
    "X18n0340_002:0899c03": "此十未足以顯大涅槃德然經意者云大涅槃中無",
    "X18n0340_002:0899c04": "此十相非唯破此成大涅槃智識者分別識也亦是",
    "X18n0340_002:0899c05": "分別智也於今正當空假二相故云分別故中道理",
    "X18n0340_002:0899c06": "無分別境必非智識之所能緣問曰亦有一智而緣",
    "X18n0340_002:0899c07": "多境如以俗智照真照中及以真俗更互轉照其理",
    "X18n0340_002:0899c08": "何耶答若論通相入空境智即以一俗對於三真互",
    "X18n0340_002:0899c09": "照轉照非此所論法無有說等者以諸言說皆從覺",
    "X18n0340_002:0899c10": "觀生凡諸有言皆從覺觀法性俱離能說所說法性",
    "X18n0340_002:0899c11": "本無實慧照之方便無著故使然也非六七八識者",
    "X18n0340_002:0899c12": "識名分別故說皆無問何不亦云無五識耶答以根",
    "X18n0340_002:0899c13": "對境不可無也況五未能分別諸法過在六七五亦",
    "X18n0340_002:0899c14": "何辜若爾八亦何失答是無記報含雜染故總而言",
    "X18n0340_002:0899c15": "之俱生死故若爾五亦生死何以不列答當觀境故",
    "X18n0340_002:0899c16": "若爾六七及八亦是觀境何以云無答所言無者明",
    "X18n0340_002:0899c17": "法性無故法性之理不可見聞覺知故耳若爾何以",
    "X18n0340_002:0899c18": "不云無眼識等答一往須立下文亦云法過眼等謂",
    "X18n0340_002:0900a01": "無為性此即不可無等即性理必如之此下七番及",
    "X18n0340_002:0900a02": "諸句者下去仍合有九番也似平等者以準絕待及",
    "X18n0340_002:0900a03": "同法性同如同實際等言全是平等但諸句勢如離",
    "X18n0340_002:0900a04": "好醜及過眼等亦欲同前生法二空進退兼含故且",
    "X18n0340_002:0900a05": "云似又不同前七故云不屬因緣無去來等既三空",
    "X18n0340_002:0900a06": "體一故得言之又似平等空與法空雜雜者亦是兼",
    "X18n0340_002:0900a07": "共異名所以可句句兼釋故名雜非即合雜故知生",
    "X18n0340_002:0900a08": "法狀似有待故以平等而重絕之初云無相待者無",
    "X18n0340_002:0900a09": "亦是絕絕彼待故故從心絕不從事絕事絕無窮絕",
    "X18n0340_002:0900a10": "還不絕心約實理理即法性法性本無尚亦無絕有",
    "X18n0340_002:0900a11": "何不絕相待之惑自然而滅者智稱法性方乃名滅",
    "X18n0340_002:0900a12": "是故法性亦滅於絕平等之理猶有所存者故得二",
    "X18n0340_002:0900a13": "空即名平等言所存者意令成絕必無所存當知平",
    "X18n0340_002:0900a14": "等自無平等名平等空若不然者何名衍門三空俱",
    "X18n0340_002:0900a15": "時欲顯功能三無差別故列所存顯無所存欲得平",
    "X18n0340_002:0900a16": "等生法亦無豈更存於平等之見故云即無平等但",
    "X18n0340_002:0900a17": "三藏下更引小三以形大三縱有平等終無別理況",
    "X18n0340_002:0900a18": "復小教二空成時猶未平等況更修空空於平等是",
    "X18n0340_002:0900a19": "故大小三空不同智障心滅者有智障時仍屬相待",
    "X18n0340_002:0900a20": "二障亦是空假智耳雖因共乘至初住位智障必滅",
    "X18n0340_002:0900a21": "非六因不在四緣者略如止觀記及俱舍文若欲粗",
    "X18n0340_002:0900a22": "知其名字者名有新舊舊云所作共自分普遍相應",
    "X18n0340_002:0900a23": "報新云能作及俱有同類與相應遍行并異熟四緣",
    "X18n0340_002:0900a24": "者舊云因緣次第緣緣緣增上緣新云緣緣名所緣",
    "X18n0340_002:0900b01": "緣次第緣名等無間緣餘二名同大體亦是法性不",
    "X18n0340_002:0900b02": "從因緣生耳以在因法必屬緣故因緣必是有為法",
    "X18n0340_002:0900b03": "故及十二等者四緣六因及以並是生死生死即三",
    "X18n0340_002:0900b04": "道三道即三德三德是法性三德之外無復三道言",
    "X18n0340_002:0900b05": "亦可者以十二緣名同事同十二亦是四六而已故",
    "X18n0340_002:0900b06": "知但是離合說耳且如無明即是行家之能通也即",
    "X18n0340_002:0900b07": "同類因行必四相即俱有也行中五部亦同類也無",
    "X18n0340_002:0900b08": "明行中心心所法共行共感所作必同行支必招識",
    "X18n0340_002:0900b09": "等異熟此行必有遍行五部之惑若四緣中論云增",
    "X18n0340_002:0900b10": "上即能作因緣五因性比六因說可知然疏文中因",
    "X18n0340_002:0900b11": "緣中所作及增上云與相待同者如增上中有力無",
    "X18n0340_002:0900b12": "力並是能成望彼所成能所別故故名相待況能所",
    "X18n0340_002:0900b13": "中俱有長短大小等也我法性中都無是事故為平",
    "X18n0340_002:0900b14": "等之所破也為的當故者此方便中唯以隨緣應物",
    "X18n0340_002:0900b15": "為壞若世間法屬因緣者因假定緣方乃可成如泥",
    "X18n0340_002:0900b16": "成瓦必假火緣如土為泥必假於水一法入一切法",
    "X18n0340_002:0900b17": "至法也者既云諸法悉有安樂即是本有義云相入",
    "X18n0340_002:0900b18": "既本相在更云互入者示相攝相令知相在法即法",
    "X18n0340_002:0900b19": "性等者法雖本即必須實慧而遍入之方了諸法互",
    "X18n0340_002:0900b20": "入之性理智合下即是方便三密應機故云應入法",
    "X18n0340_002:0900b21": "即智慧者即是境智不二故也然小乘中已破因緣",
    "X18n0340_002:0900b22": "得入真諦今云法性不屬因緣故殊小也如不異者",
    "X18n0340_002:0900b23": "法性中如一如無二法住實際等者法性實際及以",
    "X18n0340_002:0900b24": "如如名異義等故無四邊義亦通三今文且一意在",
    "X18n0340_002:0900c01": "略耳理智合應云四教等者理具故後方遍起不依",
    "X18n0340_002:0900c02": "六塵者依者著也若爾三藏小乘豈著六耶答有即",
    "X18n0340_002:0900c03": "有離離仍同著以著二中之無故也塵離二著名無",
    "X18n0340_002:0900c04": "殊如金鐵鎻被繫義等今摩訶衍二俱離也以見真",
    "X18n0340_002:0900c05": "俗法界故爾法無去來等者問言不住者亦是去來",
    "X18n0340_002:0900c06": "何得去來釋無去來答不住則不去不住不去則無",
    "X18n0340_002:0900c07": "去來故可以釋無去來也意明法性不偏住故故云",
    "X18n0340_002:0900c08": "不住為異二乘有去有住若聲聞經至十六行等者",
    "X18n0340_002:0900c09": "空謂空無我無相謂滅四無作即餘十依諦各別三",
    "X18n0340_002:0900c10": "不相收若衍門中三法相收若真若中俱無異趣一",
    "X18n0340_002:0900c11": "法性中三亦何別引思益者眾生者即理性滅定滅",
    "X18n0340_002:0900c12": "定尚具足三故知理性不殊無相無願故也故一理",
    "X18n0340_002:0900c13": "中最可相即尚即眾生諸何可異實慧具三昧中云",
    "X18n0340_002:0900c14": "復宗者復彼眾生身中滅定之三理也理為本宗故",
    "X18n0340_002:0900c15": "云復也應用即是方便之慧亦有三也雖同他有有",
    "X18n0340_002:0900c16": "常同理無可愛果等者問可愛不可愛俱有生死何",
    "X18n0340_002:0900c17": "以分對生死涅槃耶答為異好醜故重對之亦可果",
    "X18n0340_002:0900c18": "從酬因立名生死涅槃始末翻對是故別也增損等",
    "X18n0340_002:0901a01": "者問增損之中亦云生死及以涅槃與前何別而此",
    "X18n0340_002:0901a02": "復云答好醜約果報增損約功能二門雖別生死等",
    "X18n0340_002:0901a03": "同名異義同重論何爽下去準知法過眼耳等者與",
    "X18n0340_002:0901a04": "不依塵能所別不然法性中無眼等名一一根中俱",
    "X18n0340_002:0901a05": "是法界故云過也若實慧者得慧故過若方便中入",
    "X18n0340_002:0901a06": "假故過文略不述高下比知異三藏者理俱異三何",
    "X18n0340_002:0901a07": "但三藏今沒二者應知能異必異三教今經文中通",
    "X18n0340_002:0901a08": "教似顯故且從之義解之人須令圓顯文之旨故應",
    "X18n0340_002:0901a09": "修門故深收淺故佛元意故故令思擇令義歸圓唯",
    "X18n0340_002:0901a10": "大目連至方可說乎者故知不應唯作三藏說也言",
    "X18n0340_002:0901a11": "如是者法相應如向來所釋豈可唯如目連說乎目",
    "X18n0340_002:0901a12": "連豈不能說三藏之中法無眾生離眾生垢等而為",
    "X18n0340_002:0901a13": "淨名之所責耶法既含三連尚不能說三中之幻俗",
    "X18n0340_002:0901a14": "何能說於即幻之三真即真之圓中中理之諸法故",
    "X18n0340_002:0901a15": "結示云法相如是豈如目連以三藏說乎夫說法者",
    "X18n0340_002:0901a16": "等者然準次第應先訶解後訶於說今先訶說後訶",
    "X18n0340_002:0901a17": "解者正訶目連說法相故也說不如法良為無解故",
    "X18n0340_002:0901a18": "於說後方更訶解如是解者方可如解而為他說故",
    "X18n0340_002:0901a19": "前結云解應如是豈可輙為居士說耶四不可說者",
    "X18n0340_002:0901a20": "當知法性尚不可作圓教說之況復三教寧當可說",
    "X18n0340_002:0901a21": "引法華者以證從極三教名餘通別尚迷況復三藏",
    "X18n0340_002:0901a22": "其聽法者無聞無得等者此亦斥於說示之謬亦由",
    "X18n0340_002:0901a23": "說示不示無聞無得之體故令聽者有聞有得若目",
    "X18n0340_002:0901a24": "連下以有說示正結訶其不能於法性中忘其師資",
    "X18n0340_002:0901b01": "之道目連豈不能於真諦體中忘師資耶準於出定",
    "X18n0340_002:0901b02": "真亦不忘譬如幻士等者問前文多云幻隨三真今",
    "X18n0340_002:0901b03": "那云四四理如幻耶答過涅槃幻類之可知問文初",
    "X18n0340_002:0901b04": "但云約通教訶前後釋義皆作一幻隨三真轉釋乃",
    "X18n0340_002:0901b05": "成於別圓接通對通即三豈會經旨獨通教耶答通",
    "X18n0340_002:0901b06": "為能通別圓是所通有能通別圓之功故先但約通",
    "X18n0340_002:0901b07": "教釋之能所相對即具三也若從接邊通是所接別",
    "X18n0340_002:0901b08": "圓是能亦緣所有可接之理則令能有能接之功況",
    "X18n0340_002:0901b09": "義在通並含能所若其不以接義釋者何以明於通",
    "X18n0340_002:0901b10": "中利根根生待接接候機成今存三釋為順接入圓",
    "X18n0340_002:0901b11": "別教也此文前後少明接義亦得縱容兼含判之故",
    "X18n0340_002:0901b12": "委料簡通上下文況今責目連若解若說不稱法相",
    "X18n0340_002:0901b13": "正當不得二種入通通入二種之深旨耳當令目連",
    "X18n0340_002:0901b14": "依於中道觀解之意而說法也況復說接然須知機",
    "X18n0340_002:0901b15": "目連復無觀機之智故令說解不當於機若入如幻",
    "X18n0340_002:0901b16": "等者此引二十五三昧中如幻三昧故令依圓不思",
    "X18n0340_002:0901b17": "議理而說法也當了下至隨病授藥也者問前已約",
    "X18n0340_002:0901b18": "圓此何仍別答前正在通通中真理雖含圓別但屬",
    "X18n0340_002:0901b19": "未是知根之智目連之可中自因此門入圓入別尚",
    "X18n0340_002:0901b20": "須勸以中智照俗使成妙俗況前泛為利根通論機",
    "X18n0340_002:0901b21": "緣不同尅仍須別故以別訶良由此也一訶不知根",
    "X18n0340_002:0901b22": "二訶有滯者訶滯仍與通教略同以通教中先真後",
    "X18n0340_002:0901b23": "假故也故先訶其不知根緣況訶有滯正是不知根",
    "X18n0340_002:0901b24": "緣之由文在後者文後意前故也如來至利根也者",
    "X18n0340_002:0901c01": "文中但作藏通相對以論利鈍亦且寄通一往而已",
    "X18n0340_002:0901c02": "今亦一切利鈍皆悉不知目連但泛對他以說拙教",
    "X18n0340_002:0901c03": "而已既不知小鈍亦不知大利況十六門六十四悉",
    "X18n0340_002:0901c04": "之利鈍耶故利鈍之言有通有別通約十六別但衍",
    "X18n0340_002:0901c05": "門與而言之亦可容知三藏十六故今所以斥小被",
    "X18n0340_002:0901c06": "大三空悉然故須曉此以悲至所說耳者問前以用",
    "X18n0340_002:0901c07": "別理合有悲今此亦以大悲為訶何得判云是圓訶",
    "X18n0340_002:0901c08": "耶答前對真空且以滯空不知根訶非全無悲今云",
    "X18n0340_002:0901c09": "悲者加報佛恩即是無緣大慈悲也故以念報佛恩",
    "X18n0340_002:0901c10": "之大悲而訶其偏但是被俗之慈悲耳況八百居士",
    "X18n0340_002:0901c11": "宜須在慈故更進訶雙被故也以不可重而為悲境",
    "X18n0340_002:0901c12": "具如華嚴人法處等有量則非菩薩大悲一一須云",
    "X18n0340_002:0901c13": "廣大如法界等如是運懷通於初後作意任運並可",
    "X18n0340_002:0901c14": "云也運無緣悲即念報佛恩之大悲也若報佛恩即",
    "X18n0340_002:0901c15": "不斷種當知二乘自既斷種亦斷他種良由不知小",
    "X18n0340_002:0901c16": "三空中無無緣悲雖眾日說非報佛恩維摩至菩提",
    "X18n0340_002:0901c17": "心者準此亦須略說三空以結淨名巧說之德以訶",
    "X18n0340_002:0901c18": "說法不應法相不知根緣且至大機居士發心者故",
    "X18n0340_002:0902a01": "上破古斥小逗大非關人天又發心語通諸居士中",
    "X18n0340_002:0902a02": "根緣不同或是唯圓或是通別或有圓機宜先通別",
    "X18n0340_002:0902a03": "或唯通別同座異聞次命迦葉者身子已約果訶目",
    "X18n0340_002:0902a04": "連復約因訶今此文中約因兼果而為訶也寄大因",
    "X18n0340_002:0902a05": "果訶其小果寄小因果示其大教大因者示乞食門",
    "X18n0340_002:0902a06": "大果者示正食法小因者集道諦也小果者滅諦也",
    "X18n0340_002:0902a07": "大教者頓教也初釋因緣文列三大文意具有法華",
    "X18n0340_002:0902a08": "疏中七大義足初從所以然者下釋也有人去復是",
    "X18n0340_002:0902a09": "位大次知僧即住持大無欲者即是德大棄金色婦",
    "X18n0340_002:0902a10": "即是捨大頭陀者是行大慈悲等印可大得四枯善",
    "X18n0340_002:0902a11": "欲者以大善地加於通數準此餘人並須加之但大",
    "X18n0340_002:0902a12": "善名別今略不論法華疏中即具對也頭陀三意者",
    "X18n0340_002:0902a13": "半滿亦是約教而已法華疏文具廣分別今難下破",
    "X18n0340_002:0902a14": "他解中今以二門對於二人意略可見今更助一釋",
    "X18n0340_002:0902a15": "二門雖得飯義一即涅槃是恐人謬作觀行等者問",
    "X18n0340_002:0902a16": "大師恒用何以匿他答非為不許但斥乖文一家消",
    "X18n0340_002:0902a17": "文皆先事次教後方觀門縱為觀門依文附教堪資",
    "X18n0340_002:0902a18": "至道以益行者直爾理解恐迷經宗欲使現世轉報",
    "X18n0340_002:0902a19": "者凡施聖眾皆蒙現益如阿那律拔現貧苦有慈悲",
    "X18n0340_002:0902a20": "心等者抑揚之妙事在於斯以歎有悲抑之令普故",
    "X18n0340_002:0902a21": "也若言下縱難何但下遮於總中一言故也亦具訶",
    "X18n0340_002:0902a22": "於自行化他於中先自次俱別訶中立四意者從始",
    "X18n0340_002:0902a23": "至末次第訶故元知迦葉建意欲往乞食之所標心",
    "X18n0340_002:0902a24": "既謬故後訶時至入聚落其心必非故不能體空聚",
    "X18n0340_002:0902b01": "之想入已得食食必有非非由觀諦俱不合理若欲",
    "X18n0340_002:0902b02": "訶之為用何法故辨漸頓以為訶法事窮理盡故結",
    "X18n0340_002:0902b03": "勸之次破其昔心所契者證滅諦也故次標之約證",
    "X18n0340_002:0902b04": "滅也事果乖心者據所契滅未入事時元知出散行",
    "X18n0340_002:0902b05": "事難當及至乞食果然隨非具如訶中廣明非相行",
    "X18n0340_002:0902b06": "生修者引大品文具如止觀記意明次第心中使應",
    "X18n0340_002:0902b07": "般若云常與薩婆若相應次即不次故也迦葉何不",
    "X18n0340_002:0902b08": "將如此心次第行乞而但懷於去取心耶若迦葉下",
    "X18n0340_002:0902b09": "次將身子入定之果寄釋其因故知不離薩婆若心",
    "X18n0340_002:0902b10": "尚能於食見於八邪即八解脫善達機理豈令行事",
    "X18n0340_002:0902b11": "捨富從貧事行尚虧安會至理一一禪中皆有三智",
    "X18n0340_002:0902b12": "者具如止觀禪境之中觀諸事禪皆成妙境此是圓",
    "X18n0340_002:0902b13": "人觀於根本乃至別教九種大禪一一禪中皆見佛",
    "X18n0340_002:0902b14": "性若別教人自性禪但在地前而已二苦諦去次下",
    "X18n0340_002:0902b15": "三諦一一諦中皆先於無學法上以破迦葉次若在",
    "X18n0340_002:0902b16": "學地去以學人未足而形迦葉三迦葉結漏下重以",
    "X18n0340_002:0902b17": "應入無餘為難四若為迦下以利他法而為難也若",
    "X18n0340_002:0902b18": "菩薩下以大示之乃以菩薩利他結之四食者觸思",
    "X18n0340_002:0902b19": "識段揣是古譯新不用者云飲粖等豈可為揣凡云",
    "X18n0340_002:0902b20": "食者取能資長滅壞身者不得食名如毒藥等雖食",
    "X18n0340_002:0902b21": "非資觸如冷等思如意思能延報命識如分別令報",
    "X18n0340_002:0902b22": "命住古人有章不能廣述敘今意但取段食為語餘",
    "X18n0340_002:0902b23": "者相從訶其有心等者淨名訶意云既有取捨信知",
    "X18n0340_002:0902b24": "入聚不免有心不能四儀常住諦理當知六根至之",
    "X18n0340_002:0902c01": "失者滯有等也問迦葉證空先已袪有何須還以有",
    "X18n0340_002:0902c02": "心訶之答此有二意一者訶其無空心入聚二者無",
    "X18n0340_002:0902c03": "分空分別貧富欲知迦葉入聚心散但以分別貧富",
    "X18n0340_002:0902c04": "驗之信知不見聚落圓理信無不捨滅定現儀信知",
    "X18n0340_002:0902c05": "小空迦葉已得今以事理不空訶之故一一文皆以",
    "X18n0340_002:0902c06": "體空入位並之見色盲等例之可見六根本是塵識",
    "X18n0340_002:0902c07": "所依生諸分別及於六塵而得斷空故以如盲訶令",
    "X18n0340_002:0902c08": "會理意令迦葉得無出入之大盲也迦葉但得入觀",
    "X18n0340_002:0902c09": "時盲出觀猶見不殊凡俗有見不見則非大盲故借",
    "X18n0340_002:0902c10": "世盲譬無分別見而無見無見而見故雖曰盲遍觀",
    "X18n0340_002:0902c11": "法界能如是觀空有貧富常會一如迦葉未然故招",
    "X18n0340_002:0902c12": "訶折然又應知盲非盡理故從耳去但云如響不云",
    "X18n0340_002:0902c13": "如聾次引大經正當似位次引大品不見等者當知",
    "X18n0340_002:0902c14": "如盲語局不見乃通鐵輪者用判上文下去五根語",
    "X18n0340_002:0902c15": "別位同所以引銅輪為證得至初住方有一分如盲",
    "X18n0340_002:0902c16": "故也如智證者疏文亦對有出入定而訶其觸令入",
    "X18n0340_002:0902c17": "聚時身如滅定又如智者如契境以證得理佛答德",
    "X18n0340_002:0902c18": "女等者如大品中德女問佛無明內有不乃至非內",
    "X18n0340_002:0903a01": "非外有不佛初皆答云不也次云如是有今文甚略",
    "X18n0340_002:0903a02": "具有其意如幻非內外意者即佛初答意也現一切",
    "X18n0340_002:0903a03": "事即佛次答意也文有譬喻合初文譬也次無明下",
    "X18n0340_002:0903a04": "合也四句檢等者凡云如幻必四句推之令空理已",
    "X18n0340_002:0903a05": "復辨大小今一一文皆以圓文對訶三藏既以圓教",
    "X18n0340_002:0903a06": "而訶於小所列菩薩道理應圓豈雜欲食等者正明",
    "X18n0340_002:0903a07": "食時須稱佛慧故非佛慧皆名雜欲故知迦葉散心",
    "X18n0340_002:0903a08": "食時及昔所得捨邪入正悉名雜欲既無佛慧觀必",
    "X18n0340_002:0903a09": "出入令食成雜不應食若以欲界釋雜去欲則以迦",
    "X18n0340_002:0903a10": "葉同凡非邪非正者雙非凡小邪正故也不捨味禪",
    "X18n0340_002:0903a11": "等者於一一支見禪實相名真背捨成常現解脫訶",
    "X18n0340_002:0903a12": "令目連見真佛性以一食施一切等者義雖通因此",
    "X18n0340_002:0903a13": "約果人能用食者以訶迦葉無此勝能故引香積以",
    "X18n0340_002:0903a14": "為誠例若論其意雖在果用必由因驗知迦葉初行",
    "X18n0340_002:0903a15": "亦偏因果俱失是故招訶令得不思議雙遊二諦者",
    "X18n0340_002:0903a16": "由得中故故能雙照世及出世世即穢土人間之食",
    "X18n0340_002:0903a17": "以為施也出世即指界外諸塵如香積例即中道也",
    "X18n0340_002:0903a18": "問曰前示至事前理後等者前釋體中分之為二初",
    "X18n0340_002:0903a19": "事次理今牒答如文菩薩無上食因者圓門之人發",
    "X18n0340_002:0903a20": "心觀食若受若施法界平等方乃堪為一切食因故",
    "X18n0340_002:0903a21": "云無上此即正當以圓訶小而訶迦葉故凡施受因",
    "X18n0340_002:0903a22": "獲大益不為損之復損之者易損卦云損之又損之",
    "X18n0340_002:0903a23": "以至於無損今引意者不取無損但暫借於又損之",
    "X18n0340_002:0903a24": "言損於煩惱已得有餘復損生死入於無餘菩薩不",
    "X18n0340_002:0903b01": "然故不為例若不了義等者準此意者若一代五時",
    "X18n0340_002:0903b02": "相望唯有法華得名為了故許聲聞得是漸也若當",
    "X18n0340_002:0903b03": "部論諸大乘人皆有了分但有兼帶經云斯有家名",
    "X18n0340_002:0903b04": "者斯此也云在家士也經云我從是來等者恥小也",
    "X18n0340_002:0903b05": "故知彼時雖慕而不能取此時雖恥而不能捨故但",
    "X18n0340_002:0903b06": "冥資而無顯益此時能取也故不直用彈訶亦得顯",
    "X18n0340_002:0903b07": "名望彈斥意故云密耳。",
    "X18n0340_002:0903b08": "淨名疏卷第十三",
    "X18n0340_002:0903b09": "見空得道者即是空解脫門者以依於空門得解脫",
    "X18n0340_002:0903b10": "故五種利益者即當前文深求其致此中云理即道",
    "X18n0340_002:0903b11": "理也亦內實也亦教旨也亦化意也莫敢闚其門也",
    "X18n0340_002:0903b12": "者然十德五百四十八千豈皆不曾造其舍耶欲顯",
    "X18n0340_002:0903b13": "善吉恃空之謂傷其說耳其存有者等者此述善吉",
    "X18n0340_002:0903b14": "乃謂一切小乘之人及諸菩薩悉皆以為存有之人",
    "X18n0340_002:0903b15": "則謂一切無近其門我既解空徑造何懼今與至示",
    "X18n0340_002:0903b16": "理等者表義眾多且出一轍為訶之式以妙有飯點",
    "X18n0340_002:0903b17": "但空鉢示令知空即不空也若爾其時已是求於不",
    "X18n0340_002:0903b18": "空得不空耶答此即求也即得也何者心相體信入",
    "X18n0340_002:0903b19": "出無難因聞大教即當其機亦名冥求亦名冥得然",
    "X18n0340_002:0903b20": "其置鉢表尚存空是故於舍心仍住小然善吉迦葉",
    "X18n0340_002:0903b21": "皆因乞食不稱上田約所訶邊二人各異各有所歸",
    "X18n0340_002:0903b22": "但迦葉從貧其心猶下善吉自恃空解勝他況復以",
    "X18n0340_002:0903b23": "身直造其舍狀當干忤不護人心須以隨宜悲敬兩",
    "X18n0340_002:0903b24": "屈又此二人其事雖別於理大同何者若堪為敬田",
    "X18n0340_002:0903c01": "乃可取食此同迦葉道滅心非自謂真田而生謬解",
    "X18n0340_002:0903c02": "其心既僻入聚必非於食等者同於迦葉無正食法",
    "X18n0340_002:0903c03": "挫同悲田亦是訶其唯有苦集菩薩常於五道現身",
    "X18n0340_002:0903c04": "聞同悲田情猶未愜如與外道天魔同流而欲自謂",
    "X18n0340_002:0903c05": "無上乞士須是眾生福田一事不閑福田何在本不",
    "X18n0340_002:0903c06": "了悲敬平等理性聞茲抑挫置鉢忙然復同迦葉被",
    "X18n0340_002:0903c07": "斥自鄙二取二捨有失義同彼此咸招四諦之屈故",
    "X18n0340_002:0903c08": "與迦葉大旨略同餘非乞食隨事不定然法能成人",
    "X18n0340_002:0903c09": "者若曉於法何須問人下更問人良由暗法事中復",
    "X18n0340_002:0903c10": "云於法等者於食亦等者事中食者貧家富家及所",
    "X18n0340_002:0903c11": "得食事中法者於家於食悲智之心食法互形失一",
    "X18n0340_002:0903c12": "俱喪故知於食起平等者於食必懷不二之心驗知",
    "X18n0340_002:0903c13": "善吉二事咸闕如何得成淨土之行於食既爾諸法",
    "X18n0340_002:0903c14": "亦然復次下復約二門約食對法而訶其偏故法於",
    "X18n0340_002:0903c15": "食亦成不等故知善吉於乞屬非菩薩不爾者示大",
    "X18n0340_002:0903c16": "而訶空有並是一法界故故皆可破及不可破不可",
    "X18n0340_002:0903c17": "破者立一切法俱可破者破一切法遍破遍立安得",
    "X18n0340_002:0903c18": "以之同善吉耶善吉偏以空破一切破即非遍唯立",
    "X18n0340_002:0904a01": "於空立亦不遍有能有所有待對故乞食既壞自他",
    "X18n0340_002:0904a02": "不成今大乘人雖以空有而為言端破立皆遍一切",
    "X18n0340_002:0904a03": "諸法若能至於食無諍心者向破善吉空不成空今",
    "X18n0340_002:0904a04": "破無諍翻為有諍貧富破異諍豈過斯以其不能如",
    "X18n0340_002:0904a05": "菩薩故若能至真乞士者反其善吉當如淨名之所",
    "X18n0340_002:0904a06": "說故二明約理者約行立觀仍名為事今此唯論乞",
    "X18n0340_002:0904a07": "食法界如智論剎那中三相者今借喻於同時三諦",
    "X18n0340_002:0904a08": "三諦方名於法理等若是聖人至取食者前以人驗",
    "X18n0340_002:0904a09": "法今以法格人人法互無即俱無也故知前既無法",
    "X18n0340_002:0904a10": "已知無人故重驗之還須約法恐其生念至敬田取",
    "X18n0340_002:0904a11": "食也者前迦葉章中以小四諦難之令於大乘成失",
    "X18n0340_002:0904a12": "今於此中約大四諦難之使於計小有僭故以四諦",
    "X18n0340_002:0904a13": "總別難之故知善吉以小四諦而為所證淨名以大",
    "X18n0340_002:0904a14": "四諦而為訶詞大小永乖豈能酬答若凡夫下心是",
    "X18n0340_002:0904a15": "心王常與毒俱此下亦應須以四句分別今但三句",
    "X18n0340_002:0904a16": "斷而與俱無此理故若義立者即諸常見斷惑外見",
    "X18n0340_002:0904a17": "全與見俱於理亦得今第二句正是所訶次第三句",
    "X18n0340_002:0904a18": "即是能訶今菩薩等者此中所明即是中道佛性即",
    "X18n0340_002:0904a19": "真性也次通達下即實慧也見一切法即方便也不",
    "X18n0340_002:0904a20": "壞至不縛者對諦可知有人作不解不縛解字古買",
    "X18n0340_002:0904a21": "反何往不得但反上解脫不合言之何者若正運功",
    "X18n0340_002:0904a22": "上可作古買反下可作恥活反功成之日上應作戶",
    "X18n0340_002:0904a23": "買反下應作徒活反縛無兩音義實通二以縛竟時",
    "X18n0340_002:0904a24": "亦只名縛二乘觀有作苦諦等者小乘可知菩薩下",
    "X18n0340_002:0904b01": "此中亦應具作四句以偏對實有壞不壞今文闕別",
    "X18n0340_002:0904b02": "但有藏通圓三也初以藏通對於圓真論壞不壞故",
    "X18n0340_002:0904b03": "通文中不語不壞以濫圓故故不立之不云別者但",
    "X18n0340_002:0904b04": "別教人先壞後隨濫三藏故雖具四句但成二句謂",
    "X18n0340_002:0904b05": "壞而隨不壞而隨以界內外各有壞與不壞故也若",
    "X18n0340_002:0904b06": "為成於四句義者壞身不隨苦行外道不壞不隨常",
    "X18n0340_002:0904b07": "見外道又通教中文亦云不壞而隨非今經意經言",
    "X18n0340_002:0904b08": "不滅癡愛至方入者體集以為無作之道故云不如",
    "X18n0340_002:0904b09": "此也雙遊等者理性相即故曰雙遊豈可俱存事中",
    "X18n0340_002:0904b10": "明暗名雙遊耶今以此文從果用故得云雙遊任運",
    "X18n0340_002:0904b11": "體暗即明明能乘暗暗亦恒明如是方可名曰雙遊",
    "X18n0340_002:0904b12": "豈可障智無明猶存不破而得名為明暗相即今乃",
    "X18n0340_002:0904b13": "通於因果之位事理相即義不相妨故脩觀者理亦",
    "X18n0340_002:0904b14": "相即豈可一向推功聖人故知行者恒住事中觀理",
    "X18n0340_002:0904b15": "明暗暗盡明成亦無所滅故應於事明暗照理明暗",
    "X18n0340_002:0904b16": "而於觀行亦曰雙遊是則事暗非暗理明非明雖即",
    "X18n0340_002:0904b17": "事理位殊亦曰事理不相妨礙由因雙遊成果雙遊",
    "X18n0340_002:0904b18": "故也行於非道理亦如之故得證向雙遊句巳則三",
    "X18n0340_002:0904b19": "千世間皆名非道所示癡愛不離空中明暗理同方",
    "X18n0340_002:0904b20": "名佛道是則事理因果皆不二也問何以明脫而為",
    "X18n0340_002:0904b21": "道諦答三明具有正助二道無漏正也過未助也道",
    "X18n0340_002:0904b22": "諦不出正助之行又可三明正也八解助也又八解",
    "X18n0340_002:0904b23": "者若於事禪達實相理而能化用實理正也化用助",
    "X18n0340_002:0904b24": "也於如是等方名道諦聲聞教至即是滅諦者今意",
    "X18n0340_002:0904c01": "滅諦而從解脫五逆為名者五逆即是極苦之因因",
    "X18n0340_002:0904c02": "必招果苦即滅故故小乘中為十三難障戒不發定",
    "X18n0340_002:0904c03": "慧不成定慧不成無得果義今大乘教體達心性即",
    "X18n0340_002:0904c04": "是解脫何障之有若爾何故梵網七逆成遮答小遮",
    "X18n0340_002:0904c05": "障戒而復障果大雖障戒不遮進道故阿闍世得無",
    "X18n0340_002:0904c06": "根信殃掘摩羅獲無生忍若爾大何須戒答若也自",
    "X18n0340_002:0904c07": "知宿世有乘遮猶得法此世新入薄助來生乘種既",
    "X18n0340_002:0904c08": "微遮牽惡道實假乘戒人天值佛又大乘障不同於",
    "X18n0340_002:0904c09": "小一生永棄以大乘中許懺逆故此土行事盛用斯",
    "X18n0340_002:0904c10": "宗依大懺[億音+(天*天)]還投小檢況本大學懺重何妨梵網明",
    "X18n0340_002:0904c11": "遮未懺者耳具如下文波離中說豈有哲仕避戒從",
    "X18n0340_002:0904c12": "乘尚戀除遮焉求志道如調達等者此須從權迹示",
    "X18n0340_002:0904c13": "邊說在逆恒不妨違斥小不關非道為道準理應說",
    "X18n0340_002:0904c14": "體逆入滅體逆滅已方稱實行善吉不能如是等者",
    "X18n0340_002:0904c15": "此更舉果而斥於果引權調達意亦如之權迹即是",
    "X18n0340_002:0904c16": "果地之用故也初雙非中釋者初約法中且消經文",
    "X18n0340_002:0904c17": "以無作諦遮二邊故若言等者又恐善吉內心遮云",
    "X18n0340_002:0904c18": "若破有作豈全無耶故即示云無作四諦豈亦無耶",
    "X18n0340_002:0905a01": "故以上來所說酬之唯大無小何須置惑次又解下",
    "X18n0340_002:0905a02": "約人釋者但以不同凡夫二乘大乘自有無作諦也",
    "X18n0340_002:0905a03": "雖作二釋其約法者其理稍強法通屬人雙釋無咎",
    "X18n0340_002:0905a04": "次約去取者但以三教而斥於一問去取文中去一",
    "X18n0340_002:0905a05": "取三為用三教訶善吉耶答小衍相對尅如下文外",
    "X18n0340_002:0905a06": "人過論主云若破一切法者出論主過却謂論主破",
    "X18n0340_002:0905a07": "一切法汝是俱破四種四諦此是外道以己量人當",
    "X18n0340_002:0905a08": "知此是大可畏處論主反質者反以此見而還外道",
    "X18n0340_002:0905a09": "汝計是見破諸因果今雖云破雖表不盡即破即立",
    "X18n0340_002:0905a10": "如我所破破小立大乃至遍立一切因果大小竝立",
    "X18n0340_002:0905a11": "故云宛然與此相符者破外立小破小立大正符此",
    "X18n0340_002:0905a12": "文俱破俱立故更以衍而對於小三約四不可說者",
    "X18n0340_002:0905a13": "問若訶小乘只合用大而云四不可說為不見諦善",
    "X18n0340_002:0905a14": "吉正得有作滅理亦云不見何名為訶非不見諦亦",
    "X18n0340_002:0905a15": "指大經有因緣說善吉已稟生滅之教亦能說之何",
    "X18n0340_002:0905a16": "名為訶答前文先作雙非釋竟已屬無作更去取釋",
    "X18n0340_002:0905a17": "復用大小相對門訶即明善吉非但不見無作四諦",
    "X18n0340_002:0905a18": "意顯衍中三俱不見今引大經四不可說及四可說",
    "X18n0340_002:0905a19": "明四四諦俱是聖法一心中具見此具理而能具說",
    "X18n0340_002:0905a20": "若破若立俱說俱泯但須菩提無斯證用則二俱失",
    "X18n0340_002:0905a21": "何名聖田但二乘下更破小果今彈意者以向去取",
    "X18n0340_002:0905a22": "四諦之文其文既通更立圓極以為能非若如是者",
    "X18n0340_002:0905a23": "方名得果降斯已外如破化城已下其文具歷四教",
    "X18n0340_002:0905a24": "尚以圓教等覺為非得果善吉何人自謂得耶言已",
    "X18n0340_002:0905b01": "破化城者雖草菴入出無難義已冥當破於化城言",
    "X18n0340_002:0905b02": "十地若別教至果也者問準圓別教皆應以等覺之",
    "X18n0340_002:0905b03": "位為非得果何以只云十地未滿答由等覺位有無",
    "X18n0340_002:0905b04": "不定及以等覺為等覺佛此約不立等覺位者於別",
    "X18n0340_002:0905b05": "教中十地義當菩薩位極若望於圓地仍屬住故云",
    "X18n0340_002:0905b06": "未滿下文等者雖初住中已成佛道亦非得於究竟",
    "X18n0340_002:0905b07": "佛果以云非離凡夫等展轉比望亦以佛果方名非",
    "X18n0340_002:0905b08": "凡也永離凡故引五凡夫論者亦證五凡唯佛方非",
    "X18n0340_002:0905b09": "凡夫故也而離至取著者四種四諦只是權實四種",
    "X18n0340_002:0905b10": "因果理性唯是平等法界故云不取著也即是見中",
    "X18n0340_002:0905b11": "道至定慧莊嚴者三昧是定三智是智諦只是境即",
    "X18n0340_002:0905b12": "法身也即定慧莊嚴法身故知此中具三德也不聞",
    "X18n0340_002:0905b13": "摩訶衍三教等者此文斥意雖多在通圓舉不聞邊",
    "X18n0340_002:0905b14": "須云三也故知尚不通別何況圓耶彼外道六師下",
    "X18n0340_002:0905b15": "至得也者前不見等已是極問既不見佛是邪見人",
    "X18n0340_002:0905b16": "雖復總問猶恐善吉因循推託不受泛言我親見佛",
    "X18n0340_002:0905b17": "安云不見故更的指不見佛者必見六師故知六師",
    "X18n0340_002:0905b18": "既不見佛不聞佛法善吉亦然與彼何別何以知去",
    "X18n0340_002:0905b19": "以事驗之即以善吉解空之時望於六師元學之日",
    "X18n0340_002:0905b20": "六師在前善吉先見又言下明不修意八萬劫定何",
    "X18n0340_002:0905b21": "須修習禪定者四禪四空停河等者略如止觀記四",
    "X18n0340_002:0905b22": "韋陀如止觀記又彼師所墮明有生死生死義同大",
    "X18n0340_002:0905b23": "道理等何得具有見思等者亦以體異名同為訶善",
    "X18n0340_002:0905b24": "吉具有界外凡鄙凡鄙是賊何名殺賊賊必是生故",
    "X18n0340_002:0905c01": "非不生是賊是生安堪應供無此三德羅漢不成言",
    "X18n0340_002:0905c02": "邪見者徵起釋出若界內邪此則易知外邪難識即",
    "X18n0340_002:0905c03": "指善吉故欲釋之先須徵起次釋若作含中即無無",
    "X18n0340_002:0905c04": "見攝意明此邪仍預二諦三諦之內二則指俗為有",
    "X18n0340_002:0905c05": "三則指真為無雖為二諦三諦所攝並不見中即屬",
    "X18n0340_002:0905c06": "界外之邪見也若界內邪悉為二三俗之所破故知",
    "X18n0340_002:0905c07": "內外邪見永殊今以界內既不見中具有無明變易",
    "X18n0340_002:0905c08": "生死界內能破賊義仍存言含中者於七重中藏通",
    "X18n0340_002:0905c09": "即是無中二諦別圓接通名為含中別是顯中顯中",
    "X18n0340_002:0905c10": "或時復指於圓涅槃疏中亦以七重名為單複真俗",
    "X18n0340_002:0905c11": "二諦今於此意明二諦之中有於中道中道共真而",
    "X18n0340_002:0905c12": "為真諦名為含中若顯中者亦是別及圓入別之二",
    "X18n0340_002:0905c13": "諦也故準今意含亦得名顯言真諦含俗者即二乘",
    "X18n0340_002:0905c14": "之真合在俗中俗亦名有故云有見若離為三二乘",
    "X18n0340_002:0905c15": "真諦亦得名無故云無見以不見中並名為見見故",
    "X18n0340_002:0905c16": "名邪以五種中別圓入通者正斥於真豈論接真故",
    "X18n0340_002:0905c17": "五種中唯圓非見餘猶名見故大經下證二屬邪何",
    "X18n0340_002:0905c18": "者下釋同外道屬邪住於八難去明淨名訶意本以",
    "X18n0340_002:0906a01": "理難而訶善吉言中意事抑同悲田故釋斥辭皆兼",
    "X18n0340_002:0906a02": "事理聲聞等者明聲聞人難之分齊既破思惑明難",
    "X18n0340_002:0906a03": "定無今以難訶明具理難是則身住界外八難何能",
    "X18n0340_002:0906a04": "入於大乘見道若菩薩則不定者即界內聖為界外",
    "X18n0340_002:0906a05": "障境達界外難方名無難故於此不境有障不障言",
    "X18n0340_002:0906a06": "不障者菩薩通四前二成障未能善巧觀於內障成",
    "X18n0340_002:0906a07": "外無障後兩善觀方乃非障又前二事理一切俱障",
    "X18n0340_002:0906a08": "別教教道猶不免障圓人前後一切非障正約此文",
    "X18n0340_002:0906a09": "以斥善吉又復前二能知內障不能知外故二乘人",
    "X18n0340_002:0906a10": "義當前二是故被訶忙然不識故使小學住內外難",
    "X18n0340_002:0906a11": "不得免難彈斥之意意在於此此即行於非道者內",
    "X18n0340_002:0906a12": "外八難俱名非道從今明去釋出內外而分事理此",
    "X18n0340_002:0906a13": "即善吉不識界外理難而能障於中道有師去破古",
    "X18n0340_002:0906a14": "者今但破小既大小二乘共有三空是故不得三空",
    "X18n0340_002:0906a15": "為釋又三空位在見道前猶能發心故亦不用今明",
    "X18n0340_002:0906a16": "見等三道是已死故於義便故故引正位即見道也",
    "X18n0340_002:0906a17": "見道尚爾何況修道又從實說入三道者猶可得發",
    "X18n0340_002:0906a18": "入無餘者準小乘教無有發理餘國之言亦從實教",
    "X18n0340_002:0906a19": "菩薩下明二乘心尚是惡道中之極重豈不名為三",
    "X18n0340_002:0906a20": "惡道耶如大論等者二乘之人為菩薩怨怨家豈過",
    "X18n0340_002:0906a21": "惡道之因證惡道也因緣具如止觀記中四諦中有",
    "X18n0340_002:0906a22": "滅諦等者此取法華譬喻品意彼品東西馳走視父",
    "X18n0340_002:0906a23": "而已彼疏釋云東西者苦集也南北者道滅也故以",
    "X18n0340_002:0906a24": "北對滅用證滅諦若入無餘八六四二如定壽也縱",
    "X18n0340_002:0906b01": "現有餘定無餘故亦得名定故俱舍云北洲定千年",
    "X18n0340_002:0906b02": "西東半半減西東亦定今取極長自謂永滅長豈過",
    "X18n0340_002:0906b03": "斯佛前佛後出處不定故無當也俗後真前俱不見",
    "X18n0340_002:0906b04": "性何者真諦之後應須見中而便照俗義同在後又",
    "X18n0340_002:0906b05": "約諦論亦可名為俗前真後如二乘人初觀俗諦佛",
    "X18n0340_002:0906b06": "意元令於俗見中而便取空故如俗後外道不見理",
    "X18n0340_002:0906b07": "等者見慧即是一切智外道故神通韋陀多皆先脩",
    "X18n0340_002:0906b08": "一切智也故小乘謂真於大猶俗俗故名世真俗二",
    "X18n0340_002:0906b09": "諦俱不見中但成世智所以屬難喑者大呼聲也啞",
    "X18n0340_002:0906b10": "者失喑也無大聲故故名喑啞所不能斷者折挫之",
    "X18n0340_002:0906b11": "言據未發心前耳問若以事難而為理境者菩薩住",
    "X18n0340_002:0906b12": "於惡道等處及以根壞云何今無根名無難答此有",
    "X18n0340_002:0906b13": "二義一者入位二約觀行若入位人何妨有之俱斥",
    "X18n0340_002:0906b14": "小乘無此事耳若觀行者亦容不障何者初心菩薩",
    "X18n0340_002:0906b15": "乘急戒緩在三惡道天及北洲乘種不失乘戒俱急",
    "X18n0340_002:0906b16": "縱在佛前宿願所牽或在佛後稟教無廢根缺正智",
    "X18n0340_002:0906b17": "何損觀門況體難之言言兼事理事難如前理難只",
    "X18n0340_002:0906b18": "是一念小心小心即中何難可得況復大願無處不",
    "X18n0340_002:0906b19": "至何得隔於難處難時難根難智住之體之化之用",
    "X18n0340_002:0906b20": "之是故大乘理須體事故知因果並異小乘變易三",
    "X18n0340_002:0906b21": "界者前之見惑亦通三界以通屬故故不云三念今",
    "X18n0340_002:0906b22": "明三別故須言之即是欲色無色思也離於自性清",
    "X18n0340_002:0906b23": "淨等者自性畢竟言異理同悉皆只是大乘理也從",
    "X18n0340_002:0906b24": "圓說故九皆依理故皆須加畢竟之言故云自性乃",
    "X18n0340_002:0906c01": "至清淨小乘無此故云離也四無量心無諍等定者",
    "X18n0340_002:0906c02": "有漏慈悲不與世諍亦名無諍何足為奇有見思砂",
    "X18n0340_002:0906c03": "鹵者此寄世田釋出世田所言非者但有砂鹵非良",
    "X18n0340_002:0906c04": "田耳故二乘人猶有塵沙無明砂鹵供養至道中者",
    "X18n0340_002:0906c05": "以小乘人無願牽故無化物心故施得福先在人天",
    "X18n0340_002:0906c06": "此明施者自無願故菩薩不然已如前釋又解去據",
    "X18n0340_002:0906c07": "薄聞小者自無小益唯能謗大自行等者同樂生死",
    "X18n0340_002:0906c08": "如同一手界內天魔本意但令眾生樂有有即生因",
    "X18n0340_002:0906c09": "內外何別生因同故一手作勞侶者文作靳者應作",
    "X18n0340_002:0906c10": "此犖亦可云累勞累之侶於我為勞俱相帶累相累",
    "X18n0340_002:0906c11": "類同故云侶也善吉亦具故言等也等者然八萬等",
    "X18n0340_002:0906c12": "言通於大小故俱舍云牟尼說法蘊數有八十千乃",
    "X18n0340_002:0906c13": "至如報恩經列多八萬此等皆是界內八萬如對四",
    "X18n0340_002:0906c14": "分一分各有二萬一千四分只是界內惑耳如大乘",
    "X18n0340_002:0906c15": "中三昧波羅蜜等之所治者皆界外惑故知善吉具",
    "X18n0340_002:0906c16": "有界外名同類同故大士訶之云無異也如群賊等",
    "X18n0340_002:0906c17": "者應云閹賊又取他閹自滅滅他不可治也又害等",
    "X18n0340_002:0906c18": "者害即怨也前釋害相此釋所害又前唯正因故云",
    "X18n0340_002:0906c19": "種子此據三因故云身命及眷屬也謗有二種者雖",
    "X18n0340_002:0906c20": "對二種只生死一言亦兼二謗若有生死必無常住",
    "X18n0340_002:0906c21": "為成損相須對常住不入眾數者亦可云事理二和",
    "X18n0340_002:0906c22": "方名為眾眾名和合即是事與法界眾生和理與真",
    "X18n0340_002:0906c23": "如法界和善吉並無故不人數不入數故終不能得",
    "X18n0340_002:0906c24": "大般涅槃大般涅槃即大滅度縱有入數尚未得滅",
    "X18n0340_002:0907a01": "況不入數焉能得滅此縱斥耳終無入數而不滅度",
    "X18n0340_002:0907a02": "唯谷者此舉譬言所向皆谷故云唯也故應合作此",
    "X18n0340_002:0907a03": "唯字耳忙然者總相不知不知佛法權實開遮若使",
    "X18n0340_002:0907a04": "知者即應答云世尊知我實機未發是故遮實而先",
    "X18n0340_002:0907a05": "施權大士何得輙以實斥至後機成方可遮權而用",
    "X18n0340_002:0907a06": "於實如來尚自觀機逗物大士何以損我機宜密意",
    "X18n0340_002:0907a07": "雖然善吉可中能作此答乃涅槃會上聲聞豈更招",
    "X18n0340_002:0907a08": "於大士之折大士正為方等不知作入醍醐遠方便",
    "X18n0340_002:0907a09": "耳以不能知故默無答即是法身等者即法身如來",
    "X18n0340_002:0907a10": "所作化事作此釋者但是從理二應更須從事以釋",
    "X18n0340_002:0907a11": "假使如來化為一人還自以此而詰難之所化之人",
    "X18n0340_002:0907a12": "豈有懼色一切諸法等者陰界入等一切法也此法",
    "X18n0340_002:0907a13": "尚爾何獨悲敬卒鬬忘拳雖從觀出卒用不稱如自",
    "X18n0340_002:0907a14": "有拳用之不瞻聞後安慰如約幻之說者準此即是",
    "X18n0340_002:0907a15": "昔曾於餘方等中聞不可至此方乃聞之而去易悟。",
    "X18n0340_002:0907a16": "淨名疏卷第十四",
    "X18n0340_002:0907a17": "大品等者雖於法華而為下根已堪受命轉般若教",
    "X18n0340_002:0907a18": "故於今教非後非前故知大權引機何定是三乘初",
    "X18n0340_002:0907a19": "心者此諸比丘在彼三藏三乘眾中始欲學小現雖",
    "X18n0340_002:0907a20": "暫居三藏之眾宿根非小而滿慈子見在小眾便為",
    "X18n0340_002:0907a21": "說小不逗宿種無四悉功又或可在於通三乘眾滿",
    "X18n0340_002:0907a22": "願見與二乘同止便即為說析法小乘尚失小機寧",
    "X18n0340_002:0907a23": "生別善故為大士之所彈訶言機在者即宿習也引",
    "X18n0340_002:0907a24": "法華經念何事等者何言表諸即七方便亦是借於",
    "X18n0340_002:0907b01": "法華之意何得偏以小法教之應當為說大乘因果",
    "X18n0340_002:0907b02": "三德是果發心為因世間者釋世界字亦可通論衍",
    "X18n0340_002:0907b03": "三因果亦應更問所以世界在於為人對治之後何",
    "X18n0340_002:0907b04": "以不同五章中意利在第一鈍居第四耶答為人對",
    "X18n0340_002:0907b05": "治逗善惡因世界即是善惡之果觀果知因驗因識",
    "X18n0340_002:0907b06": "果竝是隨便何所疑耶若是利人乃至亦可全不同",
    "X18n0340_002:0907b07": "三準此鈍中復應有此因果前後若不入定等者此",
    "X18n0340_002:0907b08": "豈不誡後來說者縱不先有知根三昧亦須觀人然",
    "X18n0340_002:0907b09": "後說法等是下根依安樂行弘大乘者即是其人為",
    "X18n0340_002:0907b10": "說大乘第一義者若準下文得不退轉應以第一義",
    "X18n0340_002:0907b11": "悉而居於初若爾於諸比丘乃成不用下之三悉何",
    "X18n0340_002:0907b12": "得以四而訶滿願答逗諸比丘現世根緣只應用一",
    "X18n0340_002:0907b13": "通往具四故列餘三況復因茲通明被物理須具足",
    "X18n0340_002:0907b14": "列四不疑以諸比丘曾修此四具如疏文所列者是",
    "X18n0340_002:0907b15": "聞淨名說即是世界破見思惡生俗諦善此竝在於",
    "X18n0340_002:0907b16": "相似位中若將不退而為相似為第一義節級向前",
    "X18n0340_002:0907b17": "而為三悉即行不退之四悉也通別不退義準可知",
    "X18n0340_002:0907b18": "障通無知者亦應云見見屬知故故知以通是知故",
    "X18n0340_002:0907b19": "以不知而為通障通教慧俱二種解脫二解脫後竝",
    "X18n0340_002:0907b20": "云亦爾者亦如小乘有不得禪及得禪者然當通教",
    "X18n0340_002:0907b21": "豈全不知意明未是任運真化未知內外一十六門",
    "X18n0340_002:0907b22": "六十四悉之知見也是故唯取別圓菩薩然於別圓",
    "X18n0340_002:0907b23": "不判位者必須判屬下根位故以下根者其位定故",
    "X18n0340_002:0907b24": "具如次文問答料簡任運即是真出假位即初地初",
    "X18n0340_002:0907c01": "住圓照者是此智無為照機故也問若爾淨名何得",
    "X18n0340_002:0907c02": "等者而下文云當知比丘心之所念答凡欲利物先",
    "X18n0340_002:0907c03": "藉知心一切眾機不出心故昔有此志亦方成機或",
    "X18n0340_002:0907c04": "為破為勸者即破小勸圓自無所入為他入故故云",
    "X18n0340_002:0907c05": "方便雖分圓別乃是兼菩提即是法性者明彼比丘",
    "X18n0340_002:0907c06": "昔之曾發正當法性之菩提也大乘器世間者大乘",
    "X18n0340_002:0907c07": "者通標也器謂堪盛大法者世間即是器世間也教",
    "X18n0340_002:0907c08": "二弟子具如止觀記是故至有障者此障應合用大",
    "X18n0340_002:0907c09": "治之故非小治之所對也未有念著小乘法瘡者勿",
    "X18n0340_002:0907c10": "傷令成小乘瘡也大智論云聞法之人須有宿世種",
    "X18n0340_002:0907c11": "子信心為瘡如臥毒屑身若無瘡毒不得入論元喻",
    "X18n0340_002:0907c12": "大今借譬小本無小瘡縱臥小教比毒不入何以用",
    "X18n0340_002:0907c13": "小為身作瘡亦是以小損大法身彼本發大法身全",
    "X18n0340_002:0907c14": "具故也此中至性也者明根若成即不可改今諸比",
    "X18n0340_002:0907c15": "丘心猶可發是故先以三義斥之雖餘文中三世更",
    "X18n0340_002:0907c16": "互得用其名今此定須釋諸比丘改小入大即是對",
    "X18n0340_002:0907c17": "境生欲意也若過去善根牢固下更以性欲更互得",
    "X18n0340_002:0907c18": "名助釋斯意習欲成性性在未來由性成欲性在過",
    "X18n0340_002:0908a01": "去是則欲必現在根定過去故向文云根一向也欲",
    "X18n0340_002:0908a02": "又對緣必須現在性名深心等者問其心既深何不",
    "X18n0340_002:0908a03": "名根答得名處別故不云耳根名能生性謂不改以",
    "X18n0340_002:0908a04": "不改故亦名深心未有可生非根也義兼於深亦應",
    "X18n0340_002:0908a05": "名性正酬問也欲性相關者由與欲對辨故性通過",
    "X18n0340_002:0908a06": "未欲顯法身等者智為能行道為所踐故知所踐即",
    "X18n0340_002:0908a07": "實相也故知大道亦小所行小乘於中取真諦耳故",
    "X18n0340_002:0908a08": "以能行用顯所行之大道也欲修等者行大由心故",
    "X18n0340_002:0908a09": "云大心大心導行萬善歸之即緣因也前智為了其",
    "X18n0340_002:0908a10": "意可見若言下以防伏難恐伏難云見真不殊即舉",
    "X18n0340_002:0908a11": "譬遮云無以等也故以五義而為別之言五義者一",
    "X18n0340_002:0908a12": "蟲寶異真中異故二停不停極未極故三多少殊有",
    "X18n0340_002:0908a13": "界內外四自及他分作無作五益無益化之遠近必",
    "X18n0340_002:0908a14": "成三德者以三德名通於小外故以法身而辨別也",
    "X18n0340_002:0908a15": "對上三文相可見此四心者大四悉也不取今世近",
    "X18n0340_002:0908a16": "知者今現在世三乘眾中聞小聞共誰不知之若深",
    "X18n0340_002:0908a17": "計者既云中忘須深計其元結緣時必非小乘之所",
    "X18n0340_002:0908a18": "知也雖報障所障者報障即是退大已後在三惡道",
    "X18n0340_002:0908a19": "既云流轉多非善處若居人天不名報障是故應云",
    "X18n0340_002:0908a20": "同法華中三千塵點過是已後今始得悟故宿世人",
    "X18n0340_002:0908a21": "未入正位既於方等得遇淨名赴往機緣開導當解",
    "X18n0340_002:0908a22": "入正位者必至法華今引法華良有以也問至為失",
    "X18n0340_002:0908a23": "為不失答云不失前云久廢復云中忘故須更問失",
    "X18n0340_002:0908a24": "與不失若其失者為說何益又失不失有緣了了如",
    "X18n0340_002:0908b01": "今文若緣因者事關生公善不受報彼義尚似一毫",
    "X18n0340_002:0908b02": "不忘何況了因菩提之心理合於此廣明失與不失",
    "X18n0340_002:0908b03": "之本意也受及不受之大旨也寄海寄人之善喻也",
    "X18n0340_002:0908b04": "我觀下譬也有法喻合可見此智力不能斷塵沙至",
    "X18n0340_002:0908b05": "名微者上廣明塵沙約法藥也知根即是破向塵沙",
    "X18n0340_002:0908b06": "圓照照上無明塵沙無明塵沙即是所破知根圓照",
    "X18n0340_002:0908b07": "即是能破須約圓別分此二故猶如盲也者先約法",
    "X18n0340_002:0908b08": "明無故無兩眼次約人明無無菩薩根等者塵之名",
    "X18n0340_002:0908b09": "雖通凡夫此圓菩薩根塵三諦又如生盲下至鈍也",
    "X18n0340_002:0908b10": "者當知二乘全無大乘五眼所見故說如盲此則五",
    "X18n0340_002:0908b11": "眼俱奪意也問前三眼兩教二乘亦能得之法眼三",
    "X18n0340_002:0908b12": "教菩薩亦能得之如何五眼併奪云無答隨教依理",
    "X18n0340_002:0908b13": "其相天殊若云諸佛菩薩之所見者即是帶理之四",
    "X18n0340_002:0908b14": "眼也地住分得佛方究竟故云肉眼一時遍見十方",
    "X18n0340_002:0908b15": "天眼不以二相而見慧眼乃云第一淨故法眼佛眼",
    "X18n0340_002:0908b16": "元來永殊是故文中不更別辨具如前文也已委辨",
    "X18n0340_002:0908b17": "竟若爾五俱屬佛豈成五別答不然諸佛如來法身",
    "X18n0340_002:0908b18": "菩薩約體分用五相不同且如肉眼見於麤色於麤",
    "X18n0340_002:0908b19": "色處見於中道從麤色邊名為肉眼約見中處即名",
    "X18n0340_002:0908b20": "佛眼故見色處名之為用佛眼正當中道體也餘之",
    "X18n0340_002:0908b21": "三眼比說如向若如初釋與而言之二乘但盲法佛",
    "X18n0340_002:0908b22": "二眼今從奪說故五俱盲況以佛地五眼望之菩薩",
    "X18n0340_002:0908b23": "尚奪況二乘耶法華眇目仍從與論三淨名入定者",
    "X18n0340_002:0908b24": "加諸比丘借宿命智借字(子夜反)以此助彼故得名也",
    "X18n0340_002:0908c01": "而今淨名住無垢位豈須入定然後知耶今示八相",
    "X18n0340_002:0908c02": "令比丘知則令比丘[銜金+缶]恩致敬五百佛所者既已中",
    "X18n0340_002:0908c03": "忘若依法華五百之初或依今佛若準大經四恒之",
    "X18n0340_002:0908c04": "後五百佛所誠為不多雖無塵點之言及標一佛之",
    "X18n0340_002:0908c05": "號今既獲益從於淨名當知淨名或是本時眷屬師",
    "X18n0340_002:0908c06": "資將非淨名亦於五百助其令發凡一句益悉不徒",
    "X18n0340_002:0908c07": "然故眾生聖化儀或共或兼或正良為宿緣不同故",
    "X18n0340_002:0908c08": "也碎身莫報者日捨三恒未酬一句豈更計於小教",
    "X18n0340_002:0908c09": "之儀欲行豈存形儀檢大小二儀開遮異轍忘犯之",
    "X18n0340_002:0908c10": "教不在聲聞故梁朝祐公不禮大士尚獲輕報豈聞",
    "X18n0340_002:0908c11": "大教端拱懼違捨衣大提能泯相禮俗小吉何足可",
    "X18n0340_002:0908c12": "除圓教等者從似至真即三不退似位中二不退也",
    "X18n0340_002:0908c13": "即行位二準餘可見或是至未可定判者若準斯文",
    "X18n0340_002:0908c14": "既具三教可定判故判前四心通三何咎雖三不定",
    "X18n0340_002:0908c15": "望圓五品須皆外凡雖在經文無的位相故使不可",
    "X18n0340_002:0908c16": "專在一文次命迦旃延中出須陀耶沙彌論議之相",
    "X18n0340_002:0908c17": "具如止觀記十仙論議者沙彌最初涅槃居後以此",
    "X18n0340_002:0908c18": "準知中間可見信知彼亦經於五時此是見機得道",
    "X18n0340_002:0909a01": "之論議也即於彼天般涅槃者明佛滅後及以天中",
    "X18n0340_002:0909a02": "論議亦為解脫之業論議無窮盡者雙存之妙故使",
    "X18n0340_002:0909a03": "爾耳總相說苦即名略不多解釋即義略者總相但",
    "X18n0340_002:0909a04": "云有身皆苦無可愛樂即義略也名廣義廣準說可",
    "X18n0340_002:0909a05": "知若爾至第二義方稱經文經自列五不多解釋準",
    "X18n0340_002:0909a06": "列五名亦可為名廣義略故使旃延廣敷演之今所",
    "X18n0340_002:0909a07": "訶用不訶義廣但訶用小不應機宜然經但云說於",
    "X18n0340_002:0909a08": "法要即名略也略名之下含於大小旃延不達以小",
    "X18n0340_002:0909a09": "演之問旃延等者旃延何得以五行名解佛五義佛",
    "X18n0340_002:0909a10": "五義意何必爾耶答意者義行及門所依別耳苦四",
    "X18n0340_002:0909a11": "行等者四行只是四念處耳同緣於苦故名為總大",
    "X18n0340_002:0909a12": "小入道莫若於斯故云要也若爾何故不立不淨念",
    "X18n0340_002:0909a13": "處而却云空答不淨故空若爾何以不云別相念處",
    "X18n0340_002:0909a14": "既有總言今從親入燸法邊說故且云總隨用一行",
    "X18n0340_002:0909a15": "者具在玄文及釋籤中具留二行以對二人二中隨",
    "X18n0340_002:0909a16": "對愛見不等又此下對三印者夫開合者適物所宜",
    "X18n0340_002:0909a17": "一切經論文無不爾今此開合亦但於類例同者合",
    "X18n0340_002:0909a18": "之為三若開為五為五法印有何不可如地持中四",
    "X18n0340_002:0909a19": "優檀那優檀那者此翻為印於彼四印又合不淨或",
    "X18n0340_002:0909a20": "復合空是故小乘三不可闕生死之法與涅槃異故",
    "X18n0340_002:0909a21": "別印之生死須存初後二故故生死印不可一也大",
    "X18n0340_002:0909a22": "乘法印即唯一也又此至解脫門者印異名也恐著",
    "X18n0340_002:0909a23": "語者此且從法行者說信行不爾宜讀故又著即是",
    "X18n0340_002:0909a24": "亂何關多少一橫二豎者三界應豎今云橫者且從",
    "X18n0340_002:0909b01": "一世三界之心諸見應橫今云豎者歷於三世四句",
    "X18n0340_002:0909b02": "別故又諸見由身次第相生故亦云豎又亦可云諸",
    "X18n0340_002:0909b03": "見為橫瀾漫起故三界為竪淺深別故理須細約諸",
    "X18n0340_002:0909b04": "見委論五義見轉皆以五義逐之使成後人入道之",
    "X18n0340_002:0909b05": "相異於數寶唐喪功故凡諸入道皆多從竪也具如",
    "X18n0340_002:0909b06": "止觀破見遍中諸論廣明為令正法久住世耳若說",
    "X18n0340_002:0909b07": "四念處者明門功能門中皆悉迷悟雙明義當有無",
    "X18n0340_002:0909b08": "兩門故也三聖行者無貪等三聖人所行名為聖行",
    "X18n0340_002:0909b09": "若不善通三藏等者意明有無但是述其所入之門",
    "X18n0340_002:0909b10": "傍學能於四門通贍故使傳於南天竺國毗曇下四",
    "X18n0340_002:0909b11": "門皆五者莫不皆具苦等四義寂滅只是四義所歸",
    "X18n0340_002:0909b12": "青目至鈍根人者青目全破是故兩少猶為鈍人此",
    "X18n0340_002:0909b13": "恐下今判論意四門相望展轉互得為利鈍也方用",
    "X18n0340_002:0909b14": "第四為最利人出沒多端者或沒大義兼用小名即",
    "X18n0340_002:0909b15": "如今教或沒大名而用小義即如迦旃延此非佛意",
    "X18n0340_002:0909b16": "或先大名後用小義如通二乘亦非佛意或先小名",
    "X18n0340_002:0909b17": "後用大義如今淨名所用者是此得佛意或先小名",
    "X18n0340_002:0909b18": "兼用小義如通菩薩別教亦然亦非佛意或先後俱",
    "X18n0340_002:0909b19": "小如三藏教固非佛意或先後俱大即通教中利鈍",
    "X18n0340_002:0909b20": "菩薩半有佛意於一音中竝有上來眾多意趣其中",
    "X18n0340_002:0909b21": "雖有非佛意者莫非一代逗機之教逗不得宜故云",
    "X18n0340_002:0909b22": "非耳但旃延用不稱佛意於機無益反致譏訶是則",
    "X18n0340_002:0909b23": "以生滅等者此中意明說由心生心既生滅安說無",
    "X18n0340_002:0909b24": "生說從心生證隨心證信不餘塗故以心驗法知法",
    "X18n0340_002:0909c01": "必如心終無生滅之心能說大乘實相實相名通須",
    "X18n0340_002:0909c02": "以理定意訶所說尚非通教實相故耳於中先約四",
    "X18n0340_002:0909c03": "教訶說心非又旃延下重訶不知根緣之失初約教",
    "X18n0340_002:0909c04": "中初三藏教總有五重先約二諦訶次又四下約五",
    "X18n0340_002:0909c05": "義訶三又出下約觀用訶四又旃延下約二門訶五",
    "X18n0340_002:0909c06": "又聲約下觀體訶此則總含四門一切行理行理等",
    "X18n0340_002:0909c07": "異莫非生滅引中論者證第五也但迦旃延所說心",
    "X18n0340_002:0909c08": "非不過此五是能訶所訶相對也是則下約衍結非",
    "X18n0340_002:0909c09": "初通教云八地已上等者意明徒有雙流之名而實",
    "X18n0340_002:0909c10": "無有雙流之理雖不生滅有教無人以其雙流無實",
    "X18n0340_002:0909c11": "果故別教初地理雖是實地亦無人雖用通訶通非",
    "X18n0340_002:0909c12": "教意況復文意亦非專通故至別教尚云無人又迦",
    "X18n0340_002:0909c13": "旃延非但等者語其機教之功用也應知訶意正用",
    "X18n0340_002:0909c14": "通真諸法等者五義皆與藏對辨者正斥三藏名同",
    "X18n0340_002:0909c15": "義異以由境同觀別故也諸法究竟等者小亦名空",
    "X18n0340_002:0909c16": "而非空義小空無旨真義不成乃至寂滅同異準說",
    "X18n0340_002:0909c17": "三藏析假入生法二空者或一或三具如目連章中",
    "X18n0340_002:0909c18": "已辨衍明真如實相者義通真中此正用真密兼中",
    "X18n0340_002:0909c19": "道故此正與目連章意及為國王長者所說并下釋",
    "X18n0340_002:0909c20": "觀眾生品大旨略同餘非全無不及三處此中意亦",
    "X18n0340_002:0909c21": "正明通義故顯說通故知此之四義稍隱不彰於寂",
    "X18n0340_002:0909c22": "滅中偏顯圓別是故文中指大涅槃若三藏與通通",
    "X18n0340_002:0909c23": "結五義大小二釋此是通塗者只以此章義含三意",
    "X18n0340_002:0909c24": "故曰通塗前後文多皆含於中道之說故此中云亦",
    "X18n0340_002:0910a01": "得即是等也教法通深故也問意只緣含是故問答",
    "X18n0340_002:0910a02": "欲令意顯故問意云為顯四榮應以榮折雖著義字",
    "X18n0340_002:0910a03": "苦等仍存故云枯也但是四枯顯榮何在答中意者",
    "X18n0340_002:0910a04": "破拙入巧巧拙自殊意顯破拙即入中也借結此拙",
    "X18n0340_002:0910a05": "而成枯意巧自成榮故先入巧入已見中雙遊之義",
    "X18n0340_002:0910a06": "枯即榮也故引二鳥其理善成故居士訶即名榮也",
    "X18n0340_002:0910a07": "苦等一一皆云義故可結為非枯非榮義字不簡真",
    "X18n0340_002:0910a08": "中故也故立不生不滅我與無我不二等言況此通",
    "X18n0340_002:0910a09": "門元通妙理淨名結真等者正出答意具如述真即",
    "X18n0340_002:0910a10": "是中雙遊之言必相即故不生不滅雖即結苦不必",
    "X18n0340_002:0910a11": "專苦苦義仍通故宜斥於三藏二乘令於此座成生",
    "X18n0340_002:0910a12": "酥益彼比丘益雖不因佛與淨名得通教利當知緣",
    "X18n0340_002:0910a13": "在二聖故也具如前說得羅漢者前云真我後云實",
    "X18n0340_002:0910a14": "相及以雙遊今結得羅漢者驗前進明別圓理者明",
    "X18n0340_002:0910a15": "教功力非正訶相心脫是俱慧脫是慧次命阿那律",
    "X18n0340_002:0910a16": "中云報得天眼者亦有生得如鬼神等及發得等(云云)",
    "X18n0340_002:0910a17": "大辟支佛等者問支佛元知十方佛不答亦知不答",
    "X18n0340_002:0910a18": "亦知若準所見百佛世界豈可無佛理應合知只恐",
    "X18n0340_002:0910a19": "見處不知有佛又容知者只知一界唯一佛化知亦",
    "X18n0340_002:0910a20": "何妨故二十部中亦有許知十方佛者此亦宜為大",
    "X18n0340_002:0910a21": "教梯漸問若爾定有何異者如向但聞抑小同凡為",
    "X18n0340_002:0910a22": "同定爾不問異難同答中答出異意者一往所見遠",
    "X18n0340_002:0910a23": "近雖同然復報等因亦不一如文三別報修不同及",
    "X18n0340_002:0910a24": "以總別通明復異總言禪智者五事禪中願智禪也",
    "X18n0340_002:0910b01": "天眼開闢者肉眼雖見廣由於天大品等者明大乘",
    "X18n0340_002:0910b02": "肉眼不假開闢故欲奪天先辨肉異大小既別因果",
    "X18n0340_002:0910b03": "自殊與圓教等者即同圓教六根淨位父母所生肉",
    "X18n0340_002:0910b04": "眼齊也正當初依具無明惑假使作相等者羅漢滅",
    "X18n0340_002:0910b05": "不應有見故云假使與外道等者亦是抑詞有為功",
    "X18n0340_002:0910b06": "德具有三明安同外見而云與等故且挫其出觀時",
    "X18n0340_002:0910b07": "也雖與等者與而又奪殊即與也有即奪也入觀等",
    "X18n0340_002:0910b08": "者若約那律失眼出觀但同世人壞根者不見有佛",
    "X18n0340_002:0910b09": "世尊等者有人以有字為上句末深不可也何者所",
    "X18n0340_002:0910b10": "言誰者本問其人兼及有無故須還以人為答也是",
    "X18n0340_002:0910b11": "故疏中但釋答人即中見色等者應云即中見麤細",
    "X18n0340_002:0910b12": "色言無偽者辨佛眼家之功用也常在至深禪定窟",
    "X18n0340_002:0910b13": "者三法名異其義必同亦可義異其體不別而別者",
    "X18n0340_002:0910b14": "理通因果事用非因首楞在因涅槃指果三種生死",
    "X18n0340_002:0910b15": "加自體耳非偏非圓等者亦可應云是偏是圓即別",
    "X18n0340_002:0910b16": "教也約地前後而分偏圓。",
    "X18n0340_002:0910b17": "淨名疏卷第十五",
    "X18n0340_002:0910b18": "次命波離中云六念者且指一日之別行耳多日相",
    "X18n0340_002:0910b19": "續皆由念故願解疑悔者罪輕重悔葢覆心疑悔罪",
    "X18n0340_002:0910b20": "重何由可滅復本上懺不出無生今此波離不達機",
    "X18n0340_002:0910b21": "理專輙為其依小解釋悕免咎者悕蠲重[億音+(天*天)]輕尤易",
    "X18n0340_002:0910b22": "除何果見佛或教集僧者集僧唯二羯磨通三滅與",
    "X18n0340_002:0910b23": "不滅如常所辨無重罪者第二篇去僧法可除未妨",
    "X18n0340_002:0910b24": "真修何成擾心當是疑重及重方便依教作法緣具",
    "X18n0340_002:0910c01": "難諧若學悔所加懼一世無用義須心殄乃令事除",
    "X18n0340_002:0910c02": "彌助疑情名重增罪罪從至其想者語意玄善須得",
    "X18n0340_002:0910c03": "旨然知其罪而隨其治縱有治者皆擇其易焉力其",
    "X18n0340_002:0910c04": "難故須觀時藥病相扣不可一向併云無生故天台",
    "X18n0340_002:0910c05": "大師明懺淨中小教有者令依事滅非小所迷方投",
    "X18n0340_002:0910c06": "大宗竝應先斷相續之想不應觀理而令續行況復",
    "X18n0340_002:0910c07": "須窮逆順十法觀成法順方滅重瑕然此中辭但存",
    "X18n0340_002:0910c08": "大旨使成淨名訶小之相欲集行者不可徒然應當",
    "X18n0340_002:0910c09": "專於四種三昧不思議境九法資成遠近方便解行",
    "X18n0340_002:0910c10": "兼美故須於止觀大部一切行者之妙津梁作法等",
    "X18n0340_002:0910c11": "三中第二用定門者意明專注非禪定也戒慧相藉",
    "X18n0340_002:0910c12": "次第說之具如法華三昧中辨根本者生罪妄心總",
    "X18n0340_002:0911a01": "而言之煩惱業也故觀相者即事一心雖云戒等其",
    "X18n0340_002:0911a02": "實約慧然除圓定無滅重方圓定即慧故如日也違",
    "X18n0340_002:0911a03": "無作者具如止觀辨業中明作法紛動者舉難從易",
    "X18n0340_002:0911a04": "令習無生意明下三尚自紛動況復上二乘二安可",
    "X18n0340_002:0911a05": "遂情釋觀相中依經作法故非禪定況云取相心動",
    "X18n0340_002:0911a06": "驗知非定者也亦是擾心者既不欲令修前二懺所",
    "X18n0340_002:0911a07": "以列者為逗物機及以竝決知非無生悉成紛動何",
    "X18n0340_002:0911a08": "者一七三七多七九旬一年兩年或云長作如斯等",
    "X18n0340_002:0911a09": "例豈不紛動耶意復兼勸前二懺者進慕觀理一體",
    "X18n0340_002:0911a10": "妙除況消訶文非前二義是故觀相緣罪心境對滅",
    "X18n0340_002:0911a11": "罪境生重懺愧不惜身命改革元心故知其人理觀",
    "X18n0340_002:0911a12": "全昧次釋無生中云觀成者指初隨喜非必證真或",
    "X18n0340_002:0911a13": "隨喜前始集觀道前既悠漫故須尅之指觀行也末",
    "X18n0340_002:0911a14": "代行者自揣其心幸非利根何辭觀相觀相重滅無",
    "X18n0340_002:0911a15": "生可成勿辜其心空云理是相應之語不在於他善",
    "X18n0340_002:0911a16": "格內懷安負眾聖無勞等者結懺功能此無生門懺",
    "X18n0340_002:0911a17": "於三道一念除滅消苦道也畢故忘新袪結業煩惱",
    "X18n0340_002:0911a18": "能必滅故已不造新既不造新豈應習故一剎那頃",
    "X18n0340_002:0911a19": "名故新不懺墮非尋即名故設懺罪畢故忘新新罪",
    "X18n0340_002:0911a20": "既除何新之有便不落謝新故竝忘故大論下示悔",
    "X18n0340_002:0911a21": "初後於此初後謂罪定有而生重憂罪定不滅以此",
    "X18n0340_002:0911a22": "心起不順無生應滅憂心已生無主方名罪性本自",
    "X18n0340_002:0911a23": "無生罪尚無生豈計憂悔捨憂悔想相續永忘了自",
    "X18n0340_002:0911a24": "性心本無生滅如是悔者名真無生憂亦悔之別名",
    "X18n0340_002:0911b01": "而已故一切大教皆為眾生示滅罪相如禮二十五",
    "X18n0340_002:0911b02": "佛聞文殊等名更云有罪即名謗佛散心尚爾況復",
    "X18n0340_002:0911b03": "無生又若下重釋罪心罪體未忘不獨由執世人作",
    "X18n0340_002:0911b04": "罪常謂罪無可由此心令罪自滅若如是者豈不增",
    "X18n0340_002:0911b05": "於諸見計耶今云不執從悔心說若設悔已信解佛",
    "X18n0340_002:0911b06": "云無尚執有[億音+(天*天)]公違佛教故知觀罪本為滅心若反",
    "X18n0340_002:0911b07": "執心與滅相反若能等者復滅心宗顯懺功著事即",
    "X18n0340_002:0911b08": "事懺性即觀相根本即是無生懺也罪心是心即罪",
    "X18n0340_002:0911b09": "根本能達心者根本永忘又見理者貪等之無生此",
    "X18n0340_002:0911b10": "則以理破於心執故此心執通能障於三種懺也三",
    "X18n0340_002:0911b11": "種懺內無生為首無生生執罪尚不滅況於前二而",
    "X18n0340_002:0911b12": "生執耶彼罪性等四句推者本推於共具如止觀等",
    "X18n0340_002:0911b13": "諸文所明(云云)若十八界等者內根外塵中間識也此",
    "X18n0340_002:0911b14": "十八界從緣而生尚自不實何以更能保罪心耶又",
    "X18n0340_002:0911b15": "罪下觀心者前對外境此唯觀心造罪由心不作罪",
    "X18n0340_002:0911b16": "時尚須觀照豈況作罪而不觀之引普賢觀者心謂",
    "X18n0340_002:0911b17": "罪心法即罪境心境成菩提全是心是故更令觀於",
    "X18n0340_002:0911b18": "心也作是懺悔明懺悔之體嚴謂眾法助體所行所",
    "X18n0340_002:0911b19": "嚴即是中道實相無罪謂罪本無破壞是捨離想心",
    "X18n0340_002:0911b20": "識謂執心家之分別行此至心如流水等者意明不",
    "X18n0340_002:0911b21": "住能滅所滅心相者心境也見罪福有無念念無生",
    "X18n0340_002:0911b22": "前兩解至小疎者於無生中自有三釋初解以心境",
    "X18n0340_002:0911b23": "相對次又解下以根塵識三事對辨而此二解竝是",
    "X18n0340_002:0911b24": "無生非不滅罪但不與經中佛語相應佛語唯令觀",
    "X18n0340_002:0911c01": "心故也故云心垢故眾生垢等破其疑執者疑罪執",
    "X18n0340_002:0911c02": "小小乘之中但有作法若準憂波離作此執者尚違",
    "X18n0340_002:0911c03": "小教何況大耶大士下淨名引佛正教無生除滅以",
    "X18n0340_002:0911c04": "小執仍不違小若心見有眾生等者眾生只是執心",
    "X18n0340_002:0911c05": "宰主故有執者即名不淨以不淨故即有罪也此即",
    "X18n0340_002:0911c06": "能知所知等者心為能知即無生心眾生罪垢即是",
    "X18n0340_002:0911c07": "所也二心俱無不在四句一一推之皆不可得何者",
    "X18n0340_002:0911c08": "無生之心既非四句罪心無生安屬於四是則無心",
    "X18n0340_002:0911c09": "下以心況罪由心有罪心無罪無諸法尚然何罪可",
    "X18n0340_002:0911c10": "得不出於如下具如目連圓教三空故下文中用如",
    "X18n0340_002:0911c11": "幻等譬假相者假文具三皆用如幻等亦得入圓真",
    "X18n0340_002:0911c12": "者既是體法能至圓中以通屬故故云亦也所以三",
    "X18n0340_002:0911c13": "釋之中前二釋雖亦衍門不及第三唯觀心性故前",
    "X18n0340_002:0911c14": "兩釋多寄通真析假者三假之義既在成論三藏豈",
    "X18n0340_002:0911c15": "無但諸阿含名多不顯所以三假之盛在弘教者故",
    "X18n0340_002:0911c16": "廣在於成論文中言析法者非無其理何者如云因",
    "X18n0340_002:0911c17": "無常故緣亦無常前念後念悉皆生滅長不住故短",
    "X18n0340_002:0911c18": "亦不住既俱無常即破常倒不假更用自他等名故",
    "X18n0340_002:0912a01": "四句推唯在衍教便令成於生即無生故用衍門以",
    "X18n0340_002:0912a02": "破藏拙隨情者假非即理故得情名理即是空隨空",
    "X18n0340_002:0912a03": "隨理三倒三陰者心倒受陰想倒想陰見倒行陰心",
    "X18n0340_002:0912a04": "王識四陰是心皆依於色今順所引佛語易故置色",
    "X18n0340_002:0912a05": "存心更有同異具如止觀記引婆沙文即是無生等",
    "X18n0340_002:0912a06": "者無心者牒上無生故此三假竝約罪心及以罪境",
    "X18n0340_002:0912a07": "以此文意遍通諸文我見等五者即身邊等四皆因",
    "X18n0340_002:0912a08": "我生五及三倒皆因成故皆對境故故俱舍云受領",
    "X18n0340_002:0912a09": "納隨觸想取像為體行攝多心所所除不相應行及",
    "X18n0340_002:0912a10": "以無為法皆有所緣故一一文中竝闕推句至下二",
    "X18n0340_002:0912a11": "假方乃具足顯迅速者幻猶似住相待中有二者異",
    "X18n0340_002:0912a12": "時豎也同時橫也相待之文皆具此二不能用衍通",
    "X18n0340_002:0912a13": "別圓者以四句推通三教故賢愚經明出家功德之",
    "X18n0340_002:0912a14": "利(檢)十智具如俱舍智品謂世智比智法智他心苦",
    "X18n0340_002:0912a15": "集滅道盡及無生略如止觀記引婆沙文此形服出",
    "X18n0340_002:0912a16": "家等者應以形心對於偏圓及以信法作多四句今",
    "X18n0340_002:0912a17": "文正當令圓心出若利他者於無利中而行於利方",
    "X18n0340_002:0912a18": "乃得於不思議空空心出假以赴物機令物推理二",
    "X18n0340_002:0912a19": "約理訶寄密行名以依理出家而為訶也密積功德",
    "X18n0340_002:0912a20": "之利方名無利無功德也有為法者又訶羅云雖見",
    "X18n0340_002:0912a21": "偏真同於有為故大經云空者等者意引不空即無",
    "X18n0340_002:0912a22": "為中具一切法若爾於小乘真空之中但是於空不",
    "X18n0340_002:0912a23": "具諸法故不合說即是平等真法界等者此中寄之",
    "X18n0340_002:0912a24": "以斥古師而成今解真法界中尚無界外出家度人",
    "X18n0340_002:0912b01": "豈有形服度人功德又亦得名大小名同體異而訶",
    "X18n0340_002:0912b02": "亦是況訶前後竝爾即如羅云小乘中密小乘之理",
    "X18n0340_002:0912b03": "尚不可得況平等法界畢竟真空而云利耶引彼真",
    "X18n0340_002:0912b04": "諦以證無為大乘無為具諸功德故不同妙若有若",
    "X18n0340_002:0912b05": "無皆不能具一切諸法問淨名等者經中只云無為",
    "X18n0340_002:0912b06": "無利此即問前引大涅槃虗空佛性平等法界此名",
    "X18n0340_002:0912b07": "自足何以名之為真密行與無為義亦不相應答中",
    "X18n0340_002:0912b08": "意羅云正說小乘無為功德之利又稱小中密行第",
    "X18n0340_002:0912b09": "一淨名以大折其二事令俱不成大乘無為如如意",
    "X18n0340_002:0912b10": "珠珠即諸物密豈過此無為之語其理未極故云一",
    "X18n0340_002:0912b11": "往故知大乘無為非無勝利以其羅云已得小乘無",
    "X18n0340_002:0912b12": "為故以大乘無為折之既破小已方述大乘無為法",
    "X18n0340_002:0912b13": "遍以明小乘有為無為竝不能具一切諸法若如是",
    "X18n0340_002:0912b14": "者方是密行中之上品故十人中皆以其行而為破",
    "X18n0340_002:0912b15": "立以為半滿深求之致若觀至名真無為者即真密",
    "X18n0340_002:0912b16": "行下去一一皆結以為真無為中具諸功德一一義",
    "X18n0340_002:0912b17": "當密斥羅云處於涅槃等者故此無為密行之理即",
    "X18n0340_002:0912b18": "具三德此即性德三德明文此是大師之深旨也一",
    "X18n0340_002:0912b19": "家學者願善思於百界因緣一念三道降伏眾魔度",
    "X18n0340_002:0912b20": "五道等者由降故度乃至離惡皆由降魔得菩薩道",
    "X18n0340_002:0912b21": "等者文雖別說然須約圓故得菩薩道時已得法性",
    "X18n0340_002:0912b22": "初住之道故具二時已得不動即是究竟餘準可知",
    "X18n0340_002:0912b23": "又此不動應知不是二十五三昧中之不動此借三",
    "X18n0340_002:0912b24": "藏降魔之時別立之名破他化等者赤色三昧也故",
    "X18n0340_002:0912c01": "知不得有前後也故引大乘經證成圓位圓家降魔",
    "X18n0340_002:0912c02": "之分齊也又一一文義通始行可為行者之初始也",
    "X18n0340_002:0912c03": "度五道至三種意生身也者於中雖不別立界外五",
    "X18n0340_002:0912c04": "道之名已引大經二十五三昧經既名為三昧中王",
    "X18n0340_002:0912c05": "能度二十五有三諦之惑具足三智身三脫尚成十",
    "X18n0340_002:0912c06": "種破二十五有即是十種度五道也即能度界內等",
    "X18n0340_002:0912c07": "者正出分段及以變易二處五道況復下句云淨五",
    "X18n0340_002:0912c08": "眼言淨五眼者雖五對五非謂體同重明能度之體",
    "X18n0340_002:0912c09": "用耳破諸惡業對肉眼者欲指人中是肉眼故明四",
    "X18n0340_002:0912c10": "趣眼不及人天故為所破此亦一往亦有龍鬼過人",
    "X18n0340_002:0912c11": "肉眼終是惡業從道以判破諸亂心等者亂既云諸",
    "X18n0340_002:0912c12": "即指欲界以天眼法在色界故破欲方有四禪天眼",
    "X18n0340_002:0912c13": "應知從教判為別圓得五力者力既由眼眼由度道",
    "X18n0340_002:0912c14": "故釋根力亦在別圓進退明之或具四教問約於道",
    "X18n0340_002:0912c15": "品何以不列三四七八何故五根復居力後答此乃",
    "X18n0340_002:0912c16": "別圓果地諸法七料一一獨頭為門何以用因法相",
    "X18n0340_002:0912c17": "生難耶問眼不分教力何以分於分仍有判權實耶",
    "X18n0340_002:0912c18": "答此亦成於眼家體用若淨五眼根力必全一往文",
    "X18n0340_002:0913a01": "中似相生相莫不皆以降魔所成故用降魔以為本",
    "X18n0340_002:0913a02": "也下去文相竝本竝生何但獨頭迭生迭本是則一",
    "X18n0340_002:0913a03": "心具足萬行者撮前自他悉一心故故前四科必同",
    "X18n0340_002:0913a04": "體也今得值得聞等者諸長者子初聞大乘出家功",
    "X18n0340_002:0913a05": "德信於佛法都未曾霑故知曾聞只聞向說若不聞",
    "X18n0340_002:0913a06": "者如三億人四句者應具如前辨多四句以判於心",
    "X18n0340_002:0913a07": "若不爾者何殊於小故云各有大乘等也言各有等",
    "X18n0340_002:0913a08": "者既云善根即是宿種非於淨名始勸發心故也對",
    "X18n0340_002:0913a09": "前出家故云正觀觀念界外諸功德也菩薩戒品隨",
    "X18n0340_002:0913a10": "心即發者非謂發心即具戒體且以小大相形言之",
    "X18n0340_002:0913a11": "然於大乘亦假緣具在家緣具父母咸聽以不妨於",
    "X18n0340_002:0913a12": "色養故也但小乘教以色及非色心而為戒體菩薩",
    "X18n0340_002:0913a13": "雖亦身口為助增上在心名隨心戒雖大小別上品",
    "X18n0340_002:0913a14": "咸心但大律儀四弘為本立心緣境三聚為懷佛道",
    "X18n0340_002:0913a15": "但是三聚之果故四弘三聚更互相資故淨名云是",
    "X18n0340_002:0913a16": "出家是即具足次命阿難中三因緣得名者亦可此",
    "X18n0340_002:0913a17": "三義立四悉本願世界也父母對治也從見生善及",
    "X18n0340_002:0913a18": "第一義亦可三文即是三悉歎文即是第一義也言",
    "X18n0340_002:0913a19": "本願者從佛本說耳九惱具如止觀記引是則下明",
    "X18n0340_002:0913a20": "方等意若從本說正當符於半滿之文若實行者應",
    "X18n0340_002:0913a21": "但依今具此二途即是教意而說有苦因者疾是苦",
    "X18n0340_002:0913a22": "果果必由因身小有疾者只此一言咸招二傍所以",
    "X18n0340_002:0913a23": "借金剛者三德具故此破三藏教等者具如止觀縱",
    "X18n0340_002:0913a24": "橫三德大小各三衍教約究竟法身者越於通教直",
    "X18n0340_002:0913b01": "述別圓然四時五時家之所計竝不以前四時三時",
    "X18n0340_002:0913b02": "有常住理是故不受今釋顯榮榮即大故故違他解",
    "X18n0340_002:0913b03": "楞嚴七百阿僧祇者具如釋籤大威德諸天者通論",
    "X18n0340_002:0913b04": "諸天皆有威德悉皆無病他方淨土等者且指安養",
    "X18n0340_002:0913b05": "下至十念臨終一念皆得往生故云小善界內外三",
    "X18n0340_002:0913b06": "漏者此準二種三界說之毗盧遮那等者問此是何",
    "X18n0340_002:0913b07": "佛之法身耶答十方諸如來同一法身何得問言誰",
    "X18n0340_002:0913b08": "法身耶然不別而別應物由聲緣別聲殊即是釋迦",
    "X18n0340_002:0913b09": "法身之聲問法身無聲何得有聲答法無應有問既",
    "X18n0340_002:0913b10": "云法身今那云應答無色曰法聲即是應應即法身",
    "X18n0340_002:0913b11": "何求異耶故云吾今此身即法身也法華空聲準應",
    "X18n0340_002:0913b12": "可見五濁具如法華第一經疏為化婆羅門者此明",
    "X18n0340_002:0913b13": "現疾意也乳光經中七聖共化慳婆羅門牛母牛子",
    "X18n0340_002:0913b14": "[愨心+牛]者阿難淨名如來空聲此婆羅門生來不施鐵網",
    "X18n0340_002:0913b15": "其舍飛鳥不過阿難造門淨名訶者為顯如來常住",
    "X18n0340_002:0913b16": "法身阿難欲去因空聲勸此婆羅門施心似開仍擇",
    "X18n0340_002:0913b17": "群中不受[愨心+牛]者令自[愨心+牛]取阿難言我大比丘不應觸",
    "X18n0340_002:0913b18": "乳佛便化小婆羅門輙於傍立婆羅門見乃令[愨心+牛]之",
    "X18n0340_002:0913b19": "纔觸牛身受無量樂於是牛母而說偈言若[愨心+牛]右邊",
    "X18n0340_002:0913b20": "兩應留左邊兩若[愨心+牛]左邊兩應留右邊兩盡[愨心+牛]奉世",
    "X18n0340_002:0913b21": "尊犢子應須養犢子聞已復說偈言我本不布施今",
    "X18n0340_002:0913b22": "來畜生道盡[愨心+牛]奉世尊我自噉水艸於是婆羅門驚",
    "X18n0340_002:0913b23": "異歎訝畜生尚爾何為慳耶因茲發心傾財大施乃",
    "X18n0340_002:0913b24": "隨阿難至如來所佛為說法授記作佛號曰乳光此",
    "X18n0340_002:0913c01": "空聲勸具足權實故一安慰利及二人不勞恥愧者",
    "X18n0340_002:0913c02": "有大機者本自悉之若小機聞疾亦何妨元知宮室",
    "X18n0340_002:0913c03": "父母生身因既非常果疾何爽各說身因者如前十",
    "X18n0340_002:0913c04": "數但述半教之身因耳藉今彈訶即成常住之身因",
    "X18n0340_002:0913c05": "也而實行者此會未知據共化慳何恥之有。",
    "X18n0340_002:0913c06": "淨名疏卷第十六",
    "X18n0340_002:0913c07": "二約聞得道夜至般若者此大論中明說般若有顯",
    "X18n0340_002:0913c08": "有密定及不定約顯次第唯在第三於當部中橫豎",
    "X18n0340_002:0913c09": "不定且復未明今通豎論以明密教故成道後中間",
    "X18n0340_002:0913c10": "常說故今用之以至方等故方等中以大訶小大義",
    "X18n0340_002:0913c11": "正當始終般若故於通別所益不同皆來至今須待",
    "X18n0340_002:0913c12": "彈斥菩薩別聞者不在鹿苑對二乘說至方等會對",
    "X18n0340_002:0913c13": "大聞小然非秘密之般若也此仍方所論不定耳言",
    "X18n0340_002:0913c14": "方所者十方相望又此亦名約行五味而論不定三",
    "X18n0340_002:0913c15": "明稟華嚴等者於彼處會未能獲益來至鹿苑密利",
    "X18n0340_002:0913c16": "全無至此會中待別彈斥又前下重釋前文顯密五",
    "X18n0340_002:0913c17": "味於五味中而辨訶意明乳等四方便真實須訶不",
    "X18n0340_002:0913c18": "訶何以故下釋訶所以恐失訶意問何意如此者問",
    "X18n0340_002:0914a01": "向訶及不訶之意答中先且約教次示品內文之意",
    "X18n0340_002:0914a02": "也或可至與疾俱訶者明俱訶所以約法病相對者",
    "X18n0340_002:0914a03": "已如前說方便教也若實教者即具二意也依方等",
    "X18n0340_002:0914a04": "教方便菩薩者於方便教復約人法辨訶不訶以存",
    "X18n0340_002:0914a05": "方等之教故也若封教至海也者大師正以圓頓之",
    "X18n0340_002:0914a06": "教是華嚴經之元旨是故彼教不同二酥二酥乃有",
    "X18n0340_002:0914a07": "遠近二意乃俱得遠論唯頓故云此即法華弄引問",
    "X18n0340_002:0914a08": "亦云至此意也者既通初後亦應具四四中方便及",
    "X18n0340_002:0914a09": "以真實有斥不斥何不出之答雖有此意未見明文",
    "X18n0340_002:0914a10": "者問此引佛答迦葉之文此即是文乃云無者但未",
    "X18n0340_002:0914a11": "若華嚴其文分明復是智論之明文也亦曰有文故",
    "X18n0340_002:0914a12": "從若欲去即以義推名異義同以為答意問從得道",
    "X18n0340_002:0914a13": "夜等者答中雖云名異義同華嚴般若悉涉方等不",
    "X18n0340_002:0914a14": "知亦有異部名為名異為當同部立異耶答中分二",
    "X18n0340_002:0914a15": "若不共者即是異部若其共者即是同部若爾還是",
    "X18n0340_002:0914a16": "以教望教論同異部復次大智下意明何但名異義",
    "X18n0340_002:0914a17": "同論部亦得有同有異部異理等於義不失何況但",
    "X18n0340_002:0914a18": "是異名而已問自淨名等者亦應合有方等生酥通",
    "X18n0340_002:0914a19": "乳酪耶若其有者何不說之答文雖爾應須具如法",
    "X18n0340_002:0914a20": "華玄文第十卷中今若復欲論理有者鹿苑理須密",
    "X18n0340_002:0914a21": "說彈斥又華嚴中四何須更論亦是其例既其一切",
    "X18n0340_002:0914a22": "俱通初後豈可方等不通於初準此問前亦應問後",
    "X18n0340_002:0914a23": "文無者略若爾一音之教非無小得但失於鈍以歷",
    "X18n0340_002:0914a24": "五時故不全用玄文所引二明轉觀等者對教但是",
    "X18n0340_002:0914b01": "信法別耳顯密次第一切同教依前諸義隨觀待訶",
    "X18n0340_002:0914b02": "但加殺人以為不定用顯行相以此為別故引大經",
    "X18n0340_002:0914b03": "殺人為證復次往昔下重明今昔教觀之益必定不",
    "X18n0340_002:0914b04": "虗以成利益問訶諸菩薩等者問大士訶辭意皆在",
    "X18n0340_002:0914b05": "圓而諸菩薩豈皆圓益答意者如詩三百一言以蔽",
    "X18n0340_002:0914b06": "於方等中縱未入圓亦得圓益故云一道言詩等者",
    "X18n0340_002:0914b07": "如論語注云曰思無邪故知諷刺之道意令輔正降",
    "X18n0340_002:0914b08": "斯已外諸無所云第三符成等者兼出諸意此用初",
    "X18n0340_002:0914b09": "文如來答於淨土之意若見空室入自益位若見燈",
    "X18n0340_002:0914b10": "王及以香積即得入於利他位也次又見下明被訶",
    "X18n0340_002:0914b11": "者自淨土行成入無生位亦得生於同居等三又隨",
    "X18n0340_002:0914b12": "福慧下示被訶者淨土行成所攝眾生來生其國次",
    "X18n0340_002:0914b13": "此是下總結前意故知如來明淨土行元令具於上",
    "X18n0340_002:0914b14": "來諸文意也至法華成熟酥者問一家諸文咸至法",
    "X18n0340_002:0914b15": "華悉成醍醐今何得云但成熟酥答教旨無他人自",
    "X18n0340_002:0914b16": "前却況顯露教指二乘人來至法華悉成醍醐諸菩",
    "X18n0340_002:0914b17": "薩等無處不入般若同異亦復如是五千起去三變",
    "X18n0340_002:0914b18": "被移捃拾之言良由多意如是熟酥即名醍醐故使",
    "X18n0340_002:0914b19": "法華之後更說般若良由尚有生酥之名並是涅槃",
    "X18n0340_002:0914b20": "入法界者佛化施設一期事畢前後小別大體無違",
    "X18n0340_002:0914b21": "尚置餘國傳說之言何必全在靈山之席若以不盡",
    "X18n0340_002:0914b22": "入於法界則令法華部非終極爾前諸教有得入者",
    "X18n0340_002:0914b23": "部應圓融問曰上來等者此約上來多五味義並以",
    "X18n0340_002:0914b24": "涅槃對於法華而為上下故二乘眾皆至法華而入",
    "X18n0340_002:0914c01": "法界法界性論何以然耶答法界性論唯約菩薩入",
    "X18n0340_002:0914c02": "一乘機故云一乘人也若二乘人在於法華而為上",
    "X18n0340_002:0914c03": "也說二乘者明大小共問玄義等者問意者準此亦",
    "X18n0340_002:0914c04": "應問云亦有至法華如乳者不答如所問也準問為",
    "X18n0340_002:0914c05": "答即是亦有準此亦應更須問出亦有以方等教為",
    "X18n0340_002:0914c06": "上上根不答道理然也三藏之後即入故也別教大",
    "X18n0340_002:0914c07": "乘者驗知前二一切俱小又四種菩薩皆云跋致者",
    "X18n0340_002:0914c08": "初舉發心次入跋致此則具舉初後故也又被訶者",
    "X18n0340_002:0914c09": "皆不退位從前不退入後不退三種不退相望說之",
    "X18n0340_002:0914c10": "以四菩薩中先訶彌勒不退之行是故預標不退之",
    "X18n0340_002:0914c11": "言四教明菩薩等者諸波羅蜜即橫行也觀理入智",
    "X18n0340_002:0914c12": "即豎行也前之三教但明豎唯有圓教俱明橫豎若",
    "X18n0340_002:0914c13": "準前文亦可具如佛國品中一十七句即橫行也一",
    "X18n0340_002:0914c14": "十三句即豎行也雖不霑藏義立何妨法身眷屬者",
    "X18n0340_002:0914c15": "上來多文皆云深求其致者是問三萬等者明被訶",
    "X18n0340_002:0914c16": "者多在同聞信知同聞竝非下位既是同位不應有",
    "X18n0340_002:0914c17": "訶雖復有訶不妨高位雖曰消文意兼斥古以佛事",
    "X18n0340_002:0914c18": "為魔事者作魔王者多是住於不思議也問破彌勒",
    "X18n0340_002:0914c19": "一人等答中意云悉有故也共行弟子者此是彌勒",
    "X18n0340_002:0914c20": "同事機也既能遍同斥於能化自整眾生緣慈取眾",
    "X18n0340_002:0914c21": "生相者生相樂相(云云)四教皆云與道滅樂不云苦集",
    "X18n0340_002:0914c22": "者且消慈邊未即拔苦圓慈之體理無獨運若從事",
    "X18n0340_002:0914c23": "說不無二別故無樂言一途而已彌勒為說等者具",
    "X18n0340_002:0914c24": "如疏文釋已委悉今私助一釋凡得記者多在不退",
    "X18n0340_002:0915a01": "既自獲記復為他說故為天子說得記位因茲而為",
    "X18n0340_002:0915a02": "大士所訶記雖被訶不訶不退者既訶授記是訶不",
    "X18n0340_002:0915a03": "退因中得理等者在因證理故且云也若從彌勒應",
    "X18n0340_002:0915a04": "云果由因剋故云行也入燸等者應引俱舍燸必至",
    "X18n0340_002:0915a05": "涅槃頂終不斷善等若通教明三不退中云六地功",
    "X18n0340_002:0915a06": "齊等者以與小共故得齊名所言皆者顯乘顯地見",
    "X18n0340_002:0915a07": "地已去皆不退也十信初心等者以十信位但分初",
    "X18n0340_002:0915a08": "中二心之別八信至十以為中心聞訶彌勒說至得",
    "X18n0340_002:0915a09": "入者益時別故所因異故一先總定者對下生滅等",
    "X18n0340_002:0915a10": "文故世成別一生記等者亦應云二即人天也亦應",
    "X18n0340_002:0915a11": "云三兼此生故小彌勒經明三藏得記(檢)大彌勒成",
    "X18n0340_002:0915a12": "佛經及大品經竝明通教彌勒得記(檢)正習俱盡者",
    "X18n0340_002:0915a13": "仍小為名即是先得五分亦名法身以次第人先同",
    "X18n0340_002:0915a14": "小故示斷一品等者前不云示至此方云者易濫實",
    "X18n0340_002:0915a15": "故大乘諸經多說示故況教無人故須說之問若爾",
    "X18n0340_002:0915a16": "通亦易濫何不說示答觀名雖濫彼與小共共不共",
    "X18n0340_002:0915a17": "異極成難濫又亦可云示者顯示義耳準此而言餘",
    "X18n0340_002:0915a18": "文亦有華嚴善財入彌勒閣及見彌勒未來作佛(檢)",
    "X18n0340_002:0915a19": "迹表本者圓是實成若準實成境智合時唯佛見佛",
    "X18n0340_002:0915a20": "故法華云唯佛與佛等也若為在菩薩寂場者故知",
    "X18n0340_002:0915a21": "迹也迹中圓說但可表本此亦體用論本迹耳此意",
    "X18n0340_002:0915a22": "亦與示義大同故以寂場共表二教亦如華嚴者問",
    "X18n0340_002:0915a23": "何以一文用表兩教答機眾教共令經部含豈測高",
    "X18n0340_002:0915a24": "下者或是古佛久近難知有四種者問前文已云沒",
    "X18n0340_002:0915b01": "實用權今何以云權實俱用答云多者不專權故以",
    "X18n0340_002:0915b02": "圓教中失旨等三亦須訶故縱示圓教三不退位但",
    "X18n0340_002:0915b03": "訶彌勒餘者斂蹤通教中云因果事理無生者滿果",
    "X18n0340_002:0915b04": "正顯事滿故也信事滿時理亦不滿而不單從理為",
    "X18n0340_002:0915b05": "名者理濫初故得繩義如止觀記若現在生現在生",
    "X18n0340_002:0915b06": "無住等者破毗曇人三世不成破曇無德二世亦失",
    "X18n0340_002:0915b07": "復次三世下通約二家所計以斥彌勒此約計三世",
    "X18n0340_002:0915b08": "心而為破也若依薩婆多明三相等者還約小宗以",
    "X18n0340_002:0915b09": "破於小故約有門用破無門問三相四相等者若但",
    "X18n0340_002:0915b10": "立三則無異相此亦兼破計常故也即是摩訶衍等",
    "X18n0340_002:0915b11": "者令諸執方便教者而自驚言彌勒不退尚自被訶",
    "X18n0340_002:0915b12": "我等初心安敢固執故須求實而棄於權若如是即",
    "X18n0340_002:0915b13": "除障也三藏伏結等者此正破也更引三藏者明但",
    "X18n0340_002:0915b14": "有於首楞嚴三昧尚自須破故三藏教未得無生不",
    "X18n0340_002:0915b15": "合求記故權無生非正記位雖復立之正即尋破與",
    "X18n0340_002:0915b16": "而論之出三相耳故下歷教皆先引前三教非真次",
    "X18n0340_002:0915b17": "方破於權實得否乾慧至性地等者正出通位與三",
    "X18n0340_002:0915b18": "藏教三祇百劫其位齊也若聞授記心則等者即破",
    "X18n0340_002:0915b19": "彌勒者令餘息心若破諸天恐濫破餘悕冀者耳常",
    "X18n0340_002:0915b20": "住佛果為異者此是究竟法身記也若通教中唯有",
    "X18n0340_002:0915b21": "八相無法本故不名也故望法身此為永別若智若",
    "X18n0340_002:0915b22": "斷名為別者借通教名通途用之將窮三教無生之",
    "X18n0340_002:0915b23": "源者即補處位名之為源以理而彈即圓理也金剛",
    "X18n0340_002:0915b24": "般若云等者然其三教跨節言之皆有此義為兜率",
    "X18n0340_002:0915c01": "天王等所作兩釋約諸天子及彌勒耳。",
    "X18n0340_002:0915c03": "維摩經疏記卷中"
}