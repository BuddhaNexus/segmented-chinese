{
    "X84n1585_012:0788c03": "續燈存稾卷第十二",
    "X84n1585_012:0788c05": "明　嗣祖沙門東吳　通問　編定",
    "X84n1585_012:0788c06": "笠澤居士華亭　施沛　彚集",
    "X84n1585_012:0788c07": "未詳法嗣",
    "X84n1585_012:0788c08": "青州佛覺禪師(系雲門宗)頌仰山師子曰。一色無過指示",
    "X84n1585_012:0788c09": "人。白銀世界裏嚬呻。超然推倒還扶起。爭似東風照",
    "X84n1585_012:0788c10": "日新。",
    "X84n1585_012:0788c11": "圓通善國師(系雲門宗嗣佛覺)佛日自江右至燕寓大聖。安",
    "X84n1585_012:0788c12": "一夕與佛覺晦堂夜話次。時師秊方十二。座右侍立。",
    "X84n1585_012:0788c13": "日曰山僧自南方來。拄杖頭不曾撥著一箇會佛法",
    "X84n1585_012:0788c14": "者。師叉手進前曰自是和尚拄杖短。日大驚曰可乞",
    "X84n1585_012:0788c15": "此子續吾臨濟一宗。師曰雲門臨濟豈有二邪。日稱",
    "X84n1585_012:0788c16": "賞不已。金世宗幸聖安瑞像殿。問師曰禮即是不禮",
    "X84n1585_012:0788c17": "即是。師曰。禮則相敬相重。不禮則各自稱尊。帝大悅。",
    "X84n1585_012:0788c18": "後住延聖。示眾。舉洞山曰。秋初夏末兄弟或東去西",
    "X84n1585_012:0788c19": "去。直須向萬里無寸艸處去。又曰。只如萬里無寸艸",
    "X84n1585_012:0788c20": "作麼生去。石霜曰。出門便是艸。大陽曰。直饒不出門",
    "X84n1585_012:0788c21": "亦是艸漫漫地。師曰。且道諸人即今脚跟下一句作",
    "X84n1585_012:0788c22": "麼生道。若道萬里無寸艸。許你參見洞山。若道出門",
    "X84n1585_012:0788c23": "便是艸。許你參見石霜。若道不出門亦是艸漫漫地。",
    "X84n1585_012:0788c24": "許你參見大陽。若總道不得。許你參見延聖。何故。唯",
    "X84n1585_012:0789a01": "有好風來席上。更無閒話落人間。示眾。舉雲門大師",
    "X84n1585_012:0789a02": "觀音餬餅話。師曰。韶陽老人可謂唱彌高和彌寡。如",
    "X84n1585_012:0789a03": "今却向延聖拂子頭上入方網三昧。東方入定西方",
    "X84n1585_012:0789a04": "起。乃至男身入定女身起。還會麼。野色更無山隔斷。",
    "X84n1585_012:0789a05": "月光直與水相連。",
    "X84n1585_012:0789a06": "燕京慶壽玄悟玉禪師(系雲門宗嗣圓通)金顯宗遣中使持",
    "X84n1585_012:0789a07": "紙一張。書心佛二字。問師者是甚麼字。師曰不是心",
    "X84n1585_012:0789a08": "不是佛。稱旨。次日賜長短句曰。但能了淨。萬法因緣",
    "X84n1585_012:0789a09": "何足問。日用無為。十二時中更勿疑。常須自在。識取",
    "X84n1585_012:0789a10": "從來無罣礙。佛佛心心。心若依佛也是塵。師答曰。無",
    "X84n1585_012:0789a11": "為無作。認作無為還是縛。照用同時。電卷星流已是",
    "X84n1585_012:0789a12": "遲。非心非佛。喚作非心猶是物。人境俱空。萬象森羅",
    "X84n1585_012:0789a13": "一鏡中。",
    "X84n1585_012:0789a14": "黃山趙文孺居士(系雲門宗嗣圓通)嘗有偈曰。妄想元來本",
    "X84n1585_012:0789a15": "自真。除時又起一重塵。言思動靜承誰力。仔細看來",
    "X84n1585_012:0789a16": "無二人。",
    "X84n1585_012:0789a17": "高郵州定禪師(系雲門宗嗣玄悟)初參玄悟。室中舉僧問玄",
    "X84n1585_012:0789a18": "沙如何是清淨法身。沙曰膿滴滴地。師于是有省。僧",
    "X84n1585_012:0789a19": "問透網金鱗以何為食。師曰乾屎橛。",
    "X84n1585_012:0789a20": "杭州徑山雲菴慶禪師建陽人。舉僧問楊岐如何是",
    "X84n1585_012:0789a21": "佛。岐曰三脚驢子弄蹄行。曰莫只者便是麼。岐曰湖",
    "X84n1585_012:0789a22": "南長老。頌曰。楊岐一頭驢。眼光如電爍。踏殺天下人。",
    "X84n1585_012:0789a23": "說甚三隻脚。",
    "X84n1585_012:0789a24": "竹林巨川海禪師頌風鈴曰。銅唇銕舌太尖新。樓角",
    "X84n1585_012:0789b01": "懸來不記春。言外百千三昧法。因風說與箇中人。",
    "X84n1585_012:0789b02": "燕京大慶壽寺虗明教亨禪師濟州任城王氏子。先",
    "X84n1585_012:0789b03": "有汴京慈濟寺僧福安山居有秊。一日于芒山村倚",
    "X84n1585_012:0789b04": "樹而化。是夕母夢此僧求宿。覺而生師。七歲出家。十",
    "X84n1585_012:0789b05": "五遊方。聞鄭州普照寶公法席之盛遂往謁。朝夕參",
    "X84n1585_012:0789b06": "叩未有所入。他日以事往睢陽。忽於馬上憶擊板因",
    "X84n1585_012:0789b07": "緣。當下動相不生。將抵河津同行者警曰。師兄此河",
    "X84n1585_012:0789b08": "津也。師下馬。悲喜交集至于隕涕。歸以語寶。寶曰此",
    "X84n1585_012:0789b09": "僵仆人似欲轉動。示以日面佛月面佛公案。後聞板",
    "X84n1585_012:0789b10": "聲豁然親證。呈頌曰。日面月面。星流掣電。若更遲疑。",
    "X84n1585_012:0789b11": "面門著箭。咄。寶曰今而後吾瞞汝不得也。後住濟州",
    "X84n1585_012:0789b12": "普照。復奉章廟旨遷慶壽。興定己卯秋七月十日索",
    "X84n1585_012:0789b13": "筆書偈。其末句曰。咦。一二三四五六七。危坐而逝。",
    "X84n1585_012:0789b14": "鎮州嘉山來禪師僧問銕牛和尚塔何在。師以手指",
    "X84n1585_012:0789b15": "之。忽然省發。乃示頌曰。銕牛銕牛。更莫別求。有人問",
    "X84n1585_012:0789b16": "我。豎起指頭。",
    "X84n1585_012:0789b17": "玉溪通玄菴圓通禪師嘗著百問激勵學徒。一曰沒",
    "X84n1585_012:0789b18": "底船子為甚麼無漏堅固。豎起拂子曰。為你說禪了",
    "X84n1585_012:0789b19": "也。作麼生會。又拈起拄杖曰。還有向拄杖頭上下得",
    "X84n1585_012:0789b20": "一轉語底麼。又畫一圓相曰。三世諸佛六代祖師總",
    "X84n1585_012:0789b21": "在裏許。作麼生會。復以手空中點一點曰。且道者一",
    "X84n1585_012:0789b22": "點明甚麼邊事。又豎起一指曰。俱胝和尚向者裏放",
    "X84n1585_012:0789b23": "大光明轉大法輪。諸人還見麼。又曰。折脚鐺兒為活",
    "X84n1585_012:0789b24": "計。穿心盌子作生涯。通玄菴內安然坐。不管山前事",
    "X84n1585_012:0789c01": "似麻。且道安然坐底是甚麼人。",
    "X84n1585_012:0789c02": "五臺銕勒院子範慧洪大師因閱楞嚴。至一人發真",
    "X84n1585_012:0789c03": "歸元十方虗空悉皆消殞。忽大悟。遂造河朔見汶禪",
    "X84n1585_012:0789c04": "師陳所見。汶印可之。臨終說偈曰。六十春光又八年。",
    "X84n1585_012:0789c05": "浮雲收盡露青天。臨行踢倒須彌去。後夜山頭月正",
    "X84n1585_012:0789c06": "圓。更衣坐脫。",
    "X84n1585_012:0789c07": "建寧府蔣山慧空元模禪師古田蘇氏子。大德庚子",
    "X84n1585_012:0789c08": "定中遊蔣山玄獎禪師道場。有老人迎謁曰。吾為師",
    "X84n1585_012:0789c09": "守此山五百秊矣。言畢化黑龍而去。既寤乃曰吾當",
    "X84n1585_012:0789c10": "還此山也。遂往卓菴。一日謂眾曰。吾昔於佛所。號慧",
    "X84n1585_012:0789c11": "空菩薩。今化緣既畢。即當入滅。因為眾說四諦法。復",
    "X84n1585_012:0789c12": "說偈曰。四十餘秊寄俗塵。如今却顯箇中尊。巖頭一",
    "X84n1585_012:0789c13": "夜東風起。吹得華開滿樹春。銕船無柁亦無蓬。撐入",
    "X84n1585_012:0789c14": "金蓮性海中。末後一機今說破。白雲元不離長空。大",
    "X84n1585_012:0789c15": "地山河覓無跡。虗空撞破見端的。縱使銕輪頂上旋。",
    "X84n1585_012:0789c16": "本性圓明常不失。復曰。西天第三代商那和修尊者",
    "X84n1585_012:0789c17": "隱象白山。現龍奮迅三昧。說法調伏諸外道。然後化",
    "X84n1585_012:0789c18": "火自焚。吾今象鼻巖前亦當如是。言畢雲霧四起。雷",
    "X84n1585_012:0789c19": "雨大作。化火自焚。塔于菴之西。",
    "X84n1585_012:0789c20": "鄭州普照寺佛先道悟禪師臨洮蘭州冠氏子。偶宿",
    "X84n1585_012:0789c21": "灣子店。聞馬嘶豁然大悟。歸告母曰某於途中拾得",
    "X84n1585_012:0789c22": "一物。母曰何物。師曰無始來不見了底。母掌曰何喜",
    "X84n1585_012:0789c23": "之有。遂辭母參方。母曰將何之。師曰水流須到海。鶴",
    "X84n1585_012:0789c24": "出白雲頭。遂往參白雲海禪師。乃承印記。泰定二十",
    "X84n1585_012:0790a01": "四秊出主普照。身著白衫跨黃犢吹短笛遊於洛中。",
    "X84n1585_012:0790a02": "嘗曰道我凡耶曾向聖位中來。道我聖耶又向凡位",
    "X84n1585_012:0790a03": "中去。道我非凡非聖耶却向毗盧頂上別有行處。泰",
    "X84n1585_012:0790a04": "和五秊入滅。",
    "X84n1585_012:0790a05": "杭州靈隱普覺淳朋禪師嘉祐五秊奉旨斷還九里",
    "X84n1585_012:0790a06": "松集慶占路。上堂。山前一片閒田地。曠大劫來無界",
    "X84n1585_012:0790a07": "至。今朝恢復又歸來。坐斷脚頭并脚尾。東也是。西也",
    "X84n1585_012:0790a08": "是。南北縱橫無不是。畢竟酬恩作麼生。十里荷華九",
    "X84n1585_012:0790a09": "里松。直指堂前香一炷。",
    "X84n1585_012:0790a10": "明州雪竇常藏主橫山之高弟也。不諳文字。專習禪",
    "X84n1585_012:0790a11": "定。儕輩呼為常達磨云。所作偈頌。事理圓融。音律調",
    "X84n1585_012:0790a12": "暢。其頌銕牛曰。百煉爐中輥出來。頭角崢嶸體絕埃。",
    "X84n1585_012:0790a13": "打又不行牽不動。者回端不入胞胎。海門偈曰。業風",
    "X84n1585_012:0790a14": "吹起浪如山。多少漁翁著脚難。拌命捨身挨得入。方",
    "X84n1585_012:0790a15": "知玉戶不曾關。苦筍偈曰。紫衣脫盡白如銀。百沸鍋",
    "X84n1585_012:0790a16": "中轉得身。自是苦心人不信。等閒嚼著味全真。息菴",
    "X84n1585_012:0790a17": "偈曰。百尺竿頭罷問津。孤峯絕頂養閒身。雖然破屋",
    "X84n1585_012:0790a18": "無遮葢。難把家私說向人。",
    "X84n1585_012:0790a19": "台州黃岩濠頭丁安人諱覺真。號竺心。初見絕田耕",
    "X84n1585_012:0790a20": "於委羽山有省入。遂棄家築室自居。復參湧泉古愚。",
    "X84n1585_012:0790a21": "泉曰良家子女東奔西走作麼。安曰特來禮拜和尚。",
    "X84n1585_012:0790a22": "泉曰者裏容你不得。安乃拍手一下曰。三十秊用底",
    "X84n1585_012:0790a23": "今朝捉敗。泉便休去。又往鴈山春雨菴謁無際。纔入",
    "X84n1585_012:0790a24": "門便曰春雨如膏行人惡其泥濘。際曰不是不是。安",
    "X84n1585_012:0790b01": "擬進語。被際喝出。晚秊就邑中明因寺側開接待。一",
    "X84n1585_012:0790b02": "僧提包笠直入臥內。安問是什麼僧。曰行脚僧。安遽",
    "X84n1585_012:0790b03": "指其足曰艸鞋[糸*(傘-(企-止+十)+大)]斷為甚不知。僧無語。安便將包笠",
    "X84n1585_012:0790b04": "擲出曰者裏無汝措足處。一日明因奎禪師相看。安",
    "X84n1585_012:0790b05": "曰聞說長老夜來生得兒子是否。明曰且道是男是",
    "X84n1585_012:0790b06": "女。安曰鷄銜燈盞走。鼈齩釣魚竿。",
    "X84n1585_012:0790b07": "明州育王勉侍者空室之族姪也。少秊有志。不幸短",
    "X84n1585_012:0790b08": "命而死。甞有送同事僧遊台鴈偈曰。鳥窠吹布毛。侍",
    "X84n1585_012:0790b09": "者便悟去。雖不涉言詮。早已成露布。天台嶺上雲。鴈",
    "X84n1585_012:0790b10": "宕山中樹。此去好商量。莫觸當頭諱。臨終偈曰。生本",
    "X84n1585_012:0790b11": "不生。死亦非死。祕魔擎杈。俱胝豎指。",
    "X84n1585_012:0790b12": "鑷工張生諱德。鄞之下水人。世為大慈供堂。隨眾聽",
    "X84n1585_012:0790b13": "法有省。一日大雪。沙彌團雪作佛像。眾皆述偈詠之。",
    "X84n1585_012:0790b14": "生亦隨後占偈曰。一華擎出一如來。六出團團笑臉",
    "X84n1585_012:0790b15": "開。識得髑髏元是水。摩耶宮裏不投胎。",
    "X84n1585_012:0790b16": "永福靈江浩首座依古林於饒州永福居第一座。結",
    "X84n1585_012:0790b17": "夏秉拂。僧問進一步時如何。座曰撞牆撞壁。曰退一",
    "X84n1585_012:0790b18": "步時如何。座曰墮坑落壍。曰不進不退時如何。座曰",
    "X84n1585_012:0790b19": "立地死漢。(按師嗣保寧茂)",
    "X84n1585_012:0790b20": "老素首座生平一關深隱。罕有識之者。天曆間有僧",
    "X84n1585_012:0790b21": "得其山居述懷三偈手蹟。詣紫籜求竺元和尚著語。",
    "X84n1585_012:0790b22": "竺元曰。諸方皆以其不出世不說法為恨。今讀此三",
    "X84n1585_012:0790b23": "偈如金鐘大鏞一擊。眾響俱廢。謂之不說法可乎。偈",
    "X84n1585_012:0790b24": "曰。傳燈讀罷鬢先華。功業猶爭幾洛叉。午睡起來塵",
    "X84n1585_012:0790c01": "滿案。半簷斜日落庭華。尖頭屋子不教低。上有長林",
    "X84n1585_012:0790c02": "下有池。夜久驚猋掠黃葉。却如蓬底雨來時。浮世光",
    "X84n1585_012:0790c03": "陰自不多。題詩聊復答秊華。今朝我在長松下。背立",
    "X84n1585_012:0790c04": "西風數亂鴉。",
    "X84n1585_012:0790c05": "鴈山羅漢寺證首座目瞽。見道明白。晨朝躳自汛掃。",
    "X84n1585_012:0790c06": "或問者片田地掃得乾淨也未。座豎起苕帚示之。又",
    "X84n1585_012:0790c07": "問真淨界中本無一塵掃箇甚麼。座亦豎起苕帚示",
    "X84n1585_012:0790c08": "之。甞題九牛山偈曰。四五成羣知幾秊。春來秋去飽",
    "X84n1585_012:0790c09": "風煙。清溪有水何曾飲。綠野不耕長自眠。箇箇脚跟",
    "X84n1585_012:0790c10": "皆點地。頭頭鼻孔盡撩天。尋常只在千峯頂。大地人",
    "X84n1585_012:0790c11": "來作麼牽。",
    "X84n1585_012:0790c12": "淨慈元菴會藏主臨安人。參晦機於淨慈。居蒙堂。因",
    "X84n1585_012:0790c13": "修涅槃堂有偈曰。涅槃一路盡掀翻。觸處工夫見不",
    "X84n1585_012:0790c14": "難。洗面驀然摸著鼻。繡鍼眼裏好藏山。晦機稱賞之。",
    "X84n1585_012:0790c15": "杭州天目一山魁菴主蘇州人也。天資敏捷。通內外",
    "X84n1585_012:0790c16": "典。與平石砥友善。棲遲岩谷不與世接。僅有山麓洪",
    "X84n1585_012:0790c17": "氏子弟往來送供。一夕洪氏婦夢主乘肩輿至其舍。",
    "X84n1585_012:0790c18": "覺而產一子。翌旦登山候之。果化去矣。因名應魁。字",
    "X84n1585_012:0790c19": "士元。幼讀書。補邑庠。娶妻生子。秊三十。一旦忽自猛",
    "X84n1585_012:0790c20": "省。遂棄家縛茅於東峯絕頂。晝夜精勤行道。一日空",
    "X84n1585_012:0790c21": "室和尚因避宼自徑山過其廬。見其舉止閒雅。應對",
    "X84n1585_012:0790c22": "從容。叩其所以。乃知其為一山後身也。因謂之曰。公",
    "X84n1585_012:0790c23": "前身與平石翁為莫逆交。翁今秊埀九十。尚耳目聰",
    "X84n1585_012:0790c24": "明。何不通箇信息。亦見一夢兩覺而夢覺一如乎。主",
    "X84n1585_012:0791a01": "欣然揮毫作偈寄之曰。寄語天童老平石。一念非今",
    "X84n1585_012:0791a02": "亦非昔。欲聽寒山夜半鐘。吳江依舊連天碧。",
    "X84n1585_012:0791a03": "溫州壽昌絕照輝禪師嘗坐夏於淨慈。東圊寮壁間",
    "X84n1585_012:0791a04": "有水墨大士像。師朝夕禮拜懇禱甚切。一日忽見淨",
    "X84n1585_012:0791a05": "瓶水從壁湧出。通身慶快。從此智鑑日明。甞有偈曰。",
    "X84n1585_012:0791a06": "工夫未到方圓地。幾度凭闌獨自愁。今日是三明日",
    "X84n1585_012:0791a07": "四。雪霜容易上人頭。有志者聞之莫不興起。葢其致",
    "X84n1585_012:0791a08": "誠感人如此。",
    "X84n1585_012:0791a09": "溫州靈雲省菴思禪師性方介。台之寧海人。兄弟四",
    "X84n1585_012:0791a10": "人師居長。同時發心出家。祖父遺業悉散與宗親。徧",
    "X84n1585_012:0791a11": "叩諸方。後出世靈雲。次遷靈岩。結夏上堂。以大圓覺",
    "X84n1585_012:0791a12": "牛角馬角為我伽藍瓜籃菜籃。上堂。舉趙州狗子無",
    "X84n1585_012:0791a13": "佛性話。頌曰。狗子佛性無。狗子佛性有。猴愁摟搜頭。",
    "X84n1585_012:0791a14": "狗走抖擻口。晚秊退居靈雲之前山。至正甲申空室",
    "X84n1585_012:0791a15": "偕數衲往謁。時師秊踰九十矣。龐眉皓髮。頎然清聳",
    "X84n1585_012:0791a16": "拽履而出。且行且問曰何處來。空室曰江心。師曰深",
    "X84n1585_012:0791a17": "幾百丈。室曰謾老和尚不得。師曰且坐喫茶。徐觀其",
    "X84n1585_012:0791a18": "壁間題有詈僧詩。格調頗肖寒山。其辭曰。五瘟不打",
    "X84n1585_012:0791a19": "頭自髠。黃布遮身便是僧。佛法世法都不會。噇豬噇",
    "X84n1585_012:0791a20": "狗十分能。空室須臾拜辭。不敢再犯其鋒。",
    "X84n1585_012:0791a21": "文獻黃溍居士字晉卿。婺之義烏人。天曆初詔天下",
    "X84n1585_012:0791a22": "僧儒善書者會集杭州淨慈。泥金書大藏尊經。士亦",
    "X84n1585_012:0791a23": "預焉。每食必與眾僧共處。若別為治具則不樂。甚至",
    "X84n1585_012:0791a24": "詬罵不食而去。甞題懸崖墨蘭曰。嫋嫋春風一樣吹。",
    "X84n1585_012:0791b01": "託身高處擬何為。從他自作顛倒想。要見懸崖撒手",
    "X84n1585_012:0791b02": "時。又題東坡像贊曰。五祖禪師世外人。娑婆久已斷",
    "X84n1585_012:0791b03": "生因。誰將描邈虗空手。去覓他秊身外身。題山谷像",
    "X84n1585_012:0791b04": "曰。笑殺當秊老晦堂。相逢剛道桂華香。披圖面目渾",
    "X84n1585_012:0791b05": "依舊。鼻孔何曾有短長。士以文章名世。蔚為一代儒",
    "X84n1585_012:0791b06": "宗。以其造詣入微。不覺冥符聖意。況與吾輩雜處不",
    "X84n1585_012:0791b07": "肯自異。亦可尚矣。",
    "X84n1585_012:0791b08": "明州育王虗菴實首座寄臥雲菴主偈曰。黃金園裏",
    "X84n1585_012:0791b09": "馬交馳。徑寸多成按劍疑。月曬梅華千樹雪。臥雲一",
    "X84n1585_012:0791b10": "枕夢回時。",
    "X84n1585_012:0791b11": "明州天童幻菴住首座禮應菴祖塔偈曰。耽耽睡虎",
    "X84n1585_012:0791b12": "管窺斑。便把中峯作靠山。不得破沙盆一箇。兒孫乞",
    "X84n1585_012:0791b13": "活也應難。",
    "X84n1585_012:0791b14": "明州天童默中唯西堂詠蠶偈曰。桑空拓盡始心休。",
    "X84n1585_012:0791b15": "綿密工夫一繭收。爐炭鑊湯拌得入。為人只在一絲",
    "X84n1585_012:0791b16": "頭。",
    "X84n1585_012:0791b17": "佛隴宜興□□可上座聽雨偈曰。簷頭滴瀝甚分明。",
    "X84n1585_012:0791b18": "迷己眾生喚作聲。我亦秊來多逐物。春宵一枕夢難",
    "X84n1585_012:0791b19": "成。",
    "X84n1585_012:0791b20": "瑞州九峯壽首座臨終偈曰。七十二秊者邊那邊。喫",
    "X84n1585_012:0791b21": "十方飯。參達磨禪。今朝一擲翻身去。笑破傍觀[此/束]半",
    "X84n1585_012:0791b22": "邊。",
    "X84n1585_012:0791b23": "天台山上雲峯無盡祖燈禪師四明王氏子。初見日",
    "X84n1585_012:0791b24": "溪詠於天寧。復參方山洎諸大老。尋卓錫上雲峯。影",
    "X84n1585_012:0791c01": "不出山者五十載。洪武二秊二月八日示微疾。夜將",
    "X84n1585_012:0791c02": "半顧左右曰天向明乎。曰未也。或曰和尚正當此際",
    "X84n1585_012:0791c03": "何如。師破顏笑曰。昔德山坐疾。僧問還有不病者麼。",
    "X84n1585_012:0791c04": "德曰有。僧曰如何是不病者。德曰阿[口*耶]阿[口*耶]恁麼喚",
    "X84n1585_012:0791c05": "作病得麼。眾無語。師曰。色身無常早求證悟。時至吾",
    "X84n1585_012:0791c06": "去矣。侍者執紙乞偈。師曰。終不無偈。便未可死耶。侍",
    "X84n1585_012:0791c07": "者請益堅。乃書曰。生滅與去來。本是如來藏。拶倒五",
    "X84n1585_012:0791c08": "須彌。廓然無背向。投筆端坐而逝。",
    "X84n1585_012:0791c09": "杭州僊林寺雪庭禪師仁和桂氏子。毀齒喪父。患痘",
    "X84n1585_012:0791c10": "風雙目短視。數求出家。謁休休于僊林。一見契合。因",
    "X84n1585_012:0791c11": "閱楞嚴。至於一毫端現寶王剎有疑。後詣江陰乾明",
    "X84n1585_012:0791c12": "寺覩萬佛閣金碧崢嶸。于眉宇間忽有省。弘治改元",
    "X84n1585_012:0791c13": "除夕聞鐘聲。數秊行履不覺瓦解。述偈曰。圓響心非",
    "X84n1585_012:0791c14": "聞。大千同一炤。抹過上頭關。更不存玄玅。乙卯休休",
    "X84n1585_012:0791c15": "應淨慈請。師復依侍。乃蒙印可。師自號幻寄。甞曰。夫",
    "X84n1585_012:0791c16": "幻即寄之踪。寄乃幻之跡。幻起寄亡。全寄是幻。幻逐",
    "X84n1585_012:0791c17": "寄生。全幻是寄。翳日生華山河大地。華翳不生真空",
    "X84n1585_012:0791c18": "實際。幻之寄之。誠哉兒戲。(休休嗣雪峯。峯嗣無際)",
    "X84n1585_012:0791c19": "金陵永寧古淵清禪師聞鷄鳴有省。占偈曰。喔喔金",
    "X84n1585_012:0791c20": "鷄報曉時。不因渠響詎能知。三千世界渾如雪。井底",
    "X84n1585_012:0791c21": "泥蛇舞柘枝。",
    "X84n1585_012:0791c22": "伏牛無礙明理禪師汾州和氏子。參松竹大方和尚。",
    "X84n1585_012:0791c23": "隨眾打七。有一聲虗空碎獨露法中王之句。後同月",
    "X84n1585_012:0791c24": "菴大圓入終南。一日菴舉高峯銀山銕壁話。師頓悟",
    "X84n1585_012:0792a01": "述偈。一覺心空疑便消。拈來放去自逍遙。過方求證。",
    "X84n1585_012:0792a02": "方曰。伏牛打七即不問。終南靜室意如何。師曰。伏牛",
    "X84n1585_012:0792a03": "打七泥團土塊。終南靜室放大光明。方喝曰即今光",
    "X84n1585_012:0792a04": "明何在。師向前一掌。方大笑曰如是如是。(方臨濟二十六代孫)",
    "X84n1585_012:0792a05": "嘉興聖壽宜翁可觀禪師出家於南屏。從車溪得省。",
    "X84n1585_012:0792a06": "建炎初主聖壽。遷當湖德藏。退隱竹菴。每自怡曰。松",
    "X84n1585_012:0792a07": "風山月我無盡衣鉢也。乾道七年丞相魏[木*巳]請主吳",
    "X84n1585_012:0792a08": "之北禪。入院適重九。指座曰。胸中一寸灰已冷。頭上",
    "X84n1585_012:0792a09": "千莖雪未消。老步只宜平步去。不知何事又登高。",
    "X84n1585_012:0792a10": "吉州武功山白雲明星禪師閩之長汀張氏子。投龍",
    "X84n1585_012:0792a11": "歸通公落髮受具。專修止觀。忽歎曰。大丈夫道業未",
    "X84n1585_012:0792a12": "就如生死何。遂徧叩名宿。機緣或契。師不自少肯。見",
    "X84n1585_012:0792a13": "盤龍陽禪師頓釋凝滯。陽以衣拂付之。隱瀟峯二十",
    "X84n1585_012:0792a14": "餘年。太守汪公勉師出世。師復移茅深入。學侶嚮至",
    "X84n1585_012:0792a15": "漸成精藍。一日辭眾曰吾去矣。眾問何往。師示偈曰。",
    "X84n1585_012:0792a16": "明月落波心。白雲橫嶺上。欲識本來機。鐵牛吞大象。",
    "X84n1585_012:0792a17": "語畢端坐而逝。全身塔於本山。世壽八十有四。",
    "X84n1585_012:0792a18": "佛妙禪師昆明人也。出家於天華寺。洪武十六年赴",
    "X84n1585_012:0792a19": "京。賜衣鉢錫杖。遊兩浙。宣德四年十二月沐浴更衣",
    "X84n1585_012:0792a20": "書偈曰。去年七十九。今年滿八十。萬里為參尋。世緣",
    "X84n1585_012:0792a21": "今已畢。擲筆端坐而化。",
    "X84n1585_012:0792a22": "嘉興府資聖克新仲銘禪師番易盧里人。族姓余。宋",
    "X84n1585_012:0792a23": "始興襄公九世孫也。久依笑隱於大龍翔掌內記。至",
    "X84n1585_012:0792a24": "正間住嘉禾資聖。時了菴和尚退居南堂。與師雅相",
    "X84n1585_012:0792b01": "契合。洎菴示寂。師為文祭之。略曰。哲人云亡。宗教陵",
    "X84n1585_012:0792b02": "替。予來醉李惟師宿契。或往或來于今五歲。論覈道",
    "X84n1585_012:0792b03": "真窮根極底。又曰。矧彼妄庸傲然高位利粥豪爭。善",
    "X84n1585_012:0792b04": "類喪氣。老成復萎。弛焉何恃。師甞却宣讓王之命。有",
    "X84n1585_012:0792b05": "偈曰。數椽茅屋萬株松。蒲榻高眠海日紅。不是賢王",
    "X84n1585_012:0792b06": "招不起。山人只合住山中。所著有雪廬稿。",
    "X84n1585_012:0792b07": "待詔沈士榮居士建安人。洪武中為翰林院待詔。甞",
    "X84n1585_012:0792b08": "著續原教論辯解一十四篇。其論略曰。人之為類不",
    "X84n1585_012:0792b09": "同。故聖人之教不一。此教之迹所以異也。然為善不",
    "X84n1585_012:0792b10": "同。同歸於治。窮其至妙。不出一心。此教之理所以同",
    "X84n1585_012:0792b11": "也。此心也此理也。天下未甞有異也。迹之雖異。若推",
    "X84n1585_012:0792b12": "而極之。必當致其同也。又曰。若得本忘末。不為迹之",
    "X84n1585_012:0792b13": "所惑。研窮心性之原。直趨至善之地。則殊途同歸。無",
    "X84n1585_012:0792b14": "有彼此之間矣。又曰。是心也。變而不動。死而不滅。斯",
    "X84n1585_012:0792b15": "理之明昭如皎日。且安得而自蔽歟。若人識此心。悟",
    "X84n1585_012:0792b16": "此理。在儒為真儒。在僧為聖僧矣。心昏理迷莫知所",
    "X84n1585_012:0792b17": "往。本之既失。諍論復何益哉。又曰。儒者志在排佛。故",
    "X84n1585_012:0792b18": "作人死斷滅之說。以破生死輪迴之論。不知反違周",
    "X84n1585_012:0792b19": "孔聖人之意。甚則撥無因果。廢滅天理。以造物歸於",
    "X84n1585_012:0792b20": "無知。善惡皆無果報。至仁夭暴壽。敬慎蒙禍。淫佚獲",
    "X84n1585_012:0792b21": "福。小人儌倖。君子無辜。不明前因曲為之說。理則不",
    "X84n1585_012:0792b22": "通。障正知見惑亦甚焉。又曰。自漢以來。經書迭至。究",
    "X84n1585_012:0792b23": "其指歸。誠所謂窮心性之原。入至善之地者也。又非",
    "X84n1585_012:0792b24": "但文字而已。至如日月雲霞飛潛動植色聲香味而",
    "X84n1585_012:0792c01": "咸臻妙理。此教之體也。得失違順生死苦樂事物遷",
    "X84n1585_012:0792c02": "流而常住真性。此教之相也。文音語默食作動息威",
    "X84n1585_012:0792c03": "儀典章而隨機普應。此教之用也。具是三者其道大",
    "X84n1585_012:0792c04": "行矣。孰能排而毀之拒而絕之乎。智者體吾佛之理。",
    "X84n1585_012:0792c05": "觀孔聖之道。性理之學益加詳焉。而勸善戒惡之文",
    "X84n1585_012:0792c06": "尤為緊切。大有功於名教。豈可自生違背。蔽吾心之",
    "X84n1585_012:0792c07": "良知也哉。其觀心解略曰。心該萬法。法徹心源。至理",
    "X84n1585_012:0792c08": "難知。觀心斯得。故世尊初成正覺嘆曰。奇哉。我今普",
    "X84n1585_012:0792c09": "見一切眾生具有如來智慧德相。但以妄想執著而",
    "X84n1585_012:0792c10": "不能證得。葢人由迷此心體不知反求。外為六塵所",
    "X84n1585_012:0792c11": "惑。內生沉掉二病。是以局促無知偏僻異見。唯佛如",
    "X84n1585_012:0792c12": "來返觀此心。頓悟本性成等正覺。故於世間無量百",
    "X84n1585_012:0792c13": "千法門出世間無量百千法門莫不洞明無礙。廓徹",
    "X84n1585_012:0792c14": "無違。故號三界大師。十方慈父。今儒者尚不自識本",
    "X84n1585_012:0792c15": "心。豈能以心觀物哉。又曰。葢不識自心。則其本已失。",
    "X84n1585_012:0792c16": "安能觀物明理哉。又曰。虞書曰人心惟危道心惟微",
    "X84n1585_012:0792c17": "惟精惟一允執厥中者。此心學之源也。人心妄想也。",
    "X84n1585_012:0792c18": "由執著顛倒故危。道心天理也。非思議之所能及。故",
    "X84n1585_012:0792c19": "微精者不昧。一者不雜由無思故。不昧無為故不雜。",
    "X84n1585_012:0792c20": "乃能盡其至誠。固守此中道也。中者即中庸之中。在",
    "X84n1585_012:0792c21": "心而不在物。在內而不在外。子思所謂喜怒哀樂未",
    "X84n1585_012:0792c22": "發者是也。子思但以情識未動即是中義。與吾佛一",
    "X84n1585_012:0792c23": "念無生之理相近。止欠悟耳。儒者釋中曰不偏不倚",
    "X84n1585_012:0792c24": "無過不及。乃已發中節之和也。便違子思之意矣。葢",
    "X84n1585_012:0793a01": "喜怒哀樂未發之時。無有形相可見。豈有偏倚過與",
    "X84n1585_012:0793a02": "不及之事乎。又曰。彼既不知觀心之妙。徒欲以偏計",
    "X84n1585_012:0793a03": "之妄心觀物以窮理。譬如塵鏡未磨水漩未止。擬求",
    "X84n1585_012:0793a04": "鑒物未之有也。自不知此理在內惟務外求。故學解",
    "X84n1585_012:0793a05": "益多去道愈遠矣。又曰。一日觀心證理。則天下萬物",
    "X84n1585_012:0793a06": "萬事之理皆貫通焉。夫子亦曰。一日克己復禮天下",
    "X84n1585_012:0793a07": "歸仁焉。則亦求其在內者矣。其內教外教辯略曰。教",
    "X84n1585_012:0793a08": "有內外不同。故造理有淺深之異。求之於內。心性是",
    "X84n1585_012:0793a09": "也。求之於外。學解是也。故心通則萬法俱融。著相則",
    "X84n1585_012:0793a10": "目前自昧。嗚呼。外求之失斯為甚矣。今儒學之獘。浮",
    "X84n1585_012:0793a11": "華者固以辭章為事。純實者亦不過以文義為宗。其",
    "X84n1585_012:0793a12": "視心學則皆罔然也。宋之大儒深知其病。又知吾心",
    "X84n1585_012:0793a13": "上工夫為有本。是當敦本抑末以斥其言語文字之",
    "X84n1585_012:0793a14": "非可也。何自為矛盾歟。又曰。昔者聖人皆以內學為",
    "X84n1585_012:0793a15": "本。而推其用於外。後世文儒務外。遂不知有心學之",
    "X84n1585_012:0793a16": "源。乃以學解為事。惟宋河南之學始言性理。而有實",
    "X84n1585_012:0793a17": "踐之跡。然但知心之用而不究心之體。遂不知養未",
    "X84n1585_012:0793a18": "發之中。又昧太極之理在兩儀未判之先。或以物理",
    "X84n1585_012:0793a19": "為性理。故本末體用於是乎不明。而堯舜周孔之道",
    "X84n1585_012:0793a20": "微矣。又曰。悟則謂之內。解則謂之外。此內教外教所",
    "X84n1585_012:0793a21": "以不同也。儒者專用力於外。凡知解所不能及者不",
    "X84n1585_012:0793a22": "復窮究。故不知允執厥中之道。天理流行之處。皆在",
    "X84n1585_012:0793a23": "思慮不起物欲淨盡之時。履踐雖專。終不入聖人之",
    "X84n1585_012:0793a24": "域矣。其作用是性解略曰。人覺無思乃徧知於法界。",
    "X84n1585_012:0793b01": "識情有著徒妄起於塵勞。佛與眾生本同一體。但因",
    "X84n1585_012:0793b02": "迷悟見有殊途。佛性只在眼耳鼻舌之間。妙用不離",
    "X84n1585_012:0793b03": "見聞覺知之際。直是一塵不受一法不舍。名為直至",
    "X84n1585_012:0793b04": "道場頓見本來面目。又曰。經云如我按指海印發光。",
    "X84n1585_012:0793b05": "汝暫舉心塵勞先起。若無心體會。則森羅萬象一鑑",
    "X84n1585_012:0793b06": "昭。然此按指發光。所謂一念不生全體現也。若說是",
    "X84n1585_012:0793b07": "性。即是認著影子。使毫釐繫念瞥爾情生。業相宛然",
    "X84n1585_012:0793b08": "仍前迷倒。此舉心塵起。所謂六根纔動被雲遮也。到",
    "X84n1585_012:0793b09": "此著力不得。又曰。三代而上未有佛可名。惟聖帝繼",
    "X84n1585_012:0793b10": "天立極。推本於天。言人得此明覺之理於天。故曰天",
    "X84n1585_012:0793b11": "命之謂性。性者言人皆以此明覺為體也。率依此覺",
    "X84n1585_012:0793b12": "性而常不昧。謂之道修者。即養其喜怒哀樂未發之",
    "X84n1585_012:0793b13": "中也。中者私欲未起之時。純乎天理者也。私欲未起",
    "X84n1585_012:0793b14": "則無思無為寂然不動。寂者誠也。至誠無息。故曰道",
    "X84n1585_012:0793b15": "不可須臾離也。繼之以戒謹恐懼。不覩不聞之際不",
    "X84n1585_012:0793b16": "使隱微之。或動皆是養此。未發之中常覺不昧。故發",
    "X84n1585_012:0793b17": "為中節之和。則仁義禮智不待思而中矣。斯所以為",
    "X84n1585_012:0793b18": "教。後章言誠者寂也。明者覺也。寂而覺曰天之道。覺",
    "X84n1585_012:0793b19": "而寂曰人之道。皆修道之義也。又曰。聖人得此理乃",
    "X84n1585_012:0793b20": "立世間治教之法。吾佛得此理乃立世間出世間解",
    "X84n1585_012:0793b21": "脫之法。儒門但明天人之道。吾佛則明四聖六凡之",
    "X84n1585_012:0793b22": "道。若盡天人之道。則可以趨佛道矣。其於性理不明。",
    "X84n1585_012:0793b23": "則天人之理有所不明。又安能究佛氏之理乎。士識",
    "X84n1585_012:0793b24": "遠材全。深達法相。議論縱橫放肆。剖發幽瞖。直明心",
    "X84n1585_012:0793c01": "宗而辭旨猶善巧精玅。其曰續原教。亦可謂克纘鐔",
    "X84n1585_012:0793c02": "津之緒者哉。",
    "X84n1585_012:0793c03": "杭州雲棲蓮池袾宏大師郡之仁和沈氏子。秊十七",
    "X84n1585_012:0793c04": "補邑庠。每書生死事大四字於案頭。一日失手碎茶",
    "X84n1585_012:0793c05": "甌有省。作七筆勾見志。投西山性天祝髮。北遊參徧",
    "X84n1585_012:0793c06": "融。復謁笑巖於柳巷求開示。巖曰。阿你三千里外求",
    "X84n1585_012:0793c07": "開示我。我有甚麼開示你。師恍然辭歸。過東昌道中",
    "X84n1585_012:0793c08": "聞樵樓鼓聲忽大悟。述偈曰。三十秊前事可疑。三千",
    "X84n1585_012:0793c09": "里外遇何奇。焚香擲戟渾閒事。魔佛空爭是與非。後",
    "X84n1585_012:0793c10": "住雲棲。侍郎王公宗沐問。夜來老鼠唧唧。說盡一部",
    "X84n1585_012:0793c11": "華嚴經。師曰貓兒突出時如何。王無語。師自代曰走",
    "X84n1585_012:0793c12": "却法師留下講案。遂頌曰。老鼠唧唧。華嚴歷歷。奇哉",
    "X84n1585_012:0793c13": "王侍郎。却被畜生惑。貓兒突出畫堂前。牀頭說法無",
    "X84n1585_012:0793c14": "消息。無消息。大方廣佛華嚴經。世主妙嚴品第一。時",
    "X84n1585_012:0793c15": "因饑荒疫癘盛行。餓莩載道。當道發儲賑濟。命醫救",
    "X84n1585_012:0793c16": "療。舉師董其事。銓部虞公淳熈問慧日點五百病僧",
    "X84n1585_012:0793c17": "因緣。師曰。慧日自甘窮子。捨己從人。西院屈陷。平民",
    "X84n1585_012:0793c18": "將生就死。可惜五百僧只解點著便行。曾無一箇高",
    "X84n1585_012:0793c19": "臥不起。致令慧日顯異惑眾禍及兒孫。郡主深切民",
    "X84n1585_012:0793c20": "瘼。我山僧急趨時難。倉卒中失帶了竹杖子。不免奮",
    "X84n1585_012:0793c21": "空拳向居士癰腫上劈地一下。敢保沉疴潰散毒血",
    "X84n1585_012:0793c22": "淋漓。萬脈流通百骸舒暢。雖然如是。云何一人能令",
    "X84n1585_012:0793c23": "眾起。不見道。陽回片葉。春滿千林。者事且止。只如終",
    "X84n1585_012:0793c24": "日把竹杖子東指西揮。不如一直在木頭上朝持暮",
    "X84n1585_012:0794a01": "守。守來守去忽然枯木重華。便是死人再活。說甚麼",
    "X84n1585_012:0794a02": "竹木管取。盡大地艸木叢林悉皆成佛去也。何以故。",
    "X84n1585_012:0794a03": "青青物外虗空體。即是如來堅實心。問參禪念佛可",
    "X84n1585_012:0794a04": "融通否。師曰若然是兩物用得融通著。問。世尊默然",
    "X84n1585_012:0794a05": "良久。外道謂開我迷雲。空生宴坐不言。帝釋曰善說",
    "X84n1585_012:0794a06": "般若。意旨如何。師曰。良久處欲望開迷。陰霾萬里。宴",
    "X84n1585_012:0794a07": "坐邊擬聞般若。說竟多時。雖然如是。鞭頭得旨空裏",
    "X84n1585_012:0794a08": "飛華。者畢竟見箇甚麼。示採蕨者曰。心訣教我如何",
    "X84n1585_012:0794a09": "譚。蹉過山前好時節。蕨蕨豎起拳頭向君說。新春日",
    "X84n1585_012:0794a10": "示眾。今日賀新春。歲時重換却。昨日作麼生。十二月",
    "X84n1585_012:0794a11": "廿八。甞自贊曰。十畫九不像。惱殺丹青匠。庶幾此近",
    "X84n1585_012:0794a12": "之。權留作供養。若道者便是。依然成兩樣。不兩樣。三",
    "X84n1585_012:0794a13": "十棒。臨終時預於半月前別眾曰。吾將他往矣。人皆",
    "X84n1585_012:0794a14": "莫測。至期示微疾。面西端坐而逝。",
    "X84n1585_012:0794a15": "紫柏達觀真可大師句曲沈氏子。性忼慨激烈。弱不",
    "X84n1585_012:0794a16": "好弄。不喜見婦人。秊十七剃髮遊方。聞誦張拙偈。斷",
    "X84n1585_012:0794a17": "除妄想重增病。趨向真如亦是邪。大疑之。一日齋次",
    "X84n1585_012:0794a18": "忽大悟。乃曰。使我在臨濟德山座下。一掌便醒。安用",
    "X84n1585_012:0794a19": "如何若何。北遊京師。參徧融。萬曆癸卯秋忽妖書發。",
    "X84n1585_012:0794a20": "師罹難。先是神宗手書般若經。偶汗下漬紙。疑當易",
    "X84n1585_012:0794a21": "函。遣近侍質于師。師以偈進曰。御汗一滴萬世津梁。",
    "X84n1585_012:0794a22": "無窮法藏從此放光。上大悅。由是注意焉。適見章奏。",
    "X84n1585_012:0794a23": "意甚憐之。在法不能免。因逮及。旨下著審而已。拷訊",
    "X84n1585_012:0794a24": "時師神色自若。持議甚正。以衰老殘軀備甞笞楚。抵",
    "X84n1585_012:0794b01": "死不屈。十二月五日入獄。法司定罪欲死師。師說偈",
    "X84n1585_012:0794b02": "曰。一笑繇來別有因。那知大塊不容塵。從茲收拾孃",
    "X84n1585_012:0794b03": "生足。銕橛華開不待春。又曰。世法若此久住何為。乃",
    "X84n1585_012:0794b04": "索浴罷。囑侍者曰吾去矣。幸謝江南諸護法。復說偈",
    "X84n1585_012:0794b05": "曰。事來方見英雄骨。達老吳生豈宿緣。我自西歸君",
    "X84n1585_012:0794b06": "自北。多生晤語更泠然。語畢端坐而逝。(所著有紫柏集)",
    "X84n1585_012:0794b07": "瑞州黃檗無念深有禪師黃州麻城熊氏子。偶遊蕩",
    "X84n1585_012:0794b08": "山。有宿衲謂師曰。十方一粒米。重如須彌山。若還不",
    "X84n1585_012:0794b09": "了道。披毛戴角還。師悚然。又聞僧舉僧問大休。如何",
    "X84n1585_012:0794b10": "是西來意。休曰黃瓜茄子。師大疑。遂往五臺伏牛遍",
    "X84n1585_012:0794b11": "叩知識。一夕聞哭笑二聲相觸有省。又一日失手。櫃",
    "X84n1585_012:0794b12": "葢打頭。渾身汗流。撫掌笑曰。遍大地是箇無念。何疑",
    "X84n1585_012:0794b13": "之有。往龍湖同卓吾居士到駟馬山。會有講主至。士",
    "X84n1585_012:0794b14": "問主曰。清淨本然云何忽生山河大地。主依文講罷。",
    "X84n1585_012:0794b15": "士顧謂師曰你試說看。師擬開口。士將師膝上一推",
    "X84n1585_012:0794b16": "曰者箇聻。師忽大悟。有偈曰。四十餘秊不住功。窮來",
    "X84n1585_012:0794b17": "窮去轉無踪。而今窮到無依倚。始悔從前錯用功。住",
    "X84n1585_012:0794b18": "後僧問道果有耶果無耶。師曰說有說無二俱成謗。",
    "X84n1585_012:0794b19": "曰如何即得。師曰無求即得。曰如何是道之體。師曰",
    "X84n1585_012:0794b20": "滿口道不著。曰四大離散時如何。師豎起拳曰者箇",
    "X84n1585_012:0794b21": "不屬四大。問。古人迸却咽喉唇吻道將一句來。者一",
    "X84n1585_012:0794b22": "句如何道。師曰。我不迸却咽喉唇吻。你且道一句看。",
    "X84n1585_012:0794b23": "僧無對。師曰你被音聲塞却口。問見性成佛是否。師",
    "X84n1585_012:0794b24": "曰是。曰性是無形底如何得見。師曰。性是有形底。只",
    "X84n1585_012:0794c01": "你不見。曰請和尚指出我看。師曰我說汝不見。問如",
    "X84n1585_012:0794c02": "何出離生死。師召僧。僧應諾。師曰從者裏出。曰和尚",
    "X84n1585_012:0794c03": "說底話某甲不曉得。師曰等你曉得堪作甚麼。復友",
    "X84n1585_012:0794c04": "人書曰。山中兀坐不聞動息。學道要趂初心猛利。就",
    "X84n1585_012:0794c05": "要討箇分曉。日用對境逢緣纔得出脫。不然日久月",
    "X84n1585_012:0794c06": "深漸忘精進。依舊流於世情耳。近時學道人只圖口",
    "X84n1585_012:0794c07": "舌利便見識聰明。忘却本命元辰。直待病臨身手脚",
    "X84n1585_012:0794c08": "忙亂時。一些也用不著。又不恨自己念頭不切立志",
    "X84n1585_012:0794c09": "差錯。反說先聖佛祖也只如此。便是毀謗如來正法",
    "X84n1585_012:0794c10": "輪。自夢未醒且莫錯會。古聖一言半句。如吹毛劍。銕",
    "X84n1585_012:0794c11": "釘飯。木札羹。塗毒鼓。無你側耳處。無你下口處。無你",
    "X84n1585_012:0794c12": "著意處。無你近傍處。狹路相逢眨眼蹉過。到者裏。情",
    "X84n1585_012:0794c13": "枯想絕。思盡神窮。寒暑兩忘寢食俱廢。于無可捉摸",
    "X84n1585_012:0794c14": "處驀地猛省。馳求心一時頓息。慶快平生。更不隨逐",
    "X84n1585_012:0794c15": "聲色。知見全消。是非泯跡。到此田地。但是聰明解會",
    "X84n1585_012:0794c16": "能所神通脫手讓與他人。終日如癡似訥。虗腹間心。",
    "X84n1585_012:0794c17": "世人莫能識。鬼神覰不見。閻老子何處著眼。纔是真",
    "X84n1585_012:0794c18": "自在也。信而不修狂增我見。說時似悟對境還迷。苦",
    "X84n1585_012:0794c19": "修不信轉增癡福。悟修兼備狂消言息。陋巷簞瓢有",
    "X84n1585_012:0794c20": "何得失。",
    "X84n1585_012:0794c21": "夔州白馬寺儀峯方彖禪師達州羅氏子。參金佛山",
    "X84n1585_012:0794c22": "雲菴和尚令看如何是鬼神覰不破之機。三秊有省。",
    "X84n1585_012:0794c23": "出峽徧謁知識。結茅雙溪。一日午炊。聞甑中作聲忽",
    "X84n1585_012:0794c24": "大悟。作頌有白雲青峯齊點頭之句。甞甞浙中菴居。",
    "X84n1585_012:0795a01": "杭之清平真寂印公蚤秊甞依之。一日師舉青峯丙",
    "X84n1585_012:0795a02": "丁童子來求火話詰之曰。青峯恁麼道。法眼亦恁麼",
    "X84n1585_012:0795a03": "道。為甚麼有悟不悟。印曰。初以識心湊泊所以不悟。",
    "X84n1585_012:0795a04": "後乃直下承當故能大悟。師遽舉拳揮案一下厲聲",
    "X84n1585_012:0795a05": "曰恁麼則汝今大悟耶。印擬議。師便痛罵趂出。印直",
    "X84n1585_012:0795a06": "得汗流浹背。繇茲憤志力參。萬曆壬辰師歸白馬。僧",
    "X84n1585_012:0795a07": "問如何是西來意。師曰兩頭燒火一頭烟。師手中常",
    "X84n1585_012:0795a08": "執一鼗。皷一面書矗字。一面書犇字。凡應機多舉而",
    "X84n1585_012:0795a09": "搖之。示寂塔于龍神山。",
    "X84n1585_012:0795a10": "廣信府鵞湖養菴心禪師郡之上饒朱氏子。偶過戚",
    "X84n1585_012:0795a11": "屬會道者談四生之義。師於言下洞了物我平等大",
    "X84n1585_012:0795a12": "意。往洛之太平落髮。南還焦山度臘。聞江中推船聲",
    "X84n1585_012:0795a13": "有省。述偈曰。夜靜江空闊。推船[囗@力][囗@力]聲。不知何所往。",
    "X84n1585_012:0795a14": "擔子半邊輕。謁華山。聞山拈一段生涯六不收話有",
    "X84n1585_012:0795a15": "疑。猛提七日身心脫然。尋歸里。住靈山。甞畫大圓相",
    "X84n1585_012:0795a16": "於壁間曰。內寫莫教塗黑。外寫勿使傷白。有人向圈",
    "X84n1585_012:0795a17": "裏圈外下得註脚者。許汝學道無疑。不然總是懡[怡-台+羅]。",
    "X84n1585_012:0795a18": "後遷鵞湖。十秊不立座。元無異來參。以趙州無字話",
    "X84n1585_012:0795a19": "相契。請居厥職。贈以偈曰。鵞湖十載虗元位。一旦緣",
    "X84n1585_012:0795a20": "何立少秊。兩道眉毛八箇繓。須知佛祖不容前。又甞",
    "X84n1585_012:0795a21": "置無門鎖室中以驗方來。偈曰。上古留傳鎖。憑君智",
    "X84n1585_012:0795a22": "鑰開。若無開鎖法。相見不須來。萬曆丁卯二月晦日",
    "X84n1585_012:0795a23": "上堂說法。置齋作別。復示偈曰。八十餘秊幻夢中。銕",
    "X84n1585_012:0795a24": "牛耕破太虗空。臨行一句相分付。半夜金烏帶日紅。",
    "X84n1585_012:0795b01": "端坐而逝。",
    "X84n1585_012:0795b02": "韶州曹溪憨山德清大師全椒蔡氏子。幼習儒業。秊",
    "X84n1585_012:0795b03": "十二禮報恩林公為師。十九芟染。受具與妙峯為友。",
    "X84n1585_012:0795b04": "偶閱肇論。至梵志出家白首而歸。鄰人見之曰昔人",
    "X84n1585_012:0795b05": "猶在耶。梵志曰吾猶昔人非昔人也。忽有省曰。今日",
    "X84n1585_012:0795b06": "始知鼻孔向下。妙峯曰何所得耶。師曰夜來兩箇泥",
    "X84n1585_012:0795b07": "牛鬬入水中去。至今絕消息。峯笑曰且喜有住山本",
    "X84n1585_012:0795b08": "錢。尋往燕都參笑巖和尚。巖問何處來。師曰南方。巖",
    "X84n1585_012:0795b09": "曰記得來時路麼。師曰一過便休。巖曰子却來處分",
    "X84n1585_012:0795b10": "明。師便禮拜。後為黃冠所誣。坐以私創寺院。遣戌雷",
    "X84n1585_012:0795b11": "州。至韶陽禮祖。偈曰。曹溪滴水自靈源。流入滄溟浪",
    "X84n1585_012:0795b12": "拍天。多少魚龍爭變化。源頭一脈尚泠然。越十有一",
    "X84n1585_012:0795b13": "秊免戌留曹溪。又九秊始還僧服。乃歸匡廬。結菴五",
    "X84n1585_012:0795b14": "乳峯作逸老計。數載復請還曹溪。未幾忽告眾曰。緣",
    "X84n1585_012:0795b15": "與時違。化將焉託。一期事畢。吾將歸矣。索浴更衣端",
    "X84n1585_012:0795b16": "坐而化。壽七十有八。臘五十有九。塔全身于天子岡。",
    "X84n1585_012:0795b17": "師甞過德山。禮祖塔偈曰。堂前閒拓鉢。獅子漫調兒。",
    "X84n1585_012:0795b18": "覿面難回處。低頭不語時。未明末後句。翻使至今疑。",
    "X84n1585_012:0795b19": "為問三秊事。因何得早知。山居。生平蹤蹟任東西。投",
    "X84n1585_012:0795b20": "老那能擇木栖。縱使脊梁剛似銕。柰何脛骨軟如泥。",
    "X84n1585_012:0795b21": "閒從絕壑看雲起。坐對孤峯聽鳥啼。不必更拈言外",
    "X84n1585_012:0795b22": "句。現前聲色是全提。",
    "X84n1585_012:0795b24": "續燈存稾卷第十二(終)"
}