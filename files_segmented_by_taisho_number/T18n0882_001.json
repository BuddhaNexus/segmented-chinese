{
    "T18n0882_001:0341a02": "No. 882",
    "T18n0882_001:0341a03": "佛說一切如來真實攝大乘現證",
    "T18n0882_001:0341a04": "三昧大教王經卷第一",
    "T18n0882_001:0341a06": "西天譯經三藏朝奉大夫試光祿卿",
    "T18n0882_001:0341a07": "傳法大師賜紫沙門臣施護等",
    "T18n0882_001:0341a08": "奉　詔譯",
    "T18n0882_001:0341a09": "1 金剛界大曼拏羅廣大儀軌分1金剛界大曼拏羅廣大儀軌分第一之一",
    "T18n0882_001:0341a10": "如是我聞：一時，世尊大毘盧遮那如來——具足",
    "T18n0882_001:0341a11": "一切如來金剛加持種種最勝三昧邪智，獲",
    "T18n0882_001:0341a12": "得一切如來殊勝寶冠三界法王最上灌頂，",
    "T18n0882_001:0341a13": "成就一切如來一切智智大相應主，能作一",
    "T18n0882_001:0341a14": "切如來一切智印平等增上種種事業，悉能",
    "T18n0882_001:0341a15": "圓滿普盡無餘諸有情界一切意願，常住三",
    "T18n0882_001:0341a16": "世一切身語心金剛大慈悲者，為一切如來",
    "T18n0882_001:0341a17": "勸請稱讚——在色究竟天王宮中，安處廣大摩",
    "T18n0882_001:0341a18": "尼寶殿，彼有眾色珠鬘瓔珞，鈴鐸繒幡間錯",
    "T18n0882_001:0341a19": "垂布，微風吹擊出和雅音，半滿月等眾所莊",
    "T18n0882_001:0341a20": "嚴，與九十九俱胝大菩薩眾俱，所謂金剛手",
    "T18n0882_001:0341a21": "菩薩摩訶薩、觀自在菩薩摩訶薩、虛空藏菩",
    "T18n0882_001:0341a22": "薩摩訶薩、妙吉祥菩薩摩訶薩、起平等心轉",
    "T18n0882_001:0341a23": "法輪菩薩摩訶薩、虛空庫菩薩摩訶薩、摧諸",
    "T18n0882_001:0341a24": "魔力菩薩摩訶薩，如是等菩薩摩訶薩而為",
    "T18n0882_001:0341a25": "上首。",
    "T18n0882_001:0341a26": "復有殑伽沙數等諸如來示現彼天，乃至遍",
    "T18n0882_001:0341a27": "滿閻浮提中，猶如胡麻。而彼無量無數諸如",
    "T18n0882_001:0341a28": "來身，一一身中悉現無量無數佛剎，一一佛",
    "T18n0882_001:0341a29": "剎還復說此祕密法門。",
    "T18n0882_001:0341b01": "是時，世尊大毘盧遮那如來，以一切如來互",
    "T18n0882_001:0341b02": "相涉入故，平等安住一切虛空身語心金剛。",
    "T18n0882_001:0341b03": "以一切如來無邊故，為一切金剛界覺悟智",
    "T18n0882_001:0341b04": "大士，開發一切盡虛空界極微塵量金剛加",
    "T18n0882_001:0341b05": "持出生智藏，施設大金剛智大灌頂寶，盡一",
    "T18n0882_001:0341b06": "切虛空舒遍真如智，現成正等覺，以一切如",
    "T18n0882_001:0341b07": "來身自性清淨故，即一切法自性清淨，以一",
    "T18n0882_001:0341b08": "切如來不空事業勝所作故，遍一切虛空悉",
    "T18n0882_001:0341b09": "現諸色，普盡無餘諸有情界，起善調伏一切",
    "T18n0882_001:0341b10": "勝行，廣作一切無等無上種種事業，從是出",
    "T18n0882_001:0341b11": "生一切賢聖，所謂：",
    "T18n0882_001:0341b12": "一切如來大菩提堅固大士，一切如來鉤召",
    "T18n0882_001:0341b13": "三昧，一切如來愛樂智自在，一切如來善所",
    "T18n0882_001:0341b14": "作，一切如來大灌頂寶，一切如來日輪光明，",
    "T18n0882_001:0341b15": "一切如來大摩尼寶幢，一切如來大笑，一切",
    "T18n0882_001:0341b16": "如來大清淨法，一切如來大智慧，一切如來",
    "T18n0882_001:0341b17": "大輪，一切如來祕密語，一切如來不空種種",
    "T18n0882_001:0341b18": "事業，一切如來大精進妙堅固鎧，一切如來",
    "T18n0882_001:0341b19": "遍持護金剛藥叉，一切如來身語心金剛縛",
    "T18n0882_001:0341b20": "智印。是諸賢聖總攝頌曰：",
    "T18n0882_001:0341b21": "「金剛薩埵普賢尊，　　妙不空王金剛王，",
    "T18n0882_001:0341b22": "摩囉謂即金剛愛，　　金剛善哉極喜王，",
    "T18n0882_001:0341b23": "聖虛空藏金剛寶，　　大妙光曰金剛光，",
    "T18n0882_001:0341b24": "妙寶幢即金剛幢，　　大喜笑謂金剛笑，",
    "T18n0882_001:0341b25": "能觀自在金剛法，　　妙吉祥智金剛利，",
    "T18n0882_001:0341b26": "諸曼拏羅金剛因，　　無言即是金剛語，",
    "T18n0882_001:0341b27": "種種事業金剛業，　　精進甲冑金剛護，",
    "T18n0882_001:0341b28": "猛惡吞噉金剛牙，　　堅固執持金剛拳，",
    "T18n0882_001:0341b29": "標幟金剛鉤箭喜，　　寶日幢幡及大笑，",
    "T18n0882_001:0341c01": "蓮華劍并妙輪語，　　羯磨甲冑怖堅持，",
    "T18n0882_001:0341c02": "無始無終常寂靜，　　暴惡忿怒大安忍。",
    "T18n0882_001:0341c03": "夜叉羅剎善無畏，　　威勢猛惡大富盛，",
    "T18n0882_001:0341c04": "烏摩天主并世主，　　堅固勝根大寂默。",
    "T18n0882_001:0341c05": "護世空居與地居，　　三世及彼三界等，",
    "T18n0882_001:0341c06": "大種善作眾生益，　　一切設嚩宗祖等。",
    "T18n0882_001:0341c07": "生死涅槃常如是，　　正所流轉大復大，",
    "T18n0882_001:0341c08": "覺性清淨大乘法，　　於三有中常利益。",
    "T18n0882_001:0341c09": "彼降三世寂靜生，　　寂靜生主能調伏，",
    "T18n0882_001:0341c10": "堅固主宰妙勝地，　　大智波羅蜜多法。",
    "T18n0882_001:0341c11": "一切菩薩解脫門，　　一切如來諸勝行，",
    "T18n0882_001:0341c12": "正覺善利諸佛心，　　一切菩提無有上。",
    "T18n0882_001:0341c13": "毘盧遮那最勝尊，　　自然總持諸正念，",
    "T18n0882_001:0341c14": "摩訶薩埵大智印，　　三摩地生佛事業，",
    "T18n0882_001:0341c15": "成就一切諸佛身，　　覺悟眾生常利益。",
    "T18n0882_001:0341c16": "彼大根本即大黑，　　而大貪染為大樂，",
    "T18n0882_001:0341c17": "諸大方便大勝上，　　一切勝宮大自在。」",
    "T18n0882_001:0341c18": "爾時，具德大菩提心普賢大菩薩，住一切如",
    "T18n0882_001:0341c19": "來心。時一切如來，示現遍滿此佛剎中，猶如",
    "T18n0882_001:0341c20": "胡麻皆悉雲集，詣一切義成菩薩坐菩提場",
    "T18n0882_001:0341c21": "所，即為示現受用身，告彼菩薩言：「善男子！若",
    "T18n0882_001:0341c22": "不能知一切如來真實智忍諸難行行，云何",
    "T18n0882_001:0341c23": "證得阿耨多羅三藐三菩提？是故汝今於此",
    "T18n0882_001:0341c24": "應起勇悍之意，成所作故。」",
    "T18n0882_001:0341c25": "爾時，一切義成菩薩摩訶薩，由諸如來為警",
    "T18n0882_001:0341c26": "覺已，即從阿娑頗那迦三摩地起，頂禮一切",
    "T18n0882_001:0341c27": "如來已，作是白言：「世尊如來！願教示我，云何",
    "T18n0882_001:0341c28": "所行？云何是真實智忍？」",
    "T18n0882_001:0341c29": "時諸如來異口同音向彼菩薩咸作是言：「大",
    "T18n0882_001:0342a01": "士！汝應觀察自心三摩地，如是所行是真實",
    "T18n0882_001:0342a02": "忍，當以自性成就大明，隨所樂而誦大明",
    "T18n0882_001:0342a03": "曰：",
    "T18n0882_001:0342a04": "「唵引　唧多鉢囉二合　底微引　鄧迦嚕引　彌一句」",
    "T18n0882_001:0342a05": "時彼菩薩白諸如來言：「以世尊！一切如來教",
    "T18n0882_001:0342a06": "示我故，我見自心淨月輪相。」諸如來言：「善男",
    "T18n0882_001:0342a07": "子！心自性光明猶如遍修功行隨作隨成，亦",
    "T18n0882_001:0342a08": "如白衣易成染色。」",
    "T18n0882_001:0342a09": "爾時，一切如來以自性光明心智豐盛成所",
    "T18n0882_001:0342a10": "作故，為彼菩薩復說大明曰：",
    "T18n0882_001:0342a11": "「唵引　冒引　地唧多母怛波二合引　捺夜引　彌一句」",
    "T18n0882_001:0342a12": "即以如是自性成就大明，為令發起大菩提",
    "T18n0882_001:0342a13": "心。",
    "T18n0882_001:0342a14": "時彼菩薩得諸如來教示發菩提心已，復白",
    "T18n0882_001:0342a15": "諸如來言：「世尊！如來如其所有淨月輪相，我",
    "T18n0882_001:0342a16": "亦如是得見自心淨月輪相。」諸如來言：「一切",
    "T18n0882_001:0342a17": "如來心從普賢心生，齊等堅固如善所行，以",
    "T18n0882_001:0342a18": "一切如來自普賢心出生堅固成所作因，應",
    "T18n0882_001:0342a19": "於自心淨月輪中思惟金剛相。」說是大明曰：",
    "T18n0882_001:0342a20": "「唵引　底瑟姹二合　嚩日囉二合一句」",
    "T18n0882_001:0342a21": "時彼菩薩白諸如來言：「世尊如來！我已得見",
    "T18n0882_001:0342a22": "淨月輪中妙金剛相。」諸如來言：「汝堅固此一",
    "T18n0882_001:0342a23": "切如來大普賢心真實金剛。」說是大明曰：",
    "T18n0882_001:0342a24": "「唵引　嚩日囉二合引　怛摩二合　酤引　㰠呼郎切下同一句」",
    "T18n0882_001:0342a25": "是時，遍一切虛空界互相涉入一切如來身",
    "T18n0882_001:0342a26": "語心大金剛界，以一切如來加持力混入薩",
    "T18n0882_001:0342a27": "埵金剛中。",
    "T18n0882_001:0342a28": "時諸如來乃為具德一切義成大菩薩立祕",
    "T18n0882_001:0342a29": "密名號金剛界，即以金剛大灌頂法而為灌",
    "T18n0882_001:0342b01": "頂。",
    "T18n0882_001:0342b02": "爾時，金剛界大菩薩白諸如來言：「世尊如來！",
    "T18n0882_001:0342b03": "我見一切如來身即是己身。」諸如來言：「大士！",
    "T18n0882_001:0342b04": "薩埵金剛諸相具足，如理應觀諸佛影像，當",
    "T18n0882_001:0342b05": "以如是自性成就大明，隨所樂而誦大明曰：",
    "T18n0882_001:0342b06": "「唵引　野他引　薩哩嚩二合　怛他引　誐多引一句　薩怛二合",
    "T18n0882_001:0342b07": "他引　㰠二句」",
    "T18n0882_001:0342b08": "時諸如來如是說已，彼金剛界大菩薩以一切",
    "T18n0882_001:0342b09": "如來身即是己身，將成正覺，向一切如來遍",
    "T18n0882_001:0342b10": "頂禮已，作是白言：「唯願世尊、一切如來加持",
    "T18n0882_001:0342b11": "於我，我所現成正等正覺，令得堅固一切所",
    "T18n0882_001:0342b12": "作。」時諸如來即入金剛界如來薩埵金剛中。",
    "T18n0882_001:0342b13": "爾時，具德金剛界大菩薩，於剎那中以一切",
    "T18n0882_001:0342b14": "如來平等智，現成正覺已，即入一切如來金",
    "T18n0882_001:0342b15": "剛平等最上智印祕密三昧，現證一切如來",
    "T18n0882_001:0342b16": "法平等智自性清淨，成就一切如來一切平",
    "T18n0882_001:0342b17": "等自性光明智，是故成滿如來、應供、正等正",
    "T18n0882_001:0342b18": "覺。",
    "T18n0882_001:0342b19": "時諸如來即從一切如來薩埵金剛中出，持",
    "T18n0882_001:0342b20": "虛空藏大摩尼寶為作灌頂，從觀自在法智",
    "T18n0882_001:0342b21": "發生一切如來種種事業，善安立已，咸詣須",
    "T18n0882_001:0342b22": "彌山頂金剛摩尼寶峯樓閣中。",
    "T18n0882_001:0342b23": "是時，金剛界如來得一切如來所加持已，於",
    "T18n0882_001:0342b24": "一切如來師子座中，隨諸方面如理安住。",
    "T18n0882_001:0342b25": "爾時，阿閦如來、寶生如來、觀自在王如來、不",
    "T18n0882_001:0342b26": "空成就如來，是諸如來以世尊釋迦牟尼如",
    "T18n0882_001:0342b27": "來成一切如來所加持身，一切平等善通達",
    "T18n0882_001:0342b28": "故，向一切方普遍觀察，於其四方隨方而坐。",
    "T18n0882_001:0342b29": "爾時，世尊大毘盧遮那如來，以一切如來普",
    "T18n0882_001:0342c01": "賢心證覺未久已，受一切如來虛空所生大",
    "T18n0882_001:0342c02": "摩尼寶最上灌頂已，待一切如來觀自在法",
    "T18n0882_001:0342c03": "智最上波羅蜜多已，於一切如來種種事業",
    "T18n0882_001:0342c04": "不空無礙教中，圓滿所作圓滿意樂，為一切",
    "T18n0882_001:0342c05": "如來自身加持故，即入一切如來普賢大菩",
    "T18n0882_001:0342c06": "薩三昧，出生薩埵加持金剛三摩地，此名一",
    "T18n0882_001:0342c07": "切如來大乘現證三昧，即一切如來心從自",
    "T18n0882_001:0342c08": "心出，說是大明曰：",
    "T18n0882_001:0342c09": "「嚩日囉二合　薩埵一句」",
    "T18n0882_001:0342c10": "纔出一切如來心時，即彼如是具德普賢大",
    "T18n0882_001:0342c11": "菩薩成眾多月輪同時出現，普淨一切有情",
    "T18n0882_001:0342c12": "大菩提心已，於一切如來周匝而住。是諸月",
    "T18n0882_001:0342c13": "輪從一切如來智金剛出，即入世尊大毘盧",
    "T18n0882_001:0342c14": "遮那如來心，以普賢性妙堅牢故，安住金剛",
    "T18n0882_001:0342c15": "薩埵三摩地。以一切如來所加持故，合為一",
    "T18n0882_001:0342c16": "體，成五峯光明鬘，盡虛空界周遍為量。是中",
    "T18n0882_001:0342c17": "出現一切如來身語心金剛所成金剛杵相，",
    "T18n0882_001:0342c18": "是相從一切如來心出已住佛掌中，然後復",
    "T18n0882_001:0342c19": "從金剛杵中現金剛相淨妙光明，具有種種",
    "T18n0882_001:0342c20": "殊勝色相，普遍照耀一切世界。復從金剛光",
    "T18n0882_001:0342c21": "明門出現一切世界極微塵量等如來像，遍",
    "T18n0882_001:0342c22": "滿法界互相涉入，究竟一切盡虛空界，普遍",
    "T18n0882_001:0342c23": "一切世界雲海，具足一切如來平等智通，發",
    "T18n0882_001:0342c24": "生一切如來大菩提心，成辦普賢種種勝行，",
    "T18n0882_001:0342c25": "承事一切如來，往菩提場摧諸魔軍，證成一",
    "T18n0882_001:0342c26": "切如來平等無上大菩提果，轉正法輪，於普",
    "T18n0882_001:0342c27": "盡無餘諸有情界，廣作一切拔濟利樂，成就",
    "T18n0882_001:0342c28": "一切如來三昧智通最上悉地，示現一切如",
    "T18n0882_001:0342c29": "來神通游戲。以普賢性於金剛薩埵三摩地",
    "T18n0882_001:0343a01": "妙堅牢故，合為一體，從是出生普賢大菩薩",
    "T18n0882_001:0343a02": "身，安住世尊大毘盧遮那如來心，說此頌曰：",
    "T18n0882_001:0343a03": "「大哉清淨我普賢，　　堅固薩埵自然生，",
    "T18n0882_001:0343a04": "由彼堅固本無身，　　金剛薩埵身出現。」",
    "T18n0882_001:0343a05": "爾時，普賢大菩薩身從世尊心下、於一切如",
    "T18n0882_001:0343a06": "來前月輪中，如理而住復請教示。",
    "T18n0882_001:0343a07": "爾時，世尊即入一切如來智三昧金剛三摩",
    "T18n0882_001:0343a08": "地，受用一切如來戒、定、慧、解脫、解脫知見，從",
    "T18n0882_001:0343a09": "大智方便、大精進力，起大智三昧，轉妙法輪，",
    "T18n0882_001:0343a10": "廣為一切普盡無餘諸有情界拔濟利益。為",
    "T18n0882_001:0343a11": "一切主宰，普令獲得適悅快樂，乃至得一切",
    "T18n0882_001:0343a12": "如來平等智通最上大乘現證三昧殊勝悉",
    "T18n0882_001:0343a13": "地等，即以一切如來成就金剛杵，授與一切",
    "T18n0882_001:0343a14": "如來大轉輪王一切佛身寶冠繒帛所灌頂者",
    "T18n0882_001:0343a15": "普賢大菩薩雙手掌中。然後一切如來，即為",
    "T18n0882_001:0343a16": "立名號金剛手，以金剛手灌頂法而為灌頂。",
    "T18n0882_001:0343a17": "爾時，金剛手菩薩摩訶薩現高舉相，右手戲",
    "T18n0882_001:0343a18": "擲彼金剛杵，安自心間作勇進勢，說此頌曰：",
    "T18n0882_001:0343a19": "「此是一切大覺尊，　　成就無上金剛杵，",
    "T18n0882_001:0343a20": "今得授於我掌中，　　金剛中住金剛相。」",
    "T18n0882_001:0343a21": "爾時，世尊復入不空王大菩薩三昧，出生薩",
    "T18n0882_001:0343a22": "埵加待金剛三摩地，此名一切如來鉤召三",
    "T18n0882_001:0343a23": "昧，即一切如來心從自心出，說是大明曰：",
    "T18n0882_001:0343a24": "「嚩日囉二合　囉引　惹一句」",
    "T18n0882_001:0343a25": "纔出一切如來心時，即彼如是具德金剛手",
    "T18n0882_001:0343a26": "菩薩，乃成一切如來大金剛鉤，為出現已，即",
    "T18n0882_001:0343a27": "入世尊大毘盧遮那如來心，合為一體。從是",
    "T18n0882_001:0343a28": "出現大金剛鉤相，住佛掌中，然後從彼金剛",
    "T18n0882_001:0343a29": "鉤相中出現一切世界極微塵量等如來像，",
    "T18n0882_001:0343b01": "作一切如來請召等事，於一切世界施設諸",
    "T18n0882_001:0343b02": "佛神通游戲已，彼不空王性，於金剛薩埵三",
    "T18n0882_001:0343b03": "摩地，妙堅牢故合為一體，出生不空王大菩",
    "T18n0882_001:0343b04": "薩身，住於世尊大毘盧遮那如來心，說此",
    "T18n0882_001:0343b05": "頌曰：",
    "T18n0882_001:0343b06": "「大哉我此不空王，　　金剛出生金剛鉤，",
    "T18n0882_001:0343b07": "普遍觀察一切佛，　　平等悉召作成就。」",
    "T18n0882_001:0343b08": "是時，不空王大菩薩身，從世尊心下、於一切",
    "T18n0882_001:0343b09": "如來右月輪中，如理而住復請教示。",
    "T18n0882_001:0343b10": "爾時，世尊即入一切如來請召三昧金剛三",
    "T18n0882_001:0343b11": "摩地，以是一切如來請召三昧，於普盡無餘",
    "T18n0882_001:0343b12": "諸有情界普遍鉤召為作利益，悉令獲得適",
    "T18n0882_001:0343b13": "悅快樂，乃至令得一切如來集會加持最上",
    "T18n0882_001:0343b14": "悉地。然後以彼大金剛鉤，授與不空王大菩",
    "T18n0882_001:0343b15": "薩雙手掌中。時諸如來，即為立名號金剛鉤，",
    "T18n0882_001:0343b16": "以金剛鉤灌頂法而為灌頂。",
    "T18n0882_001:0343b17": "爾時，金剛鉤菩薩摩訶薩，即以所授大金剛",
    "T18n0882_001:0343b18": "鉤普召一切如來，說此頌曰：",
    "T18n0882_001:0343b19": "「此是一切大覺尊，　　最勝無上金剛智，",
    "T18n0882_001:0343b20": "所有諸佛成就事，　　最上悉地皆能召。」",
    "T18n0882_001:0343b21": "佛說一切如來真實攝大乘現證三昧大教王",
    "T18n0882_001:0343b22": "經卷第一"
}