{
    "T15n0643_005:0668b13": "佛說觀佛三昧海經卷第五",
    "T15n0643_005:0668b15": "東晉天竺三藏佛陀跋陀羅譯",
    "T15n0643_005:0668b16": "4 觀佛心品(五)觀佛心品第四",
    "T15n0643_005:0668b17": "爾時佛心如紅蓮華，蓮華葉間有八萬四千",
    "T15n0643_005:0668b18": "諸白色光，其光遍照五道眾生，此光出時受",
    "T15n0643_005:0668b19": "苦眾生皆悉出現。所謂苦者：阿鼻地獄、十",
    "T15n0643_005:0668b20": "八小地獄、十八寒地獄、十八黑闇地獄、十八",
    "T15n0643_005:0668b21": "小熱地獄、十八刀輪地獄、十八劍輪地獄、",
    "T15n0643_005:0668b22": "十八火車地獄、十八沸屎地獄、十八鑊湯地",
    "T15n0643_005:0668b23": "獄、十八灰河地獄、五百億劍林地獄、五",
    "T15n0643_005:0668b24": "百億刺林地獄、五百億銅柱地獄、五百億鐵",
    "T15n0643_005:0668b25": "機地獄、五百億鐵網地獄、十八鐵窟地獄、",
    "T15n0643_005:0668b26": "十八鐵丸地獄、十八尖石地獄、十八飲銅地",
    "T15n0643_005:0668b27": "獄。如是等眾多地獄。",
    "T15n0643_005:0668b28": "佛告阿難：「云何名阿鼻地獄？阿言無，鼻言",
    "T15n0643_005:0668b29": "遮；阿言無，鼻言救；阿言無間，鼻言無動；阿",
    "T15n0643_005:0668c01": "言極熱，鼻言極惱；阿言不閑，鼻言不住，不閑",
    "T15n0643_005:0668c02": "不住名阿鼻地獄；阿言大火，鼻言猛熱，猛火",
    "T15n0643_005:0668c03": "入心名阿鼻地獄。」",
    "T15n0643_005:0668c04": "佛告阿難：「阿鼻地獄縱廣正等八千由旬，七",
    "T15n0643_005:0668c05": "重鐵城七層鐵網，下十八鬲，周匝七重皆是",
    "T15n0643_005:0668c06": "刀林，七重城內復有劍林，下十八鬲，鬲八",
    "T15n0643_005:0668c07": "萬四千重。於其四角有四大銅狗，其身廣長",
    "T15n0643_005:0668c08": "四十由旬，眼如掣電牙如劍樹，齒如刀山",
    "T15n0643_005:0668c09": "舌如鐵刺，一切身毛皆出猛火，其烟臭惡，",
    "T15n0643_005:0668c10": "世間臭物無以可譬。有十八獄卒，頭羅剎頭，",
    "T15n0643_005:0668c11": "口夜叉口，六十四眼，眼散迸鐵丸如十里車，",
    "T15n0643_005:0668c12": "狗牙上出高四由旬，牙頭火流燒前鐵車，令",
    "T15n0643_005:0668c13": "鐵車輪一一輪輞化為一億火，刀鋒、刃、劍、戟，",
    "T15n0643_005:0668c14": "皆從火出。如是流火燒阿鼻城，令阿鼻城赤",
    "T15n0643_005:0668c15": "如融銅。獄卒頭上有八牛頭，一一牛頭有",
    "T15n0643_005:0668c16": "十八角；一一角頭皆出火聚，火聚復化成十",
    "T15n0643_005:0668c17": "八輞，火輞復變作火刀輪，如車輪許，輪",
    "T15n0643_005:0668c18": "輪相次在火焰間滿阿鼻城。銅狗張口吐",
    "T15n0643_005:0668c19": "舌在地，舌如鐵刺，舌出之時化無量舌滿阿",
    "T15n0643_005:0668c20": "鼻地。七重城內有七鐵幢，幢頭火踊如沸",
    "T15n0643_005:0668c21": "踊泉，其鐵流迸滿阿鼻城。阿鼻四門於",
    "T15n0643_005:0668c22": "門閫上有八十釜，沸銅踊出從門漫流，滿",
    "T15n0643_005:0668c23": "阿鼻城。一一鬲間有八萬四千鐵蟒大蛇，吐",
    "T15n0643_005:0668c24": "毒吐火身滿城內，其蛇哮吼如天震雷，雨大",
    "T15n0643_005:0668c25": "鐵丸滿阿鼻城。此城苦事八萬億千，苦中苦",
    "T15n0643_005:0668c26": "者集在此城。五百億蟲，蟲八萬四千嘴，嘴頭",
    "T15n0643_005:0668c27": "火流如雨而下滿阿鼻城，此蟲下時，阿鼻猛",
    "T15n0643_005:0668c28": "火其焰大熾，赤光火焰照八萬四千由旬，從",
    "T15n0643_005:0668c29": "阿鼻地獄上衝大海沃燋山下，大海水滴如",
    "T15n0643_005:0669a01": "車軸許，成大鐵尖滿阿鼻城。」",
    "T15n0643_005:0669a02": "佛告阿難：「若有眾生殺父害母，罵辱六親，作",
    "T15n0643_005:0669a03": "是罪者命終之時，銅狗張口化十八車，狀如",
    "T15n0643_005:0669a04": "金車，寶蓋在上，一切火焰化為玉女，罪人遙",
    "T15n0643_005:0669a05": "見心生歡喜：『我欲往中，我欲往中。』風刀解時",
    "T15n0643_005:0669a06": "寒急失聲：『寧得好火在車上坐，然火自爆。』作",
    "T15n0643_005:0669a07": "是念已即便命終，揮霍之間已坐金車，顧瞻",
    "T15n0643_005:0669a08": "玉女，皆捉鐵斧斬截其身，身下火起如旋火",
    "T15n0643_005:0669a09": "輪，譬如壯士屈伸臂頃，直落阿鼻大地獄中。",
    "T15n0643_005:0669a10": "從於上鬲如旋火輪，至下鬲際身遍鬲內，銅",
    "T15n0643_005:0669a11": "狗大吼囓骨唼髓，獄卒羅剎捉大鐵叉，叉",
    "T15n0643_005:0669a12": "頭令起，遍體火焰滿阿鼻城，鐵網雨刀從",
    "T15n0643_005:0669a13": "毛孔入，化閻羅王大聲告勅：『癡人獄種，汝在",
    "T15n0643_005:0669a14": "世時，不孝父母邪慢無道，汝今生處名阿鼻",
    "T15n0643_005:0669a15": "地獄，汝不知恩無有慚愧，受此苦惱為樂不",
    "T15n0643_005:0669a16": "耶！』作是語已即滅不現。",
    "T15n0643_005:0669a17": "「爾時獄卒復驅罪人，從於下鬲乃至上鬲，經",
    "T15n0643_005:0669a18": "歷八萬四千鬲中，𢫫身而過至鐵網際，一日",
    "T15n0643_005:0669a19": "一夜爾乃周遍，阿鼻地獄一日一夜，此閻浮",
    "T15n0643_005:0669a20": "提日月歲數六十小劫，如是壽命盡一大劫。",
    "T15n0643_005:0669a21": "五逆罪人無慚無愧造作五逆，五逆罪故臨",
    "T15n0643_005:0669a22": "命終時，十八風刀如鐵火車，解截其身，以",
    "T15n0643_005:0669a23": "熱逼故便作是言：『得好色華清涼大樹，於下",
    "T15n0643_005:0669a24": "遊戲不亦樂乎！』作此念時，阿鼻地獄八萬",
    "T15n0643_005:0669a25": "四千諸惡劍林，化作寶樹，華果茂盛行列在",
    "T15n0643_005:0669a26": "前，大熱火焰化為蓮華在彼樹下，罪人見已：",
    "T15n0643_005:0669a27": "『我所願者今已得果。』作是語時，疾於暴雨坐",
    "T15n0643_005:0669a28": "蓮華上，坐已須臾，鐵嘴諸虫從火華起，穿",
    "T15n0643_005:0669a29": "骨入髓，徹心穿腦攀樹而上，一切劍枝",
    "T15n0643_005:0669b01": "削肉徹骨，無量刀杖當上而下，火車爐炭十",
    "T15n0643_005:0669b02": "八苦事一時來迎。此相現時陷墜地下，從",
    "T15n0643_005:0669b03": "下鬲上，身如華敷遍滿下鬲，從下鬲起，火",
    "T15n0643_005:0669b04": "焰猛熾至於上鬲，至上鬲已身滿其中，熱惱",
    "T15n0643_005:0669b05": "急故張眼吐舌。此人罪故，萬億融銅百千刀",
    "T15n0643_005:0669b06": "輪，從空中下頭入足出，一切苦事，過於上",
    "T15n0643_005:0669b07": "說，百千萬倍。具五逆者，其人受罪足滿五劫。",
    "T15n0643_005:0669b08": "「復有眾生犯四重禁，虛食信施，誹謗邪見不",
    "T15n0643_005:0669b09": "識因果，斷學般若毀十方佛，偷僧祇物婬",
    "T15n0643_005:0669b10": "泆無道，逼略淨戒諸比丘尼，姊妹親戚不",
    "T15n0643_005:0669b11": "知慚愧，毀辱所親造眾惡事。此人罪報臨命",
    "T15n0643_005:0669b12": "終時，風刀解身，偃臥不定如被楚撻，其心",
    "T15n0643_005:0669b13": "荒越發狂癡想，見己室宅男女大小，一切皆",
    "T15n0643_005:0669b14": "是不淨之物，屎尿臭處盈流于外。",
    "T15n0643_005:0669b15": "「爾時罪人即作是語：『云何此處無好城郭及",
    "T15n0643_005:0669b16": "好山林使吾遊戲，乃處如此不淨物間？』作是",
    "T15n0643_005:0669b17": "語已，獄卒羅剎以大鐵叉，擎阿鼻獄及諸刀",
    "T15n0643_005:0669b18": "林，化作寶樹及清涼池，火焰化作金葉蓮華，",
    "T15n0643_005:0669b19": "諸鐵嘴虫化為鳧鴈，地獄痛聲如詠歌音。罪",
    "T15n0643_005:0669b20": "人聞已：『如此好處吾當遊中。』念已尋時坐火",
    "T15n0643_005:0669b21": "蓮華，諸鐵嘴虫從身毛孔唼食其軀，百千鐵",
    "T15n0643_005:0669b22": "輪從頂上入，恒沙鐵叉挑其眼睛，地獄銅狗",
    "T15n0643_005:0669b23": "化作百億鐵狗，競分其身取心而食。俄爾之",
    "T15n0643_005:0669b24": "間身如截華，滿十八鬲，一一華葉八萬四",
    "T15n0643_005:0669b25": "千；一一葉頭身手支節，在一鬲間，地獄",
    "T15n0643_005:0669b26": "不大此身不小，遍滿如此大地獄中，此等",
    "T15n0643_005:0669b27": "罪人墮此地獄，經歷八萬四千大劫，此泥犁",
    "T15n0643_005:0669b28": "滅。",
    "T15n0643_005:0669b29": "「復入東方十八鬲中，如前受苦。此阿鼻獄南",
    "T15n0643_005:0669c01": "亦十八鬲、西亦十八鬲、北亦十八鬲。謗方等",
    "T15n0643_005:0669c02": "經、具五逆罪、破壞僧祇、污比丘尼，斷諸善",
    "T15n0643_005:0669c03": "根，如此罪人具眾罪者，身滿阿鼻獄，四支",
    "T15n0643_005:0669c04": "復滿十八鬲中。此阿鼻獄，但燒如此獄種眾",
    "T15n0643_005:0669c05": "生，劫欲盡時東門即開。見東門外，清泉流水",
    "T15n0643_005:0669c06": "華果林樹一切俱現，是諸罪人從下鬲見，眼",
    "T15n0643_005:0669c07": "火暫歇，從下鬲起婉轉腹行，𢫫身上走到",
    "T15n0643_005:0669c08": "上鬲中，手攀刀輪，時虛空中雨熱鐵丸。走趣",
    "T15n0643_005:0669c09": "東門，既至門閫，獄卒羅剎手捉鐵叉逆刺其",
    "T15n0643_005:0669c10": "眼，鐵狗嚙心悶絕而死，死已復生。見南門",
    "T15n0643_005:0669c11": "開如前不異，如是西門、北門亦皆如是！如此",
    "T15n0643_005:0669c12": "時間經歷半劫，阿鼻獄死生寒氷中，寒氷獄",
    "T15n0643_005:0669c13": "死生黑闇處，八千萬歲目無所見，受大蟲身",
    "T15n0643_005:0669c14": "婉轉腹行。諸情闇塞無所解知，百千狐狼牽",
    "T15n0643_005:0669c15": "掣食之，命終之後生畜生中，五千萬身受鳥",
    "T15n0643_005:0669c16": "獸形，還生人中聾盲喑啞、疥癩癰疽、貧窮",
    "T15n0643_005:0669c17": "下賤，一切諸衰以為嚴飾，受此賤形逕五百",
    "T15n0643_005:0669c18": "身，後復還生餓鬼道中。「餓鬼道中，遇善知識",
    "T15n0643_005:0669c19": "諸大菩薩，呵責其言：『汝於前身無量世時，作",
    "T15n0643_005:0669c20": "無根罪，誹謗不信，墮阿鼻獄，受諸苦惱不",
    "T15n0643_005:0669c21": "可具說，汝今應當發慈悲心。』時諸餓鬼聞是",
    "T15n0643_005:0669c22": "語已稱：『南無佛！』稱佛恩力，尋即命終生四天",
    "T15n0643_005:0669c23": "處。生彼天已，悔過自責發菩提心，諸佛心光",
    "T15n0643_005:0669c24": "不捨是等，攝受是輩慈哀是等如羅睺羅，教",
    "T15n0643_005:0669c25": "避地獄如愛眼目。」",
    "T15n0643_005:0669c26": "佛告大王：「欲知佛心光明所照，常照如此無",
    "T15n0643_005:0669c27": "間無救諸苦眾生，佛心所緣常緣此等極惡",
    "T15n0643_005:0669c28": "眾生，以佛心力自莊嚴故，過算數劫，令彼",
    "T15n0643_005:0669c29": "罪人發菩提心。」佛告阿難：「云何名十八寒地",
    "T15n0643_005:0670a01": "獄？寒地獄者：八方氷山，山十八鬲；復有十八",
    "T15n0643_005:0670a02": "諸小氷山，如頗梨色。此等寒氷滿氷山間，如",
    "T15n0643_005:0670a03": "凡蓮華，高十八由旬，上有氷輪，縱廣正等",
    "T15n0643_005:0670a04": "十二由旬，如天雨雹從空而下。世間自有無",
    "T15n0643_005:0670a05": "慈心者，劫奪無道抄盜剝脫凍殺眾生。此",
    "T15n0643_005:0670a06": "人罪報，欲命終時，一切刀風化為熱火，罪人",
    "T15n0643_005:0670a07": "作念：『我今云何不臥氷上？』為火所逼作",
    "T15n0643_005:0670a08": "是念時，獄卒羅剎手執氷輪，如白鶴翔躡虛",
    "T15n0643_005:0670a09": "而至，罪人見已除熱清涼，心便愛念，氣絕",
    "T15n0643_005:0670a10": "命終生氷山上。既生之後，十八氷山如以",
    "T15n0643_005:0670a11": "扇扇，一切寒氷從毛孔入，十八鬲中遍滿一",
    "T15n0643_005:0670a12": "鬲，剖裂擗坼如赤蓮華，氷輪上下遍覆其",
    "T15n0643_005:0670a13": "身，八方氷山一時俱合，更無餘辭，但言阿",
    "T15n0643_005:0670a14": "羅囉。爾時罪人即作是念：『我於何時，當免",
    "T15n0643_005:0670a15": "寒氷生熱火中？』",
    "T15n0643_005:0670a16": "「爾時空中有諸鐵鳥，口嘴吐火從空中下，",
    "T15n0643_005:0670a17": "破頭啄腦，罪人即死。命終之後，獄卒復以",
    "T15n0643_005:0670a18": "鐵叉打地，喚言：『活活。』應聲即穌。起已思念：『我",
    "T15n0643_005:0670a19": "今身上大火猛熾，願得前氷以滅此火。』獄",
    "T15n0643_005:0670a20": "卒復以氷輪迎接，置與獄中，如是十八鬲",
    "T15n0643_005:0670a21": "中無不經歷。此寒地獄壽命歲數，如四天王",
    "T15n0643_005:0670a22": "日月八千萬歲。罪既畢已，生賤人中貧窮鄙",
    "T15n0643_005:0670a23": "陋，五百世中為人奴婢，衣不蔽形食不充口，",
    "T15n0643_005:0670a24": "此罪畢已遇善知識發菩提心。」",
    "T15n0643_005:0670a25": "佛告阿難：「云何名黑闇地獄？黑闇地獄者：十",
    "T15n0643_005:0670a26": "八重黑山、十八重黑網、十八重鐵床、十八",
    "T15n0643_005:0670a27": "重鐵縵。一一山高八萬四千由旬；一一縵",
    "T15n0643_005:0670a28": "亦厚八萬四千由旬；一一縵間，十八重黑鐵",
    "T15n0643_005:0670a29": "圍山，羅列如林廕闇此山。世間自有愚癡",
    "T15n0643_005:0670b01": "眾生，偷佛法僧燈明，偷盜父母、師長、和上，",
    "T15n0643_005:0670b02": "謗說法者，亦毀世俗論義師等，不忌尊卑",
    "T15n0643_005:0670b03": "不知慚愧。以此罪故命欲終時，眼有電光睒",
    "T15n0643_005:0670b04": "睒不停，即作是念：『我有何罪常見是火？』即",
    "T15n0643_005:0670b05": "閉兩目，不願欲見及日月光。命欲終時，獄",
    "T15n0643_005:0670b06": "卒羅剎擎大鐵床，張大鐵傘，如大隊雲乘空",
    "T15n0643_005:0670b07": "而至。",
    "T15n0643_005:0670b08": "「爾時空中無形有聲：『此處黑闇汝欲往不？』罪",
    "T15n0643_005:0670b09": "人聞聲尋即起心欲往彼所。氣絕命終坐鐵",
    "T15n0643_005:0670b10": "床上，如鴈王翔落黑闇處，既入中已，刀輪",
    "T15n0643_005:0670b11": "上下斬剉其身，有大鐵烏嘴距長利，從山飛",
    "T15n0643_005:0670b12": "來摷啄罪人，痛急疾走求明不得，足下蒺",
    "T15n0643_005:0670b13": "蔾穿骨徹髓。如是慞惶經五百萬億歲，亦如",
    "T15n0643_005:0670b14": "四天王日月歲數。彼人頭打諸黑闇山，腦",
    "T15n0643_005:0670b15": "流眼出，獄卒羅剎以鐵叉叉還安眼眶，罪",
    "T15n0643_005:0670b16": "畢乃出為貧窮人，眼目角睞盲冥無見，或被",
    "T15n0643_005:0670b17": "癩病人所驅逐。如是罪報經五百身，過是",
    "T15n0643_005:0670b18": "以後，遇善知識發菩提心。」",
    "T15n0643_005:0670b19": "佛告阿難：「云何名為十八小熱地獄？十八小",
    "T15n0643_005:0670b20": "熱地獄者，如阿鼻獄，亦七重城、七重鐵網，",
    "T15n0643_005:0670b21": "無量諸惡以為莊嚴。自有眾生，不順師教興",
    "T15n0643_005:0670b22": "惡逆心，不知恩養，盜師害師，污師淨食，坐師",
    "T15n0643_005:0670b23": "床座，捉師鉢盂藏𭪭不淨，作五種惡。云何",
    "T15n0643_005:0670b24": "為五：所謂罵師、謗師、打師、殺師、以諸毒藥",
    "T15n0643_005:0670b25": "持以飲師。若沙門、婆羅門，作諸非法害師謗",
    "T15n0643_005:0670b26": "師，此罪惡人無有慚愧，剝像破塔劫法寶",
    "T15n0643_005:0670b27": "物，殺伯叔、父母、兄弟姊妹。如是罪人命欲終",
    "T15n0643_005:0670b28": "時，阿鼻地獄十八獄卒，各以鐵叉擎一鬲獄，",
    "T15n0643_005:0670b29": "如是眾獄如大寶蓋，雨微細雨雨渧如華。",
    "T15n0643_005:0670c01": "此人罪報熱惱入心，如火燒已見雨清涼，即",
    "T15n0643_005:0670c02": "作念言：『願我得坐廕蓋之下，涼雨灑我不",
    "T15n0643_005:0670c03": "亦樂耶！』作是語已氣絕命終，如擲毱頃，即便",
    "T15n0643_005:0670c04": "坐於大劍床上，百億劍刃，刃皆出火燒刺其",
    "T15n0643_005:0670c05": "身，空中寶蓋化為火輪，從上而下直劈其頂，",
    "T15n0643_005:0670c06": "其身碎裂為數千段，上雨銅丸從毛孔入，獄",
    "T15n0643_005:0670c07": "卒羅剎以大鐵叉刺罪人眼，或以鐵箭射其",
    "T15n0643_005:0670c08": "心者，悶絕而死。須臾還活坐劍床上，旋嵐",
    "T15n0643_005:0670c09": "猛風吹墮地獄。既入獄已，時閻羅王與宮殿",
    "T15n0643_005:0670c10": "俱在虛空中，告言：『獄種！汝作眾惡，殺師謗",
    "T15n0643_005:0670c11": "師，汝今生處名拔舌阿鼻，汝在此獄當經",
    "T15n0643_005:0670c12": "三劫。』作是語已即滅不現，此獄苦痛如上所",
    "T15n0643_005:0670c13": "說」。",
    "T15n0643_005:0670c14": "佛告阿難：「云何名十八刀輪地獄？刀輪地獄",
    "T15n0643_005:0670c15": "者：四面刀山，於眾山間積刀如塼，虛空中",
    "T15n0643_005:0670c16": "有八百萬億極大刀輪，隨次而下猶如雨渧。",
    "T15n0643_005:0670c17": "自有眾生，樂苦惱他殺害眾生，命終之時患",
    "T15n0643_005:0670c18": "逆氣病，心悶煩滿心堅如石，即作是願：『得一",
    "T15n0643_005:0670c19": "利刀削此諸患不亦快乎！』是時獄卒頂戴刀",
    "T15n0643_005:0670c20": "輪翳令不現，至罪人所卑言遜辭：『我有利刀",
    "T15n0643_005:0670c21": "能割重病。』罪人歡喜即自念言：『惟此為快。』",
    "T15n0643_005:0670c22": "氣絕命終生刀輪上，如醉象走墮刀山間。是",
    "T15n0643_005:0670c23": "時四山一時俱合，四種刀山割切其身，不自",
    "T15n0643_005:0670c24": "勝持悶絕而死。獄卒羅剎驅蹙罪人令登刀",
    "T15n0643_005:0670c25": "山，未至山頂刀傷足下乃至于心，畏獄卒故",
    "T15n0643_005:0670c26": "匍匐而上。既至山頂，獄卒手執一切刀樹，撲",
    "T15n0643_005:0670c27": "殺罪人，未死之間鐵狗囓心，楚毒百端，鐵",
    "T15n0643_005:0670c28": "蟲唼食肉皆都盡，尋復唱活，脚著鐵輪從空",
    "T15n0643_005:0670c29": "而下，一日一夜六十億生六十億死。如是眾",
    "T15n0643_005:0671a01": "多凡十八種，此人罪故遂更增劇，如四天王",
    "T15n0643_005:0671a02": "壽八千萬歲，罪畢生世墮在畜生，五百世中",
    "T15n0643_005:0671a03": "身供眾口，復五百世受卑賤形，然後乃遇大",
    "T15n0643_005:0671a04": "善知識發菩提心。」",
    "T15n0643_005:0671a05": "佛告阿難：「云何名劍輪地獄？劍輪地獄",
    "T15n0643_005:0671a06": "者：縱廣正等五十由旬，滿中劍樹，其樹多",
    "T15n0643_005:0671a07": "少數如稻、麻、竹、葦，一一劍樹高四十由旬，八",
    "T15n0643_005:0671a08": "萬四千劍輪為葉；八萬四千劍輪為華；八",
    "T15n0643_005:0671a09": "萬四千劍輪為果；八萬四千沸銅為枝。世間",
    "T15n0643_005:0671a10": "自有愚癡眾生，樂殺無厭，如此罪人臨命終",
    "T15n0643_005:0671a11": "時，遇大熱病，即作念言：『我今身體時熱時",
    "T15n0643_005:0671a12": "寒，舉身堅強猶如鐵碪？』即作願言：『得金剛",
    "T15n0643_005:0671a13": "劍割却此患，樂不可言。』是時獄卒即自化",
    "T15n0643_005:0671a14": "身，如己父母親友之形，在其人前而告之",
    "T15n0643_005:0671a15": "言：『我有祕法，如卿所念當用相遺。』罪人聞",
    "T15n0643_005:0671a16": "已心甚愛念急急欲得。氣絕命終，如馬奔",
    "T15n0643_005:0671a17": "走生劍華中，無量劍刃削骨破肉，碎如豆許。",
    "T15n0643_005:0671a18": "復有鐵鳥從樹上下挑眼啄耳，有大羅剎手",
    "T15n0643_005:0671a19": "捉鐵斧破頭出腦，鐵狗來舐。死已唱活，驅",
    "T15n0643_005:0671a20": "令上樹，未至樹端身碎如塵，一日之中身經",
    "T15n0643_005:0671a21": "諸樹；一夜之中復經諸樹；一日一夜殺身如",
    "T15n0643_005:0671a22": "塵不可稱數。殺人罪故受如此殃，經八萬億",
    "T15n0643_005:0671a23": "歲生畜生中，身常負重死復剝皮。經五百",
    "T15n0643_005:0671a24": "世還生人中，貧窮短命多病消瘦，過是已後",
    "T15n0643_005:0671a25": "遇善知識發菩提心。」佛告阿難：「云何名火",
    "T15n0643_005:0671a26": "車地獄？火車地獄者：一一銅鑊縱廣正等四",
    "T15n0643_005:0671a27": "十由旬，滿中盛火，下有十二輪，上有九十",
    "T15n0643_005:0671a28": "四火輪。自有眾生為佛弟子，及事梵天九",
    "T15n0643_005:0671a29": "十六種，出家徒眾及在家者，誑惑邪命諂曲",
    "T15n0643_005:0671b01": "作惡。如此罪人欲命終時，風大先動身冷如",
    "T15n0643_005:0671b02": "氷，即作是念：『何時當得大猛火聚，入中坐",
    "T15n0643_005:0671b03": "者永除冷病？』作是念已，獄卒羅剎化作火車",
    "T15n0643_005:0671b04": "如金蓮華，獄卒在上如童男像，手執白拂鼓",
    "T15n0643_005:0671b05": "舞而至。罪人見已心生愛著：『如此金華光色",
    "T15n0643_005:0671b06": "顯赫，照我令熱必除寒冷，若得坐上快不可",
    "T15n0643_005:0671b07": "言。』作是語已氣絕命終，載火車上支節火然，",
    "T15n0643_005:0671b08": "墮火聚中身體燋散。獄卒唱活應聲還活，火",
    "T15n0643_005:0671b09": "車轢身凡十八返，身碎如塵，天雨沸銅遍灑",
    "T15n0643_005:0671b10": "身體即便還活。如是往返，上至湯際下墮鑊",
    "T15n0643_005:0671b11": "中，火車所轢一日一夜，九十億死九十億生。",
    "T15n0643_005:0671b12": "此人罪畢，生貧賤家為人所使，繫屬於他",
    "T15n0643_005:0671b13": "不得自在，償利養畢爾乃得脫，由前出家善",
    "T15n0643_005:0671b14": "心功德，遇善知識為其說法，心開意解成阿",
    "T15n0643_005:0671b15": "羅漢。」",
    "T15n0643_005:0671b16": "佛告阿難：「云何名沸屎地獄？沸屎地獄者：八",
    "T15n0643_005:0671b17": "十由旬十八鐵城，一一鐵城有十八鬲；一一",
    "T15n0643_005:0671b18": "鬲中四壁皆有百億萬劍樹，地如刀刃，刃厚",
    "T15n0643_005:0671b19": "三尺，於其刃上百千蒺梨不可稱計；一一蒺",
    "T15n0643_005:0671b20": "梨及劍樹間，生諸鐵蟲其數無量；一一鐵蟲",
    "T15n0643_005:0671b21": "有百千頭；一一頭有百千嘴，嘴頭皆有百千",
    "T15n0643_005:0671b22": "蚘蟲口吐熱屎，沸如融銅滿鐵城內，上有",
    "T15n0643_005:0671b23": "鐵網鐵烏。世間自有眾生破八戒齋，污沙彌",
    "T15n0643_005:0671b24": "戒、沙彌尼戒、污式叉摩尼戒、自污淨戒、污",
    "T15n0643_005:0671b25": "比丘戒、比丘尼戒、污優婆塞戒、優婆夷戒。",
    "T15n0643_005:0671b26": "諸比丘、比丘尼、諸優婆塞及優婆夷、沙彌、",
    "T15n0643_005:0671b27": "沙彌尼、式叉摩尼，如是七眾及餘一切，污",
    "T15n0643_005:0671b28": "僧淨飯、污父母食，偷竊先噉，不淨手捉，及",
    "T15n0643_005:0671b29": "僧知事以自恃故污僧淨食，四部弟子以不",
    "T15n0643_005:0671c01": "淨身坐僧祇床，犯偷蘭遮久不懺悔，虛食僧",
    "T15n0643_005:0671c02": "食，坐僧眾中與僧布薩。如是眾多無量不淨",
    "T15n0643_005:0671c03": "惡業罪人，臨命終時，舉身皆香如麝香子，不",
    "T15n0643_005:0671c04": "可堪處，即作是念：『當於何處不聞此香，如此",
    "T15n0643_005:0671c05": "香氣猶如狂風來熏我心。』作此念已，獄卒羅",
    "T15n0643_005:0671c06": "剎自化己身，猶如畫瓶中盛糞穢，至罪人所",
    "T15n0643_005:0671c07": "以手摩觸，令彼罪人心生愛着。氣絕命終，猶",
    "T15n0643_005:0671c08": "如風吹墮沸屎中，墮已糜爛眾蟲唼食，東西",
    "T15n0643_005:0671c09": "走時削骨徹髓，飢渴逼故飲熱沸屎，蚘蟲、",
    "T15n0643_005:0671c10": "疽蟲唼其舌根，一日一夜，九十億生九十",
    "T15n0643_005:0671c11": "億死，罪畢乃出生貧賤家，繫屬於他不得自",
    "T15n0643_005:0671c12": "在。設生世時，恒值惡王屬邪見主，種種惡事",
    "T15n0643_005:0671c13": "逼切其身，癭瘇惡瘡以為衣服，宿世聞法善",
    "T15n0643_005:0671c14": "因緣故，遇善知識出家學道成阿羅漢，三明",
    "T15n0643_005:0671c15": "六通具八解脫。」",
    "T15n0643_005:0671c16": "佛告阿難：「云何名十八鑊湯地獄？鑊湯地獄",
    "T15n0643_005:0671c17": "者，有十八鑊，一一鑊縱廣正等四十由旬，七",
    "T15n0643_005:0671c18": "重鐵網滿中沸鑊，五百羅剎鼓大石炭燒其",
    "T15n0643_005:0671c19": "銅鑊。此石火焰焰焰相承，經六十日火不可",
    "T15n0643_005:0671c20": "滅，閻浮提日滿十二萬歲，如是鑊沸上湧",
    "T15n0643_005:0671c21": "如星，化成火輪還入鑊中。自有眾生毀佛",
    "T15n0643_005:0671c22": "禁戒，殺生祠祀，為噉肉故，焚燒山野傷害眾",
    "T15n0643_005:0671c23": "生，生燖眾生以火焚燒。如此罪人，欲命終",
    "T15n0643_005:0671c24": "時身心煩悶，失大小便不自禁制，或熱如",
    "T15n0643_005:0671c25": "湯或冷如氷，即作是念：『得大溫水入中沐浴",
    "T15n0643_005:0671c26": "不亦樂乎！』獄卒羅剎化作僮僕，手擎湯瓫至",
    "T15n0643_005:0671c27": "罪人所，罪人心喜愛樂此瓫，氣絕命終生鑊",
    "T15n0643_005:0671c28": "湯中，速疾消爛惟餘骨在，鐵叉摷出，鐵",
    "T15n0643_005:0671c29": "狗嗗之嘔吐在地，尋復還活。獄卒驅蹙",
    "T15n0643_005:0672a01": "還令入鑊，畏鑊熱故攀劍樹上，骨肉斷壞落",
    "T15n0643_005:0672a02": "鑊湯中。殺生罪故，一日一夜恒河沙死恒河",
    "T15n0643_005:0672a03": "沙生，罪畢乃出生畜生中，䐗羊鷄狗短命之",
    "T15n0643_005:0672a04": "處，無不經歷。如是受身八千萬歲，命終",
    "T15n0643_005:0672a05": "之後還生人中，受二種報：一者多病，二者短",
    "T15n0643_005:0672a06": "命。短命多病以為眷屬，過算數劫遇善知識，",
    "T15n0643_005:0672a07": "受持五戒行六波羅蜜。」",
    "T15n0643_005:0672a08": "佛告阿難：「云何名灰河地獄？灰河地獄者，長",
    "T15n0643_005:0672a09": "二百由旬廣十二由旬，下有利刀、岸上劍樹，",
    "T15n0643_005:0672a10": "滿中猛火厚十二丈。復有融灰以覆火上，厚",
    "T15n0643_005:0672a11": "四十丈。世間自有無慚眾生，偷盜父母、偷",
    "T15n0643_005:0672a12": "盜師長、偷盜善友兄弟姊妹。如是癡人無有",
    "T15n0643_005:0672a13": "慚愧，不識恩養心無反復，貪利欲得不識殃",
    "T15n0643_005:0672a14": "禍，不順師教。此人罪報欲命終時，氣滿心腹",
    "T15n0643_005:0672a15": "喘息不續，即作是念：『我心如泥氣滿胸中，得",
    "T15n0643_005:0672a16": "一微火爆我身者不亦快乎！』獄卒羅剎應",
    "T15n0643_005:0672a17": "念即至，化作妻子，手擎火爐微灰覆上，至",
    "T15n0643_005:0672a18": "罪人所。是時罪人心大歡喜，以歡喜故氣絕",
    "T15n0643_005:0672a19": "命終生灰河中。諸劍樹間有一羅剎，手執利",
    "T15n0643_005:0672a20": "劍欲來傷害，是人恐怖走於灰河，舉足下足",
    "T15n0643_005:0672a21": "刀傷其脚，劍樹雨刀從毛孔入，羅剎以叉叉",
    "T15n0643_005:0672a22": "其心出，躄地悶死尋復還活。是人偷盜師長",
    "T15n0643_005:0672a23": "父母罪因緣故，一日一夜五百億生五百億",
    "T15n0643_005:0672a24": "死，飢渴逼故張口欲食，劍樹雨刀從舌頭",
    "T15n0643_005:0672a25": "入，劈腹裂胸悶絕而死。由前聞佛法僧名",
    "T15n0643_005:0672a26": "故，罪畢之後得生人中貧窮下賤，覺世非常",
    "T15n0643_005:0672a27": "出家學道，世無佛時成辟支佛，世若有佛成",
    "T15n0643_005:0672a28": "阿羅漢。」",
    "T15n0643_005:0672a29": "佛告阿難：「云何名劍林地獄？劍林地獄者：",
    "T15n0643_005:0672b01": "八千由旬滿中劍樹，有熱鐵丸以為其果，如",
    "T15n0643_005:0672b02": "此劍樹高二十四由旬。自有眾生，不孝父母",
    "T15n0643_005:0672b03": "不敬師長，作惡口業，無慈愛心刀杖加人。此",
    "T15n0643_005:0672b04": "人罪報臨命終時，心如胡膠處處生著，即作",
    "T15n0643_005:0672b05": "此念：『我心縛著觸事不捨，耽酒嗜色，身雖",
    "T15n0643_005:0672b06": "遇患心猶不息，得一利刀割截此愛。』獄卒羅",
    "T15n0643_005:0672b07": "剎應聲即至，化為侍者，執明鏡示語罪人言：",
    "T15n0643_005:0672b08": "『汝心多著可觀此鏡。』觀此鏡時，見於鏡中有",
    "T15n0643_005:0672b09": "利劍像，即作是念：『我今體羸不堪欲事，得此",
    "T15n0643_005:0672b10": "利劍割斷我心不亦快乎！』作此念時氣絕命",
    "T15n0643_005:0672b11": "終，受餓鬼身，諸劍樹間忽然化生，生已鐵丸",
    "T15n0643_005:0672b12": "從頂上入從口而出，腸胃燋爛躄地。獄卒",
    "T15n0643_005:0672b13": "復以鐵叉打撲驅令上樹，上一樹已鐵嘴蟲",
    "T15n0643_005:0672b14": "噉，以恐怖故踊身上樹。如是展轉悉經劍",
    "T15n0643_005:0672b15": "林，一日一夜八萬生八萬死，罪畢之後生飢",
    "T15n0643_005:0672b16": "饉世及疾疫劫，為人卑賤口氣恒臭人所惡",
    "T15n0643_005:0672b17": "見，過算數劫遇善知識發菩提心。」",
    "T15n0643_005:0672b18": "佛告阿難：「云何名五百億刺林地獄？刺林地",
    "T15n0643_005:0672b19": "獄者：八千由旬滿中鐵刺，一一刺端有十二",
    "T15n0643_005:0672b20": "劍，樹上復有大熱鐵鉗。世間自有愚癡眾",
    "T15n0643_005:0672b21": "生，惡口、兩舌、綺語、不義語，調戲無節枉說是",
    "T15n0643_005:0672b22": "非，說經典過、毀論義師。如此罪報命欲終時，",
    "T15n0643_005:0672b23": "咽燥舌乾，即作此念：『得一利刺刺頸出血，",
    "T15n0643_005:0672b24": "令眾脈間流注眾水不亦快乎！』作是念時，獄",
    "T15n0643_005:0672b25": "卒羅剎化作父母，手執月珠，珠頭生刺持用",
    "T15n0643_005:0672b26": "擬口，如水欲渧，罪人歡喜：『我所願者今已",
    "T15n0643_005:0672b27": "得果。』作是念已氣絕命終，如大電頃生刺林",
    "T15n0643_005:0672b28": "間。既生之後，獄卒羅剎手執鐵鉗拔舌令出，",
    "T15n0643_005:0672b29": "八十鐵牛有大鐵犁耕破其舌，刺林諸樹有",
    "T15n0643_005:0672c01": "風吹來撲打其軀，一日一夜六百生六百死。",
    "T15n0643_005:0672c02": "過是已後得生人中，脣咃面皺語言𡄓吃。如",
    "T15n0643_005:0672c03": "此罪人，體生諸創膿血盈流，經五百世人所",
    "T15n0643_005:0672c04": "惡見。過是已後，雖有所說人不信受，遇善知",
    "T15n0643_005:0672c05": "識發菩提心。」",
    "T15n0643_005:0672c06": "佛告阿難：「云何名五百億銅柱地獄？銅柱地",
    "T15n0643_005:0672c07": "獄者：有一銅柱狀如大山，高六百由旬，下",
    "T15n0643_005:0672c08": "有猛火，火上鐵床上有刀輪，諸刀輪間有鐵",
    "T15n0643_005:0672c09": "嘴蟲，鐵烏在傍。世間自有愚癡眾生，貪惑",
    "T15n0643_005:0672c10": "滋多染愛不淨，犯邪婬行，非處非時行不淨",
    "T15n0643_005:0672c11": "業。設有比丘、比丘尼、婆羅門等諸梵行者，",
    "T15n0643_005:0672c12": "若於非時、非處犯不淨法，乃至一切犯邪行",
    "T15n0643_005:0672c13": "者，作不淨業。如此罪人臨命終時，舉身反強",
    "T15n0643_005:0672c14": "振掉不定，猶如弓弩不自勝持，即作此念：",
    "T15n0643_005:0672c15": "『得一堅大銅鐵柱者，縛此身體令不動搖。』獄",
    "T15n0643_005:0672c16": "卒羅剎應時即至，化作僮僕手執鐵杖，至罪",
    "T15n0643_005:0672c17": "人所，白言：『長者！汝今身強餘物皆弱，可捉",
    "T15n0643_005:0672c18": "此杖。』心即歡喜氣絕命終。如弄杖頃生銅柱",
    "T15n0643_005:0672c19": "頭，猛火焰熾焚燒其身，驚怖下視，見鐵床上",
    "T15n0643_005:0672c20": "有端正女，若是女人見端正男心生愛著，從",
    "T15n0643_005:0672c21": "銅柱上欲投于地，銅柱貫身鐵鋼絡頸，鐵",
    "T15n0643_005:0672c22": "嘴諸蟲唼食其軀，落鐵床上，男女俱時六",
    "T15n0643_005:0672c23": "根火起，有鐵嘴蟲從眼而入，從男女根出。",
    "T15n0643_005:0672c24": "若污戒者，別有九億諸小蟲輩，如瘭疽蟲",
    "T15n0643_005:0672c25": "有十二嘴，嘴頭出火唼食其體。此邪婬報，一",
    "T15n0643_005:0672c26": "日一夜九百億生九百億死，罪畢乃出生鳩",
    "T15n0643_005:0672c27": "鴿中，受鳩鴿身經五百世；復生龍中經五百",
    "T15n0643_005:0672c28": "身，後生人中，無根、二根及不定根、黃門之",
    "T15n0643_005:0672c29": "身經五百世。設得為人，妻不貞良、子不慈",
    "T15n0643_005:0673a01": "孝、奴婢不順。過是已後，遇善知識發菩提心。」",
    "T15n0643_005:0673a02": "佛告阿難：「云何名五百億鐵機地獄？鐵機地",
    "T15n0643_005:0673a03": "獄者：有一鐵床縱廣正等四百由旬，上安諸",
    "T15n0643_005:0673a04": "󰮑，󰮑間皆有萬億鐵弩，鐵弩鏃頭百億鋒",
    "T15n0643_005:0673a05": "刃。世間自有愚癡眾生，為貪欲故，不孝",
    "T15n0643_005:0673a06": "父母，不敬師長，不順善教，殺害眾生食諸",
    "T15n0643_005:0673a07": "姦人。此人罪報命欲終時，身體振動，身諸",
    "T15n0643_005:0673a08": "六竅汁自流出。如此罪人，見自己床如兜羅",
    "T15n0643_005:0673a09": "綿，即生是念：『何時得一堅冷之處，安身臥",
    "T15n0643_005:0673a10": "眠不亦快耶！』作是念時，獄卒羅剎以叉擎床，",
    "T15n0643_005:0673a11": "敷大榻㲪至罪人所，罪人見已心生歡喜，",
    "T15n0643_005:0673a12": "欲臥榻㲪，氣絕命終生鐵機上。萬億鐵󰮑",
    "T15n0643_005:0673a13": "關從下動，鐵󰮑低昂，無量鐵弩同時皆張，",
    "T15n0643_005:0673a14": "一一鐵箭射罪人心，一日一夜六百億生六",
    "T15n0643_005:0673a15": "百億死。如是罪人受罪畢已，生畜生中經五",
    "T15n0643_005:0673a16": "百世，還生人間，貧窮下賤為人所使，多墮",
    "T15n0643_005:0673a17": "刑獄恒受鞭撻。過是已後，遇善知識發菩提",
    "T15n0643_005:0673a18": "心。」",
    "T15n0643_005:0673a19": "佛告阿難：「云何名鐵網地獄？鐵網地獄者：八",
    "T15n0643_005:0673a20": "十九重諸鐵羅網，一一網間百億鐵針；一一",
    "T15n0643_005:0673a21": "鐵針施五關󰮑。世間自有虛妄眾生，邪心諂",
    "T15n0643_005:0673a22": "曲妖媚惑人，心懷讒賊晝夜惡念，剎那剎那",
    "T15n0643_005:0673a23": "頃成就惡念。此人罪報臨命終時，身體搔",
    "T15n0643_005:0673a24": "痒，即作此念：『得一束針鑱刺疥蟲不亦樂",
    "T15n0643_005:0673a25": "乎！』作是念時，獄卒羅剎化為良醫，手執利針",
    "T15n0643_005:0673a26": "唱言：『治病』。罪人心喜，氣絕命終生鐵網間，",
    "T15n0643_005:0673a27": "𢫫身下過眾󰮑皆動，無量諸針射入毛孔。",
    "T15n0643_005:0673a28": "如是婉轉諸鐵網間，剎那頃死剎那頃生，罪",
    "T15n0643_005:0673a29": "畢乃出生於邊地無佛法處，亦不聞說世間",
    "T15n0643_005:0673b01": "善語，何況正法？雖生人中三惡道攝，過算數",
    "T15n0643_005:0673b02": "劫遇善知識，雖得聞法心不解了。」",
    "T15n0643_005:0673b03": "佛告阿難：「云何名鐵窟地獄。鐵窟地獄者：餓",
    "T15n0643_005:0673b04": "鬼道中最上苦法，有一鐵山縱廣正等二十",
    "T15n0643_005:0673b05": "五由旬，山上復有五百萬億大熱鐵丸，一一",
    "T15n0643_005:0673b06": "鐵丸團圓正等十三由旬，山間復有百千刀",
    "T15n0643_005:0673b07": "劍。是時彼山東向開張有一小孔，如摩伽",
    "T15n0643_005:0673b08": "陀斗口但出黑烟。世間自有愚癡眾生，慳",
    "T15n0643_005:0673b09": "貪縛著心如金剛，但樂求索無有厭足，父母",
    "T15n0643_005:0673b10": "妻子悉不給與，師長教授視如糞穢，奴婢親",
    "T15n0643_005:0673b11": "友不施衣食。如是慳人不慮無常，護惜財物",
    "T15n0643_005:0673b12": "猶如眼目，此人罪報命欲終時，諸情閉塞口",
    "T15n0643_005:0673b13": "噤不語，心中默念：『我死之後是諸惡人，",
    "T15n0643_005:0673b14": "食我財物如噉鐵丸，居我屋宅如處闇室。』作",
    "T15n0643_005:0673b15": "是念已，獄卒羅剎化為慳人，幻收財物至罪",
    "T15n0643_005:0673b16": "人所，以火焚之。罪人心喜氣絕命終，生火山",
    "T15n0643_005:0673b17": "上，猶如融銅鑄鐵窟中。既入窟中，劍蟲、刀蟲",
    "T15n0643_005:0673b18": "唼食其軀，烟熏其眼不見火炎，周慞惶怖東",
    "T15n0643_005:0673b19": "西馳走，頭打鐵山鐵丸上下，從頂而入從",
    "T15n0643_005:0673b20": "足而出，一念頃死一念頃生，罪畢乃出生餓",
    "T15n0643_005:0673b21": "鬼中，其身長大數十由旬，咽如針筒腹如",
    "T15n0643_005:0673b22": "大山，東西求食融銅灌咽，經八千歲乃得苦",
    "T15n0643_005:0673b23": "畢，生食唾鬼、食膿鬼、食血鬼中，罪畢復生廁",
    "T15n0643_005:0673b24": "神猪狗，罪畢復生貧窮卑賤無衣食處，遇善",
    "T15n0643_005:0673b25": "知識發菩提心。」",
    "T15n0643_005:0673b26": "佛告阿難：「云何名鐵丸地獄？鐵丸地獄者：八",
    "T15n0643_005:0673b27": "十由旬滿中鐵城八十八鬲，一一鬲中有五",
    "T15n0643_005:0673b28": "刀山持用覆上，下有十八大惡鐵蛇，蛇皆吐",
    "T15n0643_005:0673b29": "舌舌出鐵劍，劍頭火然。世間自有愚癡眾生，",
    "T15n0643_005:0673c01": "毀辱布施言施無報，勸人藏積。如是癡人，向",
    "T15n0643_005:0673c02": "國王、大臣、沙門、婆羅門及一切眾說施無因",
    "T15n0643_005:0673c03": "亦無果報。如此罪人臨命終時，頸強脈縮",
    "T15n0643_005:0673c04": "迴轉不語，不憙見人低視而臥，心中但念：『我",
    "T15n0643_005:0673c05": "積財寶得與我俱快不可言。』獄卒羅剎化作",
    "T15n0643_005:0673c06": "其妻，捉熱鐵丸化作寶器，在其人前語言：",
    "T15n0643_005:0673c07": "『我隨汝死，婉轉相著終不相離。』氣絕命終生",
    "T15n0643_005:0673c08": "鐵城中，東西馳走鐵蛇出毒纏繞其身，節",
    "T15n0643_005:0673c09": "頭火然，即作是念：『願天愛我降注甘雨。』應念",
    "T15n0643_005:0673c10": "即雨大熱鐵丸，從頂而入足下而出，罪畢乃",
    "T15n0643_005:0673c11": "為貧窮孤獨喑啞之人，是人歲數如鐵窟",
    "T15n0643_005:0673c12": "說，遇善知識發菩提心。」",
    "T15n0643_005:0673c13": "佛告阿難：「云何名尖石地獄？尖石地獄者：",
    "T15n0643_005:0673c14": "有二十五石山，一一石山有八氷池；一一氷",
    "T15n0643_005:0673c15": "池有五毒龍。世間自有愚癡眾生，比丘、比丘",
    "T15n0643_005:0673c16": "尼、沙彌、沙彌尼、式叉摩尼、優婆塞、優婆夷、九",
    "T15n0643_005:0673c17": "十五種諸梵志等，法說非法，非法說法，",
    "T15n0643_005:0673c18": "或犯輕戒久不懺悔，心無慚愧猶如猨猴。",
    "T15n0643_005:0673c19": "此人罪報命欲終時，心下氣滿腹脹如鼓，飲",
    "T15n0643_005:0673c20": "食噎吐水漿不下，即作是念：『得一石尖塞",
    "T15n0643_005:0673c21": "我咽喉不亦快乎！』作是念時，獄卒羅剎化作",
    "T15n0643_005:0673c22": "良醫，幻捉石尖作大藥丸，著其口中告言：",
    "T15n0643_005:0673c23": "『閉口。』心生歡喜，氣絕命終生石山間，無量尖",
    "T15n0643_005:0673c24": "石從背上入從胸前出。獄卒復以鐵叉叉口",
    "T15n0643_005:0673c25": "以石內中，一日一夜六十億死六十億生，此",
    "T15n0643_005:0673c26": "是生報，從此命終墮黑繩地獄。黑繩地獄者：",
    "T15n0643_005:0673c27": "八百鐵鎖八百鐵山，竪大鐵幢兩頭繫鎖，獄",
    "T15n0643_005:0673c28": "卒羅剎驅蹙罪人，令負鐵山、鐵繩上走，不勝",
    "T15n0643_005:0673c29": "落地墮鑊湯中，羅剎驅起，渴急飲鐵吞石而",
    "T15n0643_005:0674a01": "走，一日一夜經歷是苦凡十萬遍。罪畢生",
    "T15n0643_005:0674a02": "世為人僮僕，遇善知識為說實法，如好白㲲",
    "T15n0643_005:0674a03": "易染受色，得阿羅漢，三明六通具八解脫。」",
    "T15n0643_005:0674a04": "佛告阿難：「云何名十八飲銅地獄？飲銅地獄",
    "T15n0643_005:0674a05": "者：千二百種雜色銅車，一銅車上六千銅丸。",
    "T15n0643_005:0674a06": "自有眾生，慳貪嫉妬邪見惡說，不施父母、妻",
    "T15n0643_005:0674a07": "子、眷屬及與一切，心生慳嫉，見他得利如箭",
    "T15n0643_005:0674a08": "入心。如是罪人欲命終時，多病消瘦昏言",
    "T15n0643_005:0674a09": "囈語，口中自說：『欲得果食。』作是語時，獄卒",
    "T15n0643_005:0674a10": "羅剎化己銅車滿車載果至罪人所，罪人",
    "T15n0643_005:0674a11": "得已心生歡喜，即作念言：『得此美果食不",
    "T15n0643_005:0674a12": "知厭，甚適我願。』歡喜踊躍，氣絕命終。未經",
    "T15n0643_005:0674a13": "幾時生銅車上，不久即往生銅山間，銅車轢",
    "T15n0643_005:0674a14": "頸，獄卒羅剎以鉗，㭦口飲以烊銅，飲烊",
    "T15n0643_005:0674a15": "銅已迷悶躄地，唱言：『飢飢。』尋時獄卒擘口令",
    "T15n0643_005:0674a16": "開，以銅鐵丸置其口中，吞十八丸節節火然，",
    "T15n0643_005:0674a17": "東西馳走經於一日，爾乃命終。獄卒唱言：『汝",
    "T15n0643_005:0674a18": "前身時諂諛邪見，慳貪嫉妬，以是因緣受鐵",
    "T15n0643_005:0674a19": "丸報；或曾出家毀犯輕戒，久不悔過虛食信",
    "T15n0643_005:0674a20": "施，以此因緣食諸鐵丸。』此人罪報億千萬歲",
    "T15n0643_005:0674a21": "不識水穀，受罪畢已還生人中，五百世中言",
    "T15n0643_005:0674a22": "語𡄓吃不自辯了，以宿習故，食後噉炭及噉",
    "T15n0643_005:0674a23": "土塊，過是以後，遇善知識發菩提心。」",
    "T15n0643_005:0674a24": "佛說觀佛三昧海經卷第五"
}