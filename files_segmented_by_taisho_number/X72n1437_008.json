{
    "X72n1437_008:0427b15": "永覺和尚廣錄卷第八",
    "X72n1437_008:0427b17": "嗣法弟子　道霈　重編",
    "X72n1437_008:0427b18": "佛事",
    "X72n1437_008:0427b19": "鼓山天王殿上梁",
    "X72n1437_008:0427b20": "棟隆斯吉。橫開解脫之門。護法儼臨。永作金湯之固。",
    "X72n1437_008:0427b21": "示眾生歸元之路。防僧海外侮之侵。自然海晏河清。",
    "X72n1437_008:0427b22": "風和日煖。更有究竟圓滿一句。作麼生道。坐斷千峯",
    "X72n1437_008:0427b23": "平若掌。頓教大地盡黃金。",
    "X72n1437_008:0427b24": "鼓山大雄殿上梁",
    "X72n1437_008:0427c01": "白雲峯下紫雲屯。金殿崔嵬奉至尊。石鼓一聲天地",
    "X72n1437_008:0427c02": "震。靈源澎湃喜長存。",
    "X72n1437_008:0427c03": "新建禪堂成掛鐘板",
    "X72n1437_008:0427c04": "石鼓峯頭。是何時節。峻嶺老寒松。清風拂白月。室內",
    "X72n1437_008:0427c05": "一孤燈。庭前三尺雪。洞上至今水逆流。亘古亘今無",
    "X72n1437_008:0427c06": "斷絕。分付渠儂為舉揚。金口木舌分明說。",
    "X72n1437_008:0427c07": "寶善掛鐘板",
    "X72n1437_008:0427c08": "寶山深處舊叢林。此日飜成特地新。堂內誰能輕擬",
    "X72n1437_008:0427c09": "議。簾前報告要分明。掛鐘板畢。復云。簾前報告要分",
    "X72n1437_008:0427c10": "明。獅吼爭同野干鳴。忽得一聲山海震。直教大地盡",
    "X72n1437_008:0427c11": "醒醒遂擊。",
    "X72n1437_008:0427c12": "天寧寺禪堂掛鐘板",
    "X72n1437_008:0427c13": "觀世音耳中有眼。憍陳如舌上生苔。若要那事分明。",
    "X72n1437_008:0427c14": "全憑此老打開。二百餘年曾放下。而今偶爾舉將來。",
    "X72n1437_008:0427c15": "一聲直透威音外。露柱燈籠笑滿腮。",
    "X72n1437_008:0427c16": "落髮",
    "X72n1437_008:0427c17": "金刀揮處露堂堂。腦後須臾放異光。直使魔宮俱震",
    "X72n1437_008:0427c18": "裂。衲僧鼻孔正昂藏。",
    "X72n1437_008:0427c19": "堦前剗草障雲消。烈火光中發異苗。箇箇頭顱元似",
    "X72n1437_008:0427c20": "佛。不勞彈指出塵囂。",
    "X72n1437_008:0427c21": "付衣",
    "X72n1437_008:0427c22": "托衣云。會麼。此非娘生褌袴。亦非婆與衣衫。多子塔",
    "X72n1437_008:0427c23": "前共談斯事。黃梅夜半默自傳來。昔日大庾嶺頭。不",
    "X72n1437_008:0427c24": "堪提掇。今朝苕溪岸畔。正好承當。若夫一線相通。便",
    "X72n1437_008:0428a01": "已全身披搭。未能脫體風流。權且依例信受。",
    "X72n1437_008:0428a02": "為聞谷大師起龕",
    "X72n1437_008:0428a03": "八角磨磐隨日轉。三脚驢兒逐電過。一生唱此無腔",
    "X72n1437_008:0428a04": "曲。直至於今誰敢和。恭惟。聞谷大師之靈。奪白馬令。",
    "X72n1437_008:0428a05": "續雲棲案。白雲峯下。見鬼見神。苕溪岸畔。入泥入水。",
    "X72n1437_008:0428a06": "陶家輪。撥轉向上機關。破沙盆。托出從前佛祖平生。",
    "X72n1437_008:0428a07": "好向放行中把住。直令窺伺無門。今日請。向把住中",
    "X72n1437_008:0428a08": "放行。共喜追送有路。祇如放行一句。作麼生道。泥牛",
    "X72n1437_008:0428a09": "吼出江干道。踏破前山幾片雲。",
    "X72n1437_008:0428a10": "為聞谷大師掛真",
    "X72n1437_008:0428a11": "挂角羚羊善躲身。直教千聖總難尋。今朝落在山僧",
    "X72n1437_008:0428a12": "手。不免掀開示箇人。遂挂真云。聻。雙瞳烱烱如秋日。",
    "X72n1437_008:0428a13": "炤破山河沒點塵。",
    "X72n1437_008:0428a14": "為聞谷大師封塔",
    "X72n1437_008:0428a15": "以手打圓相云。出而聖入而神。不離這箇。騎虎頭把",
    "X72n1437_008:0428a16": "虎尾。還渠作家。恭惟。真寂開山。聞谷大師之靈。倒行",
    "X72n1437_008:0428a17": "臨濟令。別顯少林機。把斷虗空。幻出人間佛事。掀飜",
    "X72n1437_008:0428a18": "大地。放開腦後神光。慣好欺聖瞞凡。直要藏身沒影。",
    "X72n1437_008:0428a19": "祇為婆心太切。未能剿絕於生前。所以贜物尚存。還",
    "X72n1437_008:0428a20": "須葢覆於身後。今日兜著冤家。不免重下毒手。這裏",
    "X72n1437_008:0428a21": "全身都放下。直教千載祇知名。",
    "X72n1437_008:0428a22": "壽昌老人誕日拈香",
    "X72n1437_008:0428a23": "強把虗空計鳥跡。老人生來今八十。生耶死耶總不",
    "X72n1437_008:0428a24": "道。蜜在口邊誰會喫。洞庭蒼茫本無葢。鐵牛渾身自",
    "X72n1437_008:0428b01": "流汁。可憐荷山不肖兒。兩眼何曾識得一。當年曾誤",
    "X72n1437_008:0428b02": "犯其鋒。劈頭毒手打不息。直至於今痛未休。此恨綿",
    "X72n1437_008:0428b03": "綿何有極。今朝拈出這瓣香。不覺薰著露柱鼻。",
    "X72n1437_008:0428b04": "壽昌老人忌日拈香",
    "X72n1437_008:0428b05": "鋤頭柄下機橫絕。鐔津舟上日初曦。狹路相逢躲不",
    "X72n1437_008:0428b06": "過。却憶當年負痛時。既有當年。須有今日。今日事作",
    "X72n1437_008:0428b07": "麼生。遂燒香。",
    "X72n1437_008:0428b08": "博山和尚忌日拈香",
    "X72n1437_008:0428b09": "三載相依何所求。抱毒歸來恨未休。石鼓山頭重會",
    "X72n1437_008:0428b10": "處。不妨舉出報冤仇。",
    "X72n1437_008:0428b11": "掃玄沙宗一大師塔拈香",
    "X72n1437_008:0428b12": "七百年來老毒龍。今朝撥草問前蹤。湘南潭北誰能",
    "X72n1437_008:0428b13": "見。不是冤家定不逢。",
    "X72n1437_008:0428b14": "聞谷大師三週忌日拈香",
    "X72n1437_008:0428b15": "昔年寶善菴裏。曾分一片旃檀。今朝苕溪岸頭。權借",
    "X72n1437_008:0428b16": "三冬曲盝。雖然。南斗六北斗七。要也前三三後三三。",
    "X72n1437_008:0428b17": "祇如前後異同之外。別有相見處麼。燒香云。聻。",
    "X72n1437_008:0428b18": "翠雲菴昌和尚忌日拈香",
    "X72n1437_008:0428b19": "莫言嫩桂久昌昌。此日凋零冷似霜。絕筆不禁尼父",
    "X72n1437_008:0428b20": "淚。登堂空濕沼公裳。千鈞巨鼎憑誰舉。一髮如絲有",
    "X72n1437_008:0428b21": "幾長。最是傷心無限處。一年一度獨燒香。",
    "X72n1437_008:0428b22": "重修佛心才禪師塔拈香",
    "X72n1437_008:0428b23": "五百年前公非我。五百年後我非公。莫道古今成永",
    "X72n1437_008:0428b24": "隔。鼓山依舊白雲中。即今祖塔重新。千載相通一句。",
    "X72n1437_008:0428c01": "作麼生道。遂燒香。",
    "X72n1437_008:0428c02": "為馬頭山了喻靜主舉火",
    "X72n1437_008:0428c03": "生前不相識。祇緣青嶂幾重。去後却相逢。獨有紅蓮",
    "X72n1437_008:0428c04": "一朵。恭惟。竹菴了喻常禪師。澄神澹泊。毓德清真。堅",
    "X72n1437_008:0428c05": "閉石關。不許紅塵侵几席。深藏竹塢。惟饒翠色映袈",
    "X72n1437_008:0428c06": "裟。野菜可飱。何須問蘇州有常州有。把茅堪隱。那管",
    "X72n1437_008:0428c07": "渠驢頭北馬頭南。去歲丟開杓柄長。今朝一任皮囊",
    "X72n1437_008:0428c08": "破。祇此喻還了也未。以火把打圓相云。火燄與君重",
    "X72n1437_008:0428c09": "說法。要見烟消灰滅時。",
    "X72n1437_008:0428c10": "為吼峯上人下火",
    "X72n1437_008:0428c11": "相隨來也。祇為這箇。決志便行。不離這箇。好似蚖蛇",
    "X72n1437_008:0428c12": "戀窟。到此始知大錯。即今末後一句。作麼生道。吼峯",
    "X72n1437_008:0428c13": "上人惺惺著。烈火光中一轉身。獅子吼斷黃金索。",
    "X72n1437_008:0428c14": "為長揖法師舉火",
    "X72n1437_008:0428c15": "颯颯秋風正爾思。忽傳蹵破碧琉璃。孤峯坐斷渾閑",
    "X72n1437_008:0428c16": "事。生鐵烹成莫自奇。塵界已知長揖去。皮囊須了未",
    "X72n1437_008:0428c17": "生時。今朝一句聊相贈。勝熱門頭別有機。",
    "X72n1437_008:0428c18": "送眾僧靈骨入塔",
    "X72n1437_008:0428c19": "石鼓山頭徹骨寒。大家相送出林巒。唯有髑髏全不",
    "X72n1437_008:0428c20": "識。却如鐵壁與銀山。蕩然獨露金剛體。唯願諸人仔",
    "X72n1437_008:0428c21": "細觀。諸髑髏還知麼。生耶死耶俱不道。折角泥牛出",
    "X72n1437_008:0428c22": "荒草。以手指云。髑髏裏面眼睛開。夜半樹頭紅日杲。",
    "X72n1437_008:0428c23": "無縫塔裏好藏身。萬聖千賢無處討。",
    "X72n1437_008:0428c24": "以手指骨云。烈火堆中煅煉來。世界身心俱放下。炭",
    "X72n1437_008:0429a01": "裏藏身幾箇知。不須更說無生話。",
    "X72n1437_008:0429a02": "為我聞老宿舉火",
    "X72n1437_008:0429a03": "以火把順打○云。如是之法。我從佛聞。以火把逆打",
    "X72n1437_008:0429a04": "○云。如是之法。佛從我聞。復作⊕云。如是之法。誰從",
    "X72n1437_008:0429a05": "誰聞。我聞老宿。即今還聞也未。我既不立。聞亦不存。",
    "X72n1437_008:0429a06": "九十六年消息斷。好看峯頭月一輪。今朝更有末後",
    "X72n1437_008:0429a07": "句。請參勝熱婆羅門。",
    "X72n1437_008:0429a08": "為超塵上座舉火",
    "X72n1437_008:0429a09": "閻浮一夢誰先覺。到此方知全是錯。今朝相送出石",
    "X72n1437_008:0429a10": "門。雲收雨散山川廓。山川廓欲何託。放下娑婆破布",
    "X72n1437_008:0429a11": "衫。從茲直證西方樂。",
    "X72n1437_008:0429a12": "為興琨上人入塔",
    "X72n1437_008:0429a13": "屴崱峯頭祖令寒。灰飛烟滅髑髏乾。藏身不是無蹤",
    "X72n1437_008:0429a14": "跡。箇裏從來不許看。",
    "X72n1437_008:0429a15": "為性泰菴主入塔",
    "X72n1437_008:0429a16": "漏盡香銷燭亦殘。尚留贓物待今安。衲僧自有藏身",
    "X72n1437_008:0429a17": "訣。潭北湘南一任看。",
    "X72n1437_008:0429a18": "為智光上座舉火",
    "X72n1437_008:0429a19": "猛火炎炎六月蓮。親參勝熱到門前。四大本空何所",
    "X72n1437_008:0429a20": "有。任君鼻孔自遼天。",
    "X72n1437_008:0429a21": "為本智西堂舉火",
    "X72n1437_008:0429a22": "空山晦跡久忘年。笑看浮雲幾變遷。尋常愛說無生",
    "X72n1437_008:0429a23": "偈。今日無生更躍然。一點靈光超法界。說甚威音那",
    "X72n1437_008:0429a24": "畔前。爍破多生夢幻影。騰騰火內現金蓮。",
    "X72n1437_008:0429b01": "入塔",
    "X72n1437_008:0429b02": "本智上座。歇盡馳求。養恬守默。三十餘年。為眾作則。",
    "X72n1437_008:0429b03": "不重子才。只重子德。今日何歸。湘南潭北。",
    "X72n1437_008:0429b04": "為旭華勤舊舉火",
    "X72n1437_008:0429b05": "知君宿有鼓山緣。出俗盟心復湧泉。晝夜勤勞三十",
    "X72n1437_008:0429b06": "載。鐵石身心不變遷。梵剎重興功第一。氷霜雅操許",
    "X72n1437_008:0429b07": "君全。臨行贈汝光明種。逈然直下出三千。",
    "X72n1437_008:0429b08": "入塔",
    "X72n1437_008:0429b09": "旭華上座。剛骨擎天。實心若鐵。勤勞苦功。未甞少歇。",
    "X72n1437_008:0429b10": "再造湧泉。千古為烈。今日休歸。證甘露滅。",
    "X72n1437_008:0429b11": "為照空侍者舉火",
    "X72n1437_008:0429b12": "二十四載。執侍相依。實心實行。知彰知微。今朝唱箇",
    "X72n1437_008:0429b13": "還鄉曲。出籠銀鶴向天飛。雖是一具黃金骨。也須親",
    "X72n1437_008:0429b14": "見勝熱一會。始得。",
    "X72n1437_008:0429b15": "為洞生上座舉火",
    "X72n1437_008:0429b16": "生也空死也空。却似無端加一重。生亦如死亦如。亦",
    "X72n1437_008:0429b17": "成點染非吾宗。雖然如是。怎奈贓私尚在。必須勝熱",
    "X72n1437_008:0429b18": "門中過。方得高歌天外峯。",
    "X72n1437_008:0429b19": "入塔",
    "X72n1437_008:0429b20": "雲聲普徧。誰是知音。雖然。未得大用。也是久鍊黃金。",
    "X72n1437_008:0429b21": "今日到此。形銷影滅。正是炭裏藏身。",
    "X72n1437_008:0429b22": "為跬存上座舉火",
    "X72n1437_008:0429b23": "跬步必存。受鵝湖之囑付。寸心不昧。奉石鼓之毗尼。",
    "X72n1437_008:0429b24": "規圓矩方。堪作後來龜鑑。言信行果。實為先輩典刑。",
    "X72n1437_008:0429c01": "至于今日。又作麼生。直須爍破者些兒。便可高超安",
    "X72n1437_008:0429c02": "養界。",
    "X72n1437_008:0429c03": "送秀生靜主入塔",
    "X72n1437_008:0429c04": "尚志弗易。清脩無染。學道者多。似君者鮮。今日到此。",
    "X72n1437_008:0429c05": "歸休不受。世塵一點。",
    "X72n1437_008:0429c06": "為卓生禪人舉火",
    "X72n1437_008:0429c07": "生也無來。死亦無去。來去既無。中有何住。即云應如",
    "X72n1437_008:0429c08": "是住。尚欠末後一句。作麼生是末後一句。遂下火。",
    "X72n1437_008:0429c09": "問答",
    "X72n1437_008:0429c10": "問。壽昌和尚。以何法為人。師曰。莫謗先師好。進云。和",
    "X72n1437_008:0429c11": "尚以何法為人。師云。未敢辜負。進云。恁麼則不為人",
    "X72n1437_008:0429c12": "也。師云。因汝致得。進云。今日所說又是箇甚麼。師云。",
    "X72n1437_008:0429c13": "韓獹逐塊。",
    "X72n1437_008:0429c14": "僧問。如何是君。師云。一人居五位。端拱自無為。曰如",
    "X72n1437_008:0429c15": "何是臣。師云。調和憑智力。經綸在萬方。曰如何是君",
    "X72n1437_008:0429c16": "視臣。師云。帝德本無私。恩波出九重。曰如何是臣向",
    "X72n1437_008:0429c17": "君。師云。羣星皆拱北天。極體常如。曰如何是君臣道",
    "X72n1437_008:0429c18": "合。師云。殿虗無影跡。香雲繞御筵。",
    "X72n1437_008:0429c19": "問。如何是學人自己。師云。拄杖是楖栗。進云。學人不",
    "X72n1437_008:0429c20": "問拄杖。師便打。進云。過在甚麼處。師云。不識痛痒漢。",
    "X72n1437_008:0429c21": "問。博山云。大圓鏡裏。說箇禪字。早是痕生。然則無痕",
    "X72n1437_008:0429c22": "一句。作麼生道。師云。無痕亦是痕。",
    "X72n1437_008:0429c23": "僧問。古澗寒泉。水作麼色。師云。覷著者瞎。",
    "X72n1437_008:0429c24": "問。箭鋒相拄底。應機乃纖毫無差。邊方言語不相諳。",
    "X72n1437_008:0430a01": "如何辯他子細。師云。待他開口。堪作甚麼。",
    "X72n1437_008:0430a02": "問。格外明機底。問南則以北為酬。饑餒急切相投。未",
    "X72n1437_008:0430a03": "審。如何賑濟。師云。一粒鼠粘子。大地沒饑人。",
    "X72n1437_008:0430a04": "問。妙用縱橫底。臨機辯若懸河。毗耶城裏。彼上人來。",
    "X72n1437_008:0430a05": "未審。若為酬對。師云。舌根下一句。教渠如何吞吐。",
    "X72n1437_008:0430a06": "問。寒灰枯木底。到這裏寂寞無言。家中給侍之人。日",
    "X72n1437_008:0430a07": "用如何指授。師云。誰教渠坐。在死水裏。",
    "X72n1437_008:0430a08": "問。覿面相逢時如何。師便打。",
    "X72n1437_008:0430a09": "僧問。臨濟家事。可得聞麼。師云得。問。如何是賓中賓。",
    "X72n1437_008:0430a10": "師云乞食到門前。曰如何是賓中主。師云家事總茫",
    "X72n1437_008:0430a11": "然。曰如何是主中賓。師云。入水見長人。曰如何是主",
    "X72n1437_008:0430a12": "中主。師云。王令不容情。",
    "X72n1437_008:0430a13": "問。如何是鼓山境。師云。海岸峯高鳥絕棲。進云。如何",
    "X72n1437_008:0430a14": "是境中人。師云。倚杖雲中嘯一聲。",
    "X72n1437_008:0430a15": "問舉心即錯。動念即乖。二六時中。如何履踐。師云。舉",
    "X72n1437_008:0430a16": "心即錯。動念即乖。",
    "X72n1437_008:0430a17": "問。寶月懸空。因甚不著地。師云。太尊貴生。",
    "X72n1437_008:0430a18": "問。百尺竿頭如何進步。師云。妄想作麼。進云。恁麼則",
    "X72n1437_008:0430a19": "無進步處也。師云。醉漢不堪扶。",
    "X72n1437_008:0430a20": "問。夜深月落。古路雲橫。無人共誰啐啄。師云。死水不",
    "X72n1437_008:0430a21": "藏龍。問。主人不出戶。如何見客。師云自有侍者在。",
    "X72n1437_008:0430a22": "問。如何是西來意。師云。老僧今日舌頭落。進云。和尚",
    "X72n1437_008:0430a23": "將何為人。師云。賴遇闍黎取起來。進云。當陽指出無",
    "X72n1437_008:0430a24": "生路。縱橫天地任優遊。師云。閒言語。",
    "X72n1437_008:0430b01": "問。如何是臨濟炤。師云。然犀鬼莫逃。曰如何是臨濟",
    "X72n1437_008:0430b02": "用。師云。揮戈定太平。曰如何是炤用同時。師云。百步",
    "X72n1437_008:0430b03": "穿楊箭。",
    "X72n1437_008:0430b04": "僧問。有智之臣。因甚不用。師云。無渠著力處。",
    "X72n1437_008:0430b05": "師夢中有僧請益三玄。師云。汝問來。問。如何是第一",
    "X72n1437_008:0430b06": "玄。師云。開口便見舌。曰如何是第二玄。師云。開口不",
    "X72n1437_008:0430b07": "見舌。曰如何是第三玄。師云。兩口無一舌。僧禮拜。師",
    "X72n1437_008:0430b08": "呵呵大笑。",
    "X72n1437_008:0430b09": "問。洪波萬丈時如何。師云。淹殺闍黎。進云。犀牛角在",
    "X72n1437_008:0430b10": "手。師便喝。僧拂袖歸眾。師呵曰。偷心漢。",
    "X72n1437_008:0430b11": "僧問。既是無垢淨光院。因甚又作浴堂。師云。淨地恐",
    "X72n1437_008:0430b12": "迷人。",
    "X72n1437_008:0430b13": "僧問。如何是佛。師云。破木杓。曰如何是法。師云。惡語",
    "X72n1437_008:0430b14": "言。曰如何是僧。師云。擔枷帶鎖漢。",
    "X72n1437_008:0430b15": "僧問。如何是道。師云。東去洛陽三十里。曰如何是禪。",
    "X72n1437_008:0430b16": "師云。劈破虗空。作兩邊。曰如何是心。師云。未曾開口",
    "X72n1437_008:0430b17": "見猶親。",
    "X72n1437_008:0430b18": "僧問牛頭。未見四祖時如何。師云。破驢脊上足蒼蠅。",
    "X72n1437_008:0430b19": "進云。見後如何。師云。鐵牛背上無蚊蚋。",
    "X72n1437_008:0430b20": "僧問。我有一百問。請師一句答。師曰。答。僧曰。畢竟如",
    "X72n1437_008:0430b21": "何答。師云。却成兩句了也。",
    "X72n1437_008:0430b22": "僧問。某甲昨日一問。今日請和尚答。師曰。昨日答汝",
    "X72n1437_008:0430b23": "竟。僧曰。今日又如何。師云。兩重公案。",
    "X72n1437_008:0430b24": "僧問。行住坐臥。不離這箇。如何是那箇。師云。仁者自",
    "X72n1437_008:0430c01": "生分別。進云。不分別時如何。師云。現分別在。僧便喝。",
    "X72n1437_008:0430c02": "師笑而不顧。又問。昨日夜叉頭。今朝菩薩面時如何。",
    "X72n1437_008:0430c03": "師云。又是自生分別。僧禮退。",
    "X72n1437_008:0430c04": "僧問。如何是一。師云。我聽得不清。僧便高聲問。如何",
    "X72n1437_008:0430c05": "是一。師云。却是你聽得不清。",
    "X72n1437_008:0430c06": "僧問。如何是西來意。師云。鴉鳴鵲噪。問。如何是箇中",
    "X72n1437_008:0430c07": "人。師云。眼橫鼻直。",
    "X72n1437_008:0430c08": "僧出禮拜。師云。一任設施。僧便問。如何是和尚為人",
    "X72n1437_008:0430c09": "一句。師云。草賊大敗。",
    "X72n1437_008:0430c10": "僧出禮拜。師云。猶較些子。僧擬進語。師云。白雲萬里。",
    "X72n1437_008:0430c11": "僧云。豈無方便。師云。尚嫌少在。",
    "X72n1437_008:0430c12": "僧問。如何是獨露無私一句。師曰。須彌山。進云。還許",
    "X72n1437_008:0430c13": "學人趣向也無。師便喝。",
    "X72n1437_008:0430c14": "僧問。如何是第一義。師云。問底是第二義。僧曰。無問",
    "X72n1437_008:0430c15": "無答時如何。師便打。僧曰。過在什麼處。師云。大好無",
    "X72n1437_008:0430c16": "問無答。",
    "X72n1437_008:0430c17": "僧問。如何是奪人不奪境。師云。此是臨濟事闍黎且",
    "X72n1437_008:0430c18": "止。曰如何是奪境不奪人。師云。我此中無這樣事。曰",
    "X72n1437_008:0430c19": "如何是人境兩俱奪。師云。老翁去後空山寂。曰如何",
    "X72n1437_008:0430c20": "是人境俱不奪。師云。少年春日對芳叢。曰人境已蒙",
    "X72n1437_008:0430c21": "師指示。向上宗乘事若何。師云。燈籠說去。露柱傳來。",
    "X72n1437_008:0430c22": "僧問。如何是諸佛出身處。師云。撲鼻杏花香。曰如何",
    "X72n1437_008:0430c23": "是免生死底人。師云。要免作麼。",
    "X72n1437_008:0430c24": "僧問。摩耶夫人乃諸佛之母。未知那箇是夫人之母。",
    "X72n1437_008:0431a01": "師云。多箇頭作麼。",
    "X72n1437_008:0431a02": "僧問。世尊初降。目顧周行。指天指地。惟我獨尊。後雲",
    "X72n1437_008:0431a03": "門欲打殺與狗子吃。未知。雲門是甚麼心行。師云。世",
    "X72n1437_008:0431a04": "尊垛生招箭。雲門止響揚聲。",
    "X72n1437_008:0431a05": "僧問。自達祖西來。只是覔箇不受惑底人。後分皮髓",
    "X72n1437_008:0431a06": "時。還有不受惑者麼。師曰。一狀領過。",
    "X72n1437_008:0431a07": "僧來參。師曰。自何來。僧曰。黃蘗來。師曰。還帶得黃蘗",
    "X72n1437_008:0431a08": "棒來否。僧便作行棒勢。師曰。果然龍生龍子。僧無語。",
    "X72n1437_008:0431a09": "師曰。三十棒。汝自領去。",
    "X72n1437_008:0431a10": "僧來參。便喝。師亦喝。僧復喝。師亦喝。僧又喝。師曰。饒",
    "X72n1437_008:0431a11": "你更喝八萬四千。不如還我未喝前一句來。僧無語。",
    "X72n1437_008:0431a12": "師云。杜撰禪和。好與三十棒。",
    "X72n1437_008:0431a13": "僧問。善才童子參德雲比丘。為甚却在別峯相見。師",
    "X72n1437_008:0431a14": "云。相見定是別峯。",
    "X72n1437_008:0431a15": "僧問。單刀直入魔軍陣。戰勝何曾殺一人。既是戰勝。",
    "X72n1437_008:0431a16": "為甚麼不殺一人。師云。你擬殺箇甚麼。",
    "X72n1437_008:0431a17": "僧問。風穴道。金沙灘頭馬郎婦。意旨如何。師曰。惱亂",
    "X72n1437_008:0431a18": "眾生。",
    "X72n1437_008:0431a19": "僧問。一人在險道中行。後人持刃逼殺。前是虎狼衝",
    "X72n1437_008:0431a20": "齩。兩傍萬丈深坑。正恁麼時。進退不得。有何方便。令",
    "X72n1437_008:0431a21": "不喪身失命。師云。也祇是一場幻夢。",
    "X72n1437_008:0431a22": "僧問。真非真。恐迷我常不開演。不開演箇甚麼。師曰。",
    "X72n1437_008:0431a23": "任你拈出。也只是箇破草鞋。",
    "X72n1437_008:0431a24": "僧問。急水灘頭波浪急。誰人過此得無虞。師云。誰知",
    "X72n1437_008:0431b01": "平地裏。也更有波濤。",
    "X72n1437_008:0431b02": "海岸居士請齋于宗鏡堂。僧問。如何是宗。師云。籬根",
    "X72n1437_008:0431b03": "破草鞋。曰如何是鏡。師云。黑漆桶。曰打破鏡來時如",
    "X72n1437_008:0431b04": "何。師云。相見了也。曰見後如何。師云。切忌道著。僧問。",
    "X72n1437_008:0431b05": "如何是向。師云。無你背處。曰如何是奉。師云。無你忽",
    "X72n1437_008:0431b06": "處。曰如何是功。師云。無你歇處。曰如何是共功。師云。",
    "X72n1437_008:0431b07": "無你分處。曰如何是不共功。師云。無你合處。曰如何",
    "X72n1437_008:0431b08": "是不涉功勳一句。師云。無你問處。",
    "X72n1437_008:0431b09": "僧問。如何是黃龍三關。師云。苕溪一關。也未過在。進",
    "X72n1437_008:0431b10": "云。如何是苕溪關。師云。萬里望崖州。進云。恁麼則銀",
    "X72n1437_008:0431b11": "山鐵壁。飛鳥不度。師云。誰向汝恁麼道。僧無語。師云。",
    "X72n1437_008:0431b12": "咦。",
    "X72n1437_008:0431b13": "僧問。如何是函葢乾坤句。師云。一點不漏。曰如何是",
    "X72n1437_008:0431b14": "截斷眾流句。師云。一滴不存。曰如何是隨波逐浪句。",
    "X72n1437_008:0431b15": "師云。看風使帆。曰三句外還有句也無。師云。有。曰如",
    "X72n1437_008:0431b16": "何是三句外一句。師云。禮拜著。僧禮拜。師云。是甚麼。",
    "X72n1437_008:0431b17": "僧無語歸眾。",
    "X72n1437_008:0431b18": "僧問。世尊纔陞座。文殊便云。法王法如是。如何是如",
    "X72n1437_008:0431b19": "是之法。師云。合取兩片皮。",
    "X72n1437_008:0431b20": "問。馬祖上堂。百丈卷席。和尚上堂。肯容掀座否。師云。",
    "X72n1437_008:0431b21": "效顰不是西子。",
    "X72n1437_008:0431b22": "問。昔日永明。今朝永覺。經云覺明為咎。請判是咎非",
    "X72n1437_008:0431b23": "咎。師云。你作得箇座主。",
    "X72n1437_008:0431b24": "問。佛之一字。我不喜聞。早晚佛聲不絕。還聒耳否。師",
    "X72n1437_008:0431c01": "云。終無別樣。",
    "X72n1437_008:0431c02": "問。出則不為人。和尚為人否。師云。老僧無意必。",
    "X72n1437_008:0431c03": "問。棒喝交馳。盡落古人圜繢。和尚將何。殺活當機。師",
    "X72n1437_008:0431c04": "云。諸方火塟。這裏活埋。",
    "X72n1437_008:0431c05": "問。先真寂大師遷化。向何處去也。師云。如今來也。還",
    "X72n1437_008:0431c06": "知麼。",
    "X72n1437_008:0431c07": "問。洞山三十年。鬼神尋不見。安平真人。却來和尚處",
    "X72n1437_008:0431c08": "乞戒。此與古人是同是別。師云。拯溺須臨水。嘯月却",
    "X72n1437_008:0431c09": "登峯。",
    "X72n1437_008:0431c10": "僧問。和尚昔到溫陵。海水再潮。人人驚異。今到武林。",
    "X72n1437_008:0431c11": "還有異事也無。師云。好事不如無。",
    "X72n1437_008:0431c12": "僧問。說黃道黑。鈍置渠儂。豎拂拈槌。眼中著屑去。此",
    "X72n1437_008:0431c13": "二途畢竟如何為人。師云。且合兩片皮。",
    "X72n1437_008:0431c14": "問。法華經云。一稱南無佛。皆已成佛道。為甚麼。趙州",
    "X72n1437_008:0431c15": "道。念佛一聲。潄口三日。師云。一任顛倒。",
    "X72n1437_008:0431c16": "問。若人識得心。大地無寸土。爭奈目前峯巒奇秀。師",
    "X72n1437_008:0431c17": "云。是甚麼。",
    "X72n1437_008:0431c18": "問。古人道。皮膚脫落盡。惟有一真實。未審。將甚麼喚",
    "X72n1437_008:0431c19": "作真實。師云。破木杓。",
    "X72n1437_008:0431c20": "問。從門入者。不是家珍。如何是自己胸襟流出底。師",
    "X72n1437_008:0431c21": "云。天不葢地不載。",
    "X72n1437_008:0431c22": "問。古人云。若向一句中薦得。堪與佛祖為師。未審。是",
    "X72n1437_008:0431c23": "那一句。師云。也是堦下漢。",
    "X72n1437_008:0431c24": "居士問。雲門大師云。法身有三種病。兩種光。且道。是",
    "X72n1437_008:0432a01": "甚麼病。是甚麼光。師云。眼底重加屑。",
    "X72n1437_008:0432a02": "問。和尚在鼓山。因甚不肯陞座。今在匋裏。因甚說黃",
    "X72n1437_008:0432a03": "道白。師云。莫向語默中。覓取老僧。",
    "X72n1437_008:0432a04": "僧問。如何是奪人不奪境。師云。燈月交輝處。公子醉",
    "X72n1437_008:0432a05": "扶歸。曰如何是奪境不奪人。師云。出門一長嘯。杳然",
    "X72n1437_008:0432a06": "天地空。曰如何是人境兩俱奪。師云。仙人既羽化。丹",
    "X72n1437_008:0432a07": "竈亦坵墟。曰如何是人境俱不奪。師云。上林花似錦。",
    "X72n1437_008:0432a08": "每帶馬蹄香。",
    "X72n1437_008:0432a09": "問。那叱太子。析肉還母。析骨還父。然後現本身。為父",
    "X72n1437_008:0432a10": "母說法。敢問。如何是本身。師曰。析肉骨還父母的。是",
    "X72n1437_008:0432a11": "誰。",
    "X72n1437_008:0432a12": "問。一口吸盡吳越水時如何。師曰。吸向甚處去。僧無",
    "X72n1437_008:0432a13": "語。師云。急須吐却。",
    "X72n1437_008:0432a14": "問。大地無寸土時如何。師曰。闍黎在什麼處住下。僧",
    "X72n1437_008:0432a15": "無語。師曰。好箇大地無寸土。",
    "X72n1437_008:0432a16": "僧參。問。獨坐當軒者是誰。師起身。出位探頭云。道什",
    "X72n1437_008:0432a17": "麼。僧復問。獨坐當軒者是誰。師便搖手。僧云。原來和",
    "X72n1437_008:0432a18": "尚。不解作主。師笑之。僧便出。師顧侍僧云。分明記著。",
    "X72n1437_008:0432a19": "僧問。學人不識路頭。乞師指示。師云。汝從那裏來。曰",
    "X72n1437_008:0432a20": "寶壽來。師云。大好不識路頭。",
    "X72n1437_008:0432a21": "僧問。如何是金剛大義。師云。擬著即禍生。進云。不擬",
    "X72n1437_008:0432a22": "時如何。師云。無你躲跟處。",
    "X72n1437_008:0432a23": "問。壽昌和尚如何為人。師云。壽昌橋下水流東。曰今",
    "X72n1437_008:0432a24": "日苕溪又作麼生。師云。決無異味。曰未審是什麼味。",
    "X72n1437_008:0432b01": "師云。試咂咂看。僧擬進語。師便喝。僧禮拜。師云。這一",
    "X72n1437_008:0432b02": "喝何曾落地在。僧無語。師云。淹殺這漢。",
    "X72n1437_008:0432b03": "師自寶善歸。僧問。還帶得寶來麼。師展兩手。僧擬議。",
    "X72n1437_008:0432b04": "師曰。去你不是辨寶底。",
    "X72n1437_008:0432b05": "僧問。如何是寶。師曰。無人著價。曰如何是善。師曰。千",
    "X72n1437_008:0432b06": "聖行不得。曰更有向上事也無。師曰。有。曰如何是向",
    "X72n1437_008:0432b07": "上事。師曰。不名寶善。",
    "X72n1437_008:0432b08": "二僧登大頂歸。師問。還到大頂麼。一僧曰。到。師曰。見",
    "X72n1437_008:0432b09": "箇什麼。曰海曠天空。師曰。你祇在二頂住脚。何得妄",
    "X72n1437_008:0432b10": "語。曰大頂事作麼生。師便打。又問。一僧你到大頂。見",
    "X72n1437_008:0432b11": "箇什麼。曰與這裏一般。師曰。作麼生是一般底事。僧",
    "X72n1437_008:0432b12": "便喝。師曰。這一喝是學來底。別道看。僧無語。師亦打。",
    "X72n1437_008:0432b13": "僧問。鳳凰池上還有鳳鳴否。師曰。鳴則不無。祇恐闍",
    "X72n1437_008:0432b14": "黎不聞。曰聞時如何。師曰。喪却闍黎。",
    "X72n1437_008:0432b15": "問。先興聖國師云。直下猶難會。尋言轉更賖。若論佛",
    "X72n1437_008:0432b16": "與祖。特地隔天涯。意旨如何。師曰。切忌從他覓。曰畢",
    "X72n1437_008:0432b17": "竟從何處覓。師曰。覓亦不可得。不覓亦不曾失。曰恁",
    "X72n1437_008:0432b18": "麼則無事去也。師曰。千年鬼窟。曰恁麼則某甲如坐",
    "X72n1437_008:0432b19": "荊棘林中。請和尚救拔。師便打。",
    "X72n1437_008:0432b20": "問。凡有言句。盡屬染污。如何得不染污。師曰。大小鼓",
    "X72n1437_008:0432b21": "山。被汝一問。直得口如鼻孔。曰恁麼則無言也。師曰。",
    "X72n1437_008:0432b22": "是何言歟。曰作麼生。師曰。鼻孔如口。",
    "X72n1437_008:0432b23": "問。古云。相逢不拈出。舉意便知有時如何。師舉手曰。",
    "X72n1437_008:0432b24": "如今拈出也。知有也未。僧無語。師曰。脫空作麼。",
    "X72n1437_008:0432c01": "問。文彩未生時如何。師曰。闍黎恁麼問。蚤是生了也。",
    "X72n1437_008:0432c02": "曰不恁麼時如何。師云。亦是生也。",
    "X72n1437_008:0432c03": "僧問。如何是古曲。師曰。今人不得聞。曰聞者如何。師",
    "X72n1437_008:0432c04": "曰。不是今人。",
    "X72n1437_008:0432c05": "問。向上一著。千聖不傳。和尚如何傳。師曰。若傳則瞎",
    "X72n1437_008:0432c06": "却闍黎。曰不傳。又安得到於今。師曰。渠無今古。",
    "X72n1437_008:0432c07": "問。擬心即差。不擬時如何。師曰。你擬向這裏跺跟麼。",
    "X72n1437_008:0432c08": "曰如何得體會去。師曰。體會什麼。僧又擬問。師便喝",
    "X72n1437_008:0432c09": "出。",
    "X72n1437_008:0432c10": "問。古帆未掛時如何。師曰。古帆。曰古帆已掛時如何。",
    "X72n1437_008:0432c11": "師曰。古帆。曰如何是古帆。師曰。不是今時物。",
    "X72n1437_008:0432c12": "問。如何是賓中賓。師曰。野老不知朝。曰如何是賓中",
    "X72n1437_008:0432c13": "主。師曰。閙市逢天子。曰如何是主中賓。師曰。御門見",
    "X72n1437_008:0432c14": "臣下。曰。如何是主中主。師曰。宮內不聞聲。",
    "X72n1437_008:0432c15": "問。如何是和尚為人一句。師曰。鐵崑崙。曰學人如何",
    "X72n1437_008:0432c16": "趣向。師曰。何曾背來。曰學人初入叢林。請師方便。師",
    "X72n1437_008:0432c17": "曰。方便久矣。",
    "X72n1437_008:0432c18": "僧問。洞上宗風即不問。不落五宗一句。作麼生道。師",
    "X72n1437_008:0432c19": "曰。葱嶺西。曰達摩西來又作麼生。師曰。無風起浪。曰",
    "X72n1437_008:0432c20": "起後如何。師曰。鴛鴦枕上雙行淚。半是思君半恨君。",
    "X72n1437_008:0432c21": "問。如何是和尚家風。師曰。一堂風冷淡。千古意分明。",
    "X72n1437_008:0432c22": "曰忽有客來。將何祗待。師曰。滿盤無米飯。三杯不濕",
    "X72n1437_008:0432c23": "湯。",
    "X72n1437_008:0432c24": "問。如何是不墮凡聖句。師曰。靈源洞口石將軍。曰如",
    "X72n1437_008:0433a01": "何是無間古今句。師曰。年年江水向東流。曰如何是",
    "X72n1437_008:0433a02": "不渉事理句。師曰。崑崙入海無音耗。",
    "X72n1437_008:0433a03": "僧問。如何是鼓山。鼓師曰。一聲直透威音外。曰此鼓",
    "X72n1437_008:0433a04": "誰人能打。師曰。無手人行杖。曰何人得聞。師曰。屴峯",
    "X72n1437_008:0433a05": "側耳。",
    "X72n1437_008:0433a06": "僧問。久嚮師風。請垂一接。師曰。不接。曰和尚出世為",
    "X72n1437_008:0433a07": "人。如何不接。師曰。鐵壁鐵壁。曰學人便恁麼承當時",
    "X72n1437_008:0433a08": "如何。師曰。你承當箇什麼。僧無語。師曰。放汝三十棒。",
    "X72n1437_008:0433a09": "問。如何是高高山頂立。師曰。我道是墮頂漢。曰。如何",
    "X72n1437_008:0433a10": "是深深海底行。師曰。我道是埋沒漢。曰如何是閨閣",
    "X72n1437_008:0433a11": "中物。師曰。高高山頂。深深海底。曰若是則如何保任。",
    "X72n1437_008:0433a12": "師曰。保任箇什麼。曰此事。師曰。此事是什麼。僧下喝。",
    "X72n1437_008:0433a13": "師曰。喝則不無別道看。僧再下喝。師便打趂去。",
    "X72n1437_008:0433a14": "僧問。大道玄邈。如何趣向。師曰。與闍黎隔多少。曰雖",
    "X72n1437_008:0433a15": "然不隔。爭奈迷何。師曰。既是迷。爭知不隔。僧無語。師",
    "X72n1437_008:0433a16": "曰。祇這不隔迷却了也。僧禮拜。",
    "X72n1437_008:0433a17": "問。如何是不跨石門一句。師曰。前江潮正滿。曰恁麼",
    "X72n1437_008:0433a18": "則徧界不能藏也。師曰。是什麼。僧曰。某甲今日舌頭",
    "X72n1437_008:0433a19": "短。師曰。放汝三十棒。",
    "X72n1437_008:0433a20": "問。古云。一步密移玄路轉。如何是密移一步。師曰。石",
    "X72n1437_008:0433a21": "牛夜出山前路。曰移後如何。師曰。金鳳朝穿碧落雲。",
    "X72n1437_008:0433a22": "僧問。萬法歸一。一歸何處。師曰。眉毛下。",
    "X72n1437_008:0433a23": "問。觸波瀾不散。隨扣擊無虧。亦是生死岸頭事。如何",
    "X72n1437_008:0433a24": "透得過。師曰。識得不涉聲色底麼。",
    "X72n1437_008:0433b01": "問。虗空粉碎。大地平沉。未審。向什麼處。安身立命。師",
    "X72n1437_008:0433b02": "曰。喚什麼作身命。",
    "X72n1437_008:0433b03": "問。婆生七子。六箇不遇知音。這一箇也不消得。拋向",
    "X72n1437_008:0433b04": "水去。未委。年高老大。靠誰養老。師云。終是靠人不得。",
    "X72n1437_008:0433b05": "問。眉間赤為父報仇。自喪其身。後來此劒。不知。是何",
    "X72n1437_008:0433b06": "人得去。師曰。家家門前火把子。",
    "X72n1437_008:0433b07": "問。一朝蛇入布裩襠。是甚麼時節。師曰。急。",
    "X72n1437_008:0433b08": "問。梅花漏洩春消息。花在枝頭。春在什麼處。師云。甕",
    "X72n1437_008:0433b09": "裏。何曾走却鼈。",
    "X72n1437_008:0433b10": "問。洞上密意。乞師略通消息。師云。硬如綿。軟如銕。",
    "X72n1437_008:0433b11": "問。百尺竿頭須進步。未審。這一步作麼生進。師云。金",
    "X72n1437_008:0433b12": "龍出海。白浪滔天。",
    "X72n1437_008:0433b13": "問。不可以有心求。不可以無心得。不可以語言會。不",
    "X72n1437_008:0433b14": "可以寂默通。畢竟如何即得。師云。要不悶守本分。",
    "X72n1437_008:0433b15": "僧問。家裏人方識家裏事。作麼生是家裏事。師云。夜",
    "X72n1437_008:0433b16": "半烏鷄頭戴雪。",
    "X72n1437_008:0433b17": "問。不見一色。猶是半提。如何是全提底時節。師云。木",
    "X72n1437_008:0433b18": "馬火中嘶。",
    "X72n1437_008:0433b19": "問。末後一句始到牢關。作麼生是末後一句。師云。千",
    "X72n1437_008:0433b20": "聖不奈何。",
    "X72n1437_008:0433b21": "僧問。眼光落地時。向什麼處去。師云。海為龍世界。空",
    "X72n1437_008:0433b22": "是鶴家鄉。",
    "X72n1437_008:0433b23": "師有偈。勉善侍者云。從來佛法無多子。縱橫妙用有",
    "X72n1437_008:0433b24": "多門。末後一關如踢破。大地山河一口吞。者便問如",
    "X72n1437_008:0433c01": "何是末後一關。師良久。者禮拜而出。",
    "X72n1437_008:0433c02": "問。如何是向。師曰。幼子常思母。一飯未能忘。曰如何",
    "X72n1437_008:0433c03": "是奉。師曰。手捧瑠璃鏡。何甞更顧他。曰如何是功。師",
    "X72n1437_008:0433c04": "曰。老農清夜坐。披襟待月來。曰如何是共功。師曰。羣",
    "X72n1437_008:0433c05": "影高低現。一鏡本無私。曰如何是功功。師曰。銷兵放",
    "X72n1437_008:0433c06": "馬後。鼓腹樂昇平。",
    "X72n1437_008:0433c07": "問。如何是類墮。師曰。綠楊芳草岸。穩臥醉春風。曰如",
    "X72n1437_008:0433c08": "何是隨墮。師曰。朝隨芳草去。暮踏落花回。曰如何是",
    "X72n1437_008:0433c09": "尊貴墮。師曰。黃屋簾垂後。堦下不聞聲。",
    "X72n1437_008:0433c10": "問。祖師西來即不問。如何是隻履西歸。師呵呵大笑",
    "X72n1437_008:0433c11": "云。賣草鞋漢。",
    "X72n1437_008:0433c12": "問。如何是大人相。師云。蟻子。進云。此人上來與和尚",
    "X72n1437_008:0433c13": "相見時。作麼生。師云。一脚[跳兆+柴]死。",
    "X72n1437_008:0433c14": "問。古人道。參學之要。祇是箇最初句。與末後句。若透",
    "X72n1437_008:0433c15": "得。則參學事畢。請問和尚。如何是最初句。師曰。摸著",
    "X72n1437_008:0433c16": "鼻孔。曰如何是末後句。師云。拈却鼻孔。曰最初句與",
    "X72n1437_008:0433c17": "末後句。相去多少。師便咄。",
    "X72n1437_008:0433c18": "問。向去底人。因甚不居正位。師云。死水不藏龍。曰却",
    "X72n1437_008:0433c19": "來底人。因甚不住偏方。師云。有為終不貴。",
    "X72n1437_008:0433c20": "師因失跌。僧問。昔宣律師。因行道失跌。天人為之捧",
    "X72n1437_008:0433c21": "足。今和尚因晒經失跌。天人向甚麼處去。師云。汝但",
    "X72n1437_008:0433c22": "問取天人。",
    "X72n1437_008:0433c23": "昔僧問保福云。龍披袈裟一縷。金翅鳥不能吞。今僧",
    "X72n1437_008:0433c24": "全披。因什又被虎吞却。福作忍痛聲。僧請師別語。師",
    "X72n1437_008:0434a01": "別云。袈裟有時護不及。僧云。因甚護不及。師云。二祖",
    "X72n1437_008:0434a02": "往鄴都。",
    "X72n1437_008:0434a03": "受戒三問",
    "X72n1437_008:0434a04": "戒必師師相授。請問威音王。從何人受戒。",
    "X72n1437_008:0434a05": "戒光從口出。非青黃赤白。畢竟作何色。",
    "X72n1437_008:0434a06": "破戒比丘。不墮地獄。既是破戒。因甚不墮。",
    "X72n1437_008:0434a07": "室中六問",
    "X72n1437_008:0434a08": "五虎攢羊。如何救得。此羊出去。",
    "X72n1437_008:0434a09": "離却語默動靜。別通箇消息來。",
    "X72n1437_008:0434a10": "苕溪一滴味異眾流。未審。是甚麼味。",
    "X72n1437_008:0434a11": "真寂門前。烟波浩渺。不假舟楫。如何得渡。",
    "X72n1437_008:0434a12": "眼空宇宙。脚踏毗盧的人。因甚猶在半途。",
    "X72n1437_008:0434a13": "倒挂須彌。逆旋日月的人。因甚猶遭痛棒。",
    "X72n1437_008:0434a15": "永覺和尚廣錄卷第八"
}