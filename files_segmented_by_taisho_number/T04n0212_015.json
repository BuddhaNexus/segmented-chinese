{
    "T04n0212_015:0688b19": "2出曜經卷第十五",
    "T04n0212_015:0688b21": "姚秦涼州沙門竺佛念譯",
    "T04n0212_015:0688b22": "利養品下",
    "T04n0212_015:0688b23": "「芭蕉以實死，　　竹蘆實亦然，",
    "T04n0212_015:0688b24": "駏驉坐妊死，　　士以貪自喪。」",
    "T04n0212_015:0688b25": "芭蕉以實死者，皮皮相裹葉葉相連，欲求其",
    "T04n0212_015:0688b26": "實終不可得，彼樹常宜，根生一芽樹便輒死，",
    "T04n0212_015:0688b27": "竹蘆實亦然。是故說，芭蕉以實死。竹蘆實亦",
    "T04n0212_015:0688b28": "然也。士以貪自喪者，所謂士者。勇猛大將能",
    "T04n0212_015:0688b29": "却外敵內姦不起，如此之比乃名大將，然彼",
    "T04n0212_015:0688c01": "大將思慮不出眾人之表，貪入深陣不能自",
    "T04n0212_015:0688c02": "出於中自喪。或復有人。內實怯弱外現勇悍，",
    "T04n0212_015:0688c03": "設遭戰鬪之日見敵便懼，賞賜之際思在上",
    "T04n0212_015:0688c04": "首。調達比丘亦復如是，受人信施日噉五百",
    "T04n0212_015:0688c05": "釜食自稱勇悍，能與結使眾敵共戰反招禍",
    "T04n0212_015:0688c06": "患，是故說，士以貪自喪也。駏驉坐妊死者，猶",
    "T04n0212_015:0688c07": "如駏驉欲深，固情交通自致其禍，既自喪身復",
    "T04n0212_015:0688c08": "殺其子，不能自安安能安人？調達比丘由此",
    "T04n0212_015:0688c09": "利養身壞命終入阿鼻地獄，所謂自陷於罪。",
    "T04n0212_015:0688c10": "云何亦陷他人？使阿闍世太子所施財貨不",
    "T04n0212_015:0688c11": "可稱計，然不致果報不獲其福，是謂亦陷他",
    "T04n0212_015:0688c12": "人。二罪交集故致喪身，是故說，駏驉坐妊死。",
    "T04n0212_015:0688c13": "如是貪無利，　　當知從癡生，",
    "T04n0212_015:0688c14": "愚為此害賢，　　首領分在地。",
    "T04n0212_015:0688c15": "如是貪無利者，調達比丘，學致神足為已招",
    "T04n0212_015:0688c16": "禍，設不得神足者，其罪蓋不足言，既貪利",
    "T04n0212_015:0688c17": "養不至究竟，是故說，如是貪無利也。當知從",
    "T04n0212_015:0688c18": "癡生者，皆是凡夫人志不堅固，或從正入邪",
    "T04n0212_015:0688c19": "不自覺知，設得信施快自喜慶，不慮後緣當",
    "T04n0212_015:0688c20": "受其報，是故說，當知從癡生也。愚為此害賢",
    "T04n0212_015:0688c21": "者，諸善之法皆是賢人所習，非是愚者所學，",
    "T04n0212_015:0688c22": "是故說，愚為此害賢也。首領分乎地者，謂調",
    "T04n0212_015:0688c23": "達比丘，通出入息起不淨想，乃至頂法亦復",
    "T04n0212_015:0688c24": "如是，以其神通貪著利養自陷乎罪，是故說，",
    "T04n0212_015:0688c25": "首領分乎地。",
    "T04n0212_015:0688c26": "愚人貪利養，　　求望名譽稱，",
    "T04n0212_015:0688c27": "在家自興嫉，　　常求他供養。",
    "T04n0212_015:0688c28": "愚人貪利養者，不能明鑑善法，內自興嫉外",
    "T04n0212_015:0688c29": "望供養，欲使四部眾隨時致敬，是故說，愚人",
    "T04n0212_015:0689a01": "貪利養。求望名譽稱者，晝夜伺捕國王大臣",
    "T04n0212_015:0689a02": "一億居士，猗豪力勢貪求名稱，觀察前意",
    "T04n0212_015:0689a03": "隨形應適，趣欲悅彼以獲利養，或時在眾虛",
    "T04n0212_015:0689a04": "談萬端欲現己智，獨望尊貴餘者處卑，內",
    "T04n0212_015:0689a05": "懷悕望衣被飯食床臥具病瘦醫藥，餘者不",
    "T04n0212_015:0689a06": "得利養。調達比丘所誦經典，六萬象載不勝，",
    "T04n0212_015:0689a07": "十二年中恒處巖藪空閑山間，持戒牢固如",
    "T04n0212_015:0689a08": "護吉祥瓶，以其貪著利養故，所造功德盡為",
    "T04n0212_015:0689a09": "恚火所燒，是故說，求望名譽稱也。在家自興",
    "T04n0212_015:0689a10": "嫉者，或有在家居士，家累自隨每興忌妬，",
    "T04n0212_015:0689a11": "吾今不欲見持行清淨之人，設有梵行清淨",
    "T04n0212_015:0689a12": "人來至我家者，不經日夜暫息便進，各還",
    "T04n0212_015:0689a13": "本居，復重生念，設欲住者恒乏利養，是故",
    "T04n0212_015:0689a14": "說，在家自興妬也。常求他供養者，彼習行",
    "T04n0212_015:0689a15": "人復作是念：「我今名在道檢，行出人表，當",
    "T04n0212_015:0689a16": "令蜎飛有形之類日來供養，衣服飲食床",
    "T04n0212_015:0689a17": "臥具病瘦醫藥，使令餘者不得其養。設見餘",
    "T04n0212_015:0689a18": "人興致利養者，橫生妬嫉如失寶藏，是故",
    "T04n0212_015:0689a19": "說，常求他供養也。」",
    "T04n0212_015:0689a20": "勿猗此養，　　為家捨罪，　　此非至意，",
    "T04n0212_015:0689a21": "用用何益？",
    "T04n0212_015:0689a22": "勿猗此養者，彼執行之人勇猛精進，少欲知",
    "T04n0212_015:0689a23": "足志趣牢固，常樂閑靜思惟惡露不淨之觀，",
    "T04n0212_015:0689a24": "其間思惟善念：「夫人處世貪著利養者，自增",
    "T04n0212_015:0689a25": "慢惰漸墜于罪。」是故說，勿猗此養也。為家",
    "T04n0212_015:0689a26": "捨罪者，或在國王長者一億居士、比丘比丘",
    "T04n0212_015:0689a27": "尼沙彌沙彌尼，不令諸人知我在某處家，論",
    "T04n0212_015:0689a28": "說神德戒行備具，是故說，為家捨罪也。此非",
    "T04n0212_015:0689a29": "至意者，捐棄惡緣修無量定，設遭遇惡違本",
    "T04n0212_015:0689b01": "誓願，所行事業不自為己，是故說，此非至",
    "T04n0212_015:0689b02": "意也。用用何益者，亦復自隱不令人知，我持",
    "T04n0212_015:0689b03": "戒精進修阿練行，一坐一起復不使知，漏盡",
    "T04n0212_015:0689b04": "意解勇猛強記，辯才捷疾智慧無量，不欲聞",
    "T04n0212_015:0689b05": "人稱譽己德。是故說，用用何益也。",
    "T04n0212_015:0689b06": "愚為愚計想，　　欲慢日用增，",
    "T04n0212_015:0689b07": "異哉夫利養，　　泥洹趣不同。",
    "T04n0212_015:0689b08": "愚為愚計想者，愚人計想念念興惡，但求他",
    "T04n0212_015:0689b09": "養己行不均，在眾人中獨尊獨貴興致禮敬，",
    "T04n0212_015:0689b10": "願令餘者卑賤，是故說，愚為愚計想也。欲慢",
    "T04n0212_015:0689b11": "日用增者，夫中直之人厭患利養，戒聞施",
    "T04n0212_015:0689b12": "惠眾德具足，解脫知見無觀不入，功德已",
    "T04n0212_015:0689b13": "具堪任受養，福度前人已能消化復能濟彼，",
    "T04n0212_015:0689b14": "是謂續如來種紹繼賢聖。是故說，欲慢日用",
    "T04n0212_015:0689b15": "增也。異哉夫利養者，非法之義興利養者，",
    "T04n0212_015:0689b16": "日損日減非至要處，捨正就危者，當知非賢",
    "T04n0212_015:0689b17": "聖道教，是故說，異哉夫利養也。泥洹趣不",
    "T04n0212_015:0689b18": "同者，至泥洹終其道不同，先學俗中妙法，",
    "T04n0212_015:0689b19": "次習賢聖道法，以次得須陀洹、斯陀含、阿那",
    "T04n0212_015:0689b20": "含、阿羅漢，是故說，泥洹趣不同也。",
    "T04n0212_015:0689b21": "能諦知是者，　　比丘真佛子，",
    "T04n0212_015:0689b22": "不樂著利養，　　閑居却亂意。",
    "T04n0212_015:0689b23": "能諦知是者，彼修行人知人利養至為難消，",
    "T04n0212_015:0689b24": "身有瑕隙受彼重施，猶彼朽車輪軸不牢，載",
    "T04n0212_015:0689b25": "以重載必壞敗車，定矣不疑。此亦如是，以",
    "T04n0212_015:0689b26": "無戒身受人恩施，必自墜墮惡趣。是故說，能",
    "T04n0212_015:0689b27": "諦知是也。比丘真佛子者，過去諸佛弟子",
    "T04n0212_015:0689b28": "翼從成就此德，當來諸佛世尊弟子亦當成",
    "T04n0212_015:0689b29": "就此德。云何名為佛弟子耶？答曰：「四也。須",
    "T04n0212_015:0689c01": "陀洹、斯陀含、阿那含、阿羅漢。」如斯四部弟",
    "T04n0212_015:0689c02": "子，一向承佛教誡，正使外邪眾惡化作若干",
    "T04n0212_015:0689c03": "形像，來試四種弟子者，終不能得其便也。",
    "T04n0212_015:0689c04": "所以然者，以其真實諦故。凡夫下劣，不得稱",
    "T04n0212_015:0689c05": "為弟子者何？答曰：「所以不稱者，以彼人心",
    "T04n0212_015:0689c06": "猶豫不定故，或時承受佛教，或時著外道異",
    "T04n0212_015:0689c07": "學，如斯之類，不得稱為佛弟子。」此賢聖弟子",
    "T04n0212_015:0689c08": "信根牢固，一向承受佛教敬奉三寶，此乃得",
    "T04n0212_015:0689c09": "名佛弟子也。或有說者，於如來所得無疑信",
    "T04n0212_015:0689c10": "根，是故說比丘真佛子也。不樂著利養者，",
    "T04n0212_015:0689c11": "何以故？皆由如來言無二故。如佛契經所說，",
    "T04n0212_015:0689c12": "告諸比丘：「利養甜美，內人惡趣，不得至道，能",
    "T04n0212_015:0689c13": "離此者可成果證。」問曰：「已得阿羅漢果，有",
    "T04n0212_015:0689c14": "何不具而復修道？」答曰：「根門未具分別故，於",
    "T04n0212_015:0689c15": "退轉法當求方便至不退根，不退根人當求",
    "T04n0212_015:0689c16": "方便進至念法人所，念法人復當求方便至",
    "T04n0212_015:0689c17": "護法人所，護法根人當求方便至定住根人",
    "T04n0212_015:0689c18": "所，定住根人當求方便至無礙根人所。」如",
    "T04n0212_015:0689c19": "是漸進功德之業，猶如不動牢固之行，自致",
    "T04n0212_015:0689c20": "無願、無相、空定。是故說，不樂著利養也。閑",
    "T04n0212_015:0689c21": "居却亂意者，常當五閑淨法：一為喜，喜已",
    "T04n0212_015:0689c22": "所得。二為安，安止眾生。三為自守，守行",
    "T04n0212_015:0689c23": "不失。四為念，念定不亂。五為待，待善去惡。",
    "T04n0212_015:0689c24": "所謂欲界者眾亂之原，善求巧便勤求解脫，",
    "T04n0212_015:0689c25": "願不生欲界，是故說，閑居却亂意也。",
    "T04n0212_015:0689c26": "夫欲安命，　　息心自省，　　不知計數，",
    "T04n0212_015:0689c27": "衣被飲食。",
    "T04n0212_015:0689c28": "夫欲安命者，安命有二事：一為身命，二智",
    "T04n0212_015:0689c29": "慧命。有身命則有慧命，設無身命何有慧命？",
    "T04n0212_015:0690a01": "如是，行人常當自護將育慧命。是故說，夫欲",
    "T04n0212_015:0690a02": "安命也。息心自省者云何？息心而自省己，所",
    "T04n0212_015:0690a03": "謂省己者，戒聞施惠是為妙法，若在第一",
    "T04n0212_015:0690a04": "義，便逮須陀洹果、斯陀含果、阿那含果、阿羅",
    "T04n0212_015:0690a05": "漢果。是故說，息心自省也。不知計數者，昔",
    "T04n0212_015:0690a06": "有一比丘往至世尊所，頭面禮足叉手白佛",
    "T04n0212_015:0690a07": "言：「唯然世尊！聽諸比丘露其形體，人間遊化",
    "T04n0212_015:0690a08": "與世殊異，豈不快耶？」佛告比丘：「咄愚所白，不",
    "T04n0212_015:0690a09": "入聖律違於道教，倮形露體者，外道異學尼",
    "T04n0212_015:0690a10": "乾子法，非我賢聖法律所應之行。設當我眾",
    "T04n0212_015:0690a11": "倮形遊世者，與彼畜獸有何差別？則不知尊",
    "T04n0212_015:0690a12": "卑貴賤父母宗親。」復有異比丘往至世尊所，",
    "T04n0212_015:0690a13": "白佛言：「唯然大聖！聽諸比丘著織髮衣。」佛告",
    "T04n0212_015:0690a14": "比丘：「斯是外道異學所服衣被，非我賢聖法",
    "T04n0212_015:0690a15": "律所容受也。愚人當知！著織髮衣者有五瑕",
    "T04n0212_015:0690a16": "穢。云何為五？一為臭穢，二為難近，三為饒蝨，",
    "T04n0212_015:0690a17": "四為饒蟣，五為熱時佐熱寒時佐寒。夫為道",
    "T04n0212_015:0690a18": "士披僧伽梨者，過去諸佛賢聖標式，是故",
    "T04n0212_015:0690a19": "說，不知計數也。衣被飲食者，已說僧伽梨",
    "T04n0212_015:0690a20": "復說衣被飲食耶？報曰，所謂衣被者，泥洹",
    "T04n0212_015:0690a21": "僧僧祇支、安陀衛、欝多羅僧。所謂飲者，甘蔗",
    "T04n0212_015:0690a22": "漿、黑石蜜漿、蒲桃漿、石蜜漿。所謂食者，食",
    "T04n0212_015:0690a23": "本有五：穄、粟、󰉕、麥󰉕、麥頭麩，正根本食者粳",
    "T04n0212_015:0690a24": "米為首。」種種飲食者，惡生畏王請一比丘，勅",
    "T04n0212_015:0690a25": "太官：「與比丘精細飲食令如吾食。」比丘食已",
    "T04n0212_015:0690a26": "辭王出外。王問比丘：「飲食訖耶？」答曰：「已訖。」王",
    "T04n0212_015:0690a27": "意自念：「比丘所食必當麤惡，觀色不悅必然",
    "T04n0212_015:0690a28": "不疑。」重請明日更食。比丘辭還精舍，明日",
    "T04n0212_015:0690a29": "更來。王躬自斟酌若干甘饌食彼比丘已，問",
    "T04n0212_015:0690b01": "比丘曰：「云何道士！食為甘美耶？」比丘答曰：「如",
    "T04n0212_015:0690b02": "食所食。」王內興恚：「吾躬自具食，道士故言如",
    "T04n0212_015:0690b03": "食所食。」王復重請比丘，明日更食以苦酒煮",
    "T04n0212_015:0690b04": "𧰉豆食之，食已問曰：「云何道士！食為甘美",
    "T04n0212_015:0690b05": "耶？」答曰：「如食所食。」王問道士：「食好飲食亦言",
    "T04n0212_015:0690b06": "如食所食，得斯惡食亦言如食所食。將有何",
    "T04n0212_015:0690b07": "故？願聞其意。」比丘答曰：",
    "T04n0212_015:0690b08": "「如笮瞻蔔華，　　出油用膏車，",
    "T04n0212_015:0690b09": "臭脂膏致遠，　　豈貴好以醜？",
    "T04n0212_015:0690b10": "百味食續命，　　支形得行道，",
    "T04n0212_015:0690b11": "苦酒𧰉豆食，　　全命何假彼。」",
    "T04n0212_015:0690b12": "時王聞已，內自慚愧無顏仰瞻。「我之所為極",
    "T04n0212_015:0690b13": "為可耻，乃興惡意觸嬈賢聖，猶如愚人不自",
    "T04n0212_015:0690b14": "顧慮，便自興意扠須彌山，不損於彼而自傷",
    "T04n0212_015:0690b15": "手，以小升斗欲量海水。我今所行其猶如此，",
    "T04n0212_015:0690b16": "自以褊狹小意，量度賢聖。」王復思惟：「夫修行",
    "T04n0212_015:0690b17": "人，不自為己但欲支命，得修行道亦復不望",
    "T04n0212_015:0690b18": "現身受報。」今身施好後獲好報，施穢得穢如",
    "T04n0212_015:0690b19": "影隨形，是以智者當清淨施，莫懷妄想。是",
    "T04n0212_015:0690b20": "故說，衣被飲食也。",
    "T04n0212_015:0690b21": "不自望利，　　不諂於人，　　不依他活，",
    "T04n0212_015:0690b22": "守己法行。",
    "T04n0212_015:0690b23": "不自望利者，昔諸比丘初學日淺貪著乞求，",
    "T04n0212_015:0690b24": "所在分越得食皆惡麤弊不甘，所遊乞處正",
    "T04n0212_015:0690b25": "使得食或遲或疾。意轉欲退不堪習行，內懷",
    "T04n0212_015:0690b26": "憂慼漸興權詐，轉習世法不復論講契經律",
    "T04n0212_015:0690b27": "阿毘曇。世尊告曰：「汝等比丘！當觀宿緣皆有",
    "T04n0212_015:0690b28": "果報。猶如尸婆羅比丘、阿那律比丘，功德",
    "T04n0212_015:0690b29": "滿足不求自至，餘雖有福不相為譬。能知宿",
    "T04n0212_015:0690c01": "緣有高下者，不當興意起憎嫉心。」是故說，不",
    "T04n0212_015:0690c02": "自望利也。不諂於人者，行當專一身心相應，",
    "T04n0212_015:0690c03": "外現愚惑內智勇猛，心念口發無所差違，姦",
    "T04n0212_015:0690c04": "偽邪意常當遠離。昔罽賓國拘秀那羅村，時",
    "T04n0212_015:0690c05": "有一人好事諂偽姦者，彼有塔寺名婆槃那，",
    "T04n0212_015:0690c06": "有一比丘恒給眾僧清淨水。此比丘欲現",
    "T04n0212_015:0690c07": "權詐，佯如姦宄，集聚阿練比丘，皆著百補納",
    "T04n0212_015:0690c08": "衣，其色若干，往至彼村與主人相見，相問",
    "T04n0212_015:0690c09": "訊訖各一面坐。其人悲泣五體投地，謂諸道",
    "T04n0212_015:0690c10": "士：「為從何來而至貧家？為從蓮華池來？為",
    "T04n0212_015:0690c11": "從他方世界？為從神仙山來？」意甚愛敬即請",
    "T04n0212_015:0690c12": "諸比丘：「願明日於貧家食。」諸比丘報曰：「吾",
    "T04n0212_015:0690c13": "等所以來者，正為君一人耳，今以相造豈",
    "T04n0212_015:0690c14": "得受餘人請耶？雖爾欲求度人之首良祐福",
    "T04n0212_015:0690c15": "田者，斯有爾許人無有過者。」即入家內勅諸",
    "T04n0212_015:0690c16": "僕使：「速辦種種甘饌飲食，有諸神人道士來",
    "T04n0212_015:0690c17": "造我家，吾欲食之。」時諸比丘報語主人：「賢士",
    "T04n0212_015:0690c18": "竟為知不？我等涉學積有年歲，經行進止常",
    "T04n0212_015:0690c19": "有法則，六時行道不與常同，意欲經行清旦",
    "T04n0212_015:0690c20": "至暮暮達平曉，日出則食不違典律。」彼眾中",
    "T04n0212_015:0690c21": "上座入語檀越：「吾一人者名曰一坐一食，飯",
    "T04n0212_015:0690c22": "食諸饌及以菓蓏，一時齎來吾當呪願。」檀越",
    "T04n0212_015:0690c23": "聞已，歡喜踊躍不能自勝，辦具種種諸饌飲",
    "T04n0212_015:0690c24": "食投於鉢中，別上果蓏前受呪願，復以酥餅",
    "T04n0212_015:0690c25": "蜜和󰉓別貢上座，望道士食已鉢中遺。「吾得",
    "T04n0212_015:0690c26": "食之必獲其福。」比丘受食呪願已訖，問檀越",
    "T04n0212_015:0690c27": "曰：「頗有甘漿美飲不？」檀越報曰：「如貧家中",
    "T04n0212_015:0690c28": "漿有數種，𮐡桃甘蔗石蜜諸漿種種皆有，不",
    "T04n0212_015:0690c29": "審尊者上座為須何漿？」道人報曰：「向所論漿，",
    "T04n0212_015:0691a01": "生來不飲初不歷口，吾所問漿淳清重甘，儲",
    "T04n0212_015:0691a02": "在積年味不變者，吾乃飲耳。」檀越聞已甚怪",
    "T04n0212_015:0691a03": "所以：「咄咄禍災乃置此變。吾生斯念，謂諸道",
    "T04n0212_015:0691a04": "士皆獲六通羅漢清澈；今觀其蹤正是大賊。」",
    "T04n0212_015:0691a05": "檀越尋語道人：「自少以來酒不過口，豈敢",
    "T04n0212_015:0691a06": "以酒施於道人？」道人即以奢勒裏錢語檀越",
    "T04n0212_015:0691a07": "曰：「家若無酒，可持此錢為我酤來。」檀越聞已",
    "T04n0212_015:0691a08": "以手掩耳。「咄咄甚為可怪！何意道士持生業",
    "T04n0212_015:0691a09": "自隨？此諸人等皆是賴鞮道士，有何道心？」即",
    "T04n0212_015:0691a10": "語道人：「別更使人，吾非汝僕使，乃令吾酤酒",
    "T04n0212_015:0691a11": "室？賴鞮道人！吾先不諳墮汝欺中，我今終不",
    "T04n0212_015:0691a12": "為汝所誑。」比丘報曰：「止止檀越勿興斯謗，吾",
    "T04n0212_015:0691a13": "等所以來者，欲覺寤卿一人耳。汝前後以",
    "T04n0212_015:0691a14": "來費耗財貨施不值主，檀越若下意者聽我",
    "T04n0212_015:0691a15": "說譬喻。」報曰：「大佳願欲聞之。」「可善聽之。猶",
    "T04n0212_015:0691a16": "如善射之士，百步射毛時時乃中，或高或下",
    "T04n0212_015:0691a17": "或左或右不中其的，若以地為的而取射者，",
    "T04n0212_015:0691a18": "高下東西南北，所射皆著終不失地。今此大",
    "T04n0212_015:0691a19": "眾亦復如是，不選擇施者必值真人，若選擇",
    "T04n0212_015:0691a20": "施者時時乃值，多有空出費而不益。大眾之",
    "T04n0212_015:0691a21": "中四果備足，四雙八輩十二賢士皆悉具有。",
    "T04n0212_015:0691a22": "欲取珍寶，當詣大海至須彌寶山，欲求賢人",
    "T04n0212_015:0691a23": "得道羅漢者當詣大眾。檀越明聽，更說一譬，",
    "T04n0212_015:0691a24": "開意受持，明者以譬喻自解。昔此貴邦有一",
    "T04n0212_015:0691a25": "僑士適南天竺，同伴一人與彼奢婆羅呪術",
    "T04n0212_015:0691a26": "家女人交通，其人發意欲還歸家，輒化為驢",
    "T04n0212_015:0691a27": "不能得歸。同伴語曰：『我等積年離家，吉凶災",
    "T04n0212_015:0691a28": "變永無消息，汝意云何為欲歸不？設欲去者",
    "T04n0212_015:0691a29": "可時莊嚴。』其人報曰：『吾無遠慮遭值惡緣，與",
    "T04n0212_015:0691b01": "呪術女人交通，意適欲歸便化為驢，神識",
    "T04n0212_015:0691b02": "倒錯天地洞燃，為一不知東西南北，以是故",
    "T04n0212_015:0691b03": "不能得歸。』同伴報曰：『汝何愚惑乃至如此？此",
    "T04n0212_015:0691b04": "南山頂有草名遮羅波羅，其有人被呪術鎮",
    "T04n0212_015:0691b05": "壓者，食彼藥草即還復形。』其人報曰：『不識",
    "T04n0212_015:0691b06": "此草知當如何？』同伴語曰：『汝以次噉草，自當",
    "T04n0212_015:0691b07": "遇之。』其人隨語如彼教誡，設成為驢即詣南",
    "T04n0212_015:0691b08": "山，以次噉草還復人形，採取奇珍異寶，得",
    "T04n0212_015:0691b09": "與同伴安隱歸家。檀越當知，此亦如是。愚惑",
    "T04n0212_015:0691b10": "之人，一向直信施求羅漢得道者，何日可果？",
    "T04n0212_015:0691b11": "所在推覓終不可值。欲求真人羅漢者，當從",
    "T04n0212_015:0691b12": "大眾索之，以次供養必值賢聖獲果不疑。檀",
    "T04n0212_015:0691b13": "越復當明聽，昔佛在世，大愛道瞿曇彌親佛",
    "T04n0212_015:0691b14": "夷母，以金縷織成衣奉獻如來，佛告大愛",
    "T04n0212_015:0691b15": "道：『夫欲施者，當詣大眾，何為獨向我耶？吾亦",
    "T04n0212_015:0691b16": "是大眾之一數，亦有微分，可持此金縷織成",
    "T04n0212_015:0691b17": "衣往施聖眾。』如來三界特尊，猶尚不能偏受",
    "T04n0212_015:0691b18": "信施，辭讓聖眾不自專己。檀越頗聞此界南",
    "T04n0212_015:0691b19": "城內婆槃那寺主，給施眾僧水者不乎？」檀越",
    "T04n0212_015:0691b20": "報曰：「久聞消息，生年已來不覩其形，今方乃",
    "T04n0212_015:0691b21": "知賢聖之人。」比丘答曰：「前後已來姦偽虛詐",
    "T04n0212_015:0691b22": "誑惑萬端，侵欺檀越如我比者非徒一人，自",
    "T04n0212_015:0691b23": "今已始若欲設福，當詣大眾，所求果報如願",
    "T04n0212_015:0691b24": "剋獲。」時彼比丘即說頌曰：",
    "T04n0212_015:0691b25": "「毒蛇擎持頸，　　被服虎斑文，",
    "T04n0212_015:0691b26": "行如鶴伺魚，　　閉塞寂無聲。",
    "T04n0212_015:0691b27": "內無四等心，　　欺詐於主人，",
    "T04n0212_015:0691b28": "是故離諭諂，　　以真練精神。",
    "T04n0212_015:0691b29": "如來廣普教，　　三界廓然明，",
    "T04n0212_015:0691c01": "所以致利養，　　由有賢聖道。",
    "T04n0212_015:0691c02": "施者忘慳貪，　　盡心事三寶，",
    "T04n0212_015:0691c03": "是以離欺詐，　　以法成其性。」",
    "T04n0212_015:0691c04": "爾時檀越即從坐起，五體投地敬禮聖眾，願受",
    "T04n0212_015:0691c05": "懺悔。「今蒙潤澤昔所未聞，雖言父母尊長猶",
    "T04n0212_015:0691c06": "不能導引，真要遭蒙聖恩永除心垢。自今已",
    "T04n0212_015:0691c07": "始設當惠施不問多少，盡當詣眾不敢自專。",
    "T04n0212_015:0691c08": "今重自歸，願諸賢聖盡為我師，當以四事供",
    "T04n0212_015:0691c09": "養衣被飯食床臥具病瘦醫藥。」是故說，不諂",
    "T04n0212_015:0691c10": "於人也。不依他活者，昔調達比丘將五百比",
    "T04n0212_015:0691c11": "丘，受王重養供給什物，隨時瞻視不失其意。",
    "T04n0212_015:0691c12": "此五百人皆仰調達得致利養，自無功德不",
    "T04n0212_015:0691c13": "足為貴。要當己身備具眾法，自致供養乃可",
    "T04n0212_015:0691c14": "為貴。是故說，不依他活也。守己法行者，法",
    "T04n0212_015:0691c15": "者諸善之法恒念備具，不於餘人受教授，沙",
    "T04n0212_015:0691c16": "門白衣以己內教授，息心令常精勤不失法",
    "T04n0212_015:0691c17": "度，恒隨正法不墮邪部，是故說，守己法行",
    "T04n0212_015:0691c18": "也。自得不恃，不從他望，望彼比丘，不至正定。",
    "T04n0212_015:0691c19": "自得不恃者，夫人執德而不見其德，為而不",
    "T04n0212_015:0691c20": "見其為，自不恃德𣣋彼無德。調達門徒，已實",
    "T04n0212_015:0691c21": "無德虛受信施，皆興願求獨尊無等，是故說",
    "T04n0212_015:0691c22": "自得不恃也。不從他望者，調達弟子各立限",
    "T04n0212_015:0691c23": "制，不得共相誹謗，稱嘆名譽，一人不說逐出",
    "T04n0212_015:0691c24": "眾外，正說無德強說有德。是故世尊告諸比",
    "T04n0212_015:0691c25": "丘：「各各自守，慎莫虛稱功德，行不合己，則致",
    "T04n0212_015:0691c26": "其殃不致究竟。」是故說，不從他望也。望彼比",
    "T04n0212_015:0691c27": "丘，不至正定者，意常僥倖有所希望，心意不",
    "T04n0212_015:0691c28": "專不履正行，於中終不能得出受定意，夫人",
    "T04n0212_015:0691c29": "入定，要當專意無他異念，是故說曰，望彼比",
    "T04n0212_015:0692a01": "丘，不至正定也。",
    "T04n0212_015:0692a02": "夫欲安命，　　息心自省，　　如鼠藏穴，",
    "T04n0212_015:0692a03": "潛隱習教。",
    "T04n0212_015:0692a04": "夫欲安命者，所謂安命者，眾善普集，闡揚幽",
    "T04n0212_015:0692a05": "玄以為營命，非但衣服飲食而已，是故說",
    "T04n0212_015:0692a06": "曰，夫欲安命也。息心自省者，戒聞惠施智",
    "T04n0212_015:0692a07": "慧解脫，解脫見慧而自瓔珞，是故說曰，息",
    "T04n0212_015:0692a08": "心自省也。如鼠藏穴者，夫穴處之蟲深則牢",
    "T04n0212_015:0692a09": "固無所畏懼，不為惡人弊蟲所見侵害，不為",
    "T04n0212_015:0692a10": "暴火溢水所見燒溺，是故說曰，如鼠藏穴。潛",
    "T04n0212_015:0692a11": "隱習教者，盡具沙門內禁之法，潛居隱處，心",
    "T04n0212_015:0692a12": "意遊寂節食知足，人若非人不得其便，是故",
    "T04n0212_015:0692a13": "說，潛隱習教也。",
    "T04n0212_015:0692a14": "夫欲安命，　　息心自省，　　趣得知足，",
    "T04n0212_015:0692a15": "念修一法。",
    "T04n0212_015:0692a16": "夫欲安命者，夫人所以周流四海，超越嶮難",
    "T04n0212_015:0692a17": "遂增艱苦，無毫釐之善，是故說曰，夫欲安",
    "T04n0212_015:0692a18": "命也。息心自省者，食知止足不廣慇懃，設",
    "T04n0212_015:0692a19": "欲得衣被飯食床臥具，終無榮冀，是故說",
    "T04n0212_015:0692a20": "曰，趣得知足也。念修一法者，云何為一法？",
    "T04n0212_015:0692a21": "所謂一法者，於諸善法而悉知足，是故說曰，",
    "T04n0212_015:0692a22": "念修一法也。",
    "T04n0212_015:0692a23": "約利約可，　　奉戒思惟，　　為慧所稱，",
    "T04n0212_015:0692a24": "清潔勿殆。",
    "T04n0212_015:0692a25": "約利約可者，謹慎其行不為流耶所屈，設",
    "T04n0212_015:0692a26": "得利養，先勸施大眾然後自受，當為四部弟",
    "T04n0212_015:0692a27": "子比丘比丘尼優婆塞優婆夷，或為國王大",
    "T04n0212_015:0692a28": "臣一億居士豪富長者，日夜咨受恒以推讓",
    "T04n0212_015:0692a29": "為先，然後自表，是故說曰，約利約可也。奉",
    "T04n0212_015:0692b01": "戒思惟者，專意奉戒毫釐不犯，出入行來不",
    "T04n0212_015:0692b02": "失威儀，持心修戒如經火難，是故說曰，奉戒",
    "T04n0212_015:0692b03": "思惟。為慧所稱者，諸有智人志崇高顯，耻不",
    "T04n0212_015:0692b04": "上及，見有執行之人，共相扶佐成就其行，便",
    "T04n0212_015:0692b05": "共稱歎譽其名德，是故說曰，為慧所稱也。",
    "T04n0212_015:0692b06": "清潔勿殆者，晝夜精勤坐臥經行不失本業，",
    "T04n0212_015:0692b07": "清旦至暮暮經達曉，思惟止觀食息不廢，",
    "T04n0212_015:0692b08": "是故說曰，清潔勿殆也。",
    "T04n0212_015:0692b09": "比丘三達，　　解脫無漏，　　寡知尠識，",
    "T04n0212_015:0692b10": "智者憶念。",
    "T04n0212_015:0692b11": "比丘三達者，利根高德無疑解脫棄八除入，",
    "T04n0212_015:0692b12": "是謂一明亦名一達，諸漏已盡是謂二明，得",
    "T04n0212_015:0692b13": "諸神通是謂三明。復有說者，諸漏永盡是",
    "T04n0212_015:0692b14": "謂一明，知所從生是謂二明，自識宿命是謂",
    "T04n0212_015:0692b15": "三明。是故說曰，比丘三明也。解脫無漏者，彼",
    "T04n0212_015:0692b16": "執行人已去老死，死有四義：一為結使死，二",
    "T04n0212_015:0692b17": "為陰死，三為至竟死，四為自在天死，是謂四",
    "T04n0212_015:0692b18": "死。三達比丘永降二魔。云何降二魔？一者",
    "T04n0212_015:0692b19": "結使魔，二者天魔。是故說，解脫無漏也。寡知",
    "T04n0212_015:0692b20": "尠識者，己身智慧廣普無崖，然不與人間",
    "T04n0212_015:0692b21": "周旋，不與知識往反，唯有智者乃能分別，是",
    "T04n0212_015:0692b22": "故說，寡知尠識也。智者憶念者，為諸梵行",
    "T04n0212_015:0692b23": "所見愛敬，知其神力信得自在無所罣礙，是",
    "T04n0212_015:0692b24": "故說，智者憶念也。",
    "T04n0212_015:0692b25": "其於飲食，　　從人得利，　　而有惡法，",
    "T04n0212_015:0692b26": "從供養嫉。",
    "T04n0212_015:0692b27": "其於飲食，從人得利者，皆由前身好喜惠施，",
    "T04n0212_015:0692b28": "顏貌端正面如桃華，生豪族家饒財多寶，先",
    "T04n0212_015:0692b29": "笑後言和顏悅色，神識了朗聰明智慧，高",
    "T04n0212_015:0692c01": "才博學無事不知，所至到處增益法事，是故",
    "T04n0212_015:0692c02": "說，其於飲食，從人得利也。而有惡法，從供養",
    "T04n0212_015:0692c03": "嫉者，或有學人，展轉相承而得供養，互相",
    "T04n0212_015:0692c04": "法則從一人得養，後人効之復來供養，亦不",
    "T04n0212_015:0692c05": "能分別智慧深淺道德多少。有智慧人反更",
    "T04n0212_015:0692c06": "輕慢巧詐虛名，反更恭奉，以真為偽、以偽為",
    "T04n0212_015:0692c07": "真，轉相是非共興誹謗：「我智慧才技出過於",
    "T04n0212_015:0692c08": "人，汝所知淺。」各伺其便枉殺良善，死者無限，",
    "T04n0212_015:0692c09": "令諸智人隱而不出，愚惑惡人在世縱逸。是",
    "T04n0212_015:0692c10": "故說，而有惡法，從供養嫉也。",
    "T04n0212_015:0692c11": "多集知識，　　強服法衣，　　但望飲食，",
    "T04n0212_015:0692c12": "床臥之具。",
    "T04n0212_015:0692c13": "多集知識，強服法衣者，或巧偽之人著補納",
    "T04n0212_015:0692c14": "衣，外陽下密內共同情，人間同處安行法",
    "T04n0212_015:0692c15": "步自不離前，是故說，多集知識，強服法衣也。",
    "T04n0212_015:0692c16": "但望飲食床臥具者，其有清信士女出逢見",
    "T04n0212_015:0692c17": "者，皆興恭敬善心生焉，當見之際，如華開敷",
    "T04n0212_015:0692c18": "見日鮮明，心意哀愍不能去離。然彼人雖被",
    "T04n0212_015:0692c19": "納衣，心如豺狼，如狸伺鼠，無戒受施不惟道",
    "T04n0212_015:0692c20": "德，欺惑世人不以經戒，眾生奔趣如柱崩",
    "T04n0212_015:0692c21": "頹，猶渴須飲裸者得衣，心意敬待立望其福，",
    "T04n0212_015:0692c22": "謂為良祐福田不復是過。是故說，但望飲食",
    "T04n0212_015:0692c23": "床臥具也。",
    "T04n0212_015:0692c24": "當知是過，　　養為大畏，　　寡取無憂，",
    "T04n0212_015:0692c25": "比丘釋意。",
    "T04n0212_015:0692c26": "當知是過，養為大畏者，利養為病入骨徹髓，",
    "T04n0212_015:0692c27": "死墮惡趣必然不疑，多諸恐畏終已無安，若",
    "T04n0212_015:0692c28": "處人間多諸危害，欲自防護復無善助，住則",
    "T04n0212_015:0692c29": "畏死去則畏賊，是故說，當知是過，養為大畏",
    "T04n0212_015:0693a01": "也。寡取無憂，比丘釋意者，或有族姓男女執",
    "T04n0212_015:0693a02": "信牢固，捐捨妻息出家學道，剃除鬚髮著三",
    "T04n0212_015:0693a03": "法衣，到時持鉢廣福眾生，得食麤細呪願施",
    "T04n0212_015:0693a04": "家，緣是蒙祐盡得度脫。然少於知識，不廣",
    "T04n0212_015:0693a05": "周旋，捷疾辯才應適無方，復為天龍鬼神八",
    "T04n0212_015:0693a06": "部之眾所見尊待，來聽正法受三自歸，無數",
    "T04n0212_015:0693a07": "鬼神諸塵垢盡得法眼淨。是故說，寡取無憂，",
    "T04n0212_015:0693a08": "比丘釋意也。",
    "T04n0212_015:0693a09": "非食命不濟，　　孰能不揣食？",
    "T04n0212_015:0693a10": "夫立食為先，　　知是不宜嫉。",
    "T04n0212_015:0693a11": "非食命不濟者，一切眾生有形之類，依食得",
    "T04n0212_015:0693a12": "全其命。或有貪著飲食，以其貪故傷害眾生",
    "T04n0212_015:0693a13": "數千萬眾。復有眾生心無慳悋，於諸飲食不",
    "T04n0212_015:0693a14": "大慇懃。所以然者，皆由起八大人念，飲食知",
    "T04n0212_015:0693a15": "足取支形命。是故說，非食命不濟也。孰能不",
    "T04n0212_015:0693a16": "揣食者，人得飲食便有出入息，神識得定進",
    "T04n0212_015:0693a17": "經行道。雖有四食，揣食為先，進趣行來皆",
    "T04n0212_015:0693a18": "能成辦。是故說，孰能不揣食也。夫立食為",
    "T04n0212_015:0693a19": "先者，彼修行人意常觀食，食從何來？為從何",
    "T04n0212_015:0693a20": "去？一一分別由食成果。是故說，夫立食為先",
    "T04n0212_015:0693a21": "也。知是不宜嫉者，或有行人深山隱處獨樂",
    "T04n0212_015:0693a22": "閑靜，騏驎戴一獨無伴侶，各住隻居亦無",
    "T04n0212_015:0693a23": "徒眾。所以不樂貪在世者，見譏知微防慮未",
    "T04n0212_015:0693a24": "然，患出於對水溢於原，設無對者則我無患，",
    "T04n0212_015:0693a25": "是以聖人教人閑居不處憒閙，則無復有憎",
    "T04n0212_015:0693a26": "嫉之想。是故說，知是不宜嫉也。",
    "T04n0212_015:0693a27": "嫉先創己，　　而後創人，　　擊人得擊，",
    "T04n0212_015:0693a28": "是不得除。",
    "T04n0212_015:0693a29": "嫉先創己者，猶如有人沒在污泥，不能得",
    "T04n0212_015:0693b01": "濟拔彼厄難。己不能度安能度人？當求方",
    "T04n0212_015:0693b02": "便免濟其厄。是故說，嫉先創己也。而後創人",
    "T04n0212_015:0693b03": "者，己既得度，復求方便濟彼未度，是故說，而",
    "T04n0212_015:0693b04": "後創人也。擊人得擊者，皆由人心未去是非，",
    "T04n0212_015:0693b05": "此現法報，猶仰唾虛空還下著面，不能計彼",
    "T04n0212_015:0693b06": "音響寂靜無形，為人所罵但有音聲，吾耳往",
    "T04n0212_015:0693b07": "聽了無形質，何為空寂法中橫生喜怒？愚人",
    "T04n0212_015:0693b08": "無慮自生識想，互相是非遂致喪亡。是故說，",
    "T04n0212_015:0693b09": "擊人得擊也。是不得除，愚人執意至死不",
    "T04n0212_015:0693b10": "改，設遇利養計為己有，於中生嫉不能廣",
    "T04n0212_015:0693b11": "及，是故說，是不得除也。",
    "T04n0212_015:0693b12": "出曜經卷第十五"
}