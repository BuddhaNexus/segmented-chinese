{
    "X74n1483_001:0563b06": " 藥師三昧行法序",
    "X74n1483_001:0563b08": "三昧。菩薩道之正行也。而復以懺法名者。豈律文懺",
    "X74n1483_001:0563b09": "淨。為三昧之方便。尸羅不清淨。三昧不現前。其名有",
    "X74n1483_001:0563b10": "以取之歟。余曰。懺法。非外方便也。明三昧之助也。夫",
    "X74n1483_001:0563b11": "三昧正行。通達實相。達實相者。是第一懺。眾罪霜露。",
    "X74n1483_001:0563b12": "慧日消除。蓋無之而不懺矣。第以心理微密。觀用麤",
    "X74n1483_001:0563b13": "疎。黑業覆障。卒難開曉。故重運身口。助發其意。使疾",
    "X74n1483_001:0563b14": "相應。更加之以懺耳。助也者。順正者也。道無兩端。而",
    "X74n1483_001:0563b15": "有賓主。主正賓助。分所宜然。今殆主懺而賓三昧。何",
    "X74n1483_001:0563b16": "居。余曰。助之為言藉也。謂以力藉與之也。當其正得",
    "X74n1483_001:0563b17": "助力。則體合而用一矣。脩三昧時。其法名懺。懺之成",
    "X74n1483_001:0563b18": "處。三昧彰焉。三昧之得法。猶城之有門也。城之無門。",
    "X74n1483_001:0563b19": "自不名城。法之於三昧。其何賓之與有五悔徹始終",
    "X74n1483_001:0563b20": "之位。十乘通信法之機。聖言洋溢多方。高軌淵源有",
    "X74n1483_001:0563b21": "自。若藥師光垂堪忍。願攝有情。雖具為拔業纏之願。",
    "X74n1483_001:0563b22": "而無首伏罪結之辭。以指喻指。尚謂非中之是。無法",
    "X74n1483_001:0563b23": "立法。不猶節外之枝乎。余曰。諸經觀門固廣。其法一",
    "X74n1483_001:0563b24": "揆。而藥師為法。顯而且簡。毋得以辭害義也。夫既曰",
    "X74n1483_001:0563c01": "為拔所纏業障矣。而又一一述諸過惡。吐露情辭。身",
    "X74n1483_001:0563c02": "口求哀。願為成道。則已作乞除。未作不作。悔過陳願",
    "X74n1483_001:0563c03": "之義。豈不至顯哉。且普賢觀則都淨六根。請觀音則",
    "X74n1483_001:0563c04": "通銷三障。方等陀羅尼之四眾滅罪。大涅槃之闍王",
    "X74n1483_001:0563c05": "懺逆。是皆法有對當。辭仍專切。乃若今經。雖詳陳眾",
    "X74n1483_001:0563c06": "過。實單除業障。現所為業。苟得拔除。則宿惑自謝。來",
    "X74n1483_001:0563c07": "報不受。可謂灸病得穴。伐樹得根。斯至簡之法。要視",
    "X74n1483_001:0563c08": "諸經獨拔矣。藥師本願。迦文勸請。符理契機。二俱善",
    "X74n1483_001:0563c09": "巧。且順機建法。尚名法施。而稱法隨機。得非允佛之",
    "X74n1483_001:0563c10": "化門乎。蓋諸佛化門。各異其施。西方欲拔堪忍之苦。",
    "X74n1483_001:0563c11": "而先與淨蓮之樂。故彌陀施以攝門。中方當轉娑婆",
    "X74n1483_001:0563c12": "之穢。便是同居之淨。故釋迦施以折攝二門。東方欲",
    "X74n1483_001:0563c13": "與淨瑠璃之樂。而先拔堪忍界之苦。故藥師施以折",
    "X74n1483_001:0563c14": "門。雖折攝異施。而同一慈悲。同為此界一切有情也。",
    "X74n1483_001:0563c15": "譬諸日焉。當停午時。罄無餘影。則折攝均施是宜。西",
    "X74n1483_001:0563c16": "照將沉。羣動欲息。則攝施是宜。東明初啟。庶類憑生。",
    "X74n1483_001:0563c17": "則折施是宜。既已西沉。必將東起。中天皎麗。了無暫",
    "X74n1483_001:0563c18": "停。究是此光。輪燭一四天下也。是則眉間白毫光。無",
    "X74n1483_001:0563c19": "量光。瑠璃光。總是一光。繼之以日光月光。光光無盡",
    "X74n1483_001:0563c20": "矣。故有釋迦。不可無彌陀藥師。既有彌陀。夫亦可少",
    "X74n1483_001:0563c21": "藥師乎。如欲以先承光。光光無盡。必先盡此菩薩道",
    "X74n1483_001:0563c22": "之正行。余業障深重。出俗參方。多歷年所。始遇大悲",
    "X74n1483_001:0563c23": "懺儀。雖課脩無間。而業纏未拔。今年春。仁菴義禪師。",
    "X74n1483_001:0563c24": "自邦溝還顯寧。急以藥師懺法。啟余邦定。且相期共",
    "X74n1483_001:0564a01": "席脩之。余甚恊至願。援筆立成。作書寄往。秋初纔獲",
    "X74n1483_001:0564a02": "報章。而仁老竟示寂於邦上矣。余既憫同志告徂。更",
    "X74n1483_001:0564a03": "念有志於藥師者。未聞此法。龍丘懋聖葉居士見之。",
    "X74n1483_001:0564a04": "慨然授梓。將以徧聞同志。昔陳文帝披悔辭於太極。",
    "X74n1483_001:0564a05": "唐中宗蒙降祉於房部。肅宗感瑞李於開元。而梁肅",
    "X74n1483_001:0564a06": "穆員皎然呂溫諸賢。申弘讚於文苑。皆與藥師有大",
    "X74n1483_001:0564a07": "緣起。若居士既以金剛般若。轉諸人先世罪業。又以",
    "X74n1483_001:0564a08": "此懺。用拔現世業纏。是亦淨瑠璃國之乘願者也。是",
    "X74n1483_001:0564a09": "為序。旹",
    "X74n1483_001:0564a10": "康熈三年立冬日台山後學受登書於無畏堂",
    "X74n1483_001:0564a14": "藥師三昧行法目次",
    "X74n1483_001:0564a15": "定名第一勸修第二",
    "X74n1483_001:0564a16": "方法第三",
    "X74n1483_001:0564a17": "一嚴道場二淨三業",
    "X74n1483_001:0564a18": "三修供養四請三寶諸天",
    "X74n1483_001:0564a19": "五讚歎六禮敬",
    "X74n1483_001:0564a20": "七發願持呪八懺悔",
    "X74n1483_001:0564a21": "九行道旋繞十思惟義處",
    "X74n1483_001:0564a22": "釋疑第四",
    "X74n1483_001:0564a24": "藥師三昧行法目次(終)",
    "X74n1483_001:0564b06": "藥師三昧行法",
    "X74n1483_001:0564b08": "天溪比丘　受登　集",
    "X74n1483_001:0564b09": "定名第一",
    "X74n1483_001:0564b10": "藥師三昧者。即所入三摩地。所謂諸佛甚深行處。而",
    "X74n1483_001:0564b11": "即現前不動一實際地也。普賢觀云。諸佛住處。名常",
    "X74n1483_001:0564b12": "寂光。金光明云。諸佛游於甚深法性。則知入無量義",
    "X74n1483_001:0564b13": "處。超圓通本根。出入交[牙(必心)+?]於根塵。自他同歸於秘藏。",
    "X74n1483_001:0564b14": "皆是矣。故住與行遊。俱須得所。于處不留。于緣無著。",
    "X74n1483_001:0564b15": "無住而住。無行而行。譬之鴛鴦。雙遊並息。處緣泯若。",
    "X74n1483_001:0564b16": "住行穆如。隨用自在。乃得其所。亦是首楞嚴三昧異",
    "X74n1483_001:0564b17": "名。大品謂首楞嚴三昧。是諸三昧行處。葢不起寂滅",
    "X74n1483_001:0564b18": "定。而現諸威儀。則藥師三昧。為諸三昧王。豈不信然。",
    "X74n1483_001:0564b19": "又藥師是醫王。三昧即病行。良由無緣大悲。內自熏",
    "X74n1483_001:0564b20": "心。眾生病故。是故我病。亦由無緣熏發。感應道交。以",
    "X74n1483_001:0564b21": "己之疾。愍彼之疾。知病識藥。應病與藥。令得服行。病",
    "X74n1483_001:0564b22": "差藥除。則非真非有。意而有勇。正是所行甚深。然今",
    "X74n1483_001:0564b23": "于此。欲得三昧現前。其有法乎。曰。經自陳四法。得是",
    "X74n1483_001:0564b24": "三昧。一曰聞。二曰信解。三曰供養。讀誦。受持。書寫。演",
    "X74n1483_001:0564c01": "說。四曰思惟修。習法具有四。而廣讚聞名。意在初聞",
    "X74n1483_001:0564c02": "尚爾。況後後乎。夫諸佛名號。是甚深行處者。以統眾",
    "X74n1483_001:0564c03": "德。而備萬法故也。天台云。觀雖十六。言佛便周。舉正",
    "X74n1483_001:0564c04": "以收依。標主以攝伴。是則行願之善巧方便。國土之",
    "X74n1483_001:0564c05": "行數相貌。莫不盡于藥師一名。故一聞其名。則依正",
    "X74n1483_001:0564c06": "森羅。主伴影現。因果相冥。理事無礙。不移不動。全體",
    "X74n1483_001:0564c07": "宛然。淨名曰。正徧知如來及佛。此三句義。大千眾生。",
    "X74n1483_001:0564c08": "如阿難多聞第一。以劫之壽。不能盡受。故今曼殊。承",
    "X74n1483_001:0564c09": "佛威力以發問。而世尊。若一劫一劫餘。而欲廣說。終",
    "X74n1483_001:0564c10": "無盡也。如是。而信解之。誦說之。定心修而證之。吾說",
    "X74n1483_001:0564c11": "更無有盡矣。但能展用今法。則上之四法。一舉全該。",
    "X74n1483_001:0564c12": "故曰藥師三昧行法。",
    "X74n1483_001:0564c13": "勸修第二",
    "X74n1483_001:0564c14": "如來正法寖微。像法轉時。苾蒭。苾蒭尼。鄔波索迦。鄔",
    "X74n1483_001:0564c15": "波斯迦。欲修大乘行。真實信解諸佛甚深行處者。欲",
    "X74n1483_001:0564c16": "盡聞無量菩薩行。無量善巧方便。無量廣大願。以利",
    "X74n1483_001:0564c17": "益安樂無邊有情者。欲于諸佛土。隨意受生。常見諸",
    "X74n1483_001:0564c18": "佛。得宿命智。根力覺道。定念總持。無不具足。乃至不",
    "X74n1483_001:0564c19": "退菩提者。欲願生淨土。其土一向清淨。有殊勝功德",
    "X74n1483_001:0564c20": "莊嚴。光明壽量。不可思議。與西方極樂。等無差別者。",
    "X74n1483_001:0564c21": "欲脫三途苦。還生人中。以內外財。施來求者。欲清淨",
    "X74n1483_001:0564c22": "尸羅。多聞正見。離增上慢。速得圓滿諸菩薩行者。欲",
    "X74n1483_001:0564c23": "破無明[穀-禾+卵]。竭煩惱河。解脫一切生老病死者。欲所有",
    "X74n1483_001:0564c24": "惡事。悉不能害。皆起慈心。互為饒益者。若願生西方。",
    "X74n1483_001:0565a01": "志忽不定。隨聞今名。乃有八菩薩來。示其道路。以助",
    "X74n1483_001:0565a02": "往生者。若厭患女身。願後不復更受女身者。欲求長",
    "X74n1483_001:0565a03": "壽。富饒。官位。男女。隨所願樂。一切皆遂者。若菩薩四",
    "X74n1483_001:0565a04": "百戒。苾蒭二百五十戒。苾蒭尼五百戒。毀犯所受。怖",
    "X74n1483_001:0565a05": "墮惡趣欲得清淨。還具律儀者。欲燃燈造旛。為病人",
    "X74n1483_001:0565a06": "還增已盡之命。為王家轉禍為福者。應先造立藥師",
    "X74n1483_001:0565a07": "形像。敷座安處。燒香散華。誦經持呪。思惟其義。修藥",
    "X74n1483_001:0565a08": "師三昧。所以者何。此是諸佛甚深所行。不可思議。一",
    "X74n1483_001:0565a09": "切聲聞獨覺。及未登地菩薩。皆不能信解。若得修此。",
    "X74n1483_001:0565a10": "誠謂大難。葢難於三寶中信敬尊重。故能修行者。得",
    "X74n1483_001:0565a11": "全分寶。但能誦持。得中分寶。華香供養。得下分寶。佛",
    "X74n1483_001:0565a12": "與曼殊說下分寶。尚不能盡。況中上耶。若不修是法。",
    "X74n1483_001:0565a13": "失無量重寶。是故明智者。深為之憂悲。",
    "X74n1483_001:0565a14": "方法第三",
    "X74n1483_001:0565a15": "經云。若有淨信男子女人。欲供養藥師如來者。應先",
    "X74n1483_001:0565a16": "造立形像。敷座安處。以種種華香旛葢莊嚴。七日七",
    "X74n1483_001:0565a17": "夜齋戒。起慈悲心。歌讚。禮敬。誦持經呪。右繞佛像。思",
    "X74n1483_001:0565a18": "惟其義。又云。為拔業障所纏。晉灌頂經云。志心懺悔",
    "X74n1483_001:0565a19": "自行首伏。其奉請一法。含于供養。矩公序云。祈請供",
    "X74n1483_001:0565a20": "養若不奉請。供養其誰。如是十章。次第整足。故今詮",
    "X74n1483_001:0565a21": "次。依以修行。一嚴道場。二淨三業。三修供養。四請三",
    "X74n1483_001:0565a22": "寶諸天。五讚歎。六禮敬。七發願持呪八懺悔。九行道",
    "X74n1483_001:0565a23": "旋繞。十思惟義處。初入道場第一時。具足修此十法。",
    "X74n1483_001:0565a24": "于後一一時中略去請佛。餘九悉行無異。仍以法華",
    "X74n1483_001:0565b01": "三昧補助儀觀想句偈。注於事儀之下。使正行時。專",
    "X74n1483_001:0565b02": "一用心。當知此十。或施為方法。或稱宣名句。或思惟",
    "X74n1483_001:0565b03": "義處而復各具事理。皆通感應。俱徧三業。悉淨三障。",
    "X74n1483_001:0565b04": "咸會三德何者。事即十科事行。理唯有二。顯則諸佛",
    "X74n1483_001:0565b05": "甚深行處。密則陀羅尼中道正空。此之事理。有作無",
    "X74n1483_001:0565b06": "作。必藉三業。三業機感。感必有應。應唯業淨。淨故障",
    "X74n1483_001:0565b07": "空。空處全德。當德全時。何事何理。誰感誰應。業障不",
    "X74n1483_001:0565b08": "立。德亦自空。唯十事得力。故名為藥。然當體無功。假",
    "X74n1483_001:0565b09": "名曰師。葢藥師由斯而彰。則三昧於是乎在。",
    "X74n1483_001:0565b10": "一嚴道場",
    "X74n1483_001:0565b11": "經云。若欲供養藥師如來者。應先造立彼佛形像。敷",
    "X74n1483_001:0565b12": "座安處。散種種華。燒種種香。以種種幢幡。供養其處。",
    "X74n1483_001:0565b13": "此修三昧者通式也。又云。書寫是經。以五色綵。作囊",
    "X74n1483_001:0565b14": "盛之。灑掃淨處。而安處之。以種種香華幡幢。以用供",
    "X74n1483_001:0565b15": "養。此式雖為像法時機。實通正末。涅槃云。所言法者。",
    "X74n1483_001:0565b16": "諸佛所師。若能用者。誠尊而勝。簡而嚴。上中下機。皆",
    "X74n1483_001:0565b17": "可行用。即上供佛。亦宜供經。又云。若有欲脫病人。及",
    "X74n1483_001:0565b18": "餘菑厄者。應造如來像七軀(此謂藥師一佛七軀。非四殑五殑等異佛七軀)。",
    "X74n1483_001:0565b19": "一一像前。各置七燈。一一燈量。大如車輪(灌頂云。七層之燈。一",
    "X74n1483_001:0565b20": "層七燈燈如車輪。則今世樹燈。準此式耳)。自七日至七七日。光明不絕。造",
    "X74n1483_001:0565b21": "五色神旛四十九首。又造續命旛長四十九尺。放四",
    "X74n1483_001:0565b22": "十九生。此式別為回病人已盡之命。并解國家諸種",
    "X74n1483_001:0565b23": "菑難而設也。今有還命息菑諸等機緣。極宜準此。然",
    "X74n1483_001:0565b24": "如是莊嚴。修今出世三昧。外助既勝內證亦速。如無",
    "X74n1483_001:0565c01": "力舉為。但依上式。專供本尊。及本經法。若七佛經。於",
    "X74n1483_001:0565c02": "七佛中隨供一佛。此則通修七佛儀式。又供執金剛",
    "X74n1483_001:0565c03": "像。日別三時。三時衣別。白月八日。至十五日。誦呪等。",
    "X74n1483_001:0565c04": "此則持明四護摩法。皆非今式也。上是經中嚴像式。",
    "X74n1483_001:0565c05": "今當選閑靜堂室。先去舊土。後於淨處。別取新土。用",
    "X74n1483_001:0565c06": "填其地。以香和塗。極令清淨。次於其上。懸新寶葢。葢",
    "X74n1483_001:0565c07": "中懸五色旛幢。徧一室中。皆懸旛綵。正中安藥師像。",
    "X74n1483_001:0565c08": "(若東坐西向。極宜行人瞻對)日光侍左。月光侍右。像前供層輪燈",
    "X74n1483_001:0565c09": "旛。如列藥叉神將於壇隅。最好。其外。圍以勾欄。或廂",
    "X74n1483_001:0565c10": "簾等。慮地卑濕。敷設薦蓆。次以建首日前(須用齋日)。取無",
    "X74n1483_001:0565c11": "蟲水。加持本呪一百八徧。散灑四方上下。以為結界。",
    "X74n1483_001:0565c12": "行者十人以還。多則煩雜。供養者。經云隨力所能。既",
    "X74n1483_001:0565c13": "云隨力。合當竭己資財。日日供養也。其修期者。經云。",
    "X74n1483_001:0565c14": "七日七夜。六時行道。乃至七七日。今分三等。七七日",
    "X74n1483_001:0565c15": "為上。七日為下。三七日為中。今且約三七日。為中行",
    "X74n1483_001:0565c16": "法。若能進上。斯為第一。且此尅日策功。是決勝法。若",
    "X74n1483_001:0565c17": "終身無怠。常在其中。奚以是為。又以正修前。加方便",
    "X74n1483_001:0565c18": "修七日。行人于此七日。調攝身心。節制眠食。精明觀",
    "X74n1483_001:0565c19": "道。熟練事儀。至正修時。純一無雜。仍求三寶加護。當",
    "X74n1483_001:0565c20": "進道時。無魔撓也。",
    "X74n1483_001:0565c21": "二淨三業",
    "X74n1483_001:0565c22": "經云。七日七夜。受持齋戒。食清淨食。沐浴身體。著新",
    "X74n1483_001:0565c23": "淨衣。晨嚼齒木(即楊枝)。澡潄清淨。應生無垢濁心。無惱",
    "X74n1483_001:0565c24": "害意。於一切有情。起利益安樂慈悲喜捨平等之心。",
    "X74n1483_001:0566a01": "鼓樂歌讚。右繞佛像。念彼如來本願功德。讀誦此經。",
    "X74n1483_001:0566a02": "思惟其義。法華三昧云。初入道場。當以香湯沐浴。著",
    "X74n1483_001:0566a03": "新潔衣。若大衣。及諸新染服。若無新者。當取己衣中",
    "X74n1483_001:0566a04": "勝者。以為入道場衣。於後若出道場。至不淨處。當脫",
    "X74n1483_001:0566a05": "淨衣。著不淨衣。所為事竟。當洗浴。著本淨衣。入道場",
    "X74n1483_001:0566a06": "行法。四明云。縱一日都不至穢。亦須一浴。終竟一期。",
    "X74n1483_001:0566a07": "專莫雜語。及一切接對問訊等。終竟一期。依經運想。",
    "X74n1483_001:0566a08": "不得剎那念於世務。若便利飲食。亦須秉護。勿令散",
    "X74n1483_001:0566a09": "失。事畢。即入道場。不得托事延緩。大要身論開遮。口",
    "X74n1483_001:0566a10": "論說嘿。意論止觀也。",
    "X74n1483_001:0566a11": "三修供養",
    "X74n1483_001:0566a12": "(行者初入道場。至本尊前。敷尼師壇。正身合掌倚立。應念本尊行願功德。於一切有情。起利益安樂慈悲",
    "X74n1483_001:0566a13": "平等之心。誓欲救度。慚愧懇惻。存想三寶。畟塞虗空。影現道場。手執香爐。燒眾名香。口唱三寶。五輪著地。",
    "X74n1483_001:0566a14": "首者舉云)。",
    "X74n1483_001:0566a15": "一心恭敬(此下異口同音)。",
    "X74n1483_001:0566a16": "一心頂禮。十方法界常住佛(一拜。心隨身口。一心頂禮。無分散意。了知此身。",
    "X74n1483_001:0566a17": "如影不實。能禮所禮。心無所得。一切眾生。同入禮佛海中。涉入無閡。三無差別)。",
    "X74n1483_001:0566a18": "一心頂禮。十方法界常住法(一拜。用心方法如上)。",
    "X74n1483_001:0566a19": "一心頂禮。十方法界常住僧(一拜。禮竟。互跪燒香。以手擎華。首者白云)。",
    "X74n1483_001:0566a20": "是諸眾等。各各互跪。嚴持香華。如法供養(此下眾同聲唱)。",
    "X74n1483_001:0566a21": "願此香華雲徧滿十方界。一一諸佛土。無量香莊嚴",
    "X74n1483_001:0566a22": "具足菩薩道。成就如來香。(想云。我此香華徧十方。以為微妙光明臺。諸天首樂",
    "X74n1483_001:0566a23": "天寶香。諸天肴膳天寶衣。不可思議妙法塵。一一塵出一切塵。一一塵出一切法。旋轉無閡互莊嚴。徧至",
    "X74n1483_001:0566a24": "十方三寶前。十方法界三寶前。皆有我身修供養。一一皆悉徧法界。彼彼無雜無障閡。盡未來際作佛事",
    "X74n1483_001:0566b01": "普熏法界諸眾生。蒙熏皆發菩提心。同入無生證佛智。想已。起。首者白結)。",
    "X74n1483_001:0566b02": "供養已。一切恭敬。(一拜)",
    "X74n1483_001:0566b03": "四請三寶諸天",
    "X74n1483_001:0566b04": "(運心供養已。互跪燒香。當念三寶。雖離障清淨。而以同體慈悲。護念群品。若能三業致請。必不來而來。拔",
    "X74n1483_001:0566b05": "苦與樂。七佛經云。世尊入甚深妙定。彼七世尊。各從其國。來至索訶世界。由其本願力故。各各自於寶師",
    "X74n1483_001:0566b06": "子座。隨處安坐。故今逐位慇懃三請。必有感降)。",
    "X74n1483_001:0566b07": "一心奉請。南無本師釋迦牟尼世尊(想云。我三業性如虗空。釋迦如",
    "X74n1483_001:0566b08": "來亦如是。不起真際為眾生。與眾俱來受供養。下去諸佛。但改牟尼。及形相來處)。",
    "X74n1483_001:0566b09": "一心奉請。南無東方淨瑠璃世界教主。藥師瑠璃光",
    "X74n1483_001:0566b10": "世尊(此是壇主。今之行者。修其三昧。願生其國。是故前請)。",
    "X74n1483_001:0566b11": "一心奉請。南無東方無勝世界。善名稱吉祥王世尊。",
    "X74n1483_001:0566b12": "(此四殑河沙界外佛。以至九殑河沙外六佛。依七佛經。葢與今藥師。並立誓願。攝受我者。故須請禮)。",
    "X74n1483_001:0566b13": "一心奉請。南無東方妙寶世界。寶月智嚴光音自在",
    "X74n1483_001:0566b14": "王世尊。",
    "X74n1483_001:0566b15": "一心奉請。南無東方圓滿香積世界。金色寶光妙行",
    "X74n1483_001:0566b16": "成就世尊。",
    "X74n1483_001:0566b17": "一心奉請。南無東方無憂世界。無憂最勝吉祥世尊。",
    "X74n1483_001:0566b18": "一心奉請。南無東方法幢世界。法海雷音世尊。",
    "X74n1483_001:0566b19": "一心奉請。南無東方善住寶海世界。法海勝慧游戲",
    "X74n1483_001:0566b20": "神通世尊。",
    "X74n1483_001:0566b21": "一心奉請。南無十方一切諸佛世尊。",
    "X74n1483_001:0566b22": "一心奉請。南無賢劫千佛。三世一切諸佛世尊。",
    "X74n1483_001:0566b23": "一心奉請。南無藥師瑠璃光如來本願功德。正法寶",
    "X74n1483_001:0566b24": "藏(想云。法性如空不可見。常住法寶難思議。我今三業如法請。唯願顯現受供養。下二位同)。",
    "X74n1483_001:0566c01": "一心奉請。南無光中演說。除滅一切眾生苦惱大陀",
    "X74n1483_001:0566c02": "羅尼。",
    "X74n1483_001:0566c03": "一心奉請。南無五時法海十二部經。及十方三世一",
    "X74n1483_001:0566c04": "切尊法。",
    "X74n1483_001:0566c05": "一心奉請。南無淨瑠璃世界。日光徧照菩薩摩訶薩",
    "X74n1483_001:0566c06": "(運想如佛。但改日光菩薩亦如是。下去菩薩聲聞。隨位改之)。",
    "X74n1483_001:0566c07": "一心奉請。南無淨瑠璃世界。月光徧照菩薩摩訶薩。",
    "X74n1483_001:0566c08": "一心奉請。南無淨瑠璃世界。無量無數菩薩摩訶薩。",
    "X74n1483_001:0566c09": "一心奉請。南無曼殊室利法王子菩薩摩訶薩。",
    "X74n1483_001:0566c10": "一心奉請。南無觀世音菩薩。得大勢菩薩摩訶薩。",
    "X74n1483_001:0566c11": "一心奉請。南無無盡意菩薩。寶檀華菩薩摩訶薩。",
    "X74n1483_001:0566c12": "一心奉請。南無藥王菩薩。藥上菩薩彌勒菩薩摩訶",
    "X74n1483_001:0566c13": "薩。",
    "X74n1483_001:0566c14": "一心奉請。南無救脫菩薩。執金剛菩薩摩訶薩。",
    "X74n1483_001:0566c15": "一心奉請。南無十方三世一切菩薩摩訶薩。",
    "X74n1483_001:0566c16": "一心奉請。南無摩訶迦葉尊者。阿難尊者。及一切大",
    "X74n1483_001:0566c17": "聲聞緣覺賢聖僧。",
    "X74n1483_001:0566c18": "一心奉請。宮毗羅等十二藥叉神將。各及七千眷屬。",
    "X74n1483_001:0566c19": "梵釋四王。天龍八部。人非人等。洎此國內。名山大",
    "X74n1483_001:0566c20": "川一切靈廟。(某)州地分。屬內鬼神。此所住處。護伽",
    "X74n1483_001:0566c21": "藍神。一切聖眾。",
    "X74n1483_001:0566c22": "(如是次第一徧奉請竟。即五輪著地。復更互跪。燒香散華。次第稱名奉請。如是三徧。首者述奉請意)。",
    "X74n1483_001:0566c23": "唯願。藥師教主。日光月光二補處尊。不違本誓。大慈",
    "X74n1483_001:0566c24": "大悲。他心道眼。無礙見聞。身通自在。來降道場。安住",
    "X74n1483_001:0567a01": "法位。光明徧照。攝取我等。哀憐覆護。令得成就。菩提",
    "X74n1483_001:0567a02": "行願。",
    "X74n1483_001:0567a03": "釋迦本師。善名稱吉祥王等六佛世尊。十方三世一",
    "X74n1483_001:0567a04": "切正覺。及曼殊室利等八大菩薩。救脫執金剛等菩",
    "X74n1483_001:0567a05": "薩。阿難尊者。諸大聖眾。誓願等熏。哀愍攝護。十二藥",
    "X74n1483_001:0567a06": "叉。諸天梵魔龍鬼神等。護法聖賢。悉到道場。安慰堅",
    "X74n1483_001:0567a07": "守。同成淨行(三說)。",
    "X74n1483_001:0567a08": "五讚歎",
    "X74n1483_001:0567a09": "(本經無讚文。欲取他文。恐與藥師願行功德。不得盡同。又不可輙任胷臆。故采龍樹毗婆沙論。徧讚東方",
    "X74n1483_001:0567a10": "諸佛偈文。用以讚之。讚時。了知身口意業。充滿法界。讚歎三寶。無生無滅。無有自性)。",
    "X74n1483_001:0567a11": "　面淨如滿月　　光明照無極　　壽命無有量",
    "X74n1483_001:0567a12": "　國土甚嚴淨　　能滅諸眾生　　三毒之熱惱",
    "X74n1483_001:0567a13": "　所有現在佛　　皆從其發願　　聞名定作佛",
    "X74n1483_001:0567a14": "　是故稽首禮",
    "X74n1483_001:0567a15": "以此歎佛功德。修行大乘。無上善根。奉福上界天龍",
    "X74n1483_001:0567a16": "八部。大梵天王。三十三天。閻羅五道。六齋八王。行病",
    "X74n1483_001:0567a17": "鬼王。各及眷屬。此土神祇。僧伽藍內。護正法者。又為",
    "X74n1483_001:0567a18": "國王帝主。土境萬民。師僧父母。善惡知識。造寺檀越",
    "X74n1483_001:0567a19": "十方信施。廣及法界眾生。願藉此善根平等熏修。功",
    "X74n1483_001:0567a20": "德智慧。二種莊嚴。同得往生。淨瑠璃國。(一拜)",
    "X74n1483_001:0567a21": "六禮敬",
    "X74n1483_001:0567a22": "(行者應念三寶。體是無緣慈悲。常欲拔濟一切眾生。但為無機。不能起應。我既再三奉請。縱非目擊。冥應",
    "X74n1483_001:0567a23": "不虗。故須作已降之想。燒眾名香。五輪著地。禮上所請三寶。唯諸天鬼神。不須致禮。若至藥師本尊。及本",
    "X74n1483_001:0567a24": "經呪。各須三禮。此之人法。是道揚主故。唱云)。",
    "X74n1483_001:0567b01": "一心頂禮。本師釋迦牟尼世尊(如前請中三寶諸位。皆須五輪著地。勤重",
    "X74n1483_001:0567b02": "致禮。禮佛想云。能禮所禮性空寂。感應道交難思議。我此道場如帝珠。釋迦如來影現中。我身影現釋迦",
    "X74n1483_001:0567b03": "前。頭面接足歸命禮至禮藥師如來。即云藥師如來影現中。云云。又禮藥師。應云為求滅障接足禮。此是",
    "X74n1483_001:0567b04": "懺悔主故。禮法想云。真空法性如虗空。常住法寶難思議。我身影現法寶前。一心如法歸命禮。禮僧準上",
    "X74n1483_001:0567b05": "禮佛。但改為菩薩等)。",
    "X74n1483_001:0567b06": "七發願持呪",
    "X74n1483_001:0567b07": "經云。如來行菩薩道時。發十二微妙上願。令諸有情。",
    "X74n1483_001:0567b08": "所求皆得。是即如來甚深行處也。夫諸有情。即二十",
    "X74n1483_001:0567b09": "五有眾生。是諸眾生。多苦少樂。離苦獲樂。是其所求。",
    "X74n1483_001:0567b10": "菩薩起大慈悲平等之心。為之拔一切苦。與一切樂。",
    "X74n1483_001:0567b11": "乃其願也。無緣與拔。故稱微妙。其願一一皆云願我",
    "X74n1483_001:0567b12": "得菩提時者。我以自在為義。此我。雖菩薩自誓。亦即",
    "X74n1483_001:0567b13": "二十五有我性。願即我性力用。涅槃云。王三昧力。破",
    "X74n1483_001:0567b14": "二十五有。顯二十五有我性。我性即實性。實性即佛",
    "X74n1483_001:0567b15": "性。佛性顯時。得八自在我。葢自性起願。還願自性。願",
    "X74n1483_001:0567b16": "得自性成。性成無上道。故二十五有眾生。苦拔樂與。",
    "X74n1483_001:0567b17": "得所求時。即是菩薩願滿。得阿耨菩提時也。如來遊",
    "X74n1483_001:0567b18": "於如是法性。過諸菩薩所行。故曰甚深所行處也。又",
    "X74n1483_001:0567b19": "我所行處既爾。常樂淨處亦然。普賢觀云。常波羅蜜",
    "X74n1483_001:0567b20": "所攝成處。我波羅蜜所安立處。樂波羅蜜離身心相",
    "X74n1483_001:0567b21": "處。淨波羅蜜滅有相處。是知八在圓成。故稱破有法",
    "X74n1483_001:0567b22": "王。四德究竟。即號遮那性海。如是功德莊嚴。故曰微",
    "X74n1483_001:0567b23": "妙上願。然此十二願。即是四誓。依四諦立。四諦者。二",
    "X74n1483_001:0567b24": "示世間苦因果。二示出世樂因果。一切菩薩欲拔此",
    "X74n1483_001:0567c01": "苦。欲與此樂。故依之立四誓也。依苦諦立。云眾生無",
    "X74n1483_001:0567c02": "邊誓願度。依集諦立。云煩惱無數誓願斷。依道諦立。",
    "X74n1483_001:0567c03": "云法門無量誓願學。依滅諦立。云佛道無上誓願成。",
    "X74n1483_001:0567c04": "但今十二願。與樂在前。拔苦在後者。此是菩薩期心",
    "X74n1483_001:0567c05": "果體。為本修因。我得菩提方施與拔。又是菩薩拔苦",
    "X74n1483_001:0567c06": "心重。眾生苟獲樂已。焉有不拔苦耶。故初相好莊嚴。",
    "X74n1483_001:0567c07": "光明無量二願。依滅諦立成佛道願。次令得智慧。安",
    "X74n1483_001:0567c08": "立大乘。具三聚戒三願。依道諦立學法門願也。上是",
    "X74n1483_001:0567c09": "出世因果。次完具諸根。豐贍貧窮。具丈夫相三願。與",
    "X74n1483_001:0567c10": "第十脫惡對。十一免饑渴。十二解寒熱三願。是依苦",
    "X74n1483_001:0567c11": "諦立度眾生願。第九出魔網見林一願。是依集諦立",
    "X74n1483_001:0567c12": "斷煩惱願也。此示世間因果。其斷集一願者。惑雖無",
    "X74n1483_001:0567c13": "量。見思攝盡。外道著見。魔羅躭思。魔外出已。無餘事",
    "X74n1483_001:0567c14": "矣。若斷苦須六願者。世間現見苦境甚多。愽地滋蔓。",
    "X74n1483_001:0567c15": "忍堪苦苦。故須六願專對。庶可根枝俱拔。前三根缺。",
    "X74n1483_001:0567c16": "貧窮。女人。苦勢延緩。而根深難拔。故菩薩至初僧祇",
    "X74n1483_001:0567c17": "滿。始離此障。是故先發。後三惡對。饑渴寒熱。苦情逼",
    "X74n1483_001:0567c18": "切。而枝淺易除。故人世稍知方向者。自無此事。是以",
    "X74n1483_001:0567c19": "後發。然淺深前後不同。皆集為之主。集苟能除。兩頭",
    "X74n1483_001:0567c20": "自盡。故以集願居其中也。應知後三。亦從前三開出。",
    "X74n1483_001:0567c21": "只因世道現多。人情偏苦。是故諸佛恕己。堯舜病諸。",
    "X74n1483_001:0567c22": "即如光中說呪。亦偏對治。其瘦瘧。黃熱。是此饑渴。寒",
    "X74n1483_001:0567c23": "熱。中蟲短命。是此惡對。雖以滅除一切苦惱為名。而",
    "X74n1483_001:0567c24": "其悲心所緣。若有私屬。故知藥治正投急證。師功實",
    "X74n1483_001:0568a01": "堪殿軍。前之九願。諦智已足。與拔殆周。乃重運悲增。",
    "X74n1483_001:0568a02": "取次開出。深知有所不容己也。又願不依狂。諦名為",
    "X74n1483_001:0568a03": "願。雖不出四。今以藥師善巧方便。開為十二。要使行",
    "X74n1483_001:0568a04": "者標心立行。前後顯了。先與性德之樂。後拔性德之",
    "X74n1483_001:0568a05": "苦。雖一一稱性無緣。而一一熾然與拔。觀生即滅。成",
    "X74n1483_001:0568a06": "自性佛道。觀愚即智學自性法門。觀苦即法身。度自",
    "X74n1483_001:0568a07": "性眾生。觀障即法界。斷自性煩惱。如是觀之。克始克",
    "X74n1483_001:0568a08": "終。體性融即。是故既稱微妙與上。復云無量廣大也。",
    "X74n1483_001:0568a09": "聲聞獨覺。及未登地菩薩。不能信解。願何由發。披肝",
    "X74n1483_001:0568a10": "相授。無心好樂。坐受彈斥。泣動大千。諒亦無所辭乎。",
    "X74n1483_001:0568a11": "既知此旨。當發是願。經云。於諸有情。起利益安樂慈",
    "X74n1483_001:0568a12": "悲喜捨平等之心。正教頻發是願也(首者白云)",
    "X74n1483_001:0568a13": "藥師瑠璃光如來。本行菩薩道時。發十二大願。令諸",
    "X74n1483_001:0568a14": "有情。所求皆得。我今從佛。亦如是發。(願文稍詳。今纂成偈。既易憶持。",
    "X74n1483_001:0568a15": "又便誦發。齊聲唱云)。",
    "X74n1483_001:0568a16": "　願我來世得菩提　　身光熾然照法界",
    "X74n1483_001:0568a17": "　相好莊嚴丈夫身　　令諸有情無異我",
    "X74n1483_001:0568a18": "　願我來世得菩提　　光明功德甚廣大",
    "X74n1483_001:0568a19": "　燄網莊嚴過日月　　幽冥眾生悉開曉",
    "X74n1483_001:0568a20": "　願我來世得菩提　　智慧方便無邊量",
    "X74n1483_001:0568a21": "　所受用物皆無盡　　莫令眾生有乏少",
    "X74n1483_001:0568a22": "　願我來世得菩提　　令諸邪行住正道",
    "X74n1483_001:0568a23": "　若行聲聞獨覺者　　皆以大乘安立之",
    "X74n1483_001:0568a24": "　願我來世得菩提　　無邊有情修梵行",
    "X74n1483_001:0568b01": "　皆令具足三聚戒　　設有毀犯還清淨",
    "X74n1483_001:0568b02": "　願我來世得菩提　　有情身劣根不具",
    "X74n1483_001:0568b03": "　聞我名已具諸根　　端正黠慧無疾苦",
    "X74n1483_001:0568b04": "　願我來世得菩提　　有情眾病貧窮苦",
    "X74n1483_001:0568b05": "　我之名號一經耳　　身心安樂資具足",
    "X74n1483_001:0568b06": "　願我來世得菩提　　女人百惡之所逼",
    "X74n1483_001:0568b07": "　極生厭離聞我名　　即得轉成丈夫身",
    "X74n1483_001:0568b08": "　願我來世得菩提　　令諸有情出魔罥",
    "X74n1483_001:0568b09": "　解脫外道之稠林　　正見修習菩薩行",
    "X74n1483_001:0568b10": "　願我來世得菩提　　有情王法所加苦",
    "X74n1483_001:0568b11": "　及餘菑難逼身心　　以我威神皆解脫",
    "X74n1483_001:0568b12": "　願我來世得菩提　　有情饑渴因造業",
    "X74n1483_001:0568b13": "　我先飲食飽其身　　後以法味竟安樂",
    "X74n1483_001:0568b14": "　願我來世得菩提　　有情無衣寒熱逼",
    "X74n1483_001:0568b15": "　專念我名得衣服　　寶莊嚴具亦滿足",
    "X74n1483_001:0568b16": "南無藥師瑠璃光如來(十二稱竟五輪著地)。",
    "X74n1483_001:0568b17": "既發願已。誦陀羅尼。此陀羅尼。全體三德。法身般若",
    "X74n1483_001:0568b18": "解脫謂之三。皆有常樂我淨之謂德。法身者。即我本",
    "X74n1483_001:0568b19": "性。體自常真。般若者。亦是我性。妙明圓照。解脫者。性",
    "X74n1483_001:0568b20": "我自在。無礙清淨。良由性本圓融。是三即一。亦唯性",
    "X74n1483_001:0568b21": "圓融故。即一而三。除滅一切苦故。得大自在。願行巧",
    "X74n1483_001:0568b22": "方便故。獨露妙明。究竟深境界故。本真圓滿。是既顯",
    "X74n1483_001:0568b23": "說。已示思修。今又密談。重彰秘要。當知秘要。體任遮",
    "X74n1483_001:0568b24": "持。遮二邊惡。持中道善。離邊離中。天然有在。非三非",
    "X74n1483_001:0568c01": "一。法爾現前。然一實深處。本離言說。欲人思自得之。",
    "X74n1483_001:0568c02": "故但引而不發。行願功德。像季妙投。正當淨國成生。",
    "X74n1483_001:0568c03": "是以一經三復。滅除苦惱。深悲重障。要須定光說呪。",
    "X74n1483_001:0568c04": "爰將密地轉移。好色香藥。授與一丸。諸重大病。平復",
    "X74n1483_001:0568c05": "如本。方其定體放光。光中說呪。安置諸子秘密藏中。",
    "X74n1483_001:0568c06": "若乃本時立願。願成苦度。我亦不久自住其中矣。(呪文。",
    "X74n1483_001:0568c07": "灌頂譯於經後。隋譯與奘師譯。俱略。葢行願功德。即顯說明呪。故名結願神呪。後人取淨師譯。入奘譯者。",
    "X74n1483_001:0568c08": "則經為合部。而行為顯密齊修。故持呪即是持經。且拔苦法門。密為尤要。依之良是。首者作白)。",
    "X74n1483_001:0568c09": "藥師瑠璃光如來。得菩提時。由本願力。觀諸有情。遇",
    "X74n1483_001:0568c10": "眾病苦。瘦瘧乾消。黃熱等病。或被魘魅蠱道所中。或",
    "X74n1483_001:0568c11": "復短命。或時橫死。欲令是等病苦消除。所求願滿。時",
    "X74n1483_001:0568c12": "我世尊入三摩地。名曰除滅一切眾生苦惱。既入定",
    "X74n1483_001:0568c13": "已。於肉髻中出大光明。光中演說大陀羅尼。呪曰。",
    "X74n1483_001:0568c14": "南無薄伽伐帝　鞞殺社窶嚕　薜瑠璃鉢喇婆",
    "X74n1483_001:0568c15": "曷囉闍也　咀他揭多也　阿囉喝帝　三藐三勃",
    "X74n1483_001:0568c16": "陀也　呾姪他唵　鞞殺逝鞞殺逝　鞞殺社三沒",
    "X74n1483_001:0568c17": "揭帝　莎訶(同執爐繞座。誦一百八徧竟。首者白)",
    "X74n1483_001:0568c18": "爾時光中說此呪已。大地震動。放大光明。一切眾生",
    "X74n1483_001:0568c19": "病苦皆除。受安隱樂(一禮)。",
    "X74n1483_001:0568c20": "八懺悔",
    "X74n1483_001:0568c21": "經云。我說藥師名號本願功德。為拔業障所纏有情。",
    "X74n1483_001:0568c22": "故今依經。修滅障法。先念一切業障所纏。皆由宿因。",
    "X74n1483_001:0568c23": "過去今生。與諸有情。何惡不造。罪累既積。世世相逢。",
    "X74n1483_001:0568c24": "為冤為親。為纏為障。若不懺悔。無由解脫。道法不成。",
    "X74n1483_001:0569a01": "故須披誠。哀求三寶。為我滅除。法華三昧云。業性雖",
    "X74n1483_001:0569a02": "空。果報不失。顛倒因緣。起諸重罪。流淚悲泣。口宣懺",
    "X74n1483_001:0569a03": "悔。(應心念言。我及眾生。無始常為三業六根重罪所障。不見諸佛。不知出要。但順生死。不知妙理。我今",
    "X74n1483_001:0569a04": "雖知。猶與眾生。同為一切重罪所障。今對藥師十方佛前。普為眾生。歸命懺悔。唯願加護。令障消滅。念已",
    "X74n1483_001:0569a05": "唱云)。",
    "X74n1483_001:0569a06": "普為四恩三有法界眾生。悉願斷除三障。歸命懺悔。",
    "X74n1483_001:0569a07": "(唱已。五輪著地。心復念言。我與眾生。無始來今。由愛見故。內計我人。外加惡友。不隨喜他一毫之善。唯徧",
    "X74n1483_001:0569a08": "三業。廣造眾罪。事雖不廣。惡心徧布。晝夜相續。無有間斷。覆諱過失。不欲人知。不畏惡道。無慚無愧。撥無",
    "X74n1483_001:0569a09": "因果。故于今日。深信因果。生重慚愧。生大怖畏。發露懺悔。斷相續心。發菩提心。斷惡修善。勤策三業。翻昔",
    "X74n1483_001:0569a10": "重過。隨喜凡聖一毫之善。念十方佛。有大福慧。能救拔我。及諸眾生。從二死海。置三德岸。從無始來。不知",
    "X74n1483_001:0569a11": "諸法本性空寂。廣造眾惡。今知空寂。為求菩提。為眾生故。廣修諸善。徧斷眾惡。唯願藥師。慈悲攝受。想訖。",
    "X74n1483_001:0569a12": "唱云)。",
    "X74n1483_001:0569a13": "至心懺悔。(比丘)某甲。等與法界。一切眾生。現前一心。",
    "X74n1483_001:0569a14": "圓滿清淨。光明廣大。功德巍巍。安住諸佛。甚深行處。",
    "X74n1483_001:0569a15": "具足無量。善巧方便。無始不覺。行願力微。不識善惡。",
    "X74n1483_001:0569a16": "惟懷貪恡。不知布施。及施果報。愚癡無智。缺于信根。",
    "X74n1483_001:0569a17": "嗔恚嫉妬。自讚毀他。破壞尸羅。及以軌則。毀背正見。",
    "X74n1483_001:0569a18": "忽棄多聞。契經深義。不能解了。生增上慢。覆蔽厥心。",
    "X74n1483_001:0569a19": "自是非他。嫌謗正法。甘為魔黨。自行邪見。令諸有情。",
    "X74n1483_001:0569a20": "墮大險坑。好喜乖離。更相鬬訟。以身語意。造作增長。",
    "X74n1483_001:0569a21": "種種惡業。展轉常為。不饒益事。如是等罪。無量無邊。",
    "X74n1483_001:0569a22": "從此命終。應於地獄傍生鬼趣。流轉無窮。受諸劇苦。",
    "X74n1483_001:0569a23": "受劇苦已。從彼命終。來作人間。牛馬駝驢。恒被鞭撻。",
    "X74n1483_001:0569a24": "饑渴逼惱。又常負重。隨路而行。或得為人。生居下賤。",
    "X74n1483_001:0569b01": "受他驅役。恒不自在。種種惡纏。障子道法。不得熏修。",
    "X74n1483_001:0569b02": "由昔曾聞藥師瑠璃光如來名號。今復憶念。至心歸",
    "X74n1483_001:0569b03": "依。燒香散華。稽顙運想。歸向。",
    "X74n1483_001:0569b04": "東土願王。藥師教主。誦持正法寶藏。大陀羅尼。從佛",
    "X74n1483_001:0569b05": "發願。成就菩提。與諸眾生。發露眾罪。唯願。",
    "X74n1483_001:0569b06": "藥師瑠璃光世尊。放大光明。慈悲護念。乃至夢中。亦",
    "X74n1483_001:0569b07": "以佛名。覺悟其耳。令我與法界眾生。以佛神力。開發",
    "X74n1483_001:0569b08": "本明。願行莊嚴。隨念具足。得宿命念。畏惡趣苦。不樂",
    "X74n1483_001:0569b09": "欲樂。好行惠施。正見精進。善調意樂。受持學處。無有",
    "X74n1483_001:0569b10": "毀犯。解甚深義。離增上慢。不謗正法。不為魔伴。諸根",
    "X74n1483_001:0569b11": "聰利。智慧多聞。常遇善友。永斷魔罥。破無明[穀-禾+卵]。竭煩",
    "X74n1483_001:0569b12": "惱河。解脫一切。生老病死。一切嫌恨。皆起慈心。不相",
    "X74n1483_001:0569b13": "侵凌。互為饒益。至命終時。有八菩薩。乘神通來。隨方",
    "X74n1483_001:0569b14": "示道。淨瑠璃國。蓮華化生。日光月光。同會一處。常得",
    "X74n1483_001:0569b15": "見佛。聞妙法門。具諸總持。入不退地。然後迴生天上。",
    "X74n1483_001:0569b16": "及與人間。而本善根。無有窮盡。十善統攝。威德自在。",
    "X74n1483_001:0569b17": "安立無量。百千有情。漸次修行。諸菩薩行。乃至證得。",
    "X74n1483_001:0569b18": "無上菩提。究竟同圓。微妙上願。",
    "X74n1483_001:0569b19": "懺悔發願已。歸命禮三寶。(一拜)",
    "X74n1483_001:0569b20": "九行道旋繞",
    "X74n1483_001:0569b21": "(正身威儀。右繞佛座。燒香散華。徐步安庠。觀前所修。了無所得。舉足下足。不住行相。影現十方。攀住諸佛。",
    "X74n1483_001:0569b22": "心想如夢。梵聲如響。同作契唄)。",
    "X74n1483_001:0569b23": "南無十方佛南無十方法南無十方僧",
    "X74n1483_001:0569b24": "南無本師釋迦牟尼佛南無教主藥師瑠璃光佛",
    "X74n1483_001:0569c01": "南無藥師如來本願功德經南無日光徧照菩薩",
    "X74n1483_001:0569c02": "南無明光徧照菩薩南無曼殊室利菩薩",
    "X74n1483_001:0569c03": "(或三稱。或七稱。還至像前)。",
    "X74n1483_001:0569c04": "自歸依佛。當願眾生。體解大道。發無上心。自歸依法。",
    "X74n1483_001:0569c05": "當願眾生。深入經藏。智慧如海。自歸依僧。當願眾生。",
    "X74n1483_001:0569c06": "統理大眾。一切無礙。和南聖眾",
    "X74n1483_001:0569c07": "十思惟義處",
    "X74n1483_001:0569c08": "行者禮懺訖。應出道場。還于本處。端坐繩牀。思惟其",
    "X74n1483_001:0569c09": "義。經中觀法。葢有二種。一者直觀本具。二者托緣觀",
    "X74n1483_001:0569c10": "相。觀本具。是稱性觀。觀相好。是從緣薦。於二種中。仍",
    "X74n1483_001:0569c11": "逐便宜。雖是同體。未必併用。初觀本具者。經云。諸佛",
    "X74n1483_001:0569c12": "甚深行處。無量廣大行願。無量善巧方便。云云。深處",
    "X74n1483_001:0569c13": "者。法界圓融。非空非有。即我當念正因靜處。方便者。",
    "X74n1483_001:0569c14": "事理不著。應緣自在。即今圓明了因照處。行願者。果",
    "X74n1483_001:0569c15": "圓萬行。稱性莊嚴。即現云為緣因用處。靜處本光恒",
    "X74n1483_001:0569c16": "照。行願性地本嚴。了因同開緣正。如是得名甚深。當",
    "X74n1483_001:0569c17": "知深處。全體行願。方便于中。用無所得。今之觀法。唯",
    "X74n1483_001:0569c18": "圖顯此。顯此要處。秪在一念。而此一念。所謂無念。一",
    "X74n1483_001:0569c19": "念無念。將云何觀。為因念故念。為不因念故念。為亦",
    "X74n1483_001:0569c20": "因念亦不因念故念。為非因念非不因念故念。如是",
    "X74n1483_001:0569c21": "觀時。根塵過脫。凡聖不居。性相如如。法界獨朗。既無",
    "X74n1483_001:0569c22": "能觀。亦何所觀。待對不立。前後際斷。無緣無念。不合",
    "X74n1483_001:0569c23": "不散。分別現前。了無所得。如是不移。即甚深境。如是",
    "X74n1483_001:0569c24": "用處。即行願門。如是忘緣。即方便法。以能拔一切業",
    "X74n1483_001:0570a01": "障。亦名無上空義。以饒益一切有情。又名摩訶衍心。",
    "X74n1483_001:0570a02": "若無疑信解。名字相也。思惟受持。觀行相也。漸次修",
    "X74n1483_001:0570a03": "行。相似相也。乃至菩提。分滿相也。二觀相好者。諸法",
    "X74n1483_001:0570a04": "所生。皆從緣起。今觀緣生。達諸實相。藥師身相。巍巍",
    "X74n1483_001:0570a05": "堂堂實與西方彌陀無異。今既願生彼國。合當諦觀",
    "X74n1483_001:0570a06": "是相今觀此色身。三十二丈夫相。八十種隨形好。光",
    "X74n1483_001:0570a07": "明廣大。功德巍巍。眉間白毫。右旋宛轉。金顏晃耀。分",
    "X74n1483_001:0570a08": "劑分明。行人于此。或標心在相。或緣相存心。雖復明",
    "X74n1483_001:0570a09": "了。如對目前。應知皆是念想所為。念想因緣。無實性",
    "X74n1483_001:0570a10": "相。自他共離。所有皆空。然而無實之處。照然在目。如",
    "X74n1483_001:0570a11": "鏡中像。如水中月。又復一一皆是唯心所現。不離本",
    "X74n1483_001:0570a12": "際。充滿十虗。如是緣法。即空假中。不一不異。非縱非",
    "X74n1483_001:0570a13": "橫。寂靜妙明。不可思議。故名藥師念佛三昧。又修三",
    "X74n1483_001:0570a14": "昧者。具三種力。乃得成就。一佛威力。二三昧力。三己",
    "X74n1483_001:0570a15": "功德力。經云。我於如來所說契經深義。不生疑惑。己",
    "X74n1483_001:0570a16": "功德力也。但念藥師如來名號。自獲爾所功德。三昧",
    "X74n1483_001:0570a17": "力也。汝今能受。當知皆是如來威力。佛威力也。是故",
    "X74n1483_001:0570a18": "修此三昧。但能用心。決定成就。母生疑貳。上之二法",
    "X74n1483_001:0570a19": "一是解入相應。此觀成時。是心是佛。一是感應道交。",
    "X74n1483_001:0570a20": "此觀成時。是心作佛。為順信法二種初心。至妙悟時。",
    "X74n1483_001:0570a21": "都無所得。唯願生決定信。起精進心。于此二法。盡力",
    "X74n1483_001:0570a22": "修焉。",
    "X74n1483_001:0570a23": "釋疑第四",
    "X74n1483_001:0570a24": "此經。舊謂致福消菑之要法。是豈盡然哉。予謂是。乃",
    "X74n1483_001:0570b01": "明心作佛之秘典也。何以明之。十二大願。彰因行之",
    "X74n1483_001:0570b02": "弘遠。七寶莊嚴。顯果德之純淨。行願功德也。憶念稱",
    "X74n1483_001:0570b03": "名則眾苦脫。祈請供養則諸願成。慈悲方便也。而是",
    "X74n1483_001:0570b04": "中一一稱性施為。其所施為處。即甚深處也。苟能了",
    "X74n1483_001:0570b05": "之。思過半矣。若病人求救。應死更生。王者禳菑。轉禍",
    "X74n1483_001:0570b06": "為福。與夫消百恠。除九橫等。是乃所謂致福消菑之",
    "X74n1483_001:0570b07": "法。藥師于此。特垂方便中方便。急先其標耳。故知是",
    "X74n1483_001:0570b08": "經。正淨佛國土。成就眾生。開摩訶衍門。羅盡大心眾",
    "X74n1483_001:0570b09": "生。作一番出世要事。則謂成佛秘典。豈不信哉。今述",
    "X74n1483_001:0570b10": "方法。修行是經。執柯伐柯。其則不遠。然猶有人。疑信",
    "X74n1483_001:0570b11": "半焉。作而言曰。藥師行願方便。其功原妙。眾生稱念",
    "X74n1483_001:0570b12": "供養。所益固多。化門勝軌。理自無疑。我佛誠言。胡可",
    "X74n1483_001:0570b13": "不信。第以求淨土者。自合求生極樂。勸往生者。不宜",
    "X74n1483_001:0570b14": "勸奉藥師。何者。優劣有殊。東西較別。聊為眉列。以見",
    "X74n1483_001:0570b15": "等差。其稱讚也。極樂則六方同出廣長。淨瑠璃則釋",
    "X74n1483_001:0570b16": "迦僅唯數語。其往生也。西方則無非十方上乘之流。",
    "X74n1483_001:0570b17": "東方則猶是西方中退之輩。其稱名也。一則能滅多",
    "X74n1483_001:0570b18": "劫生死之罪。一則無如不轉定業之人。至如聞彌陀",
    "X74n1483_001:0570b19": "者。勇往直前。聞藥師者。違從等分。是皆所教耳目之",
    "X74n1483_001:0570b20": "昭也。力生何以專己違眾。捨易從難。而為是歟。予應",
    "X74n1483_001:0570b21": "之曰。子誠徐六也。今姑為子以釋所疑。夫佛道成時。",
    "X74n1483_001:0570b22": "色身智慧。力無所畏。十方同等。故凡有機興法集。自",
    "X74n1483_001:0570b23": "能聲光相應。如釋迦稱讚彌陀行願。六方徧覆廣長。",
    "X74n1483_001:0570b24": "今稱讚藥師行願。交讚亦復必爾。但彌陀先說。人已",
    "X74n1483_001:0570c01": "經見。故譯人以亦如一語該之。要使藥師之國土莊",
    "X74n1483_001:0570c02": "嚴。身光壽命。六方交讚。三資勸往等。當時冷然有會",
    "X74n1483_001:0570c03": "于心。不事煩贅。此乃譯手之善巧。非謂無也。況二經",
    "X74n1483_001:0570c04": "有無互出。如上者。詳于彼。則略于此。若憶念稱名眾",
    "X74n1483_001:0570c05": "苦脫。祈請供養諸願成。病者更生。菑者得福等。則詳",
    "X74n1483_001:0570c06": "于此。而略于彼。若如子言。謂彌陀無是功德。可乎又",
    "X74n1483_001:0570c07": "諸佛願力。十方鎮常等熏。眾生向往。東西決在定志。",
    "X74n1483_001:0570c08": "秪為彼願未堅。藥師隨後助成有如此願未定。彌陀",
    "X74n1483_001:0570c09": "斷不坐視。世人于子。易師而教。誰謂藥師。拒諸高等。",
    "X74n1483_001:0570c10": "獨取遺才耶。以是知日月二光。與無量無數之眾。定",
    "X74n1483_001:0570c11": "非槩是求西之落職者。抑又聞東西淨土。唯信可往。",
    "X74n1483_001:0570c12": "苟不具信。東西絕分。信而堅。則隨其懺力。以分九品。",
    "X74n1483_001:0570c13": "信而不堅。則雜以疑。疑信交結。則九品外。別設疑城",
    "X74n1483_001:0570c14": "以須之。今定業不轉者。信不具者也。信不具。疑城尚",
    "X74n1483_001:0570c15": "無容足地。遽望東西九品乎。噫。子言違從。孰先孰後",
    "X74n1483_001:0570c16": "哉。千年暗室。頓得燈光。明無所來。暗無所去。當是之",
    "X74n1483_001:0570c17": "時。旋其從心。如空著楔。而顧覓違也。將無非聞藥師",
    "X74n1483_001:0570c18": "者違從其心。乃違從其心者聞藥師歟。是故道無定",
    "X74n1483_001:0570c19": "方。願為之主。優劣難易。存乎其人。彌陀西攝。藥師東",
    "X74n1483_001:0570c20": "化。同一釋迦之勸。各隨信向之機。子將何法。第其等",
    "X74n1483_001:0570c21": "差耶。要之心淨土淨。心疑城疑。在子擇之而已。其人",
    "X74n1483_001:0570c22": "灑然曰。所教向於是法。暫信暫不信。蒙佛示謫。處我",
    "X74n1483_001:0570c23": "於邊地一城。其城縱廣。五百由旬。然亦得薄樂。受胎",
    "X74n1483_001:0570c24": "于中。經五百歲矣。今天台以十論。隳去斯城。而天溪",
    "X74n1483_001:0571a01": "以四釋。記與一國。信得無根。道生有本。行將憑三昧",
    "X74n1483_001:0571a02": "法。歷階而升。嗣是居淨瑠璃。儼會以處。行矣是時。槃",
    "X74n1483_001:0571a03": "談奉命。予曰。信然哉。吾道東矣。於是前人隱然。不與",
    "X74n1483_001:0571a04": "眼對。予乃穆如。亦不對眼。",
    "X74n1483_001:0571a06": "藥師三昧行法(終)"
}