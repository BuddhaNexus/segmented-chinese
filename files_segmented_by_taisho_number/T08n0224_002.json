{
    "T08n0224_002:0430c26": "道行般若經卷第二",
    "T08n0224_002:0430c28": "後漢月支國三藏支婁迦讖譯",
    "T08n0224_002:0430c29": "3 功德品摩訶般若波羅蜜功德品第三",
    "T08n0224_002:0431a01": "爾時諸因坻天、諸梵天、諸波那和提天、諸",
    "T08n0224_002:0431a02": "伊沙天、諸那提乾天，同時三反作是稱譽法：",
    "T08n0224_002:0431a03": "「賢者須菩提所說法甚深，怛薩阿竭皆從是",
    "T08n0224_002:0431a04": "生。其有聞者，若諷誦讀有行者，我輩恭敬視",
    "T08n0224_002:0431a05": "如怛薩阿竭，我輩恭敬視菩薩摩訶薩持般",
    "T08n0224_002:0431a06": "若波羅蜜者。」佛語諸天人：「如是，如是！昔我於",
    "T08n0224_002:0431a07": "提和竭羅佛前，逮得般若波羅蜜，我便為提",
    "T08n0224_002:0431a08": "和竭羅佛所受決言：『却後若當為人中之導，",
    "T08n0224_002:0431a09": "悉當逮佛智慧，却後無數阿僧祇劫，汝當作",
    "T08n0224_002:0431a10": "佛，號字釋迦文，天上天下於中最尊，安定世",
    "T08n0224_002:0431a11": "間法極明，號字為佛。』」諸天人同時白佛言：",
    "T08n0224_002:0431a12": "「甚善，菩薩摩訶薩，天中天！行般若波羅蜜自",
    "T08n0224_002:0431a13": "致到薩芸若。」",
    "T08n0224_002:0431a14": "爾時佛在眾會中央諸天中坐，佛告比丘、比",
    "T08n0224_002:0431a15": "丘尼、優婆塞、優婆夷：「今四部為證，欲天、梵天、",
    "T08n0224_002:0431a16": "阿會亘修天皆證知。」佛語釋提桓因：「若有善",
    "T08n0224_002:0431a17": "男子、善女人，其有學般若波羅蜜者，其有持",
    "T08n0224_002:0431a18": "者，其有誦者，是善男子、善女人，魔若魔天終",
    "T08n0224_002:0431a19": "不能得其便。拘翼！善男子、善女人，若人若非",
    "T08n0224_002:0431a20": "人終不能得其便。拘翼！善男子、善女人不得",
    "T08n0224_002:0431a21": "橫死。拘翼！忉利天上諸天人，其有行佛道者，",
    "T08n0224_002:0431a22": "未得般若波羅蜜，未學者、未誦者，是輩天",
    "T08n0224_002:0431a23": "人，皆往到善男子、善女人所。拘翼！善男子、善",
    "T08n0224_002:0431a24": "女人學般若波羅蜜者，持者、誦者，若於空閑",
    "T08n0224_002:0431a25": "處，若於僻隈處，亦不恐、亦不怖、亦不畏。」四",
    "T08n0224_002:0431a26": "天王白佛言：「我輩自共護是善男子、善女人",
    "T08n0224_002:0431a27": "學般若波羅蜜者，持者、誦者。」梵摩三鉢天及",
    "T08n0224_002:0431a28": "梵天諸天人俱白佛言：「我輩自共護是善男",
    "T08n0224_002:0431a29": "子善女人學般若波羅蜜者，持者、誦者。」釋提",
    "T08n0224_002:0431b01": "桓因白佛言：「我自護是善男子善女人學般",
    "T08n0224_002:0431b02": "若波羅蜜者，持者、誦者。」釋提桓因復白佛言：",
    "T08n0224_002:0431b03": "「難及也有學般若波羅蜜者，善男子、善女人",
    "T08n0224_002:0431b04": "心無所動搖，般若波羅蜜其受者，為悉受六",
    "T08n0224_002:0431b05": "波羅蜜。」佛言：「如是，拘翼！其受般若波羅蜜者，",
    "T08n0224_002:0431b06": "為悉受六波羅蜜。復次拘翼！般若波羅蜜學",
    "T08n0224_002:0431b07": "者，持者、誦者，善男子、善女人且聽。拘翼！我說",
    "T08n0224_002:0431b08": "上語亦善，中語亦善，下語亦善，當念聽我所",
    "T08n0224_002:0431b09": "說。」釋提桓因從佛聽言受教。",
    "T08n0224_002:0431b10": "佛語釋提桓因：「我法中有嬈者、有害者、有",
    "T08n0224_002:0431b11": "亂者，欲嬈者、欲害者、欲亂者，其人稍稍起惡",
    "T08n0224_002:0431b12": "意，欲往未至，中道亡；欲嬈者、欲害者、欲亂",
    "T08n0224_002:0431b13": "者，其後所作終不諧。何以故？用是善男子、善",
    "T08n0224_002:0431b14": "女人學般若波羅蜜故，持故誦故，其人稍稍",
    "T08n0224_002:0431b15": "齎惡來，未至便屈還，其後所願終不得。拘",
    "T08n0224_002:0431b16": "翼！善男子、善女人，所作為悉自見，得學般若",
    "T08n0224_002:0431b17": "波羅蜜者，持者誦者，譬若，拘翼！有藥名摩",
    "T08n0224_002:0431b18": "舐，有蛇飢行索食，道逢虫，蛇欲噉虫，摩",
    "T08n0224_002:0431b19": "舐藥香即到虫所，蛇聞藥香即還去。何以",
    "T08n0224_002:0431b20": "故？藥力所却，蛇毒即歇，藥力所厭如是。拘",
    "T08n0224_002:0431b21": "翼！善男子、善女人學般若波羅蜜者、持者誦",
    "T08n0224_002:0431b22": "者，其有欲害者便自亡，般若波羅蜜威神所",
    "T08n0224_002:0431b23": "却，般若波羅蜜力所厭也。」佛言：「設有謀作者，",
    "T08n0224_002:0431b24": "從所來處，便於彼間自斷壞不復成，四天王",
    "T08n0224_002:0431b25": "皆擁護是善男子、善女人、入般若波羅蜜者、思",
    "T08n0224_002:0431b26": "惟者，自在所為，所語如甘露，所語不輕，瞋恚",
    "T08n0224_002:0431b27": "不生，自貢高不生，四天王皆護。是善男子、",
    "T08n0224_002:0431b28": "善女人學般若波羅蜜者，持者誦者，所語無",
    "T08n0224_002:0431b29": "有異，所語如甘露，所語不輕，瞋恚不起，自貢",
    "T08n0224_002:0431c01": "高不生。何以故？用學般若波羅蜜故，不受自",
    "T08n0224_002:0431c02": "瞋恚，不受自貢高，不受自可。是善男子。善女",
    "T08n0224_002:0431c03": "人心自生念：『若有鬪諍起，常當身遠離。』不喜",
    "T08n0224_002:0431c04": "是事，面自慚自念：『是曹惡者不可近。』自念：『我",
    "T08n0224_002:0431c05": "索佛道，不可隨瞋恚語，疾使我逮得好心。』",
    "T08n0224_002:0431c06": "善男子、善女人，所作為悉自見善般若波羅",
    "T08n0224_002:0431c07": "蜜學者，持者誦者。」",
    "T08n0224_002:0431c08": "釋提桓因白佛言：「般若波羅蜜能過諸惡上",
    "T08n0224_002:0431c09": "去，自在所作，無有與等者。」佛語釋提桓因：「復",
    "T08n0224_002:0431c10": "次，拘翼！善男子、善女人般若波羅蜜學者，持",
    "T08n0224_002:0431c11": "者誦者，或當過劇難之中，終不恐不怖，正使",
    "T08n0224_002:0431c12": "入軍不被兵。」佛言：「我所語無有異。拘翼！如佛",
    "T08n0224_002:0431c13": "言無有能害者，善男子、善女人，當是時若誦",
    "T08n0224_002:0431c14": "若持般若波羅蜜若念，正使死來至，若當於",
    "T08n0224_002:0431c15": "中死，若怨家在其中欲共害者，如佛所語無有",
    "T08n0224_002:0431c16": "異，是善男子、善女人，終不於中橫死，正使在",
    "T08n0224_002:0431c17": "其中，若有射者、若兵向者，終不中其身。何以",
    "T08n0224_002:0431c18": "故？是般若波羅蜜者，極大祝人中之猛祝。學",
    "T08n0224_002:0431c19": "是祝者，是善男子、善女人不自念惡，亦不念",
    "T08n0224_002:0431c20": "他人惡，都無所念，善為人中之雄，自致作佛，",
    "T08n0224_002:0431c21": "為護人民蜎飛蠕動，學是祝者疾成佛道也。",
    "T08n0224_002:0431c22": "「復次，拘翼！般若波羅蜜書已，雖不能學、不能",
    "T08n0224_002:0431c23": "誦者，當持其經卷，若人、若鬼神不能中害，其",
    "T08n0224_002:0431c24": "有宿命之罪不可請。譬若，拘翼！初得佛之處，",
    "T08n0224_002:0431c25": "四面若有人，直從一面來入；若鬼神、若禽獸，",
    "T08n0224_002:0431c26": "無有能害者。若鬼神、若禽獸，欲來嬈人、欲",
    "T08n0224_002:0431c27": "來害人，終不能中。何以故？用佛得道處故，佛",
    "T08n0224_002:0431c28": "威神所護，過去、當來、今現在佛天中天，皆為",
    "T08n0224_002:0431c29": "人中尊，悉於其中作佛；甫當復出索佛道者，",
    "T08n0224_002:0432a01": "皆當於其中得佛道。若有人入是處者，不恐",
    "T08n0224_002:0432a02": "不怖無所畏懼，般若波羅蜜者如是。般若波",
    "T08n0224_002:0432a03": "羅蜜所止處，一切諸天人民、阿須倫、鬼神、龍，",
    "T08n0224_002:0432a04": "皆為作禮恭敬護視，用是故般若波羅蜜威",
    "T08n0224_002:0432a05": "神所護。」釋提桓因白佛言：「若有，天中天！般若",
    "T08n0224_002:0432a06": "波羅蜜書者、持經卷者，自歸作禮承事供養——",
    "T08n0224_002:0432a07": "名華、搗香、澤香、雜香、繒綵、華蓋、旗幡——若般泥",
    "T08n0224_002:0432a08": "洹後，持佛舍利起塔，自歸作禮承事供養——名",
    "T08n0224_002:0432a09": "華、搗香、澤香、雜香、繒綵、華蓋、旗幡，如是其福，",
    "T08n0224_002:0432a10": "何所為多者？」佛言：「我故問汝。拘翼！隨所樂",
    "T08n0224_002:0432a11": "報我。云何，拘翼！怛薩阿竭、阿羅呵、三耶三",
    "T08n0224_002:0432a12": "佛薩芸若成，是身出見，怛薩阿竭從何法中",
    "T08n0224_002:0432a13": "學得阿耨多羅三耶三佛？」釋提桓因報佛言：",
    "T08n0224_002:0432a14": "「怛薩阿竭從般若波羅蜜中學得阿耨多羅",
    "T08n0224_002:0432a15": "三耶三佛。」佛語釋提桓因：「不用身舍利，從薩",
    "T08n0224_002:0432a16": "芸若中得佛，怛薩阿竭為出般若波羅蜜中。",
    "T08n0224_002:0432a17": "如是，拘翼！薩芸若身，從般若波羅蜜中出；怛",
    "T08n0224_002:0432a18": "薩阿竭、阿羅呵、三耶三佛薩芸若身，薩芸若",
    "T08n0224_002:0432a19": "身生；我作佛身，從薩芸若得作佛身；從薩芸",
    "T08n0224_002:0432a20": "若生我般泥洹後舍利，供養如故。若有，拘翼！",
    "T08n0224_002:0432a21": "善男子、善女人，書般若波羅蜜，學持誦行，自",
    "T08n0224_002:0432a22": "歸作禮承事供養——好華、搗香、澤香、雜香、繒綵、",
    "T08n0224_002:0432a23": "華蓋、旗幡——薩芸若則為供養。以如是，拘翼！般",
    "T08n0224_002:0432a24": "若波羅蜜寫已，作是供養經卷，善男子、善女",
    "T08n0224_002:0432a25": "人從其法中得功德無比。何以故？薩芸若者，",
    "T08n0224_002:0432a26": "則為供養已。」釋提桓因白佛言：「如是閻浮利",
    "T08n0224_002:0432a27": "人，不供養承事般若波羅蜜者，是曹之人為",
    "T08n0224_002:0432a28": "不知其尊耶？供養般若波羅蜜者，其福尊無",
    "T08n0224_002:0432a29": "比。般若波羅蜜者，當取供養之。」佛語釋提桓",
    "T08n0224_002:0432b01": "因：「云何，拘翼！閻浮利人中有幾所人信佛、信",
    "T08n0224_002:0432b02": "法、信比丘僧？」釋提桓因白佛言：「閻浮利人",
    "T08n0224_002:0432b03": "少，所信佛、信法、信比丘僧者少少耳，及行須",
    "T08n0224_002:0432b04": "陀洹、斯陀含、阿那含、阿羅漢、辟支佛，至行佛",
    "T08n0224_002:0432b05": "道者復少少耳。」佛言：「如是，拘翼！少少耳人。至",
    "T08n0224_002:0432b06": "有索佛道、行求佛道者甚多，至其然後作佛",
    "T08n0224_002:0432b07": "少少耳。如是不可計阿僧祇人，初行求佛道，",
    "T08n0224_002:0432b08": "至其然後從其中出，若一若兩，在阿惟越致",
    "T08n0224_002:0432b09": "地住耳。如是，拘翼！是善男子、善女人，行求佛",
    "T08n0224_002:0432b10": "道，會後成佛如是。」佛言：「善男子、善女人學般",
    "T08n0224_002:0432b11": "若波羅蜜者，持經者誦經者，當為作禮承事",
    "T08n0224_002:0432b12": "恭敬。何以故？用曉般若波羅蜜中事故少有。",
    "T08n0224_002:0432b13": "過去時怛薩阿竭、阿羅呵、三耶三佛，過去時",
    "T08n0224_002:0432b14": "菩薩行佛道者，皆於般若波羅蜜中學成，我",
    "T08n0224_002:0432b15": "時亦共在其中學。怛薩阿竭般泥洹後，諸菩",
    "T08n0224_002:0432b16": "薩摩訶薩悉當受是般若波羅蜜。拘翼！善男",
    "T08n0224_002:0432b17": "子、善女人，怛薩阿竭般泥洹後，取舍利起七",
    "T08n0224_002:0432b18": "寶塔供養，盡形壽自歸作禮承事——持天華、天",
    "T08n0224_002:0432b19": "搗香、天澤香、天雜香、天繒、天蓋、天幡。如是，於",
    "T08n0224_002:0432b20": "拘翼意云何，善男子、善女人作是供養，其福",
    "T08n0224_002:0432b21": "寧多不？」釋提桓因言：「甚多，甚多！天中天！」佛",
    "T08n0224_002:0432b22": "言：「不如是善男子、善女人，書般若波羅蜜，持",
    "T08n0224_002:0432b23": "經卷，自歸作禮承事供養——名華、搗香、澤香、雜",
    "T08n0224_002:0432b24": "香、繒綵、華蓋、旗幡——得福多也。」",
    "T08n0224_002:0432b25": "佛言：「置是塔。拘翼！若復有閻浮利滿中七",
    "T08n0224_002:0432b26": "寶塔，若有善男子、善女人，盡形壽自歸作禮",
    "T08n0224_002:0432b27": "承事供養——天華、天搗香、天澤香、天雜香、天繒、天",
    "T08n0224_002:0432b28": "蓋、天幡。云何，拘翼！是善男子、善女人，其福",
    "T08n0224_002:0432b29": "寧多不？」釋提桓因言：「甚多，甚多，天中天！」佛言：",
    "T08n0224_002:0432c01": "「不如是善男子、善女人，書般若波羅蜜，持經",
    "T08n0224_002:0432c02": "卷，自歸作禮承事供養——名華、搗香、澤香、雜香、繒",
    "T08n0224_002:0432c03": "綵、華蓋、旗幡——得福多。」佛言：「置閻浮利所作",
    "T08n0224_002:0432c04": "事。拘翼！滿四天下七寶塔，若有善男子、善",
    "T08n0224_002:0432c05": "女人，盡形壽自歸作禮承事供養——天華、天",
    "T08n0224_002:0432c06": "搗香、天澤香、天雜香、天繒、天蓋、天幡——其福寧多",
    "T08n0224_002:0432c07": "不？」釋提桓因言：「甚多，甚多！天中天！」佛言：「不如",
    "T08n0224_002:0432c08": "是善男子、善女人，書般若波羅蜜，持經卷，自",
    "T08n0224_002:0432c09": "歸作禮承事供養——名華、搗香、澤香、雜香、繒綵、",
    "T08n0224_002:0432c10": "華蓋、旗幡——得福多。」",
    "T08n0224_002:0432c11": "佛言：「置四天下塔。拘翼！譬如一天下，復次一",
    "T08n0224_002:0432c12": "天下，如是千天下，四面皆滿其中七寶塔，若",
    "T08n0224_002:0432c13": "有善男子、善女人盡形壽自歸作禮承事供養——",
    "T08n0224_002:0432c14": "天華、天搗香、天澤香、天雜香、天繒、天蓋、天幡。",
    "T08n0224_002:0432c15": "云何，拘翼！其福寧多不？」釋提桓因言：「甚多，甚",
    "T08n0224_002:0432c16": "多！天中天！」佛言：「不如是善男子、善女人，書般",
    "T08n0224_002:0432c17": "若波羅蜜，持經卷，自歸作禮承事供養——名華、",
    "T08n0224_002:0432c18": "搗香、澤香、雜香、繒綵、華蓋、旗幡——得福多。」佛言：「復",
    "T08n0224_002:0432c19": "置千天下。拘翼！如是中二千天下，四面皆滿",
    "T08n0224_002:0432c20": "其中七寶塔，若有善男子，善女人，盡形壽自",
    "T08n0224_002:0432c21": "歸作禮承事供養——天華、天搗香、天澤香、天雜香、",
    "T08n0224_002:0432c22": "天繒、天蓋、天幡。云何，拘翼！其福寧多不？」釋提",
    "T08n0224_002:0432c23": "桓因言：「甚多，甚多！天中天！」佛言：「不如是善男",
    "T08n0224_002:0432c24": "子、善女人，書般若波羅蜜，持經卷，自歸作禮",
    "T08n0224_002:0432c25": "承事供養——名華、搗香、澤香、雜香、繒綵、華蓋、旗幡——",
    "T08n0224_002:0432c26": "得福多。」佛言：「復置是中二千天下。拘翼！若三",
    "T08n0224_002:0432c27": "千天下，四面皆滿其中七寶塔，若有善男子、",
    "T08n0224_002:0432c28": "善女人，盡形壽自歸作禮承事供養——天華、天",
    "T08n0224_002:0432c29": "搗香、天澤香、天雜香、天繒、天蓋、天幡。云何，拘",
    "T08n0224_002:0433a01": "翼！是善男子、善女人，其福寧多不？」釋提桓因",
    "T08n0224_002:0433a02": "言：「甚多，甚多！天中天！」佛言：「不如是善男子、善",
    "T08n0224_002:0433a03": "女人，書般若波羅蜜，持經卷，自歸作禮承事",
    "T08n0224_002:0433a04": "供養——名華、搗香、澤香、雜香、繒綵、華蓋、旗幡——得",
    "T08n0224_002:0433a05": "福多。」",
    "T08n0224_002:0433a06": "佛言：「復置是三千天下七寶塔。拘翼！若三千",
    "T08n0224_002:0433a07": "大國土中薩和薩，皆使得人道，了了皆作人",
    "T08n0224_002:0433a08": "已，令人人作七寶塔，是輩人盡形壽供養，持",
    "T08n0224_002:0433a09": "諸伎樂、諸華、諸搗香、諸澤香、諸雜香、若干百",
    "T08n0224_002:0433a10": "種香、諸繒、諸蓋、諸幡，復持天華、天搗香、天澤",
    "T08n0224_002:0433a11": "香、天雜香、天繒、天蓋、天幡，如是等薩和薩，及",
    "T08n0224_002:0433a12": "三千大國土中薩和薩，悉起是七寶塔，皆是",
    "T08n0224_002:0433a13": "伎樂供養。云何，拘翼！其功德福祐寧多不？」釋",
    "T08n0224_002:0433a14": "提桓因言：「作是供養者，其福祐功德，甚多，甚",
    "T08n0224_002:0433a15": "多！天中天！」佛言：「不如是善男子善女人，書般",
    "T08n0224_002:0433a16": "若波羅蜜，持經卷，自歸作禮承事供養——名華、",
    "T08n0224_002:0433a17": "搗香、澤香、雜香、繒綵、華蓋、旗幡——得福多。」",
    "T08n0224_002:0433a18": "釋提桓因白佛言：「如是，天中天！極安隱般若",
    "T08n0224_002:0433a19": "波羅蜜，天中天！自歸作禮承事供養，過去、當",
    "T08n0224_002:0433a20": "來、今現在佛天中天薩芸若，則為供養作禮",
    "T08n0224_002:0433a21": "承事自歸，為悉供養至。」佛言：「置是三千大",
    "T08n0224_002:0433a22": "國土中七寶塔，復如一恒邊沙佛國土，一一",
    "T08n0224_002:0433a23": "薩和薩悉起作七寶塔，皆供養一劫，復過一",
    "T08n0224_002:0433a24": "劫，皆持天華、天搗香、天澤香、天雜香、天繒、天",
    "T08n0224_002:0433a25": "蓋、天幡，都盧天上天下諸伎樂持供養。如是，",
    "T08n0224_002:0433a26": "拘翼！其福祐功德寧多不？」釋提桓因言：「甚多，",
    "T08n0224_002:0433a27": "甚多！天中天！」佛言：「不如是善男子善女人，書",
    "T08n0224_002:0433a28": "般若波羅蜜，持經卷，自歸作禮承事供養——名",
    "T08n0224_002:0433a29": "華、搗香、澤香、雜香、繒綵、華蓋、旗幡——得福多。」",
    "T08n0224_002:0433b01": "佛語釋提桓因：「如是，拘翼！不如是善男子、",
    "T08n0224_002:0433b02": "善女人從法中得福極多，不可復計，不可復",
    "T08n0224_002:0433b03": "議，不可復稱，不可復量，不可復極。何以故？",
    "T08n0224_002:0433b04": "從般若波羅蜜中出怛薩阿竭、阿羅呵、三耶",
    "T08n0224_002:0433b05": "三佛、薩芸若。如是，拘翼！善男子、善女人，書般",
    "T08n0224_002:0433b06": "若波羅蜜，持經卷，自歸作禮承事供養——名華、",
    "T08n0224_002:0433b07": "搗香、澤香、雜香、繒綵、華蓋、旗幡。如是，拘翼！功",
    "T08n0224_002:0433b08": "德所致，福祐所致，及前世功德所致，佛福",
    "T08n0224_002:0433b09": "祐所致。」佛言：「百倍恒邊沙佛國中薩和薩，皆",
    "T08n0224_002:0433b10": "起七寶塔，不在計中，千倍不在計中，百千倍",
    "T08n0224_002:0433b11": "不在計中，萬億倍不在計中，無數倍不在般",
    "T08n0224_002:0433b12": "若波羅蜜供養計中。」",
    "T08n0224_002:0433b13": "爾時四萬天人與釋提桓因，共來大會，諸天",
    "T08n0224_002:0433b14": "人謂釋提桓因言：「尊者當取般若波羅蜜，當",
    "T08n0224_002:0433b15": "諷誦般若波羅蜜。」佛語釋提桓因：「當學，拘翼！",
    "T08n0224_002:0433b16": "般若波羅蜜，當持經卷，當諷誦。何以故？阿",
    "T08n0224_002:0433b17": "須倫心中作是生念：『欲與忉利天共鬪。』阿須",
    "T08n0224_002:0433b18": "倫即起兵上天。是時，拘翼！當誦念般若波羅",
    "T08n0224_002:0433b19": "蜜，阿須倫兵眾即還去。」釋提桓因因白佛",
    "T08n0224_002:0433b20": "言：「極大祝，天中天！般若波羅蜜，極尊祝般若",
    "T08n0224_002:0433b21": "波羅蜜，無有輩祝般若波羅蜜。」",
    "T08n0224_002:0433b22": "佛言：「如是，拘翼！極大祝般若波羅蜜，極尊祝",
    "T08n0224_002:0433b23": "般若波羅蜜，無有輩祝般若波羅蜜。拘翼！",
    "T08n0224_002:0433b24": "持是祝者，過去諸怛薩阿竭、阿羅呵、三耶三",
    "T08n0224_002:0433b25": "佛，皆從是祝自致作佛；甫當來諸怛薩阿",
    "T08n0224_002:0433b26": "竭、阿羅呵、三耶三佛，皆學是祝自致作佛；今",
    "T08n0224_002:0433b27": "現在十方諸佛，皆起是祝自致作佛。拘翼！是",
    "T08n0224_002:0433b28": "祝故出十誡功德，照明於天下，四禪、四諦、四",
    "T08n0224_002:0433b29": "神足、般遮旬，照明於世間，菩薩摩訶薩從般",
    "T08n0224_002:0433c01": "若波羅蜜中，生十誡功德，世間悉遍至，四禪、",
    "T08n0224_002:0433c02": "四諦、四神足、般遮旬，悉照明於世間；今怛薩",
    "T08n0224_002:0433c03": "阿竭、阿羅呵、三耶三佛未出世間時，菩薩悉",
    "T08n0224_002:0433c04": "照明，四禪、四諦、四神足、般遮旬。譬如月盛滿",
    "T08n0224_002:0433c05": "時，拘翼！從空中出照明於星宿。如是，拘翼！菩",
    "T08n0224_002:0433c06": "薩行功德盛滿亦如是。怛薩阿竭未出世間",
    "T08n0224_002:0433c07": "時，菩薩為出照明，菩薩摩訶薩皆從漚惒拘",
    "T08n0224_002:0433c08": "舍羅般若波羅蜜中出，當作是知。",
    "T08n0224_002:0433c09": "「復次，拘翼！若有善男子、善女人，持般若波羅",
    "T08n0224_002:0433c10": "蜜學誦者，為至德悉具足。」釋提桓因問佛言：",
    "T08n0224_002:0433c11": "「天中天！何謂至德悉具足？」佛言：「其人終不中",
    "T08n0224_002:0433c12": "毒死，不於水中溺死，不為兵刃所中死。若",
    "T08n0224_002:0433c13": "時有縣官起，若橫為縣官所侵，當誦念般若",
    "T08n0224_002:0433c14": "波羅蜜，若坐若經行時，縣官終不能危害。",
    "T08n0224_002:0433c15": "何以故？般若波羅蜜所擁護故。若復有餘事，",
    "T08n0224_002:0433c16": "悉當誦念般若波羅蜜，往至彼間，若王所、若",
    "T08n0224_002:0433c17": "太子傍臣所，便與共好語，與共談言，與共",
    "T08n0224_002:0433c18": "笑歡喜。何以故？用學般若波羅蜜故，念善思",
    "T08n0224_002:0433c19": "善，一切人民蜎飛蠕動，悉令其善，持等心",
    "T08n0224_002:0433c20": "閔傷慈哀，用是故，人見之悉起立。如是，拘",
    "T08n0224_002:0433c21": "翼！若有索方便者，不能危害。」爾時有異道",
    "T08n0224_002:0433c22": "人，遙見佛大會，稍稍前行欲壞亂坐，稍來",
    "T08n0224_002:0433c23": "至佛所，釋提桓因作是念：「當云何盡我壽常",
    "T08n0224_002:0433c24": "在佛邊受誦般若波羅蜜？異道人欲亂我、斷",
    "T08n0224_002:0433c25": "是法。」釋提桓因從佛所聞般若波羅蜜即受",
    "T08n0224_002:0433c26": "誦，彼異道人即遙遠遠繞佛一匝，便從彼間",
    "T08n0224_002:0433c27": "道徑去。舍利弗作是念：「是中云何令異道人",
    "T08n0224_002:0433c28": "從彼間道徑便去？」舍利弗心所念，佛即知。佛",
    "T08n0224_002:0433c29": "語舍利弗：「釋提桓因念般若波羅蜜，如是異",
    "T08n0224_002:0434a01": "道人便還去，異道人無有善意來，都盧持惡",
    "T08n0224_002:0434a02": "意來故，是弊魔便作是念：『怛薩阿竭、阿羅",
    "T08n0224_002:0434a03": "呵、三耶三佛與四部弟子共坐，欲天、梵天及",
    "T08n0224_002:0434a04": "諸天人，悉復在其中會，無有異人，悉菩薩摩",
    "T08n0224_002:0434a05": "訶薩受決者會，當為人中之將，自致成作佛，",
    "T08n0224_002:0434a06": "我當行欲壞亂之。』弊魔乘一轅之車駕，四馬",
    "T08n0224_002:0434a07": "稍稍前行至佛所，釋提桓因作是念：『弊魔乘",
    "T08n0224_002:0434a08": "四馬之車來欲到佛所，是弊魔車馬無異，非",
    "T08n0224_002:0434a09": "國王洴沙，四馬車不類；亦非國王波斯匿，",
    "T08n0224_002:0434a10": "四馬車不類；亦非釋種，四馬車不類；亦非",
    "T08n0224_002:0434a11": "墮舍利，四馬車不類；是弊魔所作。晝夜弊",
    "T08n0224_002:0434a12": "魔常索佛便，常亂世間人。』釋提桓因常作是",
    "T08n0224_002:0434a13": "願：『我會當念般若波羅蜜，常念常持心諷誦",
    "T08n0224_002:0434a14": "究竟。』釋提桓因心中誦念般若波羅蜜，且欲",
    "T08n0224_002:0434a15": "究竟，弊魔便復道還去。」",
    "T08n0224_002:0434a16": "忉利迦翼天人，持天華飛在空中立，便散佛",
    "T08n0224_002:0434a17": "上及散四面，言：「般若波羅蜜斷絕甚久，閻浮",
    "T08n0224_002:0434a18": "利人乃得聞、乃得見。」便復持天華若干種，四",
    "T08n0224_002:0434a19": "面散佛上。佛言：「其有行般若波羅蜜者，守",
    "T08n0224_002:0434a20": "般若波羅蜜者，亦不為魔及魔官屬所得便。」",
    "T08n0224_002:0434a21": "釋提桓因白佛言：「是輩人其福祐功德不小，",
    "T08n0224_002:0434a22": "聞般若波羅蜜者，何況乃學持誦念，學已持",
    "T08n0224_002:0434a23": "已誦已，取學如是，用是法住，其人前世時見",
    "T08n0224_002:0434a24": "佛般若波羅蜜耳聞者，何況乃學持誦，學",
    "T08n0224_002:0434a25": "已持已誦已，行如中事，如是法住具足，則為",
    "T08n0224_002:0434a26": "供養怛薩阿竭已，是人如是。何以故？薩芸若",
    "T08n0224_002:0434a27": "從是行般若波羅蜜。譬如，天中天！欲得極大",
    "T08n0224_002:0434a28": "寶者，當從大海索之；欲得薩芸若珍寶成怛",
    "T08n0224_002:0434a29": "薩阿竭、阿羅呵、三耶三佛者，當從般若波羅",
    "T08n0224_002:0434b01": "蜜中索之。」佛言：「如是，從其中出怛薩阿竭、阿",
    "T08n0224_002:0434b02": "羅呵、三耶三佛、薩芸若。」",
    "T08n0224_002:0434b03": "阿難白佛言：「無有說檀波羅蜜者，亦不說尸",
    "T08n0224_002:0434b04": "波羅蜜，亦不說羼提波羅蜜，亦不說惟逮波",
    "T08n0224_002:0434b05": "羅蜜，亦不說禪波羅蜜，亦無有說是名者，但",
    "T08n0224_002:0434b06": "共說般若波羅蜜者。何以故？天中天！」佛語",
    "T08n0224_002:0434b07": "阿難：「般若波羅蜜於五波羅蜜中最尊。云何，",
    "T08n0224_002:0434b08": "阿難！不作布施，當何緣為檀波羅蜜薩芸若？",
    "T08n0224_002:0434b09": "不作戒，當何緣為尸波羅蜜？不作忍辱，當",
    "T08n0224_002:0434b10": "何緣為羼提波羅蜜？不作精進，當何緣為惟",
    "T08n0224_002:0434b11": "逮波羅蜜？不作一心，當何緣為禪波羅蜜？不",
    "T08n0224_002:0434b12": "作智慧，當何緣為般若波羅蜜薩芸若？」阿難",
    "T08n0224_002:0434b13": "言：「如是，天中天！不行布施，不為檀波羅蜜薩",
    "T08n0224_002:0434b14": "芸若；不行戒，不為尸波羅蜜；不行忍辱，不為",
    "T08n0224_002:0434b15": "羼提波羅蜜；不行精進，不為惟逮波羅蜜；不",
    "T08n0224_002:0434b16": "行一心，不為禪波羅蜜；不行智慧，不為般若",
    "T08n0224_002:0434b17": "波羅蜜薩芸若，為非般若波羅蜜。」佛言：「如是，",
    "T08n0224_002:0434b18": "阿難，般若波羅蜜於五波羅蜜中最尊。譬如極",
    "T08n0224_002:0434b19": "大地，種散其中同時俱出，其生大株。如是，阿",
    "T08n0224_002:0434b20": "難！般若波羅蜜者是地，五波羅蜜者是種，從",
    "T08n0224_002:0434b21": "其中生，薩芸若者從般若波羅蜜成。如是，阿",
    "T08n0224_002:0434b22": "難！般若波羅蜜於五波羅蜜中極大尊，自在",
    "T08n0224_002:0434b23": "所教。」釋提桓因白佛言：「怛薩阿竭、阿羅呵、三",
    "T08n0224_002:0434b24": "耶三佛，所說善男子、善女人功德未竟。學般",
    "T08n0224_002:0434b25": "若波羅蜜者，持者誦者，云何？」佛語釋提桓因：",
    "T08n0224_002:0434b26": "「我不說行者功德未竟，我自說善男子、善女",
    "T08n0224_002:0434b27": "人，書般若波羅蜜者，持經卷，自歸作禮承事",
    "T08n0224_002:0434b28": "供養——名華、搗香、澤香、雜香、繒綵、華蓋、旗幡——我",
    "T08n0224_002:0434b29": "說是供養功德耳。」釋提桓因白佛言：「我身自",
    "T08n0224_002:0434c01": "護視善男子、善女人書般若波羅蜜者，持經",
    "T08n0224_002:0434c02": "卷，自歸作禮承事供養——名華、搗香、澤香、雜香、",
    "T08n0224_002:0434c03": "繒綵、華蓋、旗幡——我護是供養功德耳。」佛",
    "T08n0224_002:0434c04": "語釋提桓因：「善男子、善女人，誦般若波羅蜜",
    "T08n0224_002:0434c05": "者，若干千天人到經師所聽法，不解於法中。",
    "T08n0224_002:0434c06": "諸天人適欲問法師，天神語之，用慈於法",
    "T08n0224_002:0434c07": "中故，其人即自了知，諸天所不解者便自解，",
    "T08n0224_002:0434c08": "善男子、善女人，所作功德悉自見知。",
    "T08n0224_002:0434c09": "「復次，拘翼！善男子善女人書般若波羅蜜，於",
    "T08n0224_002:0434c10": "四部弟子中說時，其心都盧無所難，若有形",
    "T08n0224_002:0434c11": "者，若欲試者，終不畏。何以故？般若波羅蜜",
    "T08n0224_002:0434c12": "所擁護故，其所欲形試者便自去。」佛云：「我",
    "T08n0224_002:0434c13": "了不見人當般若波羅蜜者，人亦不見般若",
    "T08n0224_002:0434c14": "波羅蜜。般若波羅蜜所厭伏，善男子、善女人，",
    "T08n0224_002:0434c15": "無有敢輕者，心亦不恐，不怖懼，亦無所",
    "T08n0224_002:0434c16": "畏。善男子、善女人，所作功德悉自了見。「復次，",
    "T08n0224_002:0434c17": "拘翼！是善男子、善女人，父母皆重，若沙門道",
    "T08n0224_002:0434c18": "人皆哀，若知識兄弟外家宗親，皆尊貴敬愛",
    "T08n0224_002:0434c19": "之，或時說惡事者，持中正法為解之。是善",
    "T08n0224_002:0434c20": "男子善女人，所作功德悉自見之。",
    "T08n0224_002:0434c21": "「復次，拘翼！善男子、善女人，書般若波羅蜜，",
    "T08n0224_002:0434c22": "持經卷者，天上四天王天上諸天人索佛道者，",
    "T08n0224_002:0434c23": "往到彼所，問訊聽受般若波羅蜜，作禮遶竟",
    "T08n0224_002:0434c24": "以去；忉利天上諸天人索佛道者，往到彼所，",
    "T08n0224_002:0434c25": "問訊聽受般若波羅蜜，作禮遶竟已去；鹽天",
    "T08n0224_002:0434c26": "上諸天人，索佛道者往到彼所，問訊聽受般",
    "T08n0224_002:0434c27": "若波羅蜜，作禮遶竟已去。善男子、善女人，心",
    "T08n0224_002:0434c28": "當作是知：『十方無央數佛國，諸天人、諸龍、阿",
    "T08n0224_002:0434c29": "須倫、諸閱叉鬼神、諸迦樓羅鬼神、諸甄陀",
    "T08n0224_002:0435a01": "羅鬼神、諸乾陀羅鬼神、諸摩睺勒鬼神、諸",
    "T08n0224_002:0435a02": "人諸非人，都盧賜來到是間，問訊法師聽受",
    "T08n0224_002:0435a03": "般若波羅蜜，作禮繞竟各自去，皆賜功德無",
    "T08n0224_002:0435a04": "異；兜術陀天上諸天人，索佛道者往到彼所，",
    "T08n0224_002:0435a05": "問訊聽受般若波羅蜜，作禮繞竟以去；尼",
    "T08n0224_002:0435a06": "摩羅提羅憐耨天上諸天人，索佛道者往到",
    "T08n0224_002:0435a07": "彼所，問訊聽受般若波羅蜜，作禮繞竟已去；",
    "T08n0224_002:0435a08": "波羅尼蜜和邪拔致天上諸天人，索佛道",
    "T08n0224_002:0435a09": "者往到彼所，問訊聽受般若波羅蜜，作禮繞",
    "T08n0224_002:0435a10": "竟已去；梵天上諸天人索佛道者，梵迦夷天、",
    "T08n0224_002:0435a11": "梵弗還天、梵波𤸱天、摩呵梵天盧天、波",
    "T08n0224_002:0435a12": "利陀天、𤸱波摩那天、阿會亘修天、首呵天、",
    "T08n0224_002:0435a13": "波栗多修呵天、阿波摩修天、修乾天、惟呵天、",
    "T08n0224_002:0435a14": "波栗惟呵天、阿波修天、惟于潘天、阿惟潘天、",
    "T08n0224_002:0435a15": "阿陀波天、須䠠天、須䠠祇耨天、阿迦膩",
    "T08n0224_002:0435a16": "吒天等，天上諸天人，皆往到彼所，問訊聽受",
    "T08n0224_002:0435a17": "般若波羅蜜，作禮遶竟已各自去；及諸阿迦",
    "T08n0224_002:0435a18": "膩吒天，尚悉來下在諸天輩中，何況拘翼。",
    "T08n0224_002:0435a19": "三千大國土諸欲天人、諸色天人，悉來問訊",
    "T08n0224_002:0435a20": "聽受般若波羅蜜，作禮遶已畢竟各各自去。』",
    "T08n0224_002:0435a21": "「是彼善男子、善女人，彼所止處，當完堅無有",
    "T08n0224_002:0435a22": "嬈者，除其宿罪不請，餘不能動。善男子、善女",
    "T08n0224_002:0435a23": "人，其功德悉受得，是時諸天人來當知之。」釋",
    "T08n0224_002:0435a24": "提桓因言：「云何，天中天！善男子、善女人，當作",
    "T08n0224_002:0435a25": "是了知，諸天人來到是間，聽受般若波羅",
    "T08n0224_002:0435a26": "蜜，作禮承事？」佛言：「善男子、善女人，當作是",
    "T08n0224_002:0435a27": "知：『諸天人來受般若波羅蜜，作禮承事。』何用",
    "T08n0224_002:0435a28": "知諸天人來時？或時善男子、善女人，歡喜踊",
    "T08n0224_002:0435a29": "躍意喜時知諸天人來，以知當捨去，若天、若",
    "T08n0224_002:0435b01": "龍、若閱叉鬼神、若甄陀羅鬼神，來到彼間。「復",
    "T08n0224_002:0435b02": "次，拘翼！善男子、善女人，聞鬼神香以為曾知。",
    "T08n0224_002:0435b03": "善男子、善女人，小鬼神當避起去，大鬼神來",
    "T08n0224_002:0435b04": "前。「復次，拘翼！善男子、善女人，常當淨潔身體，",
    "T08n0224_002:0435b05": "用淨潔身體故，鬼神皆大歡喜，小天見大天",
    "T08n0224_002:0435b06": "來到避去，大尊天威神巍巍，其光重明稍稍",
    "T08n0224_002:0435b07": "安徐往，是天人至師經所，入至經所已，善男",
    "T08n0224_002:0435b08": "子、善女人則踊躍歡喜，所止處悉當淨潔住。",
    "T08n0224_002:0435b09": "善男子、善女人，病終不著身，所止處常安",
    "T08n0224_002:0435b10": "隱，未常有惡夢，夢中不見餘，但見佛，但見",
    "T08n0224_002:0435b11": "塔，但聞般若波羅蜜，但見諸弟子，但見極過",
    "T08n0224_002:0435b12": "度，但見佛坐，但見自然法輪，但見且欲成佛",
    "T08n0224_002:0435b13": "時，但見諸佛成得佛已，但見新自然法輪，但",
    "T08n0224_002:0435b14": "見若干菩薩，但見六波羅蜜種種解說，但見",
    "T08n0224_002:0435b15": "當作佛，但見餘佛國，但見了了佛尊法無有",
    "T08n0224_002:0435b16": "與等者，但見某方某國土怛薩阿竭、阿羅呵、",
    "T08n0224_002:0435b17": "三耶三佛，若干百弟子、若干千弟子、若干萬",
    "T08n0224_002:0435b18": "弟子，怛薩阿竭、阿羅呵、三耶三佛，在其中說",
    "T08n0224_002:0435b19": "法。",
    "T08n0224_002:0435b20": "「拘翼！善男子、善女人，夢如是，見已安隱覺，身",
    "T08n0224_002:0435b21": "體淨潔且輕，不欲復思食，身自軟美飽。「拘",
    "T08n0224_002:0435b22": "翼！譬如比丘得禪，從禪覺，軟心不大思食，",
    "T08n0224_002:0435b23": "自軟美飽。如是，拘翼！善男子、善女人，覺已",
    "T08n0224_002:0435b24": "不大思食，自想身軟美飽。何以故？拘翼！鬼",
    "T08n0224_002:0435b25": "神不敢近氣故，欲取佛者其功德悉自見，欲",
    "T08n0224_002:0435b26": "取佛者當學般若波羅蜜，當持當誦，正使不",
    "T08n0224_002:0435b27": "學不持不誦善男子、善女人，但書寫，持經卷，",
    "T08n0224_002:0435b28": "自歸作禮承事供養——名華、搗香、澤香、雜香、繒",
    "T08n0224_002:0435b29": "綵、華蓋、旗幡。",
    "T08n0224_002:0435c01": "「復次，拘翼！或時閻浮利地上怛薩阿竭舍利",
    "T08n0224_002:0435c02": "滿其中施與，般若波羅蜜書已舉施與，欲取",
    "T08n0224_002:0435c03": "何所？」釋提桓因言：「寧取般若波羅蜜。何以故？",
    "T08n0224_002:0435c04": "我不敢不敬舍利，天中天！從中出舍利供養，",
    "T08n0224_002:0435c05": "般若波羅蜜中出舍利，從中得供養。如我有",
    "T08n0224_002:0435c06": "時與諸天共於天上坐，持異特座，乃至自",
    "T08n0224_002:0435c07": "我座，敢有天人來至我所承事我，我未及至",
    "T08n0224_002:0435c08": "座所，我不坐上時，諸天人皆為我坐，作禮",
    "T08n0224_002:0435c09": "繞竟已便去，是坐尊釋提桓因，於是間坐受",
    "T08n0224_002:0435c10": "法，忉利天上諸天人為作禮。如是，天中天！",
    "T08n0224_002:0435c11": "般若波羅蜜出怛薩阿竭、阿羅呵、三耶三佛舍",
    "T08n0224_002:0435c12": "利，薩芸若之智慧從中出生，身用是故。天中",
    "T08n0224_002:0435c13": "天！兩分之中取般若波羅蜜。除是閻浮利地",
    "T08n0224_002:0435c14": "上滿其中怛薩阿竭舍利，正使天中天三千",
    "T08n0224_002:0435c15": "大國土滿其中舍利為一分，般若波羅蜜經",
    "T08n0224_002:0435c16": "為二分，我從二分中取般若波羅蜜。何以故？",
    "T08n0224_002:0435c17": "從中出舍利供養所致。譬如負債人，天中天！",
    "T08n0224_002:0435c18": "與王相隨出入，王甚敬重之，無有問者，亦無",
    "T08n0224_002:0435c19": "所畏。何以故？在王邊有威力故。天中天！從般",
    "T08n0224_002:0435c20": "若波羅蜜中出舍利，從中出供養，是經，天中",
    "T08n0224_002:0435c21": "天！如王，般若波羅蜜譬如是王雄猛得供養，",
    "T08n0224_002:0435c22": "怛薩阿竭舍利從薩芸若中出生得供養。如",
    "T08n0224_002:0435c23": "是，天中天！薩芸若，怛薩阿竭、阿羅呵、三耶三",
    "T08n0224_002:0435c24": "佛，從般若波羅蜜中出生，當作是知，兩分中",
    "T08n0224_002:0435c25": "我取般若波羅蜜。",
    "T08n0224_002:0435c26": "「般若波羅蜜受持者，譬如無價摩尼珠。天中",
    "T08n0224_002:0435c27": "天！有是寶，無有與等者。若持有所著，所著",
    "T08n0224_002:0435c28": "處者，鬼神不得其便，不為鬼神所中害。若",
    "T08n0224_002:0435c29": "男子、若女人，持摩尼珠著其身上，鬼神即走",
    "T08n0224_002:0436a01": "去；若中熱，持摩尼珠著身上，其熱即除去；若",
    "T08n0224_002:0436a02": "中風，持摩尼珠著身上，其風不增，即除去；若",
    "T08n0224_002:0436a03": "中寒，持摩尼珠著身上，其寒不復增，即除去；",
    "T08n0224_002:0436a04": "夜時持摩尼珠著冥中，即時明；熱時持摩尼",
    "T08n0224_002:0436a05": "珠，所著處即為涼；寒時持摩尼珠，所著處即",
    "T08n0224_002:0436a06": "為熱；所至處毒皆不行，餘他輩亦爾。中有",
    "T08n0224_002:0436a07": "為蛇所齧者，若男子、若女人持摩尼珠示",
    "T08n0224_002:0436a08": "之，見摩尼珠毒即去。如是，天中天！摩尼珠",
    "T08n0224_002:0436a09": "極尊，若有人病——若目痛、若目冥——持摩尼珠近",
    "T08n0224_002:0436a10": "眼，眼病即除愈。如是，天中天！摩尼珠德巍巍",
    "T08n0224_002:0436a11": "自在，持著何所，著水中水便隨作摩尼珠",
    "T08n0224_002:0436a12": "色，持繒裹著水中，水便如摩尼珠色，正使",
    "T08n0224_002:0436a13": "持若干種繒裹著水中，水便如摩尼珠色，水",
    "T08n0224_002:0436a14": "濁即為清，摩尼珠德無有比。」",
    "T08n0224_002:0436a15": "阿難問釋提桓因：「云何，拘翼！天上亦有摩尼",
    "T08n0224_002:0436a16": "珠？閻浮利地上亦有摩尼珠？」釋提桓因語阿",
    "T08n0224_002:0436a17": "難言：「天上亦有摩尼珠，閻浮利地上亦有摩",
    "T08n0224_002:0436a18": "尼珠，不足言，如我所說，異閻浮利地上寶輕",
    "T08n0224_002:0436a19": "耳，不如彼珠德尊十倍百倍千倍萬倍億億",
    "T08n0224_002:0436a20": "萬倍，我所語摩尼珠者，有所著處，若篋中、",
    "T08n0224_002:0436a21": "若函中，其光明倍徹出，正使舉珠出去餘",
    "T08n0224_002:0436a22": "處，續明如故，般若波羅蜜、薩芸若之德，至怛",
    "T08n0224_002:0436a23": "薩阿竭、阿羅呵、三耶三佛般泥洹去，舍利供",
    "T08n0224_002:0436a24": "養如故，薩芸若、舍利遍分布天下，供養如故。",
    "T08n0224_002:0436a25": "「復次，阿難！十方無央數佛國現在諸佛欲見",
    "T08n0224_002:0436a26": "者，善男子、善女人當行般若波羅蜜，當守般",
    "T08n0224_002:0436a27": "若波羅蜜。」佛語釋提桓因：「如是，拘翼！過去時",
    "T08n0224_002:0436a28": "怛薩阿竭、阿羅呵、三耶三佛，皆從般若波羅",
    "T08n0224_002:0436a29": "蜜中出，為人中之將，自致成作佛；如是出生",
    "T08n0224_002:0436b01": "甫當來怛薩阿竭、阿羅呵、三耶三佛，悉從般",
    "T08n0224_002:0436b02": "若波羅蜜中出，為人中之將，自致成作佛；復",
    "T08n0224_002:0436b03": "如十方無央數佛國今現在諸佛，亦從般若",
    "T08n0224_002:0436b04": "波羅蜜中出，為人中之將，自致成作佛。」釋提",
    "T08n0224_002:0436b05": "桓因白佛言：「摩訶波羅蜜，天中天！一切人民",
    "T08n0224_002:0436b06": "蜎飛蠕動之類心所念，怛薩阿竭、阿羅呵、三",
    "T08n0224_002:0436b07": "耶三佛，從般若波羅蜜悉了知。」佛言：「用是故，",
    "T08n0224_002:0436b08": "菩薩摩訶薩晝夜行般若波羅蜜。」",
    "T08n0224_002:0436b09": "釋提桓因言：「但行般若波羅蜜，不行餘波羅",
    "T08n0224_002:0436b10": "蜜耶？」佛言：「都盧六波羅蜜皆行，菩薩摩訶薩",
    "T08n0224_002:0436b11": "般若波羅蜜，於菩薩摩訶薩最尊，菩薩與布",
    "T08n0224_002:0436b12": "施，般若波羅蜜出上持戒、忍辱、精進、一心，分",
    "T08n0224_002:0436b13": "布諸經教人，不及菩薩摩訶薩行般若波羅",
    "T08n0224_002:0436b14": "蜜也。拘翼！譬如閻浮利地上種種好樹，若色",
    "T08n0224_002:0436b15": "種種各異，葉葉各異，華華各異，實實各異，種",
    "T08n0224_002:0436b16": "種枝棭其影無有異，其影如一影相類。如是，",
    "T08n0224_002:0436b17": "拘翼！五波羅蜜從般若波羅蜜出，般若波羅",
    "T08n0224_002:0436b18": "蜜出薩芸若，種種展轉相得無有異。」",
    "T08n0224_002:0436b19": "釋提桓因白佛言：「極大尊德般若波羅蜜，天",
    "T08n0224_002:0436b20": "中天！不可計德般若波羅蜜，天中天！無有",
    "T08n0224_002:0436b21": "極與等者般若波羅蜜，天中天！若有書般若",
    "T08n0224_002:0436b22": "波羅蜜者，持經卷，自歸作禮承事供養——名華、",
    "T08n0224_002:0436b23": "搗香、澤香、雜香、繒綵、華蓋、旗幡——若有書經與",
    "T08n0224_002:0436b24": "他人者，其福何所為多者？」佛言：「我故問，若拘",
    "T08n0224_002:0436b25": "翼！自恣說。云何，若有怛薩阿竭舍利自供養，",
    "T08n0224_002:0436b26": "復分布與他人令供養；若復有舍利自供養，",
    "T08n0224_002:0436b27": "亦不分與他人。其福何所多者？」",
    "T08n0224_002:0436b28": "釋提桓因言：「天中天！善男子、善女人自供養",
    "T08n0224_002:0436b29": "舍利，復分布與他人，其福大多。」佛言：「如是，",
    "T08n0224_002:0436c01": "拘翼！善男子、善女人，書般若波羅蜜，持經卷，",
    "T08n0224_002:0436c02": "自歸作禮承事供養——名華、搗香、澤香、雜香、繒",
    "T08n0224_002:0436c03": "綵、華蓋、旗幡——復分布與他人，其福大多。",
    "T08n0224_002:0436c04": "「復次，拘翼！法師所至到處輒說經法，其德其",
    "T08n0224_002:0436c05": "福甚大多大多。",
    "T08n0224_002:0436c06": "「復次，拘翼！閻浮利人若善男子、善女人，皆令",
    "T08n0224_002:0436c07": "持十戒。云何，拘翼！其福寧多不？」釋提桓因言：",
    "T08n0224_002:0436c08": "「甚多，甚多！天中天！」佛言：「不如是善男子、善女",
    "T08n0224_002:0436c09": "人書般若波羅蜜者，持經卷與他人使書，若",
    "T08n0224_002:0436c10": "為讀之，其福倍益多。「復次，拘翼！置四天下諸",
    "T08n0224_002:0436c11": "小國土、中國土，千國土、二千國土、三千大國",
    "T08n0224_002:0436c12": "土，如恒邊沙佛國人，善男子、善女人皆令持",
    "T08n0224_002:0436c13": "十戒。云何，拘翼！其福寧多不？」",
    "T08n0224_002:0436c14": "釋提桓因言：「甚多，甚多！天中天！」佛言：「不如是",
    "T08n0224_002:0436c15": "善男子、善女人書般若波羅蜜者，持經卷與",
    "T08n0224_002:0436c16": "他人使書，若為讀，其福倍益多。",
    "T08n0224_002:0436c17": "「復次，拘翼！閻浮利人善男子、善女人，皆令行",
    "T08n0224_002:0436c18": "四禪、四諦、四神足及行般遮旬。云何。拘翼！",
    "T08n0224_002:0436c19": "其福寧多不？」釋提桓因言：「甚多，甚多！天中天！」",
    "T08n0224_002:0436c20": "佛言：「不如是善男子、善女人書般若波羅蜜",
    "T08n0224_002:0436c21": "者，持經卷與他人使書，若為讀，其福倍益多。",
    "T08n0224_002:0436c22": "「復次，拘翼！置閻浮利四天下小國土、中國土，",
    "T08n0224_002:0436c23": "千國土、二千國土、三千大國土，如恒邊沙佛",
    "T08n0224_002:0436c24": "國人善男子、善女人，皆令行四禪、四諦、四神",
    "T08n0224_002:0436c25": "足及行般遮旬，皆令成得。云何，拘翼！其福",
    "T08n0224_002:0436c26": "寧轉倍多不？」釋提桓因言：「大甚多，大甚多！天",
    "T08n0224_002:0436c27": "中天！」",
    "T08n0224_002:0436c28": "佛言：「不如是善男子、善女人書般若波羅蜜",
    "T08n0224_002:0436c29": "者，持經卷與他人使書，若為讀，其福轉倍多。",
    "T08n0224_002:0437a01": "「復次，拘翼！持般若波羅蜜經卷，授與他人使",
    "T08n0224_002:0437a02": "書，若令學、若自學，其福甚倍多。",
    "T08n0224_002:0437a03": "「復次，拘翼！若有人自學般若波羅蜜解中慧，",
    "T08n0224_002:0437a04": "其福甚倍多。」",
    "T08n0224_002:0437a05": "釋提桓因白佛言：「天中天！云何學般若波羅",
    "T08n0224_002:0437a06": "蜜，學解中慧，其福甚倍多？」釋提桓因白佛",
    "T08n0224_002:0437a07": "言：「天中天！云何學般若波羅蜜解中慧？」佛言：",
    "T08n0224_002:0437a08": "「善男子、善女人不曉學。何以故？有當來善男",
    "T08n0224_002:0437a09": "子、善女人，欲得阿耨多羅三耶三菩阿惟三",
    "T08n0224_002:0437a10": "佛，喜樂學般若波羅蜜，反得惡知識教枝",
    "T08n0224_002:0437a11": "棭般若波羅蜜。」釋提桓因問佛言：「何等為",
    "T08n0224_002:0437a12": "枝棭般若波羅蜜？」佛言：「甫當來世比丘，得",
    "T08n0224_002:0437a13": "般若波羅蜜欲學，惡知識反教學色無常、行",
    "T08n0224_002:0437a14": "色無常，作是曹學行般若波羅蜜，痛痒思想",
    "T08n0224_002:0437a15": "生死識學無常，行識無常，作是曹學行般若",
    "T08n0224_002:0437a16": "波羅蜜。拘翼！是為枝棭般若波羅蜜。」佛言：",
    "T08n0224_002:0437a17": "「行般若波羅蜜者，不壞色無常視，不壞痛痒",
    "T08n0224_002:0437a18": "思想生死識無常視。何以故？本無故。拘翼！般",
    "T08n0224_002:0437a19": "若波羅蜜當黠慧學，其福倍益多。",
    "T08n0224_002:0437a20": "「復次，拘翼！置閻浮利地上三千大國土，如恒",
    "T08n0224_002:0437a21": "邊沙佛國人，若善男子、善女人皆令得須陀",
    "T08n0224_002:0437a22": "洹道。云何，拘翼！其福寧多不？」",
    "T08n0224_002:0437a23": "釋提桓因言：「甚多，甚多！天中天！」佛言：「不如是",
    "T08n0224_002:0437a24": "善男子、善女人書般若波羅蜜者，持經卷與",
    "T08n0224_002:0437a25": "他人使書，若令學、若為讀，其福倍益多。何以",
    "T08n0224_002:0437a26": "故？須陀洹道皆從般若波羅蜜中出生故。",
    "T08n0224_002:0437a27": "「復次，拘翼！閻浮利人若善男子、善女人，皆教",
    "T08n0224_002:0437a28": "令得斯陀含、阿那含、阿羅漢，皆令成就。云何，",
    "T08n0224_002:0437a29": "拘翼！其福寧轉倍多不？」釋提桓因言：「甚多，甚",
    "T08n0224_002:0437b01": "多！天中天！」佛言：「不如是善男子、善女人書般",
    "T08n0224_002:0437b02": "若波羅蜜者，持經卷與他人使書，若令學、若",
    "T08n0224_002:0437b03": "為讀，其福倍益多。何以故？薩芸若德成法德，",
    "T08n0224_002:0437b04": "一切從般若波羅蜜中學成佛，便出生須陀洹",
    "T08n0224_002:0437b05": "道、斯陀含道、阿那含道、阿羅漢道、辟支佛道。",
    "T08n0224_002:0437b06": "「置閻浮利，拘翼！置三千大國土，如恒邊沙",
    "T08n0224_002:0437b07": "佛國中人，若善男子、善女人，皆令得須陀洹",
    "T08n0224_002:0437b08": "道、斯陀含道、阿那含道、阿羅漢道、辟支佛道。",
    "T08n0224_002:0437b09": "云何，拘翼！其福寧多不？」釋提桓因言：「甚多，甚",
    "T08n0224_002:0437b10": "多！天中天！」",
    "T08n0224_002:0437b11": "佛言：「不如是善男子、善女人書般若波羅蜜",
    "T08n0224_002:0437b12": "者，持經卷與他人使書，若令學、若為讀，其福",
    "T08n0224_002:0437b13": "倍益多。何以故？皆從般若波羅蜜中學，得成",
    "T08n0224_002:0437b14": "薩芸若、成法德，用是故得佛，出生須陀洹道、",
    "T08n0224_002:0437b15": "斯陀含道、阿那含道、阿羅漢道、辟支佛道，用",
    "T08n0224_002:0437b16": "是故其福轉倍多。",
    "T08n0224_002:0437b17": "「復次，拘翼！閻浮利人都盧皆使行佛道，已信",
    "T08n0224_002:0437b18": "入佛道，學佛道心已生，若善男子、善女人，持",
    "T08n0224_002:0437b19": "般若波羅蜜經卷，與他人使書，若令學、若為",
    "T08n0224_002:0437b20": "說，及至阿惟越致菩薩，書經卷授與之，其人",
    "T08n0224_002:0437b21": "當從是學，深入般若波羅蜜中學智惠般若",
    "T08n0224_002:0437b22": "波羅蜜，轉增多守無有極智悉成就，得其福",
    "T08n0224_002:0437b23": "轉倍多。置閻浮利，拘翼！三千大國土及如",
    "T08n0224_002:0437b24": "恒邊沙佛國中人，皆行阿耨多羅三耶三菩，",
    "T08n0224_002:0437b25": "皆發意行佛道，若善男子、善女人持般若波",
    "T08n0224_002:0437b26": "羅蜜經卷，與他人使書，若令學、若為說，及至",
    "T08n0224_002:0437b27": "阿惟越致菩薩，書經卷授與，其人當從是學，",
    "T08n0224_002:0437b28": "深入般若波羅蜜中學智慧般若波羅蜜，轉",
    "T08n0224_002:0437b29": "增多守無有極智悉成就，得其福轉倍多。",
    "T08n0224_002:0437c01": "「復次，拘翼！閻浮利人都盧皆行阿耨多羅三",
    "T08n0224_002:0437c02": "耶三菩，阿耨多羅三耶三菩者，皆發意求佛，",
    "T08n0224_002:0437c03": "若善男子、善女人持般若波羅蜜經卷，與他",
    "T08n0224_002:0437c04": "人使書，為解說其中慧、教令學，及至阿惟越",
    "T08n0224_002:0437c05": "致菩薩摩訶薩，持般若波羅蜜經卷，授與使",
    "T08n0224_002:0437c06": "入黠慧中，其福轉倍多。置閻浮利三千大",
    "T08n0224_002:0437c07": "國土及至恒邊沙佛國中人，皆行阿耨多羅",
    "T08n0224_002:0437c08": "三耶三菩，阿耨多羅三耶三菩者，皆發意求",
    "T08n0224_002:0437c09": "佛，若善男子、善女人持般若波羅蜜經卷，與",
    "T08n0224_002:0437c10": "他人使書，令學入黠慧中者，若有阿惟越",
    "T08n0224_002:0437c11": "致菩薩摩訶薩，持般若波羅蜜經卷，為書授",
    "T08n0224_002:0437c12": "與使學入黠慧中，其福轉倍多。",
    "T08n0224_002:0437c13": "「復次，拘翼！閻浮利人都盧皆令行阿惟越致",
    "T08n0224_002:0437c14": "菩薩阿耨多羅三耶三菩，若有善男子、善女",
    "T08n0224_002:0437c15": "人，教入般若波羅蜜中。云何，拘翼！其福寧多",
    "T08n0224_002:0437c16": "不？」釋提桓因言：「甚多，甚多！天中天！」佛言：「從是",
    "T08n0224_002:0437c17": "輩中若有一菩薩出，便作是言：『我欲疾作佛。』",
    "T08n0224_002:0437c18": "正使欲疾作佛，若有人持般若波羅蜜經卷",
    "T08n0224_002:0437c19": "書授與者，其福轉倍多。",
    "T08n0224_002:0437c20": "「置閻浮利三千大國土乃至恒邊沙佛國中",
    "T08n0224_002:0437c21": "人，都盧皆令行阿惟越致菩薩阿耨多羅三",
    "T08n0224_002:0437c22": "耶三菩，若有善男子、善女人，教入般若波羅",
    "T08n0224_002:0437c23": "蜜中。云何，拘翼！其福寧多不？」",
    "T08n0224_002:0437c24": "釋提桓因言：「甚多，甚多！天中天！」佛言：「若有一",
    "T08n0224_002:0437c25": "菩薩從其中出，便作是言：『我欲疾作佛。』正使",
    "T08n0224_002:0437c26": "欲疾作佛，若有人持般若波羅蜜經卷書授",
    "T08n0224_002:0437c27": "與者，其福轉倍多。」",
    "T08n0224_002:0437c28": "釋提桓因白佛言：「如是，天中天！極安隱菩薩",
    "T08n0224_002:0437c29": "摩訶薩，疾近佛般若波羅蜜，若教人、若授與",
    "T08n0224_002:0438a01": "人，其福轉倍多。何以故？天中天！」佛言：「其得",
    "T08n0224_002:0438a02": "般若波羅蜜疾近佛者，近佛座。」須菩提語釋",
    "T08n0224_002:0438a03": "提桓因言：「善哉，善哉！拘翼！當所為尊弟子，菩",
    "T08n0224_002:0438a04": "薩摩訶薩作是受，疾作佛。所為作者，當如佛",
    "T08n0224_002:0438a05": "弟子從中出，是輩人不索佛道者，菩薩摩訶",
    "T08n0224_002:0438a06": "薩不當於其中學六波羅蜜，不學是法不得作",
    "T08n0224_002:0438a07": "佛，隨法學疾作阿耨多羅三耶三佛，在所問。」",
    "T08n0224_002:0438a08": "道行般若經卷第二"
}