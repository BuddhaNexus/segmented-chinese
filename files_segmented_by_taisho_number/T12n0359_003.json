{
    "T12n0359_003:0258b10": "佛說大乘入諸佛境界智光明莊",
    "T12n0359_003:0258b11": "嚴經卷第三",
    "T12n0359_003:0258b13": "西天譯經三藏朝散大夫試光祿卿",
    "T12n0359_003:0258b14": "傳梵大師賜紫沙門臣法護等奉詔譯",
    "T12n0359_003:0258b15": "「復次，妙吉祥！眾生相狀有下中上故，乃謂虛",
    "T12n0359_003:0258b16": "空有下中上。如來、應供、正等正覺亦復如是，",
    "T12n0359_003:0258b17": "一切處平等無差別分別，無生無滅，非過去、",
    "T12n0359_003:0258b18": "未來、現在，無色相、無戲論，無表示、無施設，無",
    "T12n0359_003:0258b19": "覺觸、無繫著，無稱量過諸稱量，無比喻超越",
    "T12n0359_003:0258b20": "比喻，無住、無取，超眼境界、離心意識，無狀貌、",
    "T12n0359_003:0258b21": "無文字、無音聲、無作意，無出無入，無高無下、",
    "T12n0359_003:0258b22": "超言境界，於一切處隨知隨入，但為眾生有",
    "T12n0359_003:0258b23": "下中上性，故見如來有下中上。妙吉祥！如",
    "T12n0359_003:0258b24": "來亦不作是念：『今此一類下品信解眾生，我當",
    "T12n0359_003:0258b25": "為現下品身相；此之一類中品信解眾生，我當",
    "T12n0359_003:0258b26": "為現中品身相；此之一類上品信解眾生，我",
    "T12n0359_003:0258b27": "當為現上品身相。』如來說法亦復如是，但以",
    "T12n0359_003:0258b28": "一音為眾生說，隨眾生類各得解了。如來又",
    "T12n0359_003:0258b29": "復不作是念：『此類眾生下品信解，我當為說",
    "T12n0359_003:0258c01": "聲聞乘法；此類眾生中品信解，我當為說緣",
    "T12n0359_003:0258c02": "覺乘法；此類眾生上品信解，我當為說菩薩",
    "T12n0359_003:0258c03": "乘法。』如來又復不作是念：『此類眾生信解布",
    "T12n0359_003:0258c04": "施，我當為說布施波羅蜜多法；此類眾生信",
    "T12n0359_003:0258c05": "解持戒、忍辱、精進、禪定、智慧，我當為說彼等",
    "T12n0359_003:0258c06": "諸波羅蜜多法。』如來於諸法中不生分別。何",
    "T12n0359_003:0258c07": "以故？如來法身畢竟無生，如來以無生故，不",
    "T12n0359_003:0258c08": "以名色宣說隨識而轉，如來於剎那間暫無",
    "T12n0359_003:0258c09": "分別，如來具無盡相，盡際實際皆決定故，是",
    "T12n0359_003:0258c10": "即一切法平等際。如來、應供、正等正覺一切",
    "T12n0359_003:0258c11": "處平等，無下中上差別分別；一切法平等，無",
    "T12n0359_003:0258c12": "下中上差別分別，亦復如是。何以故？以一切",
    "T12n0359_003:0258c13": "法無所得故。「妙吉祥！若一切法無所得即一",
    "T12n0359_003:0258c14": "切法平等，若法平等即法常住，若常住即無",
    "T12n0359_003:0258c15": "動，若無動即無依，若一切法無所依止即",
    "T12n0359_003:0258c16": "心無所住，心無住故即無生而生。若如是觀",
    "T12n0359_003:0258c17": "即心心所轉而不顛倒，彼不顛倒心即如說",
    "T12n0359_003:0258c18": "而得，若如說而得即無戲論，若無戲論即",
    "T12n0359_003:0258c19": "無所行，若無所行即無流散，若無流散即無",
    "T12n0359_003:0258c20": "聚集，若法無流散即法性無違，若法性無違",
    "T12n0359_003:0258c21": "即一切處而悉隨順，若一切處隨順即法自",
    "T12n0359_003:0258c22": "性無動，若法自性無動即法自性乃有所得，",
    "T12n0359_003:0258c23": "若法自性有所得者即無有少法而可決擇。",
    "T12n0359_003:0258c24": "何以故？當知因緣所生性故。若因緣生性即",
    "T12n0359_003:0258c25": "畢竟無生，若畢竟無生即得寂靜，若得寂靜",
    "T12n0359_003:0258c26": "即一切法作意悉同無依，若一切法作意悉",
    "T12n0359_003:0258c27": "同無依即都無依止，若無依止即無得無非",
    "T12n0359_003:0258c28": "得，若無得無非得即得法常住，若得法常住",
    "T12n0359_003:0258c29": "即深固法相應，若深固法相應即無有少法",
    "T12n0359_003:0259a01": "可住亦無佛法。何以故？覺了空性故。若",
    "T12n0359_003:0259a02": "覺了空性，即是菩提。如是空、無相、無願、無造",
    "T12n0359_003:0259a03": "作，無著、無生、無取、無依，悉覺了故，即是菩",
    "T12n0359_003:0259a04": "提。菩提者與深固法相應，相應之名由是",
    "T12n0359_003:0259a05": "建立，是故無高無下法相應，無作非無作",
    "T12n0359_003:0259a06": "相應，無縛無解相應，無一性無多性相應，無",
    "T12n0359_003:0259a07": "來無去相應，是即深固法相應。若深固法相",
    "T12n0359_003:0259a08": "應，彼即無所相應，亦無所斷、復無果證。何以",
    "T12n0359_003:0259a09": "故？心法本來自性明亮，但為客塵煩惱之所",
    "T12n0359_003:0259a10": "坌污，而實不能染污自性。若自性明亮即無",
    "T12n0359_003:0259a11": "煩惱，若無煩惱即無對治，謂以對治煩惱皆",
    "T12n0359_003:0259a12": "悉斷故。所以者何？無已淨、無當淨，不離清淨",
    "T12n0359_003:0259a13": "本來如是。若清淨即無生，若無生即無動，若",
    "T12n0359_003:0259a14": "無動即斷諸喜悅，一切所愛皆亦斷滅。若諸",
    "T12n0359_003:0259a15": "愛滅彼即無生，若法無生即是菩提，若菩提",
    "T12n0359_003:0259a16": "即平等，若平等即真如。若真如即一切有為、",
    "T12n0359_003:0259a17": "無為法而悉無住，若真如中無彼有為及無",
    "T12n0359_003:0259a18": "為法即無二施設，若有為、無為法無二施設",
    "T12n0359_003:0259a19": "彼即真如。若彼真如即無異真如，若無異真",
    "T12n0359_003:0259a20": "如即無種類真如，若無種類真如即無來真",
    "T12n0359_003:0259a21": "如，若無來真如即無去真如，若無去真如",
    "T12n0359_003:0259a22": "即如所說真如，若如所說真如即無生真如，",
    "T12n0359_003:0259a23": "若無生真如即無染、無淨，若無染、無淨即無",
    "T12n0359_003:0259a24": "生、無滅，若無生、無滅即涅槃平等，若涅槃平",
    "T12n0359_003:0259a25": "等即無生死亦無涅槃，若無生死亦無涅槃，",
    "T12n0359_003:0259a26": "即無過去、未來、現在，若無過去、未來、現在，即",
    "T12n0359_003:0259a27": "無下、中、上法，若無下、中、上法，彼即是真如，真",
    "T12n0359_003:0259a28": "如之名由是建立。此說真如亦名實性，此",
    "T12n0359_003:0259a29": "說實性亦名如性，此說如性亦即真如。真如",
    "T12n0359_003:0259b01": "與我而本無二亦無種類，無二義者即是菩",
    "T12n0359_003:0259b02": "提，菩提者覺了義。此所說義，即是證入三解",
    "T12n0359_003:0259b03": "脫門之智，宣說一切法智，解入一切法三世",
    "T12n0359_003:0259b04": "平等，一切法無破壞義。此所說義即是無義，",
    "T12n0359_003:0259b05": "無音聲、無記說，無詮表及詮表所起，此說名",
    "T12n0359_003:0259b06": "智，所謂：義隨知智、識隨知智。此說智義即是",
    "T12n0359_003:0259b07": "如性智義、識隨知智義，如是勝義即是法性，",
    "T12n0359_003:0259b08": "彼法性義即是義隨知智、識隨知智、勝義隨",
    "T12n0359_003:0259b09": "知智。如其法性即如其義，若法性即法住性，",
    "T12n0359_003:0259b10": "法寂靜性，彼法寂靜即無所轉，若法無轉",
    "T12n0359_003:0259b11": "即文與義而悉平等，若文義平等即無二之",
    "T12n0359_003:0259b12": "義平等，若彼義平等義識亦平等，此即是為",
    "T12n0359_003:0259b13": "入無二門平等之智。由是世俗、勝義而悉平",
    "T12n0359_003:0259b14": "等，世俗義平等故即空義平等性平等，若空",
    "T12n0359_003:0259b15": "性義平等故即補特伽羅平等性平等，若補",
    "T12n0359_003:0259b16": "特伽羅平等故即法平等性平等，若法平等",
    "T12n0359_003:0259b17": "故即信解平等性平等，若信解平等彼覺了",
    "T12n0359_003:0259b18": "故即是菩提。「妙吉祥！若於色平等性有著有",
    "T12n0359_003:0259b19": "礙者，即於眼有礙，以色及眼自性智無所礙",
    "T12n0359_003:0259b20": "故；若於諸見有著有礙者，即於身有礙，以",
    "T12n0359_003:0259b21": "諸見趣身中自性空智無所礙故；若於不深",
    "T12n0359_003:0259b22": "固作意有著有礙者，即於法光明有礙，以深",
    "T12n0359_003:0259b23": "固作意伺察諸法自性空智無所礙故；若於",
    "T12n0359_003:0259b24": "疑惑垢染有著有礙者，即於解脫有礙，以信",
    "T12n0359_003:0259b25": "解解脫如實之智無所礙故；若於懈怠垢染",
    "T12n0359_003:0259b26": "有著有礙者，即於現證堅固精進有礙，以如",
    "T12n0359_003:0259b27": "所說法覺了之性無所礙故；若於諸障有著",
    "T12n0359_003:0259b28": "有礙者，即於七覺支法有礙，以無障解脫智",
    "T12n0359_003:0259b29": "無所礙故。應知一切法自性清淨，但由因緣",
    "T12n0359_003:0259c01": "和合而轉。而諸菩薩當善了知一切法中染",
    "T12n0359_003:0259c02": "因、淨因，若染因、若淨因皆清淨已即無所",
    "T12n0359_003:0259c03": "住，謂我所起及見所起是染因，入無我法",
    "T12n0359_003:0259c04": "忍辱是淨因；我我所見是染因，於內寂靜",
    "T12n0359_003:0259c05": "外無所行是淨因；欲瞋害尋是染因，慈悲喜",
    "T12n0359_003:0259c06": "捨、入伺察法忍辱是淨因；四顛倒是染因，四",
    "T12n0359_003:0259c07": "念處是淨因；五蓋是染因，五根是淨因；六處",
    "T12n0359_003:0259c08": "是染因，六念是淨因；七不正法是染因，七覺",
    "T12n0359_003:0259c09": "支法是淨因；八邪法是染因，八正法是淨因；",
    "T12n0359_003:0259c10": "九惱處是染因，九次第定是淨因；十不善業",
    "T12n0359_003:0259c11": "道是染因，十善業道是淨因。總要而言，一",
    "T12n0359_003:0259c12": "切不善作意皆是染因；一切善作意皆是淨",
    "T12n0359_003:0259c13": "因。若染因、若淨因，彼一切法自性皆空，無眾",
    "T12n0359_003:0259c14": "生、無壽者、無養者、無補特伽羅、無主宰、無",
    "T12n0359_003:0259c15": "攝受、無所作，如幻無相內心寂靜。若內寂靜",
    "T12n0359_003:0259c16": "是即遍寂，若遍寂即自性，若法自性即無所",
    "T12n0359_003:0259c17": "得，若無所得即無依止，若無依止即如虛",
    "T12n0359_003:0259c18": "空。當知染、淨彼一切法與虛空等，然彼虛空",
    "T12n0359_003:0259c19": "亦不壞法性。何以故？妙吉祥！是中無有少法",
    "T12n0359_003:0259c20": "可得若生若滅。」妙吉祥白佛言：「世尊！若爾",
    "T12n0359_003:0259c21": "者，如來取證菩提，皆謂何乎？」佛言：「妙吉祥！如",
    "T12n0359_003:0259c22": "來以無根本無住故得菩提。」妙吉祥言：「何名",
    "T12n0359_003:0259c23": "根本？復何名住？」佛言：「妙吉祥！有身為根本，依",
    "T12n0359_003:0259c24": "虛妄分別而住。諸佛如來以菩提平等故，即",
    "T12n0359_003:0259c25": "是一切法平等智，是故說名無根本、無住，如",
    "T12n0359_003:0259c26": "來以如是故現成正覺。妙吉祥！當知諸法寂",
    "T12n0359_003:0259c27": "靜、近寂。何名寂靜？何名近寂？內謂寂靜、外謂",
    "T12n0359_003:0259c28": "近寂。何以故？以眼空故，我我所自性亦空，此",
    "T12n0359_003:0259c29": "名寂靜；知眼空已，色無所取，此名近寂。以",
    "T12n0359_003:0260a01": "耳空故，我我所自性亦空，此名寂靜；知耳空",
    "T12n0359_003:0260a02": "已，聲無所取，此名近寂。以鼻空故，我我所自",
    "T12n0359_003:0260a03": "性亦空，此名寂靜；知鼻空已，香無所取，此",
    "T12n0359_003:0260a04": "名近寂。以舌空故，我我所自性亦空，此名寂",
    "T12n0359_003:0260a05": "靜；知舌空已，味無所取，此名近寂。以身空故，",
    "T12n0359_003:0260a06": "我我所自性亦空，此名寂靜；知身空已，觸無",
    "T12n0359_003:0260a07": "所取，此名近寂。以意空故，我我所自性亦空，",
    "T12n0359_003:0260a08": "此名寂靜；知意空已，法無所取，此名近寂。「妙",
    "T12n0359_003:0260a09": "吉祥！菩提自性明亮，心自性明亮。以何因",
    "T12n0359_003:0260a10": "故說自性明亮？謂即自性無染污故、與虛空",
    "T12n0359_003:0260a11": "等，虛空自性而悉周遍，如虛空性，畢竟自性",
    "T12n0359_003:0260a12": "本明亮故。「又妙吉祥！菩提無入、無出。何名無",
    "T12n0359_003:0260a13": "入、無出？謂無攝取，故名無入；謂無棄捨，故名",
    "T12n0359_003:0260a14": "無出。如來證解無入、無出，如所證解即同真",
    "T12n0359_003:0260a15": "如，無此無彼，以一切法離彼此故，是故如來",
    "T12n0359_003:0260a16": "現成正覺。「又妙吉祥！菩提無相亦無所緣。何",
    "T12n0359_003:0260a17": "名無相及無所緣？謂眼識無所得，此名無相；",
    "T12n0359_003:0260a18": "色無所觀，此名無所緣。耳識無所得，此名無",
    "T12n0359_003:0260a19": "相；聲無所聞，此名無所緣。鼻識無所得，此名",
    "T12n0359_003:0260a20": "無相；香無所嗅，此名無所緣。舌識無所得，此",
    "T12n0359_003:0260a21": "名無相；味無所甞，此名無所緣。身識無所得，",
    "T12n0359_003:0260a22": "此名無相；觸無所覺，此名無所緣。意識無所",
    "T12n0359_003:0260a23": "得，此名無相；法無所分別，此名無所緣。妙吉",
    "T12n0359_003:0260a24": "祥！此等皆是諸聖境界，所有三界非聖境界，",
    "T12n0359_003:0260a25": "由是應行聖境界故。「又妙吉祥！菩提非過去、",
    "T12n0359_003:0260a26": "未來、現在，三世平等故，三輪斷故。三輪者，謂",
    "T12n0359_003:0260a27": "過去心不轉，未來識無取，現在意無動。彼心",
    "T12n0359_003:0260a28": "意識設有所住，而無分別不離分別，無計度",
    "T12n0359_003:0260a29": "不離計度，無過去已作、無未來領納、無現在",
    "T12n0359_003:0260b01": "戲論。「又妙吉祥！菩提非身得，無所為故。非身",
    "T12n0359_003:0260b02": "得者，謂即眼識無所了知，耳、鼻、舌、身、意識無",
    "T12n0359_003:0260b03": "所了知，以非心意識所了知故，即是無為。此",
    "T12n0359_003:0260b04": "說無為，謂即無生、無住、無滅三輪清淨。如其",
    "T12n0359_003:0260b05": "無為，於有為法應如是知。何以故？一切法無",
    "T12n0359_003:0260b06": "自性故。以法無自性，即法無有二。「又妙吉祥！",
    "T12n0359_003:0260b07": "菩提是無差別句。何名無差別？復何名句？謂",
    "T12n0359_003:0260b08": "無想是無差別；真如是句。無住是無差別；法",
    "T12n0359_003:0260b09": "界是句。無種種性是無差別；實際是句。無",
    "T12n0359_003:0260b10": "所緣是無差別；無動是句。空是無差別；無相",
    "T12n0359_003:0260b11": "是句。無尋伺是無差別；無想是句。無求願是",
    "T12n0359_003:0260b12": "無差別；無眾生是句。眾生無自性是無差別；",
    "T12n0359_003:0260b13": "虛空是句。無所得是無差別；無生是句。無滅",
    "T12n0359_003:0260b14": "是無差別；無為是句。無所行是無差別；菩提",
    "T12n0359_003:0260b15": "是句。寂止是無差別；涅槃是句。無所取是無",
    "T12n0359_003:0260b16": "差別；無生是句。「又妙吉祥！菩提者非身可",
    "T12n0359_003:0260b17": "證。何以故？身雖有生，無思、無動，如草木瓦礫，",
    "T12n0359_003:0260b18": "其心如幻，空虛不實無所造作。妙吉祥！若於",
    "T12n0359_003:0260b19": "身心如實覺了，即是菩提。世俗所行非勝義",
    "T12n0359_003:0260b20": "諦。何以故？勝義諦中無身無心、無法無非法，",
    "T12n0359_003:0260b21": "無實無不實，無真無妄，無語言無非語言。一",
    "T12n0359_003:0260b22": "切法是菩提。所以者何？菩提無處所，非語言",
    "T12n0359_003:0260b23": "詮表，猶如虛空無處所故，亦無造作、無生、無",
    "T12n0359_003:0260b24": "滅，非語言詮表。如來以菩提無處所，無造",
    "T12n0359_003:0260b25": "作、無生滅，無詮表故，如實如理審伺察時，彼",
    "T12n0359_003:0260b26": "一切法悉無言說。菩提亦復如是，如實伺察",
    "T12n0359_003:0260b27": "時亦無言說。何以故？語言無實故，無生滅故。",
    "T12n0359_003:0260b28": "「又妙吉祥！菩提無所取、無含藏。何名無所取？",
    "T12n0359_003:0260b29": "何名無含藏？了知眼故名無所取；色無所得",
    "T12n0359_003:0260c01": "名無含藏。了知耳故名無所取；聲無所得名",
    "T12n0359_003:0260c02": "無含藏。了知鼻故名無所取；香無所得名無",
    "T12n0359_003:0260c03": "含藏。了知舌故名無所取；味無所得名無含",
    "T12n0359_003:0260c04": "藏。了知身故名無所取；觸無所得名無含藏。",
    "T12n0359_003:0260c05": "了知意故名無所取；法無所得名無含藏。如",
    "T12n0359_003:0260c06": "來以是無所取、無含藏故，現證菩提。證菩提",
    "T12n0359_003:0260c07": "已，於眼無所取、色無所得、眼識無住；耳無所",
    "T12n0359_003:0260c08": "取、聲無所得、耳識無住；鼻無所取、香無所得、",
    "T12n0359_003:0260c09": "鼻識無住；舌無所取、味無所得、舌識無住；身",
    "T12n0359_003:0260c10": "無所取、觸無所得、身識無住；意無所取、法無",
    "T12n0359_003:0260c11": "所得、意識無住；以識無住故，乃名如來、應供、",
    "T12n0359_003:0260c12": "正等正覺。「又妙吉祥！當知眾生有四種法而",
    "T12n0359_003:0260c13": "住於心。何等為四？謂色、受、想、行，一切眾生而",
    "T12n0359_003:0260c14": "住其心。謂以眾生於四法中心有住故，如來",
    "T12n0359_003:0260c15": "乃說不生、不滅、無所了知，建立菩提名之為",
    "T12n0359_003:0260c16": "空。以菩提空故，即一切法空，如來亦空，以",
    "T12n0359_003:0260c17": "是空故現成正覺。妙吉祥！非為空故取證菩",
    "T12n0359_003:0260c18": "提亦空，當知法中有一理智，所謂空性。以菩",
    "T12n0359_003:0260c19": "提不空故即菩提無二，是故菩提及空悉無",
    "T12n0359_003:0260c20": "種類。何以故？彼一切法本無二故，無狀貌、無",
    "T12n0359_003:0260c21": "種類，無名無相、離心意識，無生無滅、無行無",
    "T12n0359_003:0260c22": "不行，亦無積集、無文字、無忘失，由如是故，乃",
    "T12n0359_003:0260c23": "說諸法空無所取，此中所說非勝義諦，謂勝",
    "T12n0359_003:0260c24": "義諦中無法可得乃說名空。「妙吉祥！譬如虛",
    "T12n0359_003:0260c25": "空故，此說虛空者，謂無言故名為虛空。妙吉",
    "T12n0359_003:0260c26": "祥！空亦復如是，此所說空，謂無言故名之為",
    "T12n0359_003:0260c27": "空。若如是解入即一切法無名，以無名故彼",
    "T12n0359_003:0260c28": "一切法假名施設。妙吉祥！名者不在方不離",
    "T12n0359_003:0260c29": "方，如名不在方不離方故，於法名字乃有所",
    "T12n0359_003:0261a01": "說，其所說法亦不在方不離方，彼一切法亦",
    "T12n0359_003:0261a02": "復如是。如來了知本來如是，不生不滅、無起",
    "T12n0359_003:0261a03": "無相，離心意識、無文字、無音聲，如所了知亦",
    "T12n0359_003:0261a04": "然解脫。妙吉祥！當知一切法無縛、無解。」",
    "T12n0359_003:0261a05": "佛說大乘入諸佛境界智光明莊嚴經卷第三"
}