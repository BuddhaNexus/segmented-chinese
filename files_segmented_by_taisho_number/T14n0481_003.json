{
    "T14n0481_003:0633c23": "持人菩薩經卷第三",
    "T14n0481_003:0633c25": "西晉月氏三藏竺法護譯",
    "T14n0481_003:0633c26": "持人菩薩經三十七品第九",
    "T14n0481_003:0633c27": "佛告持人：「何謂菩薩曉了意止？若有菩薩分",
    "T14n0481_003:0633c28": "別觀察，行四意止。何謂四意？自觀其身痛",
    "T14n0481_003:0633c29": "痒想法，亦復如是。「何謂自觀痛痒想法？",
    "T14n0481_003:0634a01": "於斯菩薩自觀身行察如真諦，無常苦空非",
    "T14n0481_003:0634a02": "身之要，身為瘡病，危厄眾害以用樂習，動",
    "T14n0481_003:0634a03": "搖遊去荒穢不淨。以觀如是，若干瑕疵滿是",
    "T14n0481_003:0634a04": "身中，九品瘡孔夙夜流出，臭處不淨猶如便",
    "T14n0481_003:0634a05": "廁。諦觀如是，無如毛髮可樂可取，不淨穢濁",
    "T14n0481_003:0634a06": "皮覆其肉，筋纏裹之從罪福成，積聚眾著便",
    "T14n0481_003:0634a07": "有盛陰。何謂積聚？何謂盛陰？皆宿世緣有是",
    "T14n0481_003:0634a08": "盛陰，由本倚慕虛偽覆之，沐浴文飾，謂是我",
    "T14n0481_003:0634a09": "身，由是積聚。",
    "T14n0481_003:0634a10": "「何謂盛陰？從因緣起而報應成，從造行轉",
    "T14n0481_003:0634a11": "因于四大，計身本末非真之有。受于四大而",
    "T14n0481_003:0634a12": "成色陰，因得假託。所以名曰身者何？已自造",
    "T14n0481_003:0634a13": "作，故曰為身；心以依之，故曰為身；罪福所",
    "T14n0481_003:0634a14": "為，故曰為身。從思想生不肖可賤，與行業合，",
    "T14n0481_003:0634a15": "故曰為身；從因緣成身適小安，便復壞敗不",
    "T14n0481_003:0634a16": "得久長，不可常存尋當別離，故曰為身。「無",
    "T14n0481_003:0634a17": "內無外亦無中間，雖立迫惱，身不知身，亦不",
    "T14n0481_003:0634a18": "可見，不為解明，不得度岸，無有思想，猶如草",
    "T14n0481_003:0634a19": "木瓦石之類，身不成身。以作是觀，以立解達，",
    "T14n0481_003:0634a20": "則不貪身，無所慕樂，知身為患，身無過去當",
    "T14n0481_003:0634a21": "來現在，非身是身如聚沫，澡浴文飾，是",
    "T14n0481_003:0634a22": "身如宅；八十種蟲，是身迫惱；無數百病，是身",
    "T14n0481_003:0634a23": "無救，三苦困厄。所云苦者，生死之患、別離之",
    "T14n0481_003:0634a24": "難，是身苦器受諸危厄。以作是觀，思惟順義，",
    "T14n0481_003:0634a25": "則不貪身、不慕他人、無所志樂。是身無我，雖",
    "T14n0481_003:0634a26": "有便離，身無所有悉無有實，是身以空自",
    "T14n0481_003:0634a27": "然虛無，至無真正虛偽立耳，結在無益從本",
    "T14n0481_003:0634a28": "行成。雖有是身則非我身，當興專精慕求不",
    "T14n0481_003:0634a29": "貪。已能觀察己身壽命，不得合散，不見往返",
    "T14n0481_003:0634b01": "住立處所，不覩過去當來現在，無想不想悉",
    "T14n0481_003:0634b02": "無所著，不猗身命，身非我有亦無我所，則無",
    "T14n0481_003:0634b03": "所受。不合不散無所從來，令心惱熱不知所",
    "T14n0481_003:0634b04": "趣，計身本末無所起生住立滅盡。「菩薩觀身",
    "T14n0481_003:0634b05": "如是無身，已了身虛，若身欲盛輒自消滅，身",
    "T14n0481_003:0634b06": "意則止立存順行，如義觀身便無有身。」",
    "T14n0481_003:0634b07": "佛告持人：「何謂菩薩觀身痛痒？若有菩薩察",
    "T14n0481_003:0634b08": "身三痛：樂痛、苦痛、不樂不苦痛。計其痛痒不",
    "T14n0481_003:0634b09": "知所趣，無去無來唯從虛無，因緣合成受罪",
    "T14n0481_003:0634b10": "福報，由顛倒興。知痛本無，因思想立，作是觀",
    "T14n0481_003:0634b11": "者不得痛痒，無去來今不見處所。其過去痛",
    "T14n0481_003:0634b12": "了空無我亦無我所，無常堅固悉顛倒法。過",
    "T14n0481_003:0634b13": "去痛空惔怕無想，當來現在亦復俱然，乃",
    "T14n0481_003:0634b14": "知痛痒不得成立，無形可獲各自分離。其痛",
    "T14n0481_003:0634b15": "痒者無有起者，亦無所滅，亦無處所無內無",
    "T14n0481_003:0634b16": "外，愚冥凡夫由從顛倒而生痛痒，罪福報應",
    "T14n0481_003:0634b17": "適合便離，故曰痛痒悉空慌惚虛詐之法。",
    "T14n0481_003:0634b18": "「以如是知，從痛因緣得心處所，痛會有",
    "T14n0481_003:0634b19": "竟必歸滅盡，不見痛痒所合聚處。心自念",
    "T14n0481_003:0634b20": "言：『痛痒則空，自然無形不見所生。痛無所生，",
    "T14n0481_003:0634b21": "亦無有滅，無有成想。以無有成想已無有",
    "T14n0481_003:0634b22": "相，相無所生。』普觀如是，身所痛痒則無所",
    "T14n0481_003:0634b23": "猗。解知痛痒真諦本無，以斷痛痒離諸入",
    "T14n0481_003:0634b24": "痛，不與其合不著痛痒，眾行寂然速求方",
    "T14n0481_003:0634b25": "便，逮三昧定。菩薩察行痛痒如是，見行以了",
    "T14n0481_003:0634b26": "則覩十方。」",
    "T14n0481_003:0634b27": "佛告持人：「何謂菩薩觀心意行？若有菩薩",
    "T14n0481_003:0634b28": "觀心念行，發意念頃察于心法，若存異變以",
    "T14n0481_003:0634b29": "能觀者，心自念曰：『其心未曾有所奔逸，無所",
    "T14n0481_003:0634c01": "至到。異緣所使遣所湊相，心所興發亦不成",
    "T14n0481_003:0634c02": "就，亦無形貌悉不可得，心無往返立無所處，",
    "T14n0481_003:0634c03": "無去來今，以因緣現而有所念。』其心計之，無",
    "T14n0481_003:0634c04": "內無外無有中間有所迫惱，心無處所無自",
    "T14n0481_003:0634c05": "然矣！不可成辦，心無所斷。若有所斷，心以名",
    "T14n0481_003:0634c06": "曰若干種變，使不可計，生相即滅。「持人！心",
    "T14n0481_003:0634c07": "無住處心無存處，所在已能覺，是則無心念",
    "T14n0481_003:0634c08": "亦無所見。所以者何？又其心空自然無形無",
    "T14n0481_003:0634c09": "有眾生，又無所有不得處所。無合心者、無有",
    "T14n0481_003:0634c10": "散者，心無過去無有將來不得中間。無能見",
    "T14n0481_003:0634c11": "者，心不自然心不清淨，心不知心心不斷絕，",
    "T14n0481_003:0634c12": "心無有心則曰本淨。「處在顛倒愚冥凡夫，以",
    "T14n0481_003:0634c13": "虛因緣教在諸相，心自發念。又其彼心空無",
    "T14n0481_003:0634c14": "吾我，而計有身心存有常長久永安，以顛倒",
    "T14n0481_003:0634c15": "法而自投冥。觀心如是，逮得柔順心意止也。",
    "T14n0481_003:0634c16": "「心無想念亦無不相，曉了其心，而於所生",
    "T14n0481_003:0634c17": "無所生想。所以者何？心無所發不得真際，不",
    "T14n0481_003:0634c18": "得其相心相不起。明者所解分別達之，知心",
    "T14n0481_003:0634c19": "所習所趣歸滅，審知如有作是察心，不有合",
    "T14n0481_003:0634c20": "習無滅歸處，以不得心。若不得心，況復所習",
    "T14n0481_003:0634c21": "所歸究竟？以是之故，心不想滅亦非無想逮",
    "T14n0481_003:0634c22": "心清淨；心已清淨，不隨塵勞不為污染。所以",
    "T14n0481_003:0634c23": "者何？知除所有心則清淨，眾生心亂便染塵",
    "T14n0481_003:0634c24": "勞，心淨則淨以能知除。心自念言：『心有塵勞，",
    "T14n0481_003:0634c25": "以是之故，計眾生行，心有所著便為塵勞，心",
    "T14n0481_003:0634c26": "以解明則致清淨。』已作是觀，不得欲塵心，不",
    "T14n0481_003:0634c27": "得淨心，爾乃達了心本清淨。菩薩如是觀心",
    "T14n0481_003:0634c28": "意行，便通本淨。」",
    "T14n0481_003:0634c29": "佛告持人：「何謂菩薩心存在法，觀其法行，若",
    "T14n0481_003:0635a01": "有菩薩觀一切法，不見內法不見外法不處",
    "T14n0481_003:0635a02": "中間，有所迫惱，法無過去當來現在，因十二",
    "T14n0481_003:0635a03": "緣而生有之，諸法顛倒法無成就。「又察其法，",
    "T14n0481_003:0635a04": "無有內外亦無中間，法無合散，一切諸法悉",
    "T14n0481_003:0635a05": "無形貌，無所有無不有，託有音耳。一切諸法",
    "T14n0481_003:0635a06": "猶如虛空，亦若幻想，生自然本清淨明，諸",
    "T14n0481_003:0635a07": "各有所猗勞。一切諸法無所覩見，察其真",
    "T14n0481_003:0635a08": "實猶如夢中所見，覺無所覩。一切諸法猶如",
    "T14n0481_003:0635a09": "照影，本淨無形無名想，諸法無思。一切諸",
    "T14n0481_003:0635a10": "法，如呼聲響，從虛無立諸法則無，自然之故",
    "T14n0481_003:0635a11": "不可得矣！諸法野馬無所有故。「以能如立觀",
    "T14n0481_003:0635a12": "諸法者，愚冥凡夫見若干變，則知無法不用",
    "T14n0481_003:0635a13": "法無合無散，以見諸法永無所著。以作是觀，",
    "T14n0481_003:0635a14": "見一切法無往無返，不見諸法之所立處。所",
    "T14n0481_003:0635a15": "以者何？無處非處，一切諸法從因緣起，處在",
    "T14n0481_003:0635a16": "顛倒輪轉無際，無言不言無有二想，亦非一",
    "T14n0481_003:0635a17": "想不有小想，明者所了而不可得，亦非不",
    "T14n0481_003:0635a18": "得。所以者何？諸法不生亦無所起，無造無作",
    "T14n0481_003:0635a19": "不得作者，諸法捨形亦無身貌，亦無自然",
    "T14n0481_003:0635a20": "自然成矣！諸法無數本真諦故。以作是觀，解",
    "T14n0481_003:0635a21": "一切法，無有吾我無人無命，察于空無，心自",
    "T14n0481_003:0635a22": "念言：『一切諸法悉云本性空，法以自然亦無",
    "T14n0481_003:0635a23": "有想，不見眾想不造法願。』察一切法以無所",
    "T14n0481_003:0635a24": "生，自心念言：『法無所起亦無所滅。』以觀如是",
    "T14n0481_003:0635a25": "得法意止，於一切法了無所生，知歸習盡因",
    "T14n0481_003:0635a26": "法相成，自然離以則無有相。所以者何？無",
    "T14n0481_003:0635a27": "有成，其無相者乃捨相耳。諸明達者分別覺",
    "T14n0481_003:0635a28": "了，是一切法悉為本無。「若有菩薩當作是觀",
    "T14n0481_003:0635a29": "諸法法行，以作是行，不得諸法亦無所生，不",
    "T14n0481_003:0635b01": "起諸法有所住止亦無所滅，一切諸法悉滅",
    "T14n0481_003:0635b02": "度相，諸根寂然相亦惔相。菩薩如是觀見",
    "T14n0481_003:0635b03": "諸法，了法意止，已無止處無所不止，悉",
    "T14n0481_003:0635b04": "入諸法慧明之相，自察心念致法意止，則名",
    "T14n0481_003:0635b05": "曰頒宣經典。於一切法而無所住，敷演諸法",
    "T14n0481_003:0635b06": "攝妄以慧，斯曰於一切法所覩真諦逮法意",
    "T14n0481_003:0635b07": "止。」佛言：「意以止者，便至意斷，身意痛意想",
    "T14n0481_003:0635b08": "法意，解三界空不見身及痛想法，則四意",
    "T14n0481_003:0635b09": "斷。」",
    "T14n0481_003:0635b10": "佛告持人：「菩薩若有逮解五根，度俗世本，順",
    "T14n0481_003:0635b11": "諦察之。何謂為五根？一曰信根、二曰精進根、",
    "T14n0481_003:0635b12": "三曰意根、四曰定意根、五曰慧根；是為五",
    "T14n0481_003:0635b13": "根，當覩是行。云何觀之？信一切法從因緣",
    "T14n0481_003:0635b14": "起，立有顛倒虛無合成，展轉不定猶如車輪，",
    "T14n0481_003:0635b15": "所遊無際，亦如所夢自然退逝。信一切法無",
    "T14n0481_003:0635b16": "常苦空非身，疾病瘡痍老不長存，不得久在",
    "T14n0481_003:0635b17": "當復別離。諸法不真皆無有實，慌惚捨放等",
    "T14n0481_003:0635b18": "放諸根。猶如彩畫、如小兒力，思想欺戲以",
    "T14n0481_003:0635b19": "為真實，不知虛詐悉無所有。其信根者，一切",
    "T14n0481_003:0635b20": "諸法無去來今，無去無來亦無所住，空無",
    "T14n0481_003:0635b21": "相願、無起無行、無想不惑，戒清、定淨、慧解、",
    "T14n0481_003:0635b22": "度、知見品淨。以能奉斯信根行者，則不迴",
    "T14n0481_003:0635b23": "還。篤信為首建立禁戒，悉無所失不違道業，",
    "T14n0481_003:0635b24": "以無所失便順正法，住於篤信無能動搖。善",
    "T14n0481_003:0635b25": "德報應感來歸護，則立直業而無諛諂，斷",
    "T14n0481_003:0635b26": "諸邪見六十二緣，不求外學以為師主，如見",
    "T14n0481_003:0635b27": "日月不用燭火，唯歸如來識知聖眾，善具足",
    "T14n0481_003:0635b28": "成立淨業戒忍辱仁和，如是篤信而不動搖，",
    "T14n0481_003:0635b29": "以無能動甚懷義信，便具道法。」",
    "T14n0481_003:0635c01": "佛告持人：「何謂菩薩觀精進根？云何具成曉",
    "T14n0481_003:0635c02": "了方便？若有菩薩篤道不違，以精進故休息",
    "T14n0481_003:0635c03": "五蓋，設值得聞如是景模深妙經典，勤順奉",
    "T14n0481_003:0635c04": "行，夙夜精進不悒怯弱，心不忘遠志慕博",
    "T14n0481_003:0635c05": "聞無罣礙法，以斷諸蔽不廢精進。若心生念",
    "T14n0481_003:0635c06": "惡不善法，以大精進而蠲除之，識法已興建",
    "T14n0481_003:0635c07": "立勤修未曾懈惓，無猗精進攝加勤修，不以",
    "T14n0481_003:0635c08": "此行有所違失，而不還返所遵力務。曉了諸",
    "T14n0481_003:0635c09": "法分別如應不戴仰人，在於世治不失精",
    "T14n0481_003:0635c10": "進，以斯進根最有威德，以義勤學得號進",
    "T14n0481_003:0635c11": "根。」",
    "T14n0481_003:0635c12": "佛告持人：「何謂菩薩逮得意根？云何曉了奉",
    "T14n0481_003:0635c13": "行意根？若有菩薩制止其意，順施戒聞具足",
    "T14n0481_003:0635c14": "梵行，究竟戒品清淨之業、定意、慧解、度、知見",
    "T14n0481_003:0635c15": "品，淨身口意究竟謙恪建立正意，在一切法",
    "T14n0481_003:0635c16": "令無所生，住存殊異而察至行，苦習盡道以",
    "T14n0481_003:0635c17": "除斷斯，存立意止，方便解達根、力、覺、一心",
    "T14n0481_003:0635c18": "意定意三昧正受，解暢諸法而無想願，得",
    "T14n0481_003:0635c19": "不起慧致忍辱聖，離欲滅度以得意止，具足",
    "T14n0481_003:0635c20": "佛法不行聲聞、緣覺地也。奉無礙慧心不迷",
    "T14n0481_003:0635c21": "惑，以能專精如是像法，身口謹慎不失其意",
    "T14n0481_003:0635c22": "不依仰人，察如是法，最有威德逮得正本，是",
    "T14n0481_003:0635c23": "謂曉了逮定意根。",
    "T14n0481_003:0635c24": "「何謂菩薩逮定意根？云何曉了斯定意根？",
    "T14n0481_003:0635c25": "若有菩薩以行禪思一心不虛，行賢聖業禪",
    "T14n0481_003:0636a01": "心無所著，以無逸禪善攝定意，明解正等曉",
    "T14n0481_003:0636a02": "了定意，無顛倒禪觀定意門，以暢不亂入于",
    "T14n0481_003:0636a03": "寂志。從三昧起不復定意亦無正受，以能慕",
    "T14n0481_003:0636a04": "樂志立道業，而以禪思因用自娛不須仰人，",
    "T14n0481_003:0636a05": "禪思正受不隨禪教，以逮威德定意一心，不",
    "T14n0481_003:0636a06": "貪利養行不憒閙，以最威德逮定意根所度",
    "T14n0481_003:0636a07": "無極。」",
    "T14n0481_003:0636a08": "佛告持人：「何謂菩薩行智慧根？云何曉了逮",
    "T14n0481_003:0636a09": "智慧根？若有菩薩滅身所行，為何謂也？盡除",
    "T14n0481_003:0636a10": "眾苦常消身行，在在行慧普見離欲，滅習盡",
    "T14n0481_003:0636a11": "道向無為門，以行慧根，皆覩三界一切熾然，",
    "T14n0481_003:0636a12": "知三界苦。其智慧者不猗三界，察之悉空無",
    "T14n0481_003:0636a13": "想不願，心無所生無所復行，覩者有為悉放",
    "T14n0481_003:0636a14": "捨之。如救頭然具足佛法，專習諸法。雖處三",
    "T14n0481_003:0636a15": "界，戢滅一切悉放捨著，而於三界悉無所慕。",
    "T14n0481_003:0636a16": "斷諸所樂捨諸有為，一切染污愛欲縛結，心",
    "T14n0481_003:0636a17": "無所著。不慕五樂，不著欲界色無色界。心抱",
    "T14n0481_003:0636a18": "智慧聖明功勳，不可限量猶如江海，所行至",
    "T14n0481_003:0636a19": "誠而無崖底。曉了諸法，則以智慧分別三界",
    "T14n0481_003:0636a20": "悉無所著，是最德義奉於智慧所度無極。」",
    "T14n0481_003:0636a21": "佛言：「持人！何故曰根？所曰根者，義無能動，",
    "T14n0481_003:0636a22": "故曰為根。以無所動無所逸馳，故曰為根。永",
    "T14n0481_003:0636a23": "不迴還不依仰人，義無伴侶順隨法教，故曰",
    "T14n0481_003:0636a24": "為根。不恥他人莫能搖者，無所雜錯，故曰為",
    "T14n0481_003:0636a25": "根。如是，持人！斯則菩薩曉了諸根。「又復，持",
    "T14n0481_003:0636a26": "人！菩薩分別眾生諸根，善學方等。知眾生根",
    "T14n0481_003:0636a27": "染不染者，有欲無欲根，有瞋恚無瞋恚根，有",
    "T14n0481_003:0636a28": "愚癡無愚癡根。知墮惡趣若生人間根，知生",
    "T14n0481_003:0636a29": "天上十方佛前根，心明達若柔劣及中間根，",
    "T14n0481_003:0636b01": "悉見知之。下賤麁獷根，諸根不具，若不損",
    "T14n0481_003:0636b02": "根而悉知之。諸根應法，有方便根，無方便",
    "T14n0481_003:0636b03": "根，悉復知之。有罪無罪根，猗著無著根，",
    "T14n0481_003:0636b04": "危害根，無害根，悉當知之。隨順根，不隨順",
    "T14n0481_003:0636b05": "根，有礙根，無礙根，欲行根，色行根，無色行",
    "T14n0481_003:0636b06": "根，暢諸善根，究竟善根，悉能知之。所歸趣",
    "T14n0481_003:0636b07": "根，仁和根，處邪見根，立正見根，慳貪根，無",
    "T14n0481_003:0636b08": "慳悋根，悉能知之。卒暴根，無卒暴根，迷惑",
    "T14n0481_003:0636b09": "根，不迷惑根，速疾根，賢和根，忍辱根，瞋恚",
    "T14n0481_003:0636b10": "根，懷嫉妬根，無嫉妬根，具施根，非具施根，",
    "T14n0481_003:0636b11": "信根，無信根，貪欲根，離欲根，居家根，捨家",
    "T14n0481_003:0636b12": "根，戒具根，毀戒根，悉能知之。「誡戒根，無誡",
    "T14n0481_003:0636b13": "戒根，清淨根，忍具根，恚恨根，上精進根，懈",
    "T14n0481_003:0636b14": "怠根，亂心根，取要根，定意根，智慧名根，失",
    "T14n0481_003:0636b15": "智慧根，具聖明根，愚騃根，無所畏根，自大",
    "T14n0481_003:0636b16": "根，離自大根，逮得道根，從邪見根，心安和",
    "T14n0481_003:0636b17": "根，放心恣意根，悉能知之。散意根，寂靜根，",
    "T14n0481_003:0636b18": "起生根，無所生根，清淨根，瑕穢根，解明根，",
    "T14n0481_003:0636b19": "顯曜根，聲聞根，緣覺根，菩薩乘根，佛乘根，",
    "T14n0481_003:0636b20": "皆曉了知以逮得，是則謂得力。而無等侶無",
    "T14n0481_003:0636b21": "有放逸，謂不迴還致善方便，名曰意根。知",
    "T14n0481_003:0636b22": "諸天、龍神、阿須輪、迦留羅、真陀羅、摩休勒、人",
    "T14n0481_003:0636b23": "非人根，最為威尊無能勝者莫能動搖，所行",
    "T14n0481_003:0636b24": "方便普度無極，奉行勤修如是像典疾逮曉",
    "T14n0481_003:0636b25": "了，於一切法而得自在，旋十方界無所不",
    "T14n0481_003:0636b26": "濟。」",
    "T14n0481_003:0636b27": "佛告持人：「何謂菩薩曉了道乎？云何致道耶？",
    "T14n0481_003:0636b28": "若有菩薩奉八聖道：一曰正見、二曰正念、三",
    "T14n0481_003:0636b29": "曰正語、四曰正命、五曰正業、六曰正方便、七",
    "T14n0481_003:0636c01": "曰正意、八曰正定。「何謂正見？若有菩薩斷除",
    "T14n0481_003:0636c02": "一切諸所邪見。所以者何？一切所見上至泥",
    "T14n0481_003:0636c03": "洹，若欲見佛，皆去是等諸所見業，乃曰正見。",
    "T14n0481_003:0636c04": "以無見不受見成名諸見，悉無所猗普無所",
    "T14n0481_003:0636c05": "念，以無顛倒無所無想，是曰正見。所見平等，",
    "T14n0481_003:0636c06": "為何謂也？捨世虛妄以棄邪見，以如見除諸",
    "T14n0481_003:0636c07": "所覩，住于正見悉無所著，無想不想不見泥",
    "T14n0481_003:0636c08": "洹，遠諸欲見不習諸見。「何謂正見？一切寂然",
    "T14n0481_003:0636c09": "無生清涼，亦無所滅等覩無為，本以清淨，於",
    "T14n0481_003:0636c10": "一切法無所望，亦無不想無所不應，是曰度",
    "T14n0481_003:0636c11": "世正見。「何謂正見？不得現在亦不度世，正見",
    "T14n0481_003:0636c12": "斷現世法亦及度世，不想現度除一切想，不",
    "T14n0481_003:0636c13": "得等邪等諸不等斷諸等行，是名度世，乃曰",
    "T14n0481_003:0636c14": "正見。如是一切悉無所生，故曰正見。見所真",
    "T14n0481_003:0636c15": "諦正見無邪，是曰正見。如是，持人！菩薩大士",
    "T14n0481_003:0636c16": "所行正見。「何謂正念？如真諦解一切所念，皆",
    "T14n0481_003:0636c17": "是邪想，及思無為佛法聖眾。所以者何？斷一",
    "T14n0481_003:0636c18": "切想所思平等，是念故正念，以無眾相曰",
    "T14n0481_003:0636c19": "正念。所以者何？消一切思名察正，則無有",
    "T14n0481_003:0636c20": "邪不復懷想，乃住正念不得所思，離邪正想",
    "T14n0481_003:0636c21": "故曰正念。以除想諸等棄眾念，捨虛顛倒",
    "T14n0481_003:0636c22": "消想不想，等一切念，不猗諸念除諸想，故",
    "T14n0481_003:0636c23": "曰正念。",
    "T14n0481_003:0636c24": "「何謂正語？一切言辭皆為虛妄，處在顛倒悉",
    "T14n0481_003:0636c25": "皆惑想，見於平等，心自念言辭，正斷一切",
    "T14n0481_003:0636c26": "言辭所宣，故曰正語。言無所湊無去無來，",
    "T14n0481_003:0636c27": "所見如是等無有異，已逮正語，口之所宣皆",
    "T14n0481_003:0636c28": "實至誠，故曰正語。口言清淨，所住之處斷一",
    "T14n0481_003:0636c29": "切教言辭辯才，心中覺了口無所宣，悉捨邪",
    "T14n0481_003:0636c30": "言住於正語。",
    "T14n0481_003:0637a01": "「何謂正業？以住正業皆知一切眾邪之業，其",
    "T14n0481_003:0637a02": "一切業不真不諦，本無所作。所以者何？一切",
    "T14n0481_003:0637a03": "諸業無有至竟，業悉散故曰正業。不於正不",
    "T14n0481_003:0637a04": "於邪，不於是不於非，無想不想皆度眾業，不",
    "T14n0481_003:0637a05": "造正邪等逮諸業無作非作，故曰正業。皆能",
    "T14n0481_003:0637a06": "等說邪正諸業，如真諦解一切諸業，亦真諦",
    "T14n0481_003:0637a07": "見無應不應，是謂正業。其以正行無有邪業",
    "T14n0481_003:0637a08": "等見諦行，故曰正業。「何謂正命？知一切命皆",
    "T14n0481_003:0637a09": "墮反邪。所以者何？其想有命想有萬物而懷",
    "T14n0481_003:0637a10": "妄想，無為泥洹清淨之想及想見佛，一心清",
    "T14n0481_003:0637a11": "淨以住是中，欲以淨命皆墮邪業，一切諸命",
    "T14n0481_003:0637a12": "若正性命不以為邪不以懷正命，是曰正命。",
    "T14n0481_003:0637a13": "言是邪命，逮一切命悉成清淨，是曰正命。解",
    "T14n0481_003:0637a14": "一切命無有正邪者，住淨命行無有放逸，無",
    "T14n0481_003:0637a15": "正邪命、無雙無隻無應不應，是曰正命。無住",
    "T14n0481_003:0637a16": "邪者逮得淨命，無有命想無善無言、無命不",
    "T14n0481_003:0637a17": "命，等行真正而見不虛，是曰正命。",
    "T14n0481_003:0637a18": "「何謂正方便？棄眾邪便。所以者何？一切方便",
    "T14n0481_003:0637a19": "皆墮反邪，方便所在心在結著，是曰邪便。所",
    "T14n0481_003:0637a20": "以者何？一切諸法無真邪便，所行方便則",
    "T14n0481_003:0637a21": "不真正，其不真正名邪方便，無方便矣！無究",
    "T14n0481_003:0637a22": "竟無言辭，斷諸方便彼無所有，棄泥洹想無",
    "T14n0481_003:0637a23": "佛法想，知行方便一切方便，悉不真正至無",
    "T14n0481_003:0637a24": "方便。其以平等則無方便，等一切法無有若",
    "T14n0481_003:0637a25": "干，無有方便超越方計，所有方義則無所計",
    "T14n0481_003:0637a26": "無應不應，是正方便；方便叵得此之謂也。所",
    "T14n0481_003:0637a27": "言方便是謂定意，斷諸方便謂眾真諦，等見",
    "T14n0481_003:0637a28": "如是不想方便，以無所想是正方便。「何謂正",
    "T14n0481_003:0637a29": "意？一切所念皆為邪想，意之所念皆是邪思。",
    "T14n0481_003:0637b01": "所以者何？一切墮邪，彼若意生皆為邪，意",
    "T14n0481_003:0637b02": "無所念。所以者何？一切所念從因緣生，所",
    "T14n0481_003:0637b03": "曰因緣皆曰邪矣！其意所念不起不滅，是曰",
    "T14n0481_003:0637b04": "正念，所以名正念。「若無意念住處發起業，",
    "T14n0481_003:0637b05": "不意無意意第一淨，無邪意念皆斷眾思，其",
    "T14n0481_003:0637b06": "以邪者悉無意念，是住正意。其正意者，不正",
    "T14n0481_003:0637b07": "不邪正念邪念，除一切意諸念思想，所曉了",
    "T14n0481_003:0637b08": "者心不起亂，常行六事曰住正意。意未曾生",
    "T14n0481_003:0637b09": "有意未意相，解一切意皆了諸意暢如真諦，",
    "T14n0481_003:0637b10": "不復思念有意無意應與不應，是住正意無",
    "T14n0481_003:0637b11": "意無邪。念于等行無念不念，無因無思無所",
    "T14n0481_003:0637b12": "惟念，一切無望逮致無言，無意不意住思平",
    "T14n0481_003:0637b13": "等，無言無說棄一切辭，解如真諦，普無宣教",
    "T14n0481_003:0637b14": "無思無想，是乃名曰住于平等。",
    "T14n0481_003:0637b15": "「何謂正定？見一切定皆為邪定。所以者何？若",
    "T14n0481_003:0637b16": "受三昧因緣之想，望正著除斯皆邪定，所謂",
    "T14n0481_003:0637b17": "取反，此定不真。若於諸受而無所受，又不懷",
    "T14n0481_003:0637b18": "求三昧定想，無出家教無念定意，其無所",
    "T14n0481_003:0637b19": "猗無作無暢，消斷喜悅永密安樂分別定",
    "T14n0481_003:0637b20": "相，於三昧定而無所住，是乃名曰正定三",
    "T14n0481_003:0637b21": "昧。「所謂正定，於一切定而無所著，則無放逸",
    "T14n0481_003:0637b22": "明了如慧，曉達定意不猗定行，而無希念等",
    "T14n0481_003:0637b23": "消正行，如以是者，無想不想不想無想，乃曰",
    "T14n0481_003:0637b24": "正定。無正無邪一切無望，以斷諸想並滅眾",
    "T14n0481_003:0637b25": "希，乃曰正定。所云定者無正邪定，心無所生",
    "T14n0481_003:0637b26": "不正無邪，無正定無邪定。所以者何？以能",
    "T14n0481_003:0637b27": "覺解方便諸定，乃住正定。無三昧想，不積平",
    "T14n0481_003:0637b28": "等普曰一切，乃曰正定。其不馳騁不造等逸，",
    "T14n0481_003:0637b29": "若等若邪普等諸法，一切定意以存正受，一",
    "T14n0481_003:0637c01": "切三界皆是有為，所思真諦以慧覩見，一切",
    "T14n0481_003:0637c02": "五趣往來所生。」佛言：「持人！如是菩薩曉了道",
    "T14n0481_003:0637c03": "義，以逮如斯剖判道趣，若斯聖業解暢真諦，",
    "T14n0481_003:0637c04": "乃曰正定。」",
    "T14n0481_003:0637c05": "持人菩薩經卷第三"
}