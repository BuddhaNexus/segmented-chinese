{
    "T13n0397_053:0352a15": "大方等大集經卷第五十三",
    "T13n0397_053:0352a17": "高齊天竺三藏那連提耶舍譯",
    "T13n0397_053:0352a18": "◎月藏分第十二呪輪護持品第十五",
    "T13n0397_053:0352a19": "爾時，世尊復告四天王言：「我今與汝大力雄",
    "T13n0397_053:0352a20": "猛不可害輪大明呪句，如是呪句，過去億百",
    "T13n0397_053:0352a21": "千萬諸佛之所演說，汝若持此大力雄猛不",
    "T13n0397_053:0352a22": "可害輪大明呪句，一切諸魔及魔眷屬尚不",
    "T13n0397_053:0352a23": "敢近何能觸嬈。」",
    "T13n0397_053:0352a24": "爾時，世尊作是語已，即說呪曰：",
    "T13n0397_053:0352a25": "「哆絰夜他(一)　阿婆夜陀提(二)　毘嘍陀毘羯囉",
    "T13n0397_053:0352a26": "咩(三)　阿那毘[口*梨](四)　阿那羅移(五)　阿毘懃泥(六)　阿",
    "T13n0397_053:0352a27": "拘毘移(七)　阿呪帝(八)　輸婆提市(九)　提闍婆底(十)　摩",
    "T13n0397_053:0352a28": "訶提帝(十一)　憂簸舍咩(十二)　迷哆囉伽帝(十三)　阿婆",
    "T13n0397_053:0352a29": "嘍[口*兮](十四)　迷達涕(十五)　頞他悉地(十六)　舒婆謨遮(十七)　婆",
    "T13n0397_053:0352b01": "蒱娑婆帝(十八)　娑摩竭囉舒祇(十九)　阿[少/兔]哆[口*梨]",
    "T13n0397_053:0352b02": "(二十)　達摩毘訶[口*梨](二十一)　哆他多娑摩底(二十二)　佛陀地",
    "T13n0397_053:0352b03": "虱他泥(二十三)　尸囉毘首地(二十四)　阿[少/兔]竭囉咩",
    "T13n0397_053:0352b04": "(二十五)　阿僧訶唎移(二十六)　復多具致(二十七)　阿毘市聶",
    "T13n0397_053:0352b05": "帝(二十八)　蘇婆呵(二十九)",
    "T13n0397_053:0352b06": "「諸仁者！此是汝等四大天王，大力雄猛不可",
    "T13n0397_053:0352b07": "害輪大明呪句，如是呪句，過去億百千萬諸",
    "T13n0397_053:0352b08": "佛之所演說。汝若持此大力雄猛不可害輪",
    "T13n0397_053:0352b09": "大明呪句，一切諸魔及魔眷屬尚不敢近何",
    "T13n0397_053:0352b10": "能觸嬈。」爾時，所有一切諸魔及魔眷屬皆悉",
    "T13n0397_053:0352b11": "驚怖無有勢力，各各羞慚向佛合掌。",
    "T13n0397_053:0352b12": "爾時，世尊復告毘沙門天王言：「我今與汝北",
    "T13n0397_053:0352b13": "方大力雄猛不可害輪大明呪句，汝以持此",
    "T13n0397_053:0352b14": "大力雄猛不可害輪大明呪故，於己眷屬及",
    "T13n0397_053:0352b15": "他眷屬，天、龍、夜叉、羅剎、阿修羅、乾闥婆、",
    "T13n0397_053:0352b16": "鳩槃茶、餓鬼、毘舍遮、富單那、迦吒富單",
    "T13n0397_053:0352b17": "那尚不敢近，何能觸嬈？汝於一切惡鬼神所，",
    "T13n0397_053:0352b18": "當得大力雄猛不可害輪。」",
    "T13n0397_053:0352b19": "爾時，世尊作是語已，即說呪曰：",
    "T13n0397_053:0352b20": "「哆絰夜他(一)　勿檀泥(二)　鉢羅勿檀泥(三)　勿達",
    "T13n0397_053:0352b21": "那跋帝(四)　渠唎乾陀利(五)　朱唎(六)　旃茶唎(七)　頞",
    "T13n0397_053:0352b22": "唎毘闍耶末提(八)　驅驅勿檀泥(九)　跋羅(十)",
    "T13n0397_053:0352b23": "　吠羅(十一)　勿檀泥(十二)　蘇婆呵(十三)",
    "T13n0397_053:0352b24": "「汝以此呪北方，當得大力雄猛不可害輪，於己",
    "T13n0397_053:0352b25": "眷屬及他眷屬尚不敢近，何能觸嬈？」",
    "T13n0397_053:0352b26": "爾時，世尊復告提頭賴吒天王言：「我今與汝",
    "T13n0397_053:0352b27": "東方大力雄猛大明呪句，乃至當得不可害輪。」",
    "T13n0397_053:0352b28": "爾時，世尊作是語已，即說呪曰：",
    "T13n0397_053:0352b29": "「哆絰夜他(一)　丘嘍闍帝(二)　勿嘍闍帝(三)　鉢羅",
    "T13n0397_053:0352c01": "帝虱蠆(四)　摩訶薩[黍-禾+唎](五)　崎囉跋帝(六)　欝那",
    "T13n0397_053:0352c02": "婆帝(七)　伽樓婆帝(八)　求嘍鞞(九)　勿嘍鞞(十)　求嘍勿",
    "T13n0397_053:0352c03": "嘍鞞(十一)　求嘍求嘍(十二)　勿嘍乾提(十三)　勿嘍闍帝(十四)　阿",
    "T13n0397_053:0352c04": "羅娑婆帝(十五)　摩羅娑婆帝(十六)　黟泥迷泥(十七)　多豆",
    "T13n0397_053:0352c05": "婆南(十八)　多豆婆南(十九)　蘇婆呵(二十)",
    "T13n0397_053:0352c06": "「汝以此呪東方，當得大力雄猛不可害輪，於",
    "T13n0397_053:0352c07": "己眷屬及他眷屬尚不敢近，何能觸嬈？」",
    "T13n0397_053:0352c08": "爾時，世尊復告毘樓勒叉天王言：「我今與汝",
    "T13n0397_053:0352c09": "南方大力雄猛大明呪句，乃至當得不可害",
    "T13n0397_053:0352c10": "輪。」",
    "T13n0397_053:0352c11": "爾時，世尊作是語已，即說呪曰：",
    "T13n0397_053:0352c12": "「哆絰夜他(一)　耆唎耆唎(二)　耆盧那跋帝(三)　[口*兮]",
    "T13n0397_053:0352c13": "泥(四)　呵膩泥(五)　阿泥那跋帝(六)　群籌群籌(七)　蘇",
    "T13n0397_053:0352c14": "婆呵(八)",
    "T13n0397_053:0352c15": "「汝以此呪南方，當得大力雄猛不可害輪，於",
    "T13n0397_053:0352c16": "己眷屬及他眷屬尚不敢近，何能觸嬈？」",
    "T13n0397_053:0352c17": "爾時，世尊復告毘樓博叉天王言：「我當與汝",
    "T13n0397_053:0352c18": "西方大力雄猛不可害輪大明呪句，汝以持",
    "T13n0397_053:0352c19": "此大力雄猛不可害輪大明呪故，於己眷屬",
    "T13n0397_053:0352c20": "及他眷屬，諸龍、夜叉、羅剎、阿修羅、乾闥婆、鳩槃",
    "T13n0397_053:0352c21": "茶、餓鬼、毘舍遮、富單那、迦吒富單那等尚不",
    "T13n0397_053:0352c22": "敢近，何能觸嬈？」",
    "T13n0397_053:0352c23": "爾時，世尊作是語已，即說呪曰：",
    "T13n0397_053:0352c24": "「哆絰夜他(一)　阿毘婆嘍泥(二)　婆嘍拏跋帝(三)　勿",
    "T13n0397_053:0352c25": "囉竭囉跋帝(四)　婆嘍泥(五)　婆嘍拏耶世(六)　憂受",
    "T13n0397_053:0353a01": "婆羅(七)　鉢囉受娑[黍-禾+唎](八)　膩受婆隸(九)　摩呵受",
    "T13n0397_053:0353a02": "婆隸(十)　受婆邏(十一)　摩身達囉舍(十二)　娑闍鞞(十三)　薩",
    "T13n0397_053:0353a03": "婆哆囉毘唎帝(十四)　訖利多耶世失蠆(丑芥反)(十五)　蘇",
    "T13n0397_053:0353a04": "婆呵(十六)",
    "T13n0397_053:0353a05": "「汝以此呪西方，當得大力雄猛不可害輪，於",
    "T13n0397_053:0353a06": "己眷屬及他眷屬尚不敢近，何能觸嬈？」",
    "T13n0397_053:0353a07": "爾時，世尊復告四大天王，而說偈言：",
    "T13n0397_053:0353a08": "「諸山有稱譽，　　自在者化作，",
    "T13n0397_053:0353a09": "　極兩鷄羅娑，　　香仙佉羅擔，",
    "T13n0397_053:0353a10": "　風火及雪山，　　日月所居處，",
    "T13n0397_053:0353a11": "　北方常護持，　　世尊真妙法。",
    "T13n0397_053:0353a12": "　般支般遮羅，　　訖尼伽羅度，",
    "T13n0397_053:0353a13": "　彼等常護持，　　四維佛正法。",
    "T13n0397_053:0353a14": "　地神大地神，　　黑色大黑色，",
    "T13n0397_053:0353a15": "　羅睺毘摩質，　　須質波羅陀，",
    "T13n0397_053:0353a16": "　婆稚睒婆利，　　及牟真隣陀，",
    "T13n0397_053:0353a17": "　共護於下方，　　世尊真妙法◎。」",
    "T13n0397_053:0353a18": "◎大集經月藏分第十二忍辱品第十六",
    "T13n0397_053:0353a19": "之一",
    "T13n0397_053:0353a20": "爾時，有一阿修羅王，名曰火味。在彼會中，",
    "T13n0397_053:0353a21": "從座而起，舉手而指羅睺羅阿修羅王，向四",
    "T13n0397_053:0353a22": "百億阿修羅王，作如是言：「此羅睺羅阿修羅",
    "T13n0397_053:0353a23": "王，是我等輩尊重師長，能以福慧益諸眾生",
    "T13n0397_053:0353a24": "自在勇猛，諸阿修羅中最勝第一。羅睺羅王",
    "T13n0397_053:0353a25": "及與我等，皆為瞿曇之所欺[夌*欠]，為令佛法得",
    "T13n0397_053:0353a26": "熾然故，付囑餘眾而不見與，故令我等受大",
    "T13n0397_053:0353a27": "恥辱。」次復，有一阿修羅王，名鎮星毘摩，作如",
    "T13n0397_053:0353a28": "是言：「我等昔來，各各於己四天下中，與釋提",
    "T13n0397_053:0353a29": "桓因共相齊等，今如野干逐師子後。我等寧",
    "T13n0397_053:0353b01": "可捨此凡下，還於本國城邑宮殿。又我寧死，",
    "T13n0397_053:0353b02": "何能忍受如是[夌*欠]辱？此是大怨，令我等輩",
    "T13n0397_053:0353b03": "生大憂苦。」時羅睺羅阿修羅王，作如是言：「眾",
    "T13n0397_053:0353b04": "生寧可最勝人邊受其罵辱，不於凡下而得",
    "T13n0397_053:0353b05": "讚歎。何以故？令多好人所輕賤故。此天人",
    "T13n0397_053:0353b06": "師，於三界中最勝自在，住於彼岸，善知時宜",
    "T13n0397_053:0353b07": "隨其所應，故如是也。」",
    "T13n0397_053:0353b08": "爾時，月藏菩薩摩訶薩，合掌向佛一心敬禮，",
    "T13n0397_053:0353b09": "而作是言：「導師當觀此羅睺羅阿修羅王，具",
    "T13n0397_053:0353b10": "有如是堅慧勝慧，安住堅信樂善樂忍，持戒",
    "T13n0397_053:0353b11": "清淨深信三寶，不久速成無上導師。唯願世",
    "T13n0397_053:0353b12": "尊，熾然法故，應當與此羅睺羅分。」",
    "T13n0397_053:0353b13": "爾時，世尊告四百億阿修羅王，而說偈言：",
    "T13n0397_053:0353b14": "「汝先具諸德，　　各已住淨信，",
    "T13n0397_053:0353b15": "　如是昔諸佛，　　囑法與汝等。",
    "T13n0397_053:0353b16": "　我今以此法，　　悉亦付囑汝，",
    "T13n0397_053:0353b17": "　當以諸方便，　　護持我法眼。",
    "T13n0397_053:0353b18": "　汝等作是福，　　增滿大智海，",
    "T13n0397_053:0353b19": "　各於自境界，　　守護我正法。",
    "T13n0397_053:0353b20": "　住法常樂忍，　　護持定根者，",
    "T13n0397_053:0353b21": "　汝等若如是，　　咸供三世佛，",
    "T13n0397_053:0353b22": "　常詣於善趣，　　命智果具足，",
    "T13n0397_053:0353b23": "　於世流轉時，　　得離諸惡道。",
    "T13n0397_053:0353b24": "　諸求勝報者，　　當熾我法眼，",
    "T13n0397_053:0353b25": "　各於己國土，　　遮障惡眾生。」",
    "T13n0397_053:0353b26": "爾時，諸阿修羅悉起合掌，咸作是言：",
    "T13n0397_053:0353b27": "「我等阿修羅，　　各各於己國，",
    "T13n0397_053:0353b28": "　休息一切惡，　　熾然世尊法。",
    "T13n0397_053:0353b29": "　習行法施者，　　於惡作護持，",
    "T13n0397_053:0353c01": "　增長三精氣，　　離惡住善道。」",
    "T13n0397_053:0353c02": "爾時，諸來一切大眾、諸天及人乾闥婆等，咸",
    "T13n0397_053:0353c03": "皆歎諸阿修羅言：「善哉，善哉！」",
    "T13n0397_053:0353c04": "爾時，世尊亦復歎彼四百億阿修羅王及諸",
    "T13n0397_053:0353c05": "眷屬，作如是言：「善哉，善哉！妙丈夫輩！汝能如",
    "T13n0397_053:0353c06": "是，是名供養三世諸佛，當懃護持養育我法。",
    "T13n0397_053:0353c07": "佛之法眼而得熾然，令三寶種久不斷絕，是",
    "T13n0397_053:0353c08": "故我今將於汝等及諸眷屬，付囑十方一切",
    "T13n0397_053:0353c09": "諸佛現在住世未涅槃者，及付賢劫一切菩",
    "T13n0397_053:0353c10": "薩摩訶薩，汝等常與彼諸阿修羅生生相值。",
    "T13n0397_053:0353c11": "汝當於此賢劫之中得成正覺出於世時，當",
    "T13n0397_053:0353c12": "與汝等作上施主，護持正法持戒第一，得禪",
    "T13n0397_053:0353c13": "三昧具足忍力。如此賢劫最後如來，名曰盧",
    "T13n0397_053:0353c14": "遮應、正遍知，出現於世。爾時，盧遮當授彼等",
    "T13n0397_053:0353c15": "阿耨多羅三藐三菩提記，便得速滿六波羅",
    "T13n0397_053:0353c16": "蜜，不久當為無上法王，得入無畏涅槃大城。",
    "T13n0397_053:0353c17": "如是若復有諸眾生，若現在世及未來世，於",
    "T13n0397_053:0353c18": "我法中出家修道三業相應，若復放人出家",
    "T13n0397_053:0353c19": "修道，若復有能勤加護持養育供給我諸聲",
    "T13n0397_053:0353c20": "聞、比丘、比丘尼、優婆塞、優婆夷，令三寶種得",
    "T13n0397_053:0353c21": "不斷絕，若有能修檀波羅蜜乃至般若波羅",
    "T13n0397_053:0353c22": "蜜，若有營造塔廟形像及以修故，種種捨施",
    "T13n0397_053:0353c23": "供養供給四方眾僧，置立寺舍及以修故。又",
    "T13n0397_053:0353c24": "復於彼四方僧寺，捨施種種衣服、臥具、器物",
    "T13n0397_053:0353c25": "所須，及施田宅、財寶、園林、僮僕給使乃至畜",
    "T13n0397_053:0353c26": "生。若復見他捨施諸物還追奪者以力遮護，",
    "T13n0397_053:0353c27": "若復施我聲聞弟子衣服飲食臥具湯藥一切",
    "T13n0397_053:0353c28": "所須。我之所有聲聞弟子，或有因緣遭遇苦",
    "T13n0397_053:0353c29": "惱，若以自力若假他力方便令脫，我以如是",
    "T13n0397_053:0354a01": "諸眾生等，悉皆付囑十方現在一切諸佛，及",
    "T13n0397_053:0354a02": "付賢劫所有菩薩摩訶薩等，令其攝受生得",
    "T13n0397_053:0354a03": "相值。「若彼賢劫諸佛出世，是諸眾生於彼佛",
    "T13n0397_053:0354a04": "所作大施主，守護正法持戒第一，得禪三昧",
    "T13n0397_053:0354a05": "具足忍力。如此賢劫最後如來出現於世，于",
    "T13n0397_053:0354a06": "時彼佛當授彼等阿耨多羅三藐三菩提記，",
    "T13n0397_053:0354a07": "便得速滿六波羅蜜，不久當為無上法王，得",
    "T13n0397_053:0354a08": "入無畏涅槃大城。」",
    "T13n0397_053:0354a09": "爾時，復有無量億百千眾生，悲淚滿目瞻仰",
    "T13n0397_053:0354a10": "如來作如是言：「我今觀諸大悲世尊所有解",
    "T13n0397_053:0354a11": "脫，出於三界一切諸道生死牢獄，捨於渴",
    "T13n0397_053:0354a12": "愛離世八法及我我所憍慢煩惱，離於一切",
    "T13n0397_053:0354a13": "十二有支，知一切法猶如虛空住不顛倒，常",
    "T13n0397_053:0354a14": "於眾生起大悲心。然諸如來為眾生故，令此",
    "T13n0397_053:0354a15": "法眼及三寶種於此娑婆久住不滅故加護",
    "T13n0397_053:0354a16": "持。如來今復以諸天、龍、夜叉、羅剎、乾闥婆、",
    "T13n0397_053:0354a17": "緊那羅、迦樓羅、摩睺羅伽、鳩槃茶、餓鬼、毘",
    "T13n0397_053:0354a18": "舍遮、富單那、迦吒富單那、人、非人等，寄付",
    "T13n0397_053:0354a19": "諸佛及諸菩薩。彼諸眾生，現在未來若布施",
    "T13n0397_053:0354a20": "若持戒若修定慧，於此佛法精勤相應，寄付",
    "T13n0397_053:0354a21": "諸佛及諸菩薩摩訶薩等，為滿六波羅蜜令",
    "T13n0397_053:0354a22": "得阿耨多羅三藐三菩提故。若有眾生厭苦",
    "T13n0397_053:0354a23": "求樂，無不於現在世及未來世方便精勤，護",
    "T13n0397_053:0354a24": "持養育熾然法眼紹三寶種而能得之。」佛言：",
    "T13n0397_053:0354a25": "「如是，如是。如汝所言。若有愛已厭苦求樂，應",
    "T13n0397_053:0354a26": "當護持諸佛正法，從此當得無量福報。若有",
    "T13n0397_053:0354a27": "眾生，為我出家剃除鬚髮被服袈裟，設不持",
    "T13n0397_053:0354a28": "戒，彼等悉已為涅槃印之所印也。若復出家",
    "T13n0397_053:0354a29": "不持戒者，有以非法而作惱亂罵辱毀呰，以",
    "T13n0397_053:0354b01": "手刀杖打縛斫截，若奪衣鉢及奪種種資生",
    "T13n0397_053:0354b02": "具者，是人則壞三世諸佛真實報身，則挑一",
    "T13n0397_053:0354b03": "切天人眼目，是人為欲隱沒諸佛所有正法",
    "T13n0397_053:0354b04": "三寶種故，令諸天人不得利益墮地獄故，為",
    "T13n0397_053:0354b05": "三惡道增長盈滿故。「何以故？我昔為於一切",
    "T13n0397_053:0354b06": "眾生修菩薩行，為此法眼於諸眾生起大悲",
    "T13n0397_053:0354b07": "心，捨己身血猶如大海，與諸乞者捨頭猶如",
    "T13n0397_053:0354b08": "毘福羅山，眼耳亦爾，捨鼻猶如百千突盧",
    "T13n0397_053:0354b09": "那，捨舌猶如十突盧那，捨手捨脚各皆亦如",
    "T13n0397_053:0354b10": "毘福羅山，捨皮可覆一閻浮提，亦捨無量象",
    "T13n0397_053:0354b11": "馬、車牛、奴婢、妻子及以王位與諸乞者，亦復",
    "T13n0397_053:0354b12": "捨於無量國土、城邑、宮殿、村落、舍宅、寺廟、園林、",
    "T13n0397_053:0354b13": "衣服、臥具、山澤、林藪與諸乞者。「於諸佛所受",
    "T13n0397_053:0354b14": "持禁戒而無缺犯，一一佛所無量供養，一一",
    "T13n0397_053:0354b15": "佛所稟受無量那由他百千法門，受持讀誦",
    "T13n0397_053:0354b16": "護持戒行善修三昧陀羅尼忍。又我亦曾供",
    "T13n0397_053:0354b17": "養恭敬無量無邊菩薩摩訶薩，供養恭敬無",
    "T13n0397_053:0354b18": "量緣覺，供養無量佛聲聞眾，供養無量到果",
    "T13n0397_053:0354b19": "聲聞，供養無量外道仙人，供養無量父母師",
    "T13n0397_053:0354b20": "長，供養無量病苦之者，亦於無量苦逼眾生",
    "T13n0397_053:0354b21": "無救護者為作救護，無歸依者為作歸依，無",
    "T13n0397_053:0354b22": "趣向者為作趣向，令其安住及以供養。我已",
    "T13n0397_053:0354b23": "無量長遠劫數修諸苦行持戒威儀梵行具",
    "T13n0397_053:0354b24": "足。「諸仁者！我已如是於彼三大阿僧祇劫悲",
    "T13n0397_053:0354b25": "愍一切苦眾生故，發大堅固勇猛之心，久",
    "T13n0397_053:0354b26": "修無上菩提之行。我今於此盲冥世間無大",
    "T13n0397_053:0354b27": "導師儉法之時，極惡增長白法盡時，五無間",
    "T13n0397_053:0354b28": "業誹謗正法、毀呰賢聖與不善根相應眾生，",
    "T13n0397_053:0354b29": "瞋惡穬澁離諸羞恥無有慈愍，不觀後世可",
    "T13n0397_053:0354c01": "怖畏事，於如是等諸眾生中，發心願成阿耨",
    "T13n0397_053:0354c02": "多羅三藐三菩提。「復於一切淨佛國土所棄",
    "T13n0397_053:0354c03": "眾生中降大法雨，復願與彼諸眾生等除如",
    "T13n0397_053:0354c04": "金剛堅固煩惱，彼等眾生隨其所欲於三乘",
    "T13n0397_053:0354c05": "菩提令不退轉。復願救度三惡眾生安置善",
    "T13n0397_053:0354c06": "道及涅槃樂，與彼眾生作正法眼加護令得",
    "T13n0397_053:0354c07": "久住於世長夜熾然。彼諸眾生於我法中出",
    "T13n0397_053:0354c08": "家剃髮被服袈裟不持禁戒，若有供養彼等",
    "T13n0397_053:0354c09": "人者，如是眾生亦得大果，何況為我出家持",
    "T13n0397_053:0354c10": "戒住法相應，供養侍者即得無量阿僧祇",
    "T13n0397_053:0354c11": "大福德聚！何況復能種種供養我諸聲聞聖",
    "T13n0397_053:0354c12": "弟子眾，而當不得無量不可說阿僧祇大福",
    "T13n0397_053:0354c13": "德聚！是故我今於如是等諸眾生中，於阿耨",
    "T13n0397_053:0354c14": "多羅三藐三菩提而成正覺。「一切世間天人",
    "T13n0397_053:0354c15": "中最以大悲故，建立一切諸聲聞眾為上福",
    "T13n0397_053:0354c16": "田，所謂得向八大丈夫。以是緣故，所有眾生",
    "T13n0397_053:0354c17": "於現在世及未來世應當深信佛法眾僧，彼",
    "T13n0397_053:0354c18": "諸眾生於人天中當得受於勝妙果報，不久",
    "T13n0397_053:0354c19": "當得入無畏城，如是乃至供養一人為我出",
    "T13n0397_053:0354c20": "家及有依我剃除鬚髮著袈裟片不受戒者，",
    "T13n0397_053:0354c21": "供養是人亦得乃至入無畏城。以是緣故我",
    "T13n0397_053:0354c22": "如是說，若復有人為我出家不持禁戒，剃除",
    "T13n0397_053:0354c23": "鬚髮著袈裟片，有以非法惱害此者，乃至破",
    "T13n0397_053:0354c24": "壞三世諸佛法身報身，乃至盈滿三惡道故。",
    "T13n0397_053:0354c25": "是故我上如是告汝，若有愛己求樂離苦，應",
    "T13n0397_053:0354c26": "當精勤護持養育熾然法眼紹隆三寶令不斷",
    "T13n0397_053:0354c27": "絕。以是因緣，從此當得無量福報。」",
    "T13n0397_053:0354c28": "爾時，月藏菩薩摩訶薩復與八千億那由他",
    "T13n0397_053:0354c29": "百千菩薩摩訶薩，俱從座起合掌向佛，一心",
    "T13n0397_053:0355a01": "敬禮作如是言：「如是，如是。大德婆伽婆！於我",
    "T13n0397_053:0355a02": "住處月勝世界大師如來日月光，時時稱揚",
    "T13n0397_053:0355a03": "娑婆世界釋迦牟尼佛，昔菩薩時大勇猛力",
    "T13n0397_053:0355a04": "極苦精勤而修諸行，如是菩薩以大慈悲大",
    "T13n0397_053:0355a05": "願力故，今者於彼五濁惡世無間罪業誹謗",
    "T13n0397_053:0355a06": "正法毀呰賢聖不善相應諸眾生中，於阿耨",
    "T13n0397_053:0355a07": "多羅三藐三菩提而成正覺。「『是佛於彼計斷",
    "T13n0397_053:0355a08": "計常瞋惡麁[怤-寸+喿]，無有慈愍歸依邪道，求種種",
    "T13n0397_053:0355a09": "師不觀後世可怖畏事諸眾生中，為之說法。",
    "T13n0397_053:0355a10": "然諸眾生勤作方便欲害釋迦牟尼如來，或",
    "T13n0397_053:0355a11": "以毒藥和食而奉，或以刀杖、惡象、師子、惡牛、",
    "T13n0397_053:0355a12": "惡狗方便欲害，或有謗言而無梵行，或言非",
    "T13n0397_053:0355a13": "男或言是賊，或言殺生，作如是等種種誹謗。",
    "T13n0397_053:0355a14": "或復有以塵土污坌，或有於大眾中麁穬罵",
    "T13n0397_053:0355a15": "詈種種毀呰。或有於佛住處以諸臭穢不淨",
    "T13n0397_053:0355a16": "之物污令盈滿，或有見者啼泣不喜，或有見",
    "T13n0397_053:0355a17": "者合眼掩面，或有見者背走遠逝，有不欲見",
    "T13n0397_053:0355a18": "閉戶塞窓。而彼釋迦牟尼如來於此一切惡",
    "T13n0397_053:0355a19": "眾生中，而能忍受如是無量眾惡苦事，亦復",
    "T13n0397_053:0355a20": "於彼諸惡眾生不瞋不惱，然復不捨晝夜，常",
    "T13n0397_053:0355a21": "於彼諸眾生起大悲心，一切時處隨逐化之。",
    "T13n0397_053:0355a22": "如少牸牛初生犢子而未長大忽然失之，其母",
    "T13n0397_053:0355a23": "爾時求覓而走。如是釋迦牟尼如來亦復如",
    "T13n0397_053:0355a24": "是，於諸眾生其心平等，以大悲故隨逐而走，",
    "T13n0397_053:0355a25": "於三惡道而拔濟之，置於善道及涅槃樂。如",
    "T13n0397_053:0355a26": "是大悲相應具足，今此釋迦牟尼如來娑婆",
    "T13n0397_053:0355a27": "世界而作佛事。』「爾時，於彼一切大眾聞此事",
    "T13n0397_053:0355a28": "已，皆生希奇未曾有心歡喜踊躍，於彼佛前",
    "T13n0397_053:0355a29": "作如是言：『大德婆伽婆！我等亦爾，當以精勤",
    "T13n0397_053:0355b01": "大勇猛力經於無量阿僧祇劫修菩提行，行",
    "T13n0397_053:0355b02": "檀波羅蜜乃至行般若波羅蜜，如是善巧方",
    "T13n0397_053:0355b03": "便成熟諸眾生故，而修諸行，猶如釋迦牟尼",
    "T13n0397_053:0355b04": "如來作菩薩時久修菩提行，願於五濁不淨",
    "T13n0397_053:0355b05": "世界惡眾生中，於阿耨多羅三藐三菩提而",
    "T13n0397_053:0355b06": "成正覺，乃至安置一切眾生於諸善道及涅",
    "T13n0397_053:0355b07": "槃樂。我亦如是，願於五濁不淨佛土，於阿耨",
    "T13n0397_053:0355b08": "多羅三藐三菩提而成正覺，如是成熟五無",
    "T13n0397_053:0355b09": "間業，乃至與彼諸不善根相應眾生，安置善",
    "T13n0397_053:0355b10": "道及涅槃樂。』彼諸眾生即時於日月光佛所，",
    "T13n0397_053:0355b11": "如上所願得授記者。」",
    "T13n0397_053:0355b12": "爾時，會中復有無量恒河沙等菩薩摩訶薩，",
    "T13n0397_053:0355b13": "是於十方為見釋迦牟尼佛故，為供養故見",
    "T13n0397_053:0355b14": "大集故而來此者。彼諸菩薩咸同一音作如",
    "T13n0397_053:0355b15": "是言：「大德婆伽婆！我等亦各於己佛土從彼",
    "T13n0397_053:0355b16": "如來各聞如是稱揚世尊，如月藏菩薩之所",
    "T13n0397_053:0355b17": "說也。於彼各有那由他諸菩薩等，悉皆如是",
    "T13n0397_053:0355b18": "發大誓願，為欲成熟諸眾生故而作佛事，亦",
    "T13n0397_053:0355b19": "如月藏菩薩摩訶薩之所說也。」",
    "T13n0397_053:0355b20": "爾時，復有於彼諸來一切天、龍，乃至一切迦吒、",
    "T13n0397_053:0355b21": "富單那、人、非人等，皆悉合掌作如是言：「我等",
    "T13n0397_053:0355b22": "謝過大悲釋迦牟尼如來、應、正遍知。我等於佛，",
    "T13n0397_053:0355b23": "若身口意所作罪過，若於法僧及於世尊一",
    "T13n0397_053:0355b24": "聲聞弟子所作罪過，今於佛前誠心懺悔，願",
    "T13n0397_053:0355b25": "更莫造堅持禁戒。我等無知猶如小兒不善",
    "T13n0397_053:0355b26": "所行，唯願世尊大悲深愍受我懺悔。我等受",
    "T13n0397_053:0355b27": "寄護持養育世尊法眼，以諸方便令得熾然，",
    "T13n0397_053:0355b28": "護持三寶久住不滅，亦能增長三種精氣遮",
    "T13n0397_053:0355b29": "障諸惡。於佛一切聲聞弟子，乃至若復不持",
    "T13n0397_053:0355c01": "禁戒剃除鬚髮著袈裟片者，作師長想護持",
    "T13n0397_053:0355c02": "養育與諸所須令無乏少。「若復有諸剎利國",
    "T13n0397_053:0355c03": "王，作諸非法惱亂世尊聲聞弟子；若以毀罵",
    "T13n0397_053:0355c04": "刀杖打斫，及奪衣鉢種種資具；若他給施作",
    "T13n0397_053:0355c05": "留難者，我等令彼自然卒起他方怨敵，及自",
    "T13n0397_053:0355c06": "國土亦令兵起，病疫、飢饉、非時風雨、鬪諍、言",
    "T13n0397_053:0355c07": "訟、誹謗、譏調，又令其王不久復當亡失己國。",
    "T13n0397_053:0355c08": "如是，若復諸婆羅門、毘舍、首陀、男夫婦女、童男",
    "T13n0397_053:0355c09": "童女，若餘天、龍乃至迦吒富單那等，於佛",
    "T13n0397_053:0355c10": "所有聲聞弟子作其惱亂，若奪精氣氣噓其",
    "T13n0397_053:0355c11": "身，乃至惡心以眼視之，我等悉共令彼天、龍",
    "T13n0397_053:0355c12": "乃至迦吒富單那等，所有諸根缺減醜陋不",
    "T13n0397_053:0355c13": "依處所。我以誓力悉令如是。我等遊止及",
    "T13n0397_053:0355c14": "常居處，令彼不復得與我等共住共食，亦復",
    "T13n0397_053:0355c15": "不得同處戲笑，如是擯罰。若有惱亂乃至剃",
    "T13n0397_053:0355c16": "髮被服袈裟不持戒者亦復如是。若復世尊",
    "T13n0397_053:0355c17": "聲聞弟子，乃至無所積聚有慈愍心三業相",
    "T13n0397_053:0355c18": "應，如是時來我等能護，令世尊法眼熾然不",
    "T13n0397_053:0355c19": "滅。」",
    "T13n0397_053:0355c20": "爾時，世尊而讚歎言：「善哉，善哉！諸妙丈夫！汝",
    "T13n0397_053:0355c21": "若如是則於一切所作事中無諸過失，汝等",
    "T13n0397_053:0355c22": "以是受我付囑護持養育熾然法故，便為供",
    "T13n0397_053:0355c23": "養三世諸佛。若汝勤加護持養育熾然我法",
    "T13n0397_053:0355c24": "紹三寶種令不斷絕，若有為我已出家者，及",
    "T13n0397_053:0355c25": "與未來諸出家者，汝等亦應護持養育，此是",
    "T13n0397_053:0355c26": "汝等阿耨多羅三藐三菩提因。」",
    "T13n0397_053:0355c27": "爾時，羅睺羅阿修羅王，與無量百千阿修羅",
    "T13n0397_053:0355c28": "等，俱從座起合掌向佛，一心敬禮作如是言：",
    "T13n0397_053:0355c29": "「大德婆伽婆！我等亦為勤護養育熾然佛法，",
    "T13n0397_053:0356a01": "令三寶種不斷絕故，為降伏他故，休息遮障",
    "T13n0397_053:0356a02": "一切諸惡故，令三精氣得增長故，復為護持",
    "T13n0397_053:0356a03": "攝受養育世尊所有聲聞弟子及正法故，復",
    "T13n0397_053:0356a04": "為利益諸眾生故，遮諸罪過摧諸惡人降伏",
    "T13n0397_053:0356a05": "諸怨，并除一切邪鬼魍魎息諸鬪諍，成就一",
    "T13n0397_053:0356a06": "切諸禾苗稼，令諸惡人得作善友，悉攝一切",
    "T13n0397_053:0356a07": "散亂者故。又令所欲皆得稱意故，說大陀羅",
    "T13n0397_053:0356a08": "尼，名曰電光噤縮。」作是語已，即說呪曰：",
    "T13n0397_053:0356a09": "「多地夜他　囉婆系　囉婆系　囉婆系　曼",
    "T13n0397_053:0356a10": "讎囉系　阿婆讎囉系　跋囉摩囉系　珊都",
    "T13n0397_053:0356a11": "囉系　闍婆勤那囉系　阿婆蜜唎也囉系",
    "T13n0397_053:0356a12": "伽那底囉囉系　伽婆叉收達囉囉系首收達",
    "T13n0397_053:0356a13": "囉　首收達囉　首收達囉囉系　牟尼婆遮",
    "T13n0397_053:0356a14": "那囉系　底唎囉且那羽舍羅系　失勤那",
    "T13n0397_053:0356a15": "　底唎嗚闍牟尼囉系　質囉迦羅　底唎牟尼",
    "T13n0397_053:0356a16": "囉系　旃達囉　[少/兔]那頭婆囉系邏　蘇婆呵",
    "T13n0397_053:0356a17": "「大德婆伽婆！此電光噤縮大陀羅尼，悉能饒",
    "T13n0397_053:0356a18": "益一切眾生，乃至令諸所欲稱意。若有比丘、",
    "T13n0397_053:0356a19": "比丘尼、優婆塞、優婆夷，若餘清信善男子、善",
    "T13n0397_053:0356a20": "女人等，能與禪法相應而住，若復營事，若行",
    "T13n0397_053:0356a21": "蘭若，若在樹下，若在露地，如是人等若能受",
    "T13n0397_053:0356a22": "持讀誦念此電光噤縮大陀羅尼；若有阿修",
    "T13n0397_053:0356a23": "羅、阿修羅婦、阿修羅父、阿修羅母及與兒女，若",
    "T13n0397_053:0356a24": "阿修羅左右、眷屬、男夫婦女及阿修羅給使之",
    "T13n0397_053:0356a25": "人，欲來惱害伺其便者，皆悉不能得彼少分。",
    "T13n0397_053:0356a26": "是阿修羅不復還能入己城邑，令其頭破以",
    "T13n0397_053:0356a27": "為七分，如阿梨樹枝。」爾時，諸來一切大眾咸",
    "T13n0397_053:0356a28": "皆歎言：「善哉，善哉！」爾時，毘摩質多羅阿修羅",
    "T13n0397_053:0356a29": "王復與百千阿修羅等俱從座起，合掌向佛，",
    "T13n0397_053:0356b01": "一心敬禮，作如是言：「大德婆伽婆！我等亦為",
    "T13n0397_053:0356b02": "護持養育世尊所說正法眼故，乃至增長三",
    "T13n0397_053:0356b03": "種精氣故，復為護持攝受養育世尊所有聲",
    "T13n0397_053:0356b04": "聞弟子故，又為降伏一切怨家令諸惡人皆",
    "T13n0397_053:0356b05": "生歸仰，休息一切所有疾病，伏諸剛強攝諸",
    "T13n0397_053:0356b06": "惡人令作善友具好眷屬，令諸種子得生不",
    "T13n0397_053:0356b07": "壞，成熟一切果實苗稼故，說大陀羅尼名師",
    "T13n0397_053:0356b08": "子遊步。」作是語已，即說呪曰：",
    "T13n0397_053:0356b09": "「多地夜他涑(娑樓反)唎夜　跋囉企(佉帝反)跋囉企",
    "T13n0397_053:0356b10": "跋囉企　阿牟尼　阿牟佉牟尼闍耶毘闍易",
    "T13n0397_053:0356b11": "　阿婆囉題　耶闍夷泥　婆呵薩囉叉",
    "T13n0397_053:0356b12": "　佉[口*梨]阿那佉[口*梨]　毘耶寐失囉佉[口*梨]",
    "T13n0397_053:0356b13": "牟那迦囉娑佉[黍-禾+唎]　阿蜜多　受沙佉[黍-禾+唎]",
    "T13n0397_053:0356b14": "　阿婆咩娑斯那嘙系　常伽囉奢咩　頗邏",
    "T13n0397_053:0356b15": "囉娑勿達[黍-禾+唎]設闍嘍　奢摩那　仚博憩",
    "T13n0397_053:0356b16": "僧　伽奢咩憂波扇多呵唎　蘇婆呵",
    "T13n0397_053:0356b17": "「大德婆伽婆！此師子遊步大陀羅尼，能伏諸",
    "T13n0397_053:0356b18": "怨，乃至成熟一切苗稼。若有比丘乃至清信",
    "T13n0397_053:0356b19": "善女人等與禪相應，乃至露地受持讀誦流",
    "T13n0397_053:0356b20": "布如是師子遊步大陀羅尼，若有阿修羅乃",
    "T13n0397_053:0356b21": "至給使欲來惱害伺其便者，終不能得彼之",
    "T13n0397_053:0356b22": "少分，是等亦復不能還入阿修羅城，令其頭",
    "T13n0397_053:0356b23": "破而作七分如阿梨樹枝。」爾時，諸來一切大",
    "T13n0397_053:0356b24": "眾亦皆歎言：「善哉，善哉！」",
    "T13n0397_053:0356b25": "爾時，牟真隣陀阿修羅王，與無量百千阿修",
    "T13n0397_053:0356b26": "羅等俱從座起，合掌向佛，一心敬禮，作如是",
    "T13n0397_053:0356b27": "言：「大德婆伽婆！我等亦為護持養育世尊所",
    "T13n0397_053:0356b28": "說正法眼故，乃至增長三種精氣故，復為護",
    "T13n0397_053:0356b29": "持攝受養育世尊所有聲聞弟子故，說大陀",
    "T13n0397_053:0356c01": "羅尼名伏諸龍。」作是語已，即說呪曰：",
    "T13n0397_053:0356c02": "「多地夜他　毘[口*梨]沙叉　毘唎沙叉　毘唎沙",
    "T13n0397_053:0356c03": "叉　[糸*枲](須凌反)　呵毘唎矢至迦毘唎沙佉那",
    "T13n0397_053:0356c04": "　摸囉曷多　呵呵紂呵紂呵紂伽伽紂渠竭",
    "T13n0397_053:0356c05": "[黍-禾+唎]　渠竭[黍-禾+唎]　三牟達囉渠竭[黍-禾+唎]　薩婆　闥",
    "T13n0397_053:0356c06": "邏　渠竭[黍-禾+唎]　悉那婆渠竭[黍-禾+唎]　薩婆浮闍伽",
    "T13n0397_053:0356c07": "　渠竭[口*梨]　呵呵渠竭[口*梨]　悉多婆閦多　渠",
    "T13n0397_053:0356c08": "竭[口*梨]　娑緊柘那　渠竭[口*梨]　阿婆多阿膩",
    "T13n0397_053:0356c09": "夜　娑斫閦毘夜　阿膩夜　軍他閦婆",
    "T13n0397_053:0356c10": "　遮羅鬪牟邏　阿佉闍　呵膩夜鬪　婆羅鬪",
    "T13n0397_053:0356c11": "　毘彌奢　阿膩夜鬪　阿衫浮　呵膩夜",
    "T13n0397_053:0356c12": "　蘇婆呵",
    "T13n0397_053:0356c13": "「大德婆伽婆！此伏諸龍大陀羅尼，悉能休息",
    "T13n0397_053:0356c14": "一切疾病，亦能捲縮打縛一切惡鬼不令為",
    "T13n0397_053:0356c15": "害，能止非時惡風暴雨諸惡毒氣，亦能降伏",
    "T13n0397_053:0356c16": "眼視殺人眾惡龍等斷諸欲著，於諸龍身能",
    "T13n0397_053:0356c17": "作熱惱及能熱惱，其所住處熱惱，其心熱惱",
    "T13n0397_053:0356c18": "其業熱惱所有資生之具。大德婆伽婆！若有",
    "T13n0397_053:0356c19": "比丘乃至清信善女人等與禪相應，乃至露",
    "T13n0397_053:0356c20": "地受持讀誦流布如是降伏諸龍大陀羅尼；",
    "T13n0397_053:0356c21": "若有龍、若龍婦、若龍父、若龍母、若龍兒女、若龍",
    "T13n0397_053:0356c22": "左右、男夫婦女、若龍給使，欲來惱害伺其便",
    "T13n0397_053:0356c23": "者，乃至不能得彼少分，令其反得熱惱之病，",
    "T13n0397_053:0356c24": "頭破七分如阿梨樹枝。」爾時，四天下所有",
    "T13n0397_053:0356c25": "諸龍來在會者皆悉瞋怒，怖彼所來阿修羅",
    "T13n0397_053:0356c26": "城，諸阿修羅令使驚怖不能自安。",
    "T13n0397_053:0356c27": "爾時，復有娑伽羅龍王從座而起，向諸大龍",
    "T13n0397_053:0356c28": "合掌作禮，而說偈言：",
    "T13n0397_053:0356c29": "「若有見大聖，　　是人則除瞋，",
    "T13n0397_053:0357a01": "　離瞋即為聖，　　應當止恚惱。",
    "T13n0397_053:0357a02": "　忍辱世第一，　　忍得世間樂，",
    "T13n0397_053:0357a03": "　忍辱離諸怨，　　忍趣安隱城。",
    "T13n0397_053:0357a04": "　無量阿修羅，　　恒與我等怨，",
    "T13n0397_053:0357a05": "　但當自容忍，　　佛常如是說。",
    "T13n0397_053:0357a06": "　由瞋趣惡道，　　瞋還增長瞋，",
    "T13n0397_053:0357a07": "　以瞋捨朋友，　　瞋不得解脫。",
    "T13n0397_053:0357a08": "　我等畜生道，　　惡戒瞋恚故，",
    "T13n0397_053:0357a09": "　若能除瞋慢，　　得生於人中。",
    "T13n0397_053:0357a10": "　既得人身已，　　歸佛而出家，",
    "T13n0397_053:0357a11": "　修習解脫行，　　當為大導師。」",
    "T13n0397_053:0357a12": "爾時，娑伽羅龍王如是說已，一切諸龍皆得",
    "T13n0397_053:0357a13": "忍辱，面色熙怡各坐本處。",
    "T13n0397_053:0357a14": "爾時，跋持毘盧遮那阿修羅王，復與無量百",
    "T13n0397_053:0357a15": "千阿修羅等俱從座起，合掌向佛一心敬禮",
    "T13n0397_053:0357a16": "作如是言：「大德婆伽婆！我等亦為護持養育",
    "T13n0397_053:0357a17": "世尊正法，令三寶種不斷絕故，勤降伏他一",
    "T13n0397_053:0357a18": "切惡事，及諸惡人皆悉休息，令三精氣而得",
    "T13n0397_053:0357a19": "增長故，復為救護攝受養育世尊一切聲聞",
    "T13n0397_053:0357a20": "弟子故，說大陀羅尼名休息眾病。」作是語已，",
    "T13n0397_053:0357a21": "即說呪曰：",
    "T13n0397_053:0357a22": "「多地夜他　摸楞伽摩　摩朋伽摩　阿毘朋",
    "T13n0397_053:0357a23": "伽摩　闍邏朋伽摩　悉多婆毘[口*興](呵朋反)伽摩",
    "T13n0397_053:0357a24": "　跋尸夜毘[口*興]伽摩　餘尼毘[口*興]伽摩　阿舍",
    "T13n0397_053:0357a25": "尼毘[口*興]伽摩　婆呵毘[口*興]伽摩　差(叉梨反)囉毘",
    "T13n0397_053:0357a26": "囉婆梨珊底囉毘恒伽摩　娑伽囉闍邏丘肘",
    "T13n0397_053:0357a27": "闍邏丘肘毘鞞舍丘肘薩婆盧伽　因地利耶",
    "T13n0397_053:0357a28": "丘肘　悉蜜唎底　毘朋楞舍丘肘　蘇婆呵",
    "T13n0397_053:0357a29": "「大德婆伽婆！此休息眾病大陀羅尼，能除所",
    "T13n0397_053:0357b01": "有一切病苦，息諸毒害一切惡雹，亦能降伏",
    "T13n0397_053:0357b02": "一切惡龍，令與世尊聲聞弟子奉給所須猶",
    "T13n0397_053:0357b03": "如奴僕。」",
    "T13n0397_053:0357b04": "爾時，諸來一切龍眾諸大龍王皆悉瞋忿，於",
    "T13n0397_053:0357b05": "虛空中即起大雲在阿修羅上，欲聲大鼓欲",
    "T13n0397_053:0357b06": "降大石，雨鐵羂、索[矛*(替-曰+貝)]、鉾刀、杖刀、面鐵、口利、齒",
    "T13n0397_053:0357b07": "口、竹口、瓶口如是等形，為欲害諸阿修羅而",
    "T13n0397_053:0357b08": "不能得。◎",
    "T13n0397_053:0357b09": "大集經卷第五十三"
}