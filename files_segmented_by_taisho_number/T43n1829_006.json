{
    "T43n1829_006:0084c09": "瑜伽師地論略纂卷第六(論本第十三第十四第十五)",
    "T43n1829_006:0084c11": "基撰",
    "T43n1829_006:0084c12": "地第四段。釋第五義諸經宗要眾雜事中有",
    "T43n1829_006:0084c13": "二。上釋宗要。下釋雜義。文分為二。初十一",
    "T43n1829_006:0084c14": "復次別引經釋。後以四正法。攝持聖教。",
    "T43n1829_006:0084c15": "初經。明身心遠離引如實覺。",
    "T43n1829_006:0084c16": "第二經。善修止觀覺了所知。",
    "T43n1829_006:0084c17": "第三經。等持等至等。於善巧中。文分為三。",
    "T43n1829_006:0084c18": "初引經標。第二兩復次。釋經四句。第三云何",
    "T43n1829_006:0084c19": "為住下。別釋十四句。經其等愛下。例翻不等",
    "T43n1829_006:0084c20": "愛為一句。故成十四句　調善句下。有行拘",
    "T43n1829_006:0084c21": "執法性拘執。釋調善中。此二標文。非釋經句",
    "T43n1829_006:0084c22": "　其四句中。初復次。以定相對為四句。其等",
    "T43n1829_006:0084c23": "持名目十一種。空無相等。最殊勝故。緣境遍",
    "T43n1829_006:0084c24": "故。偏得彼名。其等至名。亦目六種。勝處遍",
    "T43n1829_006:0084c25": "處。能成變化。滅盡等至。唯聖所成。故偏得",
    "T43n1829_006:0084c26": "名。為初二偏句。俱句之中。略舉遍處例勝處",
    "T43n1829_006:0084c27": "滅定。標無想定。顯諸異生所成等至。亦入",
    "T43n1829_006:0084c28": "此句。五現見等至。亦應別說。義小隱故。略而",
    "T43n1829_006:0084c29": "不說。餘皆准知。故下結言如是於先所說等",
    "T43n1829_006:0085a01": "持等至中。隨其所應當善建立。此中從勝且",
    "T43n1829_006:0085a02": "偏說故。第二四句中。唯作初二句　等持善",
    "T43n1829_006:0085a03": "巧非等至善巧者謂於等持名句文身善知差",
    "T43n1829_006:0085a04": "別非於能入等至諸行狀相差別等者。此說",
    "T43n1829_006:0085a05": "善巧。三慧為性。其等持者。今此中說。略有",
    "T43n1829_006:0085a06": "二義。平等定為所持。行者為能持。我能持等",
    "T43n1829_006:0085a07": "定。故名等持。又所詮定。名之為等。能詮定",
    "T43n1829_006:0085a08": "教。名之為持。教能持定。故名等持。其等至",
    "T43n1829_006:0085a09": "者。所入定名為等。能入定行狀相名等至。能",
    "T43n1829_006:0085a10": "至等故名等至。至者到義因能入果。至於等",
    "T43n1829_006:0085a11": "故。又所入定名等。至義如常。釋由此等持等",
    "T43n1829_006:0085a12": "至。各有二義故。此四句相對不同。此中初句。",
    "T43n1829_006:0085a13": "定教為等持。能入定諸行狀相名等至。第二",
    "T43n1829_006:0085a14": "句。以能入等至諸行相狀。及所入定俱名等",
    "T43n1829_006:0085a15": "至。以詮定教能入行者。名為能持　有諸菩",
    "T43n1829_006:0085a16": "薩雖能得入下。顯於等至善巧。非等持相。指",
    "T43n1829_006:0085a17": "諸菩薩以明其義　乃至未從諸佛所聞等",
    "T43n1829_006:0085a18": "下。釋於等持非善巧。有三義。一未從佛聽",
    "T43n1829_006:0085a19": "聞。二未於第一菩薩所聽聞。三未自證得第",
    "T43n1829_006:0085a20": "一究竟故。於定教不能善知。上一未字。下貫",
    "T43n1829_006:0085a21": "三處　於不定地分別體相所攝者。散境也。",
    "T43n1829_006:0085a22": "此即是地不同類法。故思惟散境名出定也",
    "T43n1829_006:0085a23": "　定所作者謂飲食等者。此是出定所應作",
    "T43n1829_006:0085a24": "事。由至此時應出定故　所緣相者謂分別",
    "T43n1829_006:0085a25": "體由緣此故能入諸定者。諸有漏皆名分別。",
    "T43n1829_006:0085a26": "故定所緣名分別。體相分。離見無別性故。或",
    "T43n1829_006:0085a27": "此所緣以五法中分別。所現相體為所緣相",
    "T43n1829_006:0085a28": "　云何引發謂能略攝廣文句義。此聞持力",
    "T43n1829_006:0085a29": "攝廣文義　云何等愛謂慚愧愛敬等者。此",
    "T43n1829_006:0085b01": "謂定前。起十二種法。一慚。二愧。三愛。四敬。",
    "T43n1829_006:0085b02": "五信。乃至第十二樂。以此為方便。心便得定。",
    "T43n1829_006:0085b03": "於此十二平等愛故。名為等愛。",
    "T43n1829_006:0085b04": "第四。分別靜慮經中。文有四。一引經標。二略",
    "T43n1829_006:0085b05": "釋四轉。三廣釋相。四結成　此中四轉當知",
    "T43n1829_006:0085b06": "二時顛倒等者。四轉者。一有漏三摩地趣進",
    "T43n1829_006:0085b07": "時顛倒。二有漏定趣退時顛倒。三有漏定正",
    "T43n1829_006:0085b08": "退失無倒。四無漏定正進時無倒。或初二於",
    "T43n1829_006:0085b09": "進。謂退名為顛倒。初於有漏定進時。謂退後",
    "T43n1829_006:0085b10": "於無漏定進時。謂退故皆名倒。論說第二。",
    "T43n1829_006:0085b11": "於三摩地退時顛倒者。修進無漏。趣退有漏",
    "T43n1829_006:0085b12": "時謂顛倒。後二退時。謂退名為無倒。初於有",
    "T43n1829_006:0085b13": "漏定。實退時謂退。後於無漏定。退有漏時謂",
    "T43n1829_006:0085b14": "退　於有漏定退時謂退中。文有三復次。一",
    "T43n1829_006:0085b15": "由愛味故退。二由慢毀故退。三由貪誑故退。",
    "T43n1829_006:0085b16": "第二無倒翻初無倒應知其相者。謂得無漏",
    "T43n1829_006:0085b17": "定。將失有漏定時。如實知退。是名無倒。第",
    "T43n1829_006:0085b18": "三無倒。退時知退。第四無倒。無漏進時知有",
    "T43n1829_006:0085b19": "漏退。此中第四與前第二。有差別者。前修無",
    "T43n1829_006:0085b20": "漏方便。猶未證得。謂退曾得定。今第四。正得",
    "T43n1829_006:0085b21": "無漏有漏不行。謂之為退。故成差別。",
    "T43n1829_006:0085b22": "第五分別四撿行經中文有三。一引經標。二",
    "T43n1829_006:0085b23": "略顯撿行相。三廣顯示所撿行。即四分淨定",
    "T43n1829_006:0085b24": "為所撿。能撿察即三慧。此即一人具修四種。",
    "T43n1829_006:0085b25": "第六。於六境不受想無相經文有二。初牒經。",
    "T43n1829_006:0085b26": "後別釋　於此諸法若實若有都不領受者。",
    "T43n1829_006:0085b27": "不受境自相也　尚不受想者。尚不受六境",
    "T43n1829_006:0085b28": "之想　何況無想者。亦不受彼無想也。下釋",
    "T43n1829_006:0085b29": "有三　無有眼想。釋尚不受於想　不受自",
    "T43n1829_006:0085c01": "相。釋都不領受　不受無想。釋何況無想。",
    "T43n1829_006:0085c02": "由厭壞故威勢映奪乃至能有其想者。謂無",
    "T43n1829_006:0085c03": "漏定。數思厭壞。遂於眼等無有事想。唯有四",
    "T43n1829_006:0085c04": "諦諸理相起　不受無想者。想與無想。皆悉",
    "T43n1829_006:0085c05": "不受。由不思惟一切相故。有空二想皆悉不",
    "T43n1829_006:0085c06": "受。故於滅盡真如理中。思惟寂靜　此中意",
    "T43n1829_006:0085c07": "說離諸相想名無想者。無分別智正證如時。",
    "T43n1829_006:0085c08": "前苦樂等相亦皆離之。想與無想一切皆出",
    "T43n1829_006:0085c09": "離。故離相想名為無想。",
    "T43n1829_006:0085c10": "第七。釋四趣道經有三。初標。次釋。後顯差",
    "T43n1829_006:0085c11": "別。初唯有漏依定引起無漏道故。第二依定",
    "T43n1829_006:0085c12": "起慧。第三依二起二。第四初依定起慧。後依",
    "T43n1829_006:0085c13": "慧起定。第二第三。通有漏無漏。第四亦爾。",
    "T43n1829_006:0085c14": "俱引見道及修道無學道故。",
    "T43n1829_006:0085c15": "第八。釋四淨勝經中有三。初標淨勝經。次釋",
    "T43n1829_006:0085c16": "淨勝義。三釋四淨勝想　謂所得所證所引",
    "T43n1829_006:0085c17": "戒等者。所得者。謂若圓滿法　所證者。謂若",
    "T43n1829_006:0085c18": "攝受法　所引戒等者。謂發勤精進。未滿令",
    "T43n1829_006:0085c19": "滿法　四淨勝者。一尸羅。二三摩地。三見。四",
    "T43n1829_006:0085c20": "解脫　此中所得所證所引戒等言。皆通四",
    "T43n1829_006:0085c21": "淨勝　圓滿攝受下文。牒釋發勤精進未滿",
    "T43n1829_006:0085c22": "令滿足。所引戒定見解脫體故不牒釋　又",
    "T43n1829_006:0085c23": "所得者戒。所證者定見　所引者。解脫　戒",
    "T43n1829_006:0085c24": "等者等定見解脫。互顯所得所證所引　下",
    "T43n1829_006:0085c25": "七云何。初一為戒。其等持見解脫。各二云",
    "T43n1829_006:0085c26": "何。隨應配釋　雖住具戒等四句六支。如聲",
    "T43n1829_006:0085c27": "聞地廣說　戒定二種。異生位名圓滿。得其",
    "T43n1829_006:0085c28": "聖位名攝受。見在異生位名未圓滿。入聖位",
    "T43n1829_006:0085c29": "名圓滿。無學位名攝受。解脫在有學位未圓",
    "T43n1829_006:0086a01": "滿。無學位名圓滿。不時解脫名攝受。解脫定",
    "T43n1829_006:0086a02": "障及事障。所得擇滅名解脫。",
    "T43n1829_006:0086a03": "第九。釋心清淨行苾芻思惟五相經中。文有",
    "T43n1829_006:0086a04": "五。初引經標。二釋清淨行。三明行障。四別",
    "T43n1829_006:0086a05": "釋思惟五相。五結成　障者。即諸不善欲恚",
    "T43n1829_006:0086a06": "害尋。親里國土不死尋。所曾經樂等七種尋",
    "T43n1829_006:0086a07": "思。皆為障體。",
    "T43n1829_006:0086a08": "三別釋五相中有二。初總標三品尋思差別",
    "T43n1829_006:0086a09": "成五。二別釋五。第一耎品尋思行者。思惟因",
    "T43n1829_006:0086a10": "果等諦相故。令七種尋滅。依中品尋思。分成",
    "T43n1829_006:0086a11": "二種。一見尋思過患。二不念思惟令七尋滅。",
    "T43n1829_006:0086a12": "依上品尋思。亦分成二。一非初即令一切不",
    "T43n1829_006:0086a13": "行。要當方便漸尚折伏。二若猶未能伏。便生",
    "T43n1829_006:0086a14": "厭悕。多思惟故。令七尋滅。",
    "T43n1829_006:0086a15": "第十。蕩塵經中。文有三。初引經問。二釋三陶",
    "T43n1829_006:0086a16": "練。三舉法合　如金性內所有生金下。是發",
    "T43n1829_006:0086a17": "心出家。名初陶練。在資糧道位。得靜慮等。是",
    "T43n1829_006:0086a18": "次陶練。入聖位已。是後陶練。故論說言不為",
    "T43n1829_006:0086a19": "有行之所拘執。依慧根伏令根姓顯。根除煩",
    "T43n1829_006:0086a20": "惱立陶練名。",
    "T43n1829_006:0086a21": "第十一。釋於三相思惟經有三。一引經標。二",
    "T43n1829_006:0086a22": "釋三相。三結成差別。三相者。一止。二舉。三",
    "T43n1829_006:0086a23": "捨。一向修止舉。在定加行。於緣起等不正思",
    "T43n1829_006:0086a24": "擇。不思擇故心不正定。不能現觀。不盡諸漏",
    "T43n1829_006:0086a25": "成阿羅漢。數思惟捨。便思緣起乃至漏盡。道",
    "T43n1829_006:0086a26": "成滿故。",
    "T43n1829_006:0086a27": "上十一段。別引經釋。下一復次。以四正法攝",
    "T43n1829_006:0086a28": "持聖教。有三。一標。二列。三釋　遠離者。入",
    "T43n1829_006:0086a29": "定處所　修習者。所修定慧　修果者。謂所",
    "T43n1829_006:0086b01": "得解脫所離二障有無為果　云何已習奢摩",
    "T43n1829_006:0086b02": "他下。釋此第三　無乖爭者。行善順教。資善",
    "T43n1829_006:0086b03": "順師。故善契理。宗教無違返。名無乖爭。若義",
    "T43n1829_006:0086b04": "若句若文。不說名者。舉初後以貫中故。第一",
    "T43n1829_006:0086b05": "句者所謂前句乃至即以此句而問第二等",
    "T43n1829_006:0086b06": "者。此略明於句平等潤洽　前句者。第一句",
    "T43n1829_006:0086b07": "也。如尊者阿難。於五百苾芻中。以此初句。問",
    "T43n1829_006:0086b08": "一比丘。復以初句問第二比丘。乃至五百。彼",
    "T43n1829_006:0086b09": "皆答言。如是如是。乃名師弟。義句無乖。平等",
    "T43n1829_006:0086b10": "潤洽互相隨順。句義同故。師弟同。教教同。",
    "T43n1829_006:0086b11": "教義同。義義同。行教同。皆准知也。設於初一",
    "T43n1829_006:0086b12": "依蘊而問。乃至不得名互相隨順。此返顯也。",
    "T43n1829_006:0086b13": "設於初一巧上依蘊而問。恐有第二。同類行",
    "T43n1829_006:0086b14": "者。而不解前所問義。故以餘問。依問既殊。句",
    "T43n1829_006:0086b15": "義便別。云何得名平等潤洽。初二行者果證",
    "T43n1829_006:0086b16": "既同。有知不知句義。問別師弟相返教義不",
    "T43n1829_006:0086b17": "同。故非平等潤洽隨順。以佛弟子證見同故。",
    "T43n1829_006:0086b18": "教義師弟互不相乖。外道見殊遞相乖返",
    "T43n1829_006:0086b19": "　非三摩呬多地境用之中。上釋等引位。下釋",
    "T43n1829_006:0086b20": "非等引位。釋論云。翻前易了。體即欲界全。上",
    "T43n1829_006:0086b21": "二地中一切散法。然觀此論文意。十二不定",
    "T43n1829_006:0086b22": "中。第七第九第十三種不定。地是上界。六七",
    "T43n1829_006:0086b23": "作意。第八是上界染法。此地不唯翻前地。是",
    "T43n1829_006:0086b24": "亦通上二界一切法　文分為二。初問起標。",
    "T43n1829_006:0086b25": "後隨別釋。此十二種。決擇六十三。廣說差別",
    "T43n1829_006:0086b26": "建立所由。謂依初不定地。於安住心。應正取",
    "T43n1829_006:0086b27": "相。謂青瘀相等。此說五識性不定故。於境馳",
    "T43n1829_006:0086b28": "流貪等生起。為止息故。觀青瘀等。而安住",
    "T43n1829_006:0086b29": "心。即以此義西方二說。一云五識唯是有漏。",
    "T43n1829_006:0086c01": "性不定故。性散亂故。說十五界唯有漏故。成",
    "T43n1829_006:0086c02": "所作智。或第六識。或第七識。二云依諸二乘",
    "T43n1829_006:0086c03": "異生者。說十五界有漏自性不定。非依餘位。",
    "T43n1829_006:0086c04": "於中有說。成所作智。菩薩修道即現在前。有",
    "T43n1829_006:0086c05": "說佛地方得初起。如唯識第十。佛地第四等",
    "T43n1829_006:0086c06": "釋　或有闕輕安名非定地謂欲界繫心心所",
    "T43n1829_006:0086c07": "等。六十三云。依止此故。為得作意。應勤修",
    "T43n1829_006:0086c08": "習。此言意說。為得上界作意。應勤修習欲界",
    "T43n1829_006:0086c09": "善心。或厭闕輕安欲界散地。為得上界輕安",
    "T43n1829_006:0086c10": "地。作意應勤修習。唯識兩說。有義欲界無輕",
    "T43n1829_006:0086c11": "安。以此文為證。",
    "T43n1829_006:0086c12": "言善十一通一切地者。通有尋伺地等三地",
    "T43n1829_006:0086c13": "俱有故。有義欲界亦有輕安。彼定加行亦得",
    "T43n1829_006:0086c14": "定地。彼亦微有調暢義故。除定加行餘欲界",
    "T43n1829_006:0086c15": "心。皆闕輕安。名不定地。非一切無。說善十一",
    "T43n1829_006:0086c16": "通一切地。即九地故。餘十不定地。如六十三",
    "T43n1829_006:0086c17": "釋。",
    "T43n1829_006:0086c18": "有心無心地。初九地。三乘境中分四。此之二",
    "T43n1829_006:0086c19": "地。第四段辨境位。六識有心無心二位別故。",
    "T43n1829_006:0086c20": "文分為二。初問標五門。後隨別釋。",
    "T43n1829_006:0086c21": "地建立中。唯依初五地。辨地建立。非依餘",
    "T43n1829_006:0086c22": "者。但依地體。五識意地有名有心。無名無",
    "T43n1829_006:0086c23": "心。辨有無心。相猶未顯。未知九地何處義",
    "T43n1829_006:0086c24": "成。舉地體性。於有尋等地三相之中。以辨有",
    "T43n1829_006:0086c25": "心及無心者。即知九地二位差別。亦知定非",
    "T43n1829_006:0086c26": "定地。何者有心。何者無心。故更不須依定非",
    "T43n1829_006:0086c27": "定地。辨有無心。三慧三乘六地。諸行有無心",
    "T43n1829_006:0086c28": "別。不出前門有無餘依。",
    "T43n1829_006:0086c29": "此第四第五門中。辨有心無心。非有身位。有",
    "T43n1829_006:0087a01": "無心別故。有無心唯依五地　有尋有伺地",
    "T43n1829_006:0087a02": "中。無心睡眠。無心悶絕。不名無心地者。以睡",
    "T43n1829_006:0087a03": "眠悶絕無心不定故　無尋無伺地中。無想",
    "T43n1829_006:0087a04": "定等。定無心故　又睡眠悶絕。依主識說名",
    "T43n1829_006:0087a05": "有心地。無想定等。依客識說名無心地。影略",
    "T43n1829_006:0087a06": "說故　又依隨轉理門。以辨無心。薩婆多說",
    "T43n1829_006:0087a07": "悶絕有心故　然決擇分。復依五義辨有心",
    "T43n1829_006:0087a08": "地。由七種因辨無心地。唯依地體以辨有心。",
    "T43n1829_006:0087a09": "依此第三生與不生。建立無心　彼說七因。",
    "T43n1829_006:0087a10": "此八因者。此開根境。彼合名緣。闕其八因",
    "T43n1829_006:0087a11": "緣。如六十三釋　問若許二乘入無餘依。云",
    "T43n1829_006:0087a12": "何不許眾生界減。經說眾生界無增無減故。",
    "T43n1829_006:0087a13": "答如海無邊。除去一滴非為增減。生死海中",
    "T43n1829_006:0087a14": "此亦如是。又上無依經。眾生界者。謂如來藏",
    "T43n1829_006:0087a15": "性。眾生雖有入無餘依。彼如來藏無增無減。",
    "T43n1829_006:0087a16": "故彼經言。阿難是如來界無量無邊。為煩惱",
    "T43n1829_006:0087a17": "塵之所隱蔽。隨流生死無始輪轉。我以此義",
    "T43n1829_006:0087a18": "名眾生界。若依此義真為妄性。妄依真立。妄",
    "T43n1829_006:0087a19": "雖起滅。真無增減。又楞伽經說。諸聲聞經於",
    "T43n1829_006:0087a20": "多劫入涅槃界。耽三昧酒。長時醉臥。後從彼",
    "T43n1829_006:0087a21": "起發大心者。攝大乘說。化作聲聞。非實如",
    "T43n1829_006:0087a22": "此。故無餘依身心並滅。",
    "T43n1829_006:0087a23": "聞所成地第十。",
    "T43n1829_006:0087a24": "上之九地。辨三乘境。自下六地。辨三乘行。初",
    "T43n1829_006:0087a25": "三通行。三乘皆能修三慧故。後三別行。應機",
    "T43n1829_006:0087a26": "隨法。成自乘故　又初三是方便行。後三根",
    "T43n1829_006:0087a27": "本行　又初三所學行。後三所成行。聞謂聞",
    "T43n1829_006:0087a28": "慧。聞緣教故。以此為因所成諸法。名聞所成。",
    "T43n1829_006:0087a29": "即以彼慧。及相應法。并聞所緣。若文若義。并",
    "T43n1829_006:0087b01": "所得果。為此地體。前作意中。聞唯緣法者。",
    "T43n1829_006:0087b02": "少緣義故　此地文分為三。初結前問後。標",
    "T43n1829_006:0087b03": "起論端。次問列五明處名。後隨別釋。",
    "T43n1829_006:0087b04": "謂若略說於五明處乃至讀誦憶念者。有二",
    "T43n1829_006:0087b05": "釋。此顯於五明教。所生聞慧。一云。謂以覺慧",
    "T43n1829_006:0087b06": "為先聽聞。後時意地。領受讀誦及憶念等。方",
    "T43n1829_006:0087b07": "是聞慧。其五識初覺慧并聽聞。及俱意識聽",
    "T43n1829_006:0087b08": "聞讀誦是生得慧。不明了故。二云覺慧為先",
    "T43n1829_006:0087b09": "者。是生得慧。若聽。若聞若領受。若讀誦。若",
    "T43n1829_006:0087b10": "憶念俱是聞慧。俱時五識。雖非正聞慧。由從",
    "T43n1829_006:0087b11": "意地方便聞慧。所引發故因聞所成明了心",
    "T43n1829_006:0087b12": "者。亦是聞慧。設雖意地領受讀誦等。不明了",
    "T43n1829_006:0087b13": "者皆生得慧。",
    "T43n1829_006:0087b14": "又於依止名句文身義中無倒解了者。謂於",
    "T43n1829_006:0087b15": "五明處義。覺慧為先所起聞慧。",
    "T43n1829_006:0087b16": "第三。別釋五明處中。初辨內明處。文有二。初",
    "T43n1829_006:0087b17": "標四門。後隨別釋。四門者。一事施設者。謂",
    "T43n1829_006:0087b18": "三藏稱事施設建立。事謂事義。謂經律論義",
    "T43n1829_006:0087b19": "差別故。又是諸所詮義所依之體事。故立事",
    "T43n1829_006:0087b20": "名　二想差別施設者。謂能詮名。由名句文",
    "T43n1829_006:0087b21": "皆以想生故名稱想。又西域呼名多呼為想。",
    "T43n1829_006:0087b22": "又名等無體。隨聲假立。隨其想解。號為能",
    "T43n1829_006:0087b23": "詮。故說名等稱之為想　三攝聖教義相者。",
    "T43n1829_006:0087b24": "謂諸聖教所詮之義。能攝聖教　四由佛教",
    "T43n1829_006:0087b25": "所應知處相者。謂從二數。佛教所詮事增益。",
    "T43n1829_006:0087b26": "乃至十種佛教所詮事。名佛教所應知處相。",
    "T43n1829_006:0087b27": "第三以理攝教。第四以教顯理。素怛攬云契",
    "T43n1829_006:0087b28": "經。毘奈耶云調伏。摩怛履迦云本母。集諸經",
    "T43n1829_006:0087b29": "義。論議明之。出生諸經別所詮義故名本母。",
    "T43n1829_006:0087c01": "即舊所云修多羅毘尼摩得勤伽。",
    "T43n1829_006:0087c02": "想差別中。有四嗢柁南。初嗢柁南。有十二",
    "T43n1829_006:0087c03": "門。第二嗢柁南。有十四門。第三嗢柁南。有",
    "T43n1829_006:0087c04": "九門。第四嗢柁南。有十門。",
    "T43n1829_006:0087c05": "句謂六內處等者。詮法自性名名。詮法差別",
    "T43n1829_006:0087c06": "稱句。今詮法差別。是故名句。以寬攝狹。名",
    "T43n1829_006:0087c07": "在其中　無量境界。在十方處所三世時分",
    "T43n1829_006:0087c08": "故。皆言無量。",
    "T43n1829_006:0087c09": "四眾中。唯明男子四眾。無鄔波斯迦。又鄔波",
    "T43n1829_006:0087c10": "斯迦。素迦所攝。俱從在家中戒為性故。別離",
    "T43n1829_006:0087c11": "出之。",
    "T43n1829_006:0087c12": "三十七道品。四沙門果。無諍願智。六神通等。",
    "T43n1829_006:0087c13": "如聲聞地說　大乘五事。四尋思。四如實智。",
    "T43n1829_006:0087c14": "三性。三無性。如決擇分釋　四真實。五種大",
    "T43n1829_006:0087c15": "乘。五無量不思議威德勝解等。如菩薩地釋。",
    "T43n1829_006:0087c16": "六內處境界下。十四門法。名聲聞地法。大乘",
    "T43n1829_006:0087c17": "五事下。有十四門功德。是大乘法。補特伽羅",
    "T43n1829_006:0087c18": "空。補特伽羅無我。法空性。法無我。有差別",
    "T43n1829_006:0087c19": "者。空謂所空。自性無我。謂無其用及差別義。",
    "T43n1829_006:0087c20": "又空謂二空理。無我謂所執。或翻此說故二",
    "T43n1829_006:0087c21": "差別。",
    "T43n1829_006:0087c22": "五相大菩提　自性者。顯揚第八云。謂過二",
    "T43n1829_006:0087c23": "乘所得轉依體　功能者。謂十自在。一壽。二",
    "T43n1829_006:0087c24": "心。三眾具。四業。五生。六願。七勝解。八神力。",
    "T43n1829_006:0087c25": "九智。十法　方便者。謂四種變化。一現菩薩",
    "T43n1829_006:0087c26": "行變化。化根未熟者。二現如來變化。化根已",
    "T43n1829_006:0087c27": "熟者。三現攝聲聞變化。四現調伏獨覺變化",
    "T43n1829_006:0087c28": "　轉者有二。一暫時。於諸有情未解脫。成如",
    "T43n1829_006:0087c29": "來教化轉不體息。二究竟。佛難思德。為諸有",
    "T43n1829_006:0088a01": "情。作利益事。轉不休息　還者。彼論名滅。還",
    "T43n1829_006:0088a02": "涅槃故　此亦有二。一暫時。於已解脫有情。",
    "T43n1829_006:0088a03": "佛暫示現入般涅槃。二究竟。謂煩惱習氣及",
    "T43n1829_006:0088a04": "苦永滅。",
    "T43n1829_006:0088a05": "五種大乘中。顯揚第八云。種子者。即菩薩地",
    "T43n1829_006:0088a06": "種姓品。趣入者。即發心品。次第者。即住品。",
    "T43n1829_006:0088a07": "正行者。即餘諸品。正行果者。即大涅槃建立",
    "T43n1829_006:0088a08": "品。最初發心。謂菩提心。由有種子悲愍有",
    "T43n1829_006:0088a09": "情。是趣入菩提波羅蜜多。是諸地次第。攝眾",
    "T43n1829_006:0088a10": "生事。是大乘正行。自他相續成熟是正行果。",
    "T43n1829_006:0088a11": "二利果滿是佛德故　又最初者。謂種子。發",
    "T43n1829_006:0088a12": "心者。謂趣入。悲愍有情者。謂次第。波羅蜜多",
    "T43n1829_006:0088a13": "攝眾生事者。即正行。自他相續成熟者。謂正",
    "T43n1829_006:0088a14": "行果。此順菩薩地配品釋。",
    "T43n1829_006:0088a15": "此文七識住。如初帙中解第十四自有文。",
    "T43n1829_006:0088a16": "假設施中。初於法假立有情。後依圓成能取",
    "T43n1829_006:0088a17": "所取相上。假立諸法。",
    "T43n1829_006:0088a18": "云何思擇一行者。對法第十五云。謂以一法",
    "T43n1829_006:0088a19": "與餘法一一互相問。除此法更以第二法與",
    "T43n1829_006:0088a20": "餘法互相問。如是一一一切當知　順前句",
    "T43n1829_006:0088a21": "者。謂諸法中。隨取二法。更互相問。依止前法",
    "T43n1829_006:0088a22": "以答所問。以狹問寬。順前句故　順後句者。",
    "T43n1829_006:0088a23": "謂即二法展轉相問。依止後問以答所問。以",
    "T43n1829_006:0088a24": "寬問狹。順後句故。一切狹體必即寬故。自有",
    "T43n1829_006:0088a25": "寬體非是狹故。或於所問應二句答。應三句",
    "T43n1829_006:0088a26": "答。應四句答。此中從寬以明。唯說四句體有",
    "T43n1829_006:0088a27": "覺狹。或不同故。寬狹義同應述可答。不如理",
    "T43n1829_006:0088a28": "名無事答。亦名遮止答。其二十八對二門。五",
    "T43n1829_006:0088a29": "對三門等。皆如決擇分六十五六七八等說",
    "T43n1829_006:0088b01": "　四行迹法。謂苦速通等。二文不同。至下當",
    "T43n1829_006:0088b02": "釋。",
    "T43n1829_006:0088b03": "四法迹。謂三學迹。即無貪無瞋正念正定。三",
    "T43n1829_006:0088b04": "種繫屬。初根互相屬。次識根互相屬。後根境",
    "T43n1829_006:0088b05": "互相屬。",
    "T43n1829_006:0088b06": "十六種攝。如決擇分五十四。及對法第五中",
    "T43n1829_006:0088b07": "說。",
    "T43n1829_006:0088b08": "五相應。亦如對法第五。決擇五十四說。",
    "T43n1829_006:0088b09": "見聞覺知。瑜伽第三。九十三。對法第一等。釋",
    "T43n1829_006:0088b10": "見聞覺知義。顯揚第十八說。色界無覺。後起",
    "T43n1829_006:0088b11": "言說。無色都無。謂生彼界故。無彼後言說。",
    "T43n1829_006:0088b12": "六種次第流轉次第者。謂嬰姟等十時流轉",
    "T43n1829_006:0088b13": "次第。或十二因緣次第　成所作次第者。謂",
    "T43n1829_006:0088b14": "出家受具。修七方便。得見道等　宣說次第",
    "T43n1829_006:0088b15": "者。謂四正斷。一剎那中。具其四用。以辨次",
    "T43n1829_006:0088b16": "第。非四現行前後有異。或宣說諸法。標釋次",
    "T43n1829_006:0088b17": "第　生起次第者。謂十時分芽莖等生起次",
    "T43n1829_006:0088b18": "第　現觀次第者。謂真相見道前後。六十三",
    "T43n1829_006:0088b19": "等現觀前後次第　等至者。謂九次第定",
    "T43n1829_006:0088b20": "　八種所作一滅依止者。能與滅惡為依止",
    "T43n1829_006:0088b21": "　轉謂與善生為依止　遍知。謂知善巧。遍知",
    "T43n1829_006:0088b22": "苦集緣生等法。生厭離故　喜樂者。謂喜樂",
    "T43n1829_006:0088b23": "滅道。",
    "T43n1829_006:0088b24": "所緣有四等者。對法第十。一遍滿所緣。有四。",
    "T43n1829_006:0088b25": "謂有分別影像。無分別影像。事邊際。所作成",
    "T43n1829_006:0088b26": "熟所緣。二淨行所緣。有五。謂多貪。多瞋。多",
    "T43n1829_006:0088b27": "癡。憍慢。尋思五種觀行差別。三善巧所緣。有",
    "T43n1829_006:0088b28": "五。謂蘊。界。處。緣起。處非處。善巧所緣。四淨",
    "T43n1829_006:0088b29": "惑所緣。有三。謂麁靜等相。真如。四聖諦。",
    "T43n1829_006:0088c01": "四種九種瑜伽。下聲聞地。對法第九等說",
    "T43n1829_006:0088c02": "　方便瑜伽。以作意勝解慧為性。",
    "T43n1829_006:0088c03": "三事觀者。有相。謂所緣事　尋思。是能緣事。",
    "T43n1829_006:0088c04": "四行觀。如對法第九。及聲聞地說。",
    "T43n1829_006:0088c05": "六事差別所緣觀。一者苦無常等差別義。在",
    "T43n1829_006:0088c06": "見道前方便　二事者。謂諸事作用。集有生。",
    "T43n1829_006:0088c07": "苦有因等　相者。謂滅諦體相　品者。謂諸",
    "T43n1829_006:0088c08": "法上中下品。或三乘道諦。有品類故。次上三",
    "T43n1829_006:0088c09": "種。在見道位　時者。在修道。在見道後時而",
    "T43n1829_006:0088c10": "起故。或觀三世　道理者。謂在無學道　或",
    "T43n1829_006:0088c11": "事者。蘊界處等。時者。三世。道理。謂四種道",
    "T43n1829_006:0088c12": "理。",
    "T43n1829_006:0088c13": "五種教授者。一教教授。授與教法　二證教",
    "T43n1829_006:0088c14": "授。授與理法　三次第教授。授觀行法門",
    "T43n1829_006:0088c15": "　四無倒教授。授前三種應機無亂　五神變",
    "T43n1829_006:0088c16": "教授。授與神通令化眾生。",
    "T43n1829_006:0088c17": "內明處四種相中。第三大段。明攝聖教義相",
    "T43n1829_006:0088c18": "中。有十法五對。初能作所作二俱善法。次過",
    "T43n1829_006:0088c19": "患染污。苦集諦法。三有障有順。謂煩惱善法。",
    "T43n1829_006:0088c20": "四有真有勝。無為有為諸無漏法。五有順有",
    "T43n1829_006:0088c21": "得。謂世間出世間法　應習。謂善法　應斷。",
    "T43n1829_006:0088c22": "謂染污法　斷已現行。謂無覆無記法。",
    "T43n1829_006:0088c23": "第四大段。明佛教所應知處相中有二。初增",
    "T43n1829_006:0088c24": "十法門。後結之。初即為十段。初明三種。一有",
    "T43n1829_006:0088c25": "情即住。有三。要依有情方有情非情因及果。",
    "T43n1829_006:0088c26": "染與淨。生死涅槃。有為無為等增二門所明",
    "T43n1829_006:0088c27": "諸法故　初明三種。一有情增。二法門。有二",
    "T43n1829_006:0088c28": "十四對　於如來所說所有甚深經者。謂解",
    "T43n1829_006:0088c29": "深密等三性顯了教　相似甚深空相應經",
    "T43n1829_006:0089a01": "者。謂般若等。與此甚深經相似　緣性者。圓",
    "T43n1829_006:0089a02": "成性　緣起者。依他性　又有二法能令有",
    "T43n1829_006:0089a03": "情內正作意外聞他音等者。此內作意。外聞",
    "T43n1829_006:0089a04": "他音。是二因緣。由二法故。令此二因緣。現",
    "T43n1829_006:0089a05": "入現觀。當諸根熟。",
    "T43n1829_006:0089a06": "第十四卷",
    "T43n1829_006:0089a07": "增三。有四十五門　言十相者謂壞生命等",
    "T43n1829_006:0089a08": "者。上一壞字。貫通下十。雜穢語名壞　所為",
    "T43n1829_006:0089a09": "事業者。於正事業。不正而說名綺語故　前",
    "T43n1829_006:0089a10": "之七種作業毀壞者。外彰身語而作業名",
    "T43n1829_006:0089a11": "　其次二種意樂壞者。無貪無瞋。正意樂故",
    "T43n1829_006:0089a12": "　最後一種方便壞者。正見乃是正智因故",
    "T43n1829_006:0089a13": "　言三根者。謂貪瞋邪見。此說十業。三為加",
    "T43n1829_006:0089a14": "行。隨應為究竟。或此偏明意三業道。",
    "T43n1829_006:0089a15": "第二門。文分為二。初明三法令不護根。後因",
    "T43n1829_006:0089a16": "前辨內法四種欲貪為因。生死增長。名邪法",
    "T43n1829_006:0089a17": "種　依四處所者。一自身利等四種白法。二",
    "T43n1829_006:0089a18": "怨。三中。四親　四白品者。謂利譽稱樂。四黑",
    "T43n1829_006:0089a19": "品者。衰毀譏苦。一於己利等。生欲尋思。希獲",
    "T43n1829_006:0089a20": "不失。故於怨中品。生恚尋思。乃至欲令彼命",
    "T43n1829_006:0089a21": "斷故。於親友品。生害尋思。但損惱故　婆須",
    "T43n1829_006:0089a22": "密論第二卷。利衰二種。若依有情。以十七界",
    "T43n1829_006:0089a23": "十一處五蘊為性。除聲疎不成質故。若於非",
    "T43n1829_006:0089a24": "情。以四界四處一蘊為體。如前除聲　依鞞",
    "T43n1829_006:0089a25": "婆沙。十八界十二處五蘊為體。依非情。六界",
    "T43n1829_006:0089a26": "六處為體。五塵及四相故　依經部師。俱舍",
    "T43n1829_006:0089a27": "論說。衰無別體。失物名衰故。今依能失者。以",
    "T43n1829_006:0089a28": "辨衰體。以十八界為性。翻此利體。亦十八界",
    "T43n1829_006:0089a29": "　稱譽毀譏。婆須密論。體皆是聲。薩婆多",
    "T43n1829_006:0089b01": "師。說名句文。今合以聲名句文為體　苦樂",
    "T43n1829_006:0089b02": "二種。體即是受。如佛地論。雖辨其相而不出",
    "T43n1829_006:0089b03": "體。",
    "T43n1829_006:0089b04": "煩惱趣者。能趣果故。即是三求。欲有邪梵行。",
    "T43n1829_006:0089b05": "求之所因起。",
    "T43n1829_006:0089b06": "三種無明中。皆言前際者。發業無明名為前",
    "T43n1829_006:0089b07": "際。而觸受俱能起愛取。潤生無明名為後際。",
    "T43n1829_006:0089b08": "又有三相能攝一切色法自相等者。此有二",
    "T43n1829_006:0089b09": "釋。一云此三種色。總攝一切色盡　一有見",
    "T43n1829_006:0089b10": "有對。謂顯形表是。此中表名作用者。作表示",
    "T43n1829_006:0089b11": "用故　二無見有對色。謂五根餘四塵色。",
    "T43n1829_006:0089b12": "論云於自處所障礙餘色等下。是總結上二",
    "T43n1829_006:0089b13": "色言。當知一切總有十色　三無見無對色。",
    "T43n1829_006:0089b14": "故云及定地色。今明三色屬自身者。故唯說",
    "T43n1829_006:0089b15": "彼　修方便者所有諸色。即是內化心境。亦",
    "T43n1829_006:0089b16": "是未滿化心果。若正通果所變化色。亦屬他",
    "T43n1829_006:0089b17": "人。故此不說。又若得淨定。是通果色　修方",
    "T43n1829_006:0089b18": "便者。是彼因色。彼通果色。即內化心境。彼方",
    "T43n1829_006:0089b19": "便色。即未滿化心果。境是心果故。二云。三相",
    "T43n1829_006:0089b20": "者。唯色處中顯形表三。最勝偏說　於自處",
    "T43n1829_006:0089b21": "所障礙餘色等者。乘前彼明十一種色。",
    "T43n1829_006:0089b22": "三欲中　多用功力依緣諸欲謂現前住所有",
    "T43n1829_006:0089b23": "諸欲者。下四欲天。欲多依現前。諸欲生起。",
    "T43n1829_006:0089b24": "用功念想方從彼生。或復由業異熟。用功方",
    "T43n1829_006:0089b25": "治成熟故。",
    "T43n1829_006:0089b26": "三眼者。色為二。非色為一。法眼亦入慧中。同",
    "T43n1829_006:0089b27": "非色故。此明三乘因果同有。不說佛眼。莊嚴",
    "T43n1829_006:0089b28": "經說有十眼。如法華經方便品疏。",
    "T43n1829_006:0089b29": "又三種心一境性能令證得如實智見者。如",
    "T43n1829_006:0089c01": "其次第。即初習業。已習行。已超度。三種作",
    "T43n1829_006:0089c02": "意相應定　又初是聞思慧。第二修慧。世間",
    "T43n1829_006:0089c03": "三慧相應定也。第三超度者。無分別智相應",
    "T43n1829_006:0089c04": "定也。又聞思修相應等持。能生無漏真智見",
    "T43n1829_006:0089c05": "故。行謂能緣。相謂境體。行所行相故名行",
    "T43n1829_006:0089c06": "相。此通無漏等持義釋。無分別智無行相故。",
    "T43n1829_006:0089c07": "或行解相狀故名行相。此依有漏三慧位定",
    "T43n1829_006:0089c08": "釋。",
    "T43n1829_006:0089c09": "不淨生處超越因故者。三惡趣八無暇。名",
    "T43n1829_006:0089c10": "不淨生處。身語意三淨業。名超彼因。",
    "T43n1829_006:0089c11": "三牟尼業者。即三善業。",
    "T43n1829_006:0089c12": "謂由他所誹毀乃至所起慚愧及愛敬者。於",
    "T43n1829_006:0089c13": "他所誹毀生愧。顧他羞恥故。於自所誹毀生",
    "T43n1829_006:0089c14": "慚。顧他羞恥故。退失大利。深識因緣倍生慚",
    "T43n1829_006:0089c15": "信名為愛敬。即於三寶無愛敬故。名失大利。",
    "T43n1829_006:0089c16": "或於三處各能起三。不須別配。",
    "T43n1829_006:0089c17": "三種最勝無上者。一智無上。謂三智中無我",
    "T43n1829_006:0089c18": "智。為根本。初二智為方便。由此三入諦觀故",
    "T43n1829_006:0089c19": "偏說。二行無上。謂四行跡。三解脫無上。謂不",
    "T43n1829_006:0089c20": "動。心解脫。於世間出世間解脫。有學無學解",
    "T43n1829_006:0089c21": "脫。時解脫。其不動。心解脫。最無上故。",
    "T43n1829_006:0089c22": "增四門中。有四十六門。亦有相違。為一門故。",
    "T43n1829_006:0089c23": "念住者。體即是慧。由相應念。慧方住境故。",
    "T43n1829_006:0089c24": "四種縛者。拘礙其心故名為縛。非必要是煩",
    "T43n1829_006:0089c25": "惱縛性。由心依執。身為自體。身便縛心。由",
    "T43n1829_006:0089c26": "心俱受。深領所緣。便縛俱心。由心了別色等",
    "T43n1829_006:0089c27": "為境界。所了別境。乃拘於心。即由如別身等。",
    "T43n1829_006:0089c28": "三法相應煩惱俱。染惱心故。名為縛。觀四為",
    "T43n1829_006:0089c29": "境。深生厭患。立四念住。所依內身。縛能依",
    "T43n1829_006:0090a01": "心。能緣俱受。五分位別。常與心俱。所了境",
    "T43n1829_006:0090a02": "界。縛能了心。及諸煩惱雜染。俱心故立四縛。",
    "T43n1829_006:0090a03": "又有四種欲勤為先乃至能得善法及能增長",
    "T43n1829_006:0090a04": "者。即四正斷　現行諸不善法者。是律儀斷",
    "T43n1829_006:0090a05": "　及斷彼繫者。謂斷斷。未生惡法名彼繫故",
    "T43n1829_006:0090a06": "　能得善法。謂修習斷　及能增長。謂防護",
    "T43n1829_006:0090a07": "斷。",
    "T43n1829_006:0090a08": "又有四種心定心住者。簡別散地名心定。內",
    "T43n1829_006:0090a09": "住一境名心住。",
    "T43n1829_006:0090a10": "四種想為先戲論縛者。依七有想故。除有頂",
    "T43n1829_006:0090a11": "捨無量。",
    "T43n1829_006:0090a12": "唯言除欲貪者。同大智度論如第十二卷會。",
    "T43n1829_006:0090a13": "通有漏無漏他心差別智者。有漏他心智。不",
    "T43n1829_006:0090a14": "知無漏心。亦不知彼能緣自證分等。不知彼",
    "T43n1829_006:0090a15": "能知智。謂自心不自見故。無漏他心智。能知",
    "T43n1829_006:0090a16": "有漏無漏心。亦知能知智。佛智後三分通能",
    "T43n1829_006:0090a17": "知自故。然未必作道四行。亦未必通餘人。",
    "T43n1829_006:0090a18": "又有四法能盡上漏等者。有三說。一云即四",
    "T43n1829_006:0090a19": "法跡。於七方便見道修道無學道中。能盡上",
    "T43n1829_006:0090a20": "漏。為足跡故。二云四跡者。一得有漏慧。即七",
    "T43n1829_006:0090a21": "方便。二見道位。已缺諸煩惱及業果事。三修",
    "T43n1829_006:0090a22": "道位。無餘永斷諸煩惱事。四無學道。無餘",
    "T43n1829_006:0090a23": "永斷諸煩惱事。如所得道。轉更修習諸煩惱",
    "T43n1829_006:0090a24": "事。通上三處除有漏慧。三云。一有漏慧。是加",
    "T43n1829_006:0090a25": "行道。二缺諸煩惱。無間道。三缺諸事。解脫",
    "T43n1829_006:0090a26": "道。除諸麁重及果法故。四為無餘斷諸煩惱",
    "T43n1829_006:0090a27": "事故。如先所得轉更修習。是勝進道。",
    "T43n1829_006:0090a28": "又有四護。一命護者。不惜身命。護持正法。或",
    "T43n1829_006:0090a29": "護他命根。而不損壞。或護自正命。不起惡業",
    "T43n1829_006:0090b01": "　二力護者。謂護智慧。摧眾魔怨。或護身力。",
    "T43n1829_006:0090b02": "為利益他。或護五力。摧怨不屈　心煩惱護",
    "T43n1829_006:0090b03": "者。護諸煩惱。不染污心。為護正法。起諸煩",
    "T43n1829_006:0090b04": "惱。驅遣惡人壞正法者　正方便護者。善巧",
    "T43n1829_006:0090b05": "方便習行正法。",
    "T43n1829_006:0090b06": "又有四種能得正見乃至專注一緣者。於境",
    "T43n1829_006:0090b07": "不順。不貪也。於境不違。不瞋也。正知而行。",
    "T43n1829_006:0090b08": "不癡也。此之三種行。緣諸境行正行時清淨。",
    "T43n1829_006:0090b09": "專注一緣。正念也。後一種。住時清淨也。",
    "T43n1829_006:0090b10": "又由四行能證明及解脫者。一念。二眼。三慧。",
    "T43n1829_006:0090b11": "四身。宿命明。天眼明。及二解脫。漏盡。如次",
    "T43n1829_006:0090b12": "能證身。即五蘊四蘊之身。",
    "T43n1829_006:0090b13": "四者輕等動性者。謂風能造與所造。輕相似",
    "T43n1829_006:0090b14": "故名輕等。由風性動故。名輕等動性。又有諸",
    "T43n1829_006:0090b15": "部。立作意數。以為動性。今言與輕相似。風性",
    "T43n1829_006:0090b16": "能動。非作意也。",
    "T43n1829_006:0090b17": "四法能住有情。謂四食。",
    "T43n1829_006:0090b18": "四法為識足跡。謂四識住　見已趣向。五根",
    "T43n1829_006:0090b19": "色　取為所緣。六境色　所依境界俱有。如",
    "T43n1829_006:0090b20": "次配根五塵法處。",
    "T43n1829_006:0090b21": "四問記論者。謂一向記等四論。人四記者。於",
    "T43n1829_006:0090b22": "法實相。如問如來法身。是真覺性等。應一向",
    "T43n1829_006:0090b23": "記言爾。顯了問人果勝劣。應分別記。望天為",
    "T43n1829_006:0090b24": "劣。望餘為勝。隱密非顯了問義。亦非一向門。",
    "T43n1829_006:0090b25": "問人勝劣。應詰問記。汝何所方。如是展轉。",
    "T43n1829_006:0090b26": "觀彼曲意。返詰無窮。問實有情作者受者。應",
    "T43n1829_006:0090b27": "捨置記　法四記者。於法實相。問真如常耶。",
    "T43n1829_006:0090b28": "應一向記。問諸有情身中業果。其異熟當定",
    "T43n1829_006:0090b29": "生耶。潤惑盡者。異熟不生。潤惑未盡者。異熟",
    "T43n1829_006:0090c01": "當生。觀其諂意問請說法。但應返問。不應開",
    "T43n1829_006:0090c02": "釋。問蘊實法當為有無耶。應捨置記。記謂記",
    "T43n1829_006:0090c03": "別。記別解脫故。",
    "T43n1829_006:0090c04": "四種攝眾方便者。即四攝事。布施。愛語。利",
    "T43n1829_006:0090c05": "行。同事。如次配之。",
    "T43n1829_006:0090c06": "四死。如前第五卷解。",
    "T43n1829_006:0090c07": "復有四清淨道。一非功用根圓滿等者。此即",
    "T43n1829_006:0090c08": "四行跡。謂苦遲通。苦速通。樂遲通。樂速通。",
    "T43n1829_006:0090c09": "如次配之。鈍根名遲。利根名速。未至及無色",
    "T43n1829_006:0090c10": "地名苦。定慧一偏故。根本靜慮名樂。雙道轉",
    "T43n1829_006:0090c11": "故。雖未至地名有喜樂。未圓滿故。但名為苦",
    "T43n1829_006:0090c12": "　功用根者。謂練根也。然菩薩地。依凡聖差",
    "T43n1829_006:0090c13": "別。與此不同。及至聲聞地當辨。",
    "T43n1829_006:0090c14": "一樂而非利益等者。生死饒益名樂。出世饒",
    "T43n1829_006:0090c15": "益名利等。義差別准知。",
    "T43n1829_006:0090c16": "謂國王及祠祀王馬祠祀者。其諸國王。恒懷",
    "T43n1829_006:0090c17": "憂懼。討怨敵等。能令自他俱任苦故。其祠祀",
    "T43n1829_006:0090c18": "主。雖極自在。自殺馬等。以為祠祀。能令自他",
    "T43n1829_006:0090c19": "俱苦非福。",
    "T43n1829_006:0090c20": "四種語失者。謂虛誑。離間。麁惡。雜穢。",
    "T43n1829_006:0090c21": "增五門中。有二十四門　五種失利養因行",
    "T43n1829_006:0090c22": "等者。即成實論所說五慳　若於是處受用",
    "T43n1829_006:0090c23": "利養。即是處慳　若從彼得者。即是家慳。亦",
    "T43n1829_006:0090c24": "名施主慳　若所得物者即施物慳若所為",
    "T43n1829_006:0090c25": "得者。即稱讚慳　若如是得者。謂法慳　住",
    "T43n1829_006:0090c26": "處慳者。獨我住此。不用餘人。設有餘人。我恒",
    "T43n1829_006:0090c27": "為主　家慳者。獨我有此家。不用餘人入。設",
    "T43n1829_006:0090c28": "有餘人來。於中我最勝　施物慳者。我獨取",
    "T43n1829_006:0090c29": "此物。不用與餘人。設與餘。我獨多勝　稱讚",
    "T43n1829_006:0091a01": "慳者。獨稱讚我。勿讚餘人。設讚餘人勿令勝",
    "T43n1829_006:0091a02": "我　法慳者。獨我能知諸經教義。勿令餘知。",
    "T43n1829_006:0091a03": "設有能知皆疎於我。",
    "T43n1829_006:0091a04": "又有五法令修行者先毀淨戒等者。即是五",
    "T43n1829_006:0091a05": "蓋。初二毀淨戒。後三毀名聞。虧止觀不能領",
    "T43n1829_006:0091a06": "受。是惛眠蓋。忘失是掉悔蓋。不定是疑蓋。",
    "T43n1829_006:0091a07": "依見道下分說三結者。不越惡道故邊見隨",
    "T43n1829_006:0091a08": "身見。見取隨戒取。邪見隨疑生故。說根本",
    "T43n1829_006:0091a09": "三。即攝末六　癡相通三界。瞋貪增在欲。唯",
    "T43n1829_006:0091a10": "說貪恚。即攝愚癡。不越下界故。故但說五為",
    "T43n1829_006:0091a11": "下分結　又由身見不趣解脫。由戒禁取。迷",
    "T43n1829_006:0091a12": "正趣邪路。由疑疑於正道故。於解脫障。唯說",
    "T43n1829_006:0091a13": "初三為惡趣因。",
    "T43n1829_006:0091a14": "五上分結中。無差別結者。依界辨結。不依人",
    "T43n1829_006:0091a15": "故。名無差別。餘之三種。依人辨結。名有差",
    "T43n1829_006:0091a16": "別。其靜慮者。即是人故。因愛掉生。因我慢餘",
    "T43n1829_006:0091a17": "慢生。因疑無明增。名有差別結。由無差別結。",
    "T43n1829_006:0091a18": "取上分生。由有差別結。不捨上分　生得靜",
    "T43n1829_006:0091a19": "慮者。為三惱故。有差別皆修所斷。故除見取。",
    "T43n1829_006:0091a20": "無疑說癡。阿羅漢斷故。",
    "T43n1829_006:0091a21": "五種不信敬等者。一於大師。二於戒。三於心。",
    "T43n1829_006:0091a22": "四於慧。五於三同梵行。無有信敬。",
    "T43n1829_006:0091a23": "五種邪行者。一於怨起瞋。二於親破壞。三者",
    "T43n1829_006:0091a24": "常欲令生憂苦。作不饒益事。四壞自尸羅。五",
    "T43n1829_006:0091a25": "行三惡行　此中三種等流過患者。以瞋怨",
    "T43n1829_006:0091a26": "故。多諸怨敵。以壞親故。親友乖離。以作不益",
    "T43n1829_006:0091a27": "事令生苦故。種種憂苦。恒現在前。此三後世",
    "T43n1829_006:0091a28": "等流果　一種現法等流過患者。壞自戒故。",
    "T43n1829_006:0091a29": "臨終多悔　一種後法異熟過患者。行三惡",
    "T43n1829_006:0091b01": "行故。後墮惡趣。",
    "T43n1829_006:0091b02": "時節愚者。愚於時節。剎那生滅無常　計常",
    "T43n1829_006:0091b03": "分位愚者。愚三受分位。於苦計樂　自性愚",
    "T43n1829_006:0091b04": "者。愚五蘊性。無我計我　第四規利養　第",
    "T43n1829_006:0091b05": "五求活命。名五所治法。",
    "T43n1829_006:0091b06": "二勝行者者。一定勝行。二智勝行。定勝行有",
    "T43n1829_006:0091b07": "四。一因聞依諦聖言論故。正解法義。二因廣",
    "T43n1829_006:0091b08": "大言音。讀誦經典。三因為他開闡妙義。四在",
    "T43n1829_006:0091b09": "空閑處。審諦思惟。此後三種。例同於初。故言",
    "T43n1829_006:0091b10": "如於因聽聞因廣大音等。正解法義。當知亦",
    "T43n1829_006:0091b11": "爾　智勝行者。思惟對除上品貪欲。是為第",
    "T43n1829_006:0091b12": "五。",
    "T43n1829_006:0091b13": "五種修觀行者。等信菩提涅槃。為二意樂。無",
    "T43n1829_006:0091b14": "間殷重。修習正智。為第三。即聞思慧也。無",
    "T43n1829_006:0091b15": "間殷重。修奢摩他。為第四。無間殷重。修毘鉢",
    "T43n1829_006:0091b16": "舍那。為第五。即修慧也。後三名方便具足。",
    "T43n1829_006:0091b17": "二於初靜慮初受生已得般涅槃者。對法論",
    "T43n1829_006:0091b18": "說。生色界已聖道現前。此依先未離色界欲",
    "T43n1829_006:0091b19": "者說。非定唯爾。聲聞地中。常廣分別　問對",
    "T43n1829_006:0091b20": "法等說。中般有三類。隨彼得果已便般無餘。",
    "T43n1829_006:0091b21": "何故餘四不還。得有餘已。非即入無餘。中般",
    "T43n1829_006:0091b22": "三類。何故隨彼三類。得五有餘已。便即入無",
    "T43n1829_006:0091b23": "餘。答由餘四般。生起結二俱未盡。生有時長。",
    "T43n1829_006:0091b24": "其勢強故。初得有餘已。非即入無餘。中般不",
    "T43n1829_006:0091b25": "還。生結已盡。起結雖在。其勢微弱。況中有",
    "T43n1829_006:0091b26": "生。其勢但七日故。彼羸劣。得有餘已便入無",
    "T43n1829_006:0091b27": "餘依。涅槃經第三十六云。中般阿那含。有四",
    "T43n1829_006:0091b28": "種心。一者非學非無學。二者學。三者無學。四",
    "T43n1829_006:0091b29": "非學非無學。入於涅槃。第一者。初受生等有",
    "T43n1829_006:0091c01": "漏心。第二者。金剛定前諸無漏心。第三者。解",
    "T43n1829_006:0091c02": "脫道後諸無漏心。此前三種。攝一切盡。無學",
    "T43n1829_006:0091c03": "身中入無餘依。隨順說一切有部。以無覆無",
    "T43n1829_006:0091c04": "記異熟威儀。入於無餘。故此第四。獨言非學",
    "T43n1829_006:0091c05": "非無學入於涅槃　又真實理門。末後一剎",
    "T43n1829_006:0091c06": "那。亦唯第八識無覆無記。入無餘依。故此第",
    "T43n1829_006:0091c07": "四。獨說入於涅槃。餘三不說入於涅槃　又",
    "T43n1829_006:0091c08": "彼經復云。四種心中。二是涅槃。二非涅槃",
    "T43n1829_006:0091c09": "者。以無學心入有餘依。以第四心入無餘依。",
    "T43n1829_006:0091c10": "前二非故　又此論下。說欲入無餘依。要先",
    "T43n1829_006:0091c11": "入無相定。即此無學心第六意識也。其非學",
    "T43n1829_006:0091c12": "非無學。即第八識也。若入滅定方入涅槃。唯",
    "T43n1829_006:0091c13": "有此故。",
    "T43n1829_006:0091c14": "五種修觀行者。欲恚害染淨。為三。色無色等",
    "T43n1829_006:0091c15": "至。為第四。涅槃相。為第五也。",
    "T43n1829_006:0091c16": "增六門中。合有十六門　謂依六相宣說八",
    "T43n1829_006:0091c17": "種有情事差別等者。謂六根。六境。六識。六",
    "T43n1829_006:0091c18": "觸。六受。六想。六思。六愛。名為八事　我所",
    "T43n1829_006:0091c19": "依事差別。六根也　境界事差別。六境也。自",
    "T43n1829_006:0091c20": "性事差別。六識也。執識為我自性故　受用",
    "T43n1829_006:0091c21": "因事差別。六觸也。是受因故　受用事差別。",
    "T43n1829_006:0091c22": "六受也　隨說事差別。六想也。言說因故",
    "T43n1829_006:0091c23": "　作用事差別。是六思身也　希望事差別。六",
    "T43n1829_006:0091c24": "愛身也。亦名六欲。以欲而為自性。",
    "T43n1829_006:0091c25": "於如是等事差別等下。明依六相宣說八事",
    "T43n1829_006:0091c26": "　我依眼等。是初相　我於色等境。是第二",
    "T43n1829_006:0091c27": "相。其計識為我。名事自性　差別。通根境等",
    "T43n1829_006:0091c28": "中。一一應說　由觸及受。第三相。依一相。說",
    "T43n1829_006:0091c29": "觸及受事　有如是名乃至隨起言說。是第",
    "T43n1829_006:0092a01": "四相　造作一切法非法行。是第五相　於",
    "T43n1829_006:0092a02": "可愛事。乃至不住損減。是第六相。非愛事中。",
    "T43n1829_006:0092a03": "未得希不合。設合希不住。設住希損減。",
    "T43n1829_006:0092a04": "又於寶學六種輕蔑等者。於三寶中。應信不",
    "T43n1829_006:0092a05": "信。於三學中。應得不得　由惡語故全無所",
    "T43n1829_006:0092a06": "得。謂增上戒　退失一切所有善法者。即應",
    "T43n1829_006:0092a07": "信不信。應得不得。",
    "T43n1829_006:0092a08": "又有六種最極清淨等者。即六恒住　謂四",
    "T43n1829_006:0092a09": "大種空界識界者。色所依謂大種。非色所依",
    "T43n1829_006:0092a10": "謂識界。行動所依謂空界。故唯說六以成有",
    "T43n1829_006:0092a11": "情。由此初言是諸色根及所依處隨其所應",
    "T43n1829_006:0092a12": "之所依止。",
    "T43n1829_006:0092a13": "略有六種。能障諦現觀法者。謂前增五門中。",
    "T43n1829_006:0092a14": "三愚起三倒。即為三　規求利養。為第四。",
    "T43n1829_006:0092a15": "希望壽命。為第五。五與前同。",
    "T43n1829_006:0092a16": "此中差別者下。釋第六障。前所無故。言是故",
    "T43n1829_006:0092a17": "說此在明分中非在解脫成熟分中者。成熟",
    "T43n1829_006:0092a18": "分謂加行道。明分者是資糧道。創求無漏慧",
    "T43n1829_006:0092a19": "明故在明分。起此六障非成熟分。又見道",
    "T43n1829_006:0092a20": "後名明分。加行道名成熟分。今此但障見等",
    "T43n1829_006:0092a21": "明分。非障成熟分也。障諦現觀故　又人天",
    "T43n1829_006:0092a22": "身下。明入聖位。是上明故。從人天得入聖",
    "T43n1829_006:0092a23": "者。名從明入明。人天明中起此障。非入聖後",
    "T43n1829_006:0092a24": "成熟位起　謂如前說。五種取相者。前增五",
    "T43n1829_006:0092a25": "門。無常苦無我相。於食惡逆相。於命中夭相。",
    "T43n1829_006:0092a26": "於趣涅槃行。戒也。趣資財行。施也。趣生天",
    "T43n1829_006:0092a27": "行者修也。",
    "T43n1829_006:0092a28": "六法名無上者。一見大師。二聞正法。三得淨",
    "T43n1829_006:0092a29": "信。四起隨學學處。五於大師所起念行。六於",
    "T43n1829_006:0092b01": "大師所承事供養。",
    "T43n1829_006:0092b02": "增七。合十五門。念通二品者。前有因有具聖",
    "T43n1829_006:0092b03": "正三摩地中。念是定分。今通二者。修生於",
    "T43n1829_006:0092b04": "定。念隨定增。明記止觀。理通定慧。",
    "T43n1829_006:0092b05": "定障解脫非煩惱障　解脫建立身證者。其",
    "T43n1829_006:0092b06": "定障體。有二師義。安慧等云。三性心中並有",
    "T43n1829_006:0092b07": "法執。於中有說。世親菩薩緣起論。說無明通",
    "T43n1829_006:0092b08": "三性故。有漏三性心俱無明。為無漏定障體。",
    "T43n1829_006:0092b09": "諸散非善心俱無明為有漏定障體。護法等",
    "T43n1829_006:0092b10": "釋不然。瑜伽等說。無明有二。謂不善及無",
    "T43n1829_006:0092b11": "記。瑜伽論等。不說無明有善性故。定障無明",
    "T43n1829_006:0092b12": "是所知障。雖二心有。而無記性。欲界八心中。",
    "T43n1829_006:0092b13": "異熟生所攝。對法第二。說有二種應斷法。謂",
    "T43n1829_006:0092b14": "諸煩惱。及此所依受。煩惱斷故。建立擇滅。二",
    "T43n1829_006:0092b15": "受斷故。建立不動及想受滅。即顯定障異熟",
    "T43n1829_006:0092b16": "生受。及俱無明等以為自性。領受下劣不能",
    "T43n1829_006:0092b17": "進修。於勝定中諸梗澁性。此說別行。若染心",
    "T43n1829_006:0092b18": "俱一切皆是。二十七賢聖中。此七為初總果。",
    "T43n1829_006:0092b19": "餘二十種依別建立依。唯說此七。",
    "T43n1829_006:0092b20": "又三因緣七種行故等者。趣入。安住。攝受。名",
    "T43n1829_006:0092b21": "三因緣。正見。正思惟。名初趣入因緣。正語業",
    "T43n1829_006:0092b22": "命。名安住因緣。正精進念。名攝受因緣。由此",
    "T43n1829_006:0092b23": "三因七道支故。令心內定心正一緣。",
    "T43n1829_006:0092b24": "七聖財所生之樂者。謂信戒慚愧聞捨慧。如",
    "T43n1829_006:0092b25": "次配之。七魔品力。隨其次第。翻七聖財。",
    "T43n1829_006:0092b26": "又有七種涅槃所對除法等者。於初衰損。有",
    "T43n1829_006:0092b27": "一對治。體謂貪欲。第二衰損。有二對治。一於",
    "T43n1829_006:0092b28": "道。二於道果。心不信解。於第三哀損。有四對",
    "T43n1829_006:0092b29": "治。謂懈怠失念心亂惡慧。此七因。二不善根",
    "T43n1829_006:0092c01": "起故名品類。",
    "T43n1829_006:0092c02": "七識住中。身異類下。是第一身異　想異當",
    "T43n1829_006:0092c03": "知與此下。是第二身一想一　梵世已下。是",
    "T43n1829_006:0092c04": "第三身異想一　第二靜慮已下。是第四身",
    "T43n1829_006:0092c05": "一想異。文略不說無色下三。",
    "T43n1829_006:0092c06": "七麁重者。即七隨眠。",
    "T43n1829_006:0092c07": "有七法諍事止息。即七滅諍法。一現前毘尼。",
    "T43n1829_006:0092c08": "二憶念毘尼。三不癡毘尼。四自言持毘尼。五",
    "T43n1829_006:0092c09": "不見罪相毘尼。六多不見罪相。七如草布地。",
    "T43n1829_006:0092c10": "即如次配下七種違犯諍事。",
    "T43n1829_006:0092c11": "第十五卷",
    "T43n1829_006:0092c12": "增八門。合有十門。正念是正定所攝。如前和",
    "T43n1829_006:0092c13": "會。",
    "T43n1829_006:0092c14": "懈怠施者謂來求施不遍。不往施唯待來求",
    "T43n1829_006:0092c15": "　不隨所欲者。是怖異施。怖自貧苦　顧戀",
    "T43n1829_006:0092c16": "施者。習行先人之業。為報他昔之恩。然非己",
    "T43n1829_006:0092c17": "樂　未來施者。希異熟望他報。希二果故是",
    "T43n1829_006:0092c18": "失　輕慢施者。恃己富貴陵蔑故與。或為",
    "T43n1829_006:0092c19": "報恩而輕慢彼　希求富樂者。求天人中外",
    "T43n1829_006:0092c20": "五塵故　求知聞者。規名譽故　無染污心",
    "T43n1829_006:0092c21": "為往善趣者。往彼為修自他利行故非過也。",
    "T43n1829_006:0092c22": "四因緣故於人趣中建立如來四眾者。一最",
    "T43n1829_006:0092c23": "增上故。謂國王等。即剎帝利。二世間福田故。",
    "T43n1829_006:0092c24": "謂婆羅門。以多淨行。共許為福田。三用財不",
    "T43n1829_006:0092c25": "由他。謂大長者。四棄諸世財。謂諸沙門。此皆",
    "T43n1829_006:0092c26": "佛有。名如來眾。",
    "T43n1829_006:0092c27": "三因緣故於天趣中建立四眾名。一依地邊",
    "T43n1829_006:0092c28": "際。建立二眾。謂四大王眾天。三十三天。居住",
    "T43n1829_006:0092c29": "別故。二欲界邊際。建立魔眾。三語行邊際。建",
    "T43n1829_006:0093a01": "立梵眾。",
    "T43n1829_006:0093a02": "八解脫中。淨不淨非二色第一捨勝解是名",
    "T43n1829_006:0093a03": "第三者。由淨解脫有三種想。一展轉想待。二",
    "T43n1829_006:0093a04": "展轉相入。此二通觀淨不淨色。平等觀故。名",
    "T43n1829_006:0093a05": "捨勝解。三展轉一味想。唯觀光明。不作淨不",
    "T43n1829_006:0093a06": "淨。名非二色。第一捨勝解。平等觀。光明最勝",
    "T43n1829_006:0093a07": "位故。名第一捨　此三解脫至不共與一切異",
    "T43n1829_006:0093a08": "生共有者。第十二卷已引成文許異生得。今",
    "T43n1829_006:0093a09": "說勝者故言不共。此五勝解乃至受想滅等",
    "T43n1829_006:0093a10": "至最勝住者。前說別引空引往還神通識。引",
    "T43n1829_006:0093a11": "無諍等德。此即說通引究竟定滿。故不相違",
    "T43n1829_006:0093a12": "　又若觀諸色乃至而修習者。是牒八勝處",
    "T43n1829_006:0093a13": "經。謂三解脫下。釋彼經文。前依初修勝處為",
    "T43n1829_006:0093a14": "果。今說文修勝處為因。如理智中。解脫為",
    "T43n1829_006:0093a15": "果。故三勝處為方便因　觀諸色者。謂前四",
    "T43n1829_006:0093a16": "勝處　若如所觀者。謂後四勝處。如前已觀",
    "T43n1829_006:0093a17": "境差別。觀色故。其八勝處。而後成滿三解脫",
    "T43n1829_006:0093a18": "為因故。說三勝處是三解脫方便道攝。非唯",
    "T43n1829_006:0093a19": "三也　此中觀外諸色乃至若勝者。牒經　謂",
    "T43n1829_006:0093a20": "觀非三摩地所行現所得色者。此釋前經。觀",
    "T43n1829_006:0093a21": "大小諸色。義在定前加行聞思位中。作此種",
    "T43n1829_006:0093a22": "種色觀故　由緣三摩地至故名為勝者。釋",
    "T43n1829_006:0093a23": "定中得勝名所由。緣一類色。不同定前。雜緣",
    "T43n1829_006:0093a24": "大小故名為勝　或非三摩地色。有小大相。",
    "T43n1829_006:0093a25": "是本質色　由緣三摩地乃至故名為勝。是",
    "T43n1829_006:0093a26": "緣定中色。唯一類緣故名為勝。是前種種本",
    "T43n1829_006:0093a27": "質之影像故。前加行心。有種種境相。故不勝",
    "T43n1829_006:0093a28": "境不得勝為。三摩地中境。唯一類心。無異相",
    "T43n1829_006:0093a29": "故名為勝。已尋思已了別者。初時後時。了別",
    "T43n1829_006:0093b01": "異故　如是於外所想乃至觀諸色亦爾者。",
    "T43n1829_006:0093b02": "此釋聞思位唯同定中。於引止觀若知若見。",
    "T43n1829_006:0093b03": "於彼色亦初尋思。及後了別。",
    "T43n1829_006:0093b04": "九有生處。即九有情居。第一袟中已釋。",
    "T43n1829_006:0093b05": "十無學法五蘊攝者。戒蘊攝語業命。定蘊攝",
    "T43n1829_006:0093b06": "念定。慧蘊攝正見思惟精進。加餘二為十解",
    "T43n1829_006:0093b07": "脫。即勝解數。正見謂緣事慧。解脫智見。謂緣",
    "T43n1829_006:0093b08": "無為慧。",
    "T43n1829_006:0093b09": "第三辨因明處中分二。初總問答標。後別顯",
    "T43n1829_006:0093b10": "釋　謂觀察義中諸所有事者。所建立法。名",
    "T43n1829_006:0093b11": "觀察義。能隨順法。名諸所有事。諸所有事。",
    "T43n1829_006:0093b12": "即是因明。為因照明觀察義故。所餘釋名如",
    "T43n1829_006:0093b13": "彼疏解。",
    "T43n1829_006:0093b14": "別釋有二。初舉頌列名。後隨別釋。論體有三。",
    "T43n1829_006:0093b15": "一列名。二別釋。三料簡。",
    "T43n1829_006:0093b16": "論體者。謂言生因。立論之體故　處所者。謂",
    "T43n1829_006:0093b17": "證義者等論議處所　論所依者。謂真能立",
    "T43n1829_006:0093b18": "似現比義為言依。其所成立。亦是所依　莊",
    "T43n1829_006:0093b19": "嚴者。謂能破等　墮負者。謂似立似破　出",
    "T43n1829_006:0093b20": "離者。將興論時。自安處法　多所作者。由",
    "T43n1829_006:0093b21": "具上六能多所作。",
    "T43n1829_006:0093b22": "准論體性有三。初標六門。次隨別釋。後問答",
    "T43n1829_006:0093b23": "辨　言論者。以音聲為性。言說是體。言音是",
    "T43n1829_006:0093b24": "相。名詞是用。是三差別　又由音聲起句名",
    "T43n1829_006:0093b25": "文。如次別故。立三差別　或以音聲。說一",
    "T43n1829_006:0093b26": "因二喻。立三差別　尚論者。立世道理。不違",
    "T43n1829_006:0093b27": "世間所應尚論。立出世義標勝名。不違尚論",
    "T43n1829_006:0093b28": "故　諍論毀謗論。是言論起所因惡緣　諍",
    "T43n1829_006:0093b29": "論有四。一因諸欲起。二欲侵奪無攝受欲起。",
    "T43n1829_006:0093c01": "三惡行所起。四依諸見起。諍論因事所生。謗",
    "T43n1829_006:0093c02": "論因言所起　順正教導二論。是言論起所",
    "T43n1829_006:0093c03": "因善緣。順正論是戒學善緣。教導論是定慧",
    "T43n1829_006:0093c04": "善緣　最後二論應修習者。順正理故　中",
    "T43n1829_006:0093c05": "間二論應遠離者。勿耽惡事。及起惡言。而興",
    "T43n1829_006:0093c06": "論故。為欲斷除興言可爾。亦即是彼修習攝",
    "T43n1829_006:0093c07": "　初二種論應分別故。性通善惡。應修斷故",
    "T43n1829_006:0093c08": "　論處所有六於王家者。有德國王。平均識",
    "T43n1829_006:0093c09": "達。於彼可論。翻此不能　執理家者。平均識",
    "T43n1829_006:0093c10": "達斷。善斷事家　大眾中者。眾有平均識達",
    "T43n1829_006:0093c11": "者故。餘三可解。",
    "T43n1829_006:0093c12": "論所依中有三。初標十種。次隨別釋。後問答",
    "T43n1829_006:0093c13": "辨十種次第。別釋有二。一所成。二能成。",
    "T43n1829_006:0093c14": "所成立義有二自性差別等者。此中宗等名",
    "T43n1829_006:0093c15": "為能立。自性差別為所立者。此有三重。一",
    "T43n1829_006:0093c16": "云。宗言所成立義。名為所立。故此所立。而有",
    "T43n1829_006:0093c17": "義言。其宗能詮之言。及因等言義。皆名能立。",
    "T43n1829_006:0093c18": "其宗之言。因喻成故。雖亦所立。此下文說。為",
    "T43n1829_006:0093c19": "先顯示自所愛樂宗義故。亦所立非定所立。",
    "T43n1829_006:0093c20": "能成義故。猶如於因喻皆成故。但名能立。所",
    "T43n1829_006:0093c21": "詮義決定唯是所立。獨名所成　二云。諸法",
    "T43n1829_006:0093c22": "總聚自性差別。若教若理。俱是所立。此但名",
    "T43n1829_006:0093c23": "義。隨應有故。總中一分。對敵所申。若言若",
    "T43n1829_006:0093c24": "義。自性差別。俱名為宗。即名能立。雖別宗亦",
    "T43n1829_006:0093c25": "是所立。能立總故。得能立名。故陳那等。宗名",
    "T43n1829_006:0093c26": "所立。與瑜伽等理不相違。瑜伽等說宗非一",
    "T43n1829_006:0093c27": "向唯能立故　三云自性差別。合所依義。名",
    "T43n1829_006:0093c28": "為所立。能依合宗。說為能立。總立別故。非此",
    "T43n1829_006:0093c29": "總宗定唯能立。對敵合申。因喻成故亦是所",
    "T43n1829_006:0094a01": "立。由非定所立。故得能立名。陳那但以共",
    "T43n1829_006:0094a02": "許因喻。成他未許。他未許者。唯是合宗。宗為",
    "T43n1829_006:0094a03": "所立。自性差別。但是宗依。所望義殊。不相違",
    "T43n1829_006:0094a04": "故。",
    "T43n1829_006:0094a05": "能成立中。文其有二。初標列八門。後隨別釋。",
    "T43n1829_006:0094a06": "第三引喻者總也　同類異類者。別也。於總",
    "T43n1829_006:0094a07": "況法。別引於一。同品異品為二喻故。對法十",
    "T43n1829_006:0094a08": "六中。以因總辨。而不別開。於喻之中。亦唯",
    "T43n1829_006:0094a09": "申總。但以能成有八。數不可乖於成義中。更",
    "T43n1829_006:0094a10": "加合結。此論以合結不離因喻故不別開。彼",
    "T43n1829_006:0094a11": "以成義增明故別離立。不相違也。陳那以合",
    "T43n1829_006:0094a12": "結不離於喻。能立除之。對法以合義重增故。",
    "T43n1829_006:0094a13": "別離為能立。引喻總別增減亦然　又立論",
    "T43n1829_006:0094a14": "之者現量等三。疎有悟他。古名能立。立敵之",
    "T43n1829_006:0094a15": "者。親唯自悟。故陳那等。不為能立。不相違",
    "T43n1829_006:0094a16": "也。",
    "T43n1829_006:0094a17": "立宗中。各別攝受自品所許者。此是總文也",
    "T43n1829_006:0094a18": "　攝受者。是自意樂。義品是宗義故。顯揚第",
    "T43n1829_006:0094a19": "十一云。自宗所許。此中意說。依二所立立論",
    "T43n1829_006:0094a20": "各別。隨自意樂。自宗所許故說名宗。此中三",
    "T43n1829_006:0094a21": "釋。一云以言對理。取依義別詮。名為各別自",
    "T43n1829_006:0094a22": "宗所許。二以別對總。取依總之別言及義二。",
    "T43n1829_006:0094a23": "名自所許。三以合對離。取能依不相離性。合",
    "T43n1829_006:0094a24": "以為自宗所許。立宗依離義。以為所立。故此",
    "T43n1829_006:0094a25": "文總　或攝受論宗者。依自所師宗。對異師",
    "T43n1829_006:0094a26": "敵。而立自宗。不爾便有相符極成　若自辨",
    "T43n1829_006:0094a27": "才者。由自辨才立他宗義。隨自意樂不顧論",
    "T43n1829_006:0094a28": "宗。唯此二種是正所宗　若遍所許。若同因",
    "T43n1829_006:0094a29": "宗承。若傍義准。非別攝受。非隨自樂故非真",
    "T43n1829_006:0094b01": "宗。立已成故。非本成故。此宗時。若輕蔑他。",
    "T43n1829_006:0094b02": "若從他聞。若自覺悟真實。而申宗趣。此三名",
    "T43n1829_006:0094b03": "立宗因緣　或成自宗。或破他宗。二句。舉一",
    "T43n1829_006:0094b04": "切立宗之意。不過此故　或折伏他。釋上成",
    "T43n1829_006:0094b05": "立自宗　或摧屈於他。釋上破壞他宗。成自",
    "T43n1829_006:0094b06": "破他。皆為悲愍。故後三句。釋前二意。故後十",
    "T43n1829_006:0094b07": "句。分為三類。初二句是宗體。次三句是立宗",
    "T43n1829_006:0094b08": "因緣。後五句立宗意。",
    "T43n1829_006:0094b09": "因謂所以。三喻量能成於宗。所有建立順益",
    "T43n1829_006:0094b10": "道理。即具三相之言義也。",
    "T43n1829_006:0094b11": "現量文有三。一標。二釋。三問答辨　已生已",
    "T43n1829_006:0094b12": "等生若生若起者。於過去世異熟增上果。名",
    "T43n1829_006:0094b13": "已生。等流果。名已等生。等是相似義故。住",
    "T43n1829_006:0094b14": "現在生名若者。若住未來生名若起。",
    "T43n1829_006:0094b15": "覆障所礙謂黑闇等者。此有三種。一黑闇。謂",
    "T43n1829_006:0094b16": "暗色。二無明暗。癡故迷境。三不澄清色暗。",
    "T43n1829_006:0094b17": "謂壁障等。若瑠璃等。名澄清色。即非覆障。",
    "T43n1829_006:0094b18": "雖隔可見　或色相殊勝者。日光威勢。眼觀",
    "T43n1829_006:0094b19": "不覩。色相勝故。三極遠。如初袟中解　非已",
    "T43n1829_006:0094b20": "思應思現量者。已思應思。多是比量。或非量",
    "T43n1829_006:0094b21": "攝。今非此二。故名現量　當知此藥色香味",
    "T43n1829_006:0094b22": "觸纔取便成所取依止者。其能依止。謂藥威",
    "T43n1829_006:0094b23": "勢。此非現量威勢。所依色香味觸。任運纔取。",
    "T43n1829_006:0094b24": "便是所取。威勢之所依止。此為現境。能取之",
    "T43n1829_006:0094b25": "者。名為現量　藥之所有大勢威德病若未愈",
    "T43n1829_006:0094b26": "名為應思等者。此藥功能。病未差來。常應思",
    "T43n1829_006:0094b27": "慮。其病若愈。名為已思。思已息故。此應思已",
    "T43n1829_006:0094b28": "思二作用境。非現境體。能緣彼思。亦非現量。",
    "T43n1829_006:0094b29": "返顯前說纔取。便成取所依境。能緣彼心是",
    "T43n1829_006:0094c01": "名現量　此中建立境界取所依境非已思惟",
    "T43n1829_006:0094c02": "非應思惟等者。謂外空地等。為定境本質者。",
    "T43n1829_006:0094c03": "是建立境界。取所依境。建立定心影像境故。",
    "T43n1829_006:0094c04": "此現境體。能取之心。說名現量。地等諸界。貫",
    "T43n1829_006:0094c05": "前方便。解若未成未來。名應思惟等。非現境",
    "T43n1829_006:0094c06": "體。能取彼心。非定現量。返顯建立境界。取所",
    "T43n1829_006:0094c07": "依境。名為現境。此二門中。初是所造。後是能",
    "T43n1829_006:0094c08": "造。此中非不現見等三種。名現量者。入正理",
    "T43n1829_006:0094c09": "說。此中現量。謂無分別。若有正智。於色等",
    "T43n1829_006:0094c10": "義。離名種等所有分別。現現別轉故名現量。",
    "T43n1829_006:0094c11": "諸部不同。此論與因明亦別。皆如彼疏。觀此",
    "T43n1829_006:0094c12": "文說。世間亦有清淨現量。故淨定心。亦現量",
    "T43n1829_006:0094c13": "攝。非要得境體。五俱意等名現量體。",
    "T43n1829_006:0094c14": "比量者。謂藉眾相而觀於義智。於二量中。即",
    "T43n1829_006:0094c15": "智名果等。皆如因明說　執持自相比知道",
    "T43n1829_006:0094c16": "俗者。執持衣鉢等相。比知是道。持冠冕等。比",
    "T43n1829_006:0094c17": "知是俗。",
    "T43n1829_006:0094c18": "謂為可記或安立記者。初記自體。後記差別。",
    "T43n1829_006:0094c19": "初總記有。後曲別示　如執一切樂受皆貪",
    "T43n1829_006:0094c20": "所隨眠等者。依增隨眠雖別。如是非三隨眠",
    "T43n1829_006:0094c21": "互不隨增。故執唯爾名違法相。又離漏三受。",
    "T43n1829_006:0094c22": "非三所增。若執皆增便違法相。",
    "T43n1829_006:0094c23": "一不決定故二同所成者下。此第二復次。釋",
    "T43n1829_006:0094c24": "立同類異類所以。此言意顯。因於宗過。名為",
    "T43n1829_006:0094c25": "不成。於同異喻過。名為不定。於宗喻過名",
    "T43n1829_006:0094c26": "曰相違　不決定故者。即六不定也。因於同",
    "T43n1829_006:0094c27": "異喻相違故。不能決定成其宗義　同所成",
    "T43n1829_006:0094c28": "者。即四不成。四相違也。本立共因。擬成宗",
    "T43n1829_006:0094c29": "果。因既帶似。理須更成。若更成之。與宗無",
    "T43n1829_006:0095a01": "別。故名同所成也。似同異喻。亦在此攝。",
    "T43n1829_006:0095a02": "不相違中。決定故者。真因真喻。定成宗故。",
    "T43n1829_006:0095a03": "異所成者。即真因喻。無諸過失。體能成故。",
    "T43n1829_006:0095a04": "異於所成其相違者。即似因似喻及似現比。",
    "T43n1829_006:0095a05": "不能為量。不相違即真因等。及真現比。能為",
    "T43n1829_006:0095a06": "量故。至教量體。聞思慧等。緣至教智。",
    "T43n1829_006:0095a07": "第四別釋論莊嚴中分二。初明五種莊嚴。莊",
    "T43n1829_006:0095a08": "嚴論者。德圓滿故。後明二十七種稱讚功德。",
    "T43n1829_006:0095a09": "若具此者。名稱讚功德　已善已說已明者。",
    "T43n1829_006:0095a10": "讀誦受持名已善。聽聞名已說。曾聽聞故。堪",
    "T43n1829_006:0095a11": "為他說。思惟純熟名已明。",
    "T43n1829_006:0095a12": "義善者謂能引發勝生定勝者。世善。能引增",
    "T43n1829_006:0095a13": "上生道。出世善。能引決定勝道。",
    "T43n1829_006:0095a14": "多眾者。謂大施會眾　雜眾者。謂八部眾",
    "T43n1829_006:0095a15": "　大眾者。謂國王王子眾　執眾者。謂執理眾。",
    "T43n1829_006:0095a16": "即斷事家　諦眾者。謂諸實語眾。或諸聖眾",
    "T43n1829_006:0095a17": "　善眾者。謂沙門眾。或樂法義多雜二眾。論",
    "T43n1829_006:0095a18": "六處所中。合名大眾　大眾者。即彼王家。執",
    "T43n1829_006:0095a19": "眾者。即執理家。諦眾者。即彼賢哲者。善眾",
    "T43n1829_006:0095a20": "者。即彼善解義。及樂法義者也。",
    "T43n1829_006:0095a21": "而不嚵速者。他正語時。中路即言名嚵。不徐",
    "T43n1829_006:0095a22": "徐中理名速　言過中無義者。無義理　違",
    "T43n1829_006:0095a23": "義者。違正道理　損理者。損二諦理　與所",
    "T43n1829_006:0095a24": "成等者。能立帶似。應可成立非真立故。即前",
    "T43n1829_006:0095a25": "問答中。同所成故也　成立能成者。以因成",
    "T43n1829_006:0095a26": "因。以喻成喻。",
    "T43n1829_006:0095a27": "第四段。聲明處有二。初結前標列。後隨別釋",
    "T43n1829_006:0095a28": "　法施設建立謂名身句身等者。出聲明體",
    "T43n1829_006:0095a29": "　及五德等者。由彼聲體具五德故。方成聲",
    "T43n1829_006:0095b01": "論。勝能詮聲。聲論者說。謂名句文體即是聲。",
    "T43n1829_006:0095b02": "聲性是常。音響是無常。無常之響顯於常聲。",
    "T43n1829_006:0095b03": "若知常聲名曰聲明　義施設建立者。聲明",
    "T43n1829_006:0095b04": "所詮之義。以彼聲明依能詮所詮而建立故",
    "T43n1829_006:0095b05": "　又說六種中。差別相應義者。諸法同類互得",
    "T43n1829_006:0095b06": "相應。體差別故　轉義者。如於一法無量義",
    "T43n1829_006:0095b07": "門差別而轉。如一色法。可見不可見等諸義",
    "T43n1829_006:0095b08": "別轉。",
    "T43n1829_006:0095b09": "補特伽羅施設建立謂立男女非男非女等",
    "T43n1829_006:0095b10": "者。依此三類立聲差別。先俗所傳蘇漫多聲",
    "T43n1829_006:0095b11": "中。有此三類。一八補盧沙。是男聲體義。二",
    "T43n1829_006:0095b12": "悉底履。是女聲體義。三如納蓬(去聲)素迦。是",
    "T43n1829_006:0095b13": "非男非女聲體義。復有總聲。如涅履題勢。此",
    "T43n1829_006:0095b14": "之四種各有八囀。一一囀中。皆有一名二名",
    "T43n1829_006:0095b15": "多名。如是合有九十六聲。如別抄說。",
    "T43n1829_006:0095b16": "或復建立初中上士聲相差別者。若依後俗。",
    "T43n1829_006:0095b17": "底彥多聲。有十八囀。非世所用。此言三類上",
    "T43n1829_006:0095b18": "中下士。各有三聲。如小兒為下士。未有所識。",
    "T43n1829_006:0095b19": "不知自他有善有惡。但汎出聲。如號號之士",
    "T43n1829_006:0095b20": "名中士。唯見他有善惡。而不知廣達之士名",
    "T43n1829_006:0095b21": "上士。唯內自省。應作而作。不應作而不作。此",
    "T43n1829_006:0095b22": "三士聲。各目一體二體多體。三積成九。今言",
    "T43n1829_006:0095b23": "初中上士。即三種八轉中。各有三故。",
    "T43n1829_006:0095b24": "過去過去殊勝等者。近過去名過去。遠過去",
    "T43n1829_006:0095b25": "名殊勝。未來亦爾。現在長時。名現在。剎那",
    "T43n1829_006:0095b26": "名殊勝。",
    "T43n1829_006:0095b27": "處所根栽施設建立者。如樹栽樹之根本故。",
    "T43n1829_006:0095b28": "聲根本名曰根栽。即是字也。出聲處所名為",
    "T43n1829_006:0095b29": "處所。出聲處故。本聲明也。謂劫初起。梵王。",
    "T43n1829_006:0095c01": "創造一百萬頌聲明。後命慧減。帝釋復略為",
    "T43n1829_006:0095c02": "十萬頌。次有迦單沒羅仙。略為一萬二千頌。",
    "T43n1829_006:0095c03": "次有波膩尼仙。略為八千頌。此上四論總名",
    "T43n1829_006:0095c04": "處所。今現行者唯有後二。前之二論並已滅",
    "T43n1829_006:0095c05": "沒　字體根栽聲明論。有三百頌。波膩尼仙",
    "T43n1829_006:0095c06": "所造。略成聲明頌。為一千頌。名為聲明略本",
    "T43n1829_006:0095c07": "頌。後有八界論。有八百頌。名為因緣。又有聞",
    "T43n1829_006:0095c08": "釋迦論一千五百頌。又有溫那地論二千五",
    "T43n1829_006:0095c09": "百頌。此五聲明。並名根栽。能與根本處所聲",
    "T43n1829_006:0095c10": "明。為生智解所依本故。然護法菩薩。造二萬",
    "T43n1829_006:0095c11": "五千頌。名雜寶聲論。西方以為聲明究竟之",
    "T43n1829_006:0095c12": "極論。盛行於世也　相續者。是聲明中。合聲",
    "T43n1829_006:0095c13": "合字法為一品。是第一分　名號者。劫初時。",
    "T43n1829_006:0095c14": "梵王。於一一法。皆立千名。帝釋後減為一百",
    "T43n1829_006:0095c15": "名。後又減為十名。後又減為三名。總為一品。",
    "T43n1829_006:0095c16": "是第二名號品名號分　總略者。是聲明中",
    "T43n1829_006:0095c17": "根本略要　彼益者。是次中略之。令物生解。",
    "T43n1829_006:0095c18": "名為彼益　宣說者。是廣宣說。謂略中廣是",
    "T43n1829_006:0095c19": "後三品。即後三名。上來五分即是五品。是本",
    "T43n1829_006:0095c20": "聲明之分品故。合名處所。",
    "T43n1829_006:0095c21": "若界頌者。謂字體。三百頌名界。波膩尼仙所",
    "T43n1829_006:0095c22": "造聲明一千頌。名略本頌。即此頌也。等者謂",
    "T43n1829_006:0095c23": "八百頌。八界論字因緣。并千五百頌。聞釋迦",
    "T43n1829_006:0095c24": "論。及二千五百頌。溫那他論。故名為等。",
    "T43n1829_006:0095c25": "第五工業明處中　生成工業者。謂養六畜。",
    "T43n1829_006:0095c26": "成資生故。或教生修成禮儀　防那工業者。",
    "T43n1829_006:0095c27": "謂織繡等。西方男作。故存本音名為防那。男",
    "T43n1829_006:0095c28": "聲呼之　和合工業者。即賈人說。容如蘇秦",
    "T43n1829_006:0095c29": "之類。眾和匝人也　成熟工業者。謂成熟飲",
    "T43n1829_006:0096a01": "食。",
    "T43n1829_006:0096a02": "瑜伽師地論略纂卷第六",
    "T43n1829_006:0096a03": "享保八年(癸卯)二月十四日一交畢",
    "T43n1829_006:0096a04": "沙門高範(胎生六十九)"
}