{
    "T27n1545_094:0484a22": "阿毘達磨大毘婆沙論卷第九十",
    "T27n1545_094:0484a23": "四",
    "T27n1545_094:0484a25": "五百大阿羅漢等造",
    "T27n1545_094:0484a26": "三藏法師玄奘奉　詔譯",
    "T27n1545_094:0484a27": "2智蘊第三中學支納息第一之二",
    "T27n1545_094:0484a28": "問誰於如是四種通行得幾捨幾。答諸異生",
    "T27n1545_094:0484a29": "位無得無捨。此四通行唯無漏故。世第一法",
    "T27n1545_094:0484b01": "現在前時。得一或二未有所捨。問此中不",
    "T27n1545_094:0484b02": "依異生作論唯依聖者。答亦有聖者於四",
    "T27n1545_094:0484b03": "通行無得無捨。謂自性住進退位中有得捨",
    "T27n1545_094:0484b04": "義。且進位中若未離欲染入正性離生。住",
    "T27n1545_094:0484b05": "苦法智忍乃至道法智時皆無捨得一。道類",
    "T27n1545_094:0484b06": "智忍時捨一得一。若已離欲染依未至定",
    "T27n1545_094:0484b07": "入正性離生。住苦法智忍乃至道法智時亦",
    "T27n1545_094:0484b08": "皆無捨得一。道類智忍時捨一得二。若依",
    "T27n1545_094:0484b09": "上地入正性離生。住苦法智忍乃至道法",
    "T27n1545_094:0484b10": "智時皆無捨得二。道類智忍時捨二得二。",
    "T27n1545_094:0484b11": "若預流者趣一來果。諸加行道五無間道五",
    "T27n1545_094:0484b12": "解脫道時。皆無捨得一。第六無間道時捨",
    "T27n1545_094:0484b13": "一得一。若一來者趣不還果。諸加行道二",
    "T27n1545_094:0484b14": "無間道二解脫道時無捨得一。第九無間道",
    "T27n1545_094:0484b15": "時捨一得二。若不還者趣阿羅漢果。離初",
    "T27n1545_094:0484b16": "靜慮。乃至無所有處染。諸加行無間解脫道",
    "T27n1545_094:0484b17": "時皆無捨得二。離非想非非想處染。諸加",
    "T27n1545_094:0484b18": "行道八無間道八解脫道時。亦皆無捨得二。",
    "T27n1545_094:0484b19": "第九無間道時捨二得二。是說離染位。若",
    "T27n1545_094:0484b20": "未離欲染信勝解。練根作見至。諸加行道",
    "T27n1545_094:0484b21": "時無捨得一。無間道時捨一得一。若已離",
    "T27n1545_094:0484b22": "欲染信勝解。練根作見至。諸加行道時無",
    "T27n1545_094:0484b23": "捨得二。無間道時捨二得二。若時解脫阿",
    "T27n1545_094:0484b24": "羅漢練根作不動。諸加行道八無間道八解",
    "T27n1545_094:0484b25": "脫道時皆無捨得二。第九無間道時捨二得",
    "T27n1545_094:0484b26": "二。是說轉根位。若未離欲染聖者。起諸",
    "T27n1545_094:0484b27": "相似無量解脫勝處遍處。及不淨觀持息念",
    "T27n1545_094:0484b28": "念住等。諸功德時皆無捨得一。若已離欲",
    "T27n1545_094:0484b29": "染聖者。起無量解脫勝處遍處。不淨觀持息",
    "T27n1545_094:0484c01": "念諸念住。無礙解無諍願智邊際定。三三摩",
    "T27n1545_094:0484c02": "地三重三摩地雜修靜慮引發五通。諸加行",
    "T27n1545_094:0484c03": "道五無間道三解脫道等時。皆無捨得二。若",
    "T27n1545_094:0484c04": "入滅定想微細心時亦無捨得二。微微心",
    "T27n1545_094:0484c05": "時無捨無得。諸如是等是說修功德位。若",
    "T27n1545_094:0484c06": "退位中阿羅漢。及已離欲染有學。退勝根",
    "T27n1545_094:0484c07": "住劣根時皆捨二得二。未離欲染有學。",
    "T27n1545_094:0484c08": "退勝根住劣根時。皆捨一得一。是說退根",
    "T27n1545_094:0484c09": "位。若阿羅漢。起色無色界纏退時捨二得",
    "T27n1545_094:0484c10": "二。起欲界纏退時捨二得一。若不還者。已",
    "T27n1545_094:0484c11": "離色等染起色界等纏退時捨二無得。即",
    "T27n1545_094:0484c12": "不還者。起欲界纏退時捨二得一。若一來",
    "T27n1545_094:0484c13": "者。退勝果道。時捨一無得。退一來果時捨",
    "T27n1545_094:0484c14": "一得一。若預流者。退勝果道時捨一無",
    "T27n1545_094:0484c15": "得。是說退離染位。退餘功德義准應知。",
    "T27n1545_094:0484c16": "如施設論說。有四種補特伽羅。謂有補特",
    "T27n1545_094:0484c17": "伽羅現法中遲身壞後速。或有補特伽羅現",
    "T27n1545_094:0484c18": "法中速身壞後遲。或有補特伽羅現法中",
    "T27n1545_094:0484c19": "遲身壞後亦遲或有補特伽羅現法中速身",
    "T27n1545_094:0484c20": "壞後亦速。問後二可爾。前二云何。聖者轉生",
    "T27n1545_094:0484c21": "決定不退亦不轉根。欲界經生。決定不入色",
    "T27n1545_094:0484c22": "無色界。如何可說現遲後速。復如何說現",
    "T27n1545_094:0484c23": "速後遲。豈有見至經生。退為信勝解者。答",
    "T27n1545_094:0484c24": "彼論不說轉根及退。但說精進及懈怠者。",
    "T27n1545_094:0484c25": "若現身懈怠後身精進者。名現法中遲身壞",
    "T27n1545_094:0484c26": "後速。若現身精進後身懈怠者。名現法中速",
    "T27n1545_094:0484c27": "身壞後遲。若現身懈怠後身亦懈怠者。名現",
    "T27n1545_094:0484c28": "法中遲身壞後亦遲。若現身精進後身亦精",
    "T27n1545_094:0484c29": "進者。名現法中速身壞後亦速。如是名為",
    "T27n1545_094:0485a01": "彼論說意。",
    "T27n1545_094:0485a02": "如契經說。有四種行。一不堪忍行。二堪忍",
    "T27n1545_094:0485a03": "行。三調伏行。四寂靜行。云何不堪忍行。謂不",
    "T27n1545_094:0485a04": "堪忍寒熱飢渴。蚊䗈風曝蛇蝎惡觸。惡人侵",
    "T27n1545_094:0485a05": "惱非理語言。身中所生種種苦痛。於此等事",
    "T27n1545_094:0485a06": "不能堪忍。是名不堪忍行。云何堪忍行。謂",
    "T27n1545_094:0485a07": "能堪忍如前所說寒熱等事。是名堪忍行。云",
    "T27n1545_094:0485a08": "何調伏行。謂根律儀。是名調伏行。云何寂靜",
    "T27n1545_094:0485a09": "行。謂無漏道。是名寂靜行。問為四通行攝",
    "T27n1545_094:0485a10": "彼四行。為彼四行攝四通行耶。答彼四行",
    "T27n1545_094:0485a11": "攝四通行。非四通行攝彼四行。不攝何等。",
    "T27n1545_094:0485a12": "謂彼前三。",
    "T27n1545_094:0485a13": "如契經說。有四種斷。一苦遲通斷。二苦速",
    "T27n1545_094:0485a14": "通斷。三樂遲通斷。四樂速通斷。此中苦遲通",
    "T27n1545_094:0485a15": "斷苦故遲故。說名為劣苦速通斷。但以苦故",
    "T27n1545_094:0485a16": "說名為劣。樂遲通斷但以遲故說名為劣。",
    "T27n1545_094:0485a17": "樂速通斷不能正顯廣大饒益天人眾者",
    "T27n1545_094:0485a18": "不廣大故亦名為劣。世尊通斷能正顯示",
    "T27n1545_094:0485a19": "廣大饒益天人眾故獨名為妙。問為四通",
    "T27n1545_094:0485a20": "行攝四通斷。為四通斷攝四通行耶。答展",
    "T27n1545_094:0485a21": "轉相攝各隨其事。謂苦遲通斷即苦遲通行。",
    "T27n1545_094:0485a22": "乃至樂速通斷即樂速通行。故隨其事展轉",
    "T27n1545_094:0485a23": "相攝。復有說者。四通斷唯無學。四通行通",
    "T27n1545_094:0485a24": "學無學。若作是說。四通行攝四通斷。非四",
    "T27n1545_094:0485a25": "通斷攝四通行。不攝何等。謂有學四通行。",
    "T27n1545_094:0485a26": "問聖道是妙不應名劣。如品類足說。云何",
    "T27n1545_094:0485a27": "劣法。謂不善有覆無記法。何故契經說四種",
    "T27n1545_094:0485a28": "斷有名為劣。答劣有二種。一染污劣。二減",
    "T27n1545_094:0485a29": "少劣。四種通斷雖非染污劣。而有減少劣。",
    "T27n1545_094:0485b01": "有作是說。苦遲通斷。是未至定靜慮中間三",
    "T27n1545_094:0485b02": "無色定。時解脫聖道攝。苦速通斷。即是彼地",
    "T27n1545_094:0485b03": "諸聲聞乘。不時解脫聖道攝。樂遲通斷。是四",
    "T27n1545_094:0485b04": "根本靜慮。時解脫聖道攝。樂速通斷中不能",
    "T27n1545_094:0485b05": "正顯廣大饒益天人眾者即是四根本靜慮。",
    "T27n1545_094:0485b06": "諸聲聞乘不時解脫聖道攝。樂速通斷中。能",
    "T27n1545_094:0485b07": "正顯示廣大饒益天人眾者是佛乘聖道攝。",
    "T27n1545_094:0485b08": "問獨覺聖道是何品攝。有作是說。聲聞品",
    "T27n1545_094:0485b09": "攝。復有說者。佛品中攝。所以者何。如佛無",
    "T27n1545_094:0485b10": "師自能覺故。有餘師說。前三通斷如前應",
    "T27n1545_094:0485b11": "知樂速通斷中不能正顯廣大饒益天人",
    "T27n1545_094:0485b12": "眾者是獨覺聖道攝樂速通斷中能正顯示",
    "T27n1545_094:0485b13": "廣大饒益天人眾者是世尊聖道攝。問根本",
    "T27n1545_094:0485b14": "靜慮聲聞不時解脫聖道是何品攝。有作是",
    "T27n1545_094:0485b15": "說。獨覺品攝。復有說者。佛品所攝。所以者",
    "T27n1545_094:0485b16": "何。彼無漏根依佛得故。有作是言。前三通",
    "T27n1545_094:0485b17": "斷是外異生。樂速通斷中。不能正顯廣大",
    "T27n1545_094:0485b18": "饒益天人眾者是獨覺聖道攝。樂速通斷中",
    "T27n1545_094:0485b19": "能正顯示廣大饒益天人眾者是世尊聖道",
    "T27n1545_094:0485b20": "攝。問聲聞聖道是何品攝。有作是說。獨覺",
    "T27n1545_094:0485b21": "品攝。復有說者。佛品所攝。所以者何。彼無",
    "T27n1545_094:0485b22": "漏根依佛得故。或有說者。前三通斷是諸",
    "T27n1545_094:0485b23": "外道。樂速通斷中不能正顯廣大饒益天",
    "T27n1545_094:0485b24": "人眾者是聲聞聖道攝。樂速通斷中。能正顯",
    "T27n1545_094:0485b25": "示廣大饒益天人眾者是世尊聖道攝。問獨",
    "T27n1545_094:0485b26": "覺聖道是何品攝。有作是說。聲聞品攝。復",
    "T27n1545_094:0485b27": "有說者。佛品所攝。所以者何。如佛無師自",
    "T27n1545_094:0485b28": "能覺故。評曰。如是諸說。雖各自生弟子覺",
    "T27n1545_094:0485b29": "意。而實義者四種通斷即四通行。二四通攝",
    "T27n1545_094:0485c01": "三乘聖道。然第四中不能正顯廣大饒益",
    "T27n1545_094:0485c02": "天人眾者。聲聞獨覺二聖道攝。能正顯示廣",
    "T27n1545_094:0485c03": "大饒益天人眾者。佛聖道攝。此通二斷非",
    "T27n1545_094:0485c04": "唯第四。彼契經中不說此唯是樂速通斷故。",
    "T27n1545_094:0485c05": "在佛身者皆是妙故。問四通行中世尊依何",
    "T27n1545_094:0485c06": "通行。入正性離生得果離染盡漏。獨覺依",
    "T27n1545_094:0485c07": "何通行。聲聞依何通行耶。答世尊依樂速",
    "T27n1545_094:0485c08": "通行。入正性離生得果離染盡漏。云何知",
    "T27n1545_094:0485c09": "然。經為量故。如契經說。鬘母一時來詣佛",
    "T27n1545_094:0485c10": "所。作如是問。世尊依何通行。證得阿耨多",
    "T27n1545_094:0485c11": "羅三藐三菩提耶。佛告鬘母。一切如來應正",
    "T27n1545_094:0485c12": "等覺。皆依樂速通行證得無上正等菩提。",
    "T27n1545_094:0485c13": "爾時鬘母便設二難。世尊往因六年苦行。乃",
    "T27n1545_094:0485c14": "證無上正等菩提。云何言依樂速通行。佛",
    "T27n1545_094:0485c15": "言。愚人我不因彼六年苦行證大菩提。棄",
    "T27n1545_094:0485c16": "捨彼已受食乳糜。然後依止樂速通行。證",
    "T27n1545_094:0485c17": "得無上正等菩提。由此故知。世尊依止樂速",
    "T27n1545_094:0485c18": "通行入見道等。以依第四靜慮入正性離",
    "T27n1545_094:0485c19": "生。乃至得菩提故。獨出獨覺如佛世尊。眾",
    "T27n1545_094:0485c20": "出獨覺所依不定如諸聲聞。聲聞乘中尊者",
    "T27n1545_094:0485c21": "舍利子。依苦速通行入正性離生得果離",
    "T27n1545_094:0485c22": "染。依樂速通行盡漏。所以者何。彼依未至",
    "T27n1545_094:0485c23": "定入正性離生得果離染。依第四靜慮盡",
    "T27n1545_094:0485c24": "漏故。尊者大目連依苦速通行。入正性離",
    "T27n1545_094:0485c25": "生得果離染及盡漏。所以者何。彼依未至",
    "T27n1545_094:0485c26": "定入正性離生得果離染。依無色定盡漏",
    "T27n1545_094:0485c27": "故。問何故舍利子與大目連。俱依未至定",
    "T27n1545_094:0485c28": "入正性離生得果離染。而舍利子依第四靜",
    "T27n1545_094:0485c29": "慮得阿羅漢果。大目連依無色定得阿羅",
    "T27n1545_094:0486a01": "漢果耶。答此二尊者。俱是到究竟聲聞故。",
    "T27n1545_094:0486a02": "決定漸次得四沙門果。是故俱依未至定",
    "T27n1545_094:0486a03": "入正性離生。而尊者舍利子。是毘鉢舍那",
    "T27n1545_094:0486a04": "行故。依第四靜慮得阿羅漢果尊者大目",
    "T27n1545_094:0486a05": "連。是奢摩他行故。依無色定得阿羅漢果。",
    "T27n1545_094:0486a06": "問一切到究竟聲聞。為皆決定漸次得四",
    "T27n1545_094:0486a07": "沙門果不。答皆決定漸次得四沙門果。所以",
    "T27n1545_094:0486a08": "者何。一切到究竟聲聞。皆是隨佛轉法輪",
    "T27n1545_094:0486a09": "者。若不漸次得四沙門果。云何於彼入住",
    "T27n1545_094:0486a10": "出心能善解說。問能善解說四沙門果入住",
    "T27n1545_094:0486a11": "出心。無如佛者佛豈漸次得四沙門果耶。",
    "T27n1545_094:0486a12": "答於此義中不應難佛。以佛往昔為菩",
    "T27n1545_094:0486a13": "薩時。已能善說四沙門果勝。舍利子住無",
    "T27n1545_094:0486a14": "學位。故不應以聲聞難佛。諸聲聞人非自",
    "T27n1545_094:0486a15": "證處。不能為他自在說故。有作是說。一",
    "T27n1545_094:0486a16": "切到究竟聲聞。非皆決定漸次得四沙門",
    "T27n1545_094:0486a17": "果。所以者何。若彼在異生位先已離欲染。",
    "T27n1545_094:0486a18": "豈遇佛說法要退已後方趣預流果耶。問",
    "T27n1545_094:0486a19": "若爾云何能善解說四沙門果。答此不應",
    "T27n1545_094:0486a20": "難。如阿難陀是鈍根者雖住學位。而能",
    "T27n1545_094:0486a21": "善說四沙門果。能令無量百千有情成阿羅",
    "T27n1545_094:0486a22": "漢。況利根者超越趣證住無學地而不能",
    "T27n1545_094:0486a23": "說。評曰。應作是說一切到究竟聲聞。皆",
    "T27n1545_094:0486a24": "決定漸次得四沙門果。不以能說故但以",
    "T27n1545_094:0486a25": "法爾。故謂過殑伽沙數如來應正等覺。所有",
    "T27n1545_094:0486a26": "到究竟聲聞弟子。皆漸次證得四沙門果。",
    "T27n1545_094:0486a27": "是故法爾不應為難。",
    "T27n1545_094:0486a28": "如世尊說。漏盡阿羅漢成就十無學支。此中",
    "T27n1545_094:0486a29": "云何十無學支。謂無學正見乃至正定。及無",
    "T27n1545_094:0486b01": "學正解脫正智。問學位為有正解脫正智",
    "T27n1545_094:0486b02": "不。若有者此中何故不說。若無者契經所說",
    "T27n1545_094:0486b03": "當云何通。如契經說。尊者舍利子慰喻給",
    "T27n1545_094:0486b04": "孤獨長者言。勿怖勿怖無聞異生。成就不",
    "T27n1545_094:0486b05": "信惡戒少聞慳悋惡慧。邪見邪思惟邪勝解",
    "T27n1545_094:0486b06": "邪解脫邪智故。怖墮地獄傍生鬼界。汝已",
    "T27n1545_094:0486b07": "永斷不信惡戒。乃至邪解脫邪智。成就信戒",
    "T27n1545_094:0486b08": "聞捨慧。正見正思惟正勝解正解脫正智故",
    "T27n1545_094:0486b09": "不應怖。答應作是說。學位亦有正解脫正",
    "T27n1545_094:0486b10": "智。問若爾此中何故不說。答有有二種。一",
    "T27n1545_094:0486b11": "者有體。二者有支。",
    "T27n1545_094:0486b12": "學位雖有正解脫正智體。而不立為正解",
    "T27n1545_094:0486b13": "脫正智支。問何故無學位立正解脫正智為",
    "T27n1545_094:0486b14": "支。學位不立。答依勝立故。謂諸法中。無學",
    "T27n1545_094:0486b15": "法勝非學法。補特伽羅中。無學補特伽羅勝。",
    "T27n1545_094:0486b16": "非學補特伽羅。是故學位雖有此二不立",
    "T27n1545_094:0486b17": "為支。復次唯無學位。正解脫正智勢用多故。",
    "T27n1545_094:0486b18": "自性勝故。離過患故。建立為支。復次唯無",
    "T27n1545_094:0486b19": "學位正解脫正智。已斷一切有根本故建立",
    "T27n1545_094:0486b20": "為支。復次唯無學心具二解脫。一者自性。",
    "T27n1545_094:0486b21": "二者相續。故彼相應勝解與智建立為支。二",
    "T27n1545_094:0486b22": "解脫心是非差別。應作四句。或有心自性",
    "T27n1545_094:0486b23": "解脫。非相續解脫。謂有學無漏心。或有心相",
    "T27n1545_094:0486b24": "續解脫。非自性解脫。謂無學有漏心。或有心",
    "T27n1545_094:0486b25": "自性解脫。亦相續解脫。謂無學無漏心。或有",
    "T27n1545_094:0486b26": "心非自性解脫。亦非相續解脫。謂有學有漏",
    "T27n1545_094:0486b27": "心。及一切異生心。復次有學正解脫正智。為",
    "T27n1545_094:0486b28": "邪解脫邪智所覆損故。不立為支。問有學",
    "T27n1545_094:0486b29": "正見正思惟等。亦為邪見邪思惟等之所覆",
    "T27n1545_094:0486c01": "損。何故立支。答有學正見正思惟等親斷邪",
    "T27n1545_094:0486c02": "見邪思惟等。一切煩惱害煩惱怨猶如鎧仗。",
    "T27n1545_094:0486c03": "故立為支。問有學正解脫正智。豈不能害",
    "T27n1545_094:0486c04": "諸煩惱耶。答解脫非正害諸煩惱。害煩惱",
    "T27n1545_094:0486c05": "已得解脫故。正智雖能害修所斷一切煩",
    "T27n1545_094:0486c06": "惱。而不能害見所斷者故不立支。復次唯",
    "T27n1545_094:0486c07": "無學位正解脫正智。無相違法故立為支。",
    "T27n1545_094:0486c08": "相違法者。謂邪解脫邪智。復次唯無學心全",
    "T27n1545_094:0486c09": "分解脫故心相應。勝解與智建立為支。非",
    "T27n1545_094:0486c10": "如學心少分解脫。謂見所斷一切煩惱少分",
    "T27n1545_094:0486c11": "不解脫。謂修所斷一切煩惱。復次唯無學心",
    "T27n1545_094:0486c12": "一切解脫。一切離繫故心相應。勝解與智建",
    "T27n1545_094:0486c13": "立為支。一切解脫者。謂於五部煩惱。一切",
    "T27n1545_094:0486c14": "離繫者。謂於五部所緣。復次唯無學心解脫",
    "T27n1545_094:0486c15": "一切障。遠離一切障故心相應。勝解與智",
    "T27n1545_094:0486c16": "建立為支。解脫一切障者。謂於五部障。遠",
    "T27n1545_094:0486c17": "離一切障者。謂於五部所緣。復次唯無學",
    "T27n1545_094:0486c18": "位斷如藤愛離諸繫縛。故彼二法建立為",
    "T27n1545_094:0486c19": "支。復次唯無學位斷依有頂煩惱重髻故",
    "T27n1545_094:0486c20": "彼二法建立為支。復次唯無學位。已剪三界",
    "T27n1545_094:0486c21": "煩惱鬚髮故。彼二法建立為支。復次唯無學",
    "T27n1545_094:0486c22": "位解脫圓滿。故彼二法建立為支。復次唯無",
    "T27n1545_094:0486c23": "學位輕安樂勝非煩惱熱所損害故。唯無學",
    "T27n1545_094:0486c24": "位受輕安樂廣大殊勝所作事業已成辦故。",
    "T27n1545_094:0486c25": "如王已害一切怨敵。所受快樂廣大殊勝。唯",
    "T27n1545_094:0486c26": "無學位。已滅一切煩惱。意言牟尼滿故。唯無",
    "T27n1545_094:0486c27": "學位棄捨染污蘊擔。得純淨蘊擔故。唯無",
    "T27n1545_094:0486c28": "學位棄捨熱惱界處。得清涼界處故。唯無",
    "T27n1545_094:0486c29": "學位棄捨不善根所依。得善根所依故。唯",
    "T27n1545_094:0487a01": "無學位棄捨煩惱自體。得清淨自體故。唯",
    "T27n1545_094:0487a02": "無學位是諸世間功德田故。如世尊說。",
    "T27n1545_094:0487a03": "若有貪等者　　如有穢草田",
    "T27n1545_094:0487a04": "故離貪等田　　施者獲大果",
    "T27n1545_094:0487a05": "唯無學位損害便獲無間罪故。唯無學位破",
    "T27n1545_094:0487a06": "一切著。斷一切縛離一切障故。唯無學位",
    "T27n1545_094:0487a07": "遍知四食。及四識住。超越九種有情居故。",
    "T27n1545_094:0487a08": "唯無學位功德現行無雜穢故。謂唯有妙",
    "T27n1545_094:0487a09": "行無諸惡行。唯有善根無不善根。由如",
    "T27n1545_094:0487a10": "是等種種因緣。唯無學位正解脫正智建立",
    "T27n1545_094:0487a11": "為支。問若有學位。有邪解脫。及邪智者。契",
    "T27n1545_094:0487a12": "經所說當云何通。如說。長者勿怖勿怖。",
    "T27n1545_094:0487a13": "汝已永斷不信惡戒。乃至邪解脫邪智耶。答",
    "T27n1545_094:0487a14": "邪解脫邪智有二種。一者能令有情墮三惡",
    "T27n1545_094:0487a15": "趣。即見所斷彼已永斷。二者不令有情墮",
    "T27n1545_094:0487a16": "三惡趣。即修所斷彼猶成就。",
    "T27n1545_094:0487a17": "如契經說。佛告阿難。舍利子是聰慧苾芻。",
    "T27n1545_094:0487a18": "能為給孤獨長者。善分別四預流支十種義。",
    "T27n1545_094:0487a19": "問云何分別四預流支十種義。脇尊者曰。於",
    "T27n1545_094:0487a20": "一一預流支。皆以十義分別故。謂以十義",
    "T27n1545_094:0487a21": "分別親近善士。乃至以十義分別法隨法",
    "T27n1545_094:0487a22": "行。尊者望滿作如是說。以信分別親近善",
    "T27n1545_094:0487a23": "士。以聞分別聽聞正法。以正見分別如理",
    "T27n1545_094:0487a24": "作意。以餘分別法隨法行。尊者妙音作如",
    "T27n1545_094:0487a25": "是說。以信戒分別親近善士。以聞分別聽",
    "T27n1545_094:0487a26": "聞正法。以正見分別如理作意。以餘分別",
    "T27n1545_094:0487a27": "法隨法行。阿毘達磨諸論師言。以信戒分別",
    "T27n1545_094:0487a28": "親近善士。以聞及慧分別聽聞正法。以正",
    "T27n1545_094:0487a29": "見分別如理作意。以餘分別法隨法行。尊",
    "T27n1545_094:0487b01": "者世友作如是說。以信戒捨分別親近善",
    "T27n1545_094:0487b02": "士。以聞及慧分別聽聞正法。以正見分別",
    "T27n1545_094:0487b03": "如理作意。以餘分別法隨法行。大德說曰。",
    "T27n1545_094:0487b04": "尊者舍利子。為給孤獨長者。善分別四預流",
    "T27n1545_094:0487b05": "支。及四證淨。四預流支者即是分別四預流",
    "T27n1545_094:0487b06": "支。十種義者即是分別四證淨。謂以三事",
    "T27n1545_094:0487b07": "分別四證淨。一自性故。二等起故。三等流",
    "T27n1545_094:0487b08": "故。自性故者。謂信與戒。等起故者。謂聞捨",
    "T27n1545_094:0487b09": "慧正見正思惟。由聞慧故等起於信。由正",
    "T27n1545_094:0487b10": "思惟等起於戒。由捨正見信戒增長等流",
    "T27n1545_094:0487b11": "故者。謂正勝解正解脫及正智。問正勝解正",
    "T27n1545_094:0487b12": "解脫有何差別。答因名正勝解。果名正解",
    "T27n1545_094:0487b13": "脫。復次加行時名正勝解。究竟時名正解",
    "T27n1545_094:0487b14": "脫。問聞慧正見正智有何差別。答聞謂聞所",
    "T27n1545_094:0487b15": "成慧。思謂思所成慧。正見正智。謂修所成",
    "T27n1545_094:0487b16": "慧。因名正見。果名正智。尊者左受作如是",
    "T27n1545_094:0487b17": "說。以十種義分別四預流支。及彼等流果。",
    "T27n1545_094:0487b18": "謂以信戒捨分別親近善士。以聞分別聽",
    "T27n1545_094:0487b19": "聞正法。以正思惟正勝解。分別如理作意。",
    "T27n1545_094:0487b20": "以慧正見分別法隨法行。以正解脫正智。",
    "T27n1545_094:0487b21": "分別彼等流果。霧尊者曰。此中以十義為",
    "T27n1545_094:0487b22": "五事。分別四證淨。一自性故。謂信戒。二相",
    "T27n1545_094:0487b23": "似故。謂捨正勝解。三加行故。謂聞及慧。四隨",
    "T27n1545_094:0487b24": "順故。謂正見正思惟。五果故。謂正解脫正智。",
    "T27n1545_094:0487b25": "尊者覺天作如是說。此中以十義分別四",
    "T27n1545_094:0487b26": "預流支。謂以信戒捨分別親近善士。以聞",
    "T27n1545_094:0487b27": "及慧分別聽聞正法。以正思惟分別如理",
    "T27n1545_094:0487b28": "作意。以餘分別法隨法行。",
    "T27n1545_094:0487b29": "問何故名阿羅漢。答應受世間勝供養故。",
    "T27n1545_094:0487c01": "名阿羅漢。謂世無有清淨命緣非阿羅漢",
    "T27n1545_094:0487c02": "所應受者。復次阿羅者。謂一切煩惱。漢名",
    "T27n1545_094:0487c03": "能害。用利慧刀害煩惱賊。令無餘故名阿",
    "T27n1545_094:0487c04": "羅漢。復次羅漢名生。阿是無義。以無生故",
    "T27n1545_094:0487c05": "名阿羅漢。彼於諸界諸趣諸生生死法中",
    "T27n1545_094:0487c06": "不復生故。復次漢名一切惡不善法。言阿",
    "T27n1545_094:0487c07": "羅者。是遠離義。遠離諸惡不善法故。名阿",
    "T27n1545_094:0487c08": "羅漢。此中惡者謂不善業。不善者謂一切煩",
    "T27n1545_094:0487c09": "惱。障善法故說為不善。是違善義。如有頌",
    "T27n1545_094:0487c10": "言。",
    "T27n1545_094:0487c11": "遠離惡不善　　安住勝義中",
    "T27n1545_094:0487c12": "應受世上供　　故名阿羅漢",
    "T27n1545_094:0487c13": "漏盡者謂諸漏永盡。問順諸漏法亦得永",
    "T27n1545_094:0487c14": "盡。何故但說彼漏盡耶。答彼以漏盡而為",
    "T27n1545_094:0487c15": "上首。應知亦說順漏法盡。復次諸漏難斷",
    "T27n1545_094:0487c16": "難破難越。非順漏法故偏說之。復次諸漏",
    "T27n1545_094:0487c17": "過失多勝堅牢。非順漏法故偏說之。復次",
    "T27n1545_094:0487c18": "諸漏自性斷斷已不成就。與聖道相違故偏",
    "T27n1545_094:0487c19": "說盡。諸聖道起正與一切煩惱相違。非有",
    "T27n1545_094:0487c20": "漏善無覆無記。然諸聖道斷煩惱時亦兼斷",
    "T27n1545_094:0487c21": "彼。如明燈起與闇相違非油炷器。然破闇",
    "T27n1545_094:0487c22": "時亦令油盡炷燋器熱。問何故但說漏盡",
    "T27n1545_094:0487c23": "不說暴流軛等。答三漏在前攝煩惱盡。是",
    "T27n1545_094:0487c24": "故偏說。暴流軛等雖有攝煩惱盡而不在",
    "T27n1545_094:0487c25": "前。三結三不善根。雖在前而攝煩惱不",
    "T27n1545_094:0487c26": "盡。故阿羅漢但說漏盡。非暴流等。",
    "T27n1545_094:0487c27": "彼成就過去幾未來幾現在幾。答若依有尋",
    "T27n1545_094:0487c28": "有伺定。初無學智現在前。過去無未來十現",
    "T27n1545_094:0487c29": "在九。此中有尋有伺定者。謂未至定及初靜",
    "T27n1545_094:0488a01": "慮依者。有說。俱生是依。復有說者。等無間",
    "T27n1545_094:0488a02": "緣是此依義。評曰。應作是說。即彼二地總",
    "T27n1545_094:0488a03": "說為依。初有四種如前廣說。此中但依二",
    "T27n1545_094:0488a04": "初作論。一得果初。謂依彼地初得阿羅漢",
    "T27n1545_094:0488a05": "果。二轉根初。謂依彼地時解脫初練根作",
    "T27n1545_094:0488a06": "不動。無學智現在前者謂盡智。問無學者亦",
    "T27n1545_094:0488a07": "有非學非無學智見現在前。彼亦是無學智",
    "T27n1545_094:0488a08": "見。是諸無學者所起智見故。何故此中不說",
    "T27n1545_094:0488a09": "無學者無學智見現在前耶。答應作是說。",
    "T27n1545_094:0488a10": "而不說者當知。此中是有餘說。復次此中",
    "T27n1545_094:0488a11": "無學智見即說無學智見。非無學者智見故",
    "T27n1545_094:0488a12": "不應責。過去無者。謂如前說二初剎那現",
    "T27n1545_094:0488a13": "在前時全無。過去未有一念已生滅故。設",
    "T27n1545_094:0488a14": "已生滅得果轉根。或退捨故。未來十者。謂即",
    "T27n1545_094:0488a15": "初時具修未來。無學十支故。現在九者。爾",
    "T27n1545_094:0488a16": "時九支現在前故。謂除正見。此剎那中。無",
    "T27n1545_094:0488a17": "容起故彼滅已不失。若復依有尋有伺定。",
    "T27n1545_094:0488a18": "無學智現在前。過去現在九。未來十。此中彼",
    "T27n1545_094:0488a19": "者。謂彼九支。滅已者謂無常滅已。不失者。",
    "T27n1545_094:0488a20": "謂無三因緣失彼聖道。如前說。若復依等",
    "T27n1545_094:0488a21": "者。謂彼第二剎那已去。復依有尋有伺定盡",
    "T27n1545_094:0488a22": "無生智隨一現在前。問何故復起此地智耶。",
    "T27n1545_094:0488a23": "答念報恩故。由四緣故。如前廣說。過去九",
    "T27n1545_094:0488a24": "者。謂從第二剎那以去。成就過去初剎那時",
    "T27n1545_094:0488a25": "已起滅者。餘如前說。彼滅已不失。若依無",
    "T27n1545_094:0488a26": "尋無伺定無學智現在前。過去九。未來十。現",
    "T27n1545_094:0488a27": "在八。此中無尋無伺定者。謂後三靜慮。不",
    "T27n1545_094:0488a28": "說靜慮中間義如前說。現在八者除正思",
    "T27n1545_094:0488a29": "惟。彼無尋故。餘如前說。彼滅已不失。若依",
    "T27n1545_094:0488b01": "無色定無學智現在前。過去九。未來十。現在",
    "T27n1545_094:0488b02": "五。此中無色定者。謂前三無色定。不說第",
    "T27n1545_094:0488b03": "四。義如前說。現在五者。除正思惟正語業",
    "T27n1545_094:0488b04": "命。彼地無故。餘如前說。彼滅已不失。若入",
    "T27n1545_094:0488b05": "滅定或世俗心現在前。過去九。未來十。現在",
    "T27n1545_094:0488b06": "無。此中入滅定者。謂住滅受想定。世俗心",
    "T27n1545_094:0488b07": "者。謂出滅定有漏定心。或復起餘有漏定心。",
    "T27n1545_094:0488b08": "過去九者。謂前最初所起有尋有伺定九支。",
    "T27n1545_094:0488b09": "未來十者。即彼初時所修十支。現在無者爾",
    "T27n1545_094:0488b10": "時聖道不現前故。彼滅已不失。若依有尋有",
    "T27n1545_094:0488b11": "伺定。初無學見現在前。過去現在九。未來十。",
    "T27n1545_094:0488b12": "此中初無學見者。謂無學正見。過去九者。謂",
    "T27n1545_094:0488b13": "初所起有尋有伺定無學智俱生聚九支。現",
    "T27n1545_094:0488b14": "在九者。謂除正智。以見與智不俱起故。未",
    "T27n1545_094:0488b15": "來十者。是先初智及今初見所修十支。餘如",
    "T27n1545_094:0488b16": "前說。彼滅已不失。若復依有尋有伺定。無",
    "T27n1545_094:0488b17": "學若智若見現在前。過去未來十。現在九。此",
    "T27n1545_094:0488b18": "中若智者。盡無生智隨一。若見者無學正見。",
    "T27n1545_094:0488b19": "過去十者。謂前初智初見俱生聚十支。未來",
    "T27n1545_094:0488b20": "十者即彼所修。現在九者。智時除見見時除",
    "T27n1545_094:0488b21": "智餘九支。餘如前說。彼滅已不失。若依無",
    "T27n1545_094:0488b22": "尋無伺定。若智若見現在前。過去未來十。現",
    "T27n1545_094:0488b23": "在八。此中現在八者。除正思惟智見隨一餘",
    "T27n1545_094:0488b24": "八支。餘如前說。彼滅已不失。若依無色定。",
    "T27n1545_094:0488b25": "無學若智若見現在前。過去未來十。現在五。",
    "T27n1545_094:0488b26": "此中現在五者。除正思惟正語業命智見隨",
    "T27n1545_094:0488b27": "一餘五支。餘如前說。彼滅已不失。若入滅",
    "T27n1545_094:0488b28": "定或世俗心現在前。過去未來十。現在無。此",
    "T27n1545_094:0488b29": "中過去未來十者。是前初智初見時所起所",
    "T27n1545_094:0488c01": "修十支。餘如前說。",
    "T27n1545_094:0488c02": "若依無尋無伺定。初無學智現在前。過去無。",
    "T27n1545_094:0488c03": "未來十。現在八。此中初無學智現在前者。謂",
    "T27n1545_094:0488c04": "盡智。過去無者。初剎那時未有一念已生",
    "T27n1545_094:0488c05": "滅故。設已生滅三緣捨故。未來十者。謂即初",
    "T27n1545_094:0488c06": "時具修未來無學十支。現在八者除正思惟",
    "T27n1545_094:0488c07": "及正見。餘如前說。彼滅已不失。若復依無",
    "T27n1545_094:0488c08": "尋無伺定。無學智現在前。過去現在八。未來",
    "T27n1545_094:0488c09": "十。此中無學智現在前者。謂盡無生智隨一。",
    "T27n1545_094:0488c10": "餘如前說。彼滅已不失。若依無色定。無學",
    "T27n1545_094:0488c11": "智現在前。過去八。未來十。現在五。此中過去",
    "T27n1545_094:0488c12": "八者。謂前無尋無伺定初無學智俱生聚八",
    "T27n1545_094:0488c13": "支。餘如前說。彼滅已不失。若入滅定或世",
    "T27n1545_094:0488c14": "俗心現在前過去八。未來十。現在無。此中過",
    "T27n1545_094:0488c15": "去八者。謂初智俱生聚八支餘如前說。彼滅",
    "T27n1545_094:0488c16": "已不失。若依有尋有伺定。無學智現在前。",
    "T27n1545_094:0488c17": "過去八。未來十。現在九。此中現在九者。謂",
    "T27n1545_094:0488c18": "除正見。餘如前說。彼滅已不失。若依無尋",
    "T27n1545_094:0488c19": "無伺定。初無學見現在前。過去現在八。未來",
    "T27n1545_094:0488c20": "十。此中初無學見現在前者。謂無學正見。過",
    "T27n1545_094:0488c21": "去八者。謂初智俱生聚八支。未來十者。謂前",
    "T27n1545_094:0488c22": "初智及今初見所修十支。餘如前說。彼滅已",
    "T27n1545_094:0488c23": "不失。若復依無尋無伺定。展轉乃至若依",
    "T27n1545_094:0488c24": "有尋有伺定。無學若智若見現在前等。皆隨",
    "T27n1545_094:0488c25": "所應准前應說。",
    "T27n1545_094:0488c26": "若依無色定。初無學智現在前。過去無。未來",
    "T27n1545_094:0488c27": "十。現在五。此中初無學智現在前者。謂盡智。",
    "T27n1545_094:0488c28": "過去無者。初剎那時未有一念已生滅故。",
    "T27n1545_094:0488c29": "設已生滅三緣捨故。未來十者。謂即初時具",
    "T27n1545_094:0489a01": "修未來無學十支。現在五者。除正思惟正語",
    "T27n1545_094:0489a02": "業命及正見。餘如前說。彼滅已不失。若復",
    "T27n1545_094:0489a03": "依無色定。無學智現在前。過去現在五。未來",
    "T27n1545_094:0489a04": "十。此中無學智現在前者。謂盡無生智隨一。",
    "T27n1545_094:0489a05": "未來十者。謂初智時所修十支。餘如前說。彼",
    "T27n1545_094:0489a06": "滅已不失。若入滅定或世俗心現在前。過",
    "T27n1545_094:0489a07": "去五。未來十。現在無。此中過去五者。謂初智",
    "T27n1545_094:0489a08": "俱生聚五支。餘如前說。彼滅已不失。若依",
    "T27n1545_094:0489a09": "有尋有伺定。乃至若依無尋無伺定。無學智",
    "T27n1545_094:0489a10": "現在前等。皆隨所應准前應說。若依無色",
    "T27n1545_094:0489a11": "定。初無學見現在前。過去現在五。未來十。此",
    "T27n1545_094:0489a12": "中初無學見現在前者。謂無學正見。過去五",
    "T27n1545_094:0489a13": "者。謂前初智俱生聚五支。未來十者。謂前初",
    "T27n1545_094:0489a14": "智及今初見所修未來十支。彼滅已不失。若",
    "T27n1545_094:0489a15": "復依無色定。無學若智若見現在前。過去六。",
    "T27n1545_094:0489a16": "未來十。現在五。此中過去六者。謂前初智俱",
    "T27n1545_094:0489a17": "生聚五支。及前初見俱生聚五支合為六。餘",
    "T27n1545_094:0489a18": "如前說。彼滅已不失。若入滅定或世俗心",
    "T27n1545_094:0489a19": "現在前。展轉乃至若依無尋無伺定。無學若",
    "T27n1545_094:0489a20": "智若見現在前等。皆隨所應准前應說。",
    "T27n1545_094:0489a21": "此中一切過去未來皆說最初起及修者。不",
    "T27n1545_094:0489a22": "說後位所起所修。現在隨起現前者說。所",
    "T27n1545_094:0489a23": "說無學亦通一切。非唯次第遍入定者。問何",
    "T27n1545_094:0489a24": "故得學果時。見為無間道。見為解脫道。得",
    "T27n1545_094:0489a25": "無學果時。見為無間道智為解脫道耶。答",
    "T27n1545_094:0489a26": "無學果位所應作業一切已辦。加行止息不",
    "T27n1545_094:0489a27": "復尋求。故不名見。學果不爾故得見名。問",
    "T27n1545_094:0489a28": "何故無學位初說智後說見學位初後皆說",
    "T27n1545_094:0489a29": "見耶。答無學位初必起盡智。故初說智。後",
    "T27n1545_094:0489b01": "若更起勝功德時。亦有推度故後說見。學",
    "T27n1545_094:0489b02": "位先起苦法智忍。唯見非智故初說見。後",
    "T27n1545_094:0489b03": "無漏智所作未辦。推度不息亦得見名。故",
    "T27n1545_094:0489b04": "後說見。",
    "T27n1545_094:0489b05": "說一切有部發智大毘婆沙論卷第九十四"
}