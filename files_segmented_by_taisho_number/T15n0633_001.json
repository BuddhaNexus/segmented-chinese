{
    "T15n0633_001:0468b02": "No. 633 [Nos. 632, 634]",
    "T15n0633_001:0468b03": "佛說如來智印經一卷",
    "T15n0633_001:0468b05": "僧祐云闕譯人今附宋錄",
    "T15n0633_001:0468b06": "如是我聞：一時佛在王舍城迦蘭陀竹園，與",
    "T15n0633_001:0468b07": "大比丘眾千二百五十人俱，菩薩三萬億，皆",
    "T15n0633_001:0468b08": "得陀羅尼，住空、無相、無願三昧無著法門，得",
    "T15n0633_001:0468b09": "陀羅尼門，知一切眾生諸根具足及不具足，",
    "T15n0633_001:0468b10": "又知眾生一切所行。",
    "T15n0633_001:0468b11": "爾時世尊即入佛境界三昧，無色、無執、無示、",
    "T15n0633_001:0468b12": "無形、無施設、無根本、無變、無得、無我、無主、",
    "T15n0633_001:0468b13": "無作、無不作、無來、無去、無住、無攀緣、無為、",
    "T15n0633_001:0468b14": "非為、非相應、非不相應、無心、非心行、非實、非",
    "T15n0633_001:0468b15": "不實、非在、非近、非離諸法。入是三昧時，不",
    "T15n0633_001:0468b16": "見如來身及身相，不見心及心相，不見衣，不",
    "T15n0633_001:0468b17": "見坐，不見所坐，不見行。如是三昧生諸功德，",
    "T15n0633_001:0468b18": "是佛境界，即於此定放大光明，遍照三千大",
    "T15n0633_001:0468b19": "千世界，於此世界日月星辰、妙寶神珠、火光、",
    "T15n0633_001:0468b20": "電曜、天宮、釋宮乃至梵宮，光悉不現。如來三",
    "T15n0633_001:0468b21": "昧力故，三千世界聞眾妙香，無有餘天聞光",
    "T15n0633_001:0468b22": "香者。一切世界中間幽冥之處，佛光普照，莫",
    "T15n0633_001:0468b23": "不大明。斫迦羅山、摩訶斫迦羅山、須彌山王",
    "T15n0633_001:0468b24": "及諸名山，其中眾生不見本相。爾時三千大",
    "T15n0633_001:0468b25": "千世界七寶羅網彌覆其上，現希有相。一切",
    "T15n0633_001:0468b26": "世界生奇妙華。迦蘭陀竹園及耆闍崛山通",
    "T15n0633_001:0468b27": "為一會，坦然平正，生千葉華大如車輪。華",
    "T15n0633_001:0468b28": "上皆有七寶羅網，莊飾嚴麗垂布如雲。摩竭",
    "T15n0633_001:0468b29": "提界皆悉柔軟，如迦陵伽衣。爾時東方恒沙",
    "T15n0633_001:0468c01": "世界諸佛，告萬阿僧祇菩薩，皆一生補處：「汝",
    "T15n0633_001:0468c02": "往娑婆世界。其國有佛，名釋迦牟尼如來、應",
    "T15n0633_001:0468c03": "供、正遍知，當說入一切佛境三昧名如來智",
    "T15n0633_001:0468c04": "印。佛今入此定也。若有菩薩聞此三昧，勝百",
    "T15n0633_001:0468c05": "千劫行六波羅蜜。汝應往聽。」彼諸菩薩各以",
    "T15n0633_001:0468c06": "神力，如屈伸臂頃，至娑婆世界迦蘭陀竹園，",
    "T15n0633_001:0468c07": "前詣佛所，頂禮佛足，遶佛七匝，坐蓮華座。南、",
    "T15n0633_001:0468c08": "西、北方、四維、上、下亦復如是。時此三千大千世",
    "T15n0633_001:0468c09": "界，聲聞、緣覺及發大心者，皆悉來集，俱詣竹",
    "T15n0633_001:0468c10": "園，共至佛所。於此世界復有八十億菩薩，於",
    "T15n0633_001:0468c11": "一念頃一時來集，於四部眾次第而坐。復有",
    "T15n0633_001:0468c12": "三十萬聲聞承佛禪定，皆悉在會。此三千大",
    "T15n0633_001:0468c13": "千世界釋提桓因、護世四王，乃至大自在",
    "T15n0633_001:0468c14": "天、淨居天等、一切龍王、一切夜叉王、一切乾",
    "T15n0633_001:0468c15": "闥婆王、一切迦樓羅王、一切修和那王，各",
    "T15n0633_001:0468c16": "與眷屬無數圍遶而來集會，頂禮佛足，隨次",
    "T15n0633_001:0468c17": "就坐。時此三千大千世界大威德眾皆悉雲",
    "T15n0633_001:0468c18": "集，上至梵世無空缺處。爾時舍利弗、大目",
    "T15n0633_001:0468c19": "犍連、摩訶迦葉、摩訶俱絺羅、摩訶迦旃延、須",
    "T15n0633_001:0468c20": "菩提、邠耨文陀尼子問文殊師利：「如來今在",
    "T15n0633_001:0468c21": "何處？以何色像見如來乎？如來繫念，其相云",
    "T15n0633_001:0468c22": "何？」文殊答言：「汝諸聲聞大智成就，三昧自在，",
    "T15n0633_001:0468c23": "各以定力觀察佛身及繫念處為在何所。」諸",
    "T15n0633_001:0468c24": "大聲聞，入三昧觀，不見佛身及繫念處。時",
    "T15n0633_001:0468c25": "諸聲聞於此三千大千世界觀察推求，不見",
    "T15n0633_001:0468c26": "佛身，不見身相。「如是，文殊師利！不見如來",
    "T15n0633_001:0468c27": "及繫念處。我今云何得見佛身？」文殊答曰：",
    "T15n0633_001:0468c28": "「且待須臾，自當見佛。」爾時世尊從三昧起，三",
    "T15n0633_001:0468c29": "千世界即大震動。佛身殊特，威光顯曜。爾時",
    "T15n0633_001:0469a01": "舍利弗白佛言：「世尊！如來所入三昧，以何為",
    "T15n0633_001:0469a02": "相？諸大聲聞慧眼觀察，悉不能見。此三昧者",
    "T15n0633_001:0469a03": "以何境界？」爾時佛告舍利弗：「此三昧者無緣、",
    "T15n0633_001:0469a04": "無處，是佛境界，非一切聲聞、緣覺所知。如是，",
    "T15n0633_001:0469a05": "舍利弗！如來境界不可思議，是佛神力。舍利",
    "T15n0633_001:0469a06": "弗！佛身真實、非身、非作、非起、非滅、亦非長",
    "T15n0633_001:0469a07": "養、非化、非信、寂滅、無為、無跡、無行、無此、無",
    "T15n0633_001:0469a08": "彼、本性清淨、無有一法、非受、非願、非生、非報、",
    "T15n0633_001:0469a09": "非見、非聞、非覺、非施設、非嗅、非嘗、非觸、非惱、",
    "T15n0633_001:0469a10": "非籌量、非對、非心、非憶、非思、非非思、非入、非",
    "T15n0633_001:0469a11": "來、非去、去來道斷、非影、非瑕、非斷、非物、非",
    "T15n0633_001:0469a12": "實、非作、非造、非成就、非取、非覆、非現、非依、非",
    "T15n0633_001:0469a13": "闇、非明、寂靜、非寂靜、常住、靜定、淨、非淨、本性",
    "T15n0633_001:0469a14": "清淨、無有一法、非生、非起、非愛、寂住、非處、非",
    "T15n0633_001:0469a15": "動、非患、非語、非法、非非法、非福田、非不福田、",
    "T15n0633_001:0469a16": "非盡、非非盡、捨諸著、名為空、非違諍、無音聲、",
    "T15n0633_001:0469a17": "離名字、捨憶想、非相應、非不相應、非滅、非不",
    "T15n0633_001:0469a18": "滅、非量、非不量、非往、非返、非二、非不二、非此",
    "T15n0633_001:0469a19": "岸、非彼岸、非中流、非分、非非分、非業、非報、非",
    "T15n0633_001:0469a20": "聽、非思、非量、非障、非相、非非相、非門、非離、",
    "T15n0633_001:0469a21": "非著、樂行諸法、法法同相、如、真實、為度眾",
    "T15n0633_001:0469a22": "生實無所度、解未解者、調未調者、救未救",
    "T15n0633_001:0469a23": "者、示無示法、非等、非非等、非相似、非不相",
    "T15n0633_001:0469a24": "似、無等、甘露等、與空等、無處等、無得等、寂",
    "T15n0633_001:0469a25": "滅、盡滅、善調伏行處、轉不退輪、決定無疑、非",
    "T15n0633_001:0469a26": "離異、非二法、所習清淨、本行、威儀解脫具",
    "T15n0633_001:0469a27": "足、非長、非短、非方、非圓、非身相、非陰相、非入",
    "T15n0633_001:0469a28": "相、非界相、非有為起、非無為起、非無為真實、",
    "T15n0633_001:0469a29": "非命、非非命、非生、非現、無有見者、非實生、非",
    "T15n0633_001:0469b01": "言說、非忍、身相不動、非倒、非搖、非實、非憶、非",
    "T15n0633_001:0469b02": "和合、非作、非不作、非明、非相、非涅槃、不入涅",
    "T15n0633_001:0469b03": "槃、非定、非非定。」佛告舍利弗：「是名如來身相。",
    "T15n0633_001:0469b04": "一切眾生皆依於相，有能知此三昧者不？」「唯",
    "T15n0633_001:0469b05": "然，世尊！一切相中不得佛身。」爾時世尊欲增",
    "T15n0633_001:0469b06": "廣如來智印三昧而說偈言：",
    "T15n0633_001:0469b07": "「如身非身身解脫，　　無作無壞亦無得，",
    "T15n0633_001:0469b08": "法非相應不相應，　　是為顯示善逝身。",
    "T15n0633_001:0469b09": "非合不合無染著，　　非執非捨非等長，",
    "T15n0633_001:0469b10": "非造非處非非處，　　此身非顯無所欲。",
    "T15n0633_001:0469b11": "非執非作無所有，　　非色非心非二一，",
    "T15n0633_001:0469b12": "無分非分無起滅，　　真實無我現佛身。",
    "T15n0633_001:0469b13": "非強非弱亦非斷，　　非默非願非盡供，",
    "T15n0633_001:0469b14": "非得非定非依止，　　實身無染如是現。",
    "T15n0633_001:0469b15": "非見非聞非嗅觸，　　非依施設現影像，",
    "T15n0633_001:0469b16": "若有見者心歡喜，　　如是成就演說法。",
    "T15n0633_001:0469b17": "非陰非界非虛實，　　諸根非生非垢淨，",
    "T15n0633_001:0469b18": "非固不固水月現，　　欲觀善逝身如是。",
    "T15n0633_001:0469b19": "從因緣生非真實，　　非起非滅非動去，",
    "T15n0633_001:0469b20": "非現現三如幻師，　　如是觀佛無所依。",
    "T15n0633_001:0469b21": "非寂不寂非相應，　　非繫非欲非合散，",
    "T15n0633_001:0469b22": "猶如空拳實虛空，　　如是觀佛真供養。",
    "T15n0633_001:0469b23": "十方世界千億土，　　積聚珍寶至梵世，",
    "T15n0633_001:0469b24": "無量劫施一切佛，　　若有書寫福勝彼。",
    "T15n0633_001:0469b25": "若有過於恒沙劫，　　修習四等遍世間，",
    "T15n0633_001:0469b26": "及持淨戒無能比，　　信解此經福最勝。",
    "T15n0633_001:0469b27": "無始生死至今身，　　普於眾生行忍辱，",
    "T15n0633_001:0469b28": "若有暫信智印經，　　彼如須彌芥子分。",
    "T15n0633_001:0469b29": "三界眾生若干種，　　於無量劫頂戴行，",
    "T15n0633_001:0469c01": "身不疲懈無悔恨，　　能忍此經福無比。",
    "T15n0633_001:0469c02": "百世界沙眾生數，　　於無量劫修禪定，",
    "T15n0633_001:0469c03": "一日一夜持此經，　　功德勝彼不可數。",
    "T15n0633_001:0469c04": "智捨二邊行中道，　　過於無量塵數劫，",
    "T15n0633_001:0469c05": "若於此經如說解，　　彼如大海一渧分。",
    "T15n0633_001:0469c06": "不應以色色相觀，　　勿如愚人思察佛，",
    "T15n0633_001:0469c07": "見我實者須菩提，　　三界福田最清淨。」",
    "T15n0633_001:0469c08": "爾時世尊說是偈已，告舍利弗：「是為如來智",
    "T15n0633_001:0469c09": "印三昧，悉能滿足十方一切世界菩薩無閡",
    "T15n0633_001:0469c10": "智慧。舍利弗！若欲速見十方諸佛及諸菩薩，",
    "T15n0633_001:0469c11": "晝夜精勤修此三昧，悉皆得見。舍利弗！此三",
    "T15n0633_001:0469c12": "昧是菩薩無量門，遍行諸行陀羅尼，能持法",
    "T15n0633_001:0469c13": "界，令不斷絕。此陀羅尼執諸法門，若成就此",
    "T15n0633_001:0469c14": "相，名為菩薩，能成三十二相、八十種好，具相",
    "T15n0633_001:0469c15": "應行，業行清淨，出魔境界，不動，不出，等行佛",
    "T15n0633_001:0469c16": "行，身、口、意業皆悉清淨。欲解如來密法，應當",
    "T15n0633_001:0469c17": "修學如是三昧；欲次第說法，亦學此三昧；欲",
    "T15n0633_001:0469c18": "遍知諸法、欲知真諦、欲解萬億生死作證、欲",
    "T15n0633_001:0469c19": "解十二因緣、欲解一切眾生意趣所行、欲取",
    "T15n0633_001:0469c20": "淨妙佛國，當學此三昧；欲得妙光、欲成就眷",
    "T15n0633_001:0469c21": "屬、欲為眾生作依、欲成就相好、欲成就樂說",
    "T15n0633_001:0469c22": "辯、欲知諸法，應學是三昧。何以故？舍利弗！",
    "T15n0633_001:0469c23": "猶如意珠，隨眾所欲皆得滿願。如是，舍利弗！",
    "T15n0633_001:0469c24": "此三昧者，是諸菩薩一切妙事，悉能滿足一",
    "T15n0633_001:0469c25": "切願行。」爾時世尊而說偈言：",
    "T15n0633_001:0469c26": "「最勝智慧上智光，　　智光智富智富藏，",
    "T15n0633_001:0469c27": "智慧所作入智門，　　無量智印印此經。",
    "T15n0633_001:0469c28": "慧根智作智慧地，　　智起智光滅眾闇，",
    "T15n0633_001:0469c29": "慧不可盡慧開示，　　眾經日月照三界。",
    "T15n0633_001:0470a01": "平等等富等三昧，　　真實法相斷諸結，",
    "T15n0633_001:0470a02": "一切三昧智印門，　　此是佛種四妙辯。",
    "T15n0633_001:0470a03": "滅垢無盡渡彼岸，　　德藏福起福普應，",
    "T15n0633_001:0470a04": "是我所得快樂本，　　此三昧是善逝寶。",
    "T15n0633_001:0470a05": "如王愛國善執眾，　　盛勝妙寶隨應至，",
    "T15n0633_001:0470a06": "洗除貪欲及恚癡，　　寶海今說此經典。",
    "T15n0633_001:0470a07": "善寂能滅作憶念，　　善除諸穢淨我見，",
    "T15n0633_001:0470a08": "如健執劍壞無壞，　　佛報得此總持印。",
    "T15n0633_001:0470a09": "智能覆護諸眾生，　　智慧所作智滿富，",
    "T15n0633_001:0470a10": "智光普照無邊際，　　此經當得智慧門。",
    "T15n0633_001:0470a11": "自調調彼二想斷，　　滅六十二見愛等，",
    "T15n0633_001:0470a12": "得入如來甘露門，　　當成相好三十二。",
    "T15n0633_001:0470a13": "道及勝道次第道，　　助菩提法非助法，",
    "T15n0633_001:0470a14": "善能覺悟懈怠者，　　慧相無量不可盡。",
    "T15n0633_001:0470a15": "與法相應次第解，　　無量慧光陀羅尼，",
    "T15n0633_001:0470a16": "檀波羅蜜得成就，　　尸羅羼提亦如是，",
    "T15n0633_001:0470a17": "毘梨禪那智無盡，　　住此智慧成就度。",
    "T15n0633_001:0470a18": "勿畏業報及煩惱，　　亦勿畏魔眾惡趣，",
    "T15n0633_001:0470a19": "修集此經無障礙，　　隨其所念得成道。",
    "T15n0633_001:0470a20": "住賢劫中諸佛子，　　十方來會為我證，",
    "T15n0633_001:0470a21": "不壞法器皆集此，　　悉應奉持此經法。",
    "T15n0633_001:0470a22": "此經能生過去佛，　　亦是未來諸佛母，",
    "T15n0633_001:0470a23": "又能生於現在佛，　　勤修此經佛兄弟。",
    "T15n0633_001:0470a24": "業淨無垢行不退，　　超出淤泥昇不動，",
    "T15n0633_001:0470a25": "應此經者住真實，　　則得如來妙法藏。」",
    "T15n0633_001:0470a26": "爾時世尊廣說是法，三十恒沙菩薩得此三",
    "T15n0633_001:0470a27": "昧，六十八億那由他菩薩已於百千劫淨修",
    "T15n0633_001:0470a28": "諸行，於無上道得不退轉，音聲無盡，慧光陀",
    "T15n0633_001:0470a29": "羅尼。復有六十萬天及人未發無上菩提心",
    "T15n0633_001:0470b01": "者，今皆發意，聞此三昧，皆生隨喜。生隨喜時，",
    "T15n0633_001:0470b02": "即得阿毘跋致。佛為授記，於未來世過三萬",
    "T15n0633_001:0470b03": "劫當得成佛，號曰無畏。復有久修行者得無",
    "T15n0633_001:0470b04": "生忍，各於異國成無上道，盡同一號。爾時世",
    "T15n0633_001:0470b05": "尊四眾圍繞，告文殊師利：「汝等住不住法，不",
    "T15n0633_001:0470b06": "戲論，不作行，一切法無所依，應當守護此無",
    "T15n0633_001:0470b07": "上道，廣為人說。」爾時文殊童子從座而起，整",
    "T15n0633_001:0470b08": "衣服，胡跪合掌，白佛言：「世尊！我觀一切法不",
    "T15n0633_001:0470b09": "可得。我當護此無上菩提，如世尊無上道、無",
    "T15n0633_001:0470b10": "在、無不在、無處所、不現、不可執、無得、無失。」爾",
    "T15n0633_001:0470b11": "時會中三十億菩薩從座而起，偏袒右肩，合",
    "T15n0633_001:0470b12": "掌，白佛言：「世尊！我等亦欲守護如來無量阿",
    "T15n0633_001:0470b13": "僧祇那由他劫之所修習難得阿耨多羅三藐",
    "T15n0633_001:0470b14": "三菩提法。」各各脫身所著上衣，奉獻如來，發",
    "T15n0633_001:0470b15": "無上願。爾時世尊告彌勒菩薩：「汝當善聽！彌",
    "T15n0633_001:0470b16": "勒當知，此是汝事！於未來世後五十歲，當護",
    "T15n0633_001:0470b17": "此經！」彌勒白佛：「唯然，世尊！我當守護！」佛告彌",
    "T15n0633_001:0470b18": "勒：「三十億菩薩中，當有八千菩薩護持正法。",
    "T15n0633_001:0470b19": "其餘菩薩未能自調，不護正法，於後末世於",
    "T15n0633_001:0470b20": "如來阿僧祇劫之所修集難得阿耨多羅三",
    "T15n0633_001:0470b21": "藐三菩提正法之中，當起諍訟，輕毀不說，不",
    "T15n0633_001:0470b22": "能聽受，不能護持。「彌勒！有七法發菩提心。何",
    "T15n0633_001:0470b23": "等為七？一者、如佛、菩薩發菩提心。二者、正法",
    "T15n0633_001:0470b24": "將滅，為護持故，發菩提心。三者、見諸眾生眾",
    "T15n0633_001:0470b25": "苦所逼，起大悲念，發菩提心。四者、菩薩教餘",
    "T15n0633_001:0470b26": "眾生，發菩提心。五者、布施時自發菩提心。六",
    "T15n0633_001:0470b27": "者、見他發意，隨學發心。七者、見如來三十二",
    "T15n0633_001:0470b28": "相、八十種好，具足莊嚴，若聞發心。彌勒！如是",
    "T15n0633_001:0470b29": "七因緣發菩提心。如佛、菩薩發菩提心；正法",
    "T15n0633_001:0470c01": "將滅，為護持故，發菩提心；見諸眾生眾苦所",
    "T15n0633_001:0470c02": "逼，起大悲念，發菩提心；發此三心，能為諸佛、",
    "T15n0633_001:0470c03": "菩薩護持正法，又能疾得不退轉地，成就佛",
    "T15n0633_001:0470c04": "道。後四發心，剛強難伏，不能護法。「復次，彌勒！",
    "T15n0633_001:0470c05": "菩薩成就五法，應當如是阿毘跋致。何等為",
    "T15n0633_001:0470c06": "五？一者、於諸眾生起平等心。二者、見他得利，",
    "T15n0633_001:0470c07": "不生嫉妬。三者、見護法者，寧失身命，不說其",
    "T15n0633_001:0470c08": "過。四者、能捨一切利養。五者、信甚深法，不信",
    "T15n0633_001:0470c09": "世間經書、文頌。彌勒！菩薩成此五法，名不退",
    "T15n0633_001:0470c10": "轉。「復次，彌勒！菩薩復有五法，其心剛強，能壞",
    "T15n0633_001:0470c11": "正法。何等為五？一者、起不善色。二者、信用鄙",
    "T15n0633_001:0470c12": "行。三者、貪著利養。四者、護惜檀越。五者、心懷",
    "T15n0633_001:0470c13": "諂曲，行不真實，口雖說空，而行不稱。是名為",
    "T15n0633_001:0470c14": "五，毀滅正法。「復次，彌勒！菩薩復有五法，成就",
    "T15n0633_001:0470c15": "阿毘跋致。何等為五？一者、不得我。二者、不得",
    "T15n0633_001:0470c16": "眾生。三者、了達法界無得、無說。四者、不得菩",
    "T15n0633_001:0470c17": "提。五者、不以色身觀於如來。彌勒！菩薩成就",
    "T15n0633_001:0470c18": "如是五法，名為阿毘跋致。」爾時世尊而說偈",
    "T15n0633_001:0470c19": "曰：",
    "T15n0633_001:0470c20": "「為智興嫉妬，　　如烏蟲壞木，",
    "T15n0633_001:0470c21": "非言說信鄙，　　能護佛菩提。",
    "T15n0633_001:0470c22": "曠野修精進，　　深忍常宴默，",
    "T15n0633_001:0470c23": "如犀離眷屬，　　善護道不失。",
    "T15n0633_001:0470c24": "遠眾樂空閑，　　如驚鹿思靜，",
    "T15n0633_001:0470c25": "無著如空風，　　是行能持法。",
    "T15n0633_001:0470c26": "不惜身及命，　　於親不染愛，",
    "T15n0633_001:0470c27": "勤修空無我，　　是能成菩提。",
    "T15n0633_001:0470c28": "後世有眾生，　　說我行菩提，",
    "T15n0633_001:0470c29": "心輕躁諂曲，　　不能護正法。",
    "T15n0633_001:0471a01": "念然燈佛前，　　過八十億劫，",
    "T15n0633_001:0471a02": "有佛名月髻，　　演說此三昧。",
    "T15n0633_001:0471a03": "初會八十億，　　那由他菩薩，",
    "T15n0633_001:0471a04": "聞佛演說法，　　皆得不退轉。",
    "T15n0633_001:0471a05": "第二會說法，　　七十三由他，",
    "T15n0633_001:0471a06": "第三會聞法，　　七十億由他。",
    "T15n0633_001:0471a07": "佛壽無量劫，　　光六十由旬，",
    "T15n0633_001:0471a08": "僧九十九億，　　無生心自在。",
    "T15n0633_001:0471a09": "時有轉輪王，　　號名曰慧起，",
    "T15n0633_001:0471a10": "王領閻浮提，　　七十千由旬，",
    "T15n0633_001:0471a11": "并王四天下，　　婇女六十億，",
    "T15n0633_001:0471a12": "其王有千子，　　所住名樂光，",
    "T15n0633_001:0471a13": "百千城莊嚴，　　園觀悉具足，",
    "T15n0633_001:0471a14": "皆豐樂熾盛，　　猶如忉利天。",
    "T15n0633_001:0471a15": "其王夢聞音，　　月髻佛興世，",
    "T15n0633_001:0471a16": "百六十億眾，　　俱行詣佛前。",
    "T15n0633_001:0471a17": "時王聞此經，　　甚深法身定，",
    "T15n0633_001:0471a18": "即捨國奉佛，　　惟願隨所用。",
    "T15n0633_001:0471a19": "諸城起精舍，　　皆以妙栴檀，",
    "T15n0633_001:0471a20": "兼施眾僕使，　　金布經行地。",
    "T15n0633_001:0471a21": "時王供養佛，　　具滿八萬歲，",
    "T15n0633_001:0471a22": "專精不睡臥，　　無厭無悋惜。",
    "T15n0633_001:0471a23": "一日所設供，　　其數無有量，",
    "T15n0633_001:0471a24": "諸供養施佛，　　為求此三昧。",
    "T15n0633_001:0471a25": "閑居修靜念，　　三昧甚深妙，",
    "T15n0633_001:0471a26": "不以有相獲，　　亦非巧便得。",
    "T15n0633_001:0471a27": "即捨國出家，　　被以舍那服，",
    "T15n0633_001:0471a28": "繫念三千歲，　　思定不倚臥。",
    "T15n0633_001:0471a29": "佛於是中間，　　說法令開解，",
    "T15n0633_001:0471b01": "滅度後起塔，　　六萬四千億。",
    "T15n0633_001:0471b02": "各施五百蓋，　　七寶而莊嚴，",
    "T15n0633_001:0471b03": "一一百妓樂，　　照以八千燈，",
    "T15n0633_001:0471b04": "被服麁垢衣，　　七萬三千歲，",
    "T15n0633_001:0471b05": "常說此三昧。　　其心無所欲，",
    "T15n0633_001:0471b06": "稱歎不著名，　　不求世勝智，",
    "T15n0633_001:0471b07": "乞匃不受請，　　護法依止住，",
    "T15n0633_001:0471b08": "八萬億那由，　　佛所持淨戒，",
    "T15n0633_001:0471b09": "悉如上供養，　　具足此三昧。",
    "T15n0633_001:0471b10": "若欲得菩提，　　應當如佛學，",
    "T15n0633_001:0471b11": "勿信非道論，　　敬修此經者。",
    "T15n0633_001:0471b12": "後世說行道，　　而返毀禁戒，",
    "T15n0633_001:0471b13": "為利不為法，　　雖讀不解空。",
    "T15n0633_001:0471b14": "說空不解達，　　邪命不清淨，",
    "T15n0633_001:0471b15": "論空而取空，　　自言不疑道。",
    "T15n0633_001:0471b16": "爾時慧起王，　　阿彌陀佛是，",
    "T15n0633_001:0471b17": "時王千子者，　　則賢劫千佛。",
    "T15n0633_001:0471b18": "時同王出家，　　眷屬弟子等，",
    "T15n0633_001:0471b19": "於今在我前，　　此會四眾是。",
    "T15n0633_001:0471b20": "念億那由佛，　　出家聞正法，",
    "T15n0633_001:0471b21": "聞即能受持，　　得空無所倚。",
    "T15n0633_001:0471b22": "起無量方便，　　供養諸如來，",
    "T15n0633_001:0471b23": "不得菩提相，　　皆由行真實。",
    "T15n0633_001:0471b24": "得見然燈佛，　　斷求獲平等，",
    "T15n0633_001:0471b25": "爾時即授記，　　未來當成佛。」",
    "T15n0633_001:0471b26": "時有女人，名曰賢首——頻婆羅王大夫人也；又",
    "T15n0633_001:0471b27": "彼夫人，名曰金光拘達女也——從座而起，往詣",
    "T15n0633_001:0471b28": "佛所，皆以衣裓盛七寶華各五百裹以散佛",
    "T15n0633_001:0471b29": "上，并以劫貝育衣價直百千奉上如來，而白",
    "T15n0633_001:0471c01": "佛言：「世尊！我於此定信解、受持。有讀誦者，我",
    "T15n0633_001:0471c02": "當擁護，隨其求欲，供養所須。我當以摩訶衍",
    "T15n0633_001:0471c03": "法教化眾生，不言是空、是不空，不但言說，決",
    "T15n0633_001:0471c04": "定受持，必如說行，不惜身命，何況財寶！亦當",
    "T15n0633_001:0471c05": "如說，展轉相教。」爾時頻婆羅王後宮八千女",
    "T15n0633_001:0471c06": "人、摩伽陀國六萬優婆夷，悉發無上菩提之",
    "T15n0633_001:0471c07": "心，於此三昧皆生隨喜，而發誓言：「於後末世",
    "T15n0633_001:0471c08": "當護正法！」爾時世尊知其心念，即便微笑。眾",
    "T15n0633_001:0471c09": "妙色光從口而出，普照十方，還從頂入。爾時",
    "T15n0633_001:0471c10": "賢首金光生信敬心，即共同聲以偈頌曰：",
    "T15n0633_001:0471c11": "「勝人德聚無如佛，　　功德華樹星中王，",
    "T15n0633_001:0471c12": "言軟怡悅次第味，　　十力世尊笑何緣？",
    "T15n0633_001:0471c13": "面圓如月開世眼，　　梵音清淨普樂聞，",
    "T15n0633_001:0471c14": "調柔剛強悅身心，　　人雄師子笑何因？",
    "T15n0633_001:0471c15": "和忍無濁言真正，　　應聲圓滿眾味具，",
    "T15n0633_001:0471c16": "明了諸行無量義，　　願功德聚演笑意。",
    "T15n0633_001:0471c17": "八種妙音悉具足，　　六十莊嚴和雅聲，",
    "T15n0633_001:0471c18": "解眾言音七百種，　　通達義味六十億，",
    "T15n0633_001:0471c19": "八十億數相應音，　　十那由他聲亦然，",
    "T15n0633_001:0471c20": "不可限量無極尊，　　惟願演說笑因緣。",
    "T15n0633_001:0471c21": "眾山中最無能動，　　解相應義滅眾疑，",
    "T15n0633_001:0471c22": "能斷眾苦得安樂，　　寶聚如實說笑緣。",
    "T15n0633_001:0471c23": "金山解說七寶乘，　　猶如華月眾所樂，",
    "T15n0633_001:0471c24": "獨步音聲如師子，　　願說放光微笑緣。",
    "T15n0633_001:0471c25": "三界特尊淨三垢，　　於無量劫善寂行，",
    "T15n0633_001:0471c26": "笑光充滿十方界，　　善利放演甘露門。",
    "T15n0633_001:0471c27": "琴瑟銅鈸簫笛聲，　　擊鼓鳴貝眾妙音，",
    "T15n0633_001:0471c28": "緊陀羅聲迦陵伽，　　哀鸞鴻鵠拘翅羅，",
    "T15n0633_001:0471c29": "鞞節箜篌俱暢發，　　不及如來一妙音。",
    "T15n0633_001:0472a01": "如此十方來會眾，　　種種意見各不同，",
    "T15n0633_001:0472a02": "願如實說滅見愛，　　還彼國已滿眾願。",
    "T15n0633_001:0472a03": "十方各遣一億眾，　　皆為正法來會此，",
    "T15n0633_001:0472a04": "笑因必為雨法雨，　　演說何法令歡喜？」",
    "T15n0633_001:0472a05": "賢首金光說此頌已，爾時世尊以偈答曰：",
    "T15n0633_001:0472a06": "「我念過去恒沙劫，　　佛號福光世間解，",
    "T15n0633_001:0472a07": "其壽七十六萬億，　　聲聞眾數無限量。",
    "T15n0633_001:0472a08": "有轉輪王名慧御，　　夫人月觀次名炎，",
    "T15n0633_001:0472a09": "捨離家愛求正法，　　於一億歲常護持。",
    "T15n0633_001:0472a10": "六十萬億三十萬，　　於此諸佛護正法，",
    "T15n0633_001:0472a11": "三十恒沙未來佛，　　護持正法不斷絕。",
    "T15n0633_001:0472a12": "時慧御王阿閦佛，　　汝等於彼常俱生，",
    "T15n0633_001:0472a13": "以護法緣捨女身，　　當生無量極樂國。",
    "T15n0633_001:0472a14": "此眾護法亦當生，　　法將欲滅為已住，",
    "T15n0633_001:0472a15": "必生極樂千葉華，　　相好莊嚴為佛子。",
    "T15n0633_001:0472a16": "既得生彼供正覺，　　莊嚴王劫無荊棘，",
    "T15n0633_001:0472a17": "於彼得成無上道，　　執持正法及天人。",
    "T15n0633_001:0472a18": "彼佛國土無魔事，　　無惡業報無胎生，",
    "T15n0633_001:0472a19": "日有無量菩薩集，　　又無聲聞緣覺名。",
    "T15n0633_001:0472a20": "不惜身命護佛道，　　不為名譽而退轉，",
    "T15n0633_001:0472a21": "為無上道速成就，　　又欲疾成一切國。",
    "T15n0633_001:0472a22": "汝等和合信敬佛，　　恭敬無依護菩提，",
    "T15n0633_001:0472a23": "大法將壞世末時，　　不應從彼貪利養。",
    "T15n0633_001:0472a24": "我於億劫妻子施，　　捨頭目體求佛道，",
    "T15n0633_001:0472a25": "非法為利說法過，　　悋惜施主生瞋嫉。",
    "T15n0633_001:0472a26": "八萬億人起悲涕，　　當護滅法依菩提，",
    "T15n0633_001:0472a27": "三千界動天雨華，　　愛敬此經壽命最。",
    "T15n0633_001:0472a28": "如此佛土恒沙等，　　滿中金施無量劫，",
    "T15n0633_001:0472a29": "若能信此智印經，　　恒沙寶施無與比。",
    "T15n0633_001:0472b01": "勿妄授與不樂道，　　聞佛希有生道心，",
    "T15n0633_001:0472b02": "應次第學此經典，　　如說而行成菩提。",
    "T15n0633_001:0472b03": "曠野持戒修恭敬，　　三業於眾如親想，",
    "T15n0633_001:0472b04": "修六和敬生佛想，　　欲求妙法學此經。",
    "T15n0633_001:0472b05": "若有書寫此法印，　　讀誦宣示為人說，",
    "T15n0633_001:0472b06": "此功德身不可議，　　佛子當生極樂國。」",
    "T15n0633_001:0472b07": "爾時彌勒菩薩白佛言：「世尊！未來當有幾數",
    "T15n0633_001:0472b08": "菩薩受持此三昧？」佛告彌勒：「未來世中少有",
    "T15n0633_001:0472b09": "信樂，多壞善根，斷滅正法。行此法者甚難、甚",
    "T15n0633_001:0472b10": "難！」佛告彌勒：「我若盡說未來菩薩不相應行，",
    "T15n0633_001:0472b11": "不可窮盡。」彌勒白佛：「惟願說之！惟願說之！",
    "T15n0633_001:0472b12": "愍我等故。未來世中或有修習真實行者，得",
    "T15n0633_001:0472b13": "聞此經，如說修行，應無上道。」佛告彌勒：「如",
    "T15n0633_001:0472b14": "汝所說。若有菩薩已於百佛發菩提心，殖諸",
    "T15n0633_001:0472b15": "善根，於未來世忘失道心。彌勒！復有菩",
    "T15n0633_001:0472b16": "薩於千佛所發無上心，殖諸善根，於未來世",
    "T15n0633_001:0472b17": "生菩提心，不信大乘，輕弄摩訶衍。彌勒！復",
    "T15n0633_001:0472b18": "有菩薩於萬佛所發菩提心，殖諸善根，於未",
    "T15n0633_001:0472b19": "來世生菩提心，信重大乘，而不受持，亦不讀",
    "T15n0633_001:0472b20": "誦。彌勒！復有菩薩於億佛所發菩提心，殖諸",
    "T15n0633_001:0472b21": "善根，於未來世生菩提心，能聽，能書，不解深",
    "T15n0633_001:0472b22": "義，不能決定。彌勒！復有菩薩於十億佛所發",
    "T15n0633_001:0472b23": "菩提心，殖諸善根，於未來世生菩提心，聽受",
    "T15n0633_001:0472b24": "大乘，書寫，讀誦，而於菩提，忍不成就。彌勒！復",
    "T15n0633_001:0472b25": "有菩薩三十億佛所發菩提心，殖諸善根，於",
    "T15n0633_001:0472b26": "未來世生菩提心，聞摩訶衍能聽，能受，書寫，",
    "T15n0633_001:0472b27": "讀誦，大忍成就，於此三昧猶未相應，不得應",
    "T15n0633_001:0472b28": "辯。彌勒！復有菩薩八十億佛所發菩提心，",
    "T15n0633_001:0472b29": "殖諸善根，於未來世生菩提心，聞摩訶衍能",
    "T15n0633_001:0472c01": "受，能持，書寫，讀誦，得此三昧，忍力滿足，解一",
    "T15n0633_001:0472c02": "切法，廣說菩提，魔不能壞，無諸業障，阿僧祇",
    "T15n0633_001:0472c03": "劫所作惡行，頭熱、心惱、為人誹謗、輕弄、蚩笑，",
    "T15n0633_001:0472c04": "現世即除，當於無量、無數佛所恭敬供養，終",
    "T15n0633_001:0472c05": "不退轉菩提之心，得堅固志，繫念不散。如是",
    "T15n0633_001:0472c06": "菩薩先世惡業，於未來世受惡色身眾罪即",
    "T15n0633_001:0472c07": "滅。或多病苦；為人所憎；生下賤家，或生貧家，",
    "T15n0633_001:0472c08": "或生邊地及邪見家；惡友相得，得不同志；人",
    "T15n0633_001:0472c09": "不恭敬；多諸憂惱；為王所忿；值國荒壞；聚落",
    "T15n0633_001:0472c10": "分散；親族乖離；知識殊越；不遇法會；諸所",
    "T15n0633_001:0472c11": "須欲，人不惠施；設有所得，眾不會樂；或得少",
    "T15n0633_001:0472c12": "施；貴者所棄，貧者親敬；欲修善業，多諸乖",
    "T15n0633_001:0472c13": "閡；頑闇散亂，不達法次；無諸僕使；臥輒惡",
    "T15n0633_001:0472c14": "夢，或復餘夢，罪業即除。往業所拘，魔所障",
    "T15n0633_001:0472c15": "蔽，虛妄取相，為魔得便，不解諸法，有利養",
    "T15n0633_001:0472c16": "處，自生下心；端正人眾，形我醜陋，人不愛",
    "T15n0633_001:0472c17": "念；見他得利，心生憎嫉，更相輕毀。如是略說。",
    "T15n0633_001:0472c18": "彌勒！若有菩薩於百佛所共作功德，不欲𮓪",
    "T15n0633_001:0472c19": "失，以是因緣互相毀壞，況不作者！如是，彌勒！",
    "T15n0633_001:0472c20": "應堅精進，以正憶念，起大忍力，成就深法妙",
    "T15n0633_001:0472c21": "智方便，於未來世欲持此法，當起精進。」爾時",
    "T15n0633_001:0472c22": "彌勒菩薩、文殊師利菩薩、喜王菩薩，如是等",
    "T15n0633_001:0472c23": "六十菩薩為上首，白佛言：「世尊！我今聞此護",
    "T15n0633_001:0472c24": "法功德，於未來世護持此經。」爾時世尊而說",
    "T15n0633_001:0472c25": "偈言：",
    "T15n0633_001:0472c26": "「少欲無垢無邪諂，　　常正憶念遠離行，",
    "T15n0633_001:0472c27": "深忍堅固無動搖，　　為護十方珍寶聚。",
    "T15n0633_001:0472c28": "威儀靜默無染著，　　無求無欲離諍訟，",
    "T15n0633_001:0472c29": "心等如空無轍跡，　　行應真如體三昧。",
    "T15n0633_001:0473a01": "堅固菩提常現前，　　解了甚深名正覺，",
    "T15n0633_001:0473a02": "不觀憎愛無所著，　　乃能獲得此三昧。",
    "T15n0633_001:0473a03": "於怨親中心平等，　　於佛善友無異想，",
    "T15n0633_001:0473a04": "修六和敬戒清淨，　　是能速解此三昧。",
    "T15n0633_001:0473a05": "明了世間最殊勝，　　應辯印法百億相，",
    "T15n0633_001:0473a06": "智慧照明喻日光，　　於此中說入智門。",
    "T15n0633_001:0473a07": "日月晝夜處虛空，　　又如雪山常處地，",
    "T15n0633_001:0473a08": "帝釋梵王轉輪王，　　如醫善治此亦然。",
    "T15n0633_001:0473a09": "此經淨心滅業報，　　此經降魔名甘露，",
    "T15n0633_001:0473a10": "此神足眼知他心，　　一切異類若干應。",
    "T15n0633_001:0473a11": "此能憶知那由劫，　　此能滅除一切愛，",
    "T15n0633_001:0473a12": "此佛所讚如來印，　　此道相應如觀掌。",
    "T15n0633_001:0473a13": "此經撰釋諸空義，　　此是空寂真實住，",
    "T15n0633_001:0473a14": "有無二邊名戲論，　　永捨無著持正法。",
    "T15n0633_001:0473a15": "佛涅槃後有說言，　　我見諸法空如夢，",
    "T15n0633_001:0473a16": "諸法不起無作者，　　於中施設作想住。",
    "T15n0633_001:0473a17": "法空無生無作者，　　無見無來亦無動，",
    "T15n0633_001:0473a18": "凡所著法名法賊，　　而自說言我學空。",
    "T15n0633_001:0473a19": "若從彼聞名聞法，　　悲涕流淚衣毛竪，",
    "T15n0633_001:0473a20": "又自稱讚不退轉，　　後復說彼眾惡相。",
    "T15n0633_001:0473a21": "貴賤貧窮失財寶，　　我若得法獲眾利，",
    "T15n0633_001:0473a22": "我若出家榮親族，　　而於佛子生嫉恚。",
    "T15n0633_001:0473a23": "為無上道故出家，　　欲行菩提而不住，",
    "T15n0633_001:0473a24": "如渡大海彼岸遠，　　是於菩提無正信。",
    "T15n0633_001:0473a25": "靜住山澤威儀具，　　師友清淨眷屬善，",
    "T15n0633_001:0473a26": "為利養故求親友，　　而自稱說真出家。",
    "T15n0633_001:0473a27": "出家能應此正法，　　猶如蓮華無染著，",
    "T15n0633_001:0473a28": "此經相應次第行，　　是真菩提常守護。",
    "T15n0633_001:0473a29": "喜王我今教誡汝，　　慎莫隨彼不善學，",
    "T15n0633_001:0473b01": "如法修行具佛德，　　汝等應當如我學。",
    "T15n0633_001:0473b02": "假使田如那由界，　　恒沙數種殖其中，",
    "T15n0633_001:0473b03": "一種生於恒沙實，　　一切種生亦如是。",
    "T15n0633_001:0473b04": "如是展轉千萬種，　　彌綸繁茂滋別生，",
    "T15n0633_001:0473b05": "如其所種不可數，　　一切猶尚無計量。",
    "T15n0633_001:0473b06": "以是巧便盡東方，　　如是所種無有餘，",
    "T15n0633_001:0473b07": "一切諸方亦如是，　　是諸子數佛充滿。",
    "T15n0633_001:0473b08": "一一諸佛有百頭，　　一一佛頭有百舌，",
    "T15n0633_001:0473b09": "如是經歷無量劫，　　悉共讚歎應此經。",
    "T15n0633_001:0473b10": "書寫受持及讀誦，　　演說功德不可盡，",
    "T15n0633_001:0473b11": "如須彌山芥子分，　　滿虛空草一葉分。",
    "T15n0633_001:0473b12": "如大海水一渧分，　　當應此經離有行，",
    "T15n0633_001:0473b13": "為聞受持書讀誦，　　是故我說如是偈。」",
    "T15n0633_001:0473b14": "爾時喜王菩薩、文殊師利法王子菩薩，如是",
    "T15n0633_001:0473b15": "六十菩薩得無緣行，而白佛言：「世尊！所言法，",
    "T15n0633_001:0473b16": "云何為法？」佛告喜王：「所言法者，無作、無施設，",
    "T15n0633_001:0473b17": "而有言說。」「唯然，世尊！若法無作、無施設，何故",
    "T15n0633_001:0473b18": "而有言說？」佛言：「若法無作、無施設，無可得如",
    "T15n0633_001:0473b19": "是言說。遍觀諸法不得、不盡、不越、不減、不",
    "T15n0633_001:0473b20": "滅、不貪、無生、無處、無處所、無彼、無此、非有",
    "T15n0633_001:0473b21": "為、非無為、假名、非假名、非心、非非心、非對、非",
    "T15n0633_001:0473b22": "非對、非相應、非不相應、等、非等、境界、非境界、",
    "T15n0633_001:0473b23": "分、非分、近、非近、非染、非言說。」「唯然，世尊！云何",
    "T15n0633_001:0473b24": "非染、非言說？」佛言：「善男子！非染、非言說名涅",
    "T15n0633_001:0473b25": "槃。」爾時文殊師利法王子白佛言：「世尊！若法",
    "T15n0633_001:0473b26": "如是相，何等法滅？何法可護？」佛告文殊師利：",
    "T15n0633_001:0473b27": "「起法相者，戲弄諸法；戲弄諸法，起有、無二邊；",
    "T15n0633_001:0473b28": "起二邊者，此則滅法。第一義中無法、無法滅，",
    "T15n0633_001:0473b29": "亦無有諍。」爾時世尊而說偈言：",
    "T15n0633_001:0473c01": "「或有說實而不異，　　或復有異說無常，",
    "T15n0633_001:0473c02": "若有得法計二邊，　　是名戲論不相應。",
    "T15n0633_001:0473c03": "法無有作亦無壞，　　本不見自不見他，",
    "T15n0633_001:0473c04": "亦無相應施設念。　　若自說言我忍空，",
    "T15n0633_001:0473c05": "繫念於空不相應，　　是法不生妄思量，",
    "T15n0633_001:0473c06": "諸所施作皆魔網。　　心無所緣名法印，",
    "T15n0633_001:0473c07": "若有思計名凡夫，　　諸法本無而妄取，",
    "T15n0633_001:0473c08": "籌量諸法計言聲。　　愚人妄取有無二，",
    "T15n0633_001:0473c09": "智求於智不得智，　　智慧終不生於智，",
    "T15n0633_001:0473c10": "演說有為虛假相，　　亦非有智非無智。",
    "T15n0633_001:0473c11": "若法少分是實有，　　壞敗則成斷滅法，",
    "T15n0633_001:0473c12": "若使有法實住者，　　一切諸法則常住，",
    "T15n0633_001:0473c13": "愚人放捨復還得，　　是則壞陰乖法相。",
    "T15n0633_001:0473c14": "計著於我得我實，　　智人知法非有無，",
    "T15n0633_001:0473c15": "明與無明法無二，　　若聞演說則驚疑。",
    "T15n0633_001:0473c16": "此則繫念邊見相，　　有為壞敗說涅槃，",
    "T15n0633_001:0473c17": "心不能知心實相，　　實相亦復不知心，",
    "T15n0633_001:0473c18": "一切諸法皆如夢，　　或說真實著我見。",
    "T15n0633_001:0473c19": "法從緣起非真諦，　　若法滅盡亦非諦，",
    "T15n0633_001:0473c20": "以是方便得真實，　　起法若實佛應起。",
    "T15n0633_001:0473c21": "如來智慧不可得，　　雖說諸法無顯示，",
    "T15n0633_001:0473c22": "雖治眾病無解脫，　　如是名為善寂解。",
    "T15n0633_001:0473c23": "若使涅槃有分者，　　諸佛聲聞應往彼，",
    "T15n0633_001:0473c24": "牆壁諸法無涅槃，　　智者不應生戲論。",
    "T15n0633_001:0473c25": "莫能見實眾生者，　　亦無可示言說有，",
    "T15n0633_001:0473c26": "眾生自起可見相，　　此是涅槃無所著。",
    "T15n0633_001:0473c27": "或有說陰是真諦，　　或說滅愛名為道，",
    "T15n0633_001:0473c28": "惟一真諦不生滅，　　或復演說四真諦。",
    "T15n0633_001:0473c29": "推求不得一法本，　　況坐道樹見四諦，",
    "T15n0633_001:0474a01": "眾雜穢心共出家，　　轉壞我法妄起作。",
    "T15n0633_001:0474a02": "為沙門果及名譽，　　勿近惡友親善友，",
    "T15n0633_001:0474a03": "如犀獨處在曠野，　　與此三昧義相應。",
    "T15n0633_001:0474a04": "八十億佛二足尊，　　護念書持此經者，",
    "T15n0633_001:0474a05": "見諦諸天亦護念，　　晝夜防護不捨離。",
    "T15n0633_001:0474a06": "無量光照無窮盡，　　慧明導示百法門，",
    "T15n0633_001:0474a07": "於夢開悟令成就，　　持此三昧甚希有。」",
    "T15n0633_001:0474a08": "爾時佛告文殊師利：「若欲成就佛菩提者，於",
    "T15n0633_001:0474a09": "此三昧應專心學，成就三十二相、八十種好、",
    "T15n0633_001:0474a10": "十力、四無所畏、大慈大悲，成就佛眼，自成菩",
    "T15n0633_001:0474a11": "提，成聲聞眾，成菩薩眾，成佛國土，成大智陀",
    "T15n0633_001:0474a12": "羅尼。欲解一切眾生語言、欲得應辯、欲得決",
    "T15n0633_001:0474a13": "定辯、欲得神足、欲說不退法、欲解一切相應",
    "T15n0633_001:0474a14": "法、欲明解諸法，應當修習如是三昧。何以故？",
    "T15n0633_001:0474a15": "菩薩與此三昧相應，則得如上功德，名為佛，",
    "T15n0633_001:0474a16": "名為遍學，名洲，名救，名為應供，名一切智，名",
    "T15n0633_001:0474a17": "為調伏，名世間解，名無上士，名為如來。如說",
    "T15n0633_001:0474a18": "而行，無等，無等等，名第一論、實論，為最勝。何",
    "T15n0633_001:0474a19": "以故？文殊師利！我住此三昧，見然燈佛即得",
    "T15n0633_001:0474a20": "菩提。」文殊師利白佛言：「唯然，世尊！若世尊見",
    "T15n0633_001:0474a21": "然燈佛即得菩提，何故阿僧祇劫在生死中，",
    "T15n0633_001:0474a22": "修難行苦行。」佛告文殊師利：「我為眾生作佛",
    "T15n0633_001:0474a23": "事，化眾生，令住三乘，為說本願。文殊師利！",
    "T15n0633_001:0474a24": "我於爾時亦得菩提，亦入涅槃。」爾時世尊而",
    "T15n0633_001:0474a25": "說偈言：",
    "T15n0633_001:0474a26": "「能與此相應，　　自覺福無量，",
    "T15n0633_001:0474a27": "十方百億佛，　　皆護念此人。",
    "T15n0633_001:0474a28": "不退轉甘露，　　不思顯百相，",
    "T15n0633_001:0474a29": "修習必獲得，　　無盡總持王。",
    "T15n0633_001:0474b01": "此智三昧定，　　解一切言音，",
    "T15n0633_001:0474b02": "能壞諸法相，　　解脫滅眾結。",
    "T15n0633_001:0474b03": "善寂不起滅，　　不著除眾疑，",
    "T15n0633_001:0474b04": "成十力相好，　　一切佛功德。",
    "T15n0633_001:0474b05": "善靜解眾音，　　種種異類聲，",
    "T15n0633_001:0474b06": "次第解令喜，　　淨有無二邊。",
    "T15n0633_001:0474b07": "決定智最勝，　　滅除一切結，",
    "T15n0633_001:0474b08": "若能學此經，　　決了道無疑。",
    "T15n0633_001:0474b09": "若於三七日，　　專心學此經，",
    "T15n0633_001:0474b10": "不懈不睡臥，　　不隨親愛樂，",
    "T15n0633_001:0474b11": "柔軟和悅言，　　慈悲不嫉妬，",
    "T15n0633_001:0474b12": "修習六和敬，　　持戒得三昧。",
    "T15n0633_001:0474b13": "等心具威儀，　　直心樂解脫，",
    "T15n0633_001:0474b14": "不造作緣起，　　知足垢不著。",
    "T15n0633_001:0474b15": "堅固不輕躁，　　不現邪偽相，",
    "T15n0633_001:0474b16": "如禽無繫著，　　必獲總持王。",
    "T15n0633_001:0474b17": "三千界震動，　　天奏眾樂音，",
    "T15n0633_001:0474b18": "雨散妙香花，　　并幢蓋百千。",
    "T15n0633_001:0474b19": "又雨妙天冠，　　車𤦲寶瓔珞，",
    "T15n0633_001:0474b20": "摩尼及真珠，　　圓寶光悅衣。",
    "T15n0633_001:0474b21": "於上無量天，　　諸龍金翅鳥，",
    "T15n0633_001:0474b22": "龍阿修羅王，　　比丘清信士，",
    "T15n0633_001:0474b23": "尼及清信女，　　各脫身上衣，",
    "T15n0633_001:0474b24": "圓寶以散佛，　　願求無上道。",
    "T15n0633_001:0474b25": "我說無限量，　　亦不可顯示，",
    "T15n0633_001:0474b26": "若發菩提心，　　即得不退轉。",
    "T15n0633_001:0474b27": "調伏得羅漢，　　其數如恒沙，",
    "T15n0633_001:0474b28": "百世界眾生，　　聞法逮歡喜。」",
    "T15n0633_001:0474b29": "爾時世尊說是法時，阿僧祇眾生皆發無上",
    "T15n0633_001:0474c01": "菩提之心；八十那由他天及人皆得不退轉",
    "T15n0633_001:0474c02": "於無上道；六萬三十億天人得無生法忍；無",
    "T15n0633_001:0474c03": "數眾生得阿羅漢；如是十方來會菩薩摩訶",
    "T15n0633_001:0474c04": "薩皆得此三昧。佛說經已，喜王菩薩、文殊師",
    "T15n0633_001:0474c05": "利為上首，如是六十不可思議菩薩、賢劫一",
    "T15n0633_001:0474c06": "切菩薩，彌勒為上首。賢首金光、如是十方來",
    "T15n0633_001:0474c07": "會菩薩、諸大聲聞及四部眾、天人、乾闥婆、阿",
    "T15n0633_001:0474c08": "修羅，一切世間，聞佛所說，皆大歡喜。",
    "T15n0633_001:0474c09": "佛說如來智印經"
}