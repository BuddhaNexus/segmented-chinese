{
    "X75n1512_001:0106b03": "隆興佛教編年通論目錄",
    "X75n1512_001:0106b05": "隆興府石室沙門　祖琇　撰",
    "X75n1512_001:0106b06": "第一卷",
    "X75n1512_001:0106b07": "東漢孝明皇帝",
    "X75n1512_001:0106b08": "沙門迦葉摩滕竺法蘭論",
    "X75n1512_001:0106b09": "沙門安世高沙門支婁迦讖竺佛朔",
    "X75n1512_001:0106b10": "孝桓帝優婆塞安玄嚴佛調",
    "X75n1512_001:0106b11": "牟子自敘牟子理惑二十篇論",
    "X75n1512_001:0106b12": "范曄東漢西域傳論",
    "X75n1512_001:0106b13": "第二卷",
    "X75n1512_001:0106b14": "曹魏沙門曇柯羅康僧鎧帛延",
    "X75n1512_001:0106b15": "沙門曇無德曇譯支疆黎接",
    "X75n1512_001:0106b16": "陳思王曹子建吳主孫權",
    "X75n1512_001:0106b17": "沙門維祇難竺律炎優婆塞支謙支亮",
    "X75n1512_001:0106b18": "三藏康僧會太傅闞澤",
    "X75n1512_001:0106b19": "吳主孫皓西晉論",
    "X75n1512_001:0106b20": "沙門竺法護優婆塞聶承遠",
    "X75n1512_001:0106b21": "沙門耆域沙門佛圖澄論",
    "X75n1512_001:0106b22": "東晉敘沙門吉友",
    "X75n1512_001:0106b23": "丞相庾氷建議沙門致拜王者",
    "X75n1512_001:0106b24": "尚書令何充等議不應拜",
    "X75n1512_001:0106c01": "庾氷再議致拜何充等再議不應拜",
    "X75n1512_001:0106c02": "庾氷三議必欲致拜何充等三議駁不應拜",
    "X75n1512_001:0106c03": "尚書令何充法師竺法潛",
    "X75n1512_001:0106c04": "法師支道臨海太守郗超",
    "X75n1512_001:0106c05": "第三卷",
    "X75n1512_001:0106c06": "法師道安論高士孫綽",
    "X75n1512_001:0106c07": "逸士許詢法師慧遠",
    "X75n1512_001:0106c08": "嵩明教題法師影堂論",
    "X75n1512_001:0106c09": "遺民劉裎之姚秦三藏鳩摩羅什論",
    "X75n1512_001:0106c10": "法師道[契大+石]　道融法師道相　道標",
    "X75n1512_001:0106c11": "法師僧肇論尊者弗多羅",
    "X75n1512_001:0106c12": "尊者佛陀耶舍",
    "X75n1512_001:0106c13": "第四卷",
    "X75n1512_001:0106c14": "遠法師沙門不敬王者論五篇論",
    "X75n1512_001:0106c15": "尊者佛陀跋陀法師法顯",
    "X75n1512_001:0106c16": "涼國三藏曇無讖法師道生",
    "X75n1512_001:0106c17": "沙門僧群論魏托跋燾敘",
    "X75n1512_001:0106c18": "魏書佛老志論魏太宗封沙門法果",
    "X75n1512_001:0106c19": "魏光祿崔浩道士寇謙之",
    "X75n1512_001:0106c20": "司馬溫公通鑒論禪師玄高",
    "X75n1512_001:0106c21": "第五卷",
    "X75n1512_001:0106c22": "神僧杯渡三藏求那跋陀羅",
    "X75n1512_001:0106c23": "宋文帝設大會三藏求那跋摩",
    "X75n1512_001:0106c24": "宋文帝與何尚之羊玄保議佛教",
    "X75n1512_001:0107a01": "康樂侯謝靈運沙門慧觀　慧琳論",
    "X75n1512_001:0107a02": "法師法瑗　靈澈魏太子晃",
    "X75n1512_001:0107a03": "禪師玄高慧崇遇害魏太武帝廢教",
    "X75n1512_001:0107a04": "將軍王玄謨魏崔浩族誅論",
    "X75n1512_001:0107a05": "高僧曇始",
    "X75n1512_001:0107a06": "魏高宗復教親為師賢落髮論",
    "X75n1512_001:0107a07": "宋武帝訪求那跋陀羅法師道猷　寶亮",
    "X75n1512_001:0107a08": "司諫上章欲沙門致拜王者",
    "X75n1512_001:0107a09": "朱靈期大士寶公",
    "X75n1512_001:0107a10": "異僧邵碩法主僧瑾",
    "X75n1512_001:0107a11": "名士周顒法師僧鍾論",
    "X75n1512_001:0107a12": "魏顯宗護位沙門曇蘭",
    "X75n1512_001:0107a13": "第六卷",
    "X75n1512_001:0107a14": "齊法師僧遠法師法献玄暢論",
    "X75n1512_001:0107a15": "大士寶公事迹沙門淨度　普恒",
    "X75n1512_001:0107a16": "沙門法道　慧嵬中書何點　何胤",
    "X75n1512_001:0107a17": "沙門慧安　曇超隱士劉虬",
    "X75n1512_001:0107a18": "逸士顧懽二教夷夏論司徒袁粲二教難",
    "X75n1512_001:0107a19": "常侍何鎮之折顧懽書",
    "X75n1512_001:0107a20": "常侍朱昭之朱廣之難夷夏論",
    "X75n1512_001:0107a21": "高僧慧通紹正駁夷夏論",
    "X75n1512_001:0107a22": "道士孟景翼正一論",
    "X75n1512_001:0107a23": "司徒張融二教門律周顒徵辯論",
    "X75n1512_001:0107a24": "南齊敘三藏僧伽跋陀羅",
    "X75n1512_001:0107b01": "梁武帝與寶公問答本朝太宗賜諡號詔論",
    "X75n1512_001:0107b02": "武帝妃郗氏",
    "X75n1512_001:0107b03": "第七卷",
    "X75n1512_001:0107b04": "武帝廢道教武帝詔何點胤",
    "X75n1512_001:0107b05": "法師法雲魏主自講維摩經",
    "X75n1512_001:0107b06": "法師僧旻武帝涅槃經疏序",
    "X75n1512_001:0107b07": "沈約中食論設會論論",
    "X75n1512_001:0107b08": "魏胡太后造塔法師慧皎",
    "X75n1512_001:0107b09": "沙門僧朗　道英武帝命慧約法師授歸戒",
    "X75n1512_001:0107b10": "禪師慧達　道仙法師智藏論",
    "X75n1512_001:0107b11": "魏孝明帝會僧道論教魏書佛老志論",
    "X75n1512_001:0107b12": "初祖達磨大師(大乘八道四行)論",
    "X75n1512_001:0107b13": "第八卷",
    "X75n1512_001:0107b14": "雙林大士傅翕(心王銘)論隱士阮孝緒七錄",
    "X75n1512_001:0107b15": "法師慧約梁照明太子",
    "X75n1512_001:0107b16": "舍人劉勰捨俗逆賊侯景破京城",
    "X75n1512_001:0107b17": "梁高祖武皇帝崩(史官魏徵論)論",
    "X75n1512_001:0107b18": "三藏真諦居士陸法和",
    "X75n1512_001:0107b19": "北齊敘禪師僧稠",
    "X75n1512_001:0107b20": "名臣杜弼",
    "X75n1512_001:0107b21": "道陸士脩靜與法師曇顯試道術論",
    "X75n1512_001:0107b22": "法師法上齊書王劭敘佛教",
    "X75n1512_001:0107b23": "陳敘禪師慧聞",
    "X75n1512_001:0107b24": "法師寶瓊　洪偃",
    "X75n1512_001:0107c01": "第九卷",
    "X75n1512_001:0107c02": "後周敘",
    "X75n1512_001:0107c03": "道士張賓與法知炫辯二教",
    "X75n1512_001:0107c04": "法師道安二教論周武帝廢二教",
    "X75n1512_001:0107c05": "法師靜藹周武帝焚經像",
    "X75n1512_001:0107c06": "周武帝廢齊地二教法師慧遠杭辯",
    "X75n1512_001:0107c07": "周宣帝復教沙門法藏　任道林論",
    "X75n1512_001:0107c08": "隋敘法師曇延　尼智仙",
    "X75n1512_001:0107c09": "律師靈藏　曇詢隱士李士謙論",
    "X75n1512_001:0107c10": "二祖可大師天台智者大師(智顗)",
    "X75n1512_001:0107c11": "文中子王通東皐子王績論",
    "X75n1512_001:0107c12": "隋文帝建舍利塔論",
    "X75n1512_001:0107c13": "第十卷",
    "X75n1512_001:0107c14": "禪師智舜法師曇遷",
    "X75n1512_001:0107c15": "法師明瞻對煬帝辯僧不拜王者",
    "X75n1512_001:0107c16": "三祖璨大師(信心銘)論",
    "X75n1512_001:0107c17": "法師慧淨與道士余永通論義",
    "X75n1512_001:0107c18": "神僧法喜論唐敘",
    "X75n1512_001:0107c19": "法師慧乘與道士劉進喜論義",
    "X75n1512_001:0107c20": "傅弈上廢釋教表",
    "X75n1512_001:0107c21": "唐高祖詔問佛教利害宰相蕭瑀廷辯",
    "X75n1512_001:0107c22": "法師慧乘等著破邪論典儀李師政內德論論",
    "X75n1512_001:0107c23": "第十一卷",
    "X75n1512_001:0107c24": "高祖沙汰二教詔論太宗問治魏徵對",
    "X75n1512_001:0108a01": "太宗誡傅奕毀佛太宗吞蝗虫",
    "X75n1512_001:0108a02": "詔所在戰場並剏建佛寺論",
    "X75n1512_001:0108a03": "天下斷死罪二十九人",
    "X75n1512_001:0108a04": "四祖信大師為融禪師說法",
    "X75n1512_001:0108a05": "三藏玄弉辭游西域法師充琬",
    "X75n1512_001:0108a06": "詔天下州府量定度僧尼數論",
    "X75n1512_001:0108a07": "張士衡答皇太子問律師慧[仁二+才]",
    "X75n1512_001:0108a08": "詔老子在釋氏之上法師智實辯爭不允論",
    "X75n1512_001:0108a09": "尚書虞世南",
    "X75n1512_001:0108a10": "法師慧淨與道士蔡子晃論義",
    "X75n1512_001:0108a11": "法師慧琳太原僧道請帝臨幸論",
    "X75n1512_001:0108a12": "詔禁販鬻佛像相國蕭瑀",
    "X75n1512_001:0108a13": "太宗幸弘福寺施絹法師法順",
    "X75n1512_001:0108a14": "弉法師入祇羅等國原州献瑞石文論",
    "X75n1512_001:0108a15": "第十二卷",
    "X75n1512_001:0108a16": "法師玄弉至自西域見帝于東都",
    "X75n1512_001:0108a17": "弉法師進新譯經論請帝為序",
    "X75n1512_001:0108a18": "太宗降勑不允弉法師再請製序表",
    "X75n1512_001:0108a19": "法師慧稜方士李淳風",
    "X75n1512_001:0108a20": "太宗命弉法師罷道輔政弉力辭獲免",
    "X75n1512_001:0108a21": "詔寫新譯經論宣賜九疏通",
    "X75n1512_001:0108a22": "太宗三藏聖教序弉法師謝表",
    "X75n1512_001:0108a23": "皇太子菩薩藏經後序詔賜弉法師磨衲",
    "X75n1512_001:0108a24": "詔天下寺院各放度僧五人",
    "X75n1512_001:0108b01": "詔禁中剏傳法院留弉法師談道",
    "X75n1512_001:0108b02": "皇太子剏大慈恩寺太宗崩(本紀贊)論",
    "X75n1512_001:0108b03": "四祖信大師",
    "X75n1512_001:0108b04": "第十三卷",
    "X75n1512_001:0108b05": "高宗賜內宮亡人衣物助弉法師建塔",
    "X75n1512_001:0108b06": "天竺國遣使致弉法師書",
    "X75n1512_001:0108b07": "弉法師復天竺法主慧天書",
    "X75n1512_001:0108b08": "法師窺基法師慧立上于志寧書",
    "X75n1512_001:0108b09": "尚藥呂才見弉法師悔過",
    "X75n1512_001:0108b10": "弉法師乞差譯經潤文官",
    "X75n1512_001:0108b11": "高宗御製慈恩寺碑弉法師謝表",
    "X75n1512_001:0108b12": "京城迎大慈恩寺碑詔除僧尼同俗刑",
    "X75n1512_001:0108b13": "道士李榮與法師義襃論義",
    "X75n1512_001:0108b14": "弉法師辭入嵩山制不允",
    "X75n1512_001:0108b15": "道士黃壽與法師會隱論義",
    "X75n1512_001:0108b16": "三藏法師玄弉示寂論",
    "X75n1512_001:0108b17": "律師道宣香山妙善緣起論",
    "X75n1512_001:0108b18": "第十四卷",
    "X75n1512_001:0108b19": "僧道定奪化胡經論五祖忍大師",
    "X75n1512_001:0108b20": "舊唐史達磨事迹論尊者佛陀波利",
    "X75n1512_001:0108b21": "法師窺基　玄暉",
    "X75n1512_001:0108b22": "十沙門上則天大雲經論",
    "X75n1512_001:0108b23": "則天遣使于闐取華嚴梵本",
    "X75n1512_001:0108b24": "法師法藏國師慧安",
    "X75n1512_001:0108c01": "三藏義淨至自西域",
    "X75n1512_001:0108c02": "宰相狄仁傑諫鑄像表論",
    "X75n1512_001:0108c03": "御史張廷珪諫鑄像表詔賢首法藏講新華嚴經",
    "X75n1512_001:0108c04": "納言李嶠諫鑄像表中宗復位",
    "X75n1512_001:0108c05": "詔六祖能大師中書令張說國師神秀碑",
    "X75n1512_001:0108c06": "國師慧安示寂實叉難提再至京師",
    "X75n1512_001:0108c07": "第十五卷",
    "X75n1512_001:0108c08": "禪師法儀律師道岸",
    "X75n1512_001:0108c09": "睿宗即位普度僧尼道士",
    "X75n1512_001:0108c10": "三藏菩提流志神僧萬回論",
    "X75n1512_001:0108c11": "大士僧伽詔禪師一行辭不赴",
    "X75n1512_001:0108c12": "六祖能大師舊唐書六祖事迹論",
    "X75n1512_001:0108c13": "永嘉玄覺禪師玄宗詔禪師一行至闕",
    "X75n1512_001:0108c14": "禪師元珪為嶽神授戒論",
    "X75n1512_001:0108c15": "三藏無畏召龍致雨宰相宋璟入曹溪禮塔",
    "X75n1512_001:0108c16": "詔禪師一行撰大衍曆沙門智昇",
    "X75n1512_001:0108c17": "禪師一行進黃道儀沙門牛雲",
    "X75n1512_001:0108c18": "日本國僧榮叡菩提流志示寂",
    "X75n1512_001:0108c19": "禪師破竈隋禪師一行示寂論",
    "X75n1512_001:0108c20": "第十六卷",
    "X75n1512_001:0108c21": "大師張說般若心經序(二法堂贊)",
    "X75n1512_001:0108c22": "三藏金剛智論禪師義福",
    "X75n1512_001:0108c23": "方士張果三藏無畏論",
    "X75n1512_001:0108c24": "三藏不空游西域傳教沙門法秀論",
    "X75n1512_001:0109a01": "長者李通玄論青原行思禪師",
    "X75n1512_001:0109a02": "禪師普寂太子詹事嚴挺",
    "X75n1512_001:0109a03": "禪師本淨入內說法張正甫懷讓禪師碑",
    "X75n1512_001:0109a04": "賀知章乞度為道士道士吳筠",
    "X75n1512_001:0109a05": "三藏不空至自田域李華玄素禪師碑",
    "X75n1512_001:0109a06": "三藏不空致天神降見",
    "X75n1512_001:0109a07": "第十七卷",
    "X75n1512_001:0109a08": "左溪禪師玄朗梁肅天台法門議",
    "X75n1512_001:0109a09": "魯山令元德秀論逆賊安祿山陷長安",
    "X75n1512_001:0109a10": "玄宗幸蜀肅宗即位千靈武論",
    "X75n1512_001:0109a11": "立內道場新羅僧無漏",
    "X75n1512_001:0109a12": "詔南陽慧忠禪師顏魯公天下放生池碑",
    "X75n1512_001:0109a13": "左丞王摩詰",
    "X75n1512_001:0109a14": "尼真如進天帝十三寶論",
    "X75n1512_001:0109a15": "代宗詔諸寺講仁王經法師良賁仁王經疏序",
    "X75n1512_001:0109a16": "禁中作盂蘭盆會",
    "X75n1512_001:0109a17": "宰相杜鴻漸請禪師無住說法論",
    "X75n1512_001:0109a18": "國師慧忠與太白山人問答",
    "X75n1512_001:0109a19": "徑山道欽禪師牛頭慧忠禪師",
    "X75n1512_001:0109a20": "西域大耳三藏論",
    "X75n1512_001:0109a21": "第十八卷",
    "X75n1512_001:0109a22": "嚴郢不空三藏碑梁肅律師曇一碑",
    "X75n1512_001:0109a23": "獨孤及三祖大師賜諡碑",
    "X75n1512_001:0109a24": "顏魯公撫州戒壇碑論",
    "X75n1512_001:0109b01": "護國三藏崇慧論沙門圓澤隱士李源",
    "X75n1512_001:0109b02": "國師慧忠示寂論宰相王縉",
    "X75n1512_001:0109b03": "禪師崇慧華嚴疏主澄",
    "X75n1512_001:0109b04": "相國李泌南嶽明瓚禪師(懶瓚敬)",
    "X75n1512_001:0109b05": "第十九卷",
    "X75n1512_001:0109b06": "荊溪禪師湛然梁肅天台止觀統例論",
    "X75n1512_001:0109b07": "馬祖道一禪師德宗詔法師澄觀譯經",
    "X75n1512_001:0109b08": "石頭希遷禪師(參同契)高僧皎然　靈澈",
    "X75n1512_001:0109b09": "權相國送澈上人序權相國送玄禪師序",
    "X75n1512_001:0109b10": "律師僧標",
    "X75n1512_001:0109b11": "詔法師澄觀入內陞座賜號清涼國師論",
    "X75n1512_001:0109b12": "許堯佐律師熈怡碑劉軻黃石巖高僧記",
    "X75n1512_001:0109b13": "第二十卷",
    "X75n1512_001:0109b14": "柳子厚律師法證碑",
    "X75n1512_001:0109b15": "隱士陸羽　王休僧智崇",
    "X75n1512_001:0109b16": "白樂天哭凝禪師八漸頌",
    "X75n1512_001:0109b17": "盤山寶積禪師柳子厚送濬上人序",
    "X75n1512_001:0109b18": "柳子厚般舟和尚碑太尉韋皐鸚鵡記",
    "X75n1512_001:0109b19": "順宗帝與如滿禪師問答",
    "X75n1512_001:0109b20": "清涼國師答順宗心要憲宗詔鵝湖大義禪師",
    "X75n1512_001:0109b21": "寒山子　拾得論豐干禪師",
    "X75n1512_001:0109b22": "柳子厚禪師如海碑",
    "X75n1512_001:0109b23": "柳子厚送浩初上人序論",
    "X75n1512_001:0109b24": "宰相權德輿草衣禪師宴坐記",
    "X75n1512_001:0109c01": "第二十一卷",
    "X75n1512_001:0109c02": "清涼國師答憲宗華嚴旨要",
    "X75n1512_001:0109c03": "孟簡蕭俛監護譯經論",
    "X75n1512_001:0109c04": "禪者無著入五臺山見文殊",
    "X75n1512_001:0109c05": "太尉呂惠鄉見衣蒲童子",
    "X75n1512_001:0109c06": "禪師懷惲居士龐蘊(百靈則川松山石林齊峯靈照)",
    "X75n1512_001:0109c07": "柳子厚彌陀和尚牌柳子厚淨土院記",
    "X75n1512_001:0109c08": "法師智辯禪師道樹百丈懷海禪師(禪苑清規)論",
    "X75n1512_001:0109c09": "柳子厚大明律師(碑陰)柳子厚六祖賜諡碑",
    "X75n1512_001:0109c10": "蘇東坡題跋論",
    "X75n1512_001:0109c11": "第二十二卷",
    "X75n1512_001:0109c12": "臺山隱峰禪師歸宗智常禪師",
    "X75n1512_001:0109c13": "供奉吳元卿捨俗權相國章敬禪師碑論",
    "X75n1512_001:0109c14": "[阿可+來]右馬郎婦白樂天律師上弘碑",
    "X75n1512_001:0109c15": "劉夢得靈澈詩集序柳子厚悼靈澈詩",
    "X75n1512_001:0109c16": "柳子厚復大雲寺記柳子厚無姓和尚(碑陰)",
    "X75n1512_001:0109c17": "禪師元浩論憲宗迎佛骨",
    "X75n1512_001:0109c18": "侍郎韓愈佛骨表",
    "X75n1512_001:0109c19": "第二十三卷",
    "X75n1512_001:0109c20": "韓退之見大顛外傳論",
    "X75n1512_001:0109c21": "禪師大顛刺史柳宗元論",
    "X75n1512_001:0109c22": "送文暢上人序琛上人序元暠師序",
    "X75n1512_001:0109c23": "送方及師序玄舉師序論",
    "X75n1512_001:0109c24": "白樂天見鳥窠禪師",
    "X75n1512_001:0110a01": "穆宗詔無業禪師(無業法語)論",
    "X75n1512_001:0110a02": "第二十四卷",
    "X75n1512_001:0110a03": "元微之石壁法華經記　中書王智興請普度僧尼",
    "X75n1512_001:0110a04": "古靈禪師",
    "X75n1512_001:0110a05": "沈傳師請普度僧尼不允論",
    "X75n1512_001:0110a06": "唐伸藥山禪師碑",
    "X75n1512_001:0110a07": "尚書李翱復性書三篇論",
    "X75n1512_001:0110a08": "白樂天石壁經記丹霞天然禪師(玩珠吟)",
    "X75n1512_001:0110a09": "淩行婆",
    "X75n1512_001:0110a10": "第二十五卷",
    "X75n1512_001:0110a11": "文宗詔惟政禪師",
    "X75n1512_001:0110a12": "李訓請罷內道場沙汰僧尼論",
    "X75n1512_001:0110a13": "南泉普願禪師裴相國法師端甫碑",
    "X75n1512_001:0110a14": "僧統清涼國師示寂裴相國清涼國師碑銘",
    "X75n1512_001:0110a15": "文宗皇帝國師畫像贊論",
    "X75n1512_001:0110a16": "圭峰宗密禪師論武宗立九僊玄壇授法籙",
    "X75n1512_001:0110a17": "武宗議罷釋教論制撿括天下寺院僧尼數",
    "X75n1512_001:0110a18": "廢釋氏詔武宗崩(舊唐史贊)論",
    "X75n1512_001:0110a19": "宣宗即位詔復釋教",
    "X75n1512_001:0110a20": "第二十六卷",
    "X75n1512_001:0110a21": "尚書白樂易(畫彌陀佛記)論裴相國平章釋教問答",
    "X75n1512_001:0110a22": "貶李德裕崖州司戶詔論",
    "X75n1512_001:0110a23": "華林善覺禪師黃檗希運禪師",
    "X75n1512_001:0110a24": "宣宗召宏辯禪師入內問法論",
    "X75n1512_001:0110b01": "崔黯復東林寺記溈山靈祐禪師",
    "X75n1512_001:0110b02": "相國鄭愚靈祐禪師碑論",
    "X75n1512_001:0110b03": "李節送沙門疏言序",
    "X75n1512_001:0110b04": "第二十七卷",
    "X75n1512_001:0110b05": "詔羅浮隱士軒轅集宣宗崩(舊史贊通鑑贊)論",
    "X75n1512_001:0110b06": "德山宣鑑禪師臨濟義玄禪師論",
    "X75n1512_001:0110b07": "長沙景岑禪師洞山良价禪師",
    "X75n1512_001:0110b08": "懿宗賜玄法師沉香座法師知玄論",
    "X75n1512_001:0110b09": "禪源諸詮序相國裴休(禪源諸詮序)論",
    "X75n1512_001:0110b10": "迎鳳翔佛骨舍利新唐史贊論",
    "X75n1512_001:0110b11": "第二十八卷",
    "X75n1512_001:0110b12": "巖頭全豁禪師論仰山慧寂禪師論",
    "X75n1512_001:0110b13": "趙州從諗禪師雲居道膺禪師論",
    "X75n1512_001:0110b14": "五代序雪峰義存禪師",
    "X75n1512_001:0110b15": "玄沙師備禪論雲門文偃禪師論",
    "X75n1512_001:0110b16": "清涼文益禪師論",
    "X75n1512_001:0110b17": "第二十九卷",
    "X75n1512_001:0110b18": "聖朝御製(附)太宗皇帝聖教序",
    "X75n1512_001:0110b19": "真宗皇帝述聖教序仁宗皇帝廣燈錄",
    "X75n1512_001:0110b20": "徽宗皇帝續燈序論",
    "X75n1512_001:0110b21": "隆興佛教編年通論目錄終　　編目　　十五",
    "X75n1512_001:0110b23": "刊頭法眼宗應助雕此目錄一卷并御制七紙",
    "X75n1512_001:0110c06": "隆興釋教編年通論卷第一",
    "X75n1512_001:0110c08": "隆興府石室沙門　祖琇　撰",
    "X75n1512_001:0110c09": "東漢",
    "X75n1512_001:0110c10": "永平七年。顯宗孝明帝一夕夢金人。身長丈六。項佩",
    "X75n1512_001:0110c11": "日輪。飛空而至。光明照於殿庭。旦問群臣。時大學聞",
    "X75n1512_001:0110c12": "人傅毅進曰。昔周昭王時。西域有聖人出世。名曰佛",
    "X75n1512_001:0110c13": "者。容止光明。正如所夢。疑必此也。帝於是遣郎將秦",
    "X75n1512_001:0110c14": "景。愽士王遵．蔡愔(於今切)等使西域。訪求佛法。景等次",
    "X75n1512_001:0110c15": "天竺隣境。遇沙門迦葉摩滕．竺法蘭得經像。遂命與",
    "X75n1512_001:0110c16": "之東還。以十一年至洛陽。滕蘭以沙門服謁見。帝悅。",
    "X75n1512_001:0110c17": "館于白馬寺。有方士費叔才．褚善信等忌之。片言非",
    "X75n1512_001:0110c18": "是。滕蘭白於帝曰。吾佛出世間法。水火不能壞。請與",
    "X75n1512_001:0110c19": "方士驗之。帝從其請。勑叔才等盡出所有奇經祕訣。",
    "X75n1512_001:0110c20": "與沙門所持來經像。就焚之。火作而沙門諸經獨完",
    "X75n1512_001:0110c21": "然不燼。方士稽首欽服。帝益異之。由是滕蘭習漢言。",
    "X75n1512_001:0110c22": "久之譯四十二章．十地斷結．佛本生．法海藏．佛本行",
    "X75n1512_001:0110c23": "等五經。帝甞幸其寺。滕蘭進曰。寺東何館。帝曰。昔有",
    "X75n1512_001:0110c24": "阜。無因而起。夷之復然。夜有光怪。民呼為聖塚。因祀",
    "X75n1512_001:0111a01": "之。疑洛陽神也。滕曰。按天竺金藏詮所誌。阿育王藏",
    "X75n1512_001:0111a02": "如來舍利于天下。凡八萬四千所。今支那震旦境中",
    "X75n1512_001:0111a03": "十有九處。此其一也。帝大驚。即日駕幸聖塚。而滕蘭",
    "X75n1512_001:0111a04": "隨往拜起。忽有圓光現塚上。三身現光中。侍衛呼萬",
    "X75n1512_001:0111a05": "歲。帝喜曰。不遇二大士。安知上聖遺祐哉。詔塔其上。",
    "X75n1512_001:0111a06": "受制度於滕蘭。塔成九層。高二百尺。明年光又現。有",
    "X75n1512_001:0111a07": "金色手出塔頂尺許。如琉璃中見。天香郁然。帝駕幸",
    "X75n1512_001:0111a08": "拜瞻光。隨步武旋繞。自午及申而滅。于時皇弟楚王",
    "X75n1512_001:0111a09": "英喜為浮圖齋戒。甞奉縑贖罪。帝還之。以助伊蒲塞",
    "X75n1512_001:0111a10": "桑門之盛饌。",
    "X75n1512_001:0111a11": "論曰。昔西域聖人之教。既非衰周暴秦之君能致。",
    "X75n1512_001:0111a12": "然西漢二三英主有可致之德而聖人亦不至。獨",
    "X75n1512_001:0111a13": "見夢於顯宗。凡近古高僧皆推聖人去世登千載",
    "X75n1512_001:0111a14": "而後教至。曾未有攷著。顯宗之德有必感聖人之",
    "X75n1512_001:0111a15": "理。此予通論所以作也。夫兩漢有天下。傳二十四",
    "X75n1512_001:0111a16": "世。有君德者二祖四宗而已。二祖蓋立極之主固",
    "X75n1512_001:0111a17": "無可議。若三宗。則各有其美而不能亡其弊。唯顯",
    "X75n1512_001:0111a18": "宗為至焉。有太宗恭儉之美。而文雅威重過之。有",
    "X75n1512_001:0111a19": "世宗經略四夷之勳。而無世宗淫後之弊。有中宗",
    "X75n1512_001:0111a20": "政治之明。而崇儒尚德過之。斯蓋兼有三宗之長",
    "X75n1512_001:0111a21": "而無三宗之短。是以班固．傅毅頌其勳德於漢為",
    "X75n1512_001:0111a22": "最盛。然世之學者不以班傅為信。徒見鍾離意。傳",
    "X75n1512_001:0111a23": "謂帝性褊察。好以耳目隱發為明。遂以此為顯宗",
    "X75n1512_001:0111a24": "實錄。嗚呼。豈篤論哉。昔仲尼平章討論五帝三王",
    "X75n1512_001:0111b01": "治具以貽後世。迨其歿。遭暴秦燔毀之餘。世宗僅",
    "X75n1512_001:0111b02": "能舉之而已。至顯宗乃始躬行儒術。尊養三老。五",
    "X75n1512_001:0111b03": "更饗射禮畢。帝正坐自講。諸儒執經問難。於是時",
    "X75n1512_001:0111b04": "冠帶搢紳之士圜橋門。而觀聽者億萬計。濟濟乎。",
    "X75n1512_001:0111b05": "洋洋乎。由三代以來儒風之盛莫甚於永平時也。",
    "X75n1512_001:0111b06": "及章和之後。諸儒開館授道著籍者動逾千數。蓋",
    "X75n1512_001:0111b07": "永平之化行猶周南麟趾之應也。初雖獄訟繁劇。",
    "X75n1512_001:0111b08": "帝臨政。刻意裁斷精嚴。蓋善善惡惡之實。猶孔子",
    "X75n1512_001:0111b09": "為司宼七日而誅少正卯。暫臨夾谷而盡誅優倡。",
    "X75n1512_001:0111b10": "此誠不可少假於仁恕也。謂之偏察則過矣。予謂",
    "X75n1512_001:0111b11": "使孔子復生。必曰顯宗吾無間然矣。由顯宗包舉",
    "X75n1512_001:0111b12": "西漢三宗之美。躬行古帝王之道。此所以精爽與",
    "X75n1512_001:0111b13": "吾佛感通。而聖教因之被于中夏。與儒相表裏而",
    "X75n1512_001:0111b14": "廣天下以善也。夫豈偶爾哉。",
    "X75n1512_001:0111b15": "建和二年。安息國沙門安清至洛陽。清字世高。本世",
    "X75n1512_001:0111b16": "子當嗣位。讓之叔父。捨國出家。既至洛京。譯經二十",
    "X75n1512_001:0111b17": "九部一百七十六卷。絕筆于靈帝建寧三年。因附舟",
    "X75n1512_001:0111b18": "浮游次廬山之[邱丘+共](音恭)亭廟。艤舟祠下。廟神靈。甚能分",
    "X75n1512_001:0111b19": "風。迭往來之舟有乞神竹者。未許而斫。神怒。覆其舟",
    "X75n1512_001:0111b20": "致竹斫處。過者雀息汗下。高舟人奉牲請福。神輙降",
    "X75n1512_001:0111b21": "語曰。舟有沙門乃不與俱來耶。高至廟下。神復降與",
    "X75n1512_001:0111b22": "高語舊。因泣曰。弟子家此湖。千里皆所轄。坐宿多嗔。",
    "X75n1512_001:0111b23": "今報形極醜。又旦夕且死。必入地獄。有縑千段并雜",
    "X75n1512_001:0111b24": "寶玩。當為建寺塔為冥福。高許之。徐曰。能出形相勞",
    "X75n1512_001:0111c01": "苦乎。神曰形惡奈何。高曰第出之。於是出其首幔中。",
    "X75n1512_001:0111c02": "蓋巨蟒也。高梵語呪之。蟒若雨淚。俄不見。高舟未發。",
    "X75n1512_001:0111c03": "有少年跪前。高又呪之乃去。舟人問誰氏子。高曰廟",
    "X75n1512_001:0111c04": "神已脫蟒形。故來謝。耳高至豫章建寺。即今大安是",
    "X75n1512_001:0111c05": "也。由高而名。蓋江淮寺塔之始。",
    "X75n1512_001:0111c06": "三年。月支國沙門支婁迦讖亦云支讖至洛陽。少時",
    "X75n1512_001:0111c07": "習語。大通華言。遂譯經。至中平年。凡二十一部六十",
    "X75n1512_001:0111c08": "三卷。",
    "X75n1512_001:0111c09": "永興元年。桓帝於宮中鑄黃金浮圖老子像。覆以百",
    "X75n1512_001:0111c10": "寶華蓋。身奉祀之。由是百姓嚮化。事佛彌盛。",
    "X75n1512_001:0111c11": "嘉平元年。天竺沙門竺佛朔至洛陽。譯道行般若經。",
    "X75n1512_001:0111c12": "棄文存質。深得經意。至光和中。同支讖譯般舟三昧",
    "X75n1512_001:0111c13": "經。共三卷。",
    "X75n1512_001:0111c14": "是歲安息國優婆塞都尉安玄至洛邑。同清信士嚴",
    "X75n1512_001:0111c15": "佛調譯經七部。于時復有沙門支曜．康臣．康猛詳．曇",
    "X75n1512_001:0111c16": "果．竺大力。皆善方言。終漢世譯經凡三百餘部。",
    "X75n1512_001:0111c17": "獻帝初平中。牟子未詳名字。世稱牟子。既修經傳。諸",
    "X75n1512_001:0111c18": "子書無大小靡不好之。雖不樂兵法。然猶讀焉。雖讀",
    "X75n1512_001:0111c19": "神仙不死之書。抑而不信。以為虗誕。會靈帝崩後天",
    "X75n1512_001:0111c20": "下擾亂。獨交州差安。北方異人咸來在焉。多為神仙",
    "X75n1512_001:0111c21": "辟穀長生之術。牟子常以五經難之。道家術士莫敢",
    "X75n1512_001:0111c22": "對焉。先是牟子將母避世。年二十六歸蒼梧娶妻。太",
    "X75n1512_001:0111c23": "守聞其守學。謁請署吏。時年方盛。志精於學。又見世",
    "X75n1512_001:0111c24": "亂。無仕官意。竟不就。是時州郡相疑。隔塞不通。太守",
    "X75n1512_001:0112a01": "以其愽學多識。使致敬荊州。牟子以為榮爵易讓。使",
    "X75n1512_001:0112a02": "命難辭。會牧弟豫章太守為中郎將笮融所殺。牧遣",
    "X75n1512_001:0112a03": "騎都尉劉彥將兵赴之。恐外界相疑。兵不得進。乃謂",
    "X75n1512_001:0112a04": "牟子曰。弟為逆賊所害。骨肉之痛憤發肝心。甞遣劉",
    "X75n1512_001:0112a05": "都尉行。恐界外疑難。行人不通。君文武兼備。有專對",
    "X75n1512_001:0112a06": "才。今欲相屈之零陵桂陽。假塗於通路何如。牟子重",
    "X75n1512_001:0112a07": "違其意諾之。適其母卒。遂不果行。久之歎曰。老子絕",
    "X75n1512_001:0112a08": "聖棄智。修身保真。萬物不干其志。天下不易其樂。天",
    "X75n1512_001:0112a09": "子不得臣。諸侯不得友。故可貴也。於是銳志於佛道。",
    "X75n1512_001:0112a10": "兼研老子五千文。含玄妙為酒漿。翫五經為琴篁。世",
    "X75n1512_001:0112a11": "俗之徒多非之者。以為背五經而向異道。欲爭則非",
    "X75n1512_001:0112a12": "道。欲默則不能。遂以筆墨之間略引聖賢之言證解",
    "X75n1512_001:0112a13": "之。名曰牟子理惑云。",
    "X75n1512_001:0112a14": "問曰。何以正言佛。佛為何謂乎。牟子曰。佛者諡(號也)。猶",
    "X75n1512_001:0112a15": "名三皇神五帝聖也。佛乃道德之元祖。神明之宗緒。",
    "X75n1512_001:0112a16": "佛之言覺也。恍惚變化。分身散體。或存或亡。能小能",
    "X75n1512_001:0112a17": "大。能圓能方。能老能少。能隱能彰。蹈火不燒。履刃不",
    "X75n1512_001:0112a18": "傷。在污不染。在禍無殃。不行而到。無作而光。故號為",
    "X75n1512_001:0112a19": "佛也。",
    "X75n1512_001:0112a20": "問曰。何謂之為道。道何類也。牟子曰。道之言導也。導",
    "X75n1512_001:0112a21": "人致於無為。牽之無前。引之無後。舉之無上。抑之無",
    "X75n1512_001:0112a22": "下。視之無形。聽之無聲。四表為大。蜿蜓其外。毫[氂未+牛]為",
    "X75n1512_001:0112a23": "細。間關其內。故謂之道。",
    "X75n1512_001:0112a24": "問曰。孔子以五經為道。教可拱而誦履而行之。今子",
    "X75n1512_001:0112b01": "說道虗無恍惚。不見其意不指其事。何與聖人言異",
    "X75n1512_001:0112b02": "乎。牟子曰。不可以所習為重所希為輕。惑於外類失",
    "X75n1512_001:0112b03": "於中情。立事不失道德。猶調絃不失宮商。天道法四",
    "X75n1512_001:0112b04": "時。人道法五常。老子曰。有物混成。先天地生。可以為",
    "X75n1512_001:0112b05": "天下母。吾不知其名。強字之曰道。道之為物。居家可",
    "X75n1512_001:0112b06": "以事親。宰國可以治民。獨立可以治身。履而行之充",
    "X75n1512_001:0112b07": "乎天地。廢而不用消而不離。子不解之。何異之有乎。",
    "X75n1512_001:0112b08": "問曰。夫至實不華。至辭不飾。言約而至者麗。事寡而",
    "X75n1512_001:0112b09": "達者明。故珠玉少而貴。瓦礫多而賤。聖人制七經之",
    "X75n1512_001:0112b10": "本不過三萬言。眾事備焉。今佛經卷以萬計。言以億",
    "X75n1512_001:0112b11": "數。非一人力所能堪也。僕以為煩而不要矣。牟子曰。",
    "X75n1512_001:0112b12": "江海所以異於行潦者以其深廣也。五嶽所以別於",
    "X75n1512_001:0112b13": "丘陵者以其高大也。若高不絕山阜。跛羊凌其巔。深",
    "X75n1512_001:0112b14": "不絕消流。孺子浴其淵。麒麟不處苑囿之中。吞舟之",
    "X75n1512_001:0112b15": "魚不遊數仞之溪。剖三寸之蛘求明月之珠。探枳棘",
    "X75n1512_001:0112b16": "之巢求鳳凰之雛。必難獲也。何者。小不能容大也。佛",
    "X75n1512_001:0112b17": "經前說億載之事。却道萬世之要。大素未起。大始未",
    "X75n1512_001:0112b18": "生。乾坤肇興其徵不可握。其纖不可入。佛悉彌綸其",
    "X75n1512_001:0112b19": "廣大之外。剖析其窈妙之內。靡不紀之。故其經卷以",
    "X75n1512_001:0112b20": "萬計。言以億數。多多益具。眾眾益富。何不要之有。雖",
    "X75n1512_001:0112b21": "非一人所堪。譬若臨河飲水飽而自足。焉知其餘哉。",
    "X75n1512_001:0112b22": "問曰。佛經眾多。欲得其要而棄其餘。直說其實而除",
    "X75n1512_001:0112b23": "其華。牟子曰。否。夫日月俱明各有所照。二十八宿各",
    "X75n1512_001:0112b24": "有所主。百藥並生各有所愈。狐裘備寒。絺綌御暑。舟",
    "X75n1512_001:0112c01": "輿異路俱致行旅。孔子不以五經之備。復作春秋．孝",
    "X75n1512_001:0112c02": "經者。欲愽道術恣人意耳。佛經雖多。其歸為一也。猶",
    "X75n1512_001:0112c03": "七典雖異。其貴道德仁義亦一也。孝所以說多者。隨",
    "X75n1512_001:0112c04": "人行而與之。若子夏．子游俱問一孝。而仲尼答之各",
    "X75n1512_001:0112c05": "異。攻其短也。何棄之有哉。",
    "X75n1512_001:0112c06": "問曰。佛道至尊至大。堯舜周孔曷不修之乎。七經之",
    "X75n1512_001:0112c07": "中不見其辭。子既躭詩書悅禮樂。奚為復好佛道喜",
    "X75n1512_001:0112c08": "異術。豈能踰經傳美聖業哉。竊為吾子不取也。牟子",
    "X75n1512_001:0112c09": "曰。書不必孔丘之言。藥不必扁鵲之方。合義者從。愈",
    "X75n1512_001:0112c10": "病者良。君子愽取眾善以輔其身。子貢云。夫子何常",
    "X75n1512_001:0112c11": "師之有乎。堯事尹壽。舜事務成。旦學呂望。丘學老聃。",
    "X75n1512_001:0112c12": "亦俱不見於七經也。四師雖聖。比之於佛。猶白鹿之",
    "X75n1512_001:0112c13": "與麒麟。鷰鳥之與鳳凰也。堯舜周孔且猶與之。況佛",
    "X75n1512_001:0112c14": "身相好變化神力無方。焉能捨而不學乎。五經事義",
    "X75n1512_001:0112c15": "或有所闕。佛不見記。何足怪疑哉。",
    "X75n1512_001:0112c16": "問曰。云佛有三十二相．八十種好。何其異於人之甚",
    "X75n1512_001:0112c17": "也。殆富耳之語。非實之云也。牟子曰。諺云少所見多",
    "X75n1512_001:0112c18": "所怪。覩馲駝言馬腫背。堯眉八彩。舜目重瞳。皐陶鳥",
    "X75n1512_001:0112c19": "啄。文王四乳。禹耳三漏。周公背僂。伏羲龍鼻。仲尼反",
    "X75n1512_001:0112c20": "宇。老子日角月懸鼻有雙柱。手把十文足蹈二五。此",
    "X75n1512_001:0112c21": "非異於人乎。佛之相好奚疑哉。",
    "X75n1512_001:0112c22": "問曰。孝經言身體髮膚受之父母不敢毀傷。曾子臨",
    "X75n1512_001:0112c23": "沒啟予手啟予足。今沙門剃頭。何其違聖人之語。不",
    "X75n1512_001:0112c24": "合孝子之道也。吾子常好論是非平曲直。而反善之",
    "X75n1512_001:0113a01": "乎。牟子曰。夫訕聖賢。不仁。平不中。不智也。不仁不智",
    "X75n1512_001:0113a02": "何以樹德。德將不樹。頑囂之儔也。論何容易乎。昔齊",
    "X75n1512_001:0113a03": "人乘船渡江。其父墮水。其子攘臂捽頭顛倒使水從",
    "X75n1512_001:0113a04": "口出。而父命得甦。夫捽頭顛倒不孝莫大。然以全父",
    "X75n1512_001:0113a05": "之身。若拱手修孝子之常。父命絕於水矣。孔子曰。可",
    "X75n1512_001:0113a06": "與適道。未可與權。所謂時宜施者也。且孝經曰。先王",
    "X75n1512_001:0113a07": "有至德要道。而泰伯斷髮文身自從吳越之俗。違於",
    "X75n1512_001:0113a08": "身體髮膚之義。然孔子稱之。其可謂至德矣。仲尼不",
    "X75n1512_001:0113a09": "以其斷髮毀之也。由是而觀。苟有大德。不拘於小。沙",
    "X75n1512_001:0113a10": "門損家財棄妻子。不聽音視色。可謂讓之至也。何違",
    "X75n1512_001:0113a11": "聖語不合孝乎。豫讓吞炭漆身。聶政皮面自刑。伯姬",
    "X75n1512_001:0113a12": "蹈火高行截容。君子為勇而死義。不聞譏其自毀沒",
    "X75n1512_001:0113a13": "也。沙門剔除鬚髮而比之於四人。不已遠乎。",
    "X75n1512_001:0113a14": "問曰。夫福莫踰於繼嗣。不孝莫過於無後。沙門棄妻",
    "X75n1512_001:0113a15": "子損財貨終身不娶。何違其福孝之行也。自苦而無",
    "X75n1512_001:0113a16": "奇。自拯而無異矣。牟子曰。夫長左者必短右。大前者",
    "X75n1512_001:0113a17": "必狹後。孟公綽為趙魏老則優。不可以為滕薜大夫。",
    "X75n1512_001:0113a18": "妻子財物世之餘也。清躬無為道之妙也。老子曰。名",
    "X75n1512_001:0113a19": "與身孰親。身與貨孰多。又曰。觀三代之遺風。覽乎儒",
    "X75n1512_001:0113a20": "墨之道術。誦詩書。修禮節。崇仁義。視清潔。鄉人傳業",
    "X75n1512_001:0113a21": "名與洋溢。此中士所施行。恬惔者所不恤。故前有隨",
    "X75n1512_001:0113a22": "珠。後有虓(許交反)虎。見之走而不敢取。何也。先其命而",
    "X75n1512_001:0113a23": "後其利也。許由栖巢木。夷齊餓首陽。聖孔稱其賢。曰",
    "X75n1512_001:0113a24": "求仁得仁者也。不聞譏其無後無貨也。沙門修道德",
    "X75n1512_001:0113b01": "以易遊世之樂。友淑賢以貸妻子以歡。是不為奇孰",
    "X75n1512_001:0113b02": "與為奇。是不為異孰與為異哉。",
    "X75n1512_001:0113b03": "問曰。黃帝垂衣裳製服飾。箕子陳洪範。貌為五事首。",
    "X75n1512_001:0113b04": "孔子作孝經。服為三德始。又曰。正其衣冠。尊其瞻視。",
    "X75n1512_001:0113b05": "原憲雖貧不離華冠。子路遇難不忘結纓。今沙門剃",
    "X75n1512_001:0113b06": "頭髮被赤布。見人無跪起之禮儀。無盤旋之容止。何",
    "X75n1512_001:0113b07": "其違貌服之制。乖搢紳之飾也。牟子曰。老子云。上德",
    "X75n1512_001:0113b08": "不德是以有德。下德不失德是以無德。三皇之時食",
    "X75n1512_001:0113b09": "肉衣皮巢居穴處以崇質朴。豈復須章甫之冠曲裘",
    "X75n1512_001:0113b10": "之飾哉。然其人稱有德而敦厖。正信而無為。沙門之",
    "X75n1512_001:0113b11": "行有似之矣。或曰。如子之言則黃帝堯舜周孔之儔",
    "X75n1512_001:0113b12": "棄而不足法也。牟子曰。夫見博則不迷。聽聰則不惑。",
    "X75n1512_001:0113b13": "堯舜周孔修世事也。佛與孝子無為志也。仲尼栖栖",
    "X75n1512_001:0113b14": "七十餘國。許由聞禪洗耳於淵。君子之道或出或處",
    "X75n1512_001:0113b15": "或默或語。不溢其情不淫其性。故其道為貴在乎所",
    "X75n1512_001:0113b16": "用。何棄之有乎。",
    "X75n1512_001:0113b17": "問曰。佛道言人死當更復生。僕不信此言之審也。牟",
    "X75n1512_001:0113b18": "子曰。人臨死。其家上屋呼之。死已復呼誰。或曰呼其",
    "X75n1512_001:0113b19": "魂魄。牟子曰。神還則生。不還則神何之乎。曰成鬼神。",
    "X75n1512_001:0113b20": "牟子曰。是也。魂神固不滅矣。但身自朽爛耳。身譬如",
    "X75n1512_001:0113b21": "五糓之根葉。魂神如五糓之種實。根葉生必當死種",
    "X75n1512_001:0113b22": "實。豈有終已得道身滅耳。老子曰。吾有大患以吾有",
    "X75n1512_001:0113b23": "身也。若吾無身吾有何患。又曰。功成名遂身退。天之",
    "X75n1512_001:0113b24": "道也。或曰。為道亦死。不為道亦死。有以異乎。牟子曰。",
    "X75n1512_001:0113c01": "所謂無一日之善而問終身之譽者也。有道雖死。神",
    "X75n1512_001:0113c02": "歸福堂。為惡既死。神當其殃。愚夫闇於成事。賢智預",
    "X75n1512_001:0113c03": "於未萌。道與不道如金比草。禍之與福如白方黑。焉",
    "X75n1512_001:0113c04": "得不異。而言何易乎。",
    "X75n1512_001:0113c05": "問曰。孔子云。未能事人焉能事鬼。未知生焉知死。此",
    "X75n1512_001:0113c06": "聖人之所紀也。今佛家輙說生死之事鬼神之務。此",
    "X75n1512_001:0113c07": "殆非聖喆(與哲同)之語也。夫履道者當虗無淡泊。歸志",
    "X75n1512_001:0113c08": "質朴。何為乃道生死以亂志。說鬼神之餘事乎。牟子",
    "X75n1512_001:0113c09": "曰。若子之言。所謂見外而未識內者也。孔子疾子路",
    "X75n1512_001:0113c10": "不問本末。以此抑之耳。孝經曰。為之宗廟以鬼享之。",
    "X75n1512_001:0113c11": "春秋祭祀以時思之。又曰。生事愛敬。死事哀戚。豈不",
    "X75n1512_001:0113c12": "教人事鬼神知生死哉。周公為武王請命曰。旦多才",
    "X75n1512_001:0113c13": "多藝能事鬼神。夫何為也。佛經所說生死之趣。非此",
    "X75n1512_001:0113c14": "類乎。老子曰。既知其子。復守其母。沒身不殆。又曰。用",
    "X75n1512_001:0113c15": "其光復歸其明。無遺身殃。此道生死之所趣。吉凶之",
    "X75n1512_001:0113c16": "所住。至道之要實貴寂寞。佛家豈好言乎。來問不得",
    "X75n1512_001:0113c17": "不對耳。鍾鼓豈有自鳴者。桴加而有聲矣。",
    "X75n1512_001:0113c18": "問曰。孔子曰。夷狄之有君。不如諸夏之亡也。孟子譏",
    "X75n1512_001:0113c19": "陳相更學許行之術曰。吾聞用夏變夷。未聞用夷變",
    "X75n1512_001:0113c20": "夏者也。吾子弱冠學堯舜周孔之道。而今舍之更學",
    "X75n1512_001:0113c21": "夷狄之術。不已惑乎。牟子曰。此吾未解大道時之餘",
    "X75n1512_001:0113c22": "語耳。若子可謂見禮制之華而闇道德之實。闚炬燭",
    "X75n1512_001:0113c23": "之明未覩天庭之日也。孔子所言矯世法矣。孟軻所",
    "X75n1512_001:0113c24": "云疾專一耳。昔孔子欲居九夷。曰君子居之何陋之",
    "X75n1512_001:0114a01": "有。及仲尼不容於魯衛。孟軻不用於齊梁。豈復仕於",
    "X75n1512_001:0114a02": "夷狄乎。禹出西羗而聖喆。瞽叟生舜而頑囂。由余產",
    "X75n1512_001:0114a03": "狄國而覇秦。管蔡自河洛而流言。傳曰。北辰之星。在",
    "X75n1512_001:0114a04": "天之中。在人之北。以此觀之。漢地未必為天中也。佛",
    "X75n1512_001:0114a05": "經所說上下周極含血之類。物皆屬佛焉。是以吾復",
    "X75n1512_001:0114a06": "尊而學之。何為當舍堯舜周孔之道。金玉不相傷。隋",
    "X75n1512_001:0114a07": "璧不相妨。謂人為惑。特自惑乎。",
    "X75n1512_001:0114a08": "問曰。孔子稱奢則不遜。儉則固。與其不遜也寧固。御",
    "X75n1512_001:0114a09": "孫曰。儉者德之共。侈者惡之大也。今佛家以空財布",
    "X75n1512_001:0114a10": "施為名。盡貨與人為貴。豈有福哉。牟子曰。彼一時也",
    "X75n1512_001:0114a11": "此一時也。仲尼之言疾奢而無禮。御孫之論刺莊公",
    "X75n1512_001:0114a12": "之刻桶。非禁布施也。舜耕歷山。恩不及州里。太公屠",
    "X75n1512_001:0114a13": "牛。惠不逮妻子。及其見用。恩流八荒。惠施四海。饒財",
    "X75n1512_001:0114a14": "多貨貴其能與貧困。屢空貴其履道。許由不貪四海。",
    "X75n1512_001:0114a15": "伯夷不甘其國。虞卿捐萬戶之封救窮人之急。各其",
    "X75n1512_001:0114a16": "志也。僖負覊以壺飡之惠。全其所居之閭。宣孟以一",
    "X75n1512_001:0114a17": "飯之故。活其不貲之軀。陰施出於不意。陽報皎如白",
    "X75n1512_001:0114a18": "日。況傾家財發善意。其功德巍巍如嵩泰。悠悠如江",
    "X75n1512_001:0114a19": "海矣。懷善者應之以祚。挾惡者報之以殃。未有種稻",
    "X75n1512_001:0114a20": "而得麥。施禍而獲福者也。",
    "X75n1512_001:0114a21": "問曰。人之處世莫不好富貴而惡貧賤。樂歡逸而憚",
    "X75n1512_001:0114a22": "勞倦。黃帝養性以五肴為上。孔子云。食不厭精。鱠不",
    "X75n1512_001:0114a23": "厭細。今沙門被赤布。日一食。閇六情。自畢於世若茲。",
    "X75n1512_001:0114a24": "何聊之有。牟子曰。富與貴是人之所欲。不以其道得",
    "X75n1512_001:0114b01": "之不處也。貧與賤是人之所惡。不以其道得之不去",
    "X75n1512_001:0114b02": "也。老子曰。五色令人目盲。五音令人耳聾。五味令人",
    "X75n1512_001:0114b03": "口爽。馳騁畋獵令人心發狂。難得之貨令人行妨。聖",
    "X75n1512_001:0114b04": "人為腹不為目。此言豈虗哉。柳下惠不以三公之位",
    "X75n1512_001:0114b05": "易其介。段干木不以其身易魏文之富。許由巢父栖",
    "X75n1512_001:0114b06": "木而居。自謂安於帝宇。夷齊餓于首陽。自謂飽於文",
    "X75n1512_001:0114b07": "武。蓋各得其志而已。何不聊之有乎。",
    "X75n1512_001:0114b08": "問曰。若佛經深妙靡麗。子胡不談之於朝廷。論之於",
    "X75n1512_001:0114b09": "君父。修之於閨門。接之於朋友。何復學經傳讀諸子",
    "X75n1512_001:0114b10": "乎。牟子曰。子未達其源而問其流也。夫陳爼豆於疊",
    "X75n1512_001:0114b11": "門。建旌旗於朝堂。衣狐裘以當蕤賓。被絺綌以御黃",
    "X75n1512_001:0114b12": "鍾。非不麗也。乖其處非其時也。故持孔子之術入商",
    "X75n1512_001:0114b13": "鞅之門。賷孟軻之說詣蘇張之庭。功無分寸。過有丈",
    "X75n1512_001:0114b14": "尺矣。老子曰。上士聞道勤而行之。中士聞道若存若",
    "X75n1512_001:0114b15": "亡。下士聞道而大笑之。吾懼大笑。故不為談也。渴不",
    "X75n1512_001:0114b16": "必待江河而飲。井泉之水何所不飽。是以復治經傳",
    "X75n1512_001:0114b17": "耳。",
    "X75n1512_001:0114b18": "問曰。老子云。智者不言。言者不智。又曰。大辯若訥。大",
    "X75n1512_001:0114b19": "巧若拙。君子耻言過行。設沙門有至道。奚不坐而行",
    "X75n1512_001:0114b20": "之。何復談是非論曲直乎。僕以為此德行之賊也。牟",
    "X75n1512_001:0114b21": "子曰。來春當大饑。今秋不食。黃鍾應寒。蕤賓重裘。備",
    "X75n1512_001:0114b22": "預雖早。不免於愚。老子所云謂得道者耳。未得道者",
    "X75n1512_001:0114b23": "何知之有乎。大道一言而天下悅。豈非大辯。老子不",
    "X75n1512_001:0114b24": "云乎功遂身退天之道也。身既退矣又何言哉。今之",
    "X75n1512_001:0114c01": "沙門未及得道。何得不言。老氏亦猶言也。如其無言。",
    "X75n1512_001:0114c02": "五千何述焉。若知而不言可也。既不能知文。不能言。",
    "X75n1512_001:0114c03": "愚人也。故能言不能行國之師也。能行不能言國之",
    "X75n1512_001:0114c04": "用也。能行能言國之寶也。三品各有所施。何德之賊",
    "X75n1512_001:0114c05": "乎。唯不能言又不能行是賊也。",
    "X75n1512_001:0114c06": "問曰。如子之言。徒當學辨達修言論。豈復治情性履",
    "X75n1512_001:0114c07": "道德乎。牟子曰。何難悟之甚乎。夫言語談論各有時",
    "X75n1512_001:0114c08": "也。蘧瑗曰。國有道則直。國無道則卷而懷之。甯武子",
    "X75n1512_001:0114c09": "曰。國有道則智。國無道則愚。孔子曰。可與言而不與",
    "X75n1512_001:0114c10": "言失人。不可與言而與言失言。故智愚自有時。談論",
    "X75n1512_001:0114c11": "各有意。何為當言論而不行哉。",
    "X75n1512_001:0114c12": "問曰。云佛道至尊至快無為淡泊。世人學士多譏毀",
    "X75n1512_001:0114c13": "之云。其辭說廓落難用。虗無難信。何也。牟子曰。至味",
    "X75n1512_001:0114c14": "不合於眾口。大音不比於眾耳。作咸池。設大章。發簫",
    "X75n1512_001:0114c15": "韻。詠九成。莫之和也。張鄭衛之絃歌。時俗之音。必不",
    "X75n1512_001:0114c16": "期而拊手也。故宋玉云。客歌於郢為下俚之曲。和者",
    "X75n1512_001:0114c17": "千人。引商潡角。眾莫之應。此皆悅邪聲不曉於大度",
    "X75n1512_001:0114c18": "者也。韓非以管闚之見而謗堯舜。接輿以毛釐之分",
    "X75n1512_001:0114c19": "而刺仲尼。皆躭小而忽大者也。夫聞清商而謂之角。",
    "X75n1512_001:0114c20": "非彈絃之過。聽者之不聰矣。見和璧而名之石。非璧",
    "X75n1512_001:0114c21": "之賤也。視者之不明矣。神蛇能斷而復續。不能使人",
    "X75n1512_001:0114c22": "不斷也。靈龜發夢於宋元。不能免豫且之網。大道無",
    "X75n1512_001:0114c23": "為。非俗所見。不為譽者貴。不為毀者賤。用不用自天",
    "X75n1512_001:0114c24": "也。行不行乃時也。信不信其命也。",
    "X75n1512_001:0115a01": "問曰。吾子以經傳理佛之說。其辭富而義顯。其文熾",
    "X75n1512_001:0115a02": "而說美。得無非真。誠是子之辯也。牟子曰。吾非辯也。",
    "X75n1512_001:0115a03": "見愽故不惑耳。問曰。見愽其有術乎。牟子曰。由佛經",
    "X75n1512_001:0115a04": "也。吾未解佛經之時惑甚於子。雖誦五經。適以為華",
    "X75n1512_001:0115a05": "未成實矣。吾既覩佛經之說。覽孝子之要。守恬淡之",
    "X75n1512_001:0115a06": "性。觀無為之行。還視世事。猶臨天井而窺谿谷。登嵩",
    "X75n1512_001:0115a07": "岱而見丘垤矣。五經則五味。佛道則五糓矣。吾自聞",
    "X75n1512_001:0115a08": "道以來。如開雲見白日。炬火入冥室焉。",
    "X75n1512_001:0115a09": "問曰。子以經傳之辞華麗之說。褒讚佛行稱譽其德。",
    "X75n1512_001:0115a10": "高者陵青雲。廣者踰地圻(巨宜切)。得無踰其本過其實",
    "X75n1512_001:0115a11": "乎。而僕譏刺頗得疹中而其病也。牟子曰。呼吾之所",
    "X75n1512_001:0115a12": "褒猶以塵埃附嵩岱。收朝露投江海。子之所謗猶握",
    "X75n1512_001:0115a13": "瓢觚欲減江海。操耕耒欲損崐崙。側一拳以翳日光。",
    "X75n1512_001:0115a14": "舉土塊以塞河衝。吾所褒不能使佛高。子之毀不能",
    "X75n1512_001:0115a15": "令其下也。",
    "X75n1512_001:0115a16": "論曰。牟子理惑三十有七篇。梁僧祐律師載之宏",
    "X75n1512_001:0115a17": "明集。可謂所從來遠矣。觀其崇德辨惑。閑邪禦侮。",
    "X75n1512_001:0115a18": "發揮大教之耿光。蓋閎覽愽物之君子也。當是時。",
    "X75n1512_001:0115a19": "吾佛法源濫觴之初。凡西域沙門至中國者。由滕",
    "X75n1512_001:0115a20": "蘭而下不過十人。所新出經三百餘卷。俱小乘教。",
    "X75n1512_001:0115a21": "若微妙大乘諸經皆所未至。牟子乃能玄鑑頴悟",
    "X75n1512_001:0115a22": "契佛心宗。得法味若是之深。比夫漢末禰衡陳元",
    "X75n1512_001:0115a23": "龍孔北海諸公。虗負奇資終於不聞道。不過為一",
    "X75n1512_001:0115a24": "俗士而死矣。然則牟子賢矣哉。惜其書不能備載。",
    "X75n1512_001:0115b01": "聊取二十篇輔成通論。大抵世之惑也者。雖世尊",
    "X75n1512_001:0115b02": "在世尚莫能無矧。今去聖逾二千載。欲天下之廓",
    "X75n1512_001:0115b03": "廓皆正信。其可得哉。雖然。是書正不可不以垂世",
    "X75n1512_001:0115b04": "也。",
    "X75n1512_001:0115b05": "漢書西域傳史官范曄論曰。西域風土之載。前史未",
    "X75n1512_001:0115b06": "聞也。張騫懷致遠之略。班超奮封侯之志。終能立功",
    "X75n1512_001:0115b07": "西遐。覊服外域。自兵威之所肅服。財賂之所懷誘。莫",
    "X75n1512_001:0115b08": "不獻方奇納愛質。露頂肘行東向而朝天子。故設戊",
    "X75n1512_001:0115b09": "己之官分任其事。建都護之帥總領其權。其後甘英",
    "X75n1512_001:0115b10": "乃抵條支而歷安息。臨西海以望大秦。拒玉門陽關",
    "X75n1512_001:0115b11": "四萬餘里。靡不周盡焉。若其境俗性習之優薄。產載",
    "X75n1512_001:0115b12": "物類之區品。川河障嶺之基源。氣節涼暑之通隔。梯",
    "X75n1512_001:0115b13": "山棧谷繩行沙渡之道。身熱首痛風災鬼難之域。莫",
    "X75n1512_001:0115b14": "不備寫情形審求根實。至於佛道神化興自身毒。而",
    "X75n1512_001:0115b15": "二漢方志莫有稱焉。張騫但著地多暑濕乘象而戰。",
    "X75n1512_001:0115b16": "班超雖列其奉浮圖不殺伐。而精文善法導達之功",
    "X75n1512_001:0115b17": "靡所傳述。予聞之後說也。其國則殷乎中土。玉燭和",
    "X75n1512_001:0115b18": "氣。靈聖之所降集。賢懿之所挺生。神迹詭異則理絕",
    "X75n1512_001:0115b19": "人區。感驗明顯則事出天外。而騫超無聞者。豈非道",
    "X75n1512_001:0115b20": "秘往運數開叔葉乎。不然何誣異之甚也。漢自楚王",
    "X75n1512_001:0115b21": "英始盛齋戒之祀。桓帝又修華蓋之飾。將微義未譯",
    "X75n1512_001:0115b22": "而但神明之耶。詳其清心釋累之訓。空有兼遣之宗。",
    "X75n1512_001:0115b23": "道書之流也。且好仁惡殺蠲敝崇善。所以賢達君子",
    "X75n1512_001:0115b24": "多愛其法焉。然好大不經。奇譎無已。雖鄒衍談天之",
    "X75n1512_001:0115c01": "辯。莊周蝸角之論。尚未足以槩其萬一。又精靈起滅",
    "X75n1512_001:0115c02": "因報相尋。若曉而昧者。故通人多惑焉。蓋導俗無方",
    "X75n1512_001:0115c03": "適物異會。取諸同歸措夫疑說。則大道通矣。曄字[竺二+尉]",
    "X75n1512_001:0115c04": "宗。生晉末。仕於宋。凡史籍議論釋氏自曄而始。",
    "X75n1512_001:0115c05": "袁宏漢紀曰。永平十一年浮屠者佛也。西域天竺有",
    "X75n1512_001:0115c06": "佛道焉。佛者漢言覺。將覺悟群生也。其教以修善慈",
    "X75n1512_001:0115c07": "心為主。不殺生。專務清淨。其精者號為沙門。漢言息",
    "X75n1512_001:0115c08": "心。蓋息意去欲而歸於無為也。又以為人死精神不",
    "X75n1512_001:0115c09": "滅隨復受形。生時所行善惡皆有報應。故所貴行善",
    "X75n1512_001:0115c10": "修道。以鍊精神不已。以至無為而得為佛也。佛身長",
    "X75n1512_001:0115c11": "一丈六尺。黃金色。項中佩日月光。變化無方。無所不",
    "X75n1512_001:0115c12": "入。故能化通萬物而大濟群生。初明帝夢見金人長",
    "X75n1512_001:0115c13": "大。項有日月光。以問群臣。或曰。西方有神。其名曰佛。",
    "X75n1512_001:0115c14": "其形長大。因遣使天竺。問其道術。圖其形像而還。有",
    "X75n1512_001:0115c15": "經數千萬卷。以虗無為宗。包羅精麤無所不統。善為",
    "X75n1512_001:0115c16": "宏闊遠大之言。所求在一體之內。所明在視聽之外。",
    "X75n1512_001:0115c17": "世俗之人或以為虗誕。然歸於玄微深遠。難得而測。",
    "X75n1512_001:0115c18": "故王公大人觀死生報應之際。莫不矍然而自失焉。",
    "X75n1512_001:0115c19": "本朝東坡居士曰。此殆中國始知有佛時語也。雖淺",
    "X75n1512_001:0115c20": "近。大略具足矣。野人得鹿正爾煑食之耳。其後賣與",
    "X75n1512_001:0115c21": "市人。遂入公庖中饌之百方。然鹿之所以美。未有絲",
    "X75n1512_001:0115c22": "毫加於煑食時也(袁宏漢紀論佛世。[罕干+牛]見全篇。東坡大全集所載袁宏論佛說。乃唐章",
    "X75n1512_001:0115c23": "懷太子注漢書楚王英傳所引用。漢紀者當以此全篇為正云)。",
    "X75n1512_001:0115c24": "隆興佛教編年通論卷第一"
}