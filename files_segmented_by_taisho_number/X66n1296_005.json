{
    "X66n1296_005:0029a20": "宗門拈古彚集卷第五",
    "X66n1296_005:0029a22": "古杭白巖嗣祖沙門　淨符　彚集",
    "X66n1296_005:0029a23": "△東土祖師",
    "X66n1296_005:0029a24": "初祖菩提達磨大師(般若多羅嗣)本南天竺國香至王第",
    "X66n1296_005:0029b01": "三子。得般若多羅記莂。後盛化本國。復念東震旦國",
    "X66n1296_005:0029b02": "有大乘根器。乃於梁普通七年庚子至梁。因武帝問",
    "X66n1296_005:0029b03": "如何是聖諦第一義。祖曰廓然無聖。帝曰對朕者誰。",
    "X66n1296_005:0029b04": "祖曰不識。",
    "X66n1296_005:0029b05": "保寧勇代帝吐舌示之。",
    "X66n1296_005:0029b06": "中峰本云。缺齒老胡手携泥彈子。要與東震旦人",
    "X66n1296_005:0029b07": "鬬富。可謂不知量矣。被梁王指出照乘明珠問之。",
    "X66n1296_005:0029b08": "情知伊道個不識。",
    "X66n1296_005:0029b09": "愚菴盂云。山僧則不。然或有問如何是聖諦第一",
    "X66n1296_005:0029b10": "義。雙柑迤[這-言+里]黃鸝下。踏徧落花鴛水春。",
    "X66n1296_005:0029b11": "靈巖儲云。恁麼答話。果然達磨不會禪。良久云。咦。",
    "X66n1296_005:0029b12": "如此批判。想夫子亦未必識字。畢竟如何。拍案云。",
    "X66n1296_005:0029b13": "王何必曰利。卓拄杖休去。",
    "X66n1296_005:0029b14": "靈隱禮云。達磨大師氣葢神洲。纔被武帝一拶。直",
    "X66n1296_005:0029b15": "得無繩自縛去死十分。雖然如是。也須救取武帝。",
    "X66n1296_005:0029b16": "清化嶾云。盡道武帝不會祖師意。殊不知達磨被",
    "X66n1296_005:0029b17": "他兩度騐徹骨髓。",
    "X66n1296_005:0029b18": "天寶真云。武帝將謂是個別寶。波斯真寶現前却",
    "X66n1296_005:0029b19": "又不能鑒得。當時若是個漢。者碧眼胡趂出朝門",
    "X66n1296_005:0029b20": "有分。",
    "X66n1296_005:0029b21": "四祖浪云。中峰老人壓良為賤。殊不知萬乘之君",
    "X66n1296_005:0029b22": "落在達磨大師圈繢裏。至今無人能出。",
    "X66n1296_005:0029b23": "初祖因慧可問諸佛法印可得聞乎。祖曰諸佛法印",
    "X66n1296_005:0029b24": "匪從人得。可曰我心未寧乞師安心。祖曰將心來與",
    "X66n1296_005:0029c01": "汝安。可曰覓心了不可得。祖曰與汝安心竟。",
    "X66n1296_005:0029c02": "芭蕉徹云。金剛與泥人揩背。",
    "X66n1296_005:0029c03": "五祖戒云。若只恁麼。何用西來。",
    "X66n1296_005:0029c04": "雲居元云。彼自無瘡勿傷之也。雖然如是。一言易",
    "X66n1296_005:0029c05": "出駟馬難追。",
    "X66n1296_005:0029c06": "五祖演舉至乞師安心處乃云。白雲當時若見。好",
    "X66n1296_005:0029c07": "與三十棒。何故。他人見將謂說安心法。畢竟如何。",
    "X66n1296_005:0029c08": "菩薩龍王行雨潤。遮身向上數重雲。",
    "X66n1296_005:0029c09": "雲居莊云。殺人須是殺人刀。活人須是活人劒。",
    "X66n1296_005:0029c10": "棲霞成云。垂鈎四海為釣獰龍。呂望之志遠矣。因",
    "X66n1296_005:0029c11": "甚一見西伯即抝折釣竿。其亦天將以夫子為木",
    "X66n1296_005:0029c12": "鐸乎。",
    "X66n1296_005:0029c13": "白巖符云。者碧眼胡甘沉座主。當時問諸佛法印",
    "X66n1296_005:0029c14": "可得聞乎。何不向道胡餅裏討甚麼汁。神光他是",
    "X66n1296_005:0029c15": "個皮下有血的。者裏必有長進。且免他又從人覓",
    "X66n1296_005:0029c16": "安心法。而乃聯聯纖纖却道諸佛法印匪從人得。",
    "X66n1296_005:0029c17": "呵呵。匪從人得。從甚麼處得。饒他說得來處分明。",
    "X66n1296_005:0029c18": "更要問者碧眼胡覓法印在。擬議不來。莫怪性躁。",
    "X66n1296_005:0029c19": "初祖曰。吾本來茲土。傳法救迷情。一花開五葉。結果",
    "X66n1296_005:0029c20": "自然成。",
    "X66n1296_005:0029c21": "五祖演云。達磨大師信脚來信口道。後代兒孫都",
    "X66n1296_005:0029c22": "成計較。諸人要會開花結果處麼。鄭州梨。青州棗。",
    "X66n1296_005:0029c23": "萬物無過出處好。",
    "X66n1296_005:0029c24": "南堂欲云。提本分鉗錘。碎情解窠窟。還他五祖。要",
    "X66n1296_005:0030a01": "見花開結果處則太遠在。諸人要會花開結果處",
    "X66n1296_005:0030a02": "麼。拈却鄭州梨。放下青州棗。出門便是長安道。久",
    "X66n1296_005:0030a03": "立珍重。",
    "X66n1296_005:0030a04": "初祖一日命門人曰。時將至矣。汝等盍各言所得乎。",
    "X66n1296_005:0030a05": "時有道副對曰。如我所見。不執文字不離文字而為",
    "X66n1296_005:0030a06": "道用。祖曰汝得吾皮。尼總持曰。我今所解。如慶喜見",
    "X66n1296_005:0030a07": "阿閦佛國。一見更不再見。祖曰汝得吾肉。道育曰。四",
    "X66n1296_005:0030a08": "大本空五陰非有。如我見處。無一法可當情。祖曰汝",
    "X66n1296_005:0030a09": "得吾骨。最後慧可出。但禮拜依位而立。祖曰汝得吾",
    "X66n1296_005:0030a10": "髓。乃傳衣付法為東土第二祖。",
    "X66n1296_005:0030a11": "薦福懷云。祖師與麼說話。無計較中翻成計較。無",
    "X66n1296_005:0030a12": "途轍中翻成途轍。若教伊踏著德山臨濟門。免見",
    "X66n1296_005:0030a13": "九年冷坐。被人喚作壁觀胡僧。直饒如是。也未免",
    "X66n1296_005:0030a14": "殃及兒孫。",
    "X66n1296_005:0030a15": "太陽玄云。且道更有一人出來。得個什麼。自云。不",
    "X66n1296_005:0030a16": "得不得。又云。意況不到。",
    "X66n1296_005:0030a17": "翠巖芝云。二祖被他當面塗糊。莫道髓皮也不曾",
    "X66n1296_005:0030a18": "摸著。因甚却紹祖位。",
    "X66n1296_005:0030a19": "五祖演云。當時若見四人恁麼。各與三十棒。只如",
    "X66n1296_005:0030a20": "白雲也合喫二十九棒。留一棒與汝諸人。其有知",
    "X66n1296_005:0030a21": "痛癢者。不惟不孤負他先聖。亦乃得見白雲。脫或",
    "X66n1296_005:0030a22": "未然。堂裏喫粥喫飯。更須爛嚼。莫只渾圇吞却。",
    "X66n1296_005:0030a23": "一指海云。噫。航海西來只要覓得一個半個。那管",
    "X66n1296_005:0030a24": "將錯就錯。海上座若在。見他纔禮拜便與一踏。非",
    "X66n1296_005:0030b01": "唯顯衲僧眼目。亦免使後人向禮拜處躲跟。",
    "X66n1296_005:0030b02": "寶壽新云。者缺齒胡婆婆呾呾。像個嚼飯餧嬰孩",
    "X66n1296_005:0030b03": "一般。有甚用處。若是新長老。待伊一夥黑漆桶呈",
    "X66n1296_005:0030b04": "了如何若何。便各與劈頭一棒。不特使伊各得勦",
    "X66n1296_005:0030b05": "絕葛藤。管取他一個個轉轆轆地。且免後人向皮",
    "X66n1296_005:0030b06": "髓邊著倒。",
    "X66n1296_005:0030b07": "二祖慧可大師(菩提達磨嗣)因僧璨問。弟子身纏風恙。請",
    "X66n1296_005:0030b08": "和尚懺罪。祖曰將罪來與汝懺。璨良久曰覓罪了不",
    "X66n1296_005:0030b09": "可得。祖曰。與汝懺罪竟。宜依佛法僧住。璨曰。今見和",
    "X66n1296_005:0030b10": "尚已知是僧。未審何名佛．法。祖曰。是心是佛。是心是",
    "X66n1296_005:0030b11": "法。法佛無二。僧寶亦然。璨曰。今日始知罪性不在內",
    "X66n1296_005:0030b12": "外中間。如其心焉佛法無二。祖深器之。",
    "X66n1296_005:0030b13": "瑯瑘覺云。猶欠作云何梵在。",
    "X66n1296_005:0030b14": "梁山觀於覓罪了不可得處云。罪性向甚麼處去",
    "X66n1296_005:0030b15": "也。又云。非但罪性。覓者亦不見有。",
    "X66n1296_005:0030b16": "雲居齊云。二祖深器之。且道是肯他會佛法耶。是",
    "X66n1296_005:0030b17": "肯他說道理耶。",
    "X66n1296_005:0030b18": "耽源寧云。盡道可大師得初祖安心之法。克紹西",
    "X66n1296_005:0030b19": "宗。看他恁麼酬對。向來俗氣一毫也不曾移易。更",
    "X66n1296_005:0030b20": "有個承虗接響者道。如其心焉佛法無二。似者般",
    "X66n1296_005:0030b21": "漢總與一坑埋却。有什麼過。",
    "X66n1296_005:0030b22": "三祖僧璨大師(慧可嗣)信心銘曰。六塵不惡。還同正覺。",
    "X66n1296_005:0030b23": "雪竇顯云。拄杖子是塵。有什麼過。過既無。應合辨",
    "X66n1296_005:0030b24": "主。所以道糞掃堆頭現丈六金身。且拈在一邊。赤",
    "X66n1296_005:0030c01": "肉團上壁立千仞。又放過一著。直饒八面四方。正",
    "X66n1296_005:0030c02": "好連架打。",
    "X66n1296_005:0030c03": "古南門云。雪竇拄杖子雖善能為祖師作主。要且",
    "X66n1296_005:0030c04": "脚跟未點地在。",
    "X66n1296_005:0030c05": "三祖信心銘曰。至道無難。唯嫌揀擇。",
    "X66n1296_005:0030c06": "報恩秀云。三祖道個嫌字。先自憎愛了也。却道但",
    "X66n1296_005:0030c07": "莫憎愛洞然明白。又何啻揚聲而欲止響。諸人退",
    "X66n1296_005:0030c08": "步就己。試子細檢點看。",
    "X66n1296_005:0030c09": "德山繪別云。至道最難。須是揀擇。若無憎愛。怎見",
    "X66n1296_005:0030c10": "明白。",
    "X66n1296_005:0030c11": "佛川義云。祖師八字打開。兩手分付了也。雖然直",
    "X66n1296_005:0030c12": "捷。固然直捷。怎奈極是諸訛。要得與祖師覿體相",
    "X66n1296_005:0030c13": "見。山僧更資一路。乃云。至道無難。唯嫌揀擇。但莫",
    "X66n1296_005:0030c14": "憎愛。洞然明白。良久云。參。",
    "X66n1296_005:0030c15": "南華曹溪六祖慧能大鑒禪師(五祖忍嗣)寓南海法性寺",
    "X66n1296_005:0030c16": "廊廡間。暮夜因風颺剎旛。有二僧對論。一曰旛動。一",
    "X66n1296_005:0030c17": "曰風動。持論不決。祖乃曰。不是風動。不是旛動。仁者",
    "X66n1296_005:0030c18": "心動。",
    "X66n1296_005:0030c19": "雪峰存云。大小祖師龍頭蛇尾。好與二十棒。孚上",
    "X66n1296_005:0030c20": "座侍立次。不覺咬齒。峰曰。老僧與麼道。也好與二",
    "X66n1296_005:0030c21": "十棒。保福展云。作賊人心虗。也是蕭何置律。",
    "X66n1296_005:0030c22": "巴陵鑑云。祖師道不是風動不是旛動。既不是風",
    "X66n1296_005:0030c23": "旛。向甚處著。有人與祖師作主。出來與巴陵相見。",
    "X66n1296_005:0030c24": "雪竇顯云。風動旛動。既是風旛。向甚處著。有人與",
    "X66n1296_005:0031a01": "巴陵作主。出來與雪竇相見。",
    "X66n1296_005:0031a02": "黃龍新云。不是風動不是旛動。明眼漢一點瞞他",
    "X66n1296_005:0031a03": "不得。仁者心動。且緩緩。你向甚處見祖師。乃擲下",
    "X66n1296_005:0031a04": "拂子曰。看。",
    "X66n1296_005:0031a05": "泐潭清云。不是風動不是旛動。靈利漢懸崖撒手",
    "X66n1296_005:0031a06": "便好承當。顧後瞻前轉生迷悶。仁者心動。而今還",
    "X66n1296_005:0031a07": "有為祖師作主者麼。出來與老僧相見。天童華云。",
    "X66n1296_005:0031a08": "一盲引眾盲。相牽入火炕。",
    "X66n1296_005:0031a09": "徑山杲舉雪峰語畢云。要識孚上座麼。犀因玩月",
    "X66n1296_005:0031a10": "紋生角。要識雪峰麼。象被雷轟花入牙。",
    "X66n1296_005:0031a11": "中峰本云。甞鼎一臠具知眾味。非風動非旛動仁",
    "X66n1296_005:0031a12": "者心動。可謂甞鼎之一臠矣。使人不覺惡心嘔吐。",
    "X66n1296_005:0031a13": "天寧琦云。諸禪德。風動旛動心動。與你拈却了也。",
    "X66n1296_005:0031a14": "向什麼處見祖師。",
    "X66n1296_005:0031a15": "徑山琇云。大小祖師為人錯下註脚。合喫三十棒。",
    "X66n1296_005:0031a16": "龍池傳云。不是風動不是旛動也不是心動。僧問",
    "X66n1296_005:0031a17": "畢竟是什麼動。傳召僧。僧近前。傳乃與僧一掌云。",
    "X66n1296_005:0031a18": "只許你知。不許你會。又一掌云。去。",
    "X66n1296_005:0031a19": "龍池微云。我有四十痛棒。二十打二僧。不合道風",
    "X66n1296_005:0031a20": "動旛動。十棒打曹溪。不合道心動。十棒待打個人。",
    "X66n1296_005:0031a21": "時有僧出擬問。微劈脊便打云。慣釣鯨鯢沉巨浸。",
    "X66n1296_005:0031a22": "却嗟蛙步[馬*展]泥沙。",
    "X66n1296_005:0031a23": "能仁鑑云。古今多少人。不向二僧逐境漂流處著",
    "X66n1296_005:0031a24": "倒。定在祖師黑山鬼窟裏作活計。山僧今日與諸",
    "X66n1296_005:0031b01": "人掀翻窠臼去也。風動也三十棒。旛動也三十棒。",
    "X66n1296_005:0031b02": "心動也三十棒。傍僧云和尚聻。鑑乃顧侍者云。認",
    "X66n1296_005:0031b03": "取者僧。便歸方丈。",
    "X66n1296_005:0031b04": "金粟元云。還知祖師落處麼。書頭教娘勤作息。書",
    "X66n1296_005:0031b05": "尾教娘莫瞌睡。中間一句不成文。無限相思華雨",
    "X66n1296_005:0031b06": "淚。",
    "X66n1296_005:0031b07": "甌峰承云。是風動是旛動。二僧各有見處。非風動",
    "X66n1296_005:0031b08": "非旛動。祖師漏逗不少。仁者心動。好與三十棒。為",
    "X66n1296_005:0031b09": "什麼。凉泉者裏賞罰分明。一任諸方判斷。",
    "X66n1296_005:0031b10": "大覺昇云。大小祖師惡口。拶著便說心說性。敢保",
    "X66n1296_005:0031b11": "未徹在。大覺今日為你分明剖露。不是風動不是",
    "X66n1296_005:0031b12": "旛動不是心動。道得出身句。合受人天供。",
    "X66n1296_005:0031b13": "白巖符云。大小祖師當時只道不是風動不是旛",
    "X66n1296_005:0031b14": "動便了。不妨令人疑著。却乃道仁者心動。千古之",
    "X66n1296_005:0031b15": "下得不遭人檢點。顧左右云。者裏還有為祖師出",
    "X66n1296_005:0031b16": "氣者麼。直饒道不是心動。也好與三十苕帚。",
    "X66n1296_005:0031b17": "五峰甫云。六祖像個村學究。對蒙童講中庸大學。",
    "X66n1296_005:0031b18": "動便誠正卒脩。令人打瞌睡不徹。何不道春遊芳",
    "X66n1296_005:0031b19": "草地。夏賞綠荷池。却解頥。",
    "X66n1296_005:0031b20": "六祖有偈曰。兀兀不脩善。騰騰不造惡。寂寂斷見聞。",
    "X66n1296_005:0031b21": "蕩蕩心無著。",
    "X66n1296_005:0031b22": "壽昌經云。兀兀不脩善。撞破虗空成幾片。騰騰不",
    "X66n1296_005:0031b23": "造惡。轉身挨倒空王閣。寂寂斷見聞。十方法界共",
    "X66n1296_005:0031b24": "慈門。蕩蕩心無著。驚起蟭螟吞五嶽。祇如此意還",
    "X66n1296_005:0031c01": "相似麼。噫。長江晝夜東流去。海水從來不減增。",
    "X66n1296_005:0031c02": "六祖因永嘉到繞禪牀三匝振錫一下卓然而立。祖",
    "X66n1296_005:0031c03": "曰。夫沙門者具三千威儀八萬細行。大德從何方來。",
    "X66n1296_005:0031c04": "生大我慢。永曰生死事大無常迅速。祖曰。何不體取",
    "X66n1296_005:0031c05": "無生。了無速乎。永曰。體即無生。了本無速。祖曰如是",
    "X66n1296_005:0031c06": "如是。永方具威儀參禮。須臾告辭。祖曰返太速乎。永",
    "X66n1296_005:0031c07": "曰本自非動豈有速耶。祖曰誰知非動。永曰仁者自",
    "X66n1296_005:0031c08": "生分別。祖曰汝甚得無生之意。永曰無生豈有意耶。",
    "X66n1296_005:0031c09": "祖曰無意誰當分別。永曰分別亦非意。祖歎曰。善哉。",
    "X66n1296_005:0031c10": "少留一宿。",
    "X66n1296_005:0031c11": "雪竇顯舉至生大我慢處便喝一喝云。永嘉當時",
    "X66n1296_005:0031c12": "下得者一喝。免見龍頭蛇尾。又向卓然而立處代",
    "X66n1296_005:0031c13": "祖云。未到曹溪與你三十棒了也。",
    "X66n1296_005:0031c14": "浮山□云。先行不到。末後太過。",
    "X66n1296_005:0031c15": "瑞巖慍云。永嘉承虗接響。祖師將錯就錯。雪竇龜",
    "X66n1296_005:0031c16": "背刮毛。浮山馬頭安角。繞禪牀三匝兮眼似銅鈴。",
    "X66n1296_005:0031c17": "勉留一宿兮頭如木杓。松風江月少人知。南海波",
    "X66n1296_005:0031c18": "斯生白澤。",
    "X66n1296_005:0031c19": "六祖因臥輪有偈曰。臥輪有伎倆。能斷百思想。對境",
    "X66n1296_005:0031c20": "心不起。菩提日日長。祖乃別云。慧能無伎倆。不斷百",
    "X66n1296_005:0031c21": "思想。對境心數起。菩提作麼長。",
    "X66n1296_005:0031c22": "天童覺云。葵花向日。柳絮隨風。",
    "X66n1296_005:0031c23": "鼓山賢云。六祖為救臥輪施此法藥。若執以為實。",
    "X66n1296_005:0031c24": "作臥輪奴也未得在。",
    "X66n1296_005:0032a01": "寶壽新云。纔說乾三連。便有坤六斷。且道作麼生",
    "X66n1296_005:0032a02": "得圓成一卦去。要知爻象分明處。只在文王掌上",
    "X66n1296_005:0032a03": "觀。",
    "X66n1296_005:0032a04": "六祖因僧問黃梅意旨什麼人得。祖曰會佛法人得。",
    "X66n1296_005:0032a05": "曰和尚還得否。祖曰我不得。曰和尚為什麼不得。祖",
    "X66n1296_005:0032a06": "曰我不會佛法。",
    "X66n1296_005:0032a07": "翠巖芝云。會得即二頭。不會即三首。作麼生便有",
    "X66n1296_005:0032a08": "出身之路。",
    "X66n1296_005:0032a09": "徑山杲云。還見祖師麼。若也不見。徑山與你指出。",
    "X66n1296_005:0032a10": "蕉芭蕉芭有葉無了。忽然一陣狂風起。恰似東京",
    "X66n1296_005:0032a11": "大相國寺裏三十六院東廊下壁角頭王和尚破",
    "X66n1296_005:0032a12": "袈裟。畢竟如何。歸堂喫茶。天寧琦云。棒打石人頭。",
    "X66n1296_005:0032a13": "嚗嚗論實事。",
    "X66n1296_005:0032a14": "雲居莊云。得與不得會與不會即不問。祖師性命",
    "X66n1296_005:0032a15": "因甚落在者僧手裏。",
    "X66n1296_005:0032a16": "清化嶾云。者僧雖善一挨一拶却無膽量。若是久",
    "X66n1296_005:0032a17": "歷沙場底漢。待道我不會佛法。便掀倒禪牀。豈不",
    "X66n1296_005:0032a18": "光前啟後。",
    "X66n1296_005:0032a19": "崇先奇云。且道祖師恁麼答話。還得黃梅意旨不",
    "X66n1296_005:0032a20": "得黃梅意旨。要會麼。白馬紫金鞍。騎出萬人看。借",
    "X66n1296_005:0032a21": "問誰家子。讀書人做官。",
    "X66n1296_005:0032a22": "靈谿昱云。會佛法也三十棒。不會佛法也三十棒。",
    "X66n1296_005:0032a23": "畢竟黃梅意旨什麼人得。姹女已歸霄漢去。獃郎",
    "X66n1296_005:0032a24": "猶向火邊蹲。",
    "X66n1296_005:0032b01": "六祖一日謂門人曰。吾欲歸新州。汝等速治舟楫。門",
    "X66n1296_005:0032b02": "人曰師從此去早晚却回。祖曰。葉落歸根。來時無口。",
    "X66n1296_005:0032b03": "法雲秀云。非但來時無口。去時亦無鼻孔。",
    "X66n1296_005:0032b04": "白雲端云。祖師可謂善解借手行拳。有般漢往往",
    "X66n1296_005:0032b05": "道言猶在耳。不見道。子期去不返。浩浩良可悲。不",
    "X66n1296_005:0032b06": "知天地間。知音復是誰。",
    "X66n1296_005:0032b07": "五祖演云。祖師恁麼道。猶欠悟在。",
    "X66n1296_005:0032b08": "△旁出祖師",
    "X66n1296_005:0032b09": "四祖旁出",
    "X66n1296_005:0032b10": "牛頭法融禪師(四二四祖信嗣)因四祖到山入後菴見虎便",
    "X66n1296_005:0032b11": "作怕勢。融曰和尚猶有者個在。祖曰者個是什麼。融",
    "X66n1296_005:0032b12": "於言下有省。",
    "X66n1296_005:0032b13": "雪竇顯代融但亦作怕勢。又云洎合放過。",
    "X66n1296_005:0032b14": "大溈喆因僧問牛頭未見四祖時如何。寒毛卓豎。",
    "X66n1296_005:0032b15": "見後如何。額頭汗出。",
    "X66n1296_005:0032b16": "雲門澄云。四祖見虎便作怕勢。百尺絲綸直下垂。",
    "X66n1296_005:0032b17": "和尚猶有者個在。一釣便上。者個是什麼。更與臨",
    "X66n1296_005:0032b18": "風一拶。融於言下有省。從門入者未必家珍。若是",
    "X66n1296_005:0032b19": "個返躑獅兒。四祖也須著險。",
    "X66n1296_005:0032b20": "宣州安國玄挺禪師(四六牛頭威嗣)因僧問。五祖忍大師云",
    "X66n1296_005:0032b21": "真性緣起。其義云何。祖默然。時安國侍立其旁乃曰。",
    "X66n1296_005:0032b22": "大德正興一念問時是真性中緣起。僧言下大悟。",
    "X66n1296_005:0032b23": "徑山杲云。未興一念問時不可無緣起也。時有僧",
    "X66n1296_005:0032b24": "云未興一念時喚什麼作緣起。妙喜云我也只要",
    "X66n1296_005:0032c01": "你與麼道。",
    "X66n1296_005:0032c02": "天寧琦云。崑崙奴著鐵褲。打一棒行一步。",
    "X66n1296_005:0032c03": "靈巖儲云。父子上山各自努力。人人盡道黃梅就",
    "X66n1296_005:0032c04": "下平高。殊不知脚頭太嶮。者僧只顧萬仞巖頭進",
    "X66n1296_005:0032c05": "步。那識身在帝鄉。挺禪妙喜一人點即不到。一人",
    "X66n1296_005:0032c06": "到即不點。山僧終不說破。具眼者脚下看取。",
    "X66n1296_005:0032c07": "文峰玉別妙喜後語云。贓物現在。",
    "X66n1296_005:0032c08": "潤州鶴林玄素禪師(四六牛頭威嗣)因僧敲門。林問是什麼",
    "X66n1296_005:0032c09": "人。曰是僧。林曰。非但是僧。佛來亦不著。曰佛來為什",
    "X66n1296_005:0032c10": "麼不著。林曰無汝棲泊處。",
    "X66n1296_005:0032c11": "寶壽方云。鶴林與麼道。將謂立在高高山頂。殊不",
    "X66n1296_005:0032c12": "知被者僧推向萬丈深淵裏多少時了也。還有檢",
    "X66n1296_005:0032c13": "點得出者麼。若有試出來與雪峰拄杖子相見。",
    "X66n1296_005:0032c14": "杭州徑山國一道欽禪師(四七鶴林素嗣)因馬祖遣人送書",
    "X66n1296_005:0032c15": "到。書中作一圓相。欽發緘見。遂於圓相中著一點却",
    "X66n1296_005:0032c16": "封回。忠國師聞乃曰欽師猶被馬師惑。",
    "X66n1296_005:0032c17": "保福展云。甚處是欽師被馬師惑處。且作麼生得",
    "X66n1296_005:0032c18": "不惑去。",
    "X66n1296_005:0032c19": "雪竇顯云。徑山被惑且置。若將呈似國師。又別作",
    "X66n1296_005:0032c20": "個什麼伎倆免被惑去。有老宿云當時坐却便休。",
    "X66n1296_005:0032c21": "亦有道但與畫破。若與麼祇是不識羞。敢謂天下",
    "X66n1296_005:0032c22": "老師各具金剛眼睛廣作神通變化。還免得麼。雪",
    "X66n1296_005:0032c23": "竇見處也要諸人共知。祇者馬師當時畫出早自",
    "X66n1296_005:0032c24": "惑了也。",
    "X66n1296_005:0033a01": "溈山喆云。諸人還識馬祖徑山麼。一點水墨。兩處",
    "X66n1296_005:0033a02": "成龍。國師道欽師猶被馬師惑。可謂千里同風。不",
    "X66n1296_005:0033a03": "見道手執夜明符。幾個知天曉。",
    "X66n1296_005:0033a04": "徑山杲云。馬師仲冬嚴寒。欽師孟夏漸熱。雖然寒",
    "X66n1296_005:0033a05": "暑不同。彼此不失時節。忠國師因甚却道欽師猶",
    "X66n1296_005:0033a06": "被馬師惑。還委悉麼。無風荷葉動。決定有魚行。",
    "X66n1296_005:0033a07": "天寧琦云。圓相中著點墨。日月無光天地暗黑。初",
    "X66n1296_005:0033a08": "未惑欽師。馬師先自惑。累及老南陽也一場狼藉。",
    "X66n1296_005:0033a09": "良久云。平生肝膽向人傾。相識如同不相識。",
    "X66n1296_005:0033a10": "保寧茂云。醉漢扶酒人。起倒憑誰力。雖然。國師出",
    "X66n1296_005:0033a11": "手也是郎當。",
    "X66n1296_005:0033a12": "徑山琇云。馬祖無風起浪。國一隨邪逐惡。雖是解",
    "X66n1296_005:0033a13": "弄精魂。未免二俱失利。致使忠國師道欽師猶被",
    "X66n1296_005:0033a14": "馬師惑。汝諸人還知落處麼。鵓鳩樹頭啼。意在麻",
    "X66n1296_005:0033a15": "畬裏。",
    "X66n1296_005:0033a16": "雲居莊云。箭鋒相直。縱奪當機。還他馬祖國一始",
    "X66n1296_005:0033a17": "得。驀拈拄杖召眾云。只如國師道欽師猶被馬師",
    "X66n1296_005:0033a18": "惑。畢竟意在於何。卓拄杖一下。",
    "X66n1296_005:0033a19": "古南門云。古南有三十棒。一打馬師不應自惑。二",
    "X66n1296_005:0033a20": "打欽師不應被惑。三打雪竇不應判惑。更有一棒",
    "X66n1296_005:0033a21": "欵欵與諸人道破。",
    "X66n1296_005:0033a22": "崇先奇云。馬師草草問候。欽師万字折點。雖然往",
    "X66n1296_005:0033a23": "復無差。轉見道路周遮。總謂忠國師道欽師猶被",
    "X66n1296_005:0033a24": "馬師惑。殊不知字經三寫烏焉成馬。",
    "X66n1296_005:0033b01": "白巖符云。馬祖徑山無大人相。拈向一邊。國師明",
    "X66n1296_005:0033b02": "於責人昧於責己。好與三十烏藤。良久顧左右云。",
    "X66n1296_005:0033b03": "今日幸是無人。",
    "X66n1296_005:0033b04": "西山音云。欽師事忙不及草書。馬師家貧難辦素",
    "X66n1296_005:0033b05": "飯。雖然一往一來祇是隨家豐儉。且道忠國師作",
    "X66n1296_005:0033b06": "麼生。親言出親口。",
    "X66n1296_005:0033b07": "國一因馬祖遣智藏來問。十二時中以何為境。一曰",
    "X66n1296_005:0033b08": "待汝回去時有信。藏曰即今便回去。一曰。傳語馬祖",
    "X66n1296_005:0033b09": "道。却須問取曹溪。",
    "X66n1296_005:0033b10": "雲居莊云。馬祖大似埋兵掉鬬。國一可謂遇變出",
    "X66n1296_005:0033b11": "奇。者僧雖善通使命。要且勞而無功。驀拈拄杖畫",
    "X66n1296_005:0033b12": "一畫云。三級浪高魚化龍。癡人猶戽夜塘水。",
    "X66n1296_005:0033b13": "國一同忠國師在唐代宗宮中坐次。見帝駕來乃起",
    "X66n1296_005:0033b14": "立。帝曰師何以起。一曰檀越何得向四威儀中見貧",
    "X66n1296_005:0033b15": "道。",
    "X66n1296_005:0033b16": "徑山杲云。不向四威儀中又如何見國一。",
    "X66n1296_005:0033b17": "寶壽方云。國一妙喜各見一邊。俱未免後人評議。",
    "X66n1296_005:0033b18": "姑置勿論。雪峰今日要問諸人。向行住坐臥中見",
    "X66n1296_005:0033b19": "既不得。不向行住坐臥中見又不得。畢竟向甚麼",
    "X66n1296_005:0033b20": "處見。者裏挨得身插得足。許你與古人把臂同行。",
    "X66n1296_005:0033b21": "不然。日用四威儀中大有蹉過。",
    "X66n1296_005:0033b22": "杭州鳳林鳥窠道林禪師(四八徑山欽嗣)因侍者慧通辭。林",
    "X66n1296_005:0033b23": "問何往。通曰諸方學佛法去。林曰。若是佛法。此間亦",
    "X66n1296_005:0033b24": "有少許。通曰如何是和尚此間佛法。林於身上拈起",
    "X66n1296_005:0033c01": "布毛吹示之。通有省。",
    "X66n1296_005:0033c02": "大溈秀云。可惜者僧認他口頭聲色以當平生。殊",
    "X66n1296_005:0033c03": "不知自己光明葢天葢地。",
    "X66n1296_005:0033c04": "神鼎諲舉公案了。遂於身上拈布毛示眾。隨後一",
    "X66n1296_005:0033c05": "吹云。會麼。已後不得孤負老僧。",
    "X66n1296_005:0033c06": "徑山杲云。溈山與麼批判。也未夢見鳥窠在。",
    "X66n1296_005:0033c07": "天寧琦云。侍者能於拈起布毛處便喝。免致諸方",
    "X66n1296_005:0033c08": "檢點。我恁麼道也是為他閒事長無明。",
    "X66n1296_005:0033c09": "天寶真云。鳥窠與麼地也是憐兒不覺醜。好與三",
    "X66n1296_005:0033c10": "十棒。何故。黃金自有黃金價。何必和沙賣與人。",
    "X66n1296_005:0033c11": "五祖旁出",
    "X66n1296_005:0033c12": "嵩山峻極禪師(五三破竈墮嗣)因僧問如何是脩善行人。山",
    "X66n1296_005:0033c13": "曰擔枷帶鏁。曰如何是作惡行人。山曰脩禪入定。曰",
    "X66n1296_005:0033c14": "某甲淺機請師直指。山乃曰。爾問我惡。惡不從善。爾",
    "X66n1296_005:0033c15": "問我善。善不從惡。僧良久。山曰會麼。曰不會。山曰惡",
    "X66n1296_005:0033c16": "人無善念。善人無惡心。所以道善惡如浮雲起滅俱",
    "X66n1296_005:0033c17": "無處。僧於言下有契悟。後破竈墮聞舉乃曰。此子會",
    "X66n1296_005:0033c18": "盡諸法無生。",
    "X66n1296_005:0033c19": "薦福懷云。前頭則官不容針。後面則私通車馬。若",
    "X66n1296_005:0033c20": "能辨得。許你具擇法眼。",
    "X66n1296_005:0033c21": "昭覺勤云。窮善善自何來。究惡惡從何起。若能明",
    "X66n1296_005:0033c22": "見者個田地。便知諸法無生。有問崇寧如何是大",
    "X66n1296_005:0033c23": "脩行底人。脩禪入定。如何是大作惡底人。擔枷帶",
    "X66n1296_005:0033c24": "鏁。且道與嵩山是同是別。",
    "X66n1296_005:0034a01": "徑山杲云。怎奈在髑髏前作妄想。",
    "X66n1296_005:0034a02": "烏石道云。石溪者裏又且不然。有問如何是大脩",
    "X66n1296_005:0034a03": "行底人。向道橫身當宇宙。如何是大作業底人。赤",
    "X66n1296_005:0034a04": "脚上刀山。且道與古人是同是別。良久云。但得此",
    "X66n1296_005:0034a05": "身無罣礙。何妨塵事亂如麻。",
    "X66n1296_005:0034a06": "壽昌經云。惡人無善。善人無惡。倏爾言外知歸。翻",
    "X66n1296_005:0034a07": "然不落因果。僧大悟。悟甚麼。獅兒迸斷黃金索。據",
    "X66n1296_005:0034a08": "實舉論。俱未免過。畢竟過在什麼處。閒雲萬斛凝",
    "X66n1296_005:0034a09": "青嶂。一任風雷鼓復收。",
    "X66n1296_005:0034a10": "六祖旁出",
    "X66n1296_005:0034a11": "洛京荷澤神會禪師(六一大鑒能嗣)因鄉信至報二親亡。澤",
    "X66n1296_005:0034a12": "乃入堂白椎曰。父母俱喪。請大眾念摩訶般若。眾纔",
    "X66n1296_005:0034a13": "集。澤便結椎曰。勞煩大眾。",
    "X66n1296_005:0034a14": "寶壽方云。大小荷澤雖然放去較危。收來太速。要",
    "X66n1296_005:0034a15": "莊嚴二親報地猶未可。雪峰則不然。今日或有報",
    "X66n1296_005:0034a16": "二親俱忘。亦入堂白椎曰。父母俱喪。請大眾撾法",
    "X66n1296_005:0034a17": "鼓。左手鑼右手舞。十字街頭嚇跳虎。顧眾云。咄。走",
    "X66n1296_005:0034a18": "開走開。莫來攔我毬門路。",
    "X66n1296_005:0034a20": "宗門拈古彚集卷第五"
}