{
    "T43n1833_05b:0920a19": "folio_5b 成唯識論演祕卷第五末",
    "T43n1833_05b:0920a21": "論。三邪見等者。謗因果等。瑜伽第七．五十",
    "T43n1833_05b:0920a22": "五．五十八．對法第一互有不同。如瑜伽鈔",
    "T43n1833_05b:0920a23": "會　問五十八云。邪見者一切倒見皆名邪",
    "T43n1833_05b:0920a24": "見。當知此見略有二種。除邪見外餘四。一",
    "T43n1833_05b:0920a25": "切皆名增益邪見。謗因及謗果等所有諸",
    "T43n1833_05b:0920a26": "見皆名損減。對法第一云。四是增益。於所",
    "T43n1833_05b:0920a27": "知境增益自性．及差別故。即邪見外餘之四",
    "T43n1833_05b:0920a28": "見。一多分是損減見。一多分者由邪分別不",
    "T43n1833_05b:0920a29": "必損減故。一言全損。一云多分。何乃乖角",
    "T43n1833_05b:0920b01": "　答五十八中偏指謗因果等邪見云皆",
    "T43n1833_05b:0920b02": "損減。對法通說一切邪見。故云多分。如計",
    "T43n1833_05b:0920b03": "釋梵常恒不易為物等因。非損減故對望",
    "T43n1833_05b:0920b04": "不同故無有失。更有異同。如二論鈔會。",
    "T43n1833_05b:0920b05": "論。無二因論者。依宿住計如疏所明　依",
    "T43n1833_05b:0920b06": "尋．伺者按婆沙云。二由尋．伺虛妄推求",
    "T43n1833_05b:0920b07": "今身所更既皆能憶。前身若有彼所更事今",
    "T43n1833_05b:0920b08": "亦應憶。既不能憶故知彼無。餘如章辨",
    "T43n1833_05b:0920b09": "　問既曰宿通何不能憶出心前事　答外",
    "T43n1833_05b:0920b10": "道極知不逾八十。彼入時心望後出心隔",
    "T43n1833_05b:0920b11": "五百劫故不能憶。中五百劫而無心故復",
    "T43n1833_05b:0920b12": "何所憶。由此猶執生　問彼心雖無色身是",
    "T43n1833_05b:0920b13": "有。豈不見耶。若云不見。便違宿住憶八",
    "T43n1833_05b:0920b14": "事義。若許見者因彼身生。此何無因　答",
    "T43n1833_05b:0920b15": "雖見色身不知彼身有之所因。以見不",
    "T43n1833_05b:0920b16": "踰五百劫故。既彼身有不見因生。所以今",
    "T43n1833_05b:0920b17": "身不以所見。即身而起　有惑者云。宿命．",
    "T43n1833_05b:0920b18": "尋伺皆不能憶無想沒後出心前事。名二",
    "T43n1833_05b:0920b19": "無因。此由見疏答問之中而以二義。唯約",
    "T43n1833_05b:0920b20": "無想以答前難。因致斯迷。學者應知。",
    "T43n1833_05b:0920b21": "論。或計自在等者。問此等邪見及我我所見",
    "T43n1833_05b:0920b22": "戒二取。皆非六十二見所攝。豈不違經。故",
    "T43n1833_05b:0920b23": "阿含經云。諸有沙門．婆羅門等本見．末見無",
    "T43n1833_05b:0920b24": "數種種隨意所說盡入六十二見。盡是不",
    "T43n1833_05b:0920b25": "過。猶如巧捕魚師以細目網覆小水上。當",
    "T43n1833_05b:0920b26": "知池中水性之類皆入網內無逃避處",
    "T43n1833_05b:0920b27": "　答有義解云。理實別迷四諦邪見。隨應攝",
    "T43n1833_05b:0920b28": "入全常等中。然今此論於邊見中說全常",
    "T43n1833_05b:0920b29": "等。故全常等不攝邪見。由此應知但邊見",
    "T43n1833_05b:0920c01": "者全常等攝。非全常等皆邊見攝。四諦邪",
    "T43n1833_05b:0920c02": "見在全常等。非邊見故　詳曰。釋猶未",
    "T43n1833_05b:0920c03": "盡。理亦難詳。經云本末無數之見。入六十",
    "T43n1833_05b:0920c04": "二。豈我我所見戒取等而非邪見。是何不",
    "T43n1833_05b:0920c05": "明。又云。此論於邊見中說全常等。此亦不",
    "T43n1833_05b:0920c06": "然。觀彼經中。四遍常等亦依邊見。何得唯",
    "T43n1833_05b:0920c07": "斷論依邊說。今為二釋　一云六十二外餘",
    "T43n1833_05b:0920c08": "邊邪見依前後際。以六十二而起執者。亦",
    "T43n1833_05b:0920c09": "皆攝入六十二中。如四全常。經等但約依",
    "T43n1833_05b:0920c10": "定等起。亦有不依等至起執。雖依尋伺",
    "T43n1833_05b:0920c11": "復多差別。此等皆入四全常中。餘准此知。",
    "T43n1833_05b:0920c12": "經據此理名攝餘見。此即少分一切之義。",
    "T43n1833_05b:0920c13": "亦如四諦攝一切法。苦稱眾苦。餘諦亦然。",
    "T43n1833_05b:0920c14": "言攝餘見。亦據同類相攝說也　二依品",
    "T43n1833_05b:0920c15": "類以輕從重名攝一切。餘見是彼六十二",
    "T43n1833_05b:0920c16": "見見類同故。同類見中復有同異。我見即是",
    "T43n1833_05b:0920c17": "邊見之類。邊依起故。邪見計彼自在常。等常",
    "T43n1833_05b:0920c18": "邊之類。雖非我後而計。於常常相似故。餘",
    "T43n1833_05b:0920c19": "准可知　二取隨執何見法等即是彼類。",
    "T43n1833_05b:0920c20": "由此二取及我我所。應皆攝入六十二中。",
    "T43n1833_05b:0920c21": "亦如五見總名邪見。邪見類故。又輕從重",
    "T43n1833_05b:0920c22": "如言王臣。臣亦名王。經作法中但據重說。",
    "T43n1833_05b:0920c23": "疏。既無邊見中攝諦斷文者。五十八中而有",
    "T43n1833_05b:0920c24": "文說。但撿文者而疎略故致有斯斷。故彼",
    "T43n1833_05b:0920c25": "論云。即用如是薩迦耶見以為依止。於五",
    "T43n1833_05b:0920c26": "趣蘊見我斷常。故邊執見亦迷於苦。",
    "T43n1833_05b:0920c27": "論。四見取等者。然准有宗但執劣法以為",
    "T43n1833_05b:0920c28": "勝者。即名見取不唯執見及同時蘊。故俱",
    "T43n1833_05b:0921a01": "舍論十九云。於劣謂勝名為見取。執劣為",
    "T43n1833_05b:0921a02": "勝總名見取。理實應立見等取名。略去等",
    "T43n1833_05b:0921a03": "言但名見取。",
    "T43n1833_05b:0921a04": "論。五戒禁取等者。又准有宗但執非因以",
    "T43n1833_05b:0921a05": "為因者即名戒取。不唯執戒及同時蘊。故",
    "T43n1833_05b:0921a06": "但舍云。於非因．道謂因．道見。一切總說",
    "T43n1833_05b:0921a07": "名戒禁取。非解脫道妄起道執。理實應立",
    "T43n1833_05b:0921a08": "戒禁等取名。略去等言但名戒禁取。",
    "T43n1833_05b:0921a09": "疏。然於一聚至言等亦得者。雖見眷屬而不",
    "T43n1833_05b:0921a10": "別計。然戒聚中見最為勝。舉勝等劣而置",
    "T43n1833_05b:0921a11": "等言亦無有失。不同小乘而立等字。",
    "T43n1833_05b:0921a12": "論。然有處說至名戒取者。按顯揚論第一云。",
    "T43n1833_05b:0921a13": "四見取謂於前三見及見所依蘊。計最勝上",
    "T43n1833_05b:0921a14": "及與第一。對法第一云。謂於諸目及所依五",
    "T43n1833_05b:0921a15": "取蘊等。隨觀執為最勝。為上為妙。五蘊同",
    "T43n1833_05b:0921a16": "之　又顯揚第一云。五戒禁取。謂於前諸見",
    "T43n1833_05b:0921a17": "及所依蘊計為清淨解脫出離。對法第一云。",
    "T43n1833_05b:0921a18": "於諸戒及戒禁所依五取蘊等。隨觀執為清",
    "T43n1833_05b:0921a19": "淨為解脫為出離。五蘊大同。瑜伽第八大",
    "T43n1833_05b:0921a20": "意同彼顯揚等說。",
    "T43n1833_05b:0921a21": "論。不爾如何非滅計滅等者。按五十八云。",
    "T43n1833_05b:0921a22": "又沙門等謂說現法涅槃論者所有邪見。又",
    "T43n1833_05b:0921a23": "有橫計諸邪解脫所有邪見。如是諸見是",
    "T43n1833_05b:0921a24": "迷滅諦所起邪見　又云。又彼外道作如",
    "T43n1833_05b:0921a25": "是計。我等所行若行若道是真行道。能盡",
    "T43n1833_05b:0921a26": "能出一切諸苦。如是亦名迷道邪見。非涅",
    "T43n1833_05b:0921a27": "槃法計為涅槃。名非勝計勝。非無漏道實",
    "T43n1833_05b:0921a28": "非離苦。計為真道能出於苦。名非淨計淨。",
    "T43n1833_05b:0921a29": "論。如是總別等者。釋如疏．燈。今助一釋言",
    "T43n1833_05b:0921b01": "貪等六名之為總。惡見開五名之為別。今",
    "T43n1833_05b:0921b02": "雙言之名為總別十煩惱也　或可。疏云",
    "T43n1833_05b:0921b03": "若總若別意亦同此。",
    "T43n1833_05b:0921b04": "疏。謂要不違至我新不常者。假興於難",
    "T43n1833_05b:0921b05": "生下引教及世事文。",
    "T43n1833_05b:0921b06": "論。學現觀者起如是怖等者。是八十六．對法",
    "T43n1833_05b:0921b07": "第七二論文也。故瑜伽云。又由二緣依止",
    "T43n1833_05b:0921b08": "無我勝解之欲。於彼涅槃由驚恐故其心",
    "T43n1833_05b:0921b09": "退逐。一由於此欲不善串習未到究竟",
    "T43n1833_05b:0921b10": "故。二於作意時由彼因緣念忘失故。當爾",
    "T43n1833_05b:0921b11": "之時於諸行中了唯行智其心愚昧。數數",
    "T43n1833_05b:0921b12": "思惟我我爾時當何所在。尋求我行微細",
    "T43n1833_05b:0921b13": "俱行障礙而轉。由此緣故彼作是思。我當",
    "T43n1833_05b:0921b14": "不有。不作是念唯有諸行當來不有。彼",
    "T43n1833_05b:0921b15": "由如是隨逐身見為依止故。發生變易隨",
    "T43n1833_05b:0921b16": "轉之識。由驚恐故於彼寂滅其心退還",
    "T43n1833_05b:0921b17": "　釋曰。雖了唯有諸行無我。由緣行心尚",
    "T43n1833_05b:0921b18": "昧劣故。數數思惟我何所在。即思我心能",
    "T43n1833_05b:0921b19": "為障礙。便執我無更不念言唯有諸行。故",
    "T43n1833_05b:0921b20": "於涅槃而生驚恐　對法論云。俱生邊見",
    "T43n1833_05b:0921b21": "者斷見所攝。由此見故於涅槃界。其心退",
    "T43n1833_05b:0921b22": "轉生大怖畏。謂我我今者何在耶　然疏中",
    "T43n1833_05b:0921b23": "云八十八者。而有二義。一錯六為八。二舉",
    "T43n1833_05b:0921b24": "八等六。六正所引。八中亦有斷見之文。故",
    "T43n1833_05b:0921b25": "兼言矣。舉兼顯正不言六也　問引證俱",
    "T43n1833_05b:0921b26": "生對法可爾。瑜伽如何　答八十八文如燈",
    "T43n1833_05b:0921b27": "已釋。八十六者亦是俱生　何以為明　答",
    "T43n1833_05b:0921b28": "論云尋求我行微細俱行。又云彼由如是",
    "T43n1833_05b:0921b29": "隨逐身見為依止故。故知俱生。或通二見。",
    "T43n1833_05b:0921c01": "尋文可悉　問二論俱生為凡聖起　答俱",
    "T43n1833_05b:0921c02": "通凡聖　若爾何故八十六云。復次為斷",
    "T43n1833_05b:0921c03": "如是驚恐。有二種法多有所作。乃至云。若",
    "T43n1833_05b:0921c04": "已引發聖諦現觀。由正見故方得出離。對",
    "T43n1833_05b:0921c05": "法復云。今者我我何所在耶。准此瑜伽唯凡",
    "T43n1833_05b:0921c06": "所起。對法唯聖　答瑜伽且據斷凡起者",
    "T43n1833_05b:0921c07": "　或兼斷彼凡聖起者。聖諦現觀其言通故",
    "T43n1833_05b:0921c08": "　又云。由於此欲不善串習未到究竟而",
    "T43n1833_05b:0921c09": "起驚恐。即有學聖亦未究竟起亦何失。對",
    "T43n1833_05b:0921c10": "法言今我何在者。凡．聖作彼無我解時俱",
    "T43n1833_05b:0921c11": "得名今　又解。瑜伽據凡。對法約聖。二解",
    "T43n1833_05b:0921c12": "任取應更審思。",
    "T43n1833_05b:0921c13": "論。此十煩惱誰幾相應者。諸論辨此相應不",
    "T43n1833_05b:0921c14": "同。今略引之。五十五云。無明與一切。疑都",
    "T43n1833_05b:0921c15": "無所有。貪．嗔不相應。此或與慢．見。謂染愛",
    "T43n1833_05b:0921c16": "時或高舉或推求。如染愛憎恚亦爾。慢之與",
    "T43n1833_05b:0921c17": "見我更相應。謂高舉時邪復推構　五十八",
    "T43n1833_05b:0921c18": "云。五見是惠性故互不相應。自性自性不",
    "T43n1833_05b:0921c19": "相應故。貪．恚．慢疑更相違故互不相應。貪",
    "T43n1833_05b:0921c20": "染令心卑下。憍慢令心高舉。是故貪．慢更",
    "T43n1833_05b:0921c21": "互相違　對法第六云。貪不與嗔相應。一向",
    "T43n1833_05b:0921c22": "相違法必不俱故。又貪不與疑相應。由惠",
    "T43n1833_05b:0921c23": "於境不決定必無染著故。餘得相應。如",
    "T43n1833_05b:0921c24": "貪嗔亦爾。謂嗔不與貪．慢．見相應。若於",
    "T43n1833_05b:0921c25": "此事起憎恚。即不於此生於高舉及推求。",
    "T43n1833_05b:0921c26": "與餘相應如理應知。慢不與嗔．疑相應。",
    "T43n1833_05b:0921c27": "無明有二。相應．不共。不共不與嗔．疑相",
    "T43n1833_05b:0921c28": "應。疑不與貪．慢．見相應。會如此論及疏。",
    "T43n1833_05b:0921c29": "故不重云。",
    "T43n1833_05b:0922a01": "論疑遮順等者。苦．集由是因依處故有情",
    "T43n1833_05b:0922a02": "染著。疑有不嗔滅．道是彼怖畏處故有情",
    "T43n1833_05b:0922a03": "不愛。疑有便恚。疑無翻此理可准知。",
    "T43n1833_05b:0922a04": "論。此與三見或得相應等者。有義分別身．邊",
    "T43n1833_05b:0922a05": "二見而與嗔俱。由俱生者唯無記性嗔唯不",
    "T43n1833_05b:0922a06": "善故非彼俱。論云苦蘊但於善趣有苦受",
    "T43n1833_05b:0922a07": "俱名有苦蘊。疏說苦處又通二見。此定不",
    "T43n1833_05b:0922a08": "然　詳曰。乍觀疏文誠如所存。細尋其理",
    "T43n1833_05b:0922a09": "理即無違　無違理何　答有苦之處即名",
    "T43n1833_05b:0922a10": "苦處。誰云要在三塗苦處　又下二見五受",
    "T43n1833_05b:0922a11": "俱門。初師三塗有分別惑。今依彼說亦不",
    "T43n1833_05b:0922a12": "相違　此通下言顯此論中明極苦處通有",
    "T43n1833_05b:0922a13": "分別．俱生二惑故指如下。非說俱生．分別",
    "T43n1833_05b:0922a14": "二見皆與嗔俱。由此苦處分別二見嗔俱無",
    "T43n1833_05b:0922a15": "妨。若不爾者更有何義云如下耶。",
    "T43n1833_05b:0922a16": "論。五識唯三等者。問稱量．推求五識無有",
    "T43n1833_05b:0922a17": "說見慢無。第七應爾　答稱量解慢七同",
    "T43n1833_05b:0922a18": "五無　所恃慢生故七許有。見義准知　問",
    "T43n1833_05b:0922a19": "五見斷惑六引得生。慢等由他五亦應起",
    "T43n1833_05b:0922a20": "　答行不違．違故起．不起。",
    "T43n1833_05b:0922a21": "論。貪嗔癡三至五受俱者。五十九中。分別貪",
    "T43n1833_05b:0922a22": "等樂等相應別別作法。即此論云貪會違緣",
    "T43n1833_05b:0922a23": "嗔遇順境略已攝彼。餘准可尋。故不引也。",
    "T43n1833_05b:0922a24": "論。欲無苦等者。有義簡薩婆多欲疑唯憂。故",
    "T43n1833_05b:0922a25": "顯宗二十七云。何緣二疑俱不決定而上得",
    "T43n1833_05b:0922a26": "與喜．樂相應。非欲界疑與喜俱起。以諸",
    "T43n1833_05b:0922a27": "煩惱在離欲地。雖不決定亦不憂滅。雖",
    "T43n1833_05b:0922a28": "壞疑網無癡情怡。如在人間求得所",
    "T43n1833_05b:0922a29": "愛。雖多勞倦而生樂想。疏說上界不如",
    "T43n1833_05b:0922b01": "欲疑有喜受者。欲似不得此中文意。上",
    "T43n1833_05b:0922b02": "地何故不與喜俱　詳曰。疏意說云疑無",
    "T43n1833_05b:0922b03": "苦果方與喜俱。上無此疑。由上無造彼惡",
    "T43n1833_05b:0922b04": "行故。故疑苦無方喜俱者。但在欲界不",
    "T43n1833_05b:0922b05": "障上界疑得喜俱。下麁相中疏言上界疑",
    "T43n1833_05b:0922b06": "有喜故。自義既立他計便遮。不言成矣。此",
    "T43n1833_05b:0922b07": "自不得疏之本意。非疏不得論之意也。",
    "T43n1833_05b:0922b08": "論。二取至憂相應者。五十九云。見取．戒取",
    "T43n1833_05b:0922b09": "取彼見故。隨其所應如彼相應者。如彼",
    "T43n1833_05b:0922b10": "身．邊二見相應所有受說。",
    "T43n1833_05b:0922b11": "論。此依實義等者　問所依教何。何意須有",
    "T43n1833_05b:0922b12": "麁．細二說　答委曲而談名為實義。即五十",
    "T43n1833_05b:0922b13": "九。梗概而說名為麁相。即五十五．對法第",
    "T43n1833_05b:0922b14": "七。故五十九結十煩惱受相應云。先辨煩",
    "T43n1833_05b:0922b15": "惱諸根相應。但約麁相道理建立。令初行",
    "T43n1833_05b:0922b16": "者解無亂故。今即約巨細道理建立。令之",
    "T43n1833_05b:0922b17": "行者了自他身種種行解差別轉故。",
    "T43n1833_05b:0922b18": "論。貪癡俱樂等者。對法具明。大意疏中而以",
    "T43n1833_05b:0922b19": "牒訖。然明意識捨相應云。在意識身捨相",
    "T43n1833_05b:0922b20": "應者。在一切處於相續未位　釋曰。由樂．",
    "T43n1833_05b:0922b21": "喜．捨通第六識。六識樂．喜未位之時而亦有",
    "T43n1833_05b:0922b22": "捨。故云一切未位等也　又云。疑於欲界",
    "T43n1833_05b:0922b23": "非喜相應者。不決定心若未息滅喜不生",
    "T43n1833_05b:0922b24": "故　又云。何故煩惱皆捨相應。以一切煩惱",
    "T43n1833_05b:0922b25": "隨中庸位方息沒故。所以者何。煩惱生起",
    "T43n1833_05b:0922b26": "展轉相續漸漸微薄勢力將盡隨處中位。於",
    "T43n1833_05b:0922b27": "此位中必捨相應。",
    "T43n1833_05b:0922b28": "論。當知俱生身邊二見等者　問何以知然",
    "T43n1833_05b:0922b29": "　答按五十八云。復次俱生薩迦耶見唯無",
    "T43n1833_05b:0922c01": "記性。數現行故。非極損惱自他處故。彼雖",
    "T43n1833_05b:0922c02": "不說俱生邊見。理同我見亦無記性。",
    "T43n1833_05b:0922c03": "疏。若如後解至體有九品故者。此有二意。一",
    "T43n1833_05b:0922c04": "顯後非。如色界等煩惱無記。體有九品九",
    "T43n1833_05b:0922c05": "品別斷。我見九品何一品除。除既一品明無",
    "T43n1833_05b:0922c06": "九類　二明後是。如上界惑體雖無記得",
    "T43n1833_05b:0922c07": "有九品。我見九品亦復何違。又今疏斷且",
    "T43n1833_05b:0922c08": "隨一相。疏上下文皆以九品為類說也。",
    "T43n1833_05b:0922c09": "疏。無有染污至方自在故者。必無欲染第九",
    "T43n1833_05b:0922c10": "品在。能入根本起未至惑。要欲染盡入根",
    "T43n1833_05b:0922c11": "本定。方容起彼未至惑也。",
    "T43n1833_05b:0922c12": "疏。由是至亦不能起者。不能起彼未至定",
    "T43n1833_05b:0922c13": "惑　問得本定已未至定惑為實起不",
    "T43n1833_05b:0922c14": "　答有兩釋。一許得起　若爾何故六十二。",
    "T43n1833_05b:0922c15": "云下地諸法若生上地不現在前　答異地",
    "T43n1833_05b:0922c16": "不爾。同地容起。未至亦是初禪攝故。又下",
    "T43n1833_05b:0922c17": "地身得初根本起未至惑亦復無違　二",
    "T43n1833_05b:0922c18": "不得起。無所須故。得勝捨劣故　若爾畢",
    "T43n1833_05b:0922c19": "竟無有起義何用有為　答如三無色得",
    "T43n1833_05b:0922c20": "有見道無漏第八餘九地有。雖無起義地",
    "T43n1833_05b:0922c21": "法得有。此亦應然。任情取捨。然多許起。",
    "T43n1833_05b:0922c22": "疏。唯定非生煩惱等者。潤生時起名生煩惱。",
    "T43n1833_05b:0922c23": "惑生彼地所起之者亦名生惑。非今所",
    "T43n1833_05b:0922c24": "說。除此餘時但緣定起皆名定生。如遍常",
    "T43n1833_05b:0922c25": "見因定後起名定煩惱。餘准此知　然疏說",
    "T43n1833_05b:0922c26": "云。如遍常者。乍觀似證生煩惱也。理證",
    "T43n1833_05b:0922c27": "定惑。",
    "T43n1833_05b:0922c28": "論。諸有漏道雖不能伏分別惑等者　問下",
    "T43n1833_05b:0922c29": "第九云。資糧．加行能伏分別。二位豈非有",
    "T43n1833_05b:0923a01": "漏道耶　答後約菩薩。今據二乘．及外道",
    "T43n1833_05b:0923a02": "等　有義二釋。初義同前。二云後據理觀。",
    "T43n1833_05b:0923a03": "今依事觀。有漏六行名為事觀。觀無我等",
    "T43n1833_05b:0923a04": "名為理觀。又分別惑有迷事者。世道亦伏。",
    "T43n1833_05b:0923a05": "能障定故。論約迷理說不伏言。若不伏者",
    "T43n1833_05b:0923a06": "俱生應然。俱迷事故。若見事惑見理惑引故",
    "T43n1833_05b:0923a07": "不伏者。應修事惑修理惑引同彼不伏。又",
    "T43n1833_05b:0923a08": "見事惑散亂麁動逾於俱生。障定應勝。何",
    "T43n1833_05b:0923a09": "乃不伏。故知論中且據迷理言不伏也。",
    "T43n1833_05b:0923a10": "祥曰。理恐未然。修惑為例有相符失。故瑜",
    "T43n1833_05b:0923a11": "伽論五十八云。若諸異生離欲界欲惑色界",
    "T43n1833_05b:0923a12": "欲。但由修道無有見道。彼於欲界得離",
    "T43n1833_05b:0923a13": "欲時。貪欲．瞋恚．及彼隨法隣近憍慢。若諸",
    "T43n1833_05b:0923a14": "煩惱相應無明。不現行故皆說名斷。唯言",
    "T43n1833_05b:0923a15": "貪等隣近之法異生斷之。不說見等隣近之",
    "T43n1833_05b:0923a16": "法彼亦能斷。故知世道不能伏彼迷理所引",
    "T43n1833_05b:0923a17": "所有事惑。不爾何意瑜伽不說。修道既然",
    "T43n1833_05b:0923a18": "見惑定爾。豈不相符。然審詳諸。",
    "T43n1833_05b:0923a19": "疏。今解亦斷等者。有義難云。未伏說斷。次",
    "T43n1833_05b:0923a20": "第之人應於見道亦斷彼故。亦不可說先",
    "T43n1833_05b:0923a21": "伏助伴。論說俱生微細難斷修道位方除。",
    "T43n1833_05b:0923a22": "說見道除理將未可。由彼微細不障見故。",
    "T43n1833_05b:0923a23": "而自救云。次第之人道依未至。由道劣故",
    "T43n1833_05b:0923a24": "不能斷修。超越之人根本入故。云隨所伏",
    "T43n1833_05b:0923a25": "皆能永斷　詳曰。若以未至而以釋難恐未",
    "T43n1833_05b:0923a26": "除。次第不還能依未至斷修惑故。若云我",
    "T43n1833_05b:0923a27": "依見道說者。菩薩見道依根本定亦應斷",
    "T43n1833_05b:0923a28": "修。若云但據小聖說者。超初果人欲六",
    "T43n1833_05b:0923a29": "品惑應不能除。依未至故。若云曾伏故能",
    "T43n1833_05b:0923b01": "斷者。此即由伏．不伏有殊。何關根本．未至",
    "T43n1833_05b:0923b02": "依別。由斯伴伏見斷何失。論云修除據次",
    "T43n1833_05b:0923b03": "第者。然依定敘其理亦通。據伴以明而為",
    "T43n1833_05b:0923b04": "勝也。思可知矣。",
    "T43n1833_05b:0923b05": "疏。若爾見惑至為起不起者。義燈第六心相",
    "T43n1833_05b:0923b06": "起中敘有兩釋。今觀瑜伽五十八文應許",
    "T43n1833_05b:0923b07": "得起。故彼論云。由彼諸惑住此身中。從定",
    "T43n1833_05b:0923b08": "起已有時現行。非生上者彼復現起　釋",
    "T43n1833_05b:0923b09": "曰。彼前未斷見道之惑。身在下地而得起",
    "T43n1833_05b:0923b10": "之。若生上已。下地見惑而不起也。准斯文",
    "T43n1833_05b:0923b11": "意許起應善更思。",
    "T43n1833_05b:0923b12": "論。生第四定中有中者。此即經文。大小乘論",
    "T43n1833_05b:0923b13": "解之各別。大乘．經部許天中有轉生地獄。",
    "T43n1833_05b:0923b14": "有宗不爾。故對法云。或時移轉者。謂於此",
    "T43n1833_05b:0923b15": "位往餘生處強緣現前。如得第四靜慮起",
    "T43n1833_05b:0923b16": "阿羅漢增上慢比丘。彼地中有生時。由謗",
    "T43n1833_05b:0923b17": "解脫邪見故。轉生地獄　經部師者。婆沙",
    "T43n1833_05b:0923b18": "論云。譬喻者說中有可轉。以一切業皆可",
    "T43n1833_05b:0923b19": "轉故　有宗計者。如婆沙論六十九云。問若",
    "T43n1833_05b:0923b20": "中有於界不轉。無聞苾芻事云何通。彼佛法",
    "T43n1833_05b:0923b21": "中適出家已。修世俗定初靜慮時謂得初",
    "T43n1833_05b:0923b22": "果。乃至第四謂得阿羅漢。起增上慢未得",
    "T43n1833_05b:0923b23": "謂得。彼命終時第四靜慮中有現前。便作是",
    "T43n1833_05b:0923b24": "念。一切繫縛我已永盡。應般涅槃更無生處。",
    "T43n1833_05b:0923b25": "何緣有此中有現前。遂起邪見撥無解脫。",
    "T43n1833_05b:0923b26": "由謗見力彼中有滅。無間地獄中有現前生",
    "T43n1833_05b:0923b27": "無間獄。答住本有時有此移轉。非中有位。",
    "T43n1833_05b:0923b28": "謂彼將死由業勢力。第四靜慮生相現前。故",
    "T43n1833_05b:0923b29": "起邪見生無間獄。",
    "T43n1833_05b:0923c01": "論。而言生上不起下等者。按瑜伽論五十八",
    "T43n1833_05b:0923c02": "云。諸煩惱纏未離自地煩惱欲者自地現",
    "T43n1833_05b:0923c03": "起。已離欲者即不現起。若在下地上地諸",
    "T43n1833_05b:0923c04": "纏亦得成就。非在上地得說成就下地諸",
    "T43n1833_05b:0923c05": "纏　又六十二云。下地諸法若生上地不現",
    "T43n1833_05b:0923c06": "在前。上地諸法若生下地。其離欲者或現在",
    "T43n1833_05b:0923c07": "前。有違此文故論通也　問言多分者為",
    "T43n1833_05b:0923c08": "據時言。為約惑數　答理該於二　問時",
    "T43n1833_05b:0923c09": "即何然。若約惑說如何前言皆容現前。復",
    "T43n1833_05b:0923c10": "幾不起　答起通見．修名為皆也。起數增",
    "T43n1833_05b:0923c11": "減略有三種。一云起三。謂邪見．貪．及俱無",
    "T43n1833_05b:0923c12": "明。二云起六。如疏所明。三云起十。故論標",
    "T43n1833_05b:0923c13": "云下地諸惑分別．俱生皆容現起　有義斷",
    "T43n1833_05b:0923c14": "云。於第二說然更推求起五為勝。除我見",
    "T43n1833_05b:0923c15": "一。不見世間執他地法以為我故。故分別",
    "T43n1833_05b:0923c16": "見非緣他地。當生處色尚未起故。潤生之",
    "T43n1833_05b:0923c17": "愛緣當生處增上果生。既唯迷事亦不可",
    "T43n1833_05b:0923c18": "說與理惑俱　詳曰。潤生我見據總緣說。",
    "T43n1833_05b:0923c19": "又此潤位非一剎那。理．事二惑前後間起。而",
    "T43n1833_05b:0923c20": "言潤生迷增上果。據彼愛境正潤位說。理",
    "T43n1833_05b:0923c21": "應無爽。樞要．燈中有此意也。故五．六釋取",
    "T43n1833_05b:0923c22": "捨任情。",
    "T43n1833_05b:0923c23": "論。下地煩惱亦緣上地等者。按瑜伽五十八",
    "T43n1833_05b:0923c24": "云。如是所說十種煩惱。亦緣事轉。亦緣煩",
    "T43n1833_05b:0923c25": "惱。下地煩惱能緣上地煩惱及事　六十二",
    "T43n1833_05b:0923c26": "中五愛緣上。如樞要引。",
    "T43n1833_05b:0923c27": "論。而有處言至或依別緣等者。按集論云。",
    "T43n1833_05b:0923c28": "欲界煩惱除無明．見．疑。餘不能緣上地為",
    "T43n1833_05b:0923c29": "境。此無明等雖亦有能緣上地者。然彼不",
    "T43n1833_05b:0924a01": "能親緣上地。雜集釋云。所言無明緣上地",
    "T43n1833_05b:0924a02": "者。謂與見等相應。見者除薩迦耶見。不見",
    "T43n1833_05b:0924a03": "世間緣他地諸法執為我故。又瑜伽論五十",
    "T43n1833_05b:0924a04": "八云。非上地惑能緣下地煩惱及事。",
    "T43n1833_05b:0924a05": "疏。此中例邊同於我見必依起故者。以全常",
    "T43n1833_05b:0924a06": "見得緣他地。例彼我見亦得緣他。無有",
    "T43n1833_05b:0924a07": "邊見不依我見。邊見緣他。我見亦爾。",
    "T43n1833_05b:0924a08": "疏。執欲界聞思昔所起等者。有義斷云。欲界",
    "T43n1833_05b:0924a09": "聞．思既非三見及所起戒。如何二取說緣",
    "T43n1833_05b:0924a10": "下地。故不緣者以之為勝　詳曰。意說二",
    "T43n1833_05b:0924a11": "取憶於下戒。因聞．思起所有二取名緣",
    "T43n1833_05b:0924a12": "於下。不言聞．思即是二取所執見．戒。餘難",
    "T43n1833_05b:0924a13": "如燈。",
    "T43n1833_05b:0924a14": "論。分別起者唯見所斷等者。對法第四亦同",
    "T43n1833_05b:0924a15": "於此。故彼論云。分別所起染污見．疑．見處．",
    "T43n1833_05b:0924a16": "疑處是見所斷　雜集釋曰。見處者謂諸見",
    "T43n1833_05b:0924a17": "相應共有法．及種子。疑處亦爾。",
    "T43n1833_05b:0924a18": "論。見所斷十實俱頓斷等者。按瑜伽論五十",
    "T43n1833_05b:0924a19": "九云。見斷煩惱頓斷非漸。所以者何。由現",
    "T43n1833_05b:0924a20": "觀智諦現觀故。能斷見道所斷煩惱。然此現",
    "T43n1833_05b:0924a21": "觀與懷緣諦作意相應。是故三心頓斷一",
    "T43n1833_05b:0924a22": "切迷苦諦等見斷煩惱　釋曰。總緣四諦",
    "T43n1833_05b:0924a23": "共相作意名壞緣諦。遍緣諸諦作無我觀",
    "T43n1833_05b:0924a24": "方能斷惑　問無分別智豈有緣總無我等",
    "T43n1833_05b:0924a25": "行　答一釋如疏。又有釋云。據彼共相方",
    "T43n1833_05b:0924a26": "便所引。名緣諸諦作無我觀。非真見道有",
    "T43n1833_05b:0924a27": "此行相。",
    "T43n1833_05b:0924a28": "疏。如壞念住等者。壞猶雜也。身．受．心．法二",
    "T43n1833_05b:0924a29": "三四合而以觀之名壞念住。",
    "T43n1833_05b:0924b01": "疏。對法第七等者。按彼論云。又十煩惱皆",
    "T43n1833_05b:0924b02": "迷苦．集起諸邪行。是彼因緣．所依處故。所",
    "T43n1833_05b:0924b03": "以者何。苦．集二諦皆是十種煩惱因緣。又為",
    "T43n1833_05b:0924b04": "依處。是故一切迷此因緣．依處起諸邪行。",
    "T43n1833_05b:0924b05": "又十煩惱皆迷滅．道起諸邪行。由此能生",
    "T43n1833_05b:0924b06": "彼怖畏故。所以者何。由煩惱力樂著生",
    "T43n1833_05b:0924b07": "死。於清淨法起懸崖想生大怖畏。又諸外",
    "T43n1833_05b:0924b08": "道於滅．道諦妄起種種顛倒分別。是故十",
    "T43n1833_05b:0924b09": "惑皆迷滅．道起諸邪行。",
    "T43n1833_05b:0924b10": "疏。其煩惱起皆具此二緣者。因依．怖畏是二",
    "T43n1833_05b:0924b11": "緣也。",
    "T43n1833_05b:0924b12": "疏。答執彼下見眷屬戒等者。按五十八云。",
    "T43n1833_05b:0924b13": "若於隨順此見諸法所受戒禁。取為第一",
    "T43n1833_05b:0924b14": "能得清淨解脫出離。是迷集諦戒禁取。",
    "T43n1833_05b:0924b15": "論。別謂別迷等者。有義問云。見修道惑百二",
    "T43n1833_05b:0924b16": "十八依何者說。有云依別迷說。以總迷者",
    "T43n1833_05b:0924b17": "體既是一。不可別配四諦異故。依麁相",
    "T43n1833_05b:0924b18": "說。隨轉理門說身．邊見唯迷苦諦。委細說",
    "T43n1833_05b:0924b19": "者亦迷三諦。雖不親迷。緣三諦惑為我．",
    "T43n1833_05b:0924b20": "我所及斷．常故　惑可。此依總迷者說。體",
    "T43n1833_05b:0924b21": "雖是一。隨所迷境四諦亦殊故無有失。然",
    "T43n1833_05b:0924b22": "疏說云唯依數總別緣而說此義不然。若",
    "T43n1833_05b:0924b23": "別緣者其數亦別。其數總者緣亦非別。既",
    "T43n1833_05b:0924b24": "無數總而別緣者。如何約此以明其數　又",
    "T43n1833_05b:0924b25": "疏云。對法第七．瑜伽第八約總迷諦說十",
    "T43n1833_05b:0924b26": "迷四。五十八約別迷諦。二唯迷苦。八通",
    "T43n1833_05b:0924b27": "迷四。百二十八即是對法．瑜伽七八。如何",
    "T43n1833_05b:0924b28": "乃言約別緣說有爾所數。故所立文自相",
    "T43n1833_05b:0924b29": "違也　詳曰。若許別迷以為正者。所言別",
    "T43n1833_05b:0924c01": "迷為據數總行別名別。為約數行俱別名",
    "T43n1833_05b:0924c02": "別。若數總行別即同疏明。一何取捨愛憎不",
    "T43n1833_05b:0924c03": "等。若數行別百二十八數何得有。又何須",
    "T43n1833_05b:0924c04": "云委細麁相。若言約總亦無失者。豈二三",
    "T43n1833_05b:0924c05": "合緣非總耶。若是總者百二十八數亦增減。",
    "T43n1833_05b:0924c06": "若非是總應在別收。即前別迷百二十八",
    "T43n1833_05b:0924c07": "數還增減。進退有違。如何斷云別總無失。",
    "T43n1833_05b:0924c08": "又若云別依十各各別緣諦說言。總約十",
    "T43n1833_05b:0924c09": "通緣四諦。不據自餘總別說者。理亦不",
    "T43n1833_05b:0924c10": "然。前解與疏竟有何別。後說其數但是假",
    "T43n1833_05b:0924c11": "施。擯實取假未見其可　又彈疏說理亦",
    "T43n1833_05b:0924c12": "未可。且諦各十十數豈非總。各緣自諦何",
    "T43n1833_05b:0924c13": "非行別。故對法云。欲界見苦所斷具十煩",
    "T43n1833_05b:0924c14": "惱如見苦所斷。集．滅．道所斷亦爾。此即明",
    "T43n1833_05b:0924c15": "證。云何破言無有數總而別緣耶　又破",
    "T43n1833_05b:0924c16": "會違亦不得意。云對法等約總迷者數總",
    "T43n1833_05b:0924c17": "名總。五十八中據別迷者數別名別。以此",
    "T43n1833_05b:0924c18": "而言矛楯焉有枉見披剝。餘義如燈。",
    "T43n1833_05b:0924c19": "論。二取執彼等者。此等用緣三見等起。望",
    "T43n1833_05b:0924c20": "苦．集理有所隔故名之為疎。是重緣惑。",
    "T43n1833_05b:0924c21": "疏。即餘四見及疑無法執等者。疑與四見我",
    "T43n1833_05b:0924c22": "見不俱。汝云我見攝法執盡。即四見．疑便",
    "T43n1833_05b:0924c23": "無法執。便無法執者便成大過。豈有煩惱",
    "T43n1833_05b:0924c24": "不依法執而得起耶。",
    "T43n1833_05b:0924c25": "疏。若除影外等者。有義今不依此。影外所",
    "T43n1833_05b:0924c26": "枝未必同時。如先聞有過．未等名後方緣",
    "T43n1833_05b:0924c27": "故。後後心生無名相故。又簡境等無有名",
    "T43n1833_05b:0924c28": "故。設遠假名但可許說名增上緣。何成本",
    "T43n1833_05b:0924c29": "質。俱時發影名為質故。先心緣名隨名分",
    "T43n1833_05b:0925a01": "別。後心緣義影像方生。能詮所詮全不相",
    "T43n1833_05b:0925a02": "似。豈得說名為後義質。故知影像亦有全",
    "T43n1833_05b:0925a03": "無所杖之質。不爾便違前第一卷。說自心",
    "T43n1833_05b:0925a04": "外蘊或有或無　詳曰。疏此問答意簡有宗。",
    "T43n1833_05b:0925a05": "有宗心生無不杖質。縱緣空花龜毛兔角。",
    "T43n1833_05b:0925a06": "亦以名等為質生起。縱而以簡。由彼名",
    "T43n1833_05b:0925a07": "等是能緣心近遠所託似於真實故。云即",
    "T43n1833_05b:0925a08": "無無本質者。非許名等同實塵等本質之",
    "T43n1833_05b:0925a09": "體云無無者。何得乃以實質為難　又能",
    "T43n1833_05b:0925a10": "詮所詮全不相似等者。此亦不然。豈諸質．",
    "T43n1833_05b:0925a11": "相皆相似耶。如礙．不礙．慮．不慮等而非一",
    "T43n1833_05b:0925a12": "故。餘難准斯德失可悉。無俟言矣。",
    "T43n1833_05b:0925a13": "疏。今無漏緣中不得作後解者。漏無漏緣質",
    "T43n1833_05b:0925a14": "影雙說。例事．無事不唯望質。",
    "T43n1833_05b:0925a15": "疏。瑜伽云又十煩惱等者。五十八文。",
    "T43n1833_05b:0925a16": "疏。滅道廣大佛法等者　分別滅道。緣安立",
    "T43n1833_05b:0925a17": "諦　廣大佛法。緣非安立真如為境。",
    "T43n1833_05b:0925a18": "疏。對法第五至同五十九初文者。有義疏說",
    "T43n1833_05b:0925a19": "是同。今解有別。慢．見六同。貪．嗔二種五十",
    "T43n1833_05b:0925a20": "九文從多分故唯名有事。對法盡理與見．",
    "T43n1833_05b:0925a21": "慢俱亦名無事。然疑一種瑜伽盡理說通",
    "T43n1833_05b:0925a22": "二種。對法既云與見．慢俱方名無事。疑非",
    "T43n1833_05b:0925a23": "彼俱不通無事故理不盡。無明一種二論",
    "T43n1833_05b:0925a24": "無違　詳曰。疏括諸文考量其理。理文順",
    "T43n1833_05b:0925a25": "者云不相違。若文參差取旨以會。初五十九",
    "T43n1833_05b:0925a26": "觀文有乖。以如前會。對法第五理亦有闕。",
    "T43n1833_05b:0925a27": "談理同彼不盡名同。非據彼文一一同",
    "T43n1833_05b:0925a28": "也。又如所斷理亦有餘。對法貪．嗔何得盡",
    "T43n1833_05b:0925a29": "理。邪見．見．戒豈唯無事。言見相應並名無",
    "T43n1833_05b:0925b01": "事。何非大過。太過失存理盡焉在。若言據",
    "T43n1833_05b:0925b02": "見無事者說。若爾文濫何名盡理。以此而",
    "T43n1833_05b:0925b03": "言疏無違也。",
    "T43n1833_05b:0925b04": "論。彼親所緣雖皆有漏等者。按對法論第六",
    "T43n1833_05b:0925b05": "說云。又緣滅．道諦諸煩惱。不能親緣滅．",
    "T43n1833_05b:0925b06": "道為境。由滅．道諦出世間智及後得智內",
    "T43n1833_05b:0925b07": "所證故。唯由依彼妄起分別說為所緣。分",
    "T43n1833_05b:0925b08": "別所計境不離分別故。",
    "T43n1833_05b:0925b09": "疏。與有事緣別不可為例者。此有二意。一",
    "T43n1833_05b:0925b10": "成有事緣第一釋。二成無漏必約影．質不",
    "T43n1833_05b:0925b11": "可。以彼有事緣中初釋相例　問云何名",
    "T43n1833_05b:0925b12": "別。答有事緣惑能所二緣而皆有漏有相順",
    "T43n1833_05b:0925b13": "義。可直據質而以明之。無漏緣惑能所二",
    "T43n1833_05b:0925b14": "緣唯違無順。故不唯質得此緣稱。",
    "T43n1833_05b:0925b15": "論。緣自地至所起名境者。相．名．分別三名為",
    "T43n1833_05b:0925b16": "事。事依分別之所起故。依主受稱。滅．道",
    "T43n1833_05b:0925b17": "等名依分別起。依主同前為境可知。故瑜",
    "T43n1833_05b:0925b18": "伽論五十八云。若緣苦．集事境所有諸漏。",
    "T43n1833_05b:0925b19": "是緣邪分別所起事境。緣滅．道境及緣不",
    "T43n1833_05b:0925b20": "同分界境所有諸漏。是緣自分別所起名",
    "T43n1833_05b:0925b21": "境。何以故。非此煩惱能緣滅．道。亦不能能",
    "T43n1833_05b:0925b22": "緣不同分界。非無所緣　釋曰。言不能",
    "T43n1833_05b:0925b23": "緣。顯不相似。非無所緣。顯雖不似而託",
    "T43n1833_05b:0925b24": "於名亦復緣之。",
    "T43n1833_05b:0925b25": "論。唯是煩惱分位等流性等者。問各何分位",
    "T43n1833_05b:0925b26": "是何等流　答按瑜伽論五十八云。諸隨煩",
    "T43n1833_05b:0925b27": "惱當知皆是煩惱品類。且如放逸是一切煩",
    "T43n1833_05b:0925b28": "惱品類。所以者何。於染愛時多生放逸。乃",
    "T43n1833_05b:0925b29": "至疑時亦有放逸。貪著．慳吝．憍高．掉舉等",
    "T43n1833_05b:0925c01": "皆貪品類。皆貪等流。忿．恨．惱．嫉．害等是嗔",
    "T43n1833_05b:0925c02": "品類。是嗔等流。諂．誑是邪見品類見邪是",
    "T43n1833_05b:0925c03": "等流。覆是誑品類。當知即彼品類等流。餘",
    "T43n1833_05b:0925c04": "隨煩惱是癡品類。是癡等流　諸論不同如",
    "T43n1833_05b:0925c05": "下隨文疏自會釋。故不重云。",
    "T43n1833_05b:0925c06": "論。此二十種類別有三者。有義忿等十種唯",
    "T43n1833_05b:0925c07": "意識俱名之為小。無慚等二通六識故名",
    "T43n1833_05b:0925c08": "之為中。掉舉等八遍七識故說名為大",
    "T43n1833_05b:0925c09": "　詳曰亦有斯理。然無所憑且依論釋。",
    "T43n1833_05b:0925c10": "論。能障不忿執杖為業者。顯揚第一二十隨",
    "T43n1833_05b:0925c11": "惑皆具五業。忿業五者能障無嗔為業。乃",
    "T43n1833_05b:0925c12": "至增長忿為業　釋曰中間三業與本惑",
    "T43n1833_05b:0925c13": "同故云乃至。餘准此知。後廢不言。",
    "T43n1833_05b:0925c14": "疏。此因不定亦不遍故者。異品闕彼遍無性",
    "T43n1833_05b:0925c15": "也。",
    "T43n1833_05b:0925c16": "論。雜事等至多隨煩惱故者。按瑜伽論五十",
    "T43n1833_05b:0925c17": "八中而亦引云。若雜事中世尊前說諸隨煩",
    "T43n1833_05b:0925c18": "惱廣說乃至。愁．歎．憂．苦隨擾惱等　又八十",
    "T43n1833_05b:0925c19": "六云。貪煩惱異名者有十五種。嗔亦十五。癡",
    "T43n1833_05b:0925c20": "有七種。具如彼列。",
    "T43n1833_05b:0925c21": "論。謂隨煩惱名亦攝煩惱者。按對法第七",
    "T43n1833_05b:0925c22": "云。隨煩惱者謂所有諸煩惱皆是隨煩惱。有",
    "T43n1833_05b:0925c23": "隨煩惱非煩惱。謂除煩惱所餘染污行蘊所",
    "T43n1833_05b:0925c24": "攝一切心法。此復云何。謂除貪等六煩惱",
    "T43n1833_05b:0925c25": "所餘染污行蘊所攝忿等諸心法。又貪．嗔．癡",
    "T43n1833_05b:0925c26": "名隨煩惱心法。由此隨煩惱隨惱於心。令",
    "T43n1833_05b:0925c27": "不離染。令不解脫。令不斷障故。亦名隨",
    "T43n1833_05b:0925c28": "煩惱。",
    "T43n1833_05b:0925c29": "疏。趣向前行等者。按彼論云。謂受僧祇或",
    "T43n1833_05b:0926a01": "復別人諸衣服等所有利養　或請僧祇及",
    "T43n1833_05b:0926a02": "與別人皆名趣向。若諸苾芻於如是事最",
    "T43n1833_05b:0926a03": "初前行故名趣向前行。",
    "T43n1833_05b:0926a04": "論。有義忿等四俱除樂者　問那落迦中方",
    "T43n1833_05b:0926a05": "有苦受。彼何有慳云通四受　答傳有兩",
    "T43n1833_05b:0926a06": "釋　一云彼雖無有財等。於自苦具亦有",
    "T43n1833_05b:0926a07": "慳故　二云於自所知之法容有慳也",
    "T43n1833_05b:0926a08": "　曰初釋全非。誰於苦具見愛惜耶。第二理",
    "T43n1833_05b:0926a09": "通。按大般若。菩薩於彼以三乘道化彼有",
    "T43n1833_05b:0926a10": "情。明容聞法。故知於法慳亦何失　今復",
    "T43n1833_05b:0926a11": "釋云。但言慳法得苦受俱。非言有苦皆",
    "T43n1833_05b:0926a12": "有慳也　純苦鬼．畜苦得慳俱不違論旨。",
    "T43n1833_05b:0926a13": "疏。非言不共無明至惡惠俱者。不共無明既",
    "T43n1833_05b:0926a14": "有不與惡見俱時。此無明位不正知等依",
    "T43n1833_05b:0926a15": "何而立。由此故知。依無明立不正知等方",
    "T43n1833_05b:0926a16": "名遍染。",
    "T43n1833_05b:0926a17": "疏。此無明聚餘法與此俱者。此遮外難。外難",
    "T43n1833_05b:0926a18": "意云。不共無明惡惠不有豈唯獨一。故今答",
    "T43n1833_05b:0926a19": "云。雖無惡惠與餘法俱。亦不唯已。",
    "T43n1833_05b:0926a20": "疏。即於無明假建立故者。此義如前第四論",
    "T43n1833_05b:0926a21": "末八遍染中疏燈俱釋。尋之可明。此不復",
    "T43n1833_05b:0926a22": "云。",
    "T43n1833_05b:0926a23": "論。梵於釋子起諂誑故者。按婆沙論百二十",
    "T43n1833_05b:0926a24": "九引經說云。如佛昔在室羅筏城住誓多",
    "T43n1833_05b:0926a25": "林。時有苾芻名曰馬勝。是阿羅漢。作是思",
    "T43n1833_05b:0926a26": "惟。諸四大種當於何位盡滅無餘。煩惱繫",
    "T43n1833_05b:0926a27": "縛為欲知故入勝等持。即以定心於誓多",
    "T43n1833_05b:0926a28": "林沒於四大王眾天出從定而起問彼天",
    "T43n1833_05b:0926a29": "眾。諸四大種當於何位盡滅無餘等。答曰",
    "T43n1833_05b:0926b01": "不知。如是欲界六欲天等展轉相推。乃至",
    "T43n1833_05b:0926b02": "他化自在天所被復作推梵眾諸天。欲",
    "T43n1833_05b:0926b03": "往梵世復入勝定復以定心自在宮沒梵",
    "T43n1833_05b:0926b04": "眾天出從定而起還作上問。梵眾咸曰。我等",
    "T43n1833_05b:0926b05": "不知復推大梵。馬勝尋問如前所問。彼大",
    "T43n1833_05b:0926b06": "梵王處自梵眾忽被馬勝苾芻所問。梵王",
    "T43n1833_05b:0926b07": "不知便矯亂答。我於此眾是大梵．自在．作",
    "T43n1833_05b:0926b08": "者．化者．生者．養者．是一切父。故知有誑。作",
    "T43n1833_05b:0926b09": "是語已引出眾外。諂言愧謝還令問佛。故",
    "T43n1833_05b:0926b10": "知有誑。",
    "T43n1833_05b:0926b11": "論。然忿等十至方得生故者。有義別釋前十",
    "T43n1833_05b:0926b12": "名為有事。非是大門。疏說非也。下有漏等",
    "T43n1833_05b:0926b13": "方第十三　詳曰。若非大門此屬何門。若",
    "T43n1833_05b:0926b14": "云屬前前門但明迷諦親疎。門義全差何",
    "T43n1833_05b:0926b15": "得屬彼　又有事等自是一義。文明有事自",
    "T43n1833_05b:0926b16": "為其門。竟違何理而見不許。不言後十。",
    "T43n1833_05b:0926b17": "後十遍染．不善之心。隨彼所遍通事無事",
    "T43n1833_05b:0926b18": "易故不說。緣有漏等既云准上而不作法。",
    "T43n1833_05b:0926b19": "即當第二例餘門也。",
    "T43n1833_05b:0926b20": "7 疏1疏卷第七",
    "T43n1833_05b:0926b21": "疏。次五字列名者。第一謂字列名所須。亦",
    "T43n1833_05b:0926b22": "名列名。",
    "T43n1833_05b:0926b23": "疏。是我惡邊作者。言我邊者顯自指己。然",
    "T43n1833_05b:0926b24": "疏文倒。而應說云我邊惡作。有本云措今",
    "T43n1833_05b:0926b25": "從錯字。故瑜伽論第十一云。又於應作．不",
    "T43n1833_05b:0926b26": "應作事。隨其所應或已曾作。或未曾作心",
    "T43n1833_05b:0926b27": "生追悔。云何我昔應作不作。非作返作。",
    "T43n1833_05b:0926b28": "論。如餘蓋纏者。所言蓋者按對法第七云。",
    "T43n1833_05b:0926b29": "能令善品不得顯了是蓋義。覆蔽其心障",
    "T43n1833_05b:0926c01": "諸善品令不轉故　問於何等位障諸善",
    "T43n1833_05b:0926c02": "法　答於樂出家位．覺正行位．止舉捨",
    "T43n1833_05b:0926c03": "位。謂於樂出家時貪欲蓋為障。希求受用",
    "T43n1833_05b:0926c04": "外境界門。於彼不欣樂故　於覺正行時",
    "T43n1833_05b:0926c05": "瞋恚蓋為障。於所犯學處同梵行者正發覺",
    "T43n1833_05b:0926c06": "時由心瞋恚不正學故　於止舉兩位惛",
    "T43n1833_05b:0926c07": "沈．睡眠．掉舉．惡作蓋為障。如前所說能引",
    "T43n1833_05b:0926c08": "沈沒及散亂故。於捨位疑蓋為障。遠離決",
    "T43n1833_05b:0926c09": "定不能捨故　疏中所辨言中少別意同",
    "T43n1833_05b:0926c10": "於此　問惛沈等四合為二蓋其意云何",
    "T43n1833_05b:0926c11": "　答惛沈．睡眠行相相似。睡眠復為惛沈近緣",
    "T43n1833_05b:0926c12": "生諸煩惱故合為蓋。故瑜伽論第十一云。",
    "T43n1833_05b:0926c13": "無堪任性名惛沈。惛昧心極略性名睡眠。由",
    "T43n1833_05b:0926c14": "此惛沈生諸煩惱隨煩惱時。無餘近緣如",
    "T43n1833_05b:0926c15": "睡眠者。掉舉．惡作所起處等。設處不等由",
    "T43n1833_05b:0926c16": "掉諠動．惡作憂變相相似故合立一蓋。即瑜",
    "T43n1833_05b:0926c17": "伽云。掉舉．惡作俱因親屬尋思國等昔所經",
    "T43n1833_05b:0926c18": "事而起之也。故總結云。由前掉舉與此惡",
    "T43n1833_05b:0926c19": "作處所等故合說一蓋。處所不等然如彼",
    "T43n1833_05b:0926c20": "相騰躍諠動。今此亦是憂變之相。是故與彼",
    "T43n1833_05b:0926c21": "雜說一蓋　問止．舉．捨行相云何耶　答按",
    "T43n1833_05b:0926c22": "大論七十七云。若心掉舉或恐掉舉時諸可",
    "T43n1833_05b:0926c23": "厭法作意。及彼無間心作意是名止相。若心",
    "T43n1833_05b:0926c24": "沈沒或恐沈沒時諸可欣法作意。及彼心相",
    "T43n1833_05b:0926c25": "作意是名舉相。若於一向止道或於一向",
    "T43n1833_05b:0926c26": "觀道或雙運轉道二隨煩惱所染污時。諸無",
    "T43n1833_05b:0926c27": "功用作意及心任運轉中所有作意是名捨",
    "T43n1833_05b:0926c28": "相。",
    "T43n1833_05b:0926c29": "論。說隨煩惱及癡分故者。按瑜伽論五十五",
    "T43n1833_05b:0927a01": "云。隨煩惱自性者。謂忿至惡作．睡眠．尋伺",
    "T43n1833_05b:0927a02": "　又云。睡眠．惡作是癡分故皆世俗有。",
    "T43n1833_05b:0927a03": "論。非思惠想纏彼性故者。具如疏辨。有義復",
    "T43n1833_05b:0927a04": "云。或彼睡眠皆應說云染不染中隨一攝故。",
    "T43n1833_05b:0927a05": "若說前因自隨一不成。自說非是思惠想",
    "T43n1833_05b:0927a06": "故。若說後因有法為因違理門故　詳曰。",
    "T43n1833_05b:0927a07": "觀疏染淨前後二因實無過矣。且前有法不",
    "T43n1833_05b:0927a08": "言思惠直云睡眠。可如所責。前既標云",
    "T43n1833_05b:0927a09": "染思惠已後因牒彼。何有過乎　又若後因",
    "T43n1833_05b:0927a10": "全取有法可違理門。今者有法與因增減",
    "T43n1833_05b:0927a11": "全有不同何有違論。若如所立染非染因",
    "T43n1833_05b:0927a12": "乃非論意。如疏所明理通文順。又睡及眠",
    "T43n1833_05b:0927a13": "皆有染淨。染淨別開便成四量。疏合言二",
    "T43n1833_05b:0927a14": "　疏名不已及如涅槃等者。若但云境無非",
    "T43n1833_05b:0927a15": "境者。言緣名境名境便局。以名不及如",
    "T43n1833_05b:0927a16": "涅槃等。今云意境意境乃寬。以意內證真",
    "T43n1833_05b:0927a17": "如等故。",
    "T43n1833_05b:0927a18": "論。此二俱以至義類別故者。問對法第一云。",
    "T43n1833_05b:0927a19": "尋依思依惠者。於推度．不推度位。如其次",
    "T43n1833_05b:0927a20": "第追求行相意言分別。伺依思依惠者。於",
    "T43n1833_05b:0927a21": "推度．不推度位。如其次第伺察行相意言分",
    "T43n1833_05b:0927a22": "別。如是二種安．不安住所依為業。今言深",
    "T43n1833_05b:0927a23": "推不深推者豈不相違　答會如疏．燈。",
    "T43n1833_05b:0927a24": "疏。所對別故者。尋．伺約彼假實相對。悔．眠",
    "T43n1833_05b:0927a25": "據於真俗相形。故雖總假立名有別。",
    "T43n1833_05b:0927a26": "疏。但所對別至一切定假者。雖實有體。非",
    "T43n1833_05b:0927a27": "勝義故得世俗名。",
    "T43n1833_05b:0927a28": "論。依於尋伺有染離染等者。此同瑜伽第四",
    "T43n1833_05b:0927a29": "所說。按彼論云。此中欲界及色界初靜慮。",
    "T43n1833_05b:0927b01": "除靜慮中間。若定若生名有尋有伺地。即靜",
    "T43n1833_05b:0927b02": "慮中間若定若生名無尋唯伺地。隨一有情",
    "T43n1833_05b:0927b03": "由修此故得為大梵。從第二靜慮餘有色",
    "T43n1833_05b:0927b04": "界及無色界全名無尋無伺地。此中由離",
    "T43n1833_05b:0927b05": "尋．伺欲道理說名無尋無伺地。不由不現",
    "T43n1833_05b:0927b06": "行故。所以者何。未離欲界欲者。由教導作",
    "T43n1833_05b:0927b07": "意差別故。於一時間亦有無尋無伺意現",
    "T43n1833_05b:0927b08": "行。已離尋．伺欲者亦有尋．伺現行。如出",
    "T43n1833_05b:0927b09": "彼定及生彼者。若無漏界有為定所攝初靜",
    "T43n1833_05b:0927b10": "慮。亦名有尋有伺地。依尋．伺處法緣真如",
    "T43n1833_05b:0927b11": "為境。入此定故不由分別現行故。餘如",
    "T43n1833_05b:0927b12": "前說。",
    "T43n1833_05b:0927b13": "論。論說五識有尋伺故者。即瑜伽論五十六",
    "T43n1833_05b:0927b14": "也。彼有問答。問辭疏引。答文今引云。由有",
    "T43n1833_05b:0927b15": "尋有伺諸識種子隨逐無尋無伺三摩地故。",
    "T43n1833_05b:0927b16": "從彼起已此得現前。又此起已識現行時。復",
    "T43n1833_05b:0927b17": "為無尋無伺三摩地種子之所隨逐。是故此",
    "T43n1833_05b:0927b18": "地非是一向無尋無伺。由彼有情於諸尋．",
    "T43n1833_05b:0927b19": "伺以性離欲而離欲故。彼地雖名無尋無",
    "T43n1833_05b:0927b20": "伺。此復現行亦無過失。准斯問答五識故",
    "T43n1833_05b:0927b21": "得有尋．伺也。",
    "T43n1833_05b:0927b22": "疏。雖無自性至亦有尋伺者。雖復無文說",
    "T43n1833_05b:0927b23": "彼自性即是尋伺。然對法論說彼自性即是",
    "T43n1833_05b:0927b24": "有相。有相瑜伽說是尋．伺。以此展轉而談",
    "T43n1833_05b:0927b25": "之者。故知五識有尋．伺矣。",
    "T43n1833_05b:0927b26": "論。顯多由彼起。疏有二解。有義彈彼第二",
    "T43n1833_05b:0927b27": "解云。疏說生上必尋．伺引方能起下眼等",
    "T43n1833_05b:0927b28": "識者。豈起五識要下意引生。在下地尚用",
    "T43n1833_05b:0927b29": "上定能引五識。如何生上要起下界尋．伺",
    "T43n1833_05b:0927c01": "識引。未必盡理。然將起上諸地意識能引",
    "T43n1833_05b:0927c02": "下眼識等為勝。如大菩薩豈不能以上諸",
    "T43n1833_05b:0927c03": "地心引下五識起。故五十六云從無尋伺",
    "T43n1833_05b:0927c04": "三摩地起已此得現前。不言更起下地心",
    "T43n1833_05b:0927c05": "故。此論且依前後引生說。從定起此得現",
    "T43n1833_05b:0927c06": "前。理實八地已去菩薩於諸地心具五識",
    "T43n1833_05b:0927c07": "故。故多由言亦在生上而起下者　詳曰。",
    "T43n1833_05b:0927c08": "若許上意引下眼等。二定上意尋．伺不有。",
    "T43n1833_05b:0927c09": "如何得云顯多由起。又五十六不云出定",
    "T43n1833_05b:0927c10": "更起下心。便證上心引下識者。此第二師",
    "T43n1833_05b:0927c11": "而據何理云多由起。若云下地多由起者。",
    "T43n1833_05b:0927c12": "此不為救。本通於上不會下界。若云但",
    "T43n1833_05b:0927c13": "遮疏云必定不障有時下識引者。若爾云",
    "T43n1833_05b:0927c14": "何引五十六不起下心以之為證。本會彼",
    "T43n1833_05b:0927c15": "文云多由起。既以彼證不由下引。云何而",
    "T43n1833_05b:0927c16": "能會彼文耶。復更何時而由起乎。設言餘",
    "T43n1833_05b:0927c17": "時無異因故。又云生下當用上定引五",
    "T43n1833_05b:0927c18": "識者。引何五識。若引上地。便為自害返",
    "T43n1833_05b:0927c19": "證他義。若引下識。下識自地串習可然。上",
    "T43n1833_05b:0927c20": "身引下地既不同。何得相例。又菩薩例例",
    "T43n1833_05b:0927c21": "亦未可法理合。然起下何過。豈起下識失",
    "T43n1833_05b:0927c22": "自在義。如來事智不親證理。豈失如來遍",
    "T43n1833_05b:0927c23": "智義乎。又疏且對所諍以明不言一切。未",
    "T43n1833_05b:0927c24": "可即以菩薩為例。",
    "T43n1833_05b:0927c25": "疏。此違定中聞聲等者。詳曰。深密據散多分",
    "T43n1833_05b:0927c26": "而說。故亦無違。",
    "T43n1833_05b:0927c27": "論。悔但容與無明相應者　問此俱無明應",
    "T43n1833_05b:0927c28": "唯不共。不共迷理。此迷不迷。答設爾何違",
    "T43n1833_05b:0927c29": "　二俱有失。若不迷者何名相應。所緣異",
    "T43n1833_05b:0928a01": "故。若言迷者而因邪見之所引生。親義焉",
    "T43n1833_05b:0928a02": "在　答傳有三釋。一云但言不共有親迷",
    "T43n1833_05b:0928a03": "理。非皆親迷。二云雖邪見力之所引生。不",
    "T43n1833_05b:0928a04": "緣見起故亦親迷。三云悔俱無明亦是非主。",
    "T43n1833_05b:0928a05": "由此染悔非親迷攝　有義斷云。然悔親迷",
    "T43n1833_05b:0928a06": "其理難見。故說不共有非親迷。雖違論",
    "T43n1833_05b:0928a07": "文理相順也　詳曰。夫染悔者悔修於善悔",
    "T43n1833_05b:0928a08": "不作惡。此豈非迷苦諦理耶。雖復邪見",
    "T43n1833_05b:0928a09": "前後引生。不緣為境。親迷何失。無文遮故。",
    "T43n1833_05b:0928a10": "論。聞思位中有悔眠故者　問眠無五識何",
    "T43n1833_05b:0928a11": "得有聞　答有二釋。一云緣所受境聞說",
    "T43n1833_05b:0928a12": "法等亦得名聞。二云眠但有思。文中總舉",
    "T43n1833_05b:0928a13": "非顯眠位得名聞也。今取前釋。",
    "T43n1833_05b:0928a14": "論。亦非如憂深求解脫故者。憂求解脫是無",
    "T43n1833_05b:0928a15": "漏根。故通不斷。故對法論第十云。未知根者",
    "T43n1833_05b:0928a16": "謂信等五意．喜．樂．憂．捨。已知根體數亦同",
    "T43n1833_05b:0928a17": "之。",
    "T43n1833_05b:0928a18": "論。若已斷故非所斷攝者　問不還斷眠。何",
    "T43n1833_05b:0928a19": "故唯言無學斷已名非所斷　答不還能緣",
    "T43n1833_05b:0928a20": "縛未盡故不同無學。",
    "T43n1833_05b:0928a21": "論。說正思惟至尋求等故者。按顯揚第二說",
    "T43n1833_05b:0928a22": "為無漏及為尋也。即彼論云。二正思惟謂",
    "T43n1833_05b:0928a23": "依正見．與彼俱行離欲思惟．無恚思惟．無",
    "T43n1833_05b:0928a24": "害思惟。於修道中相續作意思惟諸諦。與",
    "T43n1833_05b:0928a25": "無漏作意相應令心趣入．極趣入．尋求．極",
    "T43n1833_05b:0928a26": "尋求　釋曰。趣猶向也。入是解也。尋謂推尋。",
    "T43n1833_05b:0928a27": "此趣．尋等各有勝劣故有極言。餘文可悉。",
    "T43n1833_05b:0928a28": "問伺何不入八道支耶　答未見大乘所",
    "T43n1833_05b:0928a29": "明之文。且依有宗。婆沙論九十九云。伺無",
    "T43n1833_05b:0928b01": "彼相是故不立。復次菩提分法行相猛利。伺",
    "T43n1833_05b:0928b02": "用微劣是故不立。復次伺用為尋所覆損",
    "T43n1833_05b:0928b03": "故。於策正見尋用偏增。故伺不立菩提分",
    "T43n1833_05b:0928b04": "法　有義顯揚論云尋求．極尋求此即是尋。",
    "T43n1833_05b:0928b05": "趣入．極趣入此即是伺。二種總名正思惟支。",
    "T43n1833_05b:0928b06": "與小乘別故亦無失。又瑜伽二十九云。由",
    "T43n1833_05b:0928b07": "此正見增上力故。所起出離無恚．無害分別",
    "T43n1833_05b:0928b08": "思惟名正思惟。若心趣入諸所尋伺。彼",
    "T43n1833_05b:0928b09": "唯尋思如是相狀所有尋伺。若心趣入諸",
    "T43n1833_05b:0928b10": "所言論。",
    "T43n1833_05b:0928b11": "論。又說彼是言說因者。對法論云。正思惟者",
    "T43n1833_05b:0928b12": "是悔示他支。如其所證方便安立發語",
    "T43n1833_05b:0928b13": "言故。即瑜伽云。若心趣入諸所言論亦言",
    "T43n1833_05b:0928b14": "說因。",
    "T43n1833_05b:0928b15": "疏。十地第一至尋無漏者　問彼論無有正",
    "T43n1833_05b:0928b16": "思惟言。據何說有　答彼論牒頌淨覺人者。",
    "T43n1833_05b:0928b17": "依梵論本云思惟也。疏依梵文故無有",
    "T43n1833_05b:0928b18": "失　問經云思惟云何即證尋成無漏",
    "T43n1833_05b:0928b19": "　答言思惟者八道支一。體即是尋。故得為",
    "T43n1833_05b:0928b20": "證。又解脫月諸菩薩眾。請金剛藏釋十地",
    "T43n1833_05b:0928b21": "義。准十地經歎菩薩德。金剛藏等八地上",
    "T43n1833_05b:0928b22": "位。上位意識唯是無漏。解脫月等歎云淨覺。",
    "T43n1833_05b:0928b23": "淨覺明知體非有漏。",
    "T43n1833_05b:0928b24": "疏。問既引十地至語言因故者。此難意云。言",
    "T43n1833_05b:0928b25": "思惟者是本經頌。論家釋云。何故唯歎淨",
    "T43n1833_05b:0928b26": "覺。淨覺是言說因故。覺名覺觀。是口言行。",
    "T43n1833_05b:0928b27": "准其論文亦得為證。何故不引。",
    "T43n1833_05b:0928b28": "疏。故引不同彼但應云淨思惟者。顯今論家",
    "T43n1833_05b:0928b29": "但引本經不引論釋。不引論意具辨如燈",
    "T43n1833_05b:0928c01": "　問若引本經經頌不云正思惟者是語言",
    "T43n1833_05b:0928c02": "因。何得引之證是說因　答文雖不言理",
    "T43n1833_05b:0928c03": "必可故。故經頌云。何故淨覺人念智功德具。",
    "T43n1833_05b:0928c04": "說諸上妙地有力不解釋。既云淨覺說上",
    "T43n1833_05b:0928c05": "妙地今何不釋。明知淨覺即是說因。不爾",
    "T43n1833_05b:0928c06": "如何敘有淨覺責不釋耶　詳曰。觀文察",
    "T43n1833_05b:0928c07": "理兼論無傷。何所以者。且覺觀言。若梵本",
    "T43n1833_05b:0928c08": "有。即不應責譯主加增。若梵本無。想唯識",
    "T43n1833_05b:0928c09": "師不引此謬。取彼正論思惟之言。通證因",
    "T43n1833_05b:0928c10": "果言說之由竟有何失。論說說因甚明著",
    "T43n1833_05b:0928c11": "故。更思。",
    "T43n1833_05b:0928c12": "論。後得智至必假尋伺者。問根本智中有尋．",
    "T43n1833_05b:0928c13": "伺耶　答無。故瑜伽論七十三云。問若思惟",
    "T43n1833_05b:0928c14": "真如即觀真如耶。設觀真如即思惟真如",
    "T43n1833_05b:0928c15": "耶。答應作四句。有思惟真如非觀真如。",
    "T43n1833_05b:0928c16": "謂以分別所攝如理作意思惟真如。但見",
    "T43n1833_05b:0928c17": "真如相不見實真如。乃至未至正通達位。",
    "T43n1833_05b:0928c18": "及通達後作意思惟安立真如。有觀真如非",
    "T43n1833_05b:0928c19": "思惟真如。謂通達真如時由勝義故思惟",
    "T43n1833_05b:0928c20": "其相。有思惟真如亦觀真如。謂通達後相",
    "T43n1833_05b:0928c21": "續思惟非安立真如。有不思惟真如亦不",
    "T43n1833_05b:0928c22": "觀真如。謂離如理所引作意思惟諸相",
    "T43n1833_05b:0928c23": "　釋曰。其第二句即根本智。言非思惟。明無",
    "T43n1833_05b:0928c24": "尋．伺　若爾云何言由勝義思惟其相",
    "T43n1833_05b:0928c25": "　答不同加行．後得智等云非思惟。然親證",
    "T43n1833_05b:0928c26": "真言由勝義名思惟其相。思惟乃是能緣",
    "T43n1833_05b:0928c27": "異名　亦如出世末那之名。非染意故不",
    "T43n1833_05b:0928c28": "名思量。無漏正思亦名為意。",
    "T43n1833_05b:0928c29": "成唯識論演祕卷第五終"
}