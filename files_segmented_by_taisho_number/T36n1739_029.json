{
    "T36n1739_029:0917c06": "新華嚴經論卷第二十九",
    "T36n1739_029:0917c08": "長者李通玄撰",
    "T36n1739_029:0917c09": "此已下仍釋法雲地。二佛子已下。一段三行",
    "T36n1739_029:0917c10": "半經。明此位菩薩如實知十種化法。經云。以",
    "T36n1739_029:0917c11": "如是上上覺慧如實知眾生業化者。明一切",
    "T36n1739_029:0917c12": "眾生以自煩惱所造業。自化其形及所居境",
    "T36n1739_029:0917c13": "土。一一自成自形。及所居境土所有受用。除",
    "T36n1739_029:0917c14": "業更無餘物。能與因慳因貪因嗔因愛因憎",
    "T36n1739_029:0917c15": "多者先受。皆一一眾生乘諸業化皆如實知。",
    "T36n1739_029:0917c16": "煩惱化者。乘何煩惱合墮何道。因果相稱皆",
    "T36n1739_029:0917c17": "悉知之。諸見化者。由五見及六十二見。緣名",
    "T36n1739_029:0917c18": "色便生執取。化生種種諸煩惱身。世界化者。",
    "T36n1739_029:0917c19": "由自心諸業化生種種諸世界形。復於所化",
    "T36n1739_029:0917c20": "世界上復更取之化生諸業。法界化者。皆從",
    "T36n1739_029:0917c21": "自體清淨智。而化生諸境界等。聲聞化者。隨",
    "T36n1739_029:0917c22": "無漏定起正念力起十八變化等。緣覺亦然。",
    "T36n1739_029:0917c23": "總明二乘。正解脫力。隨意念力。變化通用。菩",
    "T36n1739_029:0917c24": "薩化者。隨諸波羅蜜力。大悲願力。自己解脫",
    "T36n1739_029:0917c25": "知見。隨如念力。得意生身力。而變化種種身",
    "T36n1739_029:0917c26": "種種行。如來化者。從無化大智普應群物恒",
    "T36n1739_029:0917c27": "自遍故。分別無分別化者。以未悟者分別無",
    "T36n1739_029:0917c28": "分別法。令一切眾生而開解故。又正分別時",
    "T36n1739_029:0917c29": "無分別化故。已下總結。已上知一切化竟。三",
    "T36n1739_029:0918a01": "又如實知已下。一段兩行半經。知十種持法。",
    "T36n1739_029:0918a02": "明此位菩薩常能憶持此十無量法。憶持一",
    "T36n1739_029:0918a03": "一不亂失故。佛持知佛所持一切法故。法持",
    "T36n1739_029:0918a04": "知法次第故。僧持知諸念散性體無離隔故。",
    "T36n1739_029:0918a05": "業持知眾生業同異故。煩惱持識煩惱相故。",
    "T36n1739_029:0918a06": "時持知無始及三世劫時同異總別不遷故。",
    "T36n1739_029:0918a07": "已下例知。已上知諸持竟。四又如實知如來",
    "T36n1739_029:0918a08": "十微細智。此一段有四行半經。明如來於一",
    "T36n1739_029:0918a09": "無依無住無作智任運遍知盡一切法故。修",
    "T36n1739_029:0918a10": "行。命終。受生。出家。現神通力。成正覺。轉法",
    "T36n1739_029:0918a11": "輪。住壽命。般涅槃。教法住。如是十事不作念",
    "T36n1739_029:0918a12": "而恒遍知。不移時而極三世事故。已上知微",
    "T36n1739_029:0918a13": "細智竟。五又入如來祕密處可有四行經。入",
    "T36n1739_029:0918a14": "如來十無盡祕密處所謂身祕密處。於身塵毛",
    "T36n1739_029:0918a15": "孔中現無量土無量身。無量示現成佛。無量",
    "T36n1739_029:0918a16": "示現涅槃。如是十事一時同異自在。十方咸",
    "T36n1739_029:0918a17": "然。總是如來普光明智。猶如圓鏡等虛空界",
    "T36n1739_029:0918a18": "一時普應任物所為皆能對現無所造作。已",
    "T36n1739_029:0918a19": "上知祕密處竟。六又知諸佛所入劫智。有七",
    "T36n1739_029:0918a20": "行經。一劫入阿僧祇劫阿僧祇劫入一劫已",
    "T36n1739_029:0918a21": "下。如經文自具。如是長短多少劫相入法者。",
    "T36n1739_029:0918a22": "理智無故。為眾生根延促。即劫延促。如來",
    "T36n1739_029:0918a23": "以智方便一時頓現諸業境界。於一同之智",
    "T36n1739_029:0918a24": "各自現。見自業時分同異。不同破迷情定時",
    "T36n1739_029:0918a25": "劫長短之執。若無情計智等。一時無延促相。",
    "T36n1739_029:0918a26": "無劫歲月日時分限。已上知劫相入竟。七又",
    "T36n1739_029:0918a27": "知如來諸所入智。有六行半經。明此位菩薩",
    "T36n1739_029:0918a28": "知如來十三種入智。所謂入毛道智者。入不",
    "T36n1739_029:0918a29": "定性眾生。起方便智。令得正信智。入微塵智",
    "T36n1739_029:0918b01": "者。入微細眾生道中。與之同生引生智慧。令",
    "T36n1739_029:0918b02": "得人天住佛善根。入國土身正覺智者。於佛",
    "T36n1739_029:0918b03": "身中及毛孔之內。示現成佛入般涅槃智故。",
    "T36n1739_029:0918b04": "入眾生行正覺智者。方便行四攝行覺悟眾",
    "T36n1739_029:0918b05": "生是也。入眾生心正覺智者。以眾生心與如",
    "T36n1739_029:0918b06": "來心同一體性。以此如來知一切眾生。而隨",
    "T36n1739_029:0918b07": "業接之故入隨順一切處正覺智者。一切六",
    "T36n1739_029:0918b08": "道遍生其中隨根覺悟故。入示現遍行智者。",
    "T36n1739_029:0918b09": "一切眾生行及九十五種外道盡同事智故。",
    "T36n1739_029:0918b10": "入示現逆行智者。示作惡魔惱惑行者。或",
    "T36n1739_029:0918b11": "行於非道。無不利生。如示作阿闍世王殺害",
    "T36n1739_029:0918b12": "父母等事令信得業道除。入示現思議不思",
    "T36n1739_029:0918b13": "議世間了知不了知行智者。或令世間令知",
    "T36n1739_029:0918b14": "是不思議聖行。或令世間不能了知是凡聖。",
    "T36n1739_029:0918b15": "餘可准知。如經自具。已上知如來諸所入智",
    "T36n1739_029:0918b16": "竟。八佛子已下。一段總結此位菩薩總能。入",
    "T36n1739_029:0918b17": "一切諸佛廣大無量智。",
    "T36n1739_029:0918b18": "第六佛子已下。有七行半經。得十大不思議",
    "T36n1739_029:0918b19": "不可說解脫門。此一段中都舉四法。一先舉",
    "T36n1739_029:0918b20": "十種不思議解脫。二總舉百千阿僧祇解脫。",
    "T36n1739_029:0918b21": "三并舉所得三昧之數。四并舉無量百千神",
    "T36n1739_029:0918b22": "通。皆如文自具。",
    "T36n1739_029:0918b23": "第七段中。有四十五行半經。明此位菩薩於",
    "T36n1739_029:0918b24": "一念中能領受十方一切佛法明分。中復分",
    "T36n1739_029:0918b25": "為八段。一佛子已下。至不能持有八行半經。",
    "T36n1739_029:0918b26": "明此地菩薩堪持一切諸佛大法明大法照。",
    "T36n1739_029:0918b27": "餘二乘及九地菩薩而不堪持。并舉娑伽羅",
    "T36n1739_029:0918b28": "龍降雨喻分。二佛子已下。至名為法雲地。可",
    "T36n1739_029:0918b29": "有六行半經。明舉大海能受諸大龍王所雨",
    "T36n1739_029:0918c01": "喻。并舉此位菩薩堪受一切諸法明一念之",
    "T36n1739_029:0918c02": "間皆能一時演說分。三有兩行經。解脫月",
    "T36n1739_029:0918c03": "問此位菩薩一念間能受能持幾如來法明",
    "T36n1739_029:0918c04": "分。四金剛藏菩薩言佛子已下。可有一行半",
    "T36n1739_029:0918c05": "經。明此位菩薩所受幾許說諸法以算數難",
    "T36n1739_029:0918c06": "量分。五佛子譬如十方各有十不可說已下。",
    "T36n1739_029:0918c07": "至乃至譬喻亦不能及。有十一行半經。是第",
    "T36n1739_029:0918c08": "一譬喻廣大不可及此位菩薩所領幾如來法",
    "T36n1739_029:0918c09": "明廣多喻分。六如一佛所已下。至名為法雲",
    "T36n1739_029:0918c10": "地。可有四行經。明此位菩薩所受諸佛法雨",
    "T36n1739_029:0918c11": "倍過前喻分。七此地菩薩已下。至名為法雲",
    "T36n1739_029:0918c12": "地。有七行經。明此位菩薩以自願力慈悲廣",
    "T36n1739_029:0918c13": "大饒益分。八佛子此菩薩已下。至名為法雲",
    "T36n1739_029:0918c14": "地。有四行半經。明此地菩薩能於十方世界",
    "T36n1739_029:0918c15": "從兜率天宮下生倍過前微塵喻分。如此初",
    "T36n1739_029:0918c16": "段中云。大法明者。十方世界出世法無不總",
    "T36n1739_029:0918c17": "知總解盡故。大法照者。明能以智日所照十",
    "T36n1739_029:0918c18": "方一切眾生及業常如目前一切眾生若好若",
    "T36n1739_029:0918c19": "惡無有不見。大法雨者。明能隨十方一切眾",
    "T36n1739_029:0918c20": "生根一時等雨法雨故。一切諸有如是廣大",
    "T36n1739_029:0918c21": "佛事。此位菩薩能安能受。如娑伽羅龍王所",
    "T36n1739_029:0918c22": "雨大海喻。娑伽羅者。因所雨大海得名。能雨",
    "T36n1739_029:0918c23": "大海。此龍所雨唯海能受。如十方諸佛法雨。",
    "T36n1739_029:0918c24": "唯此位菩薩一念能受。已下如文自具。",
    "T36n1739_029:0918c25": "第八一段有三十五行經。明此法雲地菩薩",
    "T36n1739_029:0918c26": "隨心念力廣大微細自他相入一多大小互參",
    "T36n1739_029:0918c27": "神通德用自在皆隨自心念所成故。如一切",
    "T36n1739_029:0918c28": "眾生作用境界。皆是自心報業所成。人天地",
    "T36n1739_029:0918c29": "獄畜生餓鬼善惡等報果。一依心造。如此十",
    "T36n1739_029:0919a01": "地菩薩以無作法身大智之力。隨所心念。莫",
    "T36n1739_029:0919a02": "不十方一時自在。皆悉知見為以普光明智",
    "T36n1739_029:0919a03": "為體。為智體無依稱性。遍周法界與虛空量",
    "T36n1739_029:0919a04": "等。周滿十方世界。以無性智大用隨念。以不",
    "T36n1739_029:0919a05": "忘失智隨念皆成。以具總別智總別成壞同",
    "T36n1739_029:0919a06": "異俱作。以廣狹大小自在智化通無礙。以與",
    "T36n1739_029:0919a07": "一切眾生同體智。能變一切眾生境界。純為",
    "T36n1739_029:0919a08": "淨土之剎。以自他無二智。一身而作多身。多",
    "T36n1739_029:0919a09": "身而作一身。以法身無大小離量之智。能以",
    "T36n1739_029:0919a10": "毛孔廣容佛剎。以等虛空無邊無方之智。而",
    "T36n1739_029:0919a11": "一念現生滿十方。而無來去。以如響智。而能",
    "T36n1739_029:0919a12": "響應對現等眾生應形。以具足圓滿福德智。",
    "T36n1739_029:0919a13": "而恒居妙剎。常與一切眾生同居。若非聖所",
    "T36n1739_029:0919a14": "加持力。而眾生不見如是十地菩薩智力神",
    "T36n1739_029:0919a15": "通。雖言性等虛空。然虛空廣大無用。如是十",
    "T36n1739_029:0919a16": "地之智。智滿虛空。智無體性。無造作者。一",
    "T36n1739_029:0919a17": "如虛空。然隨念力周滿虛空。依果重重通化",
    "T36n1739_029:0919a18": "無盡。如隨意摩尼珠雖性無能所造作。而與",
    "T36n1739_029:0919a19": "一切眾意境同色。餘如文自具。",
    "T36n1739_029:0919a20": "第九一段有十八行半經。明此大眾聞十地",
    "T36n1739_029:0919a21": "菩薩神通生疑時。金剛藏菩薩入體性三昧。",
    "T36n1739_029:0919a22": "現菩薩神通為眾除疑分。於此段約有十事。",
    "T36n1739_029:0919a23": "一大眾懷疑。二解脫月為請。三金剛藏入定。",
    "T36n1739_029:0919a24": "四定所現境界。五大眾皆自見身在金剛藏",
    "T36n1739_029:0919a25": "身內。六現菩提樹殊特高顯。七樹下有佛坐",
    "T36n1739_029:0919a26": "師子座號一切智通王。八大眾見佛。九金剛",
    "T36n1739_029:0919a27": "藏菩薩罷其神通。十大眾還自見身各在本",
    "T36n1739_029:0919a28": "處得未曾有。如一切佛國土體性三昧者。即",
    "T36n1739_029:0919a29": "是無作法性身也。菩提樹。約以法性身行報",
    "T36n1739_029:0919b01": "得故。樹下佛號一切智通王者。即法性中無",
    "T36n1739_029:0919b02": "作之大智。自在故名王。此三法一切眾生體",
    "T36n1739_029:0919b03": "常如是。只為不自加行顯發故。餘如文自",
    "T36n1739_029:0919b04": "具。",
    "T36n1739_029:0919b05": "第十有二十七行經。明此位菩薩智慧神通",
    "T36n1739_029:0919b06": "下地不如不可比如來神力智慧分。於此段",
    "T36n1739_029:0919b07": "中約有十法。一解脫月問三昧之名。二金",
    "T36n1739_029:0919b08": "剛藏菩薩正答三昧之號。三又問三昧之境",
    "T36n1739_029:0919b09": "界。四金剛藏正答。五正說法雲地得三昧之",
    "T36n1739_029:0919b10": "總相。六明法雲地菩薩三業神通下地不如。",
    "T36n1739_029:0919b11": "七明略說法雲地境界廣說無量百千劫難",
    "T36n1739_029:0919b12": "量。八解脫月問佛神力如何。九金剛藏舉一",
    "T36n1739_029:0919b13": "塊土況四天下土多少難比。金剛藏正說十",
    "T36n1739_029:0919b14": "地道力猶故難宣況如來神力可說。十舉喻",
    "T36n1739_029:0919b15": "約明其中意趣。如文自具。",
    "T36n1739_029:0919b16": "第十一段中有三十五行半經。明此地菩薩",
    "T36n1739_029:0919b17": "不異如來身語意業。不捨菩薩諸三昧力。於",
    "T36n1739_029:0919b18": "無數劫承事供養一切諸佛分。中約有二十",
    "T36n1739_029:0919b19": "法門。一不異如來身語意業。二不捨菩薩諸",
    "T36n1739_029:0919b20": "三昧力。三於無數劫承事供養一切諸佛。四",
    "T36n1739_029:0919b21": "一切諸佛神力所加智慧增勝。五於法界中",
    "T36n1739_029:0919b22": "所有問難善能解釋。六喻真金以摩尼寶鈿",
    "T36n1739_029:0919b23": "廁其間成天寶冠。七自在天王服戴餘天不",
    "T36n1739_029:0919b24": "如。八正說此地菩薩下地不如。九如摩醯首",
    "T36n1739_029:0919b25": "羅天能令眾生心得清涼喻。明此地菩薩能令",
    "T36n1739_029:0919b26": "一切眾生得一切智智。十二乘及九地菩薩",
    "T36n1739_029:0919b27": "皆不能及。十一此地菩薩諸佛世尊更為演",
    "T36n1739_029:0919b28": "說十種智門。十二明此地菩薩所行智波羅",
    "T36n1739_029:0919b29": "蜜為主餘九為伴。十三明且略說此地大綱",
    "T36n1739_029:0919c01": "廣說難盡。十四舉此地菩薩受職作摩醯首",
    "T36n1739_029:0919c02": "羅天王。十五明此位菩薩於四攝法善能廣",
    "T36n1739_029:0919c03": "行。十六不離念佛法一切種一切智智。十七",
    "T36n1739_029:0919c04": "自念堪為一切眾生所依。十八自更懃修。十",
    "T36n1739_029:0919c05": "九一念得十不可說百千億那由他三昧。二",
    "T36n1739_029:0919c06": "十若加以殊勝願力倍過前數。文義如經自",
    "T36n1739_029:0919c07": "具。如摩醯首羅者。此云大自在。是色界上極。",
    "T36n1739_029:0919c08": "於大千界得大自在。神通道力智無過者。",
    "T36n1739_029:0919c09": "第十二段中有四十二行半經。明舉阿耨達",
    "T36n1739_029:0919c10": "池十大山王喻十地次第。智慧方便分。此一",
    "T36n1739_029:0919c11": "段總有十二段經。如經自節。不煩更科。文初",
    "T36n1739_029:0919c12": "舉阿耨達池。喻菩薩從十住初心。從菩提心。",
    "T36n1739_029:0919c13": "流出善根大願之水。以四攝法充滿眾生。無",
    "T36n1739_029:0919c14": "有窮盡。復更增長。乃至入於一切智海。明從",
    "T36n1739_029:0919c15": "初發心住生在如來智慧大願水中。以四攝",
    "T36n1739_029:0919c16": "行成就眾生。滿一切智海。不離初時智慧大",
    "T36n1739_029:0919c17": "願水體成漸廣多。又舉大地有十山王。喻明",
    "T36n1739_029:0919c18": "從如來智地起十種進修。不離智地體漸高",
    "T36n1739_029:0919c19": "勝故。如五位五重十法。不離如來普光明一",
    "T36n1739_029:0919c20": "切智地。起五重十十進修。如是五重五位十",
    "T36n1739_029:0919c21": "十進修。總是一時一際一念。無前後三世之",
    "T36n1739_029:0919c22": "勝進。以如來智為體故。還如阿耨達池中水",
    "T36n1739_029:0919c23": "流成大海。如閻浮提地而出十大山王不離",
    "T36n1739_029:0919c24": "地體。以定慧照之可見。初發心便成佛者。此",
    "T36n1739_029:0919c25": "為可表。倣此知之。以此說十信心於普光明",
    "T36n1739_029:0919c26": "殿中此殿約普光明智報生。明果中說因修",
    "T36n1739_029:0919c27": "滿不離此智故。十山王者。雪山王喻初地。如",
    "T36n1739_029:0919c28": "經文義自具。以次准知。以次香山王以次鞞",
    "T36n1739_029:0919c29": "陀梨山王者。鞞者此云種種。陀梨者。此云持。",
    "T36n1739_029:0920a01": "此山能持種種眾寶華果故。喻三地。如經文",
    "T36n1739_029:0920a02": "義自具。如禪定解脫三昧三摩鉢底者。如何",
    "T36n1739_029:0920a03": "如禪定。但云稱體三昧。以明識相不行為日",
    "T36n1739_029:0920a04": "未出為昧字。為識想冥昧。正智方現三云正。",
    "T36n1739_029:0920a05": "以十一月至正月三陽生故。以三為正。三陽",
    "T36n1739_029:0920a06": "生方智明。以智為正故。以五蘊不生世情頓",
    "T36n1739_029:0920a07": "止。名之為昧。從此能現正智。名之三昧。又",
    "T36n1739_029:0920a08": "一止為正字。三摩鉢底者。明五蘊昧能現正",
    "T36n1739_029:0920a09": "慧故。云三摩鉢底。是正慧故。為五蘊昧正智",
    "T36n1739_029:0920a10": "慧現名為解脫禪定。都云大體三昧。別舉其",
    "T36n1739_029:0920a11": "行。神仙山王表四地。文義如經。乾陀羅山者。",
    "T36n1739_029:0920a12": "乾者此云雙也。陀羅此云持。明此山夜叉及",
    "T36n1739_029:0920a13": "大神共持。此山明五地得出世間及世間二",
    "T36n1739_029:0920a14": "智慧神通諸明總能博達持故。馬耳山王表",
    "T36n1739_029:0920a15": "六地位。如經自具。尼民陀羅山王。名曰持邊",
    "T36n1739_029:0920a16": "山。表遠行地而能持一切眾生諸邊見行故。",
    "T36n1739_029:0920a17": "乃至三界六道總能持故。斫迦羅山。此云輪",
    "T36n1739_029:0920a18": "圍圍大千界。明八地無功行自滿故。計都末",
    "T36n1739_029:0920a19": "底山者。計都云幢。末底云慧。明善慧地。須彌",
    "T36n1739_029:0920a20": "盧山。處閻浮四洲內。處大海中。明十地法雲",
    "T36n1739_029:0920a21": "中道之智滿總攝一切諸三昧故。佛子已下",
    "T36n1739_029:0920a22": "一行半經。都結十地差別因一切智中差別",
    "T36n1739_029:0920a23": "得名。明根本智從初發心住乃至十地及佛",
    "T36n1739_029:0920a24": "地無二由智差別得名故。已上十二段。一一",
    "T36n1739_029:0920a25": "如經文中。其所表地意次第經自明說。",
    "T36n1739_029:0920a26": "第十三段中有十四行經。明舉大海有十種",
    "T36n1739_029:0920a27": "德喻十種地昇進次第。於中義意分為兩段。",
    "T36n1739_029:0920a28": "一先舉海之十德。二託海之十德表法。舉十",
    "T36n1739_029:0920a29": "地之智慧差別進修。其中文義。如文具足。各",
    "T36n1739_029:0920b01": "各十法具足。不煩科文。",
    "T36n1739_029:0920b02": "第十四段有二十行半經。舉摩尼珠有十種",
    "T36n1739_029:0920b03": "性出過眾寶喻十種地過眾聖分中。於此段",
    "T36n1739_029:0920b04": "約分為六段。一佛子已下至如眾生心充滿",
    "T36n1739_029:0920b05": "其願有六行經。明舉摩尼珠有十種性分。二",
    "T36n1739_029:0920b06": "佛子已下至能為眾生廣作佛事有七行半",
    "T36n1739_029:0920b07": "經。明正舉十地之加行次第分。如第六地善",
    "T36n1739_029:0920b08": "知十二因緣法。善知生老病死因緣根末體",
    "T36n1739_029:0920b09": "相一如。第六地中所說。以善巧。觀生死緣生",
    "T36n1739_029:0920b10": "至底喻鑽。第七地由以種種方便智為縷。能",
    "T36n1739_029:0920b11": "隨生死不受諸垢。第八地萬行任用遍諸眾",
    "T36n1739_029:0920b12": "生界。智恒無體不動如幢。自餘如文自具。三",
    "T36n1739_029:0920b13": "佛子已下至不可得聞有兩行經。歎此地難",
    "T36n1739_029:0920b14": "聞。四解脫月已下可有一行經。是解脫月問",
    "T36n1739_029:0920b15": "聞此法得幾所福分。五以次可有一行半經。",
    "T36n1739_029:0920b16": "金剛藏菩薩答言如一切智所集之福德明所",
    "T36n1739_029:0920b17": "聞法者如佛福德。六何以故已下有三行半",
    "T36n1739_029:0920b18": "經明。如聞此法得福廣大生疑分。如一切智。",
    "T36n1739_029:0920b19": "是佛所得根本智。若聞法者其福德如佛。何",
    "T36n1739_029:0920b20": "為以明因聞此法方有信解故。為初聞是一",
    "T36n1739_029:0920b21": "切智之首故。以初信因之福與果同體明非",
    "T36n1739_029:0920b22": "因不果故。如非果不苗非苗不果故。為明信",
    "T36n1739_029:0920b23": "心信果成因故。即如說十信位於如來普光",
    "T36n1739_029:0920b24": "明法界大智殿中說十箇智佛以不動智佛為",
    "T36n1739_029:0920b25": "首以為信心。以不動智佛及十箇智佛是自",
    "T36n1739_029:0920b26": "心之智果故。畢竟成滿不移此智。餘義如文",
    "T36n1739_029:0920b27": "自具。意如種子種果成其生因。其根本智喻",
    "T36n1739_029:0920b28": "種子。差別智是加行。喻苗上之果。以此二智",
    "T36n1739_029:0920b29": "各具無邊功德。",
    "T36n1739_029:0920c01": "第十五段有二十二行半經。明說此十地法",
    "T36n1739_029:0920c02": "門所感大地六種十八相動。於此段中復分",
    "T36n1739_029:0920c03": "為三。一爾時佛神力故已下至一切世界悉",
    "T36n1739_029:0920c04": "亦如是有八行經。明法威動地天雨供養分。",
    "T36n1739_029:0920c05": "二爾時復以佛神力故已下至悉亦如是而往",
    "T36n1739_029:0920c06": "作證有九行經。明十方同名金剛藏菩薩咸",
    "T36n1739_029:0920c07": "來作證分。三爾時金剛藏已下可有六行經。",
    "T36n1739_029:0920c08": "明觀眾生及所緣法欲說頌分。云十方各十億",
    "T36n1739_029:0920c09": "佛剎微塵數世界外有十億佛剎微塵數菩薩",
    "T36n1739_029:0920c10": "而來此會者。明以本體十地之法廣大甚多",
    "T36n1739_029:0920c11": "以十億剎塵為遠近及多數之量。會此一切",
    "T36n1739_029:0920c12": "創初入十地菩薩。因果本末法智無疑。明將",
    "T36n1739_029:0920c13": "本十地果法會同創入此十地菩薩智無二故",
    "T36n1739_029:0920c14": "會前九地之劣。入十地之廣大智故。以陳遠",
    "T36n1739_029:0920c15": "近法之多少故。亦明金剛藏所說之法。與十",
    "T36n1739_029:0920c16": "方諸佛同會不二故。世界外者。即下地位也。",
    "T36n1739_029:0920c17": "來此會者。即昇進入此十地智也。歎善哉者。",
    "T36n1739_029:0920c18": "明所說法契當不異也。同名者。明法藏智同",
    "T36n1739_029:0920c19": "故。世界各各差別者。明差別智差別行故。悉",
    "T36n1739_029:0920c20": "名金剛德者。明差別智及行不離金剛德故。",
    "T36n1739_029:0920c21": "佛號金剛幢者。明金剛智能破一切妄業自",
    "T36n1739_029:0920c22": "無體可動故。餘義如文自具。如一切智根本",
    "T36n1739_029:0920c23": "智又智是差別智從一切智中用故以重言。",
    "T36n1739_029:0920c24": "第十六段有八十三行頌。明都歎從初地發",
    "T36n1739_029:0920c25": "心已來通此十地。一時次第十地悉皆重頌。",
    "T36n1739_029:0920c26": "文義如經自具。十定品十通品十忍品阿僧",
    "T36n1739_029:0920c27": "祇品如來壽量品菩薩住處品。",
    "T36n1739_029:0920c28": "十定品第二十七",
    "T36n1739_029:0920c29": "此品佛自說十定之名。普賢說十定之用。以",
    "T36n1739_029:0921a01": "明佛根本智是體普賢差別智是用故。明一",
    "T36n1739_029:0921a02": "切施為不離根本智之大定體故。以是義故。",
    "T36n1739_029:0921a03": "還於根本智普光明殿中。說寂用之門。",
    "T36n1739_029:0921a04": "將釋此十定品。約作五門分別。第一釋會來",
    "T36n1739_029:0921a05": "意。第二釋欲說此會重敘摩竭提國初成佛",
    "T36n1739_029:0921a06": "之所由。第三明何因緣故在此普光明殿中",
    "T36n1739_029:0921a07": "說此十一品經。第四明次第釋十一品之大",
    "T36n1739_029:0921a08": "意。第五明依品釋文。",
    "T36n1739_029:0921a09": "第一釋會來意者。以從此普光明大智殿中",
    "T36n1739_029:0921a10": "起信。以不動智為昇進修行。至十地十一",
    "T36n1739_029:0921a11": "地道滿行周。至於佛果。不離本智。是故此會",
    "T36n1739_029:0921a12": "須來明不移因也。為時不移。智不移。行不移。",
    "T36n1739_029:0921a13": "因果一體故。還如善財見慈氏。慈氏還令却",
    "T36n1739_029:0921a14": "見文殊。及入普賢身是也。",
    "T36n1739_029:0921a15": "第二釋欲說此會重敘摩竭提國初成佛之所",
    "T36n1739_029:0921a16": "由者。經云。爾時世尊在摩竭提國阿蘭若法",
    "T36n1739_029:0921a17": "菩提場中。始成正覺。於普光明殿。入剎那際",
    "T36n1739_029:0921a18": "三昧者。明從初成佛及四十年中所轉法輪",
    "T36n1739_029:0921a19": "并從大下降。總不出一剎那時。不移不遷故。",
    "T36n1739_029:0921a20": "恐後眾生失其根本意妄生遷移故。須重敘",
    "T36n1739_029:0921a21": "明始末無時可遷故。此明三世諸佛一切眾",
    "T36n1739_029:0921a22": "生總同一箇不遷之體。從初信進修行。經過",
    "T36n1739_029:0921a23": "五位。總不移初時歲月日時及佛根本智法",
    "T36n1739_029:0921a24": "故。",
    "T36n1739_029:0921a25": "第三明何因緣故在此普光明殿中說此十一",
    "T36n1739_029:0921a26": "品經者。釋曰。為明初會菩提場始成正覺。是",
    "T36n1739_029:0921a27": "佛舉自始成之果勸修。第二會普光明殿。明",
    "T36n1739_029:0921a28": "是如來大智自果所居之報宅。說十箇智佛。",
    "T36n1739_029:0921a29": "以不動智佛為首。以為信進修行之門。令",
    "T36n1739_029:0921b01": "初發菩提心者從此普光明大智宅起信進修",
    "T36n1739_029:0921b02": "行畢竟不離如來本智本行本時還成本佛。",
    "T36n1739_029:0921b03": "萬事依舊故。於此十地。後在於本信心處。說",
    "T36n1739_029:0921b04": "此十一品經。用明因果依本時日歲月。總依",
    "T36n1739_029:0921b05": "本故。故於此處說十一品。此十一品經。總明",
    "T36n1739_029:0921b06": "成佛之際所有境界故。即是明能發菩提心",
    "T36n1739_029:0921b07": "者。自成佛故。無異初會中毘盧遮那佛故。",
    "T36n1739_029:0921b08": "依樣倣修。一如本故。為約智無時。十方一切",
    "T36n1739_029:0921b09": "古今諸佛。總與如今始發心者。一時成佛故。",
    "T36n1739_029:0921b10": "以智照之可見。情識聞之即迷。是故表依本。",
    "T36n1739_029:0921b11": "如是故還於本處說佛果始終之門。故以表",
    "T36n1739_029:0921b12": "法界體中始末同際說也。此乃約實論之。不",
    "T36n1739_029:0921b13": "順凡情之教說多劫也。",
    "T36n1739_029:0921b14": "第四明次第釋十一品之大意者。一明十定",
    "T36n1739_029:0921b15": "品。是古今一切諸佛寂用遍周無時之大體",
    "T36n1739_029:0921b16": "也。二明十通品。是古今諸佛普光明智利",
    "T36n1739_029:0921b17": "生自在及業報之神通遍周。三十忍品。是十",
    "T36n1739_029:0921b18": "方古今諸佛自體無作法身一切法無生隨行",
    "T36n1739_029:0921b19": "之忍門。四阿僧祇品。五隨好光明功德品。",
    "T36n1739_029:0921b20": "是明佛果所迷二愚之法。以此二品經是如",
    "T36n1739_029:0921b21": "來自說。六如來壽量品。是一切諸佛隨眾生",
    "T36n1739_029:0921b22": "根性長短所現不同之壽而自報命與虛空之",
    "T36n1739_029:0921b23": "齊年。七菩薩住處品。是佛果攝眾生之分界。",
    "T36n1739_029:0921b24": "明菩薩行門常不斷故。八佛不思議品。明一",
    "T36n1739_029:0921b25": "切古今諸佛智德難思。非情識之測度。九如",
    "T36n1739_029:0921b26": "來十身相海品。明佛報身依正二果難量。十",
    "T36n1739_029:0921b27": "普賢行品明十方一切古今諸佛共所行自利",
    "T36n1739_029:0921b28": "利他之行周故。十一如來出現品。明五位修",
    "T36n1739_029:0921b29": "行者。昇進位滿自佛出興。出世入纏二行圓",
    "T36n1739_029:0921c01": "滿。文殊是主出纏智慧。普賢是主入俗行周。",
    "T36n1739_029:0921c02": "於此品中二行圓滿故。令二人自相問答說",
    "T36n1739_029:0921c03": "此出現之門。已上十一品經。大意如是。一一",
    "T36n1739_029:0921c04": "隨文別釋。更當重明大綱。總明十一地以後",
    "T36n1739_029:0921c05": "佛果位中所行法則。亦是一切菩薩一切眾",
    "T36n1739_029:0921c06": "生。總不離此之體。而無遷易此時分故。明時",
    "T36n1739_029:0921c07": "不遷也。",
    "T36n1739_029:0921c08": "第五明依品釋文者。將釋此十定一品。約作",
    "T36n1739_029:0921c09": "五門分別。一釋品來意。二釋品名目。三何故",
    "T36n1739_029:0921c10": "此處三會重重。四釋此一處三度重敘初成",
    "T36n1739_029:0921c11": "正覺在摩竭提國。",
    "T36n1739_029:0921c12": "五隨文釋義。",
    "T36n1739_029:0921c13": "一釋品來意者。明此十一地已說進修行行",
    "T36n1739_029:0921c14": "及智用差別已滿此佛果普光明智位。明法",
    "T36n1739_029:0921c15": "界自體寂用重重無礙。又明昇進因果修行",
    "T36n1739_029:0921c16": "始終。明時法不遷故。此品須來。又明一多純",
    "T36n1739_029:0921c17": "雜同別自在故。此品須來。又明十地菩薩自",
    "T36n1739_029:0921c18": "知未具普賢行不見普賢身故。此品須來。如",
    "T36n1739_029:0921c19": "此品自具明也。",
    "T36n1739_029:0921c20": "二釋品名目者。明此品如來自說十種定名。",
    "T36n1739_029:0921c21": "故因說法而立其名。此定乃是古今一切諸",
    "T36n1739_029:0921c22": "佛常恒之法。令諸五位菩薩皆同得之。一切",
    "T36n1739_029:0921c23": "眾生亦同此體。普賢說用。明佛是體普賢是",
    "T36n1739_029:0921c24": "用。",
    "T36n1739_029:0921c25": "三何故此處三會重重者。明信心及定體并",
    "T36n1739_029:0921c26": "離世間品普賢常行。此等三事總是如來普",
    "T36n1739_029:0921c27": "光明智一體因果。并普賢菩薩佛果後恒行。",
    "T36n1739_029:0921c28": "總是普光明一箇智用。始終因果時日歲月。",
    "T36n1739_029:0921c29": "總無時體。以此三會重重總一時有也。非是",
    "T36n1739_029:0922a01": "如世情所見去已更來故。如是三會重重一",
    "T36n1739_029:0922a02": "時一會。有此三種之法事故。或以三世遠近",
    "T36n1739_029:0922a03": "劫。作九世相入重重不礙故。為不離普光明",
    "T36n1739_029:0922a04": "之智。無始無終無不印故。無終不徹故。三世",
    "T36n1739_029:0922a05": "劫海總一時故。五位因果亦不出此之定體",
    "T36n1739_029:0922a06": "也。",
    "T36n1739_029:0922a07": "四釋此一處三度重敘初成正覺在摩竭提國",
    "T36n1739_029:0922a08": "者。明此一部經有五重因果。其五者何。一如",
    "T36n1739_029:0922a09": "佛初成道在菩提樹下示成正覺所集神天等",
    "T36n1739_029:0922a10": "眾。是一重佛因果也。二於普光明殿中說佛",
    "T36n1739_029:0922a11": "自成因果。令諸後學信進修行。即出毫中之",
    "T36n1739_029:0922a12": "光及眾是也。三說此十定品等十一品經。明諸",
    "T36n1739_029:0922a13": "菩薩信進修行經過信住行迴向十地十一地",
    "T36n1739_029:0922a14": "等六位。自行滿周。所成之佛果。此十一品經",
    "T36n1739_029:0922a15": "是。四離世間品。是一切諸佛皆成佛果。恒以",
    "T36n1739_029:0922a16": "自己果行常行利生。亦名為利世間品。不可",
    "T36n1739_029:0922a17": "作遠離之離。此品名目恐將誤矣。譯經之士。",
    "T36n1739_029:0922a18": "或可妄詳佛意。於中取意亦有義通。如此四",
    "T36n1739_029:0922a19": "段經文品。初皆云爾時世尊在摩竭提國。阿",
    "T36n1739_029:0922a20": "蘭若法菩提場中始成正覺者。明說一部之經",
    "T36n1739_029:0922a21": "以菩提智無前後際一時說故。非如情量見",
    "T36n1739_029:0922a22": "有前後。古人云重會三會普光明殿者。意非",
    "T36n1739_029:0922a23": "然也。非但不移剎那際說此一部之經。亦乃",
    "T36n1739_029:0922a24": "從兜率天降神。入涅槃。亦如之也。乃至三世",
    "T36n1739_029:0922a25": "無盡劫佛亦一時。不出此一剎那際。齊成佛",
    "T36n1739_029:0922a26": "故。一切眾生於本無時之內。妄生多劫延促",
    "T36n1739_029:0922a27": "之相。覺已元無故。今此段經文意。明菩提智",
    "T36n1739_029:0922a28": "上無延促時日往來之相故。總云在摩竭提",
    "T36n1739_029:0922a29": "國始成正覺。以智照之可見。凡情思之即迷。",
    "T36n1739_029:0922b01": "乃至昇天諸會皆云不離菩提樹下普光明殿",
    "T36n1739_029:0922b02": "而昇忉利夜摩天等故。以菩提根本智體性",
    "T36n1739_029:0922b03": "自遍周無表裏中間長短延促大小去來等",
    "T36n1739_029:0922b04": "見故。五法界品。是一切諸佛之所共果。凡聖",
    "T36n1739_029:0922b05": "共同不離法界大智慧無限德用圓滿之果。",
    "T36n1739_029:0922b06": "一切諸佛以此法界大智慧而成正覺。亦名",
    "T36n1739_029:0922b07": "普光明大智慧殿故。以此五段經。總明一真",
    "T36n1739_029:0922b08": "無礙大智無終始之無限經卷量等十方一切",
    "T36n1739_029:0922b09": "境界於一剎那際誦持悉遍。亦名普眼經也。",
    "T36n1739_029:0922b10": "意明說此一部經及出世涅槃不出此一剎那",
    "T36n1739_029:0922b11": "際法界之果。此法界品是菩提智境究竟之",
    "T36n1739_029:0922b12": "果也。此乃都該一部也。",
    "T36n1739_029:0922b13": "五隨文釋義者。約分二義。一長科經意。二隨",
    "T36n1739_029:0922b14": "文釋義一。長科經意者。於此品中長科為十",
    "T36n1739_029:0922b15": "一段。第一爾時世尊已下至所謂無相有六",
    "T36n1739_029:0922b16": "行經。明當十一品經之序分。",
    "T36n1739_029:0922b17": "第二與十佛剎微塵數菩薩摩訶薩已下。至",
    "T36n1739_029:0922b18": "同修菩薩諸善根行。有三十六行半經。明列",
    "T36n1739_029:0922b19": "菩薩大眾分。第三爾時普眼已下。至三昧自",
    "T36n1739_029:0922b20": "在解脫。有十六行半經。明普眼菩薩白佛問",
    "T36n1739_029:0922b21": "普賢道德諸菩薩修幾三昧神通變化而德自",
    "T36n1739_029:0922b22": "在及如來教令請普賢菩薩演說三昧自在分。",
    "T36n1739_029:0922b23": "第四爾時會中諸菩薩眾已下。至神通自在",
    "T36n1739_029:0922b24": "使其然耳。有八行半經。明諸菩薩眾聞普賢",
    "T36n1739_029:0922b25": "菩薩名得不可思議無量三昧分。第五爾時",
    "T36n1739_029:0922b26": "普眼已下。至是故汝等不能見耳。有十一行",
    "T36n1739_029:0922b27": "經。明諸菩薩入三昧力欲見普賢遍求不見",
    "T36n1739_029:0922b28": "如來為說普賢志德甚深汝等不能得見分。",
    "T36n1739_029:0922b29": "何故不見普賢。為明十地菩薩得出世智慈",
    "T36n1739_029:0922c01": "增上所有三昧皆出世智慈。以是不見普",
    "T36n1739_029:0922c02": "賢。是十一地行門常在世間。出世心亡寂",
    "T36n1739_029:0922c03": "用自在。以出世三昧不相應故。以是不見。第",
    "T36n1739_029:0922c04": "六爾時普眼菩薩聞如來說普賢菩薩已下。",
    "T36n1739_029:0922c05": "至求請得見普賢大士。有三十二行經。明菩",
    "T36n1739_029:0922c06": "薩大眾三稱普賢菩薩名慇懃求請欲得見普",
    "T36n1739_029:0922c07": "賢菩薩分。第七爾時已下至成阿耨多羅三",
    "T36n1739_029:0922c08": "藐三菩提。有十九行半經。是普賢菩薩為眾",
    "T36n1739_029:0922c09": "現身分。何故得見普賢菩薩。為存想念是以",
    "T36n1739_029:0922c10": "見之。以迴體從用故。是普賢身也。以明想念",
    "T36n1739_029:0922c11": "皆為佛用故。普見一切眾生亦佛用也。第八",
    "T36n1739_029:0922c12": "爾時普眼菩薩已下。至歎不可盡功德。有九",
    "T36n1739_029:0922c13": "行半經。明普眼菩薩以十種住法歎普賢菩",
    "T36n1739_029:0922c14": "薩十種廣大所住之法分。第九爾時如來告",
    "T36n1739_029:0922c15": "普賢菩薩已下至咸皆樂聞。有四十五行經。",
    "T36n1739_029:0922c16": "明令普賢菩薩演說十種三昧分。第十爾時",
    "T36n1739_029:0922c17": "已下有十段經。正說十種三昧作用之功分。",
    "T36n1739_029:0922c18": "第十一爾時普眼菩薩白普賢菩薩已下一",
    "T36n1739_029:0922c19": "段。直至第四十三卷末。明普眼菩薩問普賢",
    "T36n1739_029:0922c20": "菩薩如是菩薩何故不名佛不名十力分。一",
    "T36n1739_029:0922c21": "長科第一段中。六行經明此十一品之序分。",
    "T36n1739_029:0922c22": "從爾時世尊在摩竭提國者。此云不害國。亦",
    "T36n1739_029:0922c23": "名聰慧。為依此國人聰慧故。以人得名。又云",
    "T36n1739_029:0922c24": "摩者云不竭。提云至。為此國將謀兵勇隣國",
    "T36n1739_029:0922c25": "敵不至。以主將立名。又云摩者大也。竭提體",
    "T36n1739_029:0922c26": "也。此國最大為五印土之大體故。以此國是",
    "T36n1739_029:0922c27": "閻浮提之處中。以是如來示成正覺。明處中",
    "T36n1739_029:0922c28": "道義故。又明大悲無害義故。又表大悲普利",
    "T36n1739_029:0922c29": "不偏化故。皆如初會中說阿蘭若法。如初會",
    "T36n1739_029:0923a01": "已釋。始成正覺者。明於兜率天下降神受生",
    "T36n1739_029:0923a02": "說法入涅槃。總不離始成正覺一剎那際三",
    "T36n1739_029:0923a03": "昧之時故。此經四品之內。皆共同有此言。明",
    "T36n1739_029:0923a04": "普光明大智體無時分。明其殿體是智報境。",
    "T36n1739_029:0923a05": "以智成名。以境智無二。所居之殿體皆含三",
    "T36n1739_029:0923a06": "世多劫不屬時收。無古今去來之體。所有眾",
    "T36n1739_029:0923a07": "生自業現量三世之事。皆現其中。不屬遷變",
    "T36n1739_029:0923a08": "移時之相。如來所現一切眾生三世無限業報",
    "T36n1739_029:0923a09": "及心所緣。以此普光明智恒現在前。十方世",
    "T36n1739_029:0923a10": "界纖毫之事。無不知見。為普光明大智與一",
    "T36n1739_029:0923a11": "切眾生及等虛空無限境界同一體性故。能",
    "T36n1739_029:0923a12": "一切無不知也。以智淨無障故。又剎那際諸",
    "T36n1739_029:0923a13": "佛三昧者。明三世古今同一時故。一剎那者。",
    "T36n1739_029:0923a14": "會無三世生滅時也。此剎那之時為教化眾",
    "T36n1739_029:0923a15": "生設法。會古今之名言以智實論。猶無此體",
    "T36n1739_029:0923a16": "故。以無此剎那之時。能含三世古今一切劫",
    "T36n1739_029:0923a17": "時。總同一故。以六相門觀之可見。諸佛三昧",
    "T36n1739_029:0923a18": "者。明一切如來久已情塵見亡。恒無智俱。以",
    "T36n1739_029:0923a19": "一切智自在神通力現如來身清淨無礙無所",
    "T36n1739_029:0923a20": "依止者。以一切智是根本智無功用也。自",
    "T36n1739_029:0923a21": "在神通者。明根本智恒無體性。而能普現隨",
    "T36n1739_029:0923a22": "根之身。設一切法。而無失時。名為神通力",
    "T36n1739_029:0923a23": "也。亦名現如來清淨之身。一時總釋。總明從",
    "T36n1739_029:0923a24": "根本智隨一切眾生。起無礙廣大用故無所",
    "T36n1739_029:0923a25": "依止者。明根本智無體性故。為根本智無體",
    "T36n1739_029:0923a26": "性故。方能圓照十方。成大力用故。無有攀緣",
    "T36n1739_029:0923a27": "者。明以智境寂用。非是虛妄攀緣故。住奢摩",
    "T36n1739_029:0923a28": "他最極寂靜者。明根本智寂用自在。境智俱",
    "T36n1739_029:0923a29": "真萬用俱寂。起唯法起寂唯法寂。十方萬法",
    "T36n1739_029:0923b01": "無事不真故云最極寂靜。奢摩他者。此云定",
    "T36n1739_029:0923b02": "也。明此定是佛根本智無作大體應。根本用",
    "T36n1739_029:0923b03": "之寂用故。是諸佛根本智體用大自在定故。",
    "T36n1739_029:0923b04": "明此會總是諸佛果中根本智中作用也。具",
    "T36n1739_029:0923b05": "大威德者。明佛十力四無畏十八不共法悉",
    "T36n1739_029:0923b06": "自在。若有見聞如來。皆念敬發心悉歸伏故。",
    "T36n1739_029:0923b07": "餘如文自具。隨宜出興不失於時者。宜堪見",
    "T36n1739_029:0923b08": "聞應時不失故。恒住一相所謂無相。此已上",
    "T36n1739_029:0923b09": "六行經。明歎佛成道智德竟。已下列眾如下",
    "T36n1739_029:0923b10": "更明。第二段中有三十六行半經。明列眾分。",
    "T36n1739_029:0923b11": "於此分中約分三段。一從與十佛剎微塵數",
    "T36n1739_029:0923b12": "菩薩摩訶薩俱已下。至住於菩薩無住解脫",
    "T36n1739_029:0923b13": "有五行經。明歎諸菩薩志德分。二其名曰已",
    "T36n1739_029:0923b14": "下至無邊慧菩薩有九行經。有三十箇菩薩",
    "T36n1739_029:0923b15": "同名為慧明。三空禪定解脫門中所生智慧",
    "T36n1739_029:0923b16": "同名為慧分。此已上明三空解脫禪定中。一",
    "T36n1739_029:0923b17": "解脫門中。具生十種慧。三空中有三十種慧",
    "T36n1739_029:0923b18": "知見差別。三空者。無相無願無作空也。如是",
    "T36n1739_029:0923b19": "三空門任運發生。此三十種慧。以表無盡故。",
    "T36n1739_029:0923b20": "今三十箇菩薩同名為慧者是。三念莊嚴菩",
    "T36n1739_029:0923b21": "薩已下至同修菩薩諸善根。有二十二行半",
    "T36n1739_029:0923b22": "經。有七十箇菩薩。各各隨行別名列眾分。已",
    "T36n1739_029:0923b23": "上七十箇菩薩。明前三空解脫已終以七覺",
    "T36n1739_029:0923b24": "行華常處生死。善能覺悟一切眾生故。此明",
    "T36n1739_029:0923b25": "十地道終常入生死方便行周。今欲成普賢",
    "T36n1739_029:0923b26": "行門故。故以十佛剎微塵為數量者。明一一",
    "T36n1739_029:0923b27": "菩薩皆具如是十遍周行是故前歎德中無不",
    "T36n1739_029:0923b28": "皆入灌頂之位。即十地位也。又云獲諸菩薩",
    "T36n1739_029:0923b29": "普見三昧者。明以其十地智眼普見眾生根",
    "T36n1739_029:0923c01": "欲差別故。大悲安隱一切眾生者。以自十地",
    "T36n1739_029:0923c02": "道滿不離方便。三空七覺方便行華引接含",
    "T36n1739_029:0923c03": "識。是入普賢行故。於此品以三昧力三求推",
    "T36n1739_029:0923c04": "覓不見普賢者。明三昧雖有慈悲是出世心",
    "T36n1739_029:0923c05": "多。以此不見。十一地之位普賢入俗利生之",
    "T36n1739_029:0923c06": "門。三求推覓方見普賢者。明從十地昇進入",
    "T36n1739_029:0923c07": "普賢行果之位。成普賢寂用自在門故。是故",
    "T36n1739_029:0923c08": "下文以如意摩尼珠王能隨所求及與物同色",
    "T36n1739_029:0923c09": "不失自珠之德。明常以如來自果一切智王。",
    "T36n1739_029:0923c10": "不壞菩薩種種方便之行。隨諸眾生種種樂",
    "T36n1739_029:0923c11": "欲。皆隨引之使令得樂。又明雖成八地已後",
    "T36n1739_029:0923c12": "乃至十地十一地及佛位。而常不壞七地以",
    "T36n1739_029:0923c13": "前三空七覺諸方便行故。是故列眾之內以",
    "T36n1739_029:0923c14": "菩薩名數表之。使易解故。都舉十佛剎塵為",
    "T36n1739_029:0923c15": "數量者。明一一菩薩總具如是行遍周故。是",
    "T36n1739_029:0923c16": "故淨名經云。雖成正覺轉於法輪。不捨菩薩",
    "T36n1739_029:0923c17": "之道。是菩薩行。此十定列眾之位。總是已成",
    "T36n1739_029:0923c18": "十地出世智悲之眾。不捨七地已前諸助道",
    "T36n1739_029:0923c19": "門。以利眾生故。亦是一切菩薩從初發心不",
    "T36n1739_029:0923c20": "離此定體。信進修行至於果滿不遷時故。此",
    "T36n1739_029:0923c21": "品之初。以敘如來初成正覺之意。明說此四",
    "T36n1739_029:0923c22": "十品經及出生滅度時日總不遷始終一際",
    "T36n1739_029:0923c23": "故。法本如是故。非是如來神通使然。約智境",
    "T36n1739_029:0923c24": "實論。不隨妄情所說多劫。以智照之可見。所",
    "T36n1739_029:0923c25": "列前後五位之法及眾。各以隨位菩薩一時頓",
    "T36n1739_029:0923c26": "彰。明智法界無始末也。總以此十定為體。此",
    "T36n1739_029:0923c27": "品初一段敘分及列眾歎德。略舉大意和會",
    "T36n1739_029:0923c28": "始終。於中文義隨行隨法立菩薩名。約此法",
    "T36n1739_029:0923c29": "行之名。如前略舉十佛剎塵所表。以實而論。",
    "T36n1739_029:0924a01": "無有盡極。但以根本智為佛自果。餘差別智",
    "T36n1739_029:0924a02": "中一切法總是菩薩行故。故以十佛剎塵為",
    "T36n1739_029:0924a03": "數量。",
    "T36n1739_029:0924a04": "第三段中有十六行半經。普眼白佛問普賢",
    "T36n1739_029:0924a05": "道分中。約分四段。一爾時普眼已下至願垂",
    "T36n1739_029:0924a06": "哀許有三行經。明普眼菩薩起問普賢菩薩",
    "T36n1739_029:0924a07": "道德所行法門分。二佛言普眼已下至令汝",
    "T36n1739_029:0924a08": "心喜有一行經。明佛許問分。三普眼言已下",
    "T36n1739_029:0924a09": "至無有休息有四行半經。明正問普賢及大",
    "T36n1739_029:0924a10": "眾三昧行門多少分。四佛言善哉已下至說",
    "T36n1739_029:0924a11": "其三昧自在解脫可有八行經。明如來歎普",
    "T36n1739_029:0924a12": "眼所問及示普賢所在并歎普賢之行及勸普",
    "T36n1739_029:0924a13": "眼令請普賢說十三昧分。餘如文自具。",
    "T36n1739_029:0924a14": "第四段有八行半經。明諸菩薩聞普賢名獲",
    "T36n1739_029:0924a15": "得無量三昧分中約有十法。一大眾得聞普",
    "T36n1739_029:0924a16": "賢菩薩名便獲無量三昧。二大眾得三昧已",
    "T36n1739_029:0924a17": "現前見無數諸佛。三大眾得如來十力同如",
    "T36n1739_029:0924a18": "來性。四大眾獲福。五大眾神通具足。六大眾",
    "T36n1739_029:0924a19": "尊重普賢渴仰欲見。七大眾悉皆周遍觀察。",
    "T36n1739_029:0924a20": "八大眾竟不覩見普賢身座。九推佛威所持。",
    "T36n1739_029:0924a21": "十推普賢自力然也。大意明十信已後十地",
    "T36n1739_029:0924a22": "已前。以普賢行成法身及根本智。得出世中",
    "T36n1739_029:0924a23": "差別智已。成十一地中。以法身根本智純成",
    "T36n1739_029:0924a24": "處生死中無限大用。普賢門與一切眾生妄",
    "T36n1739_029:0924a25": "念齊等故。同想用隨彼解脫故。以是如來令",
    "T36n1739_029:0924a26": "想念普賢。經云。諸菩薩得如來力者。即十力",
    "T36n1739_029:0924a27": "也。同如來性者。即法性身也。大意明從十地",
    "T36n1739_029:0924a28": "十一地昇進佛果位至此方終。尊重普賢竭",
    "T36n1739_029:0924a29": "仰欲見者。明昇進普賢行故。將十地智成普",
    "T36n1739_029:0924b01": "賢差別智。直至出現品始齊故。如彼品自有",
    "T36n1739_029:0924b02": "所表。如善財見彌勒菩薩。同一生之佛果。却",
    "T36n1739_029:0924b03": "令見文殊。憶念文殊便聞普賢名。及入無量",
    "T36n1739_029:0924b04": "三昧。自見其身入普賢身。是其樣式。一同此",
    "T36n1739_029:0924b05": "普光明殿中說十信心。令至佛果不移因位。",
    "T36n1739_029:0924b06": "及具佛果後普賢行位滿。離世間品是佛果",
    "T36n1739_029:0924b07": "後普賢行。云周遍觀察不見普賢及所坐之",
    "T36n1739_029:0924b08": "座者。明從初十信十住十行十迴向十地自",
    "T36n1739_029:0924b09": "已乘普賢行昇進多求如來解脫悲智出世間",
    "T36n1739_029:0924b10": "心。兼修以成佛自在無作道圓滿。已自見遍",
    "T36n1739_029:0924b11": "周故。如十地佛果後普賢行及所有三昧。純",
    "T36n1739_029:0924b12": "是善入世間。無求出世佛果故。以將兼修悲",
    "T36n1739_029:0924b13": "智出世佛果三昧。三求不見。純是大悲無有",
    "T36n1739_029:0924b14": "自利之行。即不相見故。以十地佛果已前行",
    "T36n1739_029:0924b15": "普賢行。有自利利他之心。以求出世間解脫",
    "T36n1739_029:0924b16": "故。以十一地行普賢之行。不求自己解脫。純",
    "T36n1739_029:0924b17": "是利生之行故。以十地已前助顯根本智於",
    "T36n1739_029:0924b18": "自解脫道已滿足無所希求故。於十一地但",
    "T36n1739_029:0924b19": "為饒益一切眾生無蘊積自己功故。是故以",
    "T36n1739_029:0924b20": "將十地已前自利利他普賢行。求十一地中",
    "T36n1739_029:0924b21": "普賢行未及見故。是故大眾周遍觀察竟不",
    "T36n1739_029:0924b22": "得見普賢身及座故。審諦觀察以智思惟可",
    "T36n1739_029:0924b23": "見。餘如文自具。",
    "T36n1739_029:0924b24": "第五爾時普眼已下一段十一行經。明諸菩",
    "T36n1739_029:0924b25": "薩欲見普賢分中。復分為四段。一爾時普眼",
    "T36n1739_029:0924b26": "菩薩已下。至普賢菩薩今在何所有餘一行",
    "T36n1739_029:0924b27": "經。明普眼問普賢菩薩所在分。二佛言已",
    "T36n1739_029:0924b28": "下至初無動移可有一行半經。明如來示普",
    "T36n1739_029:0924b29": "賢所在分。三是時普眼及諸菩薩已下至其",
    "T36n1739_029:0924c01": "身及座有兩行半經。明普眼及諸菩薩重更",
    "T36n1739_029:0924c02": "觀普賢菩薩猶未能見分。四佛言如是善男",
    "T36n1739_029:0924c03": "子已下至不能見耳有六行經。明如來為普",
    "T36n1739_029:0924c04": "眼等歎普賢菩薩志德甚深入師子奮迅定汝",
    "T36n1739_029:0924c05": "等不能得見分。經云入師子奮迅定者。明入",
    "T36n1739_029:0924c06": "十地果後普賢行總是無畏自在定故。明以",
    "T36n1739_029:0924c07": "無邊想念同眾生行故。明大用自真不待念",
    "T36n1739_029:0924c08": "故。師子明無畏自在也。奮迅者。明普賢菩薩",
    "T36n1739_029:0924c09": "恒遍十方普作用定而常行等。十方世界無",
    "T36n1739_029:0924c10": "有一眾生而不遍濟。根堪可利而不失時故。",
    "T36n1739_029:0924c11": "名奮迅定。猶如師子一時奮迅全分身毛一",
    "T36n1739_029:0924c12": "時普震。明普賢菩薩常居大用定海任智遍",
    "T36n1739_029:0924c13": "周一時普用。等眾生行無失時故。不待念故。",
    "T36n1739_029:0924c14": "普遍大用利眾生無休息故。無始及今同一",
    "T36n1739_029:0924c15": "念故。無古今故。法如是行故。意明大用而常",
    "T36n1739_029:0924c16": "寂。是奮迅義。得無上自在用者。於大用中恒",
    "T36n1739_029:0924c17": "遍周利眾生。全是定無別止息。不同十地已",
    "T36n1739_029:0924c18": "前昇進有出世一心故。入清淨無礙際者。明",
    "T36n1739_029:0924c19": "普賢智量等虛空無根不悉知故。無行不同",
    "T36n1739_029:0924c20": "利故。生如來十種力者。明如來十種智力是",
    "T36n1739_029:0924c21": "普賢生。又教化眾生成佛十力。皆由普賢願",
    "T36n1739_029:0924c22": "力起故。以法界藏為身者。以根本智身及差",
    "T36n1739_029:0924c23": "別智身性自遍周量等一切眾生心行無不含",
    "T36n1739_029:0924c24": "容。皆為佛事故。於一毛孔遍容十方凡聖國",
    "T36n1739_029:0924c25": "土無不總含。以智無表裏中間之際量故。本",
    "T36n1739_029:0924c26": "如是故。一切如來共所護念者。為與如來同",
    "T36n1739_029:0924c27": "根本智為大作用故。於一念頃悉能證入無",
    "T36n1739_029:0924c28": "差別智者。明普賢菩薩於十方眾生界示成",
    "T36n1739_029:0924c29": "正覺度眾生方便之行。示現一念成佛等事。",
    "T36n1739_029:0925a01": "亦明始終無差別智體論之。無盡劫總是一",
    "T36n1739_029:0925a02": "念。一切眾生於一念中。自作無盡劫生死之",
    "T36n1739_029:0925a03": "見。若以達理智明觀。以無盡劫便為一念。無",
    "T36n1739_029:0925a04": "差別智故。如是相應。便與古今三世一切諸",
    "T36n1739_029:0925a05": "佛。一時成佛故。以無分別智印。印三世時體。",
    "T36n1739_029:0925a06": "本齊無先後際故。明十地菩薩由有出世心",
    "T36n1739_029:0925a07": "在。猶迷十一地入纏之行故。不能得見者。使",
    "T36n1739_029:0925a08": "昇進菩薩存自力能不滯前十地位故。餘如",
    "T36n1739_029:0925a09": "文自具。如師子奮迅三昧者。於十方世界普",
    "T36n1739_029:0925a10": "周一切眾生想念作用。而成熟之大用。而無",
    "T36n1739_029:0925a11": "作。是奮迅義是三昧義。就大用而論。無別止",
    "T36n1739_029:0925a12": "息故。",
    "T36n1739_029:0925a13": "新華嚴經論卷第二十九"
}