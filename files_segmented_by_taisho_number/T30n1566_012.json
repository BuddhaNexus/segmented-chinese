{
    "T30n1566_012:0111a14": "般若燈論釋卷第十二",
    "T30n1566_012:0111a16": "偈本龍樹菩薩　釋論分別明菩薩",
    "T30n1566_012:0111a17": "大唐中印度三藏波羅頗蜜多羅譯",
    "T30n1566_012:0111a18": "觀因果和合品第二十",
    "T30n1566_012:0111a19": "釋曰。今此品者。亦為遮空所對治。以鞞世師",
    "T30n1566_012:0111a20": "等於前品中立時不成故說。鞞婆沙人及僧",
    "T30n1566_012:0111a21": "佉人等言。第一義中有如是時。果有生滅故。",
    "T30n1566_012:0111a22": "如種子與水土和合。以時節有體故而芽得",
    "T30n1566_012:0111a23": "生。若無因者。果則不生。以是故如前所說。因",
    "T30n1566_012:0111a24": "有力故。當知有時。論者言。若有說言因緣和",
    "T30n1566_012:0111a25": "合有果生者。今當答之。如論偈說。",
    "T30n1566_012:0111a26": "　若謂眾因緣　　和合而果生",
    "T30n1566_012:0111a27": "　是果先已有　　何須和合生",
    "T30n1566_012:0111a28": "釋曰。和合中若有果者。得如是過。何以故。有",
    "T30n1566_012:0111a29": "不生故。若有而從和合中生者。有云何生。若",
    "T30n1566_012:0111b01": "言生者。和合中則無。何以故。有之與生二法",
    "T30n1566_012:0111b02": "相違。復次若有果則不生。已有故。果若已有",
    "T30n1566_012:0111b03": "不須更生。何以故。生與不生此二相違。若",
    "T30n1566_012:0111b04": "有言因緣和合中無果而能生果者。今當答",
    "T30n1566_012:0111b05": "之。如論偈說。",
    "T30n1566_012:0111b06": "　若謂眾因緣　　和合而果生",
    "T30n1566_012:0111b07": "　和合中無果　　何須和合生",
    "T30n1566_012:0111b08": "釋曰。此謂果不生。無有生故。譬如兔角。若無",
    "T30n1566_012:0111b09": "生者。生法體壞。是汝立義等過。若立因緣和",
    "T30n1566_012:0111b10": "合中有果者。今當重破。如論偈說。",
    "T30n1566_012:0111b11": "　若謂眾因緣　　和合而有果",
    "T30n1566_012:0111b12": "　是果應可取　　而實不可取",
    "T30n1566_012:0111b13": "釋曰。此謂果不可取。何以故。一心欲取而不",
    "T30n1566_012:0111b14": "能取。以果無故。此下作驗和合中有芽名果",
    "T30n1566_012:0111b15": "亦不可取。何以故。和合中無果故不可取。若",
    "T30n1566_012:0111b16": "不可取者。是中則無。譬如種中無有瓶絹。如",
    "T30n1566_012:0111b17": "是於和合中無芽名果故不可取。僧佉人言。",
    "T30n1566_012:0111b18": "彼說和合中不可取者。亦有是義。所謂極遠",
    "T30n1566_012:0111b19": "極近及諸根損患。心迷悶時。有隔障等。能",
    "T30n1566_012:0111b20": "障於取。雖有物體而不可取。非一向無故不",
    "T30n1566_012:0111b21": "可取。若言無者。是彼出因立義之過。復次更",
    "T30n1566_012:0111b22": "有異僧佉人言。如前所說過者。今當更說。彼",
    "T30n1566_012:0111b23": "上出因言不可取者。此因有何等義。為是現",
    "T30n1566_012:0111b24": "量不可取耶。如諸根識而實是有。亦不為現",
    "T30n1566_012:0111b25": "量所取故。彼立因者。非是一向。若以驗量不",
    "T30n1566_012:0111b26": "可取者。因義不成。猶如驗因中果。有取可量",
    "T30n1566_012:0111b27": "故。若可量者。因則不空。譬如有果體。如是苦",
    "T30n1566_012:0111b28": "樂二種能為貪瞋諸見三煩惱因。色聲五種",
    "T30n1566_012:0111b29": "亦能為貪瞋等三煩惱因。以是因等有驗量",
    "T30n1566_012:0111c01": "故。因中果有取。汝雖言現量不可取。然今驗",
    "T30n1566_012:0111c02": "量。有可取故。彼出因義不成。若現量及驗",
    "T30n1566_012:0111c03": "量俱不可取者。此違我義。及因不成。論者言。",
    "T30n1566_012:0111c04": "我道不可取者。謂於因緣和合中畢竟無果",
    "T30n1566_012:0111c05": "故不可取。汝言極遠等亦不可取。非一向無",
    "T30n1566_012:0111c06": "者。世諦之中亦無此理。何況第一義耶。於第",
    "T30n1566_012:0111c07": "一義中亦無極遠等物。如上苦樂色聲等於",
    "T30n1566_012:0111c08": "第一義中亦無。是則因義不成。所言果者。",
    "T30n1566_012:0111c09": "果亦自體空故。若因中無果者。世諦中果亦",
    "T30n1566_012:0111c10": "不生。譬如拒不能生拒因亦不能生因。汝",
    "T30n1566_012:0111c11": "言因能生果者。於世諦中亦已被破。復有異",
    "T30n1566_012:0111c12": "僧佉人言。若因未生時先無因體。果亦先無。",
    "T30n1566_012:0111c13": "而後方生。論者言。今當說驗。若先無因後亦",
    "T30n1566_012:0111c14": "不生無有故。譬如空華石女等。廣如前說驗。",
    "T30n1566_012:0111c15": "今更總答修多羅人及鞞世師等計因中無",
    "T30n1566_012:0111c16": "果者。如論偈說。",
    "T30n1566_012:0111c17": "　若謂眾因緣　　和合無果者",
    "T30n1566_012:0111c18": "　是則眾因緣　　與非因緣同",
    "T30n1566_012:0111c19": "釋曰。此言無果者謂果空故。因之與果云何",
    "T30n1566_012:0111c20": "差別。因相者謂自果生無間生自分生等差",
    "T30n1566_012:0111c21": "別。是為因相。緣相者。謂通生種種果能長養",
    "T30n1566_012:0111c22": "他令他相續。乃至遠處通生諸果。非自分生",
    "T30n1566_012:0111c23": "能廣饒益。如是等名為因緣差別相。與非因",
    "T30n1566_012:0111c24": "緣同者。謂非因緣不生於果。何以故。果空故。",
    "T30n1566_012:0111c25": "以是故因緣與非因緣同。復次今為執因中",
    "T30n1566_012:0111c26": "無果者。出驗第一義中種子等諸因緣不能",
    "T30n1566_012:0111c27": "生果。何以故。果空故。譬如非因緣。復次修多",
    "T30n1566_012:0111c28": "羅人言。緣能生果。何以故。有決定緣能生果",
    "T30n1566_012:0111c29": "故。若果空者。義不相應。論者言。第一義中",
    "T30n1566_012:0112a01": "無如是驗。還同上非因緣過。欲令他信解者。",
    "T30n1566_012:0112a02": "汝驗無力。修多羅人復言。見麥種子能生麥",
    "T30n1566_012:0112a03": "芽以是故。彼出因者無有義理。論者言。世",
    "T30n1566_012:0112a04": "諦之中實見麥種能生麥芽。非第一義。若於",
    "T30n1566_012:0112a05": "第一義中麥生芽者。是義不然。如是觀察有",
    "T30n1566_012:0112a06": "果生者。不然。如先答。汝立果生滅。以為因",
    "T30n1566_012:0112a07": "者。果有生義。不然。復次今問。執因中無果",
    "T30n1566_012:0112a08": "者。因為生果已而滅。為未生果而先滅耶。執",
    "T30n1566_012:0112a09": "者答言。我有何過為此二問。論者言。義不相",
    "T30n1566_012:0112a10": "應。如論偈說。",
    "T30n1566_012:0112a11": "　與果作能已　　而因方滅者",
    "T30n1566_012:0112a12": "　與因及滅因　　則便有二體",
    "T30n1566_012:0112a13": "釋曰。此謂於世諦中亦不欲令與者滅者一",
    "T30n1566_012:0112a14": "法有二體過。復次若未與果作能而先滅者。",
    "T30n1566_012:0112a15": "今當欲答。如論偈說。",
    "T30n1566_012:0112a16": "　若因未與能　　而因先滅者",
    "T30n1566_012:0112a17": "　因滅而果起　　此果則無因",
    "T30n1566_012:0112a18": "釋曰。此謂不欲無因而有果。以是故非因滅",
    "T30n1566_012:0112a19": "已而果方生。何以故。已滅故。譬如久已滅",
    "T30n1566_012:0112a20": "者。此義一切世間之所共解。亦復不須更令",
    "T30n1566_012:0112a21": "物解。修多羅人復言。和合法起有同時能生",
    "T30n1566_012:0112a22": "果。如燈與光同時而起。是義應爾。論者言。若",
    "T30n1566_012:0112a23": "謂同時而生果者。是亦不然。如論偈說。",
    "T30n1566_012:0112a24": "　若同時和合　　而能生果者",
    "T30n1566_012:0112a25": "　能生及所生　　墮在一時中",
    "T30n1566_012:0112a26": "釋曰。此謂有同時過而不欲令能生所生二",
    "T30n1566_012:0112a27": "法。如父子二同時而起。有如上過。復次云何",
    "T30n1566_012:0112a28": "別時起。謂所生及能生因果為二。今次作驗。",
    "T30n1566_012:0112a29": "非果與因和合同時俱起。何以故。所生及能",
    "T30n1566_012:0112b01": "生二故。譬如父子二。如先所說有器炷油等",
    "T30n1566_012:0112b02": "和合有力故。世諦中燈共光同時起。非燈與",
    "T30n1566_012:0112b03": "光相望為因果。是故汝說不善。復更有異僧",
    "T30n1566_012:0112b04": "佉人言。未和合前果已先起。後和合時方乃",
    "T30n1566_012:0112b05": "顯了。論者答言。無有是義。如論偈說。",
    "T30n1566_012:0112b06": "　若未和合前　　已有果起者",
    "T30n1566_012:0112b07": "　離彼因緣已　　果起則無因",
    "T30n1566_012:0112b08": "釋曰。此謂離和合因緣而先有果者。世諦之",
    "T30n1566_012:0112b09": "中實亦不見有如此事。以是故。我佛法中無",
    "T30n1566_012:0112b10": "果先起。汝言後顯了者。先已答訖。更有異僧",
    "T30n1566_012:0112b11": "佉人言。因法雖已滅至果起時猶有因體住。",
    "T30n1566_012:0112b12": "論者言。若因滅已而體不捨。即住為果體者。",
    "T30n1566_012:0112b13": "無如是義。何以故。如論偈說。",
    "T30n1566_012:0112b14": "　若因變為果　　因即有向去",
    "T30n1566_012:0112b15": "　先有而復生　　則墮重生過",
    "T30n1566_012:0112b16": "釋曰。此謂因體為果而體不捨。如提婆達多。",
    "T30n1566_012:0112b17": "不捨此宅而至彼宅。何以故。因體已有。而",
    "T30n1566_012:0112b18": "復更起則為重生。既不生果。全無所作。復次",
    "T30n1566_012:0112b19": "若謂即因變為果者。即是不名變。變不名即",
    "T30n1566_012:0112b20": "是如泥團。不即是瓶。泥團滅已而有瓶生。不",
    "T30n1566_012:0112b21": "得稱變。不變故。譬如泥自體。僧佉人復言。因",
    "T30n1566_012:0112b22": "能生果。我義如是。無如上過。論者言。若不捨",
    "T30n1566_012:0112b23": "因體而名果者。但名字有差別而無果體。如",
    "T30n1566_012:0112b24": "上說過。汝不能免若捨因體果體起時而因",
    "T30n1566_012:0112b25": "還住果體中者。是義不然。汝不思量。作如是",
    "T30n1566_012:0112b26": "說。復次今問。執有異僧佉汝言。因能起者。為",
    "T30n1566_012:0112b27": "因已滅能起果耶。為未滅能起果耶。二俱不",
    "T30n1566_012:0112b28": "然。如論偈說。",
    "T30n1566_012:0112b29": "　為已滅生果　　為未滅生果",
    "T30n1566_012:0112c01": "　因滅者已壞　　云何能生果",
    "T30n1566_012:0112c02": "釋曰。此謂已滅者。不復是因。何能生果。若因",
    "T30n1566_012:0112c03": "起已。而體不滅。何能生果。汝之所說。義不相",
    "T30n1566_012:0112c04": "應。復有異僧佉人言。實法恒住。而前物體滅。",
    "T30n1566_012:0112c05": "後物體起。有此變異。以是義故。因體不滅。而",
    "T30n1566_012:0112c06": "能生果論者言是。亦有過。前體滅時。實法",
    "T30n1566_012:0112c07": "亦滅何以故。實法與物體不異故。譬如已滅",
    "T30n1566_012:0112c08": "法體。後法體起時實法亦起。何以故。實法與",
    "T30n1566_012:0112c09": "物體不異故。譬如已起法體。如汝所說。與世",
    "T30n1566_012:0112c10": "諦道理相違。若依第一義道理。有何法體滅。",
    "T30n1566_012:0112c11": "有何法體生。而言有變異耶。何以故。一切時",
    "T30n1566_012:0112c12": "無有譬喻。汝所說者。是義不然。復次汝言前",
    "T30n1566_012:0112c13": "法體滅者。此體為是因體。為非因體。若是因",
    "T30n1566_012:0112c14": "體者。前法體滅。因體亦滅。偈言因滅者。謂",
    "T30n1566_012:0112c15": "非是已滅因有能起果力。復次若前法滅非",
    "T30n1566_012:0112c16": "因體者。如論偈說。",
    "T30n1566_012:0112c17": "　因果和合住　　云何得生果",
    "T30n1566_012:0112c18": "　不與果和合　　何物能生果",
    "T30n1566_012:0112c19": "釋曰。此謂因不生果。何以故。因果體不異故。",
    "T30n1566_012:0112c20": "如因自體不自生因。若因與果和合共住。既",
    "T30n1566_012:0112c21": "不生果。因則無用。法體有顛倒故。是汝立",
    "T30n1566_012:0112c22": "義之過。若有人言。因不與果和合者。亦如上",
    "T30n1566_012:0112c23": "答。物不生果。何以故。果空故。譬如餘果且已",
    "T30n1566_012:0112c24": "總遮。因能生果。今當別說。遮彼眼識等果若",
    "T30n1566_012:0112c25": "此眼識以眼為因者。此眼為見已取境。為不",
    "T30n1566_012:0112c26": "見而取境。二俱不然。若眼見而取。然後識起",
    "T30n1566_012:0112c27": "者。識則無用。若眼不見而取者。色之境界則",
    "T30n1566_012:0112c28": "為無用。復有人言。第一義中因能生果。何以",
    "T30n1566_012:0112c29": "故。因與果作因故。若因不生果者。是則乳非",
    "T30n1566_012:0113a01": "酪因。譬如乳與瓶。論者言。汝說不善。何以",
    "T30n1566_012:0113a02": "故。如論偈說。",
    "T30n1566_012:0113a03": "　無有過去果　　與過去因合",
    "T30n1566_012:0113a04": "　亦無未來果　　與已生因合",
    "T30n1566_012:0113a05": "釋曰。此謂因果俱無故。譬如兔角。復次過去",
    "T30n1566_012:0113a06": "因。以時別故則不與果和合。復次已生未生",
    "T30n1566_012:0113a07": "果與已生未生因不和合者。如論偈說。",
    "T30n1566_012:0113a08": "　已果及未因　　畢竟無和合",
    "T30n1566_012:0113a09": "　未果及已因　　亦復無和合",
    "T30n1566_012:0113a10": "釋曰。此謂時別。因果二故。已生果與已生。未",
    "T30n1566_012:0113a11": "生因已壞。果與已壞。未壞因不和合者。如論",
    "T30n1566_012:0113a12": "偈說。",
    "T30n1566_012:0113a13": "　無有已生果　　與已未因合",
    "T30n1566_012:0113a14": "　亦無已壞果　　與已未因合",
    "T30n1566_012:0113a15": "釋曰。此謂因果二得同時者。先已遮故由時",
    "T30n1566_012:0113a16": "有別。汝義不成。作是觀察。因之與果。永無和",
    "T30n1566_012:0113a17": "合。如論偈說。",
    "T30n1566_012:0113a18": "　因若不和合　　云何能生果",
    "T30n1566_012:0113a19": "　因若有和合　　云何能生果",
    "T30n1566_012:0113a20": "釋曰。此下作驗。第一義中因不生果。不和合",
    "T30n1566_012:0113a21": "故。譬如種子在地芽不出高山。復次今有道",
    "T30n1566_012:0113a22": "理與彼執稻種中無果及有果者過。如論偈",
    "T30n1566_012:0113a23": "說。",
    "T30n1566_012:0113a24": "　因中果若空　　云何能生果",
    "T30n1566_012:0113a25": "　因中果不空　　云何能生果",
    "T30n1566_012:0113a26": "釋曰。此謂種不生果。以果空故。如先所答。譬",
    "T30n1566_012:0113a27": "如餘果。因中果不空者。謂果已有故。因不生",
    "T30n1566_012:0113a28": "果。譬如因不生。因先已答故。鞞婆沙人言。",
    "T30n1566_012:0113a29": "果未起前。此果先有。論者言。無如是義。今為",
    "T30n1566_012:0113b01": "遮此過故。如論偈說。",
    "T30n1566_012:0113b02": "　未起果不空　　不空則無滅",
    "T30n1566_012:0113b03": "　以無起滅故　　果得不空過",
    "T30n1566_012:0113b04": "釋曰。此謂果不從緣起。以果有自體故。若有",
    "T30n1566_012:0113b05": "而起者。無如是義。已有故不須更起。若謂不",
    "T30n1566_012:0113b06": "起而有果者。是則果體。應常不滅。以是故。果",
    "T30n1566_012:0113b07": "得不空。過而執者。不欲令果有不空過。如論",
    "T30n1566_012:0113b08": "偈說。",
    "T30n1566_012:0113b09": "　果不空不起　　果不空不滅",
    "T30n1566_012:0113b10": "　以果不空故　　無起亦無滅",
    "T30n1566_012:0113b11": "釋曰。果若空則無起滅。若定有者不須復起。",
    "T30n1566_012:0113b12": "無起故無滅。以是故果若不空。云何起滅。復",
    "T30n1566_012:0113b13": "次云何欲得如此果者。是起滅法故。果若已",
    "T30n1566_012:0113b14": "有。則不見有起滅法。譬如現在相。復有路伽",
    "T30n1566_012:0113b15": "耶言。果未起前。果無自體。何以故。果體空",
    "T30n1566_012:0113b16": "故。果已起者。亦無他法體。論者言。是說虛妄",
    "T30n1566_012:0113b17": "無有義理。我今答汝。何以故。如論偈說。",
    "T30n1566_012:0113b18": "　果空云何起　　果空云何滅",
    "T30n1566_012:0113b19": "　以果是空故　　無起亦無滅",
    "T30n1566_012:0113b20": "釋曰。此謂第一義中果空而有起者不然。何",
    "T30n1566_012:0113b21": "以故。果無體故。譬如空華。第一義中於稻",
    "T30n1566_012:0113b22": "芽上有麥芽無體。體滅者是亦不然。無體",
    "T30n1566_012:0113b23": "故。譬如非稻芽滅。復次從緣起者自體皆",
    "T30n1566_012:0113b24": "空。是我法中第一義觀故。若謂有少許物而",
    "T30n1566_012:0113b25": "不空者。此等之物則不從因緣生。世諦之中",
    "T30n1566_012:0113b26": "亦無是事。譬如空華。如上偈說未起果不空",
    "T30n1566_012:0113b27": "果得不空過。此謂果不空者。得無起滅過。今",
    "T30n1566_012:0113b28": "令汝解第一義中果空而有起故。譬如幻等。",
    "T30n1566_012:0113b29": "第一義中果空。以有滅故。亦如幻等。果亦如",
    "T30n1566_012:0113c01": "是。若果以無他體為體者。此果則無起無滅。",
    "T30n1566_012:0113c02": "世諦之中亦無果故。譬如空華。亦如上說。果",
    "T30n1566_012:0113c03": "空云何起。果空云何滅。此謂起滅。俱無體故。",
    "T30n1566_012:0113c04": "此果既空則無起滅。然外人不欲令果無起",
    "T30n1566_012:0113c05": "滅故。此中立驗。內入等果非無自體。而有起",
    "T30n1566_012:0113c06": "故。譬如幻等。以此無起。無滅之驗。即破汝",
    "T30n1566_012:0113c07": "果。有起有滅。汝差別法破故。是汝立義之過。",
    "T30n1566_012:0113c08": "復次能生之因。此因與果。為一耶。為異耶。其",
    "T30n1566_012:0113c09": "過如論偈說。",
    "T30n1566_012:0113c10": "　因與果一者　　終無有是義",
    "T30n1566_012:0113c11": "　因與果異者　　亦無有是義",
    "T30n1566_012:0113c12": "釋曰。何故因果不得一異耶。是中過咎。如論",
    "T30n1566_012:0113c13": "偈說。",
    "T30n1566_012:0113c14": "　因果若一者　　能所則為一",
    "T30n1566_012:0113c15": "　因果若異者　　因則同非因",
    "T30n1566_012:0113c16": "釋曰。此謂汝不欲得能生所生二如父與子。",
    "T30n1566_012:0113c17": "云何為一。亦如火與薪。云何得一。此之二喻。",
    "T30n1566_012:0113c18": "世間共見。以是故我今說驗。因之與果不得",
    "T30n1566_012:0113c19": "為一。何以故。能生所生有異故。譬如父子",
    "T30n1566_012:0113c20": "二。此謂計一者過。復次執異者云何。謂因與",
    "T30n1566_012:0113c21": "果異故。譬如一切非因法。而汝不欲因同非",
    "T30n1566_012:0113c22": "因。汝意欲得因果二法相續不異。復次今問。",
    "T30n1566_012:0113c23": "執因中先有果者。此果為先有已生。為未有",
    "T30n1566_012:0113c24": "而生。是皆不然。其過如論偈說。",
    "T30n1566_012:0113c25": "　果若已有者　　何用從因生",
    "T30n1566_012:0113c26": "　果若未有者　　因復何能生",
    "T30n1566_012:0113c27": "釋曰。此謂果若有自體者。何假因生。世諦之",
    "T30n1566_012:0113c28": "中亦復不能令人信解。果若無自體者。如虛",
    "T30n1566_012:0113c29": "空華。於世諦中而亦不能令人解也。如上偈",
    "T30n1566_012:0114a01": "說。果空云何生。以此觀察。第一義中因能生",
    "T30n1566_012:0114a02": "果者不然。若因不生果者則不是因。如前外",
    "T30n1566_012:0114a03": "人所立。能生果者。因應處處為因故。今為",
    "T30n1566_012:0114a04": "破此因義不成。汝亦違先所說。於第一義中",
    "T30n1566_012:0114a05": "成立因生果義。復次今言違者。謂於第一義",
    "T30n1566_012:0114a06": "中因不生果。世諦之中有如幻化等生故。鞞",
    "T30n1566_012:0114a07": "世師人復言。第一義中因能生果。何以故。世",
    "T30n1566_012:0114a08": "人咸言。此果之因故。當知因能生果。若因不",
    "T30n1566_012:0114a09": "生果者。終不指示言。此是果之因。譬如駝角",
    "T30n1566_012:0114a10": "弓。無故不說。今以有故說。如說眼是因識是",
    "T30n1566_012:0114a11": "果。稻是因芽是果。以有故說。若說識與芽",
    "T30n1566_012:0114a12": "喻得成者。即是我所立義得成。其驗如是。論",
    "T30n1566_012:0114a13": "者言。若曾有少許果生是第一義者。可得言",
    "T30n1566_012:0114a14": "此是因此是果。可作如是指示。今能生因無",
    "T30n1566_012:0114a15": "故。汝上所引世人咸說是果之因者。所立不",
    "T30n1566_012:0114a16": "成。亦違汝義。復有僧佉人言。得和合法故果",
    "T30n1566_012:0114a17": "生。此和合法由得時節故能生於果。而此品",
    "T30n1566_012:0114a18": "初彼遮我言。果有生滅為因故。因不成者。非",
    "T30n1566_012:0114a19": "是不成。亦非獨因能生果。復由和合及得時",
    "T30n1566_012:0114a20": "節而能生果。如彼所言。因不生果者。正成我",
    "T30n1566_012:0114a21": "義。論者言。因緣和合者。非是實法自體能生。",
    "T30n1566_012:0114a22": "若自體生已可能生果。今則不然。何以故。其",
    "T30n1566_012:0114a23": "過如論偈說。",
    "T30n1566_012:0114a24": "　自體及眾緣　　和合不能生",
    "T30n1566_012:0114a25": "　自體既不生　　云何能生果",
    "T30n1566_012:0114a26": "釋曰。此謂和合不生於果。何以故。非實法故。",
    "T30n1566_012:0114a27": "譬如幻等。亦如提婆百論遮和合偈中說。一",
    "T30n1566_012:0114a28": "和合者無。諸和合亦無。若言是一者。應離因",
    "T30n1566_012:0114a29": "緣有。今當為汝分別正義。如論偈說。",
    "T30n1566_012:0114b01": "　是故果不從　　緣合不合生",
    "T30n1566_012:0114b02": "　以果無有故　　和合法亦無",
    "T30n1566_012:0114b03": "釋曰。此謂離諸緣無和合法。復次如先已遮",
    "T30n1566_012:0114b04": "因不生果。今遮和合亦不生果。云何不生。謂",
    "T30n1566_012:0114b05": "此和合非是近生亦非遠生。第一義中不生",
    "T30n1566_012:0114b06": "者。如先遮因緣中已令信解。如是和合法不",
    "T30n1566_012:0114b07": "生果非和合法亦不生果。又如百論中說。世",
    "T30n1566_012:0114b08": "間名字由和合有。法體非有。體非有故。亦無",
    "T30n1566_012:0114b09": "和合。以是故。品初外人所說因者。與出因過。",
    "T30n1566_012:0114b10": "遮彼時法。為令信解因果無自性故。是此品",
    "T30n1566_012:0114b11": "義意。以是故我義得成。如般若經中說。極勇",
    "T30n1566_012:0114b12": "猛色非因非果。若色非因非果。乃至受想行",
    "T30n1566_012:0114b13": "識非因非果。何以故。色無和合故。若色無和",
    "T30n1566_012:0114b14": "合。乃至受想行識亦無和合。不見色。不見受",
    "T30n1566_012:0114b15": "想行識。無所行者。是名般若波羅蜜。如佛於",
    "T30n1566_012:0114b16": "識趣後世經中說偈言。若說和合處。是說方",
    "T30n1566_012:0114b17": "便門。為趣第一義。智者如是解。",
    "T30n1566_012:0114b18": "釋觀因果品竟。",
    "T30n1566_012:0114b19": "般若燈論釋觀成壞品第二十一",
    "T30n1566_012:0114b20": "釋曰。今此品者。亦為遮空所對治。如前品。以",
    "T30n1566_012:0114b21": "因果無自性故。已令信解。今為顯示諸法無",
    "T30n1566_012:0114b22": "成壞故說。",
    "T30n1566_012:0114b23": "僧佉人言。第一義中有時。何以故。時是成壞",
    "T30n1566_012:0114b24": "因故。若無時者。則不是因。譬如蛇足。由有時",
    "T30n1566_012:0114b25": "故。成壞二法隨時而轉。是故說時為因。因得",
    "T30n1566_012:0114b26": "成故。即是我所立義得成。論者言。成壞二法。",
    "T30n1566_012:0114b27": "為離成有壞。為不離成有壞。為與俱有壞。是",
    "T30n1566_012:0114b28": "皆不然。如論偈說。",
    "T30n1566_012:0114b29": "　離成無有壞　　與俱亦無壞",
    "T30n1566_012:0114c01": "　離壞無有成　　與俱亦無成",
    "T30n1566_012:0114c02": "釋曰。我佛法義如是如是。如汝所說。時為因",
    "T30n1566_012:0114c03": "者。其義不成。何以故。若離成有壞者。則不因",
    "T30n1566_012:0114c04": "成有壞。壞則無因。又無成法可壞故。云何為",
    "T30n1566_012:0114c05": "成。謂眾緣合。云何為壞。謂眾緣散。復次若離",
    "T30n1566_012:0114c06": "成有壞者無成。誰當壞故。譬如無瓶。是故離",
    "T30n1566_012:0114c07": "成無壞。若謂與俱而有壞者。是亦不然。何以",
    "T30n1566_012:0114c08": "故。法先別成。然後有合。是合法不離於異。若",
    "T30n1566_012:0114c09": "離異者。壞則無因。是故與俱亦無壞。如是若",
    "T30n1566_012:0114c10": "離壞共壞無有成者。何以故。若離壞有成。成",
    "T30n1566_012:0114c11": "則為常。常是不壞相。而實不見有法是常。以",
    "T30n1566_012:0114c12": "是故離壞亦無成。若謂與俱有成者。是亦不",
    "T30n1566_012:0114c13": "然。成壞相違。云何得一時俱。僧佉人言。何有",
    "T30n1566_012:0114c14": "與他立過。自義得成。自若成者。應說道理。論",
    "T30n1566_012:0114c15": "者答言。汝義非也。其過如論偈說。",
    "T30n1566_012:0114c16": "　離成則無壞　　云何得有壞",
    "T30n1566_012:0114c17": "　離死則無生　　無壞何有成",
    "T30n1566_012:0114c18": "釋曰。此謂離成無有壞法。世間之人皆共解",
    "T30n1566_012:0114c19": "故。不須廣說。釋離成無壞已。復次與俱亦無",
    "T30n1566_012:0114c20": "壞者。如論偈說。",
    "T30n1566_012:0114c21": "　若成與壞俱　　云何當可得",
    "T30n1566_012:0114c22": "　亦如生與死　　不可得同時",
    "T30n1566_012:0114c23": "釋曰。此中說驗壞之與成非同時有。何以故。",
    "T30n1566_012:0114c24": "成是壞緣故。譬如死與生不可得俱。釋不俱",
    "T30n1566_012:0114c25": "已。復次第二分別離壞無成者。如論偈說。",
    "T30n1566_012:0114c26": "　若離壞有成　　云何當可得",
    "T30n1566_012:0114c27": "　諸體上無常　　一切時中有",
    "T30n1566_012:0114c28": "釋曰。此謂離壞無成。何以故。如立義中諸體",
    "T30n1566_012:0114c29": "無常者。謂色法等自體無常故。譬如無常。自",
    "T30n1566_012:0115a01": "體復有。正量部人言。法雖無常得壞因來法",
    "T30n1566_012:0115a02": "體即壞。非一切時皆有無常。論者言。若爾者。",
    "T30n1566_012:0115a03": "譬如有人服瀉藥已便瀉。乃語他言。是天瀉",
    "T30n1566_012:0115a04": "我不言藥瀉。汝亦如是。無常之法。一切時",
    "T30n1566_012:0115a05": "中能壞法體。而言待壞因來者。是事不然。",
    "T30n1566_012:0115a06": "若得壞因無常始能壞法體者。但是壞因能",
    "T30n1566_012:0115a07": "壞法體。何得復言無常能壞。今問外人法體。",
    "T30n1566_012:0115a08": "為是壞性得壞因來壞耶。為非壞性得壞因",
    "T30n1566_012:0115a09": "來壞耶。此法體若是壞性。得壞因來壞者不",
    "T30n1566_012:0115a10": "然。何故不然。法體起時無間即壞。亦起便滅",
    "T30n1566_012:0115a11": "不到第二剎那。云何得待壞因來壞。若法自",
    "T30n1566_012:0115a12": "體非壞者。譬如涅槃。亦不待彼壞因來壞。復",
    "T30n1566_012:0115a13": "次壞無有因壞無因故。法則不壞。譬如無為。",
    "T30n1566_012:0115a14": "以此驗故。破彼壞因。彼因既破。即破法體。是",
    "T30n1566_012:0115a15": "汝立義之過。且成壞二法前後而有者不然。",
    "T30n1566_012:0115a16": "釋離壞無成已。復次同時有成壞者。義亦不",
    "T30n1566_012:0115a17": "然。何以故。如論偈說。",
    "T30n1566_012:0115a18": "　成與壞同時　　云何而可得",
    "T30n1566_012:0115a19": "　亦如生與死　　同時者不然",
    "T30n1566_012:0115a20": "釋曰。此謂作是觀時。義同前解。復次互不成",
    "T30n1566_012:0115a21": "者。如論偈說。",
    "T30n1566_012:0115a22": "　成壞互共成　　此二無有成",
    "T30n1566_012:0115a23": "　離此二互成　　二法云何成",
    "T30n1566_012:0115a24": "釋曰。此謂成壞二法不可得成。如外人先說",
    "T30n1566_012:0115a25": "有時而為成壞因者。因則不成。薩婆多鞞婆",
    "T30n1566_012:0115a26": "沙人復言。此自性壞法非起而即滅。由起無",
    "T30n1566_012:0115a27": "間有住故。此住無間而有滅。論者言。是事",
    "T30n1566_012:0115a28": "不然其義如論偈說。",
    "T30n1566_012:0115a29": "　盡者無有起　　無盡亦無起",
    "T30n1566_012:0115b01": "　有盡者無壞　　無盡亦無壞",
    "T30n1566_012:0115b02": "釋曰。此謂若法有無常者名為盡。有盡者則",
    "T30n1566_012:0115b03": "無起。起盡二法相違故。譬如生與死。若言起",
    "T30n1566_012:0115b04": "已而無間不滅者。此非盡法。以是故。如向所",
    "T30n1566_012:0115b05": "說起盡法者。於世諦中不成故。有盡法者不",
    "T30n1566_012:0115b06": "須思惟分別。無盡者非壞自體故。譬如解脫。",
    "T30n1566_012:0115b07": "鞞世師人言。應有成壞。體法有故。若無成壞。",
    "T30n1566_012:0115b08": "亦無體法。譬如蟾蜍毛而成壞。是物體法故。",
    "T30n1566_012:0115b09": "必有成壞故。論者言。第一義中若有。一物",
    "T30n1566_012:0115b10": "實有成壞者應說成壞法。然無成壞可說故。",
    "T30n1566_012:0115b11": "其義如論偈說。",
    "T30n1566_012:0115b12": "　若離彼成壞　　則無有物體",
    "T30n1566_012:0115b13": "　是成壞二法　　離物體亦無",
    "T30n1566_012:0115b14": "釋曰。物體者。以成為體故。成既無體。汝向說",
    "T30n1566_012:0115b15": "體法有故為因者不成。何以故。所依無體故。",
    "T30n1566_012:0115b16": "能依亦不成。復次汝以物體為因者。今說其",
    "T30n1566_012:0115b17": "過。修多羅人言。物體無實。自性是空。然於物",
    "T30n1566_012:0115b18": "上有成壞法。薩婆多人復說言。物有實體。自",
    "T30n1566_012:0115b19": "性不空。於此物上而有成壞。今總答彼二部",
    "T30n1566_012:0115b20": "成壞。如論偈說。",
    "T30n1566_012:0115b21": "　有成壞二法　　物體空不然",
    "T30n1566_012:0115b22": "　有成壞二法　　體不空不然",
    "T30n1566_012:0115b23": "釋曰。此中立驗如上。體法有故。若言自體有",
    "T30n1566_012:0115b24": "者。則應不壞。以是故汝等立因不成。復次更",
    "T30n1566_012:0115b25": "有與過道理。此成壞法為一耶為異耶。二俱",
    "T30n1566_012:0115b26": "不然。是義云何。如論偈說。",
    "T30n1566_012:0115b27": "　是成壞二法　　一體者不然",
    "T30n1566_012:0115b28": "　是成壞二法　　異體者不然",
    "T30n1566_012:0115b29": "釋曰。此謂相違故。譬如愚與智。然此二法同",
    "T30n1566_012:0115c01": "依一物。譬如餘物體。此亦因義有不成過。鞞",
    "T30n1566_012:0115c02": "世師人說偈言。",
    "T30n1566_012:0115c03": "　我常見物體　　有成亦有壞",
    "T30n1566_012:0115c04": "　是故知體法　　定有而不空",
    "T30n1566_012:0115c05": "論者言。汝實見者。但是同凡夫智非第一義。",
    "T30n1566_012:0115c06": "今當為汝分別其意。如論偈說。",
    "T30n1566_012:0115c07": "　起者先已遮　　無起法亦遮",
    "T30n1566_012:0115c08": "　見成者愚癡　　見壞者亦爾",
    "T30n1566_012:0115c09": "釋曰。此謂無成壞體。外人若言見成壞者。云",
    "T30n1566_012:0115c10": "何知是愚癡非第一義耶。論者言。此先已答。",
    "T30n1566_012:0115c11": "汝若意由不足。今更為說。於第一義中若見",
    "T30n1566_012:0115c12": "有物體者。此成與壞可依彼體。然此物者。為",
    "T30n1566_012:0115c13": "有體能生體。為無體能生體。是皆不然。何以",
    "T30n1566_012:0115c14": "故。其義如論偈說。",
    "T30n1566_012:0115c15": "　有體不生體　　亦不生無體",
    "T30n1566_012:0115c16": "　無體不生體　　亦不生無體",
    "T30n1566_012:0115c17": "釋曰。有體不生體者。第一義中無體故。譬如",
    "T30n1566_012:0115c18": "已生體。若外人言。如種子體。後時能生芽",
    "T30n1566_012:0115c19": "故。謂是體能生體者。是亦有過。何以故。芽",
    "T30n1566_012:0115c20": "未生時亦無芽體。以稻體不生故。芽未生",
    "T30n1566_012:0115c21": "時無有名字。此謂未有言說故。譬如餘未生",
    "T30n1566_012:0115c22": "物體。不生無體者。體無故。譬如兔角無體。不",
    "T30n1566_012:0115c23": "生體者。謂無因體。體無生故。亦如兔角無體。",
    "T30n1566_012:0115c24": "不生無體者。先已說驗破故。今問體等。為自",
    "T30n1566_012:0115c25": "生耶。為他生耶。並有過故。其義如論偈說。",
    "T30n1566_012:0115c26": "　法體不自生　　亦不從他生",
    "T30n1566_012:0115c27": "　亦無自他生　　今說何處生",
    "T30n1566_012:0115c28": "釋曰。如是不生前已廣說故。此謂畢竟無生。",
    "T30n1566_012:0115c29": "以成壞無有體故。汝根本因義不成。若第一",
    "T30n1566_012:0116a01": "義中欲得有體者。今當說過。如論偈說。",
    "T30n1566_012:0116a02": "　諸法有體者　　即墮斷常見",
    "T30n1566_012:0116a03": "　當知所受法　　若常若無常",
    "T30n1566_012:0116a04": "釋曰。何故爾耶。謂此法若常若無常故。何以",
    "T30n1566_012:0116a05": "故。常者不壞故。是常見過。無常者壞故。是斷",
    "T30n1566_012:0116a06": "見過。有外人言。我無是過。其義云何。引上偈",
    "T30n1566_012:0116a07": "本云。諸法有體者。非常亦非斷。論者問言。何",
    "T30n1566_012:0116a08": "故爾耶。外人復引論偈答曰。",
    "T30n1566_012:0116a09": "　起盡相續者　　由果及與因",
    "T30n1566_012:0116a10": "　因滅而果起　　不斷亦不常",
    "T30n1566_012:0116a11": "釋曰。外人意謂。因始滅時有果起故不斷。果",
    "T30n1566_012:0116a12": "始起時有因滅故不常。亦如經說。五陰無常",
    "T30n1566_012:0116a13": "苦空無我。而不斷滅。以是義故。因之與果非",
    "T30n1566_012:0116a14": "斷非常。論者言。若如是者。義不相應。前滅後",
    "T30n1566_012:0116a15": "起。今說其過。如論偈說。",
    "T30n1566_012:0116a16": "　是起盡相續　　由因及果者",
    "T30n1566_012:0116a17": "　因滅而果起　　若斷及若常",
    "T30n1566_012:0116a18": "釋曰。此謂因滅更不生故。則墮斷過。已滅者",
    "T30n1566_012:0116a19": "不起故。譬如燋種。鞞世師等謂論者言。如彼",
    "T30n1566_012:0116a20": "論中偈說。若物從緣起。此果不即緣亦不離",
    "T30n1566_012:0116a21": "彼緣。非斷亦非常。此謂論者先所欲得。今復",
    "T30n1566_012:0116a22": "說為過者不然。論者言。此語不善。何以故。此",
    "T30n1566_012:0116a23": "偈於世諦中說不斷不常。非第一義。何以故。",
    "T30n1566_012:0116a24": "第一義中一切法無斷常過。僧佉人言。因變",
    "T30n1566_012:0116a25": "為果。住果故得說有體無斷常過。論者言。是",
    "T30n1566_012:0116a26": "義不然。汝轉變無驗。不令人解。轉變義者。先",
    "T30n1566_012:0116a27": "已遮故。汝今復起轉變分別者。今更說驗。若",
    "T30n1566_012:0116a28": "物不可變者。終無有變。何以故。不可變故。譬",
    "T30n1566_012:0116a29": "如兔角。復次若諸體有自體者。義不應爾。其",
    "T30n1566_012:0116b01": "過如論偈說。",
    "T30n1566_012:0116b02": "　先有自體者　　後無則不然",
    "T30n1566_012:0116b03": "　涅槃時便斷　　即有斷滅過",
    "T30n1566_012:0116b04": "釋曰。今現見此體有起有滅。是故諸體無自",
    "T30n1566_012:0116b05": "體。所以者何。起滅法故。此義先已說。復次若",
    "T30n1566_012:0116b06": "諸體先有自體者。阿羅漢心心數法。後時更",
    "T30n1566_012:0116b07": "不生故。即斷滅過。此過汝不能避。若汝意言",
    "T30n1566_012:0116b08": "涅槃時是斷者。亦從是斷未涅槃前諸有相",
    "T30n1566_012:0116b09": "續時。我何有斷滅過。而謂相續無斷過者。汝",
    "T30n1566_012:0116b10": "不善說。我前說涅槃時斷者。正遮汝言。未入",
    "T30n1566_012:0116b11": "涅槃前諸有相續。如前言涅槃時便斷者。此",
    "T30n1566_012:0116b12": "已令解是斷見過故。若後時是斷者。障於解",
    "T30n1566_012:0116b13": "脫。何故爾耶。由此斷見不得解脫故。如是答",
    "T30n1566_012:0116b14": "汝。汝心猶不足者。今當復聽。此現在有末後",
    "T30n1566_012:0116b15": "命終時。是名死有。未來有中初受生心者。是",
    "T30n1566_012:0116b16": "名初有。此中義意。如論偈說。",
    "T30n1566_012:0116b17": "　死有者是滅　　取初有不然",
    "T30n1566_012:0116b18": "　死有未滅時　　取初有不然",
    "T30n1566_012:0116b19": "釋曰。此中說驗。第一義中死有是滅者。不取",
    "T30n1566_012:0116b20": "未來有。是滅故是死有故。譬如阿羅漢死有。",
    "T30n1566_012:0116b21": "復次死有名過去有。初有名現在有。若死有",
    "T30n1566_012:0116b22": "滅次起初有者。是則無因。若言此死有未滅",
    "T30n1566_012:0116b23": "時能取初有。是有故。得無過者。此中說驗。死",
    "T30n1566_012:0116b24": "有未滅者不能取。初有未滅故。譬如現在有。",
    "T30n1566_012:0116b25": "外人復言死有欲滅。能取初有。論者言。亦不",
    "T30n1566_012:0116b26": "善說其過如論偈說。",
    "T30n1566_012:0116b27": "　是死有滅時　　能生初有者",
    "T30n1566_012:0116b28": "　滅時是一有　　生時是異有",
    "T30n1566_012:0116b29": "釋曰。此謂滅時生時。二有各異故。云何能取",
    "T30n1566_012:0116c01": "耶。外人答言。如彼所說。有相續而體異者。我",
    "T30n1566_012:0116c02": "亦如是。論者言。提婆達多死有不取。提婆達",
    "T30n1566_012:0116c03": "多初有有異故。譬如耶若達多死有。又復汝",
    "T30n1566_012:0116c04": "謂已滅未滅滅時取初有者不然。如上二有",
    "T30n1566_012:0116c05": "過。又復汝謂若滅未現前能取初有者。同",
    "T30n1566_012:0116c06": "前二有過。如是生時及已生取初有者。亦不",
    "T30n1566_012:0116c07": "然。還如前過。以是故。如論偈說。",
    "T30n1566_012:0116c08": "　滅時及生時　　取初有不然",
    "T30n1566_012:0116c09": "　而此滅陰者　　後復還生耶",
    "T30n1566_012:0116c10": "釋曰。此謂外人不欲得已滅之陰還復重生。",
    "T30n1566_012:0116c11": "如一人一時有二自體者無也。若謂初有滅",
    "T30n1566_012:0116c12": "時即後有生者。今應隨在何陰中死。即於此",
    "T30n1566_012:0116c13": "陰中生。不應餘陰中生。如是死有滅已。能取",
    "T30n1566_012:0116c14": "初有者不成。已令信解死有滅時能取初有",
    "T30n1566_012:0116c15": "者亦不成。以是故。已滅及滅時俱不成如我",
    "T30n1566_012:0116c16": "所說道理。死時諸陰滅已。還用此陰相續生",
    "T30n1566_012:0116c17": "者。亦不然。其過如論偈說。",
    "T30n1566_012:0116c18": "　如是三時中　　有相續不然",
    "T30n1566_012:0116c19": "　若無三時者　　何有有相續",
    "T30n1566_012:0116c20": "釋曰。此謂死有續生初有者不然。相續不斷",
    "T30n1566_012:0116c21": "不常。語者是世諦非第一義諦。是故我所立",
    "T30n1566_012:0116c22": "者不破。以是故。如品初外人說有如是時為",
    "T30n1566_012:0116c23": "成壞因者。今廣說此因過故。立時不成。以成",
    "T30n1566_012:0116c24": "壞無自性。令物信解是品義意。是故此下引",
    "T30n1566_012:0116c25": "經顯成。如般若中說。佛告極勇猛。色不死",
    "T30n1566_012:0116c26": "不生。受想行識不死不生。若色受想行識無",
    "T30n1566_012:0116c27": "死無生。是名般若波羅蜜。",
    "T30n1566_012:0116c28": "釋觀成壞品竟。",
    "T30n1566_012:0116c29": "般若燈論釋卷第十二"
}