{
    "X78n1553_006:0439b04": "天聖廣燈錄卷第六　　　〔宋實〕",
    "X78n1553_006:0439b06": "第二十八祖菩提達磨者南天竺國香至王第三子",
    "X78n1553_006:0439b07": "也。姓剎利帝。本名菩提多羅。遇二十七祖般若多羅",
    "X78n1553_006:0439b08": "至本國受王供養。因試令與兄辨所施寶珠。發明心",
    "X78n1553_006:0439b09": "地。既而尊者謂曰。汝於諸法已得通量。夫達磨者。通",
    "X78n1553_006:0439b10": "大之義也。宜名達磨。因改號菩提達磨。乃告尊者曰。",
    "X78n1553_006:0439b11": "我當行何國。願垂開示。尊者曰。未可遠遊。且止南天。",
    "X78n1553_006:0439b12": "六十七載。當往震旦。慎勿速行。哀於日下。達磨曰。彼",
    "X78n1553_006:0439b13": "有大士。堪為法器否。千歲之內。有留難否。尊者曰。吾",
    "X78n1553_006:0439b14": "滅後六十餘年。彼國有難。水中文布。自善降之。汝往",
    "X78n1553_006:0439b15": "南方勿住。為彼唯好有為功業。不明佛理。汝縱至彼。",
    "X78n1553_006:0439b16": "亦不可久留。聽吾讖曰。",
    "X78n1553_006:0439b17": "　路行跨水復逢羊　　獨自栖栖暗渡江",
    "X78n1553_006:0439b18": "　日下可怜雙象馬　　二株嫰桂久昌昌",
    "X78n1553_006:0439b19": "又問曰。此後更有何事。尊者曰。從是已去一百五十",
    "X78n1553_006:0439b20": "年而有小難。聽吾讖曰。",
    "X78n1553_006:0439b21": "　心中雖吉外頭凶　　川下僧房名不中",
    "X78n1553_006:0439b22": "　為遇毒龍生武子　　忽逢小鼠寂無窮",
    "X78n1553_006:0439b23": "又問曰。此後更有何事。尊者曰。從是已去一百六十",
    "X78n1553_006:0439b24": "年末有一小難。子父相繼。亦當不久。作一二三五歲。",
    "X78n1553_006:0439c01": "當此過已。有見其意。聽吾讖曰。",
    "X78n1553_006:0439c02": "　路上忽逢深處水　　等閑見虎又逢猪",
    "X78n1553_006:0439c03": "　小小牛兒雖有角　　清溪龍出總須輸",
    "X78n1553_006:0439c04": "又問。此後如何。曰。却後二百二十年。林下見一人。當",
    "X78n1553_006:0439c05": "得道果。聽吾讖曰。",
    "X78n1553_006:0439c06": "　震旦雖闊無別路　　要假姪孫脚上行",
    "X78n1553_006:0439c07": "　金鷄解銜一顆米　　供養十方羅漢僧",
    "X78n1553_006:0439c08": "又問。於此後更有何事。曰。却後三百八十年。有一比",
    "X78n1553_006:0439c09": "丘暗學明用。吾以三讖。而當誌之。",
    "X78n1553_006:0439c10": "　八月商尊飛有聲　　巨福來祥鳥不驚",
    "X78n1553_006:0439c11": "　懷抱一鷄重起會　　手把龍蛇在兩楹",
    "X78n1553_006:0439c12": "　寄公席帽權時脫　　蚊子之蟲足去形",
    "X78n1553_006:0439c13": "　東海象歸披石脹　　二處蒙恩總不輕",
    "X78n1553_006:0439c14": "　日月並行若不動　　即無冠子上山行",
    "X78n1553_006:0439c15": "　更惠一峰添翠岫　　玉教人識知始名",
    "X78n1553_006:0439c16": "尊者曰。大器當現。逢雲即登。吾道無淪。汝心有寄。達",
    "X78n1553_006:0439c17": "磨又問。此後如何。曰。却後四百六十年。遇一無衣人。",
    "X78n1553_006:0439c18": "欲作魔難。聽吾讖曰。",
    "X78n1553_006:0439c19": "　高嶺無人又脫衣　　小蛇雖毒不能為",
    "X78n1553_006:0439c20": "　可中井底着天近　　小小沙彌善大機",
    "X78n1553_006:0439c21": "尊者曰。此之小難。黑衣童子而釋之。又問。此後如何。",
    "X78n1553_006:0439c22": "曰。却後六百年。不生之樹。為作障難。雖作其難。二人",
    "X78n1553_006:0439c23": "出現。當自寧靜。聽吾讖曰。",
    "X78n1553_006:0439c24": "　大浪雖高不足知　　百年凡木長乾枝",
    "X78n1553_006:0440a01": "　一鳥南飛却歸北　　二人東往復還西",
    "X78n1553_006:0440a02": "尊者曰。白衣和尚說法無量。若解此記。皈而不向。又",
    "X78n1553_006:0440a03": "問。此後如何。曰。却後八百年。當有四龍共作一難。聽",
    "X78n1553_006:0440a04": "吾讖曰。",
    "X78n1553_006:0440a05": "　可憐明月獨當天　　四箇龍兒各自迁",
    "X78n1553_006:0440a06": "　東西南北奔波去　　日頭平上照無邊",
    "X78n1553_006:0440a07": "尊者曰。",
    "X78n1553_006:0440a08": "　吾此記詞　　腰長脚短　　合掌向天　　迴頭失伴",
    "X78n1553_006:0440a09": "　身著紅衣　　又如素絹　　立在目前　　還如不見",
    "X78n1553_006:0440a10": "　好好思量　　水清月現",
    "X78n1553_006:0440a11": "又問。此後如何。曰。却後三千歲間。總有一十三難。其",
    "X78n1553_006:0440a12": "中大難有九。餘四小難。聽吾讖曰。",
    "X78n1553_006:0440a13": "　鳥來上高堂欲驚　　白雲入地色還青",
    "X78n1553_006:0440a14": "　天上金龍日月明　　東陽海水清不清",
    "X78n1553_006:0440a15": "　手捧珠輪重復輕　　雖無心眼轉醒醒",
    "X78n1553_006:0440a16": "　不具耳目善觀聽　　身體元無空有形",
    "X78n1553_006:0440a17": "　不說姓字但籤名　　意尋書卷錯看經",
    "X78n1553_006:0440a18": "　口說恩幸心無情　　或去或來身不停",
    "X78n1553_006:0440a19": "尊者曰。却後多難悉在此一十句中。我雖廣印。汝亦",
    "X78n1553_006:0440a20": "不見。師恭稟教諭。服勤左右。垂四十年。迨尊者須世。",
    "X78n1553_006:0440a21": "有跋陀三藏。達磨亦甞致訊。跋陀有弟子郍連邪舍",
    "X78n1553_006:0440a22": "者。與優婆塞萬天懿多談教典。懿因問邪舍曰。西域",
    "X78n1553_006:0440a23": "聖眾弘揚次第。可得聞乎。耶舍曰。諸祖師自迦葉宜",
    "X78n1553_006:0440a24": "傳。其二十七祖般若多羅弟子達磨。當魏明帝朝至",
    "X78n1553_006:0440b01": "雒陽。止少林寺。懿曰。北師滅後。何人繼嗣。耶舍答曰。",
    "X78n1553_006:0440b02": "　尊勝今藏古　　無肱又有肱　　龍來方授寶",
    "X78n1553_006:0440b03": "　奉物伏嫌名",
    "X78n1553_006:0440b04": "懿曰。於此師後。踵襲者誰。耶舍曰。",
    "X78n1553_006:0440b05": "　起自求不礙　　師言我沒繩　　路上逢僧禮",
    "X78n1553_006:0440b06": "　足下六枝分",
    "X78n1553_006:0440b07": "懿復問之。耶舍曰。",
    "X78n1553_006:0440b08": "　三四全無我　　隔水受心燈　　尊號過諸量",
    "X78n1553_006:0440b09": "　從瞋不起增",
    "X78n1553_006:0440b10": "懿復問之。耶舍曰。",
    "X78n1553_006:0440b11": "　奉物可曾物　　言勤又不勤　　唯書四句偈",
    "X78n1553_006:0440b12": "　為對瑞田人",
    "X78n1553_006:0440b13": "懿復問之。耶舍曰。",
    "X78n1553_006:0440b14": "　心裏能藏事　　說向漢江濵　　湖波探水月",
    "X78n1553_006:0440b15": "　將照二三人",
    "X78n1553_006:0440b16": "懿復問之。耶舍曰。",
    "X78n1553_006:0440b17": "　領得彌勒語　　離鄉日日敷　　來梁移近路",
    "X78n1553_006:0440b18": "　餘筭脚天途",
    "X78n1553_006:0440b19": "懿復問之。耶舍曰。",
    "X78n1553_006:0440b20": "　艮地生玄旨　　通尊媚亦尊　　比肩三吼族",
    "X78n1553_006:0440b21": "　足下一毛生",
    "X78n1553_006:0440b22": "又曰。",
    "X78n1553_006:0440b23": "　靈集媿天恩　　生芽二六人　　法中無氣味",
    "X78n1553_006:0440b24": "　石上有功勳",
    "X78n1553_006:0440c01": "又曰。",
    "X78n1553_006:0440c02": "　本是大蟲男　　翻成師子談　　官家封馬嶺",
    "X78n1553_006:0440c03": "　同相三十三",
    "X78n1553_006:0440c04": "又曰。",
    "X78n1553_006:0440c05": "　九女出人倫　　八箇絕婚姻　　朽將添六足",
    "X78n1553_006:0440c06": "　心祖眾中尊",
    "X78n1553_006:0440c07": "又曰。",
    "X78n1553_006:0440c08": "　走戊與潮隣　　鵝烏子出身　　二天雖有感",
    "X78n1553_006:0440c09": "　三化寂無塵",
    "X78n1553_006:0440c10": "又曰。",
    "X78n1553_006:0440c11": "　說少何曾少　　言流又不流　　草若除其首",
    "X78n1553_006:0440c12": "　三四繼門修",
    "X78n1553_006:0440c13": "耶舍曰。吾此讖以誌將來。却後二百八十年中。有大",
    "X78n1553_006:0440c14": "國王善崇三寶。君唱臣和。海晏河清。前記諸懷耳。是",
    "X78n1553_006:0440c15": "時。首因一師興隆多聖。萬天懿仰承聖記。佩服無斁。",
    "X78n1553_006:0440c16": "編之簡冊矣。後耶舍三藏廬山順寂。梁簡文遣使傳",
    "X78n1553_006:0440c17": "此讖文。編于續法傳。時菩提達磨演化本國。有佛大",
    "X78n1553_006:0440c18": "勝多者。小乘學也。分途而為六宗。各封己解。別展化",
    "X78n1553_006:0440c19": "源。第一有相宗。第二無相宗。第三定慧宗。第四戒行",
    "X78n1553_006:0440c20": "宗。第五無得宗。第六寂靜宗。達磨曰。今此六宗永纏",
    "X78n1553_006:0440c21": "邪見。言已。至第一有相宗所而問曰。一切諸法。何名",
    "X78n1553_006:0440c22": "實相。眾中有一尊長名薩婆羅答曰。於諸相中。不互",
    "X78n1553_006:0440c23": "諸相。是名實相。師曰。一切諸相。而不互者。若明實相。",
    "X78n1553_006:0440c24": "當何定耶。彼曰。於諸相中。實無有定。若定諸相。何名",
    "X78n1553_006:0441a01": "為實。師曰。諸相不定。便名實相。汝今不定。當何得之。",
    "X78n1553_006:0441a02": "彼曰。我言不定。不說諸相。當說諸相。其義亦然。師曰。",
    "X78n1553_006:0441a03": "汝言不定。當為實相。定不定故。即非實相。彼曰。定既",
    "X78n1553_006:0441a04": "不定。即非實相。知我非故。不定不變。師曰。汝今不變。",
    "X78n1553_006:0441a05": "何名實相。已變已往。其義亦然。彼曰。不變當在。在不",
    "X78n1553_006:0441a06": "在故。故變實相。以定其義。師曰。實相不變。變即非實。",
    "X78n1553_006:0441a07": "於有無中。何名實相。薩婆羅心知師聖。懸解潛達。即",
    "X78n1553_006:0441a08": "以手指虗空曰。此是世間有相。亦能空故。當我此身",
    "X78n1553_006:0441a09": "得似否。師曰。若解實相。即見非相。若了非相。其色亦",
    "X78n1553_006:0441a10": "然。當於色中。不生色體。於非相中。不礙有故。若能是",
    "X78n1553_006:0441a11": "解。此名實相。彼眾聞已。心意朗然。欽禮信受。至第二",
    "X78n1553_006:0441a12": "無相宗所而問曰。汝言無相。當何證之。彼眾中有智",
    "X78n1553_006:0441a13": "者名波羅提答曰。我明無相。心不現故。師曰。汝心不",
    "X78n1553_006:0441a14": "現。當何明之。彼曰。我明無相。心不敢捨。當於明時。亦",
    "X78n1553_006:0441a15": "無當者。師曰。於諸有無。心不取捨。又無當者。誰明無",
    "X78n1553_006:0441a16": "故。彼曰。入佛三昧。尚無所得。何況無相。而欲知之。師",
    "X78n1553_006:0441a17": "曰。相既不知。誰云有無。尚無所得。何名三昧。彼曰。我",
    "X78n1553_006:0441a18": "說不證。證無所證。非三昧故。我說三昧。師曰。非三昧",
    "X78n1553_006:0441a19": "者。何當名之。汝既不證。非證何證。波羅提聞師辨析。",
    "X78n1553_006:0441a20": "即悟本心。禮謝於師。懺悔往謬。師記曰。汝當得果。不",
    "X78n1553_006:0441a21": "久證之。此國有魔。非久降之。言已。至第三定慧宗所",
    "X78n1553_006:0441a22": "而問曰。汝學定慧。為一為二。彼眾有一婆蘭陀者答",
    "X78n1553_006:0441a23": "曰。我此定慧。非一非二。師曰。既非一二。何名定慧。彼",
    "X78n1553_006:0441a24": "曰。在定非定。處慧非慧。一即非一。二即不二。師曰。當",
    "X78n1553_006:0441b01": "一不一。當二不二。既非定慧。約何定慧。彼曰。不一不",
    "X78n1553_006:0441b02": "二。定慧能知。非定非慧。亦復然矣。師曰。慧非定故。然",
    "X78n1553_006:0441b03": "何知哉。不一不二。誰定誰慧。婆蘭陀聞之。疑心氷釋",
    "X78n1553_006:0441b04": "至第四戒行宗所而問曰。何者名戒。云何名行。當此",
    "X78n1553_006:0441b05": "戒行。為一為二。彼眾中有一賢者答曰。一二二一。皆",
    "X78n1553_006:0441b06": "彼所生。依教無染。此名戒行。師曰。汝言依教。即染有",
    "X78n1553_006:0441b07": "染。一二俱破。何言依教。此二違背。不及於行。內外非",
    "X78n1553_006:0441b08": "明。何名為戒。彼曰。我有內外。彼已知竟。既得通達。便",
    "X78n1553_006:0441b09": "是戒行。若說違背。俱是俱非。言及清淨。即戒即行。師",
    "X78n1553_006:0441b10": "曰。俱是俱非。何言清淨。既得通故。何談內外。賢者聞",
    "X78n1553_006:0441b11": "之。即自慚伏。至第五無得宗所。問曰。汝云無得。無得",
    "X78n1553_006:0441b12": "何得。既無所得。亦無得得。彼眾中有寶淨者答曰。我",
    "X78n1553_006:0441b13": "說無得。非得無得。當說得得。無得是得。師曰。得既不",
    "X78n1553_006:0441b14": "得。得亦非得。既云得得。得得何得。彼曰。見得非得。非",
    "X78n1553_006:0441b15": "得是得。若見不得。名為得得。師曰。得既非得。非得無",
    "X78n1553_006:0441b16": "得。既無所得。當何得得。寶淨聞之。頓除疑誤。至第六",
    "X78n1553_006:0441b17": "寂靜宗所。問曰。何名寂靜。於此法中。誰靜誰寂。彼有",
    "X78n1553_006:0441b18": "長者答曰。此心不動。是名為寂。於法無染。名之為靜。",
    "X78n1553_006:0441b19": "師曰。本心不寂。要假寂靜。本來寂故。何用寂靜。彼曰。",
    "X78n1553_006:0441b20": "諸法本空。以空空故。於彼空空。故名寂靜。師曰。空空",
    "X78n1553_006:0441b21": "已空。諸法亦爾。寂靜無相。何靜何寂。彼聞旨海。豁如",
    "X78n1553_006:0441b22": "氷釋。既而六眾咸誓歸依。異見王立。輕毀三寶。每云。",
    "X78n1553_006:0441b23": "我之祖宗皆信佛道。復云。我身是佛。何更外求。善惡",
    "X78n1553_006:0441b24": "報應。皆由多智之者妄搆其說。國內耆舊。前王之所",
    "X78n1553_006:0441c01": "尊禮者。並從廢棄。達磨知已。即念無相宗中二首領。",
    "X78n1553_006:0441c02": "其一波羅提者。與王有緣。其二宗勝者。非不聰辨。而",
    "X78n1553_006:0441c03": "無宿因。時六宗徒眾亦各念言。佛法有難。言已。各至",
    "X78n1553_006:0441c04": "達磨所作禮問訊。宗勝曰。自惟淺薄。敢憚請行。達磨",
    "X78n1553_006:0441c05": "曰。汝雖辨慧。道力未全。宗勝疑云。此師恐我見王。作",
    "X78n1553_006:0441c06": "大佛事。名譽顯達。映奪尊威。縱彼福慧為王。我是沙",
    "X78n1553_006:0441c07": "門。受佛教旨。豈難制焉。既而讚至王所。廣說法要。世",
    "X78n1553_006:0441c08": "界苦樂。人天善惡。王與之往返詢詰。王曰。汝今所解。",
    "X78n1553_006:0441c09": "其法何在。宗勝曰。如王治化。當合其道。王所有道。其",
    "X78n1553_006:0441c10": "道何在。王曰。我所有道。將除邪法。汝所有法。當伏何",
    "X78n1553_006:0441c11": "人。達磨知宗勝欲墮處。告波羅提曰。宗勝不稟吾教。",
    "X78n1553_006:0441c12": "潛化於王。須臾理屈。汝可速行。波羅提承稟旨命。乃",
    "X78n1553_006:0441c13": "至殿前。默然而住。時王方詰問宗勝。忽見波羅提前",
    "X78n1553_006:0441c14": "至。王問曰。是邪是正。答曰。我非邪正。而來正邪。王心",
    "X78n1553_006:0441c15": "若正。我無邪正。宗勝即從擯逐。波羅提曰。王若有道。",
    "X78n1553_006:0441c16": "何擯沙門。我雖無解。願王致問。王怒問曰。何者是佛。",
    "X78n1553_006:0441c17": "答曰。見性是佛。王曰。師見性否。答曰。我見佛性。王曰。",
    "X78n1553_006:0441c18": "性在何處。答曰。性在作用。王曰。是何作用。今不見之。",
    "X78n1553_006:0441c19": "答曰。今見作用。王自不見。王曰。於我有否。答曰。王若",
    "X78n1553_006:0441c20": "作用。眾諸皆是。王若不用。體亦難見。王曰。若當用時。",
    "X78n1553_006:0441c21": "遣處出現。答曰。若出現時。當有其八。王曰。願為我說。",
    "X78n1553_006:0441c22": "波羅提遂說偈曰。",
    "X78n1553_006:0441c23": "　在胎為身　　處世名人　　在眼曰見　　有耳曰聞",
    "X78n1553_006:0441c24": "　在鼻辨香　　在口談論　　在手執捉　　在足運奔",
    "X78n1553_006:0442a01": "　徧現俱該沙界　　收接在一微塵",
    "X78n1553_006:0442a02": "　識者知是佛性　　不識喚作精魂",
    "X78n1553_006:0442a03": "王聞偈已。悔謝前非。宗勝既被斥逐。念曰。我今百歲。",
    "X78n1553_006:0442a04": "八十為非。不能禦歎。生亦奚顏。言訖。自投崖谷。俄有",
    "X78n1553_006:0442a05": "一神人捧承之。寘於巖石。神人說偈告宗勝曰。",
    "X78n1553_006:0442a06": "　師壽於百歲　　八十而造次　　為近至尊故",
    "X78n1553_006:0442a07": "　熏修而入道　　雖具少智慧　　而多有彼我",
    "X78n1553_006:0442a08": "　所見諸賢等　　未甞生珍敬　　四五修功德",
    "X78n1553_006:0442a09": "　其心未恬靜　　聰明輕慢故　　而獲致於此",
    "X78n1553_006:0442a10": "　得王不敬者　　當感果知是　　自今不踈怠",
    "X78n1553_006:0442a11": "　不久成其智　　諸聖悉在心　　如來亦復爾",
    "X78n1553_006:0442a12": "宗勝聞偈忻然。即於巖間安坐。時異見王復問波羅",
    "X78n1553_006:0442a13": "提曰。仁者智辨。當師何人。答曰。我所出家師者。即是",
    "X78n1553_006:0442a14": "王叔菩提達磨。王聞師名。驚駭久之。遂勑近臣。特加",
    "X78n1553_006:0442a15": "迎請。達磨隨使至宮。為王懺悔。尋詔宗勝還歸本國。",
    "X78n1553_006:0442a16": "大臣奏曰。宗勝被謫。身殞高崖。師曰。宗勝甚健。宴息",
    "X78n1553_006:0442a17": "巖間。但遣使召。王即稟教。遣使入山。果見宗勝端居",
    "X78n1553_006:0442a18": "禪寂。曰。深媿王意。誓處巖泉。達磨王叔。六眾之師。願",
    "X78n1553_006:0442a19": "王敬仰。以福皇基。師謂王曰。汝如宗勝來否。王曰。未",
    "X78n1553_006:0442a20": "知。師曰。再命可已。有頃。使還。果如師語。師遂辭王曰。",
    "X78n1553_006:0442a21": "汝善修德。不乃疾興。經七日。遂乃得疾。國醫診治。有",
    "X78n1553_006:0442a22": "如無瘳。亟發使告師曰。王之疾甚。殆至彌留。願叔慈",
    "X78n1553_006:0442a23": "悲。遠來軫救。師至王所。慰問其疾。時宗勝再承王召。",
    "X78n1553_006:0442a24": "即別巖間。波羅提久受國恩。亦來問疾。波羅提曰。此",
    "X78n1553_006:0442b01": "王今至大漸。當生何道。達磨曰。若人臨終。頭冷足暖",
    "X78n1553_006:0442b02": "者。當墮地獄。頭足俱冷．心胸偏暖者。生於人道。眼暖",
    "X78n1553_006:0442b03": "餘冷者。當生天上。唯腹間暖．餘處冷者。生鬼趣中。此",
    "X78n1553_006:0442b04": "名候五蘊法。汝宜誌之。今此王身。頂冷暖足。決入泥",
    "X78n1553_006:0442b05": "犂。波羅提曰。當何施為。令免苦報。師即令太子為王",
    "X78n1553_006:0442b06": "宥罪施恩。崇奉三寶。復為懺悔云。願罪消滅。如是三",
    "X78n1553_006:0442b07": "說。王即有間。師念震旦緣熟。至王所慰而勉之曰。當",
    "X78n1553_006:0442b08": "勤修白業。護持三寶。吾去非晚。一九即迴。王聞師言。",
    "X78n1553_006:0442b09": "涕淚交集。曰。此國何罪。彼土何祥。叔既赴緣。非我所",
    "X78n1553_006:0442b10": "止。惟願不忘父母之國。象駕早還。王即具大舟。躬率",
    "X78n1553_006:0442b11": "臣僚。送至海壖。既達南海。廣州刺史蕭昂表奏。武帝",
    "X78n1553_006:0442b12": "即遣使詔赴京師。十月一日。至金陵。車駕為之出郊。",
    "X78n1553_006:0442b13": "遂延居別殿。寺誌公修高座寺。謂寺主靈觀曰。名靈",
    "X78n1553_006:0442b14": "觀否。答曰。凡情不測。誌公曰。從西有大乘菩薩今入",
    "X78n1553_006:0442b15": "國中。非久而出。聽吾讖曰。",
    "X78n1553_006:0442b16": "　仰覩兩扇　　低腰捻鈎　　九鳥射盡　　唯有一頭",
    "X78n1553_006:0442b17": "　至即不至　　要假須刀　　逢龍不住　　遇水即逃",
    "X78n1553_006:0442b18": "靈觀聞已。默而誌之。達摩在王宮。帝問。自即位以來。",
    "X78n1553_006:0442b19": "造寺．寫經．度僧。不可勝紀。有何功德。師曰。並無功德。",
    "X78n1553_006:0442b20": "帝曰。何無功德。師曰。此但人天小果。有漏之因。雖有",
    "X78n1553_006:0442b21": "非實。帝曰。如何是真功德。答曰。淨智妙圓。體自空寂。",
    "X78n1553_006:0442b22": "如是功德。不以世求。帝又曰。如何是聖諦第一義。答",
    "X78n1553_006:0442b23": "曰。廓然無聖。帝曰。對朕者誰。答曰。不識。帝不領悟。師",
    "X78n1553_006:0442b24": "知機不契。潛過江北。屆于洛陽。寓止于嵩山少林寺。",
    "X78n1553_006:0442c01": "面壁而坐。未甞輙語。人莫之測。時有僧神光者。曠達",
    "X78n1553_006:0442c02": "之士也。久居伊洛。博覽群書。善談玄理。每歎曰。孔．老",
    "X78n1553_006:0442c03": "之教。禮術風規。莊．易之書。未盡妙理。近聞達磨大士",
    "X78n1553_006:0442c04": "住止少林。至人不遙。當造玄境。乃晨夕參承。師甞端",
    "X78n1553_006:0442c05": "座面壁。莫聞誨勵。光自惟曰。昔人求道。敲骨取髓。布",
    "X78n1553_006:0442c06": "髮淹泥。古尚若此。我何人哉。其年十二月九日夜。光",
    "X78n1553_006:0442c07": "至階前。時天大雨雪。堅立不動。積雪齊腰。師憫而問。",
    "X78n1553_006:0442c08": "汝久立雪中。當求何事。光涕曰。願示慈悲。師曰。無上",
    "X78n1553_006:0442c09": "妙道。曠劫精勤。難行能行。非忍而忍。豈以小智。輕心",
    "X78n1553_006:0442c10": "慢心。欲冀真乘。徒勞勤苦。光聞師誨勵。潛取利刀。自",
    "X78n1553_006:0442c11": "斷左臂。置于師前。師知是法器。乃曰。諸佛最初求道。",
    "X78n1553_006:0442c12": "為法亡形。汝今斷臂吾前。求亦可在。師遂因與易名",
    "X78n1553_006:0442c13": "曰惠可。光曰。諸佛法印。可得聞乎。師曰。諸佛法印。匪",
    "X78n1553_006:0442c14": "從人得。光曰。我心未寧。乞師與安。師曰。將心來。與汝",
    "X78n1553_006:0442c15": "安。光曰。覓心了不可得。師曰。與汝安心竟。後孝明帝",
    "X78n1553_006:0442c16": "聞師異蹟。遣使賷詔伸請。前後三至。師不下少林。帝",
    "X78n1553_006:0442c17": "彌加欽尚。就賜摩納袈裟二條．金鉢一口．銀淨缾．繒",
    "X78n1553_006:0442c18": "帛等。自爾。經九年。欲返天竺。乃命門人曰。時將至矣。",
    "X78n1553_006:0442c19": "汝等盍各言乎。尼總持出禮拜。據某甲所見。四大本",
    "X78n1553_006:0442c20": "空。五陰非有。正當恁麼時。無一法可當情。師曰。汝得",
    "X78n1553_006:0442c21": "吾皮。道育出禮拜。據某甲所見。如慶喜觀阿閦佛國。",
    "X78n1553_006:0442c22": "一見更不再見。師曰。汝得吾肉。二祖出禮三拜。依位",
    "X78n1553_006:0442c23": "而立。師云。汝得吾髓。乃告之曰。如來以正法眼藏付",
    "X78n1553_006:0442c24": "于大迦葉。展轉屬累而至於我。我今付汝。汝善護持。",
    "X78n1553_006:0443a01": "流布將來。勿令斷絕。并授袈裟。以為法信。師曰。由傳",
    "X78n1553_006:0443a02": "法印。以契證心。外付袈裟。以定宗旨。後代澆薄。疑慮",
    "X78n1553_006:0443a03": "競生。云吾西天之人。汝生此土。憑何得法。以何證之。",
    "X78n1553_006:0443a04": "汝今授此衣法。却後難生。俱出此衣并吾法偈。用以",
    "X78n1553_006:0443a05": "表明其化無礙。吾至滅後二百年。衣止不傳。法周沙",
    "X78n1553_006:0443a06": "界。明道者多。行道者少。說理者多。通理者少。潛符密",
    "X78n1553_006:0443a07": "證。千萬有餘。汝當闡揚。勿輕未悟。一念迴機。便同本",
    "X78n1553_006:0443a08": "得。聽吾偈曰。",
    "X78n1553_006:0443a09": "　吾本來茲土　　傳法救迷情　　一華開五葉",
    "X78n1553_006:0443a10": "　結果自然成",
    "X78n1553_006:0443a11": "師又曰。吾自到此。凡五中毒。我常自出而試之。置石",
    "X78n1553_006:0443a12": "石裂。緣吾本離南印。來此東土。見有大乘氣象。遂踰",
    "X78n1553_006:0443a13": "海越漠。付法求人。際會未諧。如愚若訥。今得汝傳授。",
    "X78n1553_006:0443a14": "吾意已終。言已。即與徒眾至禹門千聖寺。止三日。有",
    "X78n1553_006:0443a15": "期城太守楊衒之。早慕佛乘。問師曰。西天五印。師承",
    "X78n1553_006:0443a16": "為祖。其道如何。師曰。明佛心宗。等無差悞。行解相應。",
    "X78n1553_006:0443a17": "名之曰祖。又問。此外如何。師曰。須明自心。知其今古。",
    "X78n1553_006:0443a18": "不厭有無。於法無取。不賢不愚。無迷無悟。若能是解。",
    "X78n1553_006:0443a19": "故稱為祖。又曰。弟子歸依三寶。亦有年矣。而智慧昏",
    "X78n1553_006:0443a20": "蒙。尚迷真理。適聽師言。罔知收措。願師慈愍。開示宗",
    "X78n1553_006:0443a21": "旨。師知懇禱。即說偈曰。",
    "X78n1553_006:0443a22": "　亦不覩惡而生嫌　　亦不觀善而勤措",
    "X78n1553_006:0443a23": "　亦不捨智而近愚　　亦不拋迷而就悟",
    "X78n1553_006:0443a24": "　達大道兮過量　　通佛心兮出度",
    "X78n1553_006:0443b01": "　不與凡聖同躔　　超然名之曰祖",
    "X78n1553_006:0443b02": "衒之聞偈。悲喜交并。曰願師久住世間。化導群有。師",
    "X78n1553_006:0443b03": "曰。吾即逝矣。不可久留。振此萬差。多逢患難。衒之曰。",
    "X78n1553_006:0443b04": "未審何人。願垂姓字。弟子為師除得。師曰。吾以傳佛",
    "X78n1553_006:0443b05": "祕密。利益迷徒。害彼自安。必無此理。衒之曰。師若不",
    "X78n1553_006:0443b06": "言。何表通變觀照之力。乃為讖曰。",
    "X78n1553_006:0443b07": "　江槎分玉浪　　管炬開金鎖　　二三相共行",
    "X78n1553_006:0443b08": "　九十無彼我",
    "X78n1553_006:0443b09": "衒之聞已。莫究其端。默記于懷。禮辭而去。魏朝順世。",
    "X78n1553_006:0443b10": "丙辰歲葬熊耳山。後三歲。魏宋雲奉使西域。迴遇師",
    "X78n1553_006:0443b11": "於葱嶺。見手擕隻履。翩然獨逝。雲曰。何往。達磨曰。西",
    "X78n1553_006:0443b12": "天去。又謂雲曰。汝主已厭世。雲聞之茫然。別師東邁。",
    "X78n1553_006:0443b13": "暨復命。明帝已登遐矣。迨孝莊即位。雲具奏其事。帝",
    "X78n1553_006:0443b14": "令啟壙。唯空棺。一隻革履存焉。舉國為之驚歎。奉詔",
    "X78n1553_006:0443b15": "取遺履。出於少林寺供養。至唐開元中。為信道者盜",
    "X78n1553_006:0443b16": "於五臺山華嚴寺。今不知所在。初。梁武遇師。因緣末",
    "X78n1553_006:0443b17": "契。誌公甞有言曰。帝遇而不遇也。此是傳佛心印。即",
    "X78n1553_006:0443b18": "觀音身也。帝復聞宋雲事。乃御撰師碑焉。代宗諡圓",
    "X78n1553_006:0443b19": "覺大師。塔曰空觀。",
    "X78n1553_006:0443b21": "天聖廣燈錄卷第六"
}