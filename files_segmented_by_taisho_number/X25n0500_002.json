{
    "X25n0500_002:0669c09": "金剛般若波羅蜜經註疏卷下",
    "X25n0500_002:0669c11": "△十一斷住修降伏是我疑(此疑從前諸文無我而來。分二。初重詰細",
    "X25n0500_002:0669c12": "由)。",
    "X25n0500_002:0669c13": "爾時須菩提白佛言(至)云何應住云何降伏其心。",
    "X25n0500_002:0669c14": "疏。宗泐師云。善現初問此義。至是復問者。何耶。葢",
    "X25n0500_002:0669c15": "問辭雖同。其意則別。所云別者。謂初問意。但問能",
    "X25n0500_002:0669c16": "降能住之法。此之問意。若謂我能住能降者。存此",
    "X25n0500_002:0669c17": "分別之見。則障於證真無住之道。故尊者又問。其",
    "X25n0500_002:0669c18": "文雖重。而義非贅也。△二正示心印。",
    "X25n0500_002:0669c19": "佛告須菩提(至)阿耨多藐三菩提心者。",
    "X25n0500_002:0669c20": "疏。宗泐師云。此一節文意。亦與前同。但是破情顯",
    "X25n0500_002:0669c21": "智。所破之情。即我人等四相。是地前粗執。所顯之",
    "X25n0500_002:0669c22": "智。即般若真智。自此而下。忘智顯理。破我人等四",
    "X25n0500_002:0669c23": "相。即地上細執。所謂斷十障。證十如。由此賢位。漸",
    "X25n0500_002:0669c24": "入聖位階矣。當生如是心等下云云者。了一切異",
    "X25n0500_002:0670a01": "生。即涅槃相。同一味故。是故平等淨界。佛無生度。",
    "X25n0500_002:0670a02": "若有生度。即菩薩證智未忘。能所生滅。相未淨故。",
    "X25n0500_002:0670a03": "所以我人等四相。決未斷也所以者何。實無有法",
    "X25n0500_002:0670a04": "發菩提心者。以妙圓覺海心。證智都不得。所謂菩",
    "X25n0500_002:0670a05": "薩入初地時。得徧行真如并下九種如如心也。故",
    "X25n0500_002:0670a06": "即頓捨異生等障耳。",
    "X25n0500_002:0670a07": "△十二斷佛因。是有菩薩疑。(此疑從上實。無有法發菩提心者而來。文",
    "X25n0500_002:0670a08": "二。初反問徵詰。二尊者領悟)今初。反問徵詰。",
    "X25n0500_002:0670a09": "須菩提於意云何(至)得阿耨多羅三藐三菩提不。",
    "X25n0500_002:0670a10": "疏。宗泐師云。由前實無有法發菩提心者。意謂無",
    "X25n0500_002:0670a11": "發心者。則無菩薩。云何本師。於燈佛前。名曰善慧。",
    "X25n0500_002:0670a12": "行摩訶衍。得授記耶。佛恐尊者。潛有此疑。故佛反",
    "X25n0500_002:0670a13": "問而詰之曰。佛於然燈佛所。為是有法得耶。無法",
    "X25n0500_002:0670a14": "得耶。△二領悟實答。",
    "X25n0500_002:0670a15": "不也世尊如我解佛(至)得阿耨多羅三藐三菩提。",
    "X25n0500_002:0670a16": "疏。尊者領悟答意云。佛雖為善慧。彼時都無所得。",
    "X25n0500_002:0670a17": "離諸分別。證得唯識真勝義性。離諸名相。絕諸對",
    "X25n0500_002:0670a18": "待。由證無生法忍。故燈佛而印證來記作佛云耳。",
    "X25n0500_002:0670a19": "是故善慧。已證能所相淨。誰云菩薩行耶。△三印",
    "X25n0500_002:0670a20": "證其答。",
    "X25n0500_002:0670a21": "佛言如是如是(至)如來得阿耨多羅三藐三菩提。",
    "X25n0500_002:0670a22": "疏。宗泐師云。善現會法無所得者。以了佛昔智境",
    "X25n0500_002:0670a23": "相淨。始證無生忍果。故佛然其意。乃言如是如是。",
    "X25n0500_002:0670a24": "印可尊者。契佛心地法耳。△四反復申明。",
    "X25n0500_002:0670b01": "須菩提若有法如來得阿耨多羅三藐三菩提者然",
    "X25n0500_002:0670b02": "燈佛則不與我授記汝於來世當得作佛號釋迦牟",
    "X25n0500_002:0670b03": "尼(斯反文也)以實無有法得阿耨多羅三藐三菩提是故",
    "X25n0500_002:0670b04": "然燈佛與我授記作是言汝於來世當得作佛號釋",
    "X25n0500_002:0670b05": "迦牟尼(即順文也)。",
    "X25n0500_002:0670b06": "疏。由上示法無所得。始證阿耨菩提。今又反覆申",
    "X25n0500_002:0670b07": "明。總示法無自相。離諸名字。以令尊者。頓悟如來",
    "X25n0500_002:0670b08": "所證妙果。乃佛心地中。本來具足故。今直示心地",
    "X25n0500_002:0670b09": "法門。於無授記中。而云授記也。故佛實無法得。昔",
    "X25n0500_002:0670b10": "燈佛印證我佛心地之果耳。",
    "X25n0500_002:0670b11": "△十三斷無因。則無佛法疑。(此疑。從上佛在然燈佛前。因無法得而來。",
    "X25n0500_002:0670b12": "分三。初斷無佛法疑。二直示法體。三喻示超法體)今初斷無佛法疑。",
    "X25n0500_002:0670b13": "何以故如來者(至)佛得阿耨多羅三藐三菩提。",
    "X25n0500_002:0670b14": "疏。何以故者。徵起之辭也。疑意由前云。實無有法。",
    "X25n0500_002:0670b15": "得菩提果。故授燈記。若果實無有法得而證佛者。",
    "X25n0500_002:0670b16": "則因既無法得。果亦無法得。云何至佛菩提。而又",
    "X25n0500_002:0670b17": "有法得耶。故佛直示斷疑。文曰。如來者。即諸法如",
    "X25n0500_002:0670b18": "義。謂佛所證之法。非從外得。性本自如。非生滅之",
    "X25n0500_002:0670b19": "法體耳。豈墮二邊者乎。△二直示法體。",
    "X25n0500_002:0670b20": "須菩提如來所得阿耨多羅(至)是故名一切法。",
    "X25n0500_002:0670b21": "疏。宗泐師云。所得菩提者。忘情執而理現。蕩智相",
    "X25n0500_002:0670b22": "而無生。體露真常。無拘戲論法耳。無實等文者。掃",
    "X25n0500_002:0670b23": "二邊相也。謂如來法體。非墮有為相也。故云無實。",
    "X25n0500_002:0670b24": "獨露真常也。故云無虗。以是之故。所以如來觸處",
    "X25n0500_002:0670c01": "自如。唯佛與佛。乃能究竟。須菩提下。佛又復示善",
    "X25n0500_002:0670c02": "現。法非法義者。以一切法。虗相本盡。真性本現。故",
    "X25n0500_002:0670c03": "云即非一切法也。亦不可云無一切法。故云是故",
    "X25n0500_002:0670c04": "名一切法耳。所謂即妙有而真空。即真空而妙有。",
    "X25n0500_002:0670c05": "空有鎔融。離即離非。獨顯如如。方契菩提心印法",
    "X25n0500_002:0670c06": "故。△三喻示超法體。",
    "X25n0500_002:0670c07": "須菩提譬如人身長大(至)即為非大身是名大身。",
    "X25n0500_002:0670c08": "宗泐師云。上示如來所證真如法體。徧一切處。豈",
    "X25n0500_002:0670c09": "非是長大際相。故佛恐尊者。潛於法體中。生長大",
    "X25n0500_002:0670c10": "見。特示以喻。而徵之曰。譬如人身長大。而起長大",
    "X25n0500_002:0670c11": "見否。尊者因喻。有悟法體。非長短大小量也。以是",
    "X25n0500_002:0670c12": "之故。佛說非身。是名大身。然大身有二。一者法性",
    "X25n0500_002:0670c13": "身。是異熟果盡。證無為無漏。故非大小相也。二功",
    "X25n0500_002:0670c14": "德身。轉識成智。證有為無漏。故非大小相也。前是",
    "X25n0500_002:0670c15": "法身。後是報身。又報身攝歸法身。故名非身。攝法",
    "X25n0500_002:0670c16": "身而成報身。故非大身。是以離諸漏相。證無我二",
    "X25n0500_002:0670c17": "性。故非大小相也。",
    "X25n0500_002:0670c18": "△十四斷無我度生嚴土疑(此還從十二疑中。實無有法發心者而來)。",
    "X25n0500_002:0670c19": "須菩提菩薩亦如是(至)如來說名真是菩薩。",
    "X25n0500_002:0670c20": "疏。上示無我無人。云何度生及淨佛土耶。佛恐善",
    "X25n0500_002:0670c21": "現有疑。即示斷疑。文曰。菩薩亦如是。若云我當度",
    "X25n0500_002:0670c22": "生。我當嚴土。則不名菩薩矣。以菩薩不了法界平",
    "X25n0500_002:0670c23": "等。無增減故。若於平等淨界。達無增減。則終日度",
    "X25n0500_002:0670c24": "生。無生可度。終日嚴土。無土可嚴。所以然者。以菩",
    "X25n0500_002:0671a01": "薩通達無我法故。是則名為真大士也。故彌勒偈",
    "X25n0500_002:0671a02": "云。不達真法界。起度眾生意。及清淨國土。生心即",
    "X25n0500_002:0671a03": "顛倒。故知剎那生心。非達無我法故。",
    "X25n0500_002:0671a04": "△十五斷諸佛不見諸法疑(此疑。從不見生土。可淨可度意而來。文二。",
    "X25n0500_002:0671a05": "初五眼明淨。二心徹智淨)今初五眼明淨。",
    "X25n0500_002:0671a06": "須菩提於意云何(至)如是世尊如來有佛眼。",
    "X25n0500_002:0671a07": "疏。宗泐師云。前說不見生土不見為我菩薩者。如",
    "X25n0500_002:0671a08": "是不見諸法。名為如來。然而如來。具足五眼。豈都",
    "X25n0500_002:0671a09": "無所見耶。佛恐善現潛有此疑。由是一一反問。而",
    "X25n0500_002:0671a10": "詰之曰。如來位證果圓。可得五眼圓明。見諸法否。",
    "X25n0500_002:0671a11": "故尊者一一答云。如是如是。而具足之也。夫五眼",
    "X25n0500_002:0671a12": "者。古德云。天眼通非礙。肉眼礙非通。法眼唯觀俗。",
    "X25n0500_002:0671a13": "慧眼了諸空。佛眼如千日。照異體還同。此之五眼。",
    "X25n0500_002:0671a14": "通該十界。而優劣有殊。如經所說五眼。皆如來所",
    "X25n0500_002:0671a15": "具者。無非佛眼也。△二心徹智淨。",
    "X25n0500_002:0671a16": "須菩提於意云何如恒河中(至)未來心不可得。",
    "X25n0500_002:0671a17": "疏。由佛既具五眼圓明。故復示尊者云。無量恒河",
    "X25n0500_002:0671a18": "沙世界。若干眾生之心。種種異見不同。佛悉知者。",
    "X25n0500_002:0671a19": "葢由以無分別智而知。猶圓鏡之臨空。若澄波之",
    "X25n0500_002:0671a20": "月現。所謂光吞萬像影。無喜亦無嗔耳。一切諸心。",
    "X25n0500_002:0671a21": "皆為非心者。妄識本空也。是名為心者。真心不滅",
    "X25n0500_002:0671a22": "也。所以者何下。釋非心之所以。葢三世之心。過去",
    "X25n0500_002:0671a23": "已滅。未來未至。現在不住。皆是虗妄生滅。故求之",
    "X25n0500_002:0671a24": "不可得也。",
    "X25n0500_002:0671b01": "△十六斷福德例心顛例疑。(此疑從上。心住顛倒而來。文二。初問答標",
    "X25n0500_002:0671b02": "多。次反覆申明)今初問答標多。",
    "X25n0500_002:0671b03": "須菩提於意云何(至)以是因緣得福甚多。",
    "X25n0500_002:0671b04": "疏。宗泐師云。前說眾生。心有住著。是為顛倒。若福",
    "X25n0500_002:0671b05": "由心造。豈亦是顛倒耶。佛恐潛有此疑。故佛舉示",
    "X25n0500_002:0671b06": "大千滿中。七寶徧布。施與眾生。是人以是因緣。得",
    "X25n0500_002:0671b07": "福多否。尊者答意。深解佛說。以無住相布施。方為",
    "X25n0500_002:0671b08": "得福多耳。△二反覆申明。",
    "X25n0500_002:0671b09": "須菩提若福德有實(至)如來說得福德多。",
    "X25n0500_002:0671b10": "疏。宗泐師云。佛斷此福德有實者。住相布施。成有",
    "X25n0500_002:0671b11": "漏因。其福則寡。福德無者。是離相布施。成無漏因。",
    "X25n0500_002:0671b12": "其福乃多。是則不住於相。心離顛倒。所作之福。無",
    "X25n0500_002:0671b13": "非善也。",
    "X25n0500_002:0671b14": "△十七斷無為。何有相好疑。(此疑。從前如來者。即諸法如義而來。文二",
    "X25n0500_002:0671b15": "初斷色身是佛疑。二斷諸相是佛疑)今初斷色身是佛疑。",
    "X25n0500_002:0671b16": "須菩提於意云何佛可以(至)是名具足色身。",
    "X25n0500_002:0671b17": "疏。宗泐師云。上說諸佛所證。乃無為之法。云何佛",
    "X25n0500_002:0671b18": "身而有相好色耶。佛恐尊者潛有此疑。故佛反問",
    "X25n0500_002:0671b19": "而詰之曰。佛可以具足色身見否。尊者深通實相。",
    "X25n0500_002:0671b20": "故答云。不應以具足色身見。以色即非色。身即非",
    "X25n0500_002:0671b21": "身。唯一法身體也。故云。法身妙無為。不墮於諸色。",
    "X25n0500_002:0671b22": "亦不離色身。見佛具足體。△二斷諸相是佛疑。",
    "X25n0500_002:0671b23": "須菩提於意云何如來可以(至)是名諸相具足。",
    "X25n0500_002:0671b24": "疏。前示色即非色。所謂匿王觀身實相。觀佛亦然。",
    "X25n0500_002:0671c01": "佛又重示。諸相非相問答意者。謂法身無為。不墮",
    "X25n0500_002:0671c02": "諸數。直指靈源。一真淨法界體故。慈氏偈曰。不離",
    "X25n0500_002:0671c03": "於法身。彼二非不佛。故重說成就。亦無二及有。無",
    "X25n0500_002:0671c04": "二者。無色相二身也。所謂色不異空。故即色相而",
    "X25n0500_002:0671c05": "即法身之妙體也。故云了達本來際。智相都不得。",
    "X25n0500_002:0671c06": "△十八斷無身。何以說法疑。(此疑。從上身相不可得見而來。文二。初遮",
    "X25n0500_002:0671c07": "異見。二示正見)今初遮異見。",
    "X25n0500_002:0671c08": "須菩提汝勿謂如來作是念(至)不能解我所說故。",
    "X25n0500_002:0671c09": "疏。宗泐師云。如來色身相好。不可得見。云何為人",
    "X25n0500_002:0671c10": "演說法耶。佛恐尊者潛有此疑。故佛斷疑切誡辭",
    "X25n0500_002:0671c11": "曰。汝勿謂如來有所說法。今眾生見佛有所說者。",
    "X25n0500_002:0671c12": "乃佛昔悲願弘深。於平等法界。無增減中而示聲",
    "X25n0500_002:0671c13": "色。演法利生。以是法不可示。言辭相寂滅。故云莫",
    "X25n0500_002:0671c14": "作是念。何以故。若人言下。謂若生等不達此意。實",
    "X25n0500_002:0671c15": "謂如來有所說者。則為謗佛。不能解我第一義諦",
    "X25n0500_002:0671c16": "故。若生等不執此意。則知如來稱性而說。說即無",
    "X25n0500_002:0671c17": "說。則無增益謗咎之過耳。△二示正見二。初示說",
    "X25n0500_002:0671c18": "無說相。二示大生得入。今初示說無說相。",
    "X25n0500_002:0671c19": "須菩提說法者無法可說是名說法。",
    "X25n0500_002:0671c20": "疏。由佛上遮異見。故向下直示說無說相。所說文",
    "X25n0500_002:0671c21": "字。性空寂滅。即解脫相故。△二示大生得入。",
    "X25n0500_002:0671c22": "爾時慧命須菩提白佛言(至)聞說是法生信心不。",
    "X25n0500_002:0671c23": "宗泐師云。善現解空第一。與般若空慧相應。以慧",
    "X25n0500_002:0671c24": "為命。故稱慧命。前云身乃非身之身。法乃非說而",
    "X25n0500_002:0672a01": "說。身說俱妙。難信難解。所以有此疑問。",
    "X25n0500_002:0672a02": "佛言須菩提彼非眾生非不眾生。",
    "X25n0500_002:0672a03": "疏。宗泐師云。眾生有聖有凡。而凡夫眾生。於般若",
    "X25n0500_002:0672a04": "性。不能深信。聖體眾生。乃能信解。言彼非眾生者。",
    "X25n0500_002:0672a05": "非凡情眾生也。非不眾生者。非聖體眾生也。聖體",
    "X25n0500_002:0672a06": "眾生者。即大根器也。豈可視為凡情眾生。而不能",
    "X25n0500_002:0672a07": "信乎。佛恐善現。未達此意。故下文。重又釋之。",
    "X25n0500_002:0672a08": "何以故須菩提(至)說非眾生是名眾生。",
    "X25n0500_002:0672a09": "疏。宗泐師云。眾生眾生者。牒上文非眾生。非不眾",
    "X25n0500_002:0672a10": "生也。如來說非眾生等文者。言非凡夫。是聖體眾",
    "X25n0500_002:0672a11": "生。乃能信耳。",
    "X25n0500_002:0672a12": "△十九斷無法。如何得說疑。(此疑從上十二十三疑中無法得阿耨菩",
    "X25n0500_002:0672a13": "提而來。文二。初詰探幽徹。二佛示玄妙)今初詰探幽微。",
    "X25n0500_002:0672a14": "須菩提白佛言世尊(至)為無所得耶。",
    "X25n0500_002:0672a15": "疏。宗泐師云。前既云。實無法得成無上覺。如何却",
    "X25n0500_002:0672a16": "有修證。故疑問之曰。為佛證菩提。是得無所得耶。",
    "X25n0500_002:0672a17": "證無所證耶。然尊者已知佛得無所得。證無所證。",
    "X25n0500_002:0672a18": "方入大圓覺海。今欲佛重露幽微。以示後徒云爾。",
    "X25n0500_002:0672a19": "△二佛示玄妙三。(初示無法得。二示平等為正。三示修成證果)今初(示無",
    "X25n0500_002:0672a20": "法得)。",
    "X25n0500_002:0672a21": "佛言如是如是(至)名阿耨多羅三藐三菩提。",
    "X25n0500_002:0672a22": "疏。由善現得悟佛意了證之處。故印證云。如是如",
    "X25n0500_002:0672a23": "是。我證菩提。實無法得。所謂成道亦無得。本性圓",
    "X25n0500_002:0672a24": "寂故。△二示平等為正。",
    "X25n0500_002:0672b01": "復次須菩提是法平等無有高下(至)三藐三菩提。",
    "X25n0500_002:0672b02": "疏。由前示無少法可得。佛又恐尊者墮無生見解。",
    "X25n0500_002:0672b03": "故此文中。復示菩提。無纖毫增減。所謂諸菩薩超",
    "X25n0500_002:0672b04": "十地果圓。證寂而常照。照而常寂。以至非寂非照。",
    "X25n0500_002:0672b05": "即寂即照。離即離非。坐斷一切。頓離諸相。名曰平",
    "X25n0500_002:0672b06": "等。真平等耳。故云。是法平等無有高下者。是名得",
    "X25n0500_002:0672b07": "阿耨菩提果也。△三示由修成證。分三。初由證無",
    "X25n0500_002:0672b08": "我。二示助修成證。三智淨果圓。今初。由證無我。",
    "X25n0500_002:0672b09": "以無我無人無眾生無壽者。",
    "X25n0500_002:0672b10": "疏。以無四相下。謂智淨理圓。獨無伴侶。豈有我人",
    "X25n0500_002:0672b11": "眾生壽者智相。法我見哉。由菩薩妙舍摩他。止觀",
    "X25n0500_002:0672b12": "力故。證無我分圓也。△二示助修成證。",
    "X25n0500_002:0672b13": "修一切善法即得阿耨多羅三藐三菩提。",
    "X25n0500_002:0672b14": "疏。修一切善法者。即三施該六度。六度成萬行也。",
    "X25n0500_002:0672b15": "由修離相之力。超十地果圓。即得阿耨多羅三藐",
    "X25n0500_002:0672b16": "三菩提故。△三智淨果圓。",
    "X25n0500_002:0672b17": "須菩提所言善法者如來說即非善法是名善法。",
    "X25n0500_002:0672b18": "疏。夫斷障證真已入妙圓覺海。所謂證無證相。智",
    "X25n0500_002:0672b19": "無智相。生滅心淨。誰云善法。誰云非善法耶。唯證",
    "X25n0500_002:0672b20": "者蕩無纖塵耳。故亦名善法也。",
    "X25n0500_002:0672b21": "△二十斷所說無記非因疑(此疑從上修善法而來)。",
    "X25n0500_002:0672b22": "須菩提若三千大千世界中(至)筭數譬喻所不能及。",
    "X25n0500_002:0672b23": "疏。前云。既從修善法得證阿耨菩提者。則佛所說",
    "X25n0500_002:0672b24": "是無記法。不能克證菩提果耶。佛恐尊者。潛有此",
    "X25n0500_002:0672c01": "疑。故直示斷疑文曰。夫名句文身。雖屬無記之法。",
    "X25n0500_002:0672c02": "若人得聞一歷耳根。即得頓斷色空二相。入無漏",
    "X25n0500_002:0672c03": "心印。故持寶滿大千之界須彌之多。而不及持經",
    "X25n0500_002:0672c04": "福行者。何也葢持經福行得成無漏福果之因。故",
    "X25n0500_002:0672c05": "慈氏偈云。雖言無記法。而說是彼因。彼因者。即菩",
    "X25n0500_002:0672c06": "提妙果之因也。",
    "X25n0500_002:0672c07": "△二十一斷平等云何度生疑。(此疑從第十九疑中是法平等而來。",
    "X25n0500_002:0672c08": "分三。初示實無生度。二示有度則墮四相。三示佛假我非墮情見)今初示實無生",
    "X25n0500_002:0672c09": "度。",
    "X25n0500_002:0672c10": "須菩提於意云何(至)實無有眾生如來度者。",
    "X25n0500_002:0672c11": "疏。由前既云。是法平等。則無生佛之相。云何諸佛",
    "X25n0500_002:0672c12": "令生入滅度耶。故佛恐尊者潛有此疑。徵示斷疑",
    "X25n0500_002:0672c13": "文曰。汝勿謂如來作是念有生可度。何以故。以平",
    "X25n0500_002:0672c14": "等真界佛無生度。故云實無有生如來度者。△二",
    "X25n0500_002:0672c15": "示佛有度則墮四相。",
    "X25n0500_002:0672c16": "若有眾生如來度者如來則有我人眾生壽者。",
    "X25n0500_002:0672c17": "疏。若佛計度生見。則生界不空。墮於四相以實無",
    "X25n0500_002:0672c18": "生度。故生界不減。佛界不增。是故達平等者。生無",
    "X25n0500_002:0672c19": "生相。佛無佛相。△三示假我非墮情見。",
    "X25n0500_002:0672c20": "須菩提如來說有我者(至)即非凡夫是名凡夫。",
    "X25n0500_002:0672c21": "疏。如來示云有我者。不見我非我耳。雖云我者。隨",
    "X25n0500_002:0672c22": "世俗諦。說假我意。然而自證分際中。獨無伴侶。誰",
    "X25n0500_002:0672c23": "云我耶非我耶。而凡夫之人見佛云我。則云佛尚",
    "X25n0500_002:0672c24": "稱我。云何是非我耶。故佛示云。若計我者。是凡夫",
    "X25n0500_002:0673a01": "也。若不計我則非凡夫。是聖見眾生。即假名凡夫",
    "X25n0500_002:0673a02": "也。",
    "X25n0500_002:0673a03": "△二十二斷以相比知真佛疑。(此疑從第十七疑如來不應以色身",
    "X25n0500_002:0673a04": "諸相而來。分三。初詰探。二佛難。三佛遮)今初詰探。",
    "X25n0500_002:0673a05": "須菩提於意云何(至)以三十二相觀如來。",
    "X25n0500_002:0673a06": "疏。以三十二相者。應身也。觀如來者。法身也。今佛",
    "X25n0500_002:0673a07": "擊探尊者曰。汝可以在吾三十二相應身中。觀法",
    "X25n0500_002:0673a08": "身如來否。尊者答云。如是如是。以三十二相應身",
    "X25n0500_002:0673a09": "中。觀法身如來也。△二佛難。",
    "X25n0500_002:0673a10": "佛言須菩提(至)不應以三十二相觀如來。",
    "X25n0500_002:0673a11": "疏。由上善現即答以應身中可見法身如來。故佛",
    "X25n0500_002:0673a12": "恐尊者以佛法身。仍墮聲色之量。隨示輪王。亦同",
    "X25n0500_002:0673a13": "佛相。而難之也。夫輪王者。昔無非修施戒之福。未",
    "X25n0500_002:0673a14": "脫欲界果色。因福果熟似同佛相。即非無漏之色。",
    "X25n0500_002:0673a15": "是見愛色也。今佛轉識成智。得有為無漏不墮諸",
    "X25n0500_002:0673a16": "數。即聲色而非聲色。同真際等法性。豈以輪王見",
    "X25n0500_002:0673a17": "愛之色而可類哉。故佛難示尊者曰。若以三十二",
    "X25n0500_002:0673a18": "相觀如來者。即轉輪聖王亦為如來矣。須菩提白",
    "X25n0500_002:0673a19": "佛言下。即尊者一聞難語。乃徹悟如來法身頓離",
    "X25n0500_002:0673a20": "諸相。不可以聲色境上而見佛法身也。所謂宗門",
    "X25n0500_002:0673a21": "法眼非是色邊際事。豈虗謬語耶。△三佛遮。",
    "X25n0500_002:0673a22": "爾引世尊而說偈言。",
    "X25n0500_002:0673a23": "若以色見我以音聲求我是人行邪道不能見如來。",
    "X25n0500_002:0673a24": "疏。佛既見尊者。一悟法身非聲色境。故重示偈證",
    "X25n0500_002:0673b01": "曰。若以聲色見聞我者。是人乃墮凡夫徧計性也。",
    "X25n0500_002:0673b02": "豈見法身如來淨妙之體也哉。是知要百尺竿頭",
    "X25n0500_002:0673b03": "重進一步。十方世界頓現金身矣。",
    "X25n0500_002:0673b04": "△二十三斷佛果非關福相疑。(此疑從上不應以具足相觀佛而來。",
    "X25n0500_002:0673b05": "分四。初遮毀相之念。二出毀相之過。三明福相不失。四明不失所以)今初遮毀相念。",
    "X25n0500_002:0673b06": "須菩提汝若作是念(至)得阿耨多羅三藐三菩提。",
    "X25n0500_002:0673b07": "疏。宗泐師云。上明如來所證菩提不從福德而致",
    "X25n0500_002:0673b08": "是則菩薩所修福德不成菩提之因。亦不克果報",
    "X25n0500_002:0673b09": "耶。佛恐尊者生疑墮無為坑見離福德相而成如",
    "X25n0500_002:0673b10": "來。故佛誡辭曰。汝若執離相見不以具足福德相",
    "X25n0500_002:0673b11": "故而得阿耨多羅三藐三菩提者。則墮毀相見撥",
    "X25n0500_002:0673b12": "無因果過。故佛切誡尊者曰。莫作是念如來不以",
    "X25n0500_002:0673b13": "具足福德相故。得阿耨菩提也。△二出毀相過。",
    "X25n0500_002:0673b14": "須菩提汝若作是念(至)說諸法斷滅莫作是念。",
    "X25n0500_002:0673b15": "疏。由上誡尊者切切辭云。汝莫作小乘斷滅見念。",
    "X25n0500_002:0673b16": "汝若作是念發阿耨多羅三藐三菩提心者。豈非",
    "X25n0500_002:0673b17": "說諸法斷滅相。則墮外道見也。葢大乘所修福德",
    "X25n0500_002:0673b18": "之因福德之果。但離取著之相。故又誡云莫起小",
    "X25n0500_002:0673b19": "乘斷滅見之念耳。△三明福相不失。",
    "X25n0500_002:0673b20": "何以故發阿耨多羅(至)於法不說斷滅相。",
    "X25n0500_002:0673b21": "疏。何以故下重徵其意。言發菩提心者。必須悲以",
    "X25n0500_002:0673b22": "導諸行。智以斷諸惑。習三心之妙觀。運定慧之雙",
    "X25n0500_002:0673b23": "融。遊十地之真如。涉五忍之覺海。方得成就妙菩",
    "X25n0500_002:0673b24": "提果。遠離斷滅相也。宗門所謂修證即不無。染污",
    "X25n0500_002:0673c01": "即不得。豈墮斷滅見也。△四明不失福所以。分二。",
    "X25n0500_002:0673c02": "初明地前住相行施。次地後證無我法。今初明地",
    "X25n0500_002:0673c03": "前住相行施。",
    "X25n0500_002:0673c04": "須菩提若菩薩以滿恒河沙等世界七寶持用布施。",
    "X25n0500_002:0673c05": "疏。宗泐師云。假使初心大士。以無量世界七寶行",
    "X25n0500_002:0673c06": "施度等行。皆以住相而行之者。所謂五蘊心相不",
    "X25n0500_002:0673c07": "能廓徹清淨。知無我者。尚未得入通達位。況進修",
    "X25n0500_002:0673c08": "習位。及究竟位中。忘取相心耶。△次地上證知無",
    "X25n0500_002:0673c09": "我法。分二。初超勝地前。二斷疑取證。今初超勝地",
    "X25n0500_002:0673c10": "前。",
    "X25n0500_002:0673c11": "若復有人知一切法無我(至)以諸菩薩不受福德故。",
    "X25n0500_002:0673c12": "疏。宗泐師云。若有人知一切法無我得成於忍云",
    "X25n0500_002:0673c13": "云者。無我。無人法二執見也。忍者。即無生法忍也。",
    "X25n0500_002:0673c14": "謂初地已去。至入究竟位中。俱名為忍。故地前。亦",
    "X25n0500_002:0673c15": "名為忍。修比量觀。未脫取相心故。即解行無生也。",
    "X25n0500_002:0673c16": "從初地至十地。謂之分證無生。從十地至等妙覺",
    "X25n0500_002:0673c17": "地。謂之究竟無生。既得無生忍已。則勝于地前忘",
    "X25n0500_002:0673c18": "相行施。其究竟大不同耳。故云此地上。勝於地前",
    "X25n0500_002:0673c19": "菩薩。所作功德。何以故。以諸菩薩不受福德故。言",
    "X25n0500_002:0673c20": "不受者。不受有漏諸福德也。夫有漏者。未斷分段",
    "X25n0500_002:0673c21": "及變易生死心意識也。今得無漏之福。所謂轉識",
    "X25n0500_002:0673c22": "成智。得有為無漏。永證大圓覺地。故云不受住相",
    "X25n0500_002:0673c23": "之福德也。△二斷疑取證。",
    "X25n0500_002:0673c24": "須菩提白佛言世尊(至)是故說不受福德。",
    "X25n0500_002:0674a01": "疏。佛直示無漏妙德。則不受而受。得入性功德耳。",
    "X25n0500_002:0674a02": "尊者因不解此意生疑。復白佛言世尊。菩薩云何",
    "X25n0500_002:0674a03": "不受。既不云受福德。云何能證無生法忍。佛即示",
    "X25n0500_002:0674a04": "之曰。菩薩所作六度萬行之福德者。不應貪著有",
    "X25n0500_002:0674a05": "漏無漏取相之心。是故云。不受諸福德也。所謂富",
    "X25n0500_002:0674a06": "有萬德。蕩無纖塵者。是名真福德耳。",
    "X25n0500_002:0674a07": "△二十四斷化身出現受福疑(此疑從上不受福德而來)。",
    "X25n0500_002:0674a08": "須菩提若有人言(至)亦無所去故名如來。",
    "X25n0500_002:0674a09": "疏。宗泐師云。有來去坐臥者。乃應身如來也。無來",
    "X25n0500_002:0674a10": "無去者。法身如來也。然如來昔行菩薩道時不受",
    "X25n0500_002:0674a11": "福報。云何至果菩提有去來坐臥之相。使諸眾生",
    "X25n0500_002:0674a12": "供養獲福。佛恐尊者。有此疑意。故佛示之曰。雖有",
    "X25n0500_002:0674a13": "去來動作之相應身受供。而法身之體。如如恒不",
    "X25n0500_002:0674a14": "動也。故彌勒偈云。去來化身佛。如來常不動。於是",
    "X25n0500_002:0674a15": "法界處。非一亦非異。由非一非異。故亦能一能異。",
    "X25n0500_002:0674a16": "一多圓融。自在無礙耳。",
    "X25n0500_002:0674a17": "△二十五斷法身化身一異疑。(此疑從上應有去來法無去來而來",
    "X25n0500_002:0674a18": "分七。初破應身異相。二破法身一相。三破一異合相。四破凡夫墮我相見。五示真我相。六示正知見相。七",
    "X25n0500_002:0674a19": "示寂用雙忘相。今初應身異相。分二。初問微塵多否。次答微塵喻應無性)今初微塵多",
    "X25n0500_002:0674a20": "否。",
    "X25n0500_002:0674a21": "須菩提若善男子善女人(至)須菩提言甚多世尊。",
    "X25n0500_002:0674a22": "疏。佛問世界碎塵而又稱微塵者。乃極微細之塵",
    "X25n0500_002:0674a23": "也。即如空中遊塵而破七分。七分之塵。又各破七",
    "X25n0500_002:0674a24": "分。乃透佛金之塵。亦名隣虗塵。即色邊際塵也。今",
    "X25n0500_002:0674b01": "佛舉示尊者。故答云甚多。△二答微塵喻應無性。",
    "X25n0500_002:0674b02": "何以故若是微塵眾(至)則非微塵眾是名微塵眾。",
    "X25n0500_002:0674b03": "疏。以世界既碎為塵。故塵性實無所有。以世界對",
    "X25n0500_002:0674b04": "待為名。故云微塵眾也。所以者何下。云佛說微塵",
    "X25n0500_002:0674b05": "眾。微塵以世界為體。故塵無塵性。則非微塵也。然",
    "X25n0500_002:0674b06": "此碎界為塵。各住本位。亦可寄名微塵。故云是名",
    "X25n0500_002:0674b07": "微塵也。今則塵無異性。以喻法身流轉諸趣。動作",
    "X25n0500_002:0674b08": "施為。如水成波。則波無異相。若內證一心。本無異",
    "X25n0500_002:0674b09": "相。外應隨機。寓名應相。即應相。即應身而無應身",
    "X25n0500_002:0674b10": "異相也。△二破法身一相。",
    "X25n0500_002:0674b11": "世尊如來所說三千大千世界即非世界是名世界。",
    "X25n0500_002:0674b12": "疏。既微塵聚而為界。故界即非界。今現住本位故",
    "X25n0500_002:0674b13": "亦名世界。以喻法身原本應身異相。而成法身。故",
    "X25n0500_002:0674b14": "法身一相。了不可得。又則佛身無為。本不墮諸數。",
    "X25n0500_002:0674b15": "豈有一相而可異哉。△三破一異合相。",
    "X25n0500_002:0674b16": "何以故若世界實有者(至)但凡夫之人貪著其事。",
    "X25n0500_002:0674b17": "疏。前示應無異相。後示法無一相。今既一異之相",
    "X25n0500_002:0674b18": "不存。況存一合相者。善現又恐法眾墮一合相見。",
    "X25n0500_002:0674b19": "故復示之曰。世界雖塵聚成。有似一合相者。然一",
    "X25n0500_002:0674b20": "合相者。即非一合相也。所以然者。若塵既聚為界。",
    "X25n0500_002:0674b21": "中間合相。又從誰立。因隨世俗言說。假名一合相",
    "X25n0500_002:0674b22": "者。故佛印證尊者曰。一合相者。即是不可說也。但",
    "X25n0500_002:0674b23": "凡情墮於心識。種種執取計量之見是故佛法性",
    "X25n0500_002:0674b24": "體本是離垢。凡情不了。於無言說中。墮于言說耳。",
    "X25n0500_002:0674c01": "以上破非一異合相已竟。所謂法體如如。無自相",
    "X25n0500_002:0674c02": "也。△四破凡夫墮我相見。",
    "X25n0500_002:0674c03": "須菩提若人言佛說我見(至)是人不解如來所說義。",
    "X25n0500_002:0674c04": "疏。由前法無自相。法身真我又從誰得。故佛斷尊",
    "X25n0500_002:0674c05": "者疑曰。若眾生自墮情執不空四相。反云如來亦",
    "X25n0500_002:0674c06": "有四相之見。故佛徵尊者曰。若人云佛有四相我",
    "X25n0500_002:0674c07": "見是人解我所說義不。尊者頓會佛意。答云不也。",
    "X25n0500_002:0674c08": "是人不解佛義不見如來真法身我也。△五示真",
    "X25n0500_002:0674c09": "我體。",
    "X25n0500_002:0674c10": "何以故世尊說我見人見眾生見壽者見(即假觀)即非",
    "X25n0500_002:0674c11": "我見人見眾生見壽者見(示空觀)是名我見人見眾生",
    "X25n0500_002:0674c12": "見壽者見(即中觀)。",
    "X25n0500_002:0674c13": "疏。何以故下。重徵真法身體。所云真法身體者。由",
    "X25n0500_002:0674c14": "隨世俗假立我說。今溯本窮源我即非我。見即非",
    "X25n0500_002:0674c15": "見。是名真我真見。真法身體也。△六示真知見。",
    "X25n0500_002:0674c16": "須菩提發阿耨多羅(至)如是信解不生法相。",
    "X25n0500_002:0674c17": "疏。佛示初心大士欲得超無上菩提者。莫墮心意",
    "X25n0500_002:0674c18": "識見。而求佛真法身體。夫真佛法身體者。以無分",
    "X25n0500_002:0674c19": "別智而知。以無分別見而見。以無分別信而解。是",
    "X25n0500_002:0674c20": "為得真知。真見真信真解。是故信解理圓。智無生",
    "X25n0500_002:0674c21": "見。豈生法相乎。△七示寂用無礙。",
    "X25n0500_002:0674c22": "須菩提所言法相者如來說即非法相是名法相。",
    "X25n0500_002:0674c23": "疏。夫內證一心。故寂用雙忘。一片真如。母容毛髮",
    "X25n0500_002:0674c24": "相入。故佛直示一心相即非相耳。若以即寂而用。",
    "X25n0500_002:0675a01": "應物示機。豈無法相。故云是名法相。其猶月落萬",
    "X25n0500_002:0675a02": "川本非來去。若以即用而寂。如來不出世亦無有",
    "X25n0500_002:0675a03": "涅槃。故證大圓覺海。是以寂用雙忘。法無自相。寂",
    "X25n0500_002:0675a04": "用無礙。非一非異能一能異者。妙法蓮華證於斯",
    "X25n0500_002:0675a05": "矣。",
    "X25n0500_002:0675a06": "△二十六斷化身說法無福疑(此疑從上塵喻化身是異而來。分二。",
    "X25n0500_002:0675a07": "初明演法功德。次明說法離染。今初又二。初示無住相施。二較演法福勝所以)今初。示無",
    "X25n0500_002:0675a08": "住相施。",
    "X25n0500_002:0675a09": "須菩提若有人以滿無量(至)七寶持用布施。",
    "X25n0500_002:0675a10": "疏。阿僧祇者。此云無數。今云無量阿僧祇者。即無",
    "X25n0500_002:0675a11": "量數之無數也。以為大千世界之數。則多多矣。今",
    "X25n0500_002:0675a12": "菩薩以滿多多大千中七寶。徧布施與眾生。然雖",
    "X25n0500_002:0675a13": "施寶之多。兼修離相之行。亦不及持經演法之福。",
    "X25n0500_002:0675a14": "△二較演法福勝所以。",
    "X25n0500_002:0675a15": "若有善男子善女人(至)為人演說其福勝彼。",
    "X25n0500_002:0675a16": "疏。若男子女人者。一者貫通五位大士。二者貫佛",
    "X25n0500_002:0675a17": "座下弟子。七種人等。如華嚴善財參五十三位之",
    "X25n0500_002:0675a18": "人耳。然雖文中云。發菩提心者。示因中大士。即該",
    "X25n0500_002:0675a19": "果中諸大士也。今持經乃至四句偈等者。自修也。",
    "X25n0500_002:0675a20": "為人演說者。令他修也。前示離相施行福。今示演",
    "X25n0500_002:0675a21": "法施行福勝。所以福勝者。其義有三。一者弘法大",
    "X25n0500_002:0675a22": "士自修勸他演法之時。若人一歷耳根永為道種。",
    "X25n0500_002:0675a23": "大經云。如人食少量剛種子。必竟要穿有為無為",
    "X25n0500_002:0675a24": "身故。是故彼菩薩雖修離相施行不能令生。得世",
    "X25n0500_002:0675b01": "出世間如是諸妙利故。二者演法大士。非但自得",
    "X25n0500_002:0675b02": "斷障證真。亦得令彼無量有情。速得斷障證真。展",
    "X25n0500_002:0675b03": "轉教化。無量諸有情故。三者演法大士。自修益彼。",
    "X25n0500_002:0675b04": "或以財施。或以法施。或以無畏施。總以般若波羅",
    "X25n0500_002:0675b05": "密多止觀妙行。而為其行。斷障證真。得入大圓覺",
    "X25n0500_002:0675b06": "海。是故云。其福勝彼耳。△二示說法離染。",
    "X25n0500_002:0675b07": "云何為人演說不取於相如如不動。",
    "X25n0500_002:0675b08": "疏。前先明自利。兼明利他。今此文中專為利生演",
    "X25n0500_002:0675b09": "法即為利己斷障證真之義所以云利生演法何",
    "X25n0500_002:0675b10": "故得利己證真者。由大士為人演說法時。不取語",
    "X25n0500_002:0675b11": "言文字相。不取音聲相。不見自不見他。不取性不",
    "X25n0500_002:0675b12": "取相。以如如智。內證一心。以如如境。外無異相。所",
    "X25n0500_002:0675b13": "謂心無心相。境無境相。同真際等法性。非一相非",
    "X25n0500_002:0675b14": "異相。非一異相。寂而常照。應用了然故。照而常寂。",
    "X25n0500_002:0675b15": "照本寂故。寂照同時。一心不生萬法無咎故。離一",
    "X25n0500_002:0675b16": "切相。名諸佛故。是故演法利生。故得斷障證真利",
    "X25n0500_002:0675b17": "己而已。豈虗謬哉。",
    "X25n0500_002:0675b18": "△二十七斷入寂如何說法疑(此疑從上演法與不動而來)。",
    "X25n0500_002:0675b19": "何以故一切有為法(至)如露亦如電應作如是觀。",
    "X25n0500_002:0675b20": "疏。上言如如不動。則佛常住世間為眾生說法。何",
    "X25n0500_002:0675b21": "故又入涅槃耶。是故說偈示之曰。夫有為法者。即",
    "X25n0500_002:0675b22": "世間生滅法也。佛生人中示同生滅。何故耶。由一",
    "X25n0500_002:0675b23": "切眾生在迷。不達真如法一故。妄見無常生滅之",
    "X25n0500_002:0675b24": "法。妄生我人眾生壽者四相。今佛復示六種之喻。",
    "X25n0500_002:0675c01": "以破我人等四相。所謂如夢不真故。如幻。不實故。",
    "X25n0500_002:0675c02": "如泡。畢竟虗假故。如影。不常故。如露。剎那生滅故。",
    "X25n0500_002:0675c03": "如電。非但剎那生滅而且無實故。又前三喻。以喻",
    "X25n0500_002:0675c04": "虗假不實。當體全空故。後三喻以喻剎那生滅畢",
    "X25n0500_002:0675c05": "竟無常故。又影兼二義。一虗假。二是無常。由前大",
    "X25n0500_002:0675c06": "士入寂將證實相之地。復以如幻三摩提妙舍摩",
    "X25n0500_002:0675c07": "他之力。却來觀世間猶如夢中事。所謂一空一切",
    "X25n0500_002:0675c08": "空法體如如無自相故。二一假一切假。非但有為",
    "X25n0500_002:0675c09": "諸法如夢幻影。即此真如亦是幻故。三一中一切",
    "X25n0500_002:0675c10": "中。即此幻法世出世間生滅之相。同真際等法性。",
    "X25n0500_002:0675c11": "非空非假非中故。由此文字觀照般若而證入實",
    "X25n0500_002:0675c12": "相第一義諦。故云應作如是觀者。所謂不觀五蘊",
    "X25n0500_002:0675c13": "相。不觀五蘊性。不觀五蘊如。非觀非不觀。又觀無",
    "X25n0500_002:0675c14": "所觀。故即觀而止。無觀而觀。故即止而觀。又由觀",
    "X25n0500_002:0675c15": "本即止。止本即觀。是故止觀雙融。以妙定而即慧",
    "X25n0500_002:0675c16": "也。以妙慧而即定也。方是真如活潑潑地。頓入金",
    "X25n0500_002:0675c17": "剛心印法耳。以上釋正宗分一科已竟。△三是流",
    "X25n0500_002:0675c18": "通分。",
    "X25n0500_002:0675c19": "佛說是經已長老須菩提(至)皆大歡喜信受奉行。",
    "X25n0500_002:0675c20": "疏。佛說此經已者。是阿難結集法藏般若義畢。乃",
    "X25n0500_002:0675c21": "收語之辭也。長老須菩提者。舉請法之首也。比丘",
    "X25n0500_002:0675c22": "二字前已釋也尼者。梵音此云女也。前比丘等者。",
    "X25n0500_002:0675c23": "出家二眾。後優婆塞優婆夷者。在家二眾。今云優",
    "X25n0500_002:0675c24": "婆塞及夷者。梵語。此云覲事男及覲事女也。所言",
    "X25n0500_002:0676a01": "覲事者。謂以在家二眾全受五戒。恒以親覲供養",
    "X25n0500_002:0676a02": "三寶而為其事也。故在家二眾。謂之外護三寶。兼",
    "X25n0500_002:0676a03": "弘正法。普引雜類有情而入佛道。故出家二眾。謂",
    "X25n0500_002:0676a04": "之內護三寶。演法利生攝諸羣眾。三乘普濟引導",
    "X25n0500_002:0676a05": "迷塗入涅槃故。然佛四類弟子。唯比丘而為其主。",
    "X25n0500_002:0676a06": "然此比丘復更選擇有道具德者。乃可傳也。一者",
    "X25n0500_002:0676a07": "得法眼。二者是戒德。三者具定慧。四者具辨才。五",
    "X25n0500_002:0676a08": "者具大乘根器。六者具大悲心性。七者具聲相福",
    "X25n0500_002:0676a09": "德圓滿。若缺一二德者。難為知識。豈可傳宗續於",
    "X25n0500_002:0676a10": "慧命乎。若果具如是七德。將遊十地之法門。或古",
    "X25n0500_002:0676a11": "佛重示現也。所謂流通不絕法週沙界。豈可量哉。",
    "X25n0500_002:0676a12": "一切世間等云云者。天即三界二十八諸天也。人。",
    "X25n0500_002:0676a13": "即是天子以至于庶民也。阿修羅者梵語。此云非",
    "X25n0500_002:0676a14": "天。有天之福。而無天之德也。具如別釋。等者。等諸",
    "X25n0500_002:0676a15": "雜類眾也。如華嚴器世間及有情世間也。聞佛至",
    "X25n0500_002:0676a16": "信受奉行者。凡在般若會中。一聞佛旨。所謂蕩色",
    "X25n0500_002:0676a17": "空而非有。洗凡聖眼而入一心。洞法界之本由。徹",
    "X25n0500_002:0676a18": "圓明之大覺。速得斷障證真。豈非皆大歡喜信受",
    "X25n0500_002:0676a19": "奉行者哉。回向偈曰。",
    "X25n0500_002:0676a20": "　我以精進力　　悲智運妙心　　凡情毛道智",
    "X25n0500_002:0676a21": "　測量法界空　　不取性相際　　妙觀入無為",
    "X25n0500_002:0676a22": "　超十地行圓　　永證常樂果",
    "X25n0500_002:0676a24": "金剛般若波羅蜜經疏義(終)",
    "X25n0500_002:0676b01": "音釋",
    "X25n0500_002:0676b02": "疏。了蘊處界法。本來寂滅謂五蘊一科。十二處一",
    "X25n0500_002:0676b03": "科十八界一科。梵語塞建陀。華言蘊。仁王經云。諸",
    "X25n0500_002:0676b04": "眾生等有色心二法。色名色蘊。心名四蘊。皆積聚",
    "X25n0500_002:0676b05": "陰覆真實性也。即色受想行識五蘊也。斯為合色",
    "X25n0500_002:0676b06": "開心論。二。十二處者眼耳。鼻舌身及色聲香味觸",
    "X25n0500_002:0676b07": "謂之十處色法。又斯二處法塵。謂第六識七識各",
    "X25n0500_002:0676b08": "有半分。所謂獨影境。及真帶質。似帶質境中論。即",
    "X25n0500_002:0676b09": "無表色也。心者即六識及意識見分中論。謂之開",
    "X25n0500_002:0676b10": "色合心論耳。三十八界者。謂六根六塵六識。為十",
    "X25n0500_002:0676b11": "八界。界者。各有分際。斯為心色俱開論。前五蘊為",
    "X25n0500_002:0676b12": "實。在界處為假。即假實論三科義也。若溯流窮源",
    "X25n0500_002:0676b13": "者。由迷自性智。故成識。或多或少論。由迷性。故成",
    "X25n0500_002:0676b14": "色。亦或多或少論。若能轉識成智。轉性不計我人",
    "X25n0500_002:0676b15": "等法。以智了色。色如影像不可得故。以性冥智。智",
    "X25n0500_002:0676b16": "不可得。智性一如。所謂觸處成真法法本來常寂",
    "X25n0500_002:0676b17": "滅故。是心印耳。",
    "X25n0500_002:0676b18": "疏。斷十障證十如。而窮源實相金剛智慧到彼岸故",
    "X25n0500_002:0676b19": "註云。十障者。即十地中俱生所知障也。十如者。",
    "X25n0500_002:0676b20": "即十地中所證真如也。今云十障。一凡夫我相障。",
    "X25n0500_002:0676b21": "有二愚故。一執著我法愚。即異生障。二惡趣雜染",
    "X25n0500_002:0676b22": "愚。即惡趣諸業果等。此業果等。雖非愚品。愚品類",
    "X25n0500_002:0676b23": "故。若斷此一障二愚。即證得徧行真如。謂此真如",
    "X25n0500_002:0676b24": "所顯二空。無有一法而不在故。若證得此真如已。",
    "X25n0500_002:0676c01": "即入菩薩初歡喜地。言歡喜者。初獲聖性具證二",
    "X25n0500_002:0676c02": "空。能益自他生大歡喜故。又有三義。一得位。二證",
    "X25n0500_002:0676c03": "理。三成行。由此三故。名極歡喜。即初始證一分實",
    "X25n0500_002:0676c04": "相金剛智慧到彼岸故。二邪見障。誤犯身口意三",
    "X25n0500_002:0676c05": "業障。此障有二愚。一微細誤犯愚。二種種業趣愚。",
    "X25n0500_002:0676c06": "以此一障二愚。能障二地。若斷此一障二愚。即證",
    "X25n0500_002:0676c07": "得最勝真如具成無邊淨戒之德。於一切法最為",
    "X25n0500_002:0676c08": "勝故。若證得此真如已。即入菩薩第二離垢地。言",
    "X25n0500_002:0676c09": "離垢者。由極遠離犯戒垢故。謂性戒成就。非如初",
    "X25n0500_002:0676c10": "地思擇戒。由斯義故。名離垢地。而又進窮。證第二",
    "X25n0500_002:0676c11": "分實相金剛智慧到彼岸故。三闇鈍障。即令聞思",
    "X25n0500_002:0676c12": "修三慧忘失。及障勝定總持。此障有二愚故。一貪",
    "X25n0500_002:0676c13": "欲愚。此障勝定及彼修慧。二圓滿陀羅尼愚。此障",
    "X25n0500_002:0676c14": "聞思及障陀羅尼故。若斷此一障二愚。即證得勝",
    "X25n0500_002:0676c15": "流真如。謂此真如所流教法。極為勝故。若證得此",
    "X25n0500_002:0676c16": "真如已。得入菩薩第三發光地。言發光者。以成就",
    "X25n0500_002:0676c17": "勝定總持。發起無邊妙慧光故。名發光地。而又進",
    "X25n0500_002:0676c18": "窮證第三分實相金剛智慧到彼岸故。四微細煩",
    "X25n0500_002:0676c19": "惱現行障。即定愛。法愛而不捨故。此障有二愚故。",
    "X25n0500_002:0676c20": "一等至愚味八定故。二法愛愚。即解法慢。今得無",
    "X25n0500_002:0676c21": "漏定無漏慧教。故違於彼。由斷此一障二愚。即證",
    "X25n0500_002:0676c22": "得無攝受真如已。便成菩提法不住道。精進不退。",
    "X25n0500_002:0676c23": "得入菩薩第四縱慧地。言燄慧者。法喻雙彰之名。",
    "X25n0500_002:0676c24": "亦有三義。一初入證智能燒前地解法慢薪。二安",
    "X25n0500_002:0677a01": "住最勝菩提法燒煩惱薪慧燄增故。三地滿足故。",
    "X25n0500_002:0677a02": "依證智摩尼放淨慧光故名為燄。由斯三義故。名",
    "X25n0500_002:0677a03": "燄慧地。又進窮證第四分實相金剛慧到彼岸故。",
    "X25n0500_002:0677a04": "五下乘涅槃障。即前四地出世厭生死苦樂趣涅",
    "X25n0500_002:0677a05": "槃障。此障有二愚故。一是欣。二是厭。所謂欣涅槃",
    "X25n0500_002:0677a06": "之寂靜。厭生死之苦耳。有此二障。難越二乘。未得",
    "X25n0500_002:0677a07": "出真入俗。利諸生故。由斷此一障二愚。即證得類",
    "X25n0500_002:0677a08": "無差別真如。謂此真如生死涅槃皆平等故。若證",
    "X25n0500_002:0677a09": "得此真如已。得入菩薩第五難勝地。言難勝者。此",
    "X25n0500_002:0677a10": "地中真諦智。是無分別。世間工巧智。是有分別。此",
    "X25n0500_002:0677a11": "真俗二諦相違。應令修合難合而能合故。令極相",
    "X25n0500_002:0677a12": "應。故名難勝地。又進窮證第五分實相金剛智慧",
    "X25n0500_002:0677a13": "到彼岸故。六粗相現行障。即執有染淨粗相現行",
    "X25n0500_002:0677a14": "故。此障有二愚故。一觀察行相流轉愚。即是此中",
    "X25n0500_002:0677a15": "執有染故。二多相現行愚。即是此中執有淨故。若",
    "X25n0500_002:0677a16": "斷此一障二愚。即證得無染淨真如。謂此真如本",
    "X25n0500_002:0677a17": "性無染。亦不可說。後方淨故。若證得此真如已。即",
    "X25n0500_002:0677a18": "入菩薩第六現前地。言現前者。莊嚴論云。不住生",
    "X25n0500_002:0677a19": "死及涅槃者。觀慧現前故。名現前地。又進窮證第",
    "X25n0500_002:0677a20": "六分實相金剛智慧到彼岸故。七細相現行障。即",
    "X25n0500_002:0677a21": "生滅細相現行故。此生滅相即是二愚。一細相行",
    "X25n0500_002:0677a22": "愚。執有流轉細生故。二純作意求無相愚。即執有",
    "X25n0500_002:0677a23": "細還滅故。若斷此一障二愚。即證得法無差別真",
    "X25n0500_002:0677a24": "如。以了種種教法。冥同真際故。若證得此真如已。",
    "X25n0500_002:0677b01": "即入菩薩第七遠行地。言遠行者。十住論云。去三",
    "X25n0500_002:0677b02": "界遠。近法王位故。名遠行地。又進窮證第七分實",
    "X25n0500_002:0677b03": "相金剛智慧到彼岸故。八無相加行障。即無相中",
    "X25n0500_002:0677b04": "猶有加行。故未能現相及土。此障有二愚故。一於",
    "X25n0500_002:0677b05": "無相功用愚。二於想自在愚。令於相中不自在故。",
    "X25n0500_002:0677b06": "由斷此一障二愚。即證得不增減真如。謂此真如。",
    "X25n0500_002:0677b07": "由不隨染淨及增減故。若證得此真如已。得入菩",
    "X25n0500_002:0677b08": "薩第八不動地。言不動者。無分別智任運相續。相",
    "X25n0500_002:0677b09": "用煩惱不動故。名不動地耳。又進窮證第八分實",
    "X25n0500_002:0677b10": "相金剛智慧到彼岸故。九利他不欲行障。即四無",
    "X25n0500_002:0677b11": "礙障成二愚故。一名於無邊所說法名句文字後",
    "X25n0500_002:0677b12": "後慧辨陀羅尼自在愚。二辨才自在愚。即第四樂",
    "X25n0500_002:0677b13": "說無礙障。若斷此一障二愚。即證得智自在所依",
    "X25n0500_002:0677b14": "真如。謂若證此真如已。即入菩薩第九善慧地。言",
    "X25n0500_002:0677b15": "善慧者。由得最勝無礙智故。名善慧地。又進窮證",
    "X25n0500_002:0677b16": "第九分實相金剛智慧到彼岸故。十未得法自在",
    "X25n0500_002:0677b17": "障。即十地大法智雲及所起事業障。即此一障有",
    "X25n0500_002:0677b18": "二愚故。一障所起名神通愚。二障大智。即不能悟",
    "X25n0500_002:0677b19": "入微細秘密愚。若斷此一障二愚。即證得業自在",
    "X25n0500_002:0677b20": "所依真如。謂此真如具總持定門及受位智波羅",
    "X25n0500_002:0677b21": "密諸行業故。若證得此真如已。即入菩薩第十法",
    "X25n0500_002:0677b22": "雲地。言法雲者。法身。虗空。智慧如大雲。又由菩薩",
    "X25n0500_002:0677b23": "諸三昧門。諸陀羅尼門。攝一切聞薰因。徧滿如來",
    "X25n0500_002:0677b24": "藏中。以此聞薰習雲。徧週法界雨大法雨。充足無",
    "X25n0500_002:0677c01": "量眾生。是名法雲地。又進窮證第十分實相。故云",
    "X25n0500_002:0677c02": "斷十障證十如。而研窮永證實相金剛智慧到彼",
    "X25n0500_002:0677c03": "岸故。又此十障。皆不越起信論中。生住異滅四相。",
    "X25n0500_002:0677c04": "三細六粗。四相者。生住異滅。三細者。一業相。二轉",
    "X25n0500_002:0677c05": "相。三現相。六粗者。即一智相。二相續相。三執取相。",
    "X25n0500_002:0677c06": "四名字相。五造業相。六業繫苦果相。于此三細六",
    "X25n0500_002:0677c07": "粗。總不越生住異滅。分三賢十地等妙二覺斷之。",
    "X25n0500_002:0677c08": "謂地前及小果聲聞俱斷滅異二相。何則。由賢位",
    "X25n0500_002:0677c09": "進初地。破第六七識中。執取名字相。故第六七識。",
    "X25n0500_002:0677c10": "及身口意三業永捨分別二執。決不造也。故地前",
    "X25n0500_002:0677c11": "破滅異二相。四果聲聞。初果破第六識中十種見",
    "X25n0500_002:0677c12": "惑。初捨我法。永不造業。永不招苦果。故斷滅相。二",
    "X25n0500_002:0677c13": "三四果。因破第七轉識。為第六意識根。故名為意",
    "X25n0500_002:0677c14": "根。此第七識。由恒審思量我相隨。若依六識分別",
    "X25n0500_002:0677c15": "前塵好惡之境。故有執取名字。及起惡造業招果。",
    "X25n0500_002:0677c16": "今第六識念念修戒定慧解脫解脫知見。故帶令",
    "X25n0500_002:0677c17": "第七識。亦念念成。戒定等故。破執取名字我法之",
    "X25n0500_002:0677c18": "執。異見相也。又令第六七所起現行。薰入第八識",
    "X25n0500_002:0677c19": "中。我法種子。亦皆拔去。故破欲界第七識中。九品",
    "X25n0500_002:0677c20": "思惑種子。又聲聞修無漏定慧時。于第七識內緣",
    "X25n0500_002:0677c21": "賴耶識性。永捨不計。將第八識中。我痴我慢我見",
    "X25n0500_002:0677c22": "我愛四惑。最極計我法微細種子拔去。故頓斷色",
    "X25n0500_002:0677c23": "無色界七十二品思惑煩惱。破思惑煩惱者。有二。",
    "X25n0500_002:0677c24": "一由凡夫色無色界天味八定故。即成障礙無漏",
    "X25n0500_002:0678a01": "道果。故未脫分段生死。報盡還入輪趣。今羅漢不",
    "X25n0500_002:0678a02": "味不取。永捨定味。名八背捨。二由不計賴耶識性。",
    "X25n0500_002:0678a03": "永捨我法。頓斷我見痴愛。涅槃尚不計取。況計取",
    "X25n0500_002:0678a04": "賴耶識性故永捨生死。不隨輪迴。成無生殺賊果",
    "X25n0500_002:0678a05": "也。外道由計定味。及計識性。妄取涅槃性見。妄證",
    "X25n0500_002:0678a06": "無生。故我法賊種未曾殺盡。豈越生死者乎。問小",
    "X25n0500_002:0678a07": "乘。向不知有第八識。今又何故。云有第八識耶。答",
    "X25n0500_002:0678a08": "小乘雖不知有。然斷分段煩惱習種。總在八識中",
    "X25n0500_002:0678a09": "斷。若地前賢位。入通達。得見道分者。亦與羅漢位",
    "X25n0500_002:0678a10": "見齊。但羅漢未知心外無法。當處出生當處寂滅。",
    "X25n0500_002:0678a11": "不可破壞。唯是一心。證大無生。成圓覺果。若羅漢",
    "X25n0500_002:0678a12": "能知能了。頓空色心二法自性圓明。即得越超諸",
    "X25n0500_002:0678a13": "地。得入無生。復次斷住相無明者。謂初地捨異生",
    "X25n0500_002:0678a14": "障後。未至第六現前地時。還有染淨二相生滅流",
    "X25n0500_002:0678a15": "轉未曾脫盡。若已入第六地粗相生滅現行。方能",
    "X25n0500_002:0678a16": "永捨。故斷住相中。相續相也。又菩薩六地未入七",
    "X25n0500_002:0678a17": "地時。還有無相觀智未曾脫盡。故住相中智相未",
    "X25n0500_002:0678a18": "破。若入七地時方能永斷。初證無生。六粗永捨。但",
    "X25n0500_002:0678a19": "三細未除。故未入大無生忍。若第八地。證入大無",
    "X25n0500_002:0678a20": "生忍。頓破第八識中現相。所謂即親疎二相是也。",
    "X25n0500_002:0678a21": "又八地將入九地時。于第八識中見分。微細我執",
    "X25n0500_002:0678a22": "未曾脫盡。故八地未進九地時。四無礙智未得自",
    "X25n0500_002:0678a23": "在。若進九地第八識中。見分轉相。始得永捨。更證",
    "X25n0500_002:0678a24": "無生。以上續智二粗。現轉二細。為之住相無明。後",
    "X25n0500_002:0678b01": "之種子為之生相無明。所以云生相者。謂見相二",
    "X25n0500_002:0678b02": "分計微細二執為之枝葉無明。見相二分種子業",
    "X25n0500_002:0678b03": "相為之根本無明。故三細六粗合配賢聖分生住",
    "X25n0500_002:0678b04": "異滅四相。又配五六七八識而破除之。始進十地",
    "X25n0500_002:0678b05": "堦級之位。以至等妙二覺中更有業相種子細中",
    "X25n0500_002:0678b06": "之細無明未盡。故未證妙圓。覺海之果德耳。問十",
    "X25n0500_002:0678b07": "障中。只有生住二相。并無異滅二相。答初地捨異",
    "X25n0500_002:0678b08": "生障。豈非斷滅異二相。是故執取。名字。業相。業繫",
    "X25n0500_002:0678b09": "苦相。皆收異生障內。若能捨去。即斷滅異二粗相",
    "X25n0500_002:0678b10": "也。向後十地脫業相種子。亦該等妙二覺所斷。金",
    "X25n0500_002:0678b11": "剛道後異熟果空。生滅與不生滅種子。故又復分",
    "X25n0500_002:0678b12": "等妙二位。而斷之也。",
    "X25n0500_002:0678b13": "逈無異熟之相註。宗鏡錄云。第八識本無賴耶之",
    "X25n0500_002:0678b14": "名。由第七識。執第八見分為我。若不執持。但名異",
    "X25n0500_002:0678b15": "熟識。此是善惡果位。以善惡業為因。即招感得此",
    "X25n0500_002:0678b16": "因果也。故前世業為因。因是善惡。今世感第八識。",
    "X25n0500_002:0678b17": "是無記異熟果。以世出世間分段及變易生滅之",
    "X25n0500_002:0678b18": "相。總不能盡。直至金剛道後異熟果空。斷十障證",
    "X25n0500_002:0678b19": "十如。逈無異熟之相。似心月孤圓。究竟絕言詮故。",
    "X25n0500_002:0678b20": "轉八識而成四智註云。八識者。一眼識。二耳識。三",
    "X25n0500_002:0678b21": "鼻識。四舌識。五身識。六意識。七轉識。八藏識。四智",
    "X25n0500_002:0678b22": "者。一成所作智。二妙觀察智。三平等性智。四大圓",
    "X25n0500_002:0678b23": "鏡智。謂前二智緣俗諦境多。後二智。緣真諦境多。",
    "X25n0500_002:0678b24": "所言轉前眼耳鼻舌身五識。為成所作智。謂在凡",
    "X25n0500_002:0678c01": "夫之中。墮在聲色五塵根境用事。今在佛果位中",
    "X25n0500_002:0678c02": "能應能化。及于山河之身。隨機示現。故云成所作",
    "X25n0500_002:0678c03": "智。二轉前第六識成妙觀察智者。謂在凡夫位中。",
    "X25n0500_002:0678c04": "于第六識恒審思量。能鑑五塵比量差別之境。所",
    "X25n0500_002:0678c05": "謂以帶質真帶質之相。今在佛果位中轉成妙觀",
    "X25n0500_002:0678c06": "察智。鑑機差別。而能隨根說法者。故名妙觀察智。",
    "X25n0500_002:0678c07": "三轉前第七識。成平等智者。謂在凡夫位中。第七",
    "X25n0500_002:0678c08": "原名末那。此云分別識。亦名染淨識。分別有無二",
    "X25n0500_002:0678c09": "相起染污故。今于佛果位中轉成平等性智。永絕",
    "X25n0500_002:0678c10": "二邊相。深知寂滅無生忍境。故名平等性智。四轉",
    "X25n0500_002:0678c11": "第八識成大圓鏡智者。謂此凡夫位中。原名阿賴",
    "X25n0500_002:0678c12": "耶識。此云含藏識。以能含藏諸法有漏種子。由此",
    "X25n0500_002:0678c13": "三義故。所謂一能藏。如寶藏庫。以能含藏有漏諸",
    "X25n0500_002:0678c14": "法故。二所藏。前七識一切善惡無記三性故。三執",
    "X25n0500_002:0678c15": "藏。以七識見分執第八識相分。亦執第八見分。起",
    "X25n0500_002:0678c16": "我痴我慢我見我愛。四惑相應。而不離故。今在佛",
    "X25n0500_002:0678c17": "果位中。轉成大圓鏡智。以喻得名。所謂如大圓鏡。",
    "X25n0500_002:0678c18": "週徧法界。照用自在。離諸相故。六祖偈云。大圓鏡",
    "X25n0500_002:0678c19": "智性清淨。平等性智心無病。妙觀察智鑑非功。成",
    "X25n0500_002:0678c20": "所作智同圓鏡。以四智圓融妙偈之論。攝歸自性",
    "X25n0500_002:0678c21": "真如。證有為無漏不落數故。不落數者。所謂斷障",
    "X25n0500_002:0678c22": "證真。入大圓覺。到彼岸耳。",
    "X25n0500_002:0678c23": "修道具五位人註云。一資糧位。二加行位。三通達",
    "X25n0500_002:0678c24": "位。四修習位。五究竟位。是為五位。資糧者。十住。十",
    "X25n0500_002:0679a01": "行。十向。為賢。亦名資糧位。資者。助也。糧者或食。或",
    "X25n0500_002:0679a02": "鈔也。以修信住行向之糧鈔。而資十地福慧之基",
    "X25n0500_002:0679a03": "址。故名資糧位也。加行者。三賢已後。修煖頂忍世。",
    "X25n0500_002:0679a04": "名入四加行位也。即精進之別名耳。通達者。前通",
    "X25n0500_002:0679a05": "三賢。後通十地等妙二覺。名通達位也。修習位者。",
    "X25n0500_002:0679a06": "即修十地真如。了六度而即一心。悟萬行而即一",
    "X25n0500_002:0679a07": "體。名修習位也。究竟者。越十地進等妙二覺。斷最",
    "X25n0500_002:0679a08": "細無明。名究竟位。",
    "X25n0500_002:0679a09": "色界四天註云。一初禪三天。一梵眾天。二梵輔天。",
    "X25n0500_002:0679a10": "三大梵天。二禪三天。一少光天。二無量光天。三光",
    "X25n0500_002:0679a11": "音天。三禪三天。一少淨天。二徧淨天。三無量淨天。",
    "X25n0500_002:0679a12": "四禪九天。一無雲天。二福生天。三廣果天。四無想",
    "X25n0500_002:0679a13": "天。即外道天。六識粗想不行。妄計涅槃。名無想天。",
    "X25n0500_002:0679a14": "五無煩天。六無熱天。七善見天。八善現天。九色究",
    "X25n0500_002:0679a15": "竟天。以上五天名那含天。梵語那含。此云不來果。",
    "X25n0500_002:0679a16": "即三果聖人。斷九品思惑盡。不來欲界受生。寄住",
    "X25n0500_002:0679a17": "色界天耳。",
    "X25n0500_002:0679a18": "無色四空天註云。一空無邊處天。二識無邊處天。",
    "X25n0500_002:0679a19": "三無所有處天。四非想非非想處天。前色界無煩",
    "X25n0500_002:0679a20": "天。以至超越非非想定。若不計我即證無生。若計",
    "X25n0500_002:0679a21": "我取證。即墮外道見。不能斷惑證真。又三地菩薩。",
    "X25n0500_002:0679a22": "亦由四禪八定之力。而得發起無邊妙慧光故。即",
    "X25n0500_002:0679a23": "進四地果德。而佛遊履者。示軌後徒故。",
    "X25n0500_002:0679a24": "四禪四空八定之力註云。一初禪具三義。一離障。",
    "X25n0500_002:0679b01": "即欲惡不善法。二修行對治。即有覺有觀。三修行",
    "X25n0500_002:0679b02": "利益。即名離生喜樂地耳。二禪亦有三。初離障。即",
    "X25n0500_002:0679b03": "滅覺觀。二修行對治。即內治一心。無覺無觀。三修",
    "X25n0500_002:0679b04": "行利益。名定生喜樂地。三禪亦具三義。一離障。即",
    "X25n0500_002:0679b05": "喜心。二修行對治。具三支心。一住捨。捨喜心故。二",
    "X25n0500_002:0679b06": "正念。不隨喜心故。三正智。得成淨妙樂故。以上三",
    "X25n0500_002:0679b07": "義。即對治心也。三得利益。名離喜妙樂地。四禪亦",
    "X25n0500_002:0679b08": "具三義。一離障。即斷樂先除苦喜憂滅。二修行對",
    "X25n0500_002:0679b09": "治。不苦不樂。三得利益。名捨念清淨地。次明四空",
    "X25n0500_002:0679b10": "天。即無色界天也。一由前欲界天厭欲歸色。是定",
    "X25n0500_002:0679b11": "果色。離欲界染污相。是淨妙色。如水月空花。無實",
    "X25n0500_002:0679b12": "色故。今此天。復又厭色歸空。故此天。名空無邊處",
    "X25n0500_002:0679b13": "天。二厭空歸識。方滅色空二境。無第七識粗相。故",
    "X25n0500_002:0679b14": "此天只有半分末那。名識無邊處天。三厭識歸賴",
    "X25n0500_002:0679b15": "耶。謂第七末那識見分不行。賴耶性漸除。名無所",
    "X25n0500_002:0679b16": "有處天。四厭賴耶識性則覺有礙。故還厭之。研窮",
    "X25n0500_002:0679b17": "識性皆無。頓入寂靜之處。豈不快哉。但此天粗想",
    "X25n0500_002:0679b18": "雖滅。細想未除。粗想滅者。此天以盡識性故。細想",
    "X25n0500_002:0679b19": "未除者。還計執有涅槃性。故云名非非想處天。",
    "X25n0500_002:0679b20": "三輪體空註云。身口意三輪以大士了自身如實",
    "X25n0500_002:0679b21": "相。觀身如是。觀佛亦然。故內外三輪空寂。又布施",
    "X25n0500_002:0679b22": "與者。受者。中間財物。以當體全空。故曰三輪空寂。",
    "X25n0500_002:0679b23": "止觀二門註云。一止門二觀門。今初止門者。有五。",
    "X25n0500_002:0679b24": "一戒行止。以菩薩三聚戒。所謂攝律儀戒。攝善法",
    "X25n0500_002:0679c01": "戒。饒益有情戒。纖毫無毀犯故。故梵語毗尼。此翻",
    "X25n0500_002:0679c02": "云滅。滅諸非故。是名戒行止。二依處止。謂大士勤",
    "X25n0500_002:0679c03": "修最上一乘。必須遠離憒閙。名聞利養。在蘭若處",
    "X25n0500_002:0679c04": "名為依處止。三定行止。謂古德專教人看一話頭。",
    "X25n0500_002:0679c05": "綿綿密密。親親切切。必竟如何是本來面目。如此",
    "X25n0500_002:0679c06": "看來看去。疑來疑去。參來參去。參到一個無參處。",
    "X25n0500_002:0679c07": "疑到一個無可疑去。行也如此。坐也如此。蹔也如",
    "X25n0500_002:0679c08": "此。睡也如此。穿衣也如此。喫飯也如此。乃至無一",
    "X25n0500_002:0679c09": "時一刻剎那之際。究竟無不參之。無不疑之。所謂參",
    "X25n0500_002:0679c10": "到無可參處。疑到無可疑處。忽然疑團脫落。坐斷",
    "X25n0500_002:0679c11": "古今。[囗@力]地一聲。原來一段現成公案。所謂觸處逢",
    "X25n0500_002:0679c12": "真照體獨立名定行止。四斷惑止。古人謂大事未",
    "X25n0500_002:0679c13": "明如喪考妣。大事已明。還更要如喪考妣。若見道",
    "X25n0500_002:0679c14": "之後。必須教觀印證心地。或習唯識真勝義性。所",
    "X25n0500_002:0679c15": "云真勝義性者。以坐斷真際現量之見。所謂法不",
    "X25n0500_002:0679c16": "得有無。始證無生際。了無少法可得。得入菩薩通",
    "X25n0500_002:0679c17": "達位。見素法身。捨異生障。證徧行真如。頓入真如",
    "X25n0500_002:0679c18": "大海。更無餘法。故得了六度而即一心。斷生住異",
    "X25n0500_002:0679c19": "滅四相無明。永為斷絕。方證大圓覺地。所謂證無",
    "X25n0500_002:0679c20": "證相。智無智相。唯證者。蕩無纖塵。名為斷惑止。五",
    "X25n0500_002:0679c21": "不二止有三。初體真止。二方便隨緣止。三息二邊",
    "X25n0500_002:0679c22": "分別止。初體真止者。以當處出生。當處寂滅。毫無",
    "X25n0500_002:0679c23": "轉處留情。了一切法從本以來離言說相。離心緣",
    "X25n0500_002:0679c24": "相。不可破壞。唯是一心。名體真止。二方便隨緣止。",
    "X25n0500_002:0680a01": "運無量大悲心。念念利生。修六度萬行。而隨來隨",
    "X25n0500_002:0680a02": "息。如紅爐點雪。當下銷鎔。是名方便隨緣止。三息",
    "X25n0500_002:0680a03": "二邊分別止。謂大士入初地。進二地三地四地時。",
    "X25n0500_002:0680a04": "得無攝受真如。念念得入真諦。捨俗諦時。是息俗",
    "X25n0500_002:0680a05": "諦止。又菩薩入俗諦時。以至入七地八地。頓入無",
    "X25n0500_002:0680a06": "生法忍。證不增不減真如。捨無相觀智現行障。坐",
    "X25n0500_002:0680a07": "斷涅盤心淨。況有生死者。是名息真諦止。次又從",
    "X25n0500_002:0680a08": "八地進九地十地。以至等妙覺地。證無一異之相。",
    "X25n0500_002:0680a09": "而能隨緣不變。不變隨緣。非一非多。非生非滅者。",
    "X25n0500_002:0680a10": "名入妙圓覺海。是為息二邊分別止。又初是見道",
    "X25n0500_002:0680a11": "分。次修道分。後證道分。所云證道分者。即真而俗。",
    "X25n0500_002:0680a12": "放之則徧週法界而無外。即俗而真。卷之則退藏",
    "X25n0500_002:0680a13": "毫末以無內。妙法蓮花至于斯矣。是為不二止也。",
    "X25n0500_002:0680a14": "二觀行者。有三。一空觀。起信論云。恒念苦空無常",
    "X25n0500_002:0680a15": "無我不淨法者。是為事行觀。復次觀空者。了一切",
    "X25n0500_002:0680a16": "法無我無人無眾生無壽者。以法體如如無自相",
    "X25n0500_002:0680a17": "也。所謂一空一切空故。二假觀。以觀一切法。過去",
    "X25n0500_002:0680a18": "如光影。未來如光影。現在如光影。又觀一切聖凡。",
    "X25n0500_002:0680a19": "世出世間因果報應之法。如夢如影如幻如像。如",
    "X25n0500_002:0680a20": "水月空華相似。無實體故。乃至真如。亦是假名。何",
    "X25n0500_002:0680a21": "以故。真如性者。以無性為性。是故亦如幻也。所謂",
    "X25n0500_002:0680a22": "一假一切假故。三中觀者。謂即全性起修。全修即",
    "X25n0500_002:0680a23": "性。了六度而即一心。悟妙行而即一體。非一非多。",
    "X25n0500_002:0680a24": "如淨滿月。獨無伴侶。不可得而思議也。所謂一中",
    "X25n0500_002:0680b01": "一切中故。是以空假中全體圓融。圓融無礙。是為",
    "X25n0500_002:0680b02": "真如活潑之地耳。故三觀而即三止。三止而即三",
    "X25n0500_002:0680b03": "觀。乃至非止非觀。能止能觀者。得入大光明藏法",
    "X25n0500_002:0680b04": "界海耳。",
    "X25n0500_002:0680b05": "三性。三無性等註云。一徧計性者。謂周徧計度一",
    "X25n0500_002:0680b06": "切法非法相。如執夢幻之境。以為實有。即我法二",
    "X25n0500_002:0680b07": "執也。故云徧計性。二依他起性者。謂從體起用。如",
    "X25n0500_002:0680b08": "水成波。執波相以為實有者。是徧計性也。不執波",
    "X25n0500_002:0680b09": "相者。即依他本位性也。若攝用歸體者。即依他無",
    "X25n0500_002:0680b10": "性。即圓成性也。三圓成實性者。謂在凡不減。在聖",
    "X25n0500_002:0680b11": "不增。無欠無餘者。名之為圓。而持諸法性相。名之",
    "X25n0500_002:0680b12": "為成。由對徧計虗妄之性。名之為實。三法各有其",
    "X25n0500_002:0680b13": "體。不能改易。名之為性。故名圓成實性耳。又徧計",
    "X25n0500_002:0680b14": "性情有理無。依他性相有性無。圓成實性。理有情",
    "X25n0500_002:0680b15": "無。故云三性三無性等。",
    "X25n0500_002:0680b16": "三千大千世界註云。謂四天下足滿一千。名為小",
    "X25n0500_002:0680b17": "千世界。又小千數一。數至一千。名為中千世界。中",
    "X25n0500_002:0680b18": "千數一。數至一千。為大千世界。三次言千。故名三",
    "X25n0500_002:0680b19": "千大千世界。",
    "X25n0500_002:0680b20": "二十四個不相應一眾同分。二命根。三得。四異生。",
    "X25n0500_002:0680b21": "五無想定。六滅盡定。七名身。八句。九文。十生。十一",
    "X25n0500_002:0680b22": "老。十二住。十三無常。十四流轉。十五定慧。十六次",
    "X25n0500_002:0680b23": "第。十七時。十八相應。十九勢違。二十不淨。二十一",
    "X25n0500_002:0680b24": "薄皮。二十二數。二十三數和合。二十四不和合。共",
    "X25n0500_002:0680c01": "二十四數。所云不相應者。離色心外無別法故。是",
    "X25n0500_002:0680c02": "假名者。名不相應。以不與心相應。不與色相應。故",
    "X25n0500_002:0680c03": "云不相應耳。",
    "X25n0500_002:0680c04": "三心註云。一直心正念真如法故。二深心樂修一",
    "X25n0500_002:0680c05": "切諸善法故。三大悲心普救一切諸眾生故。又直",
    "X25n0500_002:0680c06": "心。即攝十住。二深心。即攝十行。三大悲心。即攝十",
    "X25n0500_002:0680c07": "回向。若三心齊修。即攝十地妙行。若三心滿足無",
    "X25n0500_002:0680c08": "餘。即攝等妙二覺之位。總不越乎三心耳。",
    "X25n0500_002:0680c09": "故三十一種色法一形色十種。長短。方圓。粗細。高",
    "X25n0500_002:0680c10": "下。正不正。二表色八種。取捨屈伸。行住坐臥。三顯",
    "X25n0500_002:0680c11": "色十三種。青黃赤白。光影明暗。雲烟塵霧空。",
    "X25n0500_002:0680c12": "如來三十二相一足下平如奩底。二足下千福輪",
    "X25n0500_002:0680c13": "相。三手足指長勝餘人。四手足柔軟。五手足指合縵",
    "X25n0500_002:0680c14": "網。六足跟滿足。七足趺高好。八伊尼延鹿王腨。九",
    "X25n0500_002:0680c15": "立手摩膝。十陰藏如馬王。十一身縱廣等。十二身",
    "X25n0500_002:0680c16": "毛上生青色柔軟。十三毛上向右旋。十四金色光。",
    "X25n0500_002:0680c17": "十五身光面各一丈。十六皮膚細滑不停塵水。十",
    "X25n0500_002:0680c18": "七兩足下兩手肩七處滿。十八兩腋下滿。十九身",
    "X25n0500_002:0680c19": "如師子王。二十身端直。二十一肩圓好。二十二四",
    "X25n0500_002:0680c20": "十齒具足。二十三齒白淨齊密根深。二十四四牙",
    "X25n0500_002:0680c21": "白而大。二十五頰車如師子。二十六得味中上味。",
    "X25n0500_002:0680c22": "二十七舌薄覆面至髮際。二十八梵音深遠。如頻",
    "X25n0500_002:0680c23": "伽鳥。二十九眼色如金精。三十眼睫如牛王。三十",
    "X25n0500_002:0680c24": "一眉間白毫如兜羅綿。三十二頂上肉髻成相等。"
}