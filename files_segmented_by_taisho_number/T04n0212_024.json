{
    "T04n0212_024:0736b02": "出曜經卷第二十四",
    "T04n0212_024:0736b04": "姚秦涼州沙門竺佛念譯",
    "T04n0212_024:0736b05": "28 觀品觀品第二十八",
    "T04n0212_024:0736b06": "善觀己瑕隙，　　使己不露外，",
    "T04n0212_024:0736b07": "彼彼自有隙，　　如彼飛輕塵。",
    "T04n0212_024:0736b08": "善觀己瑕隙者，人但見彼惡不見己愆，互相",
    "T04n0212_024:0736b09": "是非共相誹謗，由如典場之人抄穀高揚，輕",
    "T04n0212_024:0736b10": "者在遠重者在近，是故說曰，善觀己瑕隙，使",
    "T04n0212_024:0736b11": "己不露外，彼彼自有隙，如彼飛輕塵。",
    "T04n0212_024:0736b12": "若己稱無瑕，　　二事俱并至，",
    "T04n0212_024:0736b13": "但見外人隙，　　恒懷危害心，",
    "T04n0212_024:0736b14": "遠觀不見近。",
    "T04n0212_024:0736b15": "夫人在世多自矯譽，自稱功德與世無雙，我",
    "T04n0212_024:0736b16": "之所行戒聞施慧，為尊為特為無儔匹，是故",
    "T04n0212_024:0736b17": "說曰，若己稱無瑕。二事俱并至者，此自博掩",
    "T04n0212_024:0736b18": "之人，逆者得勝順者恒負，執行之人修德亦",
    "T04n0212_024:0736b19": "爾，自知己愆不露見彼，是故說曰，二事俱并",
    "T04n0212_024:0736b20": "至。但見外人隙，恒懷危害心者，人不自審但",
    "T04n0212_024:0736b21": "見外事諸不善法弊惡之患，墮入惡趣不",
    "T04n0212_024:0736b22": "至善處，種地獄畜生餓鬼之苦，是故說曰，但",
    "T04n0212_024:0736b23": "見外人隙，恒懷危害心也。虛空與地各各離",
    "T04n0212_024:0736b24": "別，不見真法不見非真法，是故說曰，遠觀不",
    "T04n0212_024:0736b25": "見近也。",
    "T04n0212_024:0736b26": "知慚壽中上，　　鳶以貪掣搏，",
    "T04n0212_024:0736b27": "力士無畏忌，　　斯等命促短。",
    "T04n0212_024:0736b28": "知慚壽中上者，人之處世不知慚愧無所畏",
    "T04n0212_024:0736b29": "難，猶如暴逸之牛無所畏難，彼愚騃人亦復",
    "T04n0212_024:0736c01": "如是，出意造行無所畏忌，是故說曰，知慚壽",
    "T04n0212_024:0736c02": "中上也。鳶以貪掣搏者，猶如飛鳶貪餮無",
    "T04n0212_024:0736c03": "厭，掣搏人物無有忌度，眾生之類亦復如是，",
    "T04n0212_024:0736c04": "貪著財色無有厭足，是故說曰，鳶以貪掣搏。",
    "T04n0212_024:0736c05": "力士無畏忌者，如彼力人無所畏難，在大眾",
    "T04n0212_024:0736c06": "中恣意所作無有及者，其有呵諫來勸喻者，",
    "T04n0212_024:0736c07": "尋懷瞋恚斷其命根，是故說曰，力士無畏忌",
    "T04n0212_024:0736c08": "也。斯等命促短者，夫人處世輕人貴己，但",
    "T04n0212_024:0736c09": "執顛倒迷惑不寤，侵三尊物強梁自恃，如斯",
    "T04n0212_024:0736c10": "之類命不久停，是故說曰，斯等命促短也。",
    "T04n0212_024:0736c11": "知慚不盡壽，　　恒求清淨行，",
    "T04n0212_024:0736c12": "威儀不缺漏，　　當觀真淨壽。",
    "T04n0212_024:0736c13": "知慚不盡壽者，彼慚愧之人，於諸衣食不大",
    "T04n0212_024:0736c14": "慇懃，所得財貨分布與人，麤衣惡食不著",
    "T04n0212_024:0736c15": "莊飾，唯存命於世無所榮冀，是故說曰，知慚",
    "T04n0212_024:0736c16": "不盡壽也。恒求清淨行者，所行清淨不造邪",
    "T04n0212_024:0736c17": "部，身口意淨應無上行，亦知外淨出言適前",
    "T04n0212_024:0736c18": "無所傷害，是故說曰，恒求清淨行也。威儀不",
    "T04n0212_024:0736c19": "缺漏者，收攝諸根不使流逸，是故說曰，威儀",
    "T04n0212_024:0736c20": "不缺漏。當觀真淨壽者，進止行來出口言語，",
    "T04n0212_024:0736c21": "飲食取以養其壽，是故說曰，當觀真淨壽也。",
    "T04n0212_024:0736c22": "世間普盲冥，　　有目尠尠耳，",
    "T04n0212_024:0736c23": "群鳥墮羅網，　　生天不足言。",
    "T04n0212_024:0736c24": "世間普盲冥者，猶如盲人，不見善色惡色平",
    "T04n0212_024:0736c25": "地高岸，此眾生類亦復如是，為婬怒癡所",
    "T04n0212_024:0736c26": "覆，不見善惡之行，不知好醜，亦復不知白",
    "T04n0212_024:0736c27": "黑之法，意自迷惑不求善處，是故說曰，世間",
    "T04n0212_024:0736c28": "普盲冥也。有目尠尠耳者，猶若《長阿鋡》契",
    "T04n0212_024:0736c29": "經所說，佛告長爪梵志：「世皆脩善甚少少。",
    "T04n0212_024:0737a01": "取要言之，懷倒見眾生多於大地之土，不識",
    "T04n0212_024:0737a02": "佛不識法不識比丘僧不識父母，亦復不別",
    "T04n0212_024:0737a03": "尊卑高下。懷正見眾生者如爪上土，見雖不",
    "T04n0212_024:0737a04": "錯願求不同；猶如外道梵志尼揵子等，出家",
    "T04n0212_024:0737a05": "學道各自謂尊，書籍別異求於解脫，執愚意",
    "T04n0212_024:0737a06": "迷不達大道，正見之人蓋不足言。」是故說曰，",
    "T04n0212_024:0737a07": "有目尠尠耳。群鳥墮羅網者，猶如獵者施張",
    "T04n0212_024:0737a08": "羅網懸弶捕鳥，剋獲無數鳥獸之屬，其得脫",
    "T04n0212_024:0737a09": "者若一若兩；生天之眾亦復如是，若一若兩",
    "T04n0212_024:0737a10": "得受天福。如《雜阿鋡》契經所說，佛告比丘：",
    "T04n0212_024:0737a11": "「眾生入地獄者多於地土，從地獄終還生地",
    "T04n0212_024:0737a12": "獄，餓鬼畜生亦復如是；生天眾生如爪上土。」",
    "T04n0212_024:0737a13": "是故說曰，群鳥在羅網，生天亦復爾。",
    "T04n0212_024:0737a14": "觀世衰耗法，　　但見眾色變，",
    "T04n0212_024:0737a15": "愚者自繫縛，　　為暗所纏裹。",
    "T04n0212_024:0737a16": "觀世衰耗法，但見眾色變者，夫人處世千轉",
    "T04n0212_024:0737a17": "萬端，所行不同。世有三事：一者器世，二者",
    "T04n0212_024:0737a18": "陰世，三者眾生世。所謂器世者，三千大千",
    "T04n0212_024:0737a19": "剎是也。眾生世者，三界眾生四生五趣是。",
    "T04n0212_024:0737a20": "陰世者，色陰無色陰。於三世中取眾生界。",
    "T04n0212_024:0737a21": "何以故說衰耗之法？所謂衰耗法者，為婬怒",
    "T04n0212_024:0737a22": "癡所衰耗，猶如商賈遠涉塗路，遇賊亡失所",
    "T04n0212_024:0737a23": "獲財寶，為賊所劫；此眾生類亦復如是，為婬",
    "T04n0212_024:0737a24": "怒癡所劫，劫斷善根財貨，眾人皆見知其衰",
    "T04n0212_024:0737a25": "耗，億千萬眾時有脫者，是故說曰，觀世衰耗",
    "T04n0212_024:0737a26": "法，但見眾色變也。愚者自繫縛，為暗所纏裹",
    "T04n0212_024:0737a27": "者，世多有人行跡不同，恒為二縛所繫，一",
    "T04n0212_024:0737a28": "者結使，二者陰縛。為此二事所縛，無明所陰",
    "T04n0212_024:0737a29": "蓋，亦不堪任越次取證，盡有漏成無漏。猶若",
    "T04n0212_024:0737b01": "有罪之人，閉在牢獄不覩日月光明，此眾生",
    "T04n0212_024:0737b02": "類亦復如是，以無明暗室所見纏裹，夫為",
    "T04n0212_024:0737b03": "欲怒癡所繫縛，欲求解脫難可得也。是故說",
    "T04n0212_024:0737b04": "曰，愚者自繫縛，為暗所纏裹也。亦不見於",
    "T04n0212_024:0737b05": "行，觀而無所有，以性觀察都不見功德之",
    "T04n0212_024:0737b06": "本，復以知他人心智，欲免此難者，無一善",
    "T04n0212_024:0737b07": "根可濟免也；猶若有人沒溺深廁糞除所污，",
    "T04n0212_024:0737b08": "復有慈愍之人，欲得免濟彼難，求覓淨處欲",
    "T04n0212_024:0737b09": "往手捉，遍悉觀之無一淨處，便捨而去。無漏",
    "T04n0212_024:0737b10": "之人觀察眾生，頗有毫釐善本可療治乎？",
    "T04n0212_024:0737b11": "遍觀察之無有善本可療治者，聖人自念：「咄",
    "T04n0212_024:0737b12": "嗟衰耗群徒，罪重乃至於斯。」是故說曰，亦不",
    "T04n0212_024:0737b13": "見於行，觀而無所有。",
    "T04n0212_024:0737b14": "眾生皆有我，　　為彼而生患，",
    "T04n0212_024:0737b15": "一一不相見，　　不覩邪見刺。",
    "T04n0212_024:0737b16": "眾生皆有我，為彼而生患者，世多有人性懷",
    "T04n0212_024:0737b17": "顛倒，眾生之類我所造、為從我而生；復有",
    "T04n0212_024:0737b18": "說者，從他而生、從他而有。是故說曰，眾生皆",
    "T04n0212_024:0737b19": "有我，為彼而生患也。一一不相見，不覩邪見",
    "T04n0212_024:0737b20": "刺者，一一者，所謂外道梵志是，不思惟正見",
    "T04n0212_024:0737b21": "信邪顛倒，是故說曰，一一不相見，不覩邪見",
    "T04n0212_024:0737b22": "刺。",
    "T04n0212_024:0737b23": "觀此刺因緣，　　眾生所染著，",
    "T04n0212_024:0737b24": "我造彼非有，　　彼造非我有。",
    "T04n0212_024:0737b25": "觀此刺因緣者，所謂刺者，邪見之刺也，因緣",
    "T04n0212_024:0737b26": "者，地獄餓鬼畜生人道人天，各各別異所種",
    "T04n0212_024:0737b27": "不同，是故說曰，觀此刺因緣也。眾生所染著，",
    "T04n0212_024:0737b28": "外道異學晝夜孜孜汲汲，各自謂真信邪倒",
    "T04n0212_024:0737b29": "見，不能捨離就於正路，是故說曰，眾生所染",
    "T04n0212_024:0737c01": "著。我造彼非有，彼造我非有者，各自謂正共",
    "T04n0212_024:0737c02": "相干錯，眾生之類，我作我造非彼所有，復自",
    "T04n0212_024:0737c03": "思惟：「彼造彼作非我所有。」是故說曰，我造",
    "T04n0212_024:0737c04": "彼非有，彼造我非有也。",
    "T04n0212_024:0737c05": "眾生為慢纏，　　染著於憍慢，",
    "T04n0212_024:0737c06": "為見所迷惑，　　不免生死際。",
    "T04n0212_024:0737c07": "眾生為慢纏，染著於憍慢者，彼人自念意性",
    "T04n0212_024:0737c08": "憍豪：「我今在眾最尊最上，宗族姓望屋宅田",
    "T04n0212_024:0737c09": "業，僕從家產無及我者。」心意堅固不能捨離，",
    "T04n0212_024:0737c10": "是故說曰，眾生為慢纏，染著於憍慢也。為見",
    "T04n0212_024:0737c11": "所迷惑，不免生死際者，計常見不與斷滅見",
    "T04n0212_024:0737c12": "相應，斷滅見不與計常見相應，不能免此生",
    "T04n0212_024:0737c13": "死至無為岸，是故說曰，為見所迷惑，不免生",
    "T04n0212_024:0737c14": "死際也。",
    "T04n0212_024:0737c15": "以逮及當逮，　　二俱受塵垢，",
    "T04n0212_024:0737c16": "習於病根本，　　及學諸所學，",
    "T04n0212_024:0737c17": "觀諸持戒者，　　梵行清淨人，",
    "T04n0212_024:0737c18": "瞻視病瘦者，　　是謂至邊際。",
    "T04n0212_024:0737c19": "世有眾生邪見心盛，貪著愛欲不能捨離，潔",
    "T04n0212_024:0737c20": "欲清淨翫而習之，於中興起憍慢不自改更，",
    "T04n0212_024:0737c21": "是謂第二邊際，是謂諸賢增益諸著。以逮",
    "T04n0212_024:0737c22": "及當逮者，得陰持入，或有不得陰持入者，",
    "T04n0212_024:0737c23": "此二俱受塵，一者邪見塵，二者愛欲塵，為",
    "T04n0212_024:0737c24": "結所使不能捨離，是故說曰，二俱受塵垢也。",
    "T04n0212_024:0737c25": "習於病根本者，外道異學是，習彼技術而自",
    "T04n0212_024:0737c26": "榮己，及學諸所學者，諸有眾生學其技術，",
    "T04n0212_024:0737c27": "乘馬御車造作無端皆能備悉，具此行者乃",
    "T04n0212_024:0737c28": "得解脫，是故說曰，及學諸所學也。觀諸持戒",
    "T04n0212_024:0737c29": "者，或有梵志奉持禁戒，或持烏戒舉聲似烏，",
    "T04n0212_024:0738a01": "或持禿梟戒隨時跪拜効禿梟鳴，或持鹿",
    "T04n0212_024:0738a02": "戒聲響似鹿，是故說曰，觀諸持戒者也。梵志",
    "T04n0212_024:0738a03": "清淨人者，彼外道異學自相謂言：「其有兩",
    "T04n0212_024:0738a04": "兩行淨行者，便得解脫至清淨處，若復事火",
    "T04n0212_024:0738a05": "日月神珠藥草衣服宮殿屋舍，然後乃至無",
    "T04n0212_024:0738a06": "為之處。」是謂名曰，一邊際也。世有眾生邪見",
    "T04n0212_024:0738a07": "心盛，貪著愛欲不能捨離，計欲清淨外人",
    "T04n0212_024:0738a08": "習之犯欲無隙，是謂諸賢增益諸著，能得知",
    "T04n0212_024:0738a09": "此者亦不隨流轉。有目者觀，所謂有目者，諸",
    "T04n0212_024:0738a10": "佛世尊是，信能觀察流轉停息，是故說曰，有",
    "T04n0212_024:0738a11": "目者所見。解此二邊者，無所染著不興塵勞，",
    "T04n0212_024:0738a12": "此名邊際。",
    "T04n0212_024:0738a13": "當觀水上泡，　　亦觀幻野馬，",
    "T04n0212_024:0738a14": "如是不觀身，　　亦不見死王。",
    "T04n0212_024:0738a15": "當觀水上泡，亦觀幻野馬者，如彼水泡不得",
    "T04n0212_024:0738a16": "久停。昔有國王女為王所愛，未曾離目，時",
    "T04n0212_024:0738a17": "天降雨水上有泡，女見水泡意甚愛敬，女白",
    "T04n0212_024:0738a18": "王言：「我欲得水上泡以為頭花鬘。」王告女曰：",
    "T04n0212_024:0738a19": "「今水上泡不可獲持，云何得取以為花鬘？」",
    "T04n0212_024:0738a20": "女白王言：「設不得者我當自殺。」王聞女語，",
    "T04n0212_024:0738a21": "尋召巧師而告之曰：「汝等奇巧靡事不通，速",
    "T04n0212_024:0738a22": "取水泡與我女作鬘，若不爾者當斬汝等！」巧",
    "T04n0212_024:0738a23": "師白王：「我等不堪取泡作鬘。」其中有一老匠，",
    "T04n0212_024:0738a24": "自占堪能取泡，即前白王：「我能取泡與王作",
    "T04n0212_024:0738a25": "鬘。」王甚歡喜即告女曰：「今有一人堪任作鬘，",
    "T04n0212_024:0738a26": "汝可自往躬自瞻視。」女隨王語在外瞻視，時",
    "T04n0212_024:0738a27": "彼老匠白王女言：「我素不別水泡好醜，伏願",
    "T04n0212_024:0738a28": "王女躬自取泡我當作鬘。」女尋取泡隨手破",
    "T04n0212_024:0738a29": "壞不能得之，如是終日竟不得泡，女自疲厭",
    "T04n0212_024:0738b01": "而捨之去。女白王言：「水泡虛偽不可久停，",
    "T04n0212_024:0738b02": "願王與我作紫金鬘，終日竟夜無有枯萎。」水",
    "T04n0212_024:0738b03": "上泡者誑惑人目，雖有形質生生便滅；盛焰",
    "T04n0212_024:0738b04": "野馬亦復如是，渴愛疲勞而喪其命，人身虛",
    "T04n0212_024:0738b05": "偽樂少苦多，為磨滅法不得久停，遷轉變易",
    "T04n0212_024:0738b06": "在世無幾，不為死王所見，是故說曰，當觀",
    "T04n0212_024:0738b07": "水上泡，亦觀幻野馬，如是不觀身，亦不見死王。",
    "T04n0212_024:0738b08": "當觀水上泡，　　亦觀幻野馬，",
    "T04n0212_024:0738b09": "如是不觀世，　　亦不見死王。",
    "T04n0212_024:0738b10": "不觀世者，五盛陰身如是不久當復消滅，",
    "T04n0212_024:0738b11": "設能滅此五陰身者，不與死王相見也。",
    "T04n0212_024:0738b12": "如是當觀身，　　如王雜色車，",
    "T04n0212_024:0738b13": "愚者所染著，　　善求遠離彼。",
    "T04n0212_024:0738b14": "如是當觀身，如王雜色車者，如國王車雜色",
    "T04n0212_024:0738b15": "莊嚴，雖有形色亦不牢固，不任重載，是故",
    "T04n0212_024:0738b16": "說曰，如是當觀身，如王雜色車也。愚者所染",
    "T04n0212_024:0738b17": "著，善求遠離彼者，愚人所貪翫而習之，智者",
    "T04n0212_024:0738b18": "所棄若捐糞除，是故說曰，愚者所染著，善求",
    "T04n0212_024:0738b19": "遠離彼也。",
    "T04n0212_024:0738b20": "如是當觀身，　　如王雜色車，",
    "T04n0212_024:0738b21": "愚者所染著，　　智者遠離之。",
    "T04n0212_024:0738b22": "智人知動搖，心不願樂，常意欲遠離如避火",
    "T04n0212_024:0738b23": "災，是故說曰，智者遠離之。",
    "T04n0212_024:0738b24": "如是當觀身，　　眾病之所因，",
    "T04n0212_024:0738b25": "病與愚合會，　　焉能可恃怙？",
    "T04n0212_024:0738b26": "人出胞胎由前世因緣，多病少病形貌好醜，",
    "T04n0212_024:0738b27": "是故說曰，如是當觀身，眾病之所因，病與愚合",
    "T04n0212_024:0738b28": "會，焉能可恃怙？",
    "T04n0212_024:0738b29": "當觀畫形像，　　摩尼紺青髮，",
    "T04n0212_024:0738c01": "愚者以為緣，　　不求越彼岸。",
    "T04n0212_024:0738c02": "當觀畫形像，摩尼紺青髮者，眾香芬薰沐浴",
    "T04n0212_024:0738c03": "其髮，眾香沐浴香氣遠布，是故說曰，當觀畫",
    "T04n0212_024:0738c04": "形像，摩尼紺青髮也。愚者以為緣，不求越彼",
    "T04n0212_024:0738c05": "岸者，愚者所纏裹不能得遠離，無有巧便得",
    "T04n0212_024:0738c06": "至彼岸，所謂彼岸者滅盡泥洹，是故說曰，愚",
    "T04n0212_024:0738c07": "者以為緣，不求越彼岸也。",
    "T04n0212_024:0738c08": "當觀畫形像，　　摩尼紺青髮，",
    "T04n0212_024:0738c09": "愚者以為緣，　　智者所厭患。",
    "T04n0212_024:0738c10": "智慧之人，分別妙觀思惟挍計，不興想著，",
    "T04n0212_024:0738c11": "是故說曰，智者所厭患。",
    "T04n0212_024:0738c12": "強以彩畫形，　　莊嚴醜穢身，",
    "T04n0212_024:0738c13": "愚者以為緣，　　亦不自求度。",
    "T04n0212_024:0738c14": "昔有豪族之家，饒財多寶七珍具足，長者自",
    "T04n0212_024:0738c15": "念：「今時年少道人情欲未斷，我今宜請來在",
    "T04n0212_024:0738c16": "家，使諸婦女擎食供養，設有欲情者我當知",
    "T04n0212_024:0738c17": "之。」即往在寺請，諸年少道人詣長者家，莊",
    "T04n0212_024:0738c18": "嚴婦女更著新衣，盡出禮拜興恭敬意。時有",
    "T04n0212_024:0738c19": "六通羅漢尋而覺知，即化死人骸骨血肉消",
    "T04n0212_024:0738c20": "盡，髑髏手脚各自一處。爾時羅漢告諸比丘：",
    "T04n0212_024:0738c21": "「當自專意以求度世，莫視女色興穢污心。」時",
    "T04n0212_024:0738c22": "彼長者覩彼瑞應歎未曾有，內自剋責知為",
    "T04n0212_024:0738c23": "不是，五體投地自求悔過：「我今乃知法之微",
    "T04n0212_024:0738c24": "妙。」諸婦女各各慚愧即還入舍。是時，羅漢告",
    "T04n0212_024:0738c25": "長者曰：「佛法寬博汪洋無涯，卿今以凡夫之",
    "T04n0212_024:0738c26": "智量度聖人，斯非正理，猶若拳許土凷仰",
    "T04n0212_024:0738c27": "比須彌，升合之器欲量海水。」爾時比丘便說",
    "T04n0212_024:0738c28": "此偈：",
    "T04n0212_024:0738c29": "「強以彩畫形，　　莊嚴醜穢身，",
    "T04n0212_024:0739a01": "愚者以為緣，　　亦不自求度。",
    "T04n0212_024:0739a02": "分髮為八分，　　雙部眼耳璫，",
    "T04n0212_024:0739a03": "愚者所染著，　　亦不自求度。」",
    "T04n0212_024:0739a04": "爾時比丘說此二偈已，便從坐起而去。時彼",
    "T04n0212_024:0739a05": "長者及諸婦女善心自生，恭敬三寶，後日",
    "T04n0212_024:0739a06": "各各成其道跡。",
    "T04n0212_024:0739a07": "著欲染於欲，　　不究結使緣，",
    "T04n0212_024:0739a08": "不以生結使，　　當度欲有流。",
    "T04n0212_024:0739a09": "著欲染於欲者，群徒在世志趣不同，或有少",
    "T04n0212_024:0739a10": "欲或欲意偏多，欲偏多者不達賢之法，是",
    "T04n0212_024:0739a11": "故說曰，著欲染於欲也。不究結使緣者，貪嫉",
    "T04n0212_024:0739a12": "慳結病中之重者，入骨徹髓醫所不療，積財",
    "T04n0212_024:0739a13": "億萬不肯惠施，至其壽終不能持一錢自隨；",
    "T04n0212_024:0739a14": "其有眾生修行貪嫉者，身無威神遂致貧窮，",
    "T04n0212_024:0739a15": "宗親不和為人所輕，是故說曰，不究結使緣",
    "T04n0212_024:0739a16": "也。不以生結使，當度欲有流者，流有四品，其",
    "T04n0212_024:0739a17": "事不同。云何為四？一者欲流，二者有流，三者",
    "T04n0212_024:0739a18": "無明流，四者見流。眾生之類沈溺生死皆",
    "T04n0212_024:0739a19": "由此四，流浪四使不能自免，方當涉歷流轉",
    "T04n0212_024:0739a20": "五道，是故說曰，不以生結使，當度欲有流也。",
    "T04n0212_024:0739a21": "上一切無欲，　　當察此大觀，",
    "T04n0212_024:0739a22": "如是有解脫，　　本所未度者。",
    "T04n0212_024:0739a23": "上一切無欲者，上者色界無色界，欲者欲界",
    "T04n0212_024:0739a24": "也，於此三界無復三毒，於中永得解脫，是故",
    "T04n0212_024:0739a25": "說曰，上一切無欲也。當察此大觀者，無欲之",
    "T04n0212_024:0739a26": "人是佛第一弟子，佛有四弟子，羅漢為勝為",
    "T04n0212_024:0739a27": "尊為貴為無有上，是故說曰，當察此大觀也。",
    "T04n0212_024:0739a28": "如是有解脫者，聖人執行不自為己，於諸",
    "T04n0212_024:0739a29": "四駃永得自在，更不著有在身口行，是故",
    "T04n0212_024:0739b01": "說曰，如是有解脫也。本所未度者，昔所經歷",
    "T04n0212_024:0739b02": "生死之難，未曾為度，當求方便度此三有，",
    "T04n0212_024:0739b03": "更不受有造四大身，是故說曰，本所未度者。",
    "T04n0212_024:0739b04": "非園脫於園，　　脫園復就園，",
    "T04n0212_024:0739b05": "當復觀此人，　　脫縛復就縛。",
    "T04n0212_024:0739b06": "昔佛在釋翅搜迦維羅竭國尼拘類園中。爾",
    "T04n0212_024:0739b07": "時世尊到時著衣持鉢，將侍者阿難入迦維",
    "T04n0212_024:0739b08": "羅竭城乞食。爾時童子難陀，在高樓上，遙",
    "T04n0212_024:0739b09": "見世尊入城乞食，速下高樓至世尊所，頭面",
    "T04n0212_024:0739b10": "禮足啟世尊言：「如來之姓國中豪族，轉輪聖",
    "T04n0212_024:0739b11": "王所至之處，何為自辱持鉢乞食？」爾時難陀",
    "T04n0212_024:0739b12": "取如來鉢，入內盛甘饌飲食。佛見難陀入",
    "T04n0212_024:0739b13": "舍之後，告阿難曰：「我今向尼拘類園，難陀",
    "T04n0212_024:0739b14": "出者勿復取鉢。汝語難陀：『躬自送鉢還于如",
    "T04n0212_024:0739b15": "來。』」難陀受教從後送鉢，婦復隨後語難陀曰：",
    "T04n0212_024:0739b16": "「速還勿久，須來乃食。」前進未久，婦重遣信：「時",
    "T04n0212_024:0739b17": "還勿停。」所以鄭重者，恐捨家學道。難陀持",
    "T04n0212_024:0739b18": "至世尊所，手自擎鉢授與如來：「唯願時受，今",
    "T04n0212_024:0739b19": "欲還家。」佛告難陀：「卿以至此，今宜遠家剃除",
    "T04n0212_024:0739b20": "鬚髮著三法衣，何為復辭欲還到家？」是時，如",
    "T04n0212_024:0739b21": "來以威神力逼迫難陀出家為道，閉在靜室",
    "T04n0212_024:0739b22": "不使還家。如是經歷日月之數，次第當直遂",
    "T04n0212_024:0739b23": "至難陀。難陀聞之內自歡喜：「我今當直事得",
    "T04n0212_024:0739b24": "從容，因此閑暇逃走還家。」是時，難陀受直",
    "T04n0212_024:0739b25": "使辦水掃地，事事不闕。是時，天神侍衛難陀，",
    "T04n0212_024:0739b26": "汲水至滿自然飜棄淨地之中，草土更滋，關",
    "T04n0212_024:0739b27": "閉門戶戶自然開。難陀思惟：「我家王者之種，",
    "T04n0212_024:0739b28": "饒財多寶無所乏短，我今逃走向家。設有漏",
    "T04n0212_024:0739b29": "失以物償之，今當竊逐細徑，按大途者備",
    "T04n0212_024:0739c01": "值如來。」爾時難陀脫三法衣，更被白服磨何",
    "T04n0212_024:0739c02": "而去。行未經時，正值如來從彼而進，難陀見",
    "T04n0212_024:0739c03": "已奔趣大樹欲自隱形，如來神力反使大樹",
    "T04n0212_024:0739c04": "在難陀後，難陀周慞安身無處。爾時世尊復",
    "T04n0212_024:0739c05": "以神力，拔彼大樹懸在虛空。爾時難陀入樹",
    "T04n0212_024:0739c06": "根處隱形自蔽，如來尋往與共相見。「難陀！何",
    "T04n0212_024:0739c07": "為乃來至此？」難陀默然慚愧不對。如來再三",
    "T04n0212_024:0739c08": "告難陀曰：「汝欲何趣，默然不對？」難陀言：「還家",
    "T04n0212_024:0739c09": "與婦相見。」佛告難陀：「夫人學道心不自專，",
    "T04n0212_024:0739c10": "貪著欲心不顧後世燒身之禍。」爾時世尊便",
    "T04n0212_024:0739c11": "說偈言：",
    "T04n0212_024:0739c12": "「非園脫於園，　　脫園復就園，",
    "T04n0212_024:0739c13": "當復觀此人，　　脫縛復就縛。",
    "T04n0212_024:0739c14": "「我今將汝天上遊觀，宜當自專勿懷恐怖。」是",
    "T04n0212_024:0739c15": "時，世尊以神足力，手接難陀將至天上。見一",
    "T04n0212_024:0739c16": "宮殿七寶所作，金銀刻鏤玉女營從不可稱",
    "T04n0212_024:0739c17": "計，純女無男亦無夫主。是時，難陀前白佛言：",
    "T04n0212_024:0739c18": "「是何天宮殿快樂無比？七寶殿堂彈琴鼓瑟，",
    "T04n0212_024:0739c19": "作倡伎樂共相娛樂昔所未聞。然此天女無",
    "T04n0212_024:0739c20": "有夫主，唯願世尊解我狐疑。」爾時世尊告難",
    "T04n0212_024:0739c21": "陀曰：「汝自往彼問其情實？天女自當與汝說",
    "T04n0212_024:0739c22": "之。」難陀受教至彼天宮，以其情實問天女曰：",
    "T04n0212_024:0739c23": "「汝等天女自然受福，七寶殿堂五樂自娛，汝",
    "T04n0212_024:0739c24": "等夫主竟為所在？」天女報曰：「汝不知乎？閻",
    "T04n0212_024:0739c25": "浮利地迦維羅竭國，釋迦文佛並父弟名曰",
    "T04n0212_024:0739c26": "難陀，命終之後當來生此處在天宮，彼人即",
    "T04n0212_024:0739c27": "我等夫主。」難陀聞之密自歡喜：「今所論者正",
    "T04n0212_024:0739c28": "是我也。」即還佛所具以此情白世尊言：「此諸",
    "T04n0212_024:0739c29": "宮殿玉女營從盡是我許。」佛告難陀：「快修梵",
    "T04n0212_024:0740a01": "行，如是不久當來至此受福自然。」是時，世尊",
    "T04n0212_024:0740a02": "以神足力，手接難陀將至地獄，路經鐵圍山",
    "T04n0212_024:0740a03": "表，見一獼猴瞎無一目。佛語難陀：「汝孫陀",
    "T04n0212_024:0740a04": "利婦何如是瞎獼猴乎？」難陀白佛：「止止世尊",
    "T04n0212_024:0740a05": "勿復說此！豈當以此方之彼人？孫陀利者女",
    "T04n0212_024:0740a06": "中英妙，六十四術無事不閑。」爾時世尊告難",
    "T04n0212_024:0740a07": "陀曰：「瞎獼猴比孫陀利，復以孫陀利比諸天",
    "T04n0212_024:0740a08": "女，億千萬倍不以譬喻為比。」是時，世尊即接",
    "T04n0212_024:0740a09": "難陀將至地獄，示彼苦痛考掠搒笞酸毒難",
    "T04n0212_024:0740a10": "計，八大地獄湯煑罪人，一大地獄十六隔子",
    "T04n0212_024:0740a11": "圍繞其獄，刀山劍樹火車爐炭，燒炙缹煮苦",
    "T04n0212_024:0740a12": "痛難陳。有一大鑊獄卒圍遶，湯沸火熾不見",
    "T04n0212_024:0740a13": "罪人。難陀白佛：「不審，世尊！斯諸地獄皆有",
    "T04n0212_024:0740a14": "罪囚，斯是何鑊不見罪人？」佛告難陀：「汝躬",
    "T04n0212_024:0740a15": "自往問彼獄卒，自當為汝說其本末。」是時，難",
    "T04n0212_024:0740a16": "陀受佛教誡，往問獄卒：「斯是何鑊空無罪人？」",
    "T04n0212_024:0740a17": "獄卒報曰：「閻浮利地，真淨王家兒得成道，",
    "T04n0212_024:0740a18": "並父弟甘露王兒，名曰難陀，為人放逸婬欲",
    "T04n0212_024:0740a19": "情多，自恃豪族輕忽萬民，彼命終之後當來",
    "T04n0212_024:0740a20": "入此鑊中，經歷劫數乃得免脫。卿欲知者其",
    "T04n0212_024:0740a21": "事如是。」難陀聞已衣毛皆竪，形體戰慄顏",
    "T04n0212_024:0740a22": "色變異，往趣世尊前白佛言：「唯然天師二",
    "T04n0212_024:0740a23": "界大護，今覩此變倍懷恐懼。」尋於佛前而說",
    "T04n0212_024:0740a24": "此偈：",
    "T04n0212_024:0740a25": "「今捨天上位，　　不造生死本，",
    "T04n0212_024:0740a26": "求離地獄苦，　　願說泥洹滅。」",
    "T04n0212_024:0740a27": "爾時世尊漸與難陀說微妙法，安處無為令",
    "T04n0212_024:0740a28": "至道場。",
    "T04n0212_024:0740a29": "青衣白蓋覆，　　御者御一輪，",
    "T04n0212_024:0740b01": "觀彼末塵垢，　　永便斷縛者，",
    "T04n0212_024:0740b02": "人多求自歸，　　山川樹木神，",
    "T04n0212_024:0740b03": "園觀及神祠，　　望免苦患難。",
    "T04n0212_024:0740b04": "人懷恐懼意迷不寤，值前禱祀不別真偽。昔",
    "T04n0212_024:0740b05": "月支國有王名惡少，王此天下莫不靡伏。母",
    "T04n0212_024:0740b06": "教勅王：「設卿有臨死之難，慎莫左旋佛寺，",
    "T04n0212_024:0740b07": "當念右旋，慎莫違吾此教。」是時，惡少王大出",
    "T04n0212_024:0740b08": "兵眾攻純西城，手自執劍殺三億人，不滿四",
    "T04n0212_024:0740b09": "億，規滿五億，後戰不如，乘象奔走，顧見佛",
    "T04n0212_024:0740b10": "圖憶母教誡，便迴象右旋，敵國見之皆伏還",
    "T04n0212_024:0740b11": "國。王見賊退尋後追攝，即還壞賊擒獲王身，",
    "T04n0212_024:0740b12": "便憶佛語：「自歸佛者，為尊為上無有及者。",
    "T04n0212_024:0740b13": "設我不右旋者，豈能壞此賊乎？」是故說曰，人",
    "T04n0212_024:0740b14": "多求自歸，山川樹木神，園觀及神祠，望免苦患",
    "T04n0212_024:0740b15": "難也。",
    "T04n0212_024:0740b16": "此非自歸上，　　亦非有吉利，",
    "T04n0212_024:0740b17": "如有自歸者，　　不脫一切苦。",
    "T04n0212_024:0740b18": "若有自歸佛，　　歸法比丘僧，",
    "T04n0212_024:0740b19": "修習聖四諦，　　如慧之所見。",
    "T04n0212_024:0740b20": "苦因苦緣生，　　當越此苦本，",
    "T04n0212_024:0740b21": "賢聖八品道，　　滅盡甘露際。",
    "T04n0212_024:0740b22": "是為自歸上，　　非不有吉利，",
    "T04n0212_024:0740b23": "如有自歸者，　　得脫一切苦。",
    "T04n0212_024:0740b24": "人之修道唯有信義，信根以全戒則不毀。",
    "T04n0212_024:0740b25": "諸有眾生能自歸此三寶者，無願不成，為天",
    "T04n0212_024:0740b26": "人所供養，自致得道，亦復受永劫之福。人",
    "T04n0212_024:0740b27": "之無怙猶樹之無根，若有所憑何事不果也。",
    "T04n0212_024:0740b28": "觀以觀當觀，　　不觀亦當觀，",
    "T04n0212_024:0740b29": "觀而復重觀，　　觀而不復觀。",
    "T04n0212_024:0740c01": "所謂觀者，苦習盡道真如四諦，彼執行人，",
    "T04n0212_024:0740c02": "以觀苦習盡道真如四諦，觀者現在以觀",
    "T04n0212_024:0740c03": "過去當觀未來，興於塵勞皆由三世，墜墮生",
    "T04n0212_024:0740c04": "死不至于道，是故說曰，觀以觀當觀也。不",
    "T04n0212_024:0740c05": "觀亦當觀者，所謂不觀者，不見苦習盡道，",
    "T04n0212_024:0740c06": "如是當觀深察分明，知為不見苦習盡道真",
    "T04n0212_024:0740c07": "如四諦，是故說曰，不觀亦當觀也。觀而復重",
    "T04n0212_024:0740c08": "觀者，信能分別苦習盡道，一一思惟究暢",
    "T04n0212_024:0740c09": "其義。觀而不復觀者，已觀已知不復思惟，",
    "T04n0212_024:0740c10": "是故說曰，不觀亦當觀，觀而復不觀也。",
    "T04n0212_024:0740c11": "觀而復重觀，　　分別彼性本，",
    "T04n0212_024:0740c12": "計晝以為夜，　　寶身壞不久。",
    "T04n0212_024:0740c13": "觀而復重觀者，觀有二種：一者財觀，二者",
    "T04n0212_024:0740c14": "第一義觀。夫財觀者增益結使，第一義者盡",
    "T04n0212_024:0740c15": "有漏成無漏行，是故說曰，觀而復重觀也。分",
    "T04n0212_024:0740c16": "別彼性本者，或有人性造行不同，國界若干",
    "T04n0212_024:0740c17": "法教非一，聖人在中一一分別；或有意開寤",
    "T04n0212_024:0740c18": "者，或有意不開寤者，或有開寤不開寤",
    "T04n0212_024:0740c19": "者，眾生受性寤有遲疾，是以聖人訓之以",
    "T04n0212_024:0740c20": "道，懃加脩行晝夜匪懈，是故說曰，分別彼性",
    "T04n0212_024:0740c21": "本也。計晝以為夜者，眾生之類性行不同，或",
    "T04n0212_024:0740c22": "思善本，或不思善本，是謂計晝以為夜也。",
    "T04n0212_024:0740c23": "寶身壞不久者，世間財貨世之常法，終日聚",
    "T04n0212_024:0740c24": "集要當消壞，善根財貨者終不腐敗，是故律",
    "T04n0212_024:0740c25": "本說曰：「當以不寶之身易寶身，不寶之財易",
    "T04n0212_024:0740c26": "寶財，不寶之命易寶命。」是故說曰，寶身壞不",
    "T04n0212_024:0740c27": "久也。",
    "T04n0212_024:0740c28": "觀而不重觀，　　雖見亦不見，",
    "T04n0212_024:0740c29": "如見而不見，　　觀而亦不見。",
    "T04n0212_024:0741a01": "觀而不重觀者，彼修行人思惟妙觀，道者觀",
    "T04n0212_024:0741a02": "察知彼行人亦無妙觀。得思惟定者有二種",
    "T04n0212_024:0741a03": "人：一人得觀，一者不得觀。復更有導師觀",
    "T04n0212_024:0741a04": "察行人，頗有應於聖諦者不？遍思觀之不應",
    "T04n0212_024:0741a05": "聖諦，是故說曰，觀而不重觀也。觀而亦不見",
    "T04n0212_024:0741a06": "者，多有思惟修集道行，復觀久遠過去世",
    "T04n0212_024:0741a07": "事，或有達者，或有不達者，一一分別亦不",
    "T04n0212_024:0741a08": "錯亂，是故說曰，觀而亦不觀也。",
    "T04n0212_024:0741a09": "云何見不見？　　何說見不見？",
    "T04n0212_024:0741a10": "因何見不見？　　因為出何見。",
    "T04n0212_024:0741a11": "云何見不見者，行人修法計有是常清淨之",
    "T04n0212_024:0741a12": "法，所謂不見者，不見苦習盡道，是故說曰，",
    "T04n0212_024:0741a13": "云何見不見也。何說見不見者，行人唯見一",
    "T04n0212_024:0741a14": "緣，或緣色或緣色聲香味，或有思惟或不思",
    "T04n0212_024:0741a15": "惟，是故說曰，何說見不見也。因何見不見者，",
    "T04n0212_024:0741a16": "猶如二人眾行以具功德備悉，雖在生死不",
    "T04n0212_024:0741a17": "懷怯弱，意求斷結亦無疑滯，一人意偏不達",
    "T04n0212_024:0741a18": "究竟，一者不見斷諸有漏，一者不見在諸生",
    "T04n0212_024:0741a19": "死，是故說曰，因何見不見也。因為出何見者，",
    "T04n0212_024:0741a20": "由賢聖法自見出要義，所願必剋無所畏忌，",
    "T04n0212_024:0741a21": "是故說曰，因為出何見也。",
    "T04n0212_024:0741a22": "猶若不觀苦，　　常當深自觀，",
    "T04n0212_024:0741a23": "以解苦根源，　　是謂明妙觀。",
    "T04n0212_024:0741a24": "猶若不觀苦者，如彼學人不見苦空非身無",
    "T04n0212_024:0741a25": "我，亦不分別於諸行陰，便為墮落；自觀身",
    "T04n0212_024:0741a26": "中污穢不淨，從頭至足無一可貪，我自我有",
    "T04n0212_024:0741a27": "色自我色，亦不分別色之本末，是故說曰，猶",
    "T04n0212_024:0741a28": "若不觀苦，常當深自觀也。以解苦根源，是謂",
    "T04n0212_024:0741a29": "明妙觀者，所解苦空無常非身之義，身之為",
    "T04n0212_024:0741b01": "患流溢萬病，行人思惟意不亂錯，深知病之",
    "T04n0212_024:0741b02": "根源，身寄於世四大合成，從無數劫以來",
    "T04n0212_024:0741b03": "不覩大明，斯由癡惑所纏裹故，我今以脫不",
    "T04n0212_024:0741b04": "造彼緣。是故說曰，以解苦根源，是謂明妙觀",
    "T04n0212_024:0741b05": "也。",
    "T04n0212_024:0741b06": "誰令凡夫人，　　不覩眾行本，",
    "T04n0212_024:0741b07": "因彼而觀察，　　去冥見大明。",
    "T04n0212_024:0741b08": "誰令凡夫人，不覩眾行本者，世間盲冥不覩",
    "T04n0212_024:0741b09": "大明誰之所造，眾生遊遊不識正路，現有",
    "T04n0212_024:0741b10": "四大陰持入苦，愚者染著不信為患，興諸邪",
    "T04n0212_024:0741b11": "見遂增塵勞；因彼行人而自觀察，晝夜思惟",
    "T04n0212_024:0741b12": "斷結為業，去冥見大明，大明之本無冥根",
    "T04n0212_024:0741b13": "是，不識佛不識法不識比丘僧，亦復不識真",
    "T04n0212_024:0741b14": "如四諦苦習盡道，不修境界清淨之行，是",
    "T04n0212_024:0741b15": "故說曰，誰令凡夫人，不覩眾行本也觀品第二十八竟。",
    "T04n0212_024:0741b16": "出曜經卷第二十四"
}