{
    "X33n0628_006:0412a09": "妙法蓮華經科拾卷第六",
    "X33n0628_006:0412a11": "姚秦三藏法師　鳩摩羅什奉　詔譯",
    "X33n0628_006:0412a12": "西蜀沙門　佛閑勖[、/(、*、)]大師　立科",
    "X33n0628_006:0412a13": "門人　智一雪墩　拾遺",
    "X33n0628_006:0412a14": "△五廣說功德二。初隨喜功德。二法師功德。今",
    "X33n0628_006:0412a15": "初。",
    "X33n0628_006:0412a16": "隨喜功德品第十八",
    "X33n0628_006:0412a17": "上分別品中。止約現世親聞如來壽量者之益。以",
    "X33n0628_006:0412a18": "顯其勝。其於如來滅後。在此經中。有能發一念隨",
    "X33n0628_006:0412a19": "喜者之德。尚未廣說。故前品之末。校量五種人所",
    "X33n0628_006:0412a20": "得之益時。但以校過後四人之德。其最初隨喜者。",
    "X33n0628_006:0412a21": "所有之福。雖已略說。若不藉喻廣為申明。則人多",
    "X33n0628_006:0412a22": "忽略。故此品來。言隨喜者。謂如來滅後。於說法處。",
    "X33n0628_006:0412a23": "偶有人來。一聞法句。一念攝心。大生歡喜。能隨說",
    "X33n0628_006:0412a24": "者之意。無有違逆。故名隨喜。問。下所校者。乃第五",
    "X33n0628_006:0412b01": "十人。一念之善。何以便勝普度凡品。皆證聖果之",
    "X33n0628_006:0412b02": "福。答。華嚴云。此經不落餘眾生手。應知。此能得見",
    "X33n0628_006:0412b03": "聞人。已於千萬佛所。種諸善根。方於此經。能生實",
    "X33n0628_006:0412b04": "信。乃至一念。今經何獨不然。況此一念。從真流故。",
    "X33n0628_006:0412b05": "還契於真。雖名曰一。而已得同海之一滴。便有不",
    "X33n0628_006:0412b06": "竭之德。具百川之味矣。故所得福。齊佛所知。△文",
    "X33n0628_006:0412b07": "二。初彌勒問。二如來答。今初。",
    "X33n0628_006:0412b08": "爾時彌勒菩薩摩訶薩(至)若能隨喜者為得幾所福。",
    "X33n0628_006:0412b09": "此隨喜之微因。正可忽略。而勞慈氏。罔問四依。返",
    "X33n0628_006:0412b10": "以此事啟問者。正見此經。功德叵測。末世於此法",
    "X33n0628_006:0412b11": "中。即起隨喜心者之福。尚非等覺人不能問。如來",
    "X33n0628_006:0412b12": "不能答。不能盡知。則四依之德。愈不可窺矣。△二",
    "X33n0628_006:0412b13": "如來答二。初長文。二頌文。初三。初正答。二兼示。三",
    "X33n0628_006:0412b14": "結況。初二。初舉第五十人。二逆況第一人。初二。初",
    "X33n0628_006:0412b15": "轉教至五十人。二校量最後劣者。今初。",
    "X33n0628_006:0412b16": "爾時佛告彌勒菩薩(至)如是展轉至第五十。",
    "X33n0628_006:0412b17": "經將最初親在法會隨喜人所有之福。且置勿論。",
    "X33n0628_006:0412b18": "但將展轉隨喜。至第五十人所得之福。返拈出校",
    "X33n0628_006:0412b19": "量者。正見至微尠善尚不可測。而況於他。△二校",
    "X33n0628_006:0412b20": "量最後劣者二。初舉人誡聽。二示大施主。今初。",
    "X33n0628_006:0412b21": "阿逸多其第五十(至)我今說之汝當善聽。",
    "X33n0628_006:0412b22": "恐視一念隨喜之福。為可忽。訝度凡登聖之功。為",
    "X33n0628_006:0412b23": "最大。倘聞此一校。轉勝於彼。豈弗驚疑。故先誡之。",
    "X33n0628_006:0412b24": "△二示大施主三。初廣施財法。二結問功大。三實",
    "X33n0628_006:0412c01": "對甚多。今初。",
    "X33n0628_006:0412c02": "若四百萬億阿僧祇世界(至)皆得自在具八解脫。",
    "X33n0628_006:0412c03": "以四百萬界。為所化之境。以十二類趣生。為求福",
    "X33n0628_006:0412c04": "之田。卵生者。魚鳥龜蛇。胎生者。人畜龍仙。濕生者。",
    "X33n0628_006:0412c05": "含蠢蠕動。化生者。轉蛻飛行。有形者。休咎精明。無",
    "X33n0628_006:0412c06": "形者。空散銷沉。有想者。神鬼精靈。無想者。精神化",
    "X33n0628_006:0412c07": "為土木金石。非有想者。如蒲盧。非無想者。如土梟",
    "X33n0628_006:0412c08": "等。有人求福。人即大施主。求福即施者之願也。隨",
    "X33n0628_006:0412c09": "其下。先以財施之行滿願也。人人皆得滿閻浮之",
    "X33n0628_006:0412c10": "七寶。明施之大。復滿八十年。明施之久。已是難能",
    "X33n0628_006:0412c11": "之行。而作下。復以法施也。先念云。我固已娛其生。",
    "X33n0628_006:0412c12": "烏能保其身後。倘不急以佛法拯接。縱有財施。亦",
    "X33n0628_006:0412c13": "非所謂大施主也。爰為示教利喜。且於一時。皆令",
    "X33n0628_006:0412c14": "得出世果證。△二結問功大。",
    "X33n0628_006:0412c15": "於汝意云何是大施主所得功德寧為多不。",
    "X33n0628_006:0412c16": "△三實對甚多。",
    "X33n0628_006:0412c17": "彌勒白佛言世尊(至)筭數譬喻所不能知。",
    "X33n0628_006:0412c18": "古謂。先與世樂。拔果苦。後與涅槃樂。拔生死苦。此",
    "X33n0628_006:0412c19": "是略舉梵福。而為校量。若更廣說。滿閻浮提人福。",
    "X33n0628_006:0412c20": "不及西瞿耶尼一人。滿西瞿人福。不及東弗婆提",
    "X33n0628_006:0412c21": "一人。滿三天下人。不及北鬱單越一人福。滿四天",
    "X33n0628_006:0412c22": "下人。不及一四天王福。四天王不及一帝釋。乃至",
    "X33n0628_006:0412c23": "第六天。不及一梵天福等。此後應倍倍上而校之。",
    "X33n0628_006:0412c24": "今更模榻其意。滿界內人福。不及小教一聖福。或",
    "X33n0628_006:0413a01": "以滿大千小聖。不及始教一初信人福。而始又不",
    "X33n0628_006:0413a02": "及於終之破異一乘教內。有隨喜一偈者之福。以",
    "X33n0628_006:0413a03": "世不及出世故。又權淺法門。悉從一實之所流故。",
    "X33n0628_006:0413a04": "△二逆況最初一人。",
    "X33n0628_006:0413a05": "阿逸多如是第五十人(至)阿僧祗不可得比。",
    "X33n0628_006:0413a06": "此第五十人。乃五種人中。初隨喜者之初心。恩未",
    "X33n0628_006:0413a07": "及人。而所獲之福。如來巧以喻說。令知迥超前之",
    "X33n0628_006:0413a08": "大施。末於校量。令人深敬處。乃正況出第一從法",
    "X33n0628_006:0413a09": "會聞。而隨喜者之福。以見難思。命意題品。正在於",
    "X33n0628_006:0413a10": "此。△二兼示三。初往聽。二分座。三勸他。今初。",
    "X33n0628_006:0413a11": "又阿逸多若人為是經故(至)珍寶輦輿及乘天宮。",
    "X33n0628_006:0413a12": "轉身即生報也。妙象且約由往詣。得聞之等流果",
    "X33n0628_006:0413a13": "言也。△二分座。",
    "X33n0628_006:0413a14": "若復有人於講法處坐(至)若轉輪聖王所坐之處。",
    "X33n0628_006:0413a15": "勸坐分座。先令彼身安。後得心安。乃可誠聽。不出",
    "X33n0628_006:0413a16": "法會。便具二益。故於異熟果中。得享自益益他。等",
    "X33n0628_006:0413a17": "流之報。△三勸他。",
    "X33n0628_006:0413a18": "阿逸多若復有人(至)見佛聞法信受教誨。",
    "X33n0628_006:0413a19": "初是自往。次是分座益人。然所益者。乃是彼之自",
    "X33n0628_006:0413a20": "來。今則彼本無心。而求聞之心。全因我之勸發。則",
    "X33n0628_006:0413a21": "總持之益。全在於我。故轉身得與總持聖人。共生",
    "X33n0628_006:0413a22": "一處。由以般若勸人故。得利根智慧之報。又此勸",
    "X33n0628_006:0413a23": "音。必由口出。故口用之具。皆得清淨。要之三業六",
    "X33n0628_006:0413a24": "根。皆不外於一身。故總示曰人相具足等。此得六",
    "X33n0628_006:0413b01": "根清淨之前相。然皆約生報言。若法師品。則約現",
    "X33n0628_006:0413b02": "報矣。△三結況。",
    "X33n0628_006:0413b03": "阿逸多汝且觀是(至)為人分別如說修行。",
    "X33n0628_006:0413b04": "△二頌文五。初隨喜。二勸聽。三故詣。四令坐。五結",
    "X33n0628_006:0413b05": "況。今初。",
    "X33n0628_006:0413b06": "爾時世尊欲重宣此義而說偈言。",
    "X33n0628_006:0413b07": "若人於法會(至)何況於法會初聞隨喜者。",
    "X33n0628_006:0413b08": "世尚如水沫之起滅無從。況住世者。若阿含經則",
    "X33n0628_006:0413b09": "曰。世界初成時。由先注大雨。水沫久積。結成世界。",
    "X33n0628_006:0413b10": "則水沫即世界矣。△二勸聽。",
    "X33n0628_006:0413b11": "若有勸一人(至)優鉢華之香常從其口出。",
    "X33n0628_006:0413b12": "△三故詣。",
    "X33n0628_006:0413b13": "若故詣僧坊(至)珍寶之輦輿及乘天宮殿。",
    "X33n0628_006:0413b14": "△四令坐。",
    "X33n0628_006:0413b15": "若於講法處勸人坐聽經是福因緣得釋梵轉輪座。",
    "X33n0628_006:0413b16": "△五結況。",
    "X33n0628_006:0413b17": "何況一心聽解說其義趣如說而修行其福不可限。",
    "X33n0628_006:0413b18": "前四科。皆約極淺劣者。言植厚德。至此科始況出",
    "X33n0628_006:0413b19": "正意。△二法師功德二。初正明。二引證。今初。",
    "X33n0628_006:0413b20": "法師功德品第十九",
    "X33n0628_006:0413b21": "分別品末。明五種人。於佛滅後。依經獲益。隨喜中。",
    "X33n0628_006:0413b22": "別二種功德。先直顯隨喜者之福大。次兼示中明",
    "X33n0628_006:0413b23": "所感之異熟。可為入信之前相。今由前雖校量。而",
    "X33n0628_006:0413b24": "未顯持經者之功。甚疾甚速。能轉現報。令六根不",
    "X33n0628_006:0413c01": "須捨父母所生之身。即得清淨。便入信位。又此持",
    "X33n0628_006:0413c02": "者。若望隨喜人。彼屬散心。故得生報。此是專誠。故",
    "X33n0628_006:0413c03": "得現報。須知。持者尚得現報。況解說者。又況兼正",
    "X33n0628_006:0413c04": "行六度者。故此品來。問。前明五種人。依經獲益。今",
    "X33n0628_006:0413c05": "何獨約後四人。稱法師耶。答。特由隨喜者。初不以",
    "X33n0628_006:0413c06": "法自師。又不以法師人。即前四九。雖有轉教之功。",
    "X33n0628_006:0413c07": "亦屬偶遇。後之四人。則不如是。故此四品得稱法",
    "X33n0628_006:0413c08": "師。△文二。初舉根總標。二依次別釋。今初。",
    "X33n0628_006:0413c09": "爾時佛告常精進菩薩(至)莊嚴六根皆令清淨。",
    "X33n0628_006:0413c10": "告常精進者。顯持經人。欲有所得。須先具一片恒",
    "X33n0628_006:0413c11": "心。以為其本。屏絕外緣。惟此一實。縱遇違緣。了法",
    "X33n0628_006:0413c12": "如幻。不被所撓。惟進無退。其庶幾乎。故呼常精進",
    "X33n0628_006:0413c13": "以告之。令受持者有所取則。六根皆約數顯者。如",
    "X33n0628_006:0413c14": "楞嚴云。流變三疊。一十百千。夫一者何。即一心也",
    "X33n0628_006:0413c15": "流變者。謂由此一念心隨緣。而成六根。便落三世",
    "X33n0628_006:0413c16": "四方。時處數內。故得約數增至千二及八百也。若",
    "X33n0628_006:0413c17": "豎論者。即以三世為首。次對四方。由三世中。各有",
    "X33n0628_006:0413c18": "四方。故成十二。若橫論者。則以四方為首。由四方",
    "X33n0628_006:0413c19": "中。亦各有三世。其數亦止十二。故彼經云。三四四",
    "X33n0628_006:0413c20": "三。宛轉十二。此是以一念心。初疊成十二也。第二",
    "X33n0628_006:0413c21": "更以四方中各具之。三世為首。如將東方之三世。",
    "X33n0628_006:0413c22": "以一變十。便有三十。餘方亦如之成百二矣。第三",
    "X33n0628_006:0413c23": "復用百二。亦各以一變十。故得千二之數。此下名",
    "X33n0628_006:0413c24": "數。雖同彼經。須知顯義全別。以彼就染位中。性具",
    "X33n0628_006:0414a01": "之用。名為功德故。然約性具。則各各圓滿一千二",
    "X33n0628_006:0414a02": "百。由對境發用。有具有闕。故其言數。則有多寡。今",
    "X33n0628_006:0414a03": "以持經之功。過於強勝。故得現轉父母所生之六",
    "X33n0628_006:0414a04": "根。便得少分同於淨用。則指此名為功德。自屬修",
    "X33n0628_006:0414a05": "生。此一不同也。又舉雖數同染位。及其顯用。則諸",
    "X33n0628_006:0414a06": "根互用。此又不同也。△二依次別釋六。初眼根。二",
    "X33n0628_006:0414a07": "耳根。三鼻根。四舌根。五身根。六意根。今初。",
    "X33n0628_006:0414a08": "是善男子善女人(至)欲重宣此義而說偈言。",
    "X33n0628_006:0414a09": "若於大眾中(至)雖未得天眼肉眼力如是。",
    "X33n0628_006:0414a10": "阿鼻云無間。又云無救。彌樓云光明。即七金山。父",
    "X33n0628_006:0414a11": "母所生六根。乃九種不淨所攝。而言清淨者。一憑",
    "X33n0628_006:0414a12": "當教言。由世相皆常故。二因持經力勝。不俟修發",
    "X33n0628_006:0414a13": "之法性生身。方有五眼。即就現身。便轉現報。故得",
    "X33n0628_006:0414a14": "即染即淨。一眼之內。便具五眼之用。如見大千內",
    "X33n0628_006:0414a15": "外。應名天眼。然校所見。復過於彼。且如梵王報得",
    "X33n0628_006:0414a16": "天眼。止見己界。大千之外。則為風輪所障。即不能",
    "X33n0628_006:0414a17": "見。若在他界。亦不能見。非所統故。非同分故。若三",
    "X33n0628_006:0414a18": "乘人。所有天眼。則隨其所在。俱能得見。風輪自他",
    "X33n0628_006:0414a19": "俱不能礙。但由道力淺深不等。故其所見亦有近",
    "X33n0628_006:0414a20": "遠。又見業因緣。法眼也。其目甚清淨。慧眼了知空",
    "X33n0628_006:0414a21": "也。至一念中。頓了色心性相。此佛眼少分之用也。",
    "X33n0628_006:0414a22": "若論一根具五根之用。乃八自在我中。一分相似",
    "X33n0628_006:0414a23": "之德也。△二耳根。",
    "X33n0628_006:0414a24": "復次常精進若善男子(至)欲重宣此義而說偈言。",
    "X33n0628_006:0414b01": "父母所生耳(至)但用所生耳功德已如是。",
    "X33n0628_006:0414b02": "耳根亦具五耳之用。聞六道聲。是肉天二耳。聞二",
    "X33n0628_006:0414b03": "乘是慧耳。聞菩薩是法耳。聞佛是佛耳。一時互聞。",
    "X33n0628_006:0414b04": "似佛之圓耳矣。不壞即不謬也。其諸梵下。私謂。鼻",
    "X33n0628_006:0414b05": "舌二識。二地已居。況諸上梵。今言聞者。殆約入禪",
    "X33n0628_006:0414b06": "出禪之心聲也。或圓光成音也。以初禪中。無段食",
    "X33n0628_006:0414b07": "故。二禪已上。分別依不起故。△三鼻根。",
    "X33n0628_006:0414b08": "復次常精進若善男子(至)欲重宣此義而說偈言。",
    "X33n0628_006:0414b09": "是人鼻清淨(至)而是持經者先得此鼻相。",
    "X33n0628_006:0414b10": "香與臭。皆氣分之通稱。而世則以可意者名香。其",
    "X33n0628_006:0414b11": "不可意者為臭矣。今經則通取之。如聞野牛水牛",
    "X33n0628_006:0414b12": "等是也。以肉鼻聞大千內外。天鼻也。不染不著。是",
    "X33n0628_006:0414b13": "慧鼻。分別不錯。是法鼻。一時互聞。佛鼻也。顯互用",
    "X33n0628_006:0414b14": "則知物所在。眼用也。聞讀經說法。耳用也。知花果",
    "X33n0628_006:0414b15": "實。舌用也。知出禪入禪。身用也。知染欲癡恚心。意",
    "X33n0628_006:0414b16": "用也。又辨懷妊之成就不成就。則前有宿命明。後",
    "X33n0628_006:0414b17": "有天眼明矣。知男女所念。更有他心智矣。知如法",
    "X33n0628_006:0414b18": "修行。則近漏盡矣。未得無漏法生鼻者。顯雖未登",
    "X33n0628_006:0414b19": "聖。而因持經勝力。即有妙用。正見其不思議處。須",
    "X33n0628_006:0414b20": "曼那云善攝意。其色黃兼白。極香。樹高三四丈。下",
    "X33n0628_006:0414b21": "垂如蓋。須曼女生於中。闍提云金錢花。末利云鬘",
    "X33n0628_006:0414b22": "花。堪作鬘故。波羅羅云重生花。多摩羅跋云性無",
    "X33n0628_006:0414b23": "垢。多伽羅云根香。即木香樹也。波利質多羅云圓",
    "X33n0628_006:0414b24": "生樹。生於忉利天中。高百由旬。根入地五由旬。其",
    "X33n0628_006:0414c01": "香逆風。薰五十由旬。順風百由旬。拘鞞陀羅云大",
    "X33n0628_006:0414c02": "遊戲。地樹香也。△四舌根。",
    "X33n0628_006:0414c03": "復次常精進若善男子(至)欲重宣此義而說偈言。",
    "X33n0628_006:0414c04": "是人舌根淨(至)常念而守護或時為現身。",
    "X33n0628_006:0414c05": "舌根合中取境。亦具千二百功德者。楞嚴云。如舌",
    "X33n0628_006:0414c06": "宣揚。盡世間出世間智。言有方分。理無窮盡。故不",
    "X33n0628_006:0414c07": "止八百也。以深淨妙一頌。乃四辨之一。謂此法師",
    "X33n0628_006:0414c08": "能以諸法名字。義理隨順。殊方異語。令各得解生",
    "X33n0628_006:0414c09": "喜。即辭無礙也。故五舌之用。備於一辭矣。△五身",
    "X33n0628_006:0414c10": "根。",
    "X33n0628_006:0414c11": "復次常精進若善男子(至)欲重宣此義而說偈言。",
    "X33n0628_006:0414c12": "若持法華者(至)以清淨常體一切於中現。",
    "X33n0628_006:0414c13": "舊註謂。世界所有。於身中現。肉身用也。竊謂。人間",
    "X33n0628_006:0414c14": "之身。始名肉身。論此身之用。止能合中取境。非聖",
    "X33n0628_006:0414c15": "人德相之身。不能自然照境現影。其有神力人。雖",
    "X33n0628_006:0414c16": "亦能照現。而是業用。凡夫肉身。何有現用。餘之四",
    "X33n0628_006:0414c17": "身。皆不過以所現者。名能現也。今以分段。即同無",
    "X33n0628_006:0414c18": "漏者。正顯經功之匹測也。幸思之。△六意根。",
    "X33n0628_006:0414c19": "復次常精進若善男子(至)欲重宣此義而說偈言。",
    "X33n0628_006:0414c20": "是人意清淨(至)分別而說法持法華經故。",
    "X33n0628_006:0414c21": "聞一下。即華嚴一法門中無量門。無量千劫如是",
    "X33n0628_006:0414c22": "說。二句之義。因持經力故。能由約而博也。若說下。",
    "X33n0628_006:0414c23": "問。佛因舍利弗。降伏撥無後世外道。聽比丘於一",
    "X33n0628_006:0414c24": "日中。分三時。以初中二時。讀佛書。晚分讀外書。但",
    "X33n0628_006:0415a01": "不許依其見解。故祇桓中有書院。此則由學方能",
    "X33n0628_006:0415a02": "了達。今持經人。何以不學。便能知外。且令所說不",
    "X33n0628_006:0415a03": "違實相耶。答。以所持文字。即是實相。實相般若。是",
    "X33n0628_006:0415a04": "大總持門。世出世法。莫不由此流出。故令橫說竪",
    "X33n0628_006:0415a05": "說。得如五地聖人。二諦融通。雅合佛經。安住希有",
    "X33n0628_006:0415a06": "地者。前云此經。於無量國中。乃至名字。不可得聞",
    "X33n0628_006:0415a07": "何況得見受持讀誦。正顯此法之希有。故能持此",
    "X33n0628_006:0415a08": "經者。雖未得無漏意根。便得聖人之用。此則因持",
    "X33n0628_006:0415a09": "希有法。得住希有地耳。△二引證。",
    "X33n0628_006:0415a10": "常不輕菩薩品第二十",
    "X33n0628_006:0415a11": "品來者。由前文累言弘經之報。如曰轉身得與陀",
    "X33n0628_006:0415a12": "羅尼菩薩共生一處。則生報也。又曰世世所生見",
    "X33n0628_006:0415a13": "佛聞法。則後報也。二事皆屬未來。信在可否。不須",
    "X33n0628_006:0415a14": "引證。獨法師功德品所說。六根清淨之報。俱就現",
    "X33n0628_006:0415a15": "世而言。奈何得見現報者。甚覺寥寥。自是難信。是",
    "X33n0628_006:0415a16": "故世尊。即引自身因地。曾得現報作證。以見希有。",
    "X33n0628_006:0415a17": "而啟流通者敬慕之心。故此品來。品名不輕者。即",
    "X33n0628_006:0415a18": "世尊因中。於未曾具聞法華前。內心止悟佛性平",
    "X33n0628_006:0415a19": "等之理。外見平等不可輕之境。故以身口。便修不",
    "X33n0628_006:0415a20": "輕平等之行。所以逢人便拜。冲口便與授記。以未",
    "X33n0628_006:0415a21": "聞無智人中。莫說此經之誡。及未得將之護之之",
    "X33n0628_006:0415a22": "方便。故令增上慢人。因所修之行。而為立名嘲之。",
    "X33n0628_006:0415a23": "曰常不輕。△文二。初長文。二頌文。初三。初承前標",
    "X33n0628_006:0415a24": "起。二引古為證。三結益勸持。今初。",
    "X33n0628_006:0415b01": "爾時佛告得大勢菩薩(至)眼耳鼻舌身意清淨。",
    "X33n0628_006:0415b02": "前說指法師品中。以一惡言。毀呰持經人。其過尤",
    "X33n0628_006:0415b03": "重於一劫罵佛之罪。向說指法師功德也。准此則",
    "X33n0628_006:0415b04": "知。此品專為引證現報而來。非泛為三報言也。△",
    "X33n0628_006:0415b05": "二引古為證二。初引略聞法華未得大益。二明具",
    "X33n0628_006:0415b06": "聞全經得大饒益。初二。初總敘諸威音王正法像",
    "X33n0628_006:0415b07": "法。二別敘常不輕由行得名。今初。",
    "X33n0628_006:0415b08": "得大勢乃往古昔(至)有二萬億佛皆同一號。",
    "X33n0628_006:0415b09": "有大神通力曰威。有樂說辨力曰音。有大善寂力",
    "X33n0628_006:0415b10": "曰王。由此三業。皆悉不護。故稱曰佛。△二別敘常",
    "X33n0628_006:0415b11": "不輕由行立名。",
    "X33n0628_006:0415b12": "最初威音王如來(至)號之為常不輕。",
    "X33n0628_006:0415b13": "前說信者毀者之功過。然未指示其事。今故點出",
    "X33n0628_006:0415b14": "最初下點時。爾時下。點人。我深敬下。點行也。古謂",
    "X33n0628_006:0415b15": "我深敬下。二十四字。具述因果等。得正說之宏宗。",
    "X33n0628_006:0415b16": "流通之妙益。是則是矣。但因常作是語。以致四眾",
    "X33n0628_006:0415b17": "生嗔墮苦。固是大振塗毒。為下智種。若以此後數",
    "X33n0628_006:0415b18": "處經文勘之。未免意有縱奪。言含抑揚。如云但行",
    "X33n0628_006:0415b19": "禮拜。則惟攻事行矣。又曰不專讀誦。則尠諳弘通",
    "X33n0628_006:0415b20": "法式矣。由因久行苦行。最後得具聞獲報。校之得",
    "X33n0628_006:0415b21": "安樂行。持經者之報。亦甚勞矣。故下章具聞科中。",
    "X33n0628_006:0415b22": "不見更有說禮拜事處。詎非在前之行。咸由略聞",
    "X33n0628_006:0415b23": "梗槩。罔識權宜。即向無智人中。便說此經。故令兩",
    "X33n0628_006:0415b24": "家同遭無妄。寧不可慨。惟冀高明。細玩經文。慎勿",
    "X33n0628_006:0415c01": "是古非今。幸甚幸甚。或謂。此說恐抑世尊之因行。",
    "X33n0628_006:0415c02": "而不思前文云。面佛罵佛一劫。不如以一惡言。毀",
    "X33n0628_006:0415c03": "呰讀誦者之罪更重。寧不抑果德耶。故今以略聞",
    "X33n0628_006:0415c04": "具聞。分判二科。以釋之。△二具聞法華得大饒益",
    "X33n0628_006:0415c05": "二。初聞法得益。二結會古今。今初。",
    "X33n0628_006:0415c06": "是比丘臨欲終時(至)功德成就當得作佛。",
    "X33n0628_006:0415c07": "佛意正引此文。為上六根清淨之證。雖云值燈明。",
    "X33n0628_006:0415c08": "得生報。值二千億佛。得後報。然據結文正意。似特",
    "X33n0628_006:0415c09": "為證現報而引耳。又若以具聞。後但云廣為人說。",
    "X33n0628_006:0415c10": "與前但行禮拜處。二文參看。其善行菩薩道。與不",
    "X33n0628_006:0415c11": "善行之意。自見。△二結會古今二。初會不輕。二會",
    "X33n0628_006:0415c12": "四眾。今初。",
    "X33n0628_006:0415c13": "得大勢於意云何(至)疾得阿耨多羅三藐三菩提。",
    "X33n0628_006:0415c14": "△二會四眾。",
    "X33n0628_006:0415c15": "得大勢彼時四眾(至)三菩提不退轉者是。",
    "X33n0628_006:0415c16": "地藏經。佛囑地藏菩薩云。無令是諸眾生。墮惡趣",
    "X33n0628_006:0415c17": "中。一日一夜。何況更落五無間地獄。動經千萬億",
    "X33n0628_006:0415c18": "劫等。可以參看善行與不善行之旨矣。△三結益",
    "X33n0628_006:0415c19": "勸持。",
    "X33n0628_006:0415c20": "得大勢當知是法華經(至)讀誦解說書寫是經。",
    "X33n0628_006:0415c21": "結辭中。但勸行受持讀誦。即能速至菩提。並不勸",
    "X33n0628_006:0415c22": "學。逢人便拜與記。足知強以佛記聒人耳者。不足",
    "X33n0628_006:0415c23": "貴也。△二頌文二。初引古為證。二舉己勸持。今",
    "X33n0628_006:0415c24": "初。",
    "X33n0628_006:0416a01": "爾時世尊欲重宣此義而說偈言。",
    "X33n0628_006:0416a02": "過去有佛號威音王(至)今於我前聽法者是。",
    "X33n0628_006:0416a03": "著法者。不達諸法即是實相。橫計有無。是故才一",
    "X33n0628_006:0416a04": "鼓唇即名牙。後轉成謗法。罪畢者。不輕宿世惡業",
    "X33n0628_006:0416a05": "將熟。應得之報。今由粗知禮拜持經之力。准以重",
    "X33n0628_006:0416a06": "罪輕受。故致四眾輕賤捶打。令先世應墮惡道之",
    "X33n0628_006:0416a07": "業。則為消滅也。△二舉己勸持。",
    "X33n0628_006:0416a08": "我於前世勸是諸人(至)世世值佛疾成佛道。",
    "X33n0628_006:0416a09": "△六發願傳持五。初神力勸持。二神力付囑。三大",
    "X33n0628_006:0416a10": "眾領受。四事畢唱散。五時眾歡喜。今初。",
    "X33n0628_006:0416a11": "如來神力品第二十一",
    "X33n0628_006:0416a12": "此因本眾未涌之前。他方雲集菩薩。發願在此娑",
    "X33n0628_006:0416a13": "婆弘經。世尊制止曰。我娑婆自有六萬恒沙菩薩。",
    "X33n0628_006:0416a14": "於我滅後。在此弘經。故諸大士。聞佛聲召。自下發",
    "X33n0628_006:0416a15": "來。續因釋大眾不知諸大士來處之疑。乃為開近",
    "X33n0628_006:0416a16": "顯遠。洞彰果德。勸持顯益。引證既竟。故諸大士。發",
    "X33n0628_006:0416a17": "願弘經。蓋遵召命也。今始為現希有神力。以固弘",
    "X33n0628_006:0416a18": "通者之敬慕。令無別好。神力者。九界莫測之謂神",
    "X33n0628_006:0416a19": "無能制伏之謂力。然非過量大人。則不能具。故曰",
    "X33n0628_006:0416a20": "如來神力品。△文二。初長文。二頌文。初二。初神力",
    "X33n0628_006:0416a21": "表異。二舉要付囑。初二。初受命弘持。二神力叵思。",
    "X33n0628_006:0416a22": "今初。",
    "X33n0628_006:0416a23": "爾時千世界微塵等(至)解說書寫而供養之。",
    "X33n0628_006:0416a24": "世尊自入塔即唱滅。求人付囑。今得諸大士。奉命",
    "X33n0628_006:0416b01": "益他。並自滿本願。則出世之能事畢矣。此段應另",
    "X33n0628_006:0416b02": "作一大科。特以文字甚少。故不別開。△二神力叵",
    "X33n0628_006:0416b03": "思。",
    "X33n0628_006:0416b04": "爾時世尊於文殊師利等(至)通達無礙如一佛土。",
    "X33n0628_006:0416b05": "所現神力。共有十種。今與舊說。略有開合。出廣長",
    "X33n0628_006:0416b06": "至梵世。第一神力也。現此相者。證上所說。皆從誠",
    "X33n0628_006:0416b07": "諦所流。世間福德人。多生不作妄語。尚得舌可至",
    "X33n0628_006:0416b08": "鼻。況具此難思之相者。則其所說。彌可信矣。一切",
    "X33n0628_006:0416b09": "毛孔下。第二神力也。毛孔皆光者。顯前乃通身吐",
    "X33n0628_006:0416b10": "露之說。即一字一句。悉與實相無違。故得遍照。諸",
    "X33n0628_006:0416b11": "佛亦現者。見道同也。下亦准此。釋迦下至百千歲。",
    "X33n0628_006:0416b12": "第三神力也。據常論時。說法華及涅槃。傳計八載。",
    "X33n0628_006:0416b13": "今一現神時。便謂百千。使非神力所為。何能延促",
    "X33n0628_006:0416b14": "無礙。故今開出。然後還(至)十方界。第四第五二神",
    "X33n0628_006:0416b15": "力也。初明謦欬有二義。一是通暢之相。若約近言。",
    "X33n0628_006:0416b16": "則是世尊四十年前。未吐之懷。約遠而言。則是塵",
    "X33n0628_006:0416b17": "點劫前。為欲調攝一類漸機之方便。總未點破。今",
    "X33n0628_006:0416b18": "皆全吐。毫無底蘊。乃得有此通暢遍界之聲。彈指",
    "X33n0628_006:0416b19": "聲亦遍者。乃第五神力也。彈指是隨喜之儀。由諸",
    "X33n0628_006:0416b20": "大士。現前得此真淨大法。能得將來二利大果。是",
    "X33n0628_006:0416b21": "故彈指。而為隨喜。地動神力第六。地係厚重無明。",
    "X33n0628_006:0416b22": "無始結業種子。所發現行。最難搖撼。今由破障人。",
    "X33n0628_006:0416b23": "所發二聲互擊。故令震動。其中眾生(至)得未曾有。",
    "X33n0628_006:0416b24": "第七神力者。眾生洞視。不過分寸。今承神力。得遠",
    "X33n0628_006:0416c01": "瞻見。又此普見中。應有會初退席。及三變被移者。",
    "X33n0628_006:0416c02": "由神力加被。伏無緣慈。仝得遠見生喜。作未來得",
    "X33n0628_006:0416c03": "度緣。此亦初揀後收意也。即時下。神力第八。諸天",
    "X33n0628_006:0416c04": "遠處他土。苟非神力攝持。渠且受樂不暇。安能向",
    "X33n0628_006:0416c05": "空唱聲勸人。彼諸下。第九神力也。彼即地居眾生",
    "X33n0628_006:0416c06": "因聞空聲。方合掌稱名。縱未得覲。亦種未來得度",
    "X33n0628_006:0416c07": "之因。所興之供。變成寶帳。覆諸佛上者。不獨示將",
    "X33n0628_006:0416c08": "來。有由因趣果之兆。且示現前身雖遠。心却能近",
    "X33n0628_006:0416c09": "之敬。古以此段。開為二種。今合為一。於時下。第十",
    "X33n0628_006:0416c10": "神力也。三世四方。各有分限。今由神力所加。一切",
    "X33n0628_006:0416c11": "藩籬。撤令無礙。如一佛土。此即六根清淨。得證圓",
    "X33n0628_006:0416c12": "融寶覺。依正一如之兆也。已上神力。即地持經七",
    "X33n0628_006:0416c13": "種無上中。第六神力無上也。△二舉要付囑。",
    "X33n0628_006:0416c14": "爾時佛告上行等(至)諸佛於此而般涅槃。",
    "X33n0628_006:0416c15": "等字合該持品之眾。而不言者。以久被化。而該近",
    "X33n0628_006:0416c16": "益者也。初明以希有神力。不能說盡。以要下。正舉",
    "X33n0628_006:0416c17": "要也。一切法。即佛所有理行果法。自在神力。即化",
    "X33n0628_006:0416c18": "物神通秘要之藏。即久而後說甚深之事。惟佛佛",
    "X33n0628_006:0416c19": "始知。皆是此經宣顯。是故下。勸修也。所在下。勸供",
    "X33n0628_006:0416c20": "也。凡所在處。命起塔供養者。以法身從此生故。又",
    "X33n0628_006:0416c21": "法身觀照文字三種般若。即三即一故。故令文字",
    "X33n0628_006:0416c22": "外。求少法不可得。況果性全不離乎因性。佛出世",
    "X33n0628_006:0416c23": "惟生處。得道處。轉法輪。般涅槃。四處起塔。皆約生",
    "X33n0628_006:0416c24": "身。故但有四。今約法身。故令所在皆應起塔供養。",
    "X33n0628_006:0417a01": "△二頌文二。初頌神力。二頌勸持。今初。",
    "X33n0628_006:0417a02": "爾時世尊欲重宣此義而說偈言。",
    "X33n0628_006:0417a03": "諸佛救世者(至)周聞十方國地皆六種動。",
    "X33n0628_006:0417a04": "△二頌勸持三。初總標。二別顯。三結勸。今初。",
    "X33n0628_006:0417a05": "以佛滅度後(至)如十方虗空不可得邊際。",
    "X33n0628_006:0417a06": "人以法重。故蒙諸佛歎美。△二別顯。",
    "X33n0628_006:0417a07": "能持是經者(至)教無量菩薩畢竟住一乘。",
    "X33n0628_006:0417a08": "初頌半。以經卷是力持身攝。由一即一切故。持之",
    "X33n0628_006:0417a09": "於心念是。則為已見本尊等。此約所持。准為能見",
    "X33n0628_006:0417a10": "自利剏成矣。次二頌。復廣前德。准為見佛供佛。令",
    "X33n0628_006:0417a11": "佛生喜等功德。即含利他意。以顯能持者。則具二",
    "X33n0628_006:0417a12": "利妙德。諸佛下。約能持略頌四要。兼明得佛三密。",
    "X33n0628_006:0417a13": "初明所得秘要即意密。次三頌甚深事義。即得佛",
    "X33n0628_006:0417a14": "口密。以說法慧光。除無明暗也。斯人下。以身業威",
    "X33n0628_006:0417a15": "儀。教住一乘。乃身密也。△三結勸。",
    "X33n0628_006:0417a16": "是故有智者(至)是人於佛道決定無有疑。",
    "X33n0628_006:0417a17": "由持經之心。能與妙法。契合為因。故與當來所得",
    "X33n0628_006:0417a18": "佛果。生決定心。無有疑惑。縱聞菩提廣大。萬行難",
    "X33n0628_006:0417a19": "修。轉依難證。決不退屈。",
    "X33n0628_006:0417a20": "△二神力付囑。",
    "X33n0628_006:0417a21": "囑累品第二十二",
    "X33n0628_006:0417a22": "前品。如來以希有神力。勸持既竟。今從法座起。復",
    "X33n0628_006:0417a23": "現神力。而為囑付。囑付者。略如古云。囑是如來金",
    "X33n0628_006:0417a24": "口所曯。累是菩薩丹心頂荷。乃以授受合論。故云",
    "X33n0628_006:0417b01": "囑累。又如來躬從座起。申手摩頂。授以難得之法",
    "X33n0628_006:0417b02": "大眾曲躬合掌。如世尊勑當具奉行。殷勤頂受。故",
    "X33n0628_006:0417b03": "云囑付等。△文三。初普遍付囑。二舉佛釋成。三委",
    "X33n0628_006:0417b04": "示報恩。今初。",
    "X33n0628_006:0417b05": "爾時釋迦牟尼佛(至)令一切眾生普得聞知。",
    "X33n0628_006:0417b06": "世尊從多寶塔中法座起。現大神力。以一手。遍摩",
    "X33n0628_006:0417b07": "多人頂者。蓋緣將用口輪付囑。故以身輪。先示妙",
    "X33n0628_006:0417b08": "法流通之相。而為加被。謂以不可思議方便妙用",
    "X33n0628_006:0417b09": "之手。握諸法實相之印。而置於諸大士之頂。普令",
    "X33n0628_006:0417b10": "其心。如蓮華開。權實雙融。然後乃可弘通大法。而",
    "X33n0628_006:0417b11": "使佛種不斷。又以一手。於一時。即遍摩眾頂者。乃",
    "X33n0628_006:0417b12": "從即根本法之身輪。垂能同之業用。於所同內。引",
    "X33n0628_006:0417b13": "歸於圓進證德相也。又佛手下。垂諸大士。以頂上",
    "X33n0628_006:0417b14": "承。固因果交徹之相。亦一多無礙門中事也。而作",
    "X33n0628_006:0417b15": "下。正明付曯。告曰。我自曩劫。修習是難得之法。今",
    "X33n0628_006:0417b16": "以付曯汝等。汝等應當受持等。然付之以無上菩",
    "X33n0628_006:0417b17": "提。而曰受持讀誦。普得聞之。由無上菩提。不在文",
    "X33n0628_006:0417b18": "字般若外。此教之所以載理行果也。有定謂拈花。",
    "X33n0628_006:0417b19": "而付正法眼藏。惟在迦葉。何如此中付囑之為廣",
    "X33n0628_006:0417b20": "大。△二舉佛釋成。",
    "X33n0628_006:0417b21": "所以者何如來有大慈悲(至)如來之法勿生慳恡。",
    "X33n0628_006:0417b22": "徵辭謂。眾生根行不一。何能普令聞之。如來下。即",
    "X33n0628_006:0417b23": "舉佛為例以釋之。謂如來有大慈故。遇有智者。則",
    "X33n0628_006:0417b24": "為盡與。無諸慳恡。速令受樂。有大悲故。值無智者。",
    "X33n0628_006:0417c01": "則念念拔濟。不生畏憚。必令脫苦。然後等與佛慧。",
    "X33n0628_006:0417c02": "佛之智慧。即一切智。能知一切內法內名。外法外",
    "X33n0628_006:0417c03": "名。如來智慧。即道種智。能用諸佛一切道法。發起",
    "X33n0628_006:0417c04": "眾生一切善種。自然智慧。即一切種智。謂由諸法",
    "X33n0628_006:0417c05": "各各皆具天然內慧。以一種智。知一切道及一切",
    "X33n0628_006:0417c06": "種。由我能斷諸法中惡。獨無所畏。故能以此三智",
    "X33n0628_006:0417c07": "普與一切眾生。上是引例。汝等亦應下。正勸學佛。",
    "X33n0628_006:0417c08": "普令廣聞也。△三委示報恩。",
    "X33n0628_006:0417c09": "於未來世若有善男子(至)則為已報諸佛之恩。",
    "X33n0628_006:0417c10": "遇利根者。則為直說佛慧。遇鈍根者。須先引置餘",
    "X33n0628_006:0417c11": "深法中。然後開顯。言餘深者。望前小教。能為破小",
    "X33n0628_006:0417c12": "顯大曰深。未如今經直明佛慧。而猶帶權說實曰",
    "X33n0628_006:0417c13": "餘。若能如是引接。則為已報諸佛之恩矣。△三大",
    "X33n0628_006:0417c14": "眾領受。",
    "X33n0628_006:0417c15": "時諸菩薩摩訶薩(至)唯然世尊願不有慮。",
    "X33n0628_006:0417c16": "三反發聲奉勑者。答上三摩付囑之至意。世尊降",
    "X33n0628_006:0417c17": "靈。為化一類由小之大之機。本致既暢。今又得人",
    "X33n0628_006:0417c18": "流通矣。縱有餘蘊。不過捃拾而已。△四事畢唱散。",
    "X33n0628_006:0417c19": "爾時釋迦牟尼佛(至)多寶佛塔還可如故。",
    "X33n0628_006:0417c20": "多寶為證經故來。今法事既畢。故令塔門仍閉。分",
    "X33n0628_006:0417c21": "身為開塔故來。今事亦畢。故令還歸。而釋尊亦還",
    "X33n0628_006:0417c22": "歸於靈鷲。故此經有二處三會之說。多寶佛塔。為",
    "X33n0628_006:0417c23": "贊證諸大士。弘通法式。雖閉塔門。尚未去歸。△五",
    "X33n0628_006:0417c24": "時眾歡喜。",
    "X33n0628_006:0418a01": "說是語時十方無量(至)聞佛所說皆大歡喜。",
    "X33n0628_006:0418a02": "言皆喜者。諸佛利他事畢故喜。大眾得聞希有法",
    "X33n0628_006:0418a03": "故喜。而曰大喜者。果人此後無復餘事。因位定知",
    "X33n0628_006:0418a04": "將來必得無上妙果。故皆大生歡喜。",
    "X33n0628_006:0418a05": "△四弘經軌式六。初以苦行弘經。二以往來弘經。",
    "X33n0628_006:0418a06": "三以普門弘經。四以呪護弘經。五以轉邪弘經。六",
    "X33n0628_006:0418a07": "以勸發弘經。今初。",
    "X33n0628_006:0418a08": "藥王菩薩本事品第二十三",
    "X33n0628_006:0418a09": "藥王以下。不區區在讀誦章句。始名弘經。何則。諸",
    "X33n0628_006:0418a10": "大士。久遠弘經。妙觀湛然。身口意等即人即法。此",
    "X33n0628_006:0418a11": "外毫無別法。名句文等即法即人。此外亦無有人。",
    "X33n0628_006:0418a12": "故宗鏡云。色法華。受想行識皆法華。惟其人法雙",
    "X33n0628_006:0418a13": "融。舉一全收。故藥王等。得以身輪之苦行。妙音得",
    "X33n0628_006:0418a14": "以身業之來往。觀音得以普門圓照法界。直令火",
    "X33n0628_006:0418a15": "宅化作清凉。俾奉此芳規者。拂彼塵勞。出在不久",
    "X33n0628_006:0418a16": "第恐戀宅。諸魔宮殿被摧。妒汝出界。損彼眷屬。僉",
    "X33n0628_006:0418a17": "來生擾。便成退屈。故勞藥王勇施等諸大神王。同",
    "X33n0628_006:0418a18": "以密呪護持。令不得便。此固外難蕩矣。復恐內障",
    "X33n0628_006:0418a19": "相仍。倘一念有差。便如莊嚴王。萬善俱失。故古注",
    "X33n0628_006:0418a20": "引莊嚴之往緣。經說知識之極接。警令轉邪。以掃",
    "X33n0628_006:0418a21": "意地之微細。此則內外俱寂。惟弘通之是務。方感",
    "X33n0628_006:0418a22": "普賢遙臨。請問四法。令得是經。而結其局。齊赴道",
    "X33n0628_006:0418a23": "場。今於芳規之初。先明苦行者。以娑婆國中。人多",
    "X33n0628_006:0418a24": "獘惡。設不先忘身見。了苦如幻。雖擅多行。未輕與",
    "X33n0628_006:0418b01": "議。是故首舉。使有仿效。△文四。初菩薩請問。二如",
    "X33n0628_006:0418b02": "來解說。三聞眾護益。四古佛稱善。今初。",
    "X33n0628_006:0418b03": "爾時宿王華菩薩(至)及此聲聞眾聞皆歡喜。",
    "X33n0628_006:0418b04": "菩薩號宿王華者。宿乃星光所止之舍。宿中王。即",
    "X33n0628_006:0418b05": "月輪也。以能映奪眾星之光。故以王稱。華有結果",
    "X33n0628_006:0418b06": "之能。合顯此菩薩。能如宿王。破眾生長夜黑暗。更",
    "X33n0628_006:0418b07": "賜清凉之妙行為因。而感果法也。藥王昔名星光。",
    "X33n0628_006:0418b08": "因於尊者日藏前。聞說佛慧。以雪山上藥。供養眾",
    "X33n0628_006:0418b09": "僧。誓曰。願我未來。能治眾生身心兩病。舉世歡喜。",
    "X33n0628_006:0418b10": "故號藥王。今欲明藥王本事。故假宿王華發問。問",
    "X33n0628_006:0418b11": "意謂。我聞藥王。久持此經。游化娑婆。而不知以何",
    "X33n0628_006:0418b12": "身游。又此界中。我見最重。於毫末內。尚生貪著。而",
    "X33n0628_006:0418b13": "況於身。大士為攝此輩。自有無量對治妙行。蕩彼",
    "X33n0628_006:0418b14": "執情。願少解說。令諸聞者。猛發亡身為法之志。而",
    "X33n0628_006:0418b15": "以流通正法。為急務。△二如來解說二。初說本事。",
    "X33n0628_006:0418b16": "二嘆妙經。初中三。初本事。二結會。三勸修。初又二",
    "X33n0628_006:0418b17": "初事佛聞法。二得定修供。今初。",
    "X33n0628_006:0418b18": "爾時佛告宿王華菩薩(至)諸聲聞眾說法華經。",
    "X33n0628_006:0418b19": "既無女人。應皆一變化生。一箭道者。須知。彼中依",
    "X33n0628_006:0418b20": "正。既總優於娑婆。何得以此校彼。乃以彼時之量。",
    "X33n0628_006:0418b21": "而校彼時之數耳。以喜見為當機者。則喜見亦如",
    "X33n0628_006:0418b22": "身子。皆由權入實之人也。△二得定修供二。初得",
    "X33n0628_006:0418b23": "定。二修供。今初。",
    "X33n0628_006:0418b24": "是一切眾生喜見菩薩(至)得現一切色身三昧。",
    "X33n0628_006:0418c01": "上為當機說法。今令頓證三昧。論此大士。因地多",
    "X33n0628_006:0418c02": "從權小中。信根成熟。方蒙彼佛開顯。入住證實。特",
    "X33n0628_006:0418c03": "緣經中。自具頓超妙旨。所以不立僧祇。止消萬二",
    "X33n0628_006:0418c04": "之修習。即斷現色不相應染。便登八地。護色自在。",
    "X33n0628_006:0418c05": "而得普現色身三昧。遂有內現外現。內外同時現",
    "X33n0628_006:0418c06": "之妙用。問。何以知大士。從權小來。答。以從聞經後",
    "X33n0628_006:0418c07": "始有所證。自與燃燈。因妙光說法。互相激揚者。不",
    "X33n0628_006:0418c08": "同也。△二修供二。初現在供。二未來供。初二。初神",
    "X33n0628_006:0418c09": "力供。二燃身供。今初。",
    "X33n0628_006:0418c10": "得此三昧已心大歡喜(至)價直娑婆世界以供養佛。",
    "X33n0628_006:0418c11": "由得生喜。溯源報恩。入定而雨者。由因斷染於色",
    "X33n0628_006:0418c12": "法中。大得自在。故令所出花香。皆具實用。以為供",
    "X33n0628_006:0418c13": "養。二十四銖為一兩。六銖乃一兩中。四分之一也。",
    "X33n0628_006:0418c14": "△二燃身供三。初然身。二佛歎。三供時。今初。",
    "X33n0628_006:0418c15": "作是供養已從三昧起(至)八十億恒河沙世界。",
    "X33n0628_006:0418c16": "不如身供者。由神力以身為所依。方有妙用。故以",
    "X33n0628_006:0418c17": "根本作供。乃名上報。未供之前。於千二百歲中。服",
    "X33n0628_006:0418c18": "香飲油者。以當下幻軀。未得即名法供。是以外藉",
    "X33n0628_006:0418c19": "服飲之緣。內運定慧之力。共相薰淘。令十二處。轉",
    "X33n0628_006:0418c20": "為五分。否則不堪致敬。復又外以忍辱纏身。內以",
    "X33n0628_006:0418c21": "弘通立願。乃從中道妙觀。發智慧火。自然其身。故",
    "X33n0628_006:0418c22": "有妙光。照徹此彼恒沙國土。薰陸香樹。出大乘國。",
    "X33n0628_006:0418c23": "葉似棠梨。兜樓婆出鬼神國。此云香草。又云白茅",
    "X33n0628_006:0418c24": "香。畢力迦或云丁香。膠即白膠香也。△二佛歎。",
    "X33n0628_006:0419a01": "其中諸佛同時讚言(至)作是語已而各默然。",
    "X33n0628_006:0419a02": "問。弘經軌式甚多。何今先用苦行。答。由上安樂行",
    "X33n0628_006:0419a03": "中。未暇言及故。苟不融會。終成別見。所以首舉。良",
    "X33n0628_006:0419a04": "以。苦樂二行。敵體相違。故喜見於得三昧後。欲攝",
    "X33n0628_006:0419a05": "苦行。同名安樂。遂以然身之行。昭廓其式。否則弘",
    "X33n0628_006:0419a06": "通行海。何獨乏此鴻波。思之。精進言真者。緣喜見",
    "X33n0628_006:0419a07": "於然身時。內運妙觀。觀蘊界處。緣生如幻。人法俱",
    "X33n0628_006:0419a08": "空。苦樂雙遣。當體即是實相。安住行處。惟進無退。",
    "X33n0628_006:0419a09": "念念流入薩婆若海。故佛讚曰。是真精進。殊非不",
    "X33n0628_006:0419a10": "達妙行無住者可比也。法言真供者。諸佛觀彼正",
    "X33n0628_006:0419a11": "然身時。妙止湛然。於實際中。求覓能生此身顛倒",
    "X33n0628_006:0419a12": "之因。及現前之生滅。未來之退轉。了不可得。三際",
    "X33n0628_006:0419a13": "平等。故究竟如虗空。故遂令生身。即同法身。能所",
    "X33n0628_006:0419a14": "燒相。與能所供相。悉皆寂然。即人即法。頓成法供。",
    "X33n0628_006:0419a15": "始蒙以真法供之贊。誠非國城妻子等供可及。最",
    "X33n0628_006:0419a16": "為尊上。贊已默然者。正納受意也。然燒一行。為小",
    "X33n0628_006:0419a17": "乘律所嚴禁者。為欲具足僧寶尊重之相故。又以",
    "X33n0628_006:0419a18": "未如大乘人。知法如幻故。彼具縛凡夫。正在苦中。",
    "X33n0628_006:0419a19": "能所未亡。奚能以苦為法界。當其燒時。渠且忍苦",
    "X33n0628_006:0419a20": "不遑。安能內運觀想。而伸供養之誠。諸佛見之。正",
    "X33n0628_006:0419a21": "愍其愚妄。更何贊之有哉。是以制止。△三供時。",
    "X33n0628_006:0419a22": "其身火然千二百歲過是已後其身乃盡。",
    "X33n0628_006:0419a23": "五疊六根。各各性具千二百功德。故歷千二之久。",
    "X33n0628_006:0419a24": "以伸供養。△二未來供六。初化生王家。二自說本",
    "X33n0628_006:0419b01": "事。三復覲本佛。四本佛付囑。五奉命任持。六然臂",
    "X33n0628_006:0419b02": "供養。今初。",
    "X33n0628_006:0419b03": "一切眾生喜見菩薩(至)結加趺坐忽然化生。",
    "X33n0628_006:0419b04": "復來生於本國者。以上供之願。猶未滿故。正見然",
    "X33n0628_006:0419b05": "身之機。猶未成熟。得利益故。△二自說本事。",
    "X33n0628_006:0419b06": "即為其父而說偈言。",
    "X33n0628_006:0419b07": "大王今當知(至)勤行大精進捨所愛之身。",
    "X33n0628_006:0419b08": "經本六句。不得擅加後二句。△三復覲本佛。",
    "X33n0628_006:0419b09": "說是偈已而白父言(至)世尊猶故在世。",
    "X33n0628_006:0419b10": "此供佛已。得陀羅尼。復聞多經。與前得三昧處。分",
    "X33n0628_006:0419b11": "明是兩番聞經。兩番得益事。若不爾者。直使然身",
    "X33n0628_006:0419b12": "法供。返成無益。故知此中。我先供佛已一句。言雖",
    "X33n0628_006:0419b13": "總指前生。而意則別。要敘出然身時。於觀心中。感",
    "X33n0628_006:0419b14": "得聞經得益事。以示於人。亦如不輕臨終。得虗空",
    "X33n0628_006:0419b15": "開口事相等。此則然身之功。庶不唐捐。惟智者詳",
    "X33n0628_006:0419b16": "之。況初得之三昧。屬色自在。今語言陀羅尼。似屬",
    "X33n0628_006:0419b17": "心自在。居然有淺深之別。得解語言者。謂菩薩獲",
    "X33n0628_006:0419b18": "大智慧。於大小乘一切道法。及世間種種語言文",
    "X33n0628_006:0419b19": "字。悉能通達。照了無礙。是為道法無礙。又云。善能",
    "X33n0628_006:0419b20": "宣說一切語言。於一字中。說一切字。了一切字。同",
    "X33n0628_006:0419b21": "於一字。甄迦羅。乃俱舍六十大數中之第十六。頻",
    "X33n0628_006:0419b22": "婆羅第十八。阿閦婆第二十數也。或云。那由它是",
    "X33n0628_006:0419b23": "百萬億。甄迦羅是千千萬億。頻婆羅是百千千萬",
    "X33n0628_006:0419b24": "億。阿閦婆是萬千千萬億。猶故在世者。知能感之",
    "X33n0628_006:0419c01": "因。及應火之緣將盡。故發此問。△四本佛付囑。",
    "X33n0628_006:0419c02": "爾時日月淨明德佛(至)於夜後分入於涅槃。",
    "X33n0628_006:0419c03": "以能化之佛法。及所化之依正。悉付與者。由喜見",
    "X33n0628_006:0419c04": "仗持經力。德位並臻於諸人之上。乃堪付囑。託以",
    "X33n0628_006:0419c05": "大事。溥被未來。△五奉命弘經。",
    "X33n0628_006:0419c06": "爾時一切眾生喜見菩薩(至)垂諸幡蓋懸眾寶鈴。",
    "X33n0628_006:0419c07": "應化之身。法應非滅現滅。正法眼清明人之所熟",
    "X33n0628_006:0419c08": "諳。而復示以悲戀者。欲令法會同生渴仰。深種善",
    "X33n0628_006:0419c09": "根意也。瞻部在海。居妙高之南。故云海此岸。多出",
    "X33n0628_006:0419c10": "旃檀。今積之為[卄/積]。[卄/積]是聚意。△六然臂供養三。初",
    "X33n0628_006:0419c11": "供養益物。二兩臂還復。三地動眾喜。今初。",
    "X33n0628_006:0419c12": "爾時一切眾生喜見菩薩(至)住現一切色身三昧。",
    "X33n0628_006:0419c13": "誡一心念者。非一心。即不能緣一乘境。亦不能引",
    "X33n0628_006:0419c14": "三權同歸一實。住色身三昧。非歷七萬之久。亦不",
    "X33n0628_006:0419c15": "能令念者之根。至成熟故。△二兩臂還復。",
    "X33n0628_006:0419c16": "爾時諸菩薩天人(至)福德智慧淳厚所致。",
    "X33n0628_006:0419c17": "心自在故。色逾自在。是故空塵。隨乘願力。集還兩",
    "X33n0628_006:0419c18": "臂。由斯下十二字。乃釋尊贊斷辭也。△三地動眾",
    "X33n0628_006:0419c19": "喜。",
    "X33n0628_006:0419c20": "當爾之時三千大千世界(至)一切人天得未曾有。",
    "X33n0628_006:0419c21": "△二結會。",
    "X33n0628_006:0419c22": "佛告宿王華菩薩(至)百千萬億那由它數。",
    "X33n0628_006:0419c23": "△三勸修。",
    "X33n0628_006:0419c24": "宿王華若有發心(至)諸珍寶物而供養者。",
    "X33n0628_006:0420a01": "貪愛重者。拔一毛利天下。尚且不為。而況以身作",
    "X33n0628_006:0420a02": "供。夫欲作此供者。必須真知妙法難逢。多生罕遇。",
    "X33n0628_006:0420a03": "身受為招苦之本。頃歸無常。方可作此捨身微因。",
    "X33n0628_006:0420a04": "而求常樂之果。△二嘆妙經二。初嘆全經。二嘆本",
    "X33n0628_006:0420a05": "品。初中三。初能持人勝。二所持法勝。三例示多福。",
    "X33n0628_006:0420a06": "今初。",
    "X33n0628_006:0420a07": "若復有人以七寶(至)一四句偈其福最多。",
    "X33n0628_006:0420a08": "廣多七寶。非尋常物。四皆聖者。非尋常人。能供所",
    "X33n0628_006:0420a09": "供。可名極尊極貴。而所得福。不及持一偈轉勝者。",
    "X33n0628_006:0420a10": "以財不及法也。蓋法是聖師。能生能養。能成能榮",
    "X33n0628_006:0420a11": "故。今以人能弘道故。先嘆人勝。△二所持法勝二。",
    "X33n0628_006:0420a12": "初顯體。二顯用。今初。",
    "X33n0628_006:0420a13": "宿王華譬如一切(至)亦復如是諸經中王。",
    "X33n0628_006:0420a14": "此下十番約喻。用顯此經體勝。初約大海。謂川流",
    "X33n0628_006:0420a15": "江河。並皆淺小。不及海之深大。如此妙經。校諸大",
    "X33n0628_006:0420a16": "乘。不惟破小。且能深徹底蘊。橫該俗諦。不違實相。",
    "X33n0628_006:0420a17": "二約須彌。謂土黑諸山。體皆卑微。故令須彌在上。",
    "X33n0628_006:0420a18": "如餘諸經詮理。多含未伸。今則一極唱高。迥出眾",
    "X33n0628_006:0420a19": "典之上。三約月天。謂星光雖眾。惟被一月奪彩顯",
    "X33n0628_006:0420a20": "照。今校諸經所演。不止掩蔽權理。又能彰碩孤照。",
    "X33n0628_006:0420a21": "四約日天。謂大明麗天。諸暗盡破。能依此經作觀",
    "X33n0628_006:0420a22": "者。校依餘經所發實智。不惟消爍我法重昏。即生",
    "X33n0628_006:0420a23": "相積闇。亦並破矣。五約輪王。謂諸國王。縱王羣黎。",
    "X33n0628_006:0420a24": "不得稱聖。惟轉輪王。福相齊具。方堪稱仰。如諸大",
    "X33n0628_006:0420b01": "乘。雖名說實。實體不足。今則純談實相。妙理圓滿。",
    "X33n0628_006:0420b02": "而為眾典之所尊重。六約帝釋。謂地居諸天。雖名",
    "X33n0628_006:0420b03": "天子。仍被帝釋所轄。如諸權乘。雖名為大。仍為此",
    "X33n0628_006:0420b04": "經一實所統。七約梵王。謂俗呼梵王。是眾生父。此",
    "X33n0628_006:0420b05": "經亦然。能生實智。為諸二乘。及發心者之父。八約",
    "X33n0628_006:0420b06": "辟支。謂諸聲聞。皆藉修斷證果。惟有辟支。無師自",
    "X33n0628_006:0420b07": "悟。彼果中所說。及因位所說。未如此經。不假方便。",
    "X33n0628_006:0420b08": "但說無上者。遜揖居次。能持亦勝者。以所乘乘勝",
    "X33n0628_006:0420b09": "故。九約菩薩。謂二乘聖。未若菩薩二利兼優。校諸",
    "X33n0628_006:0420b10": "教中。未如今經。不但開近。復能顯遠。十約法王。謂",
    "X33n0628_006:0420b11": "佛尊稱諸法中王。如此妙經。於破小顯大法門。及",
    "X33n0628_006:0420b12": "帶權說實。帶實明權。斥權贊實等法門中。若廢若",
    "X33n0628_006:0420b13": "立。若開若顯。若會若歸。俱得自在。故得稱為諸經",
    "X33n0628_006:0420b14": "中王。此上十節。以從下至上。從夜至晝。從地至天。",
    "X33n0628_006:0420b15": "從凡至聖。從因至果。五對十隻。居然有次。井井不",
    "X33n0628_006:0420b16": "紊。△二顯用。",
    "X33n0628_006:0420b17": "宿王華此經能救(至)能解一切生死之縛。",
    "X33n0628_006:0420b18": "先法次喻。初中一切眾生。該盡九界。令離二死之",
    "X33n0628_006:0420b19": "苦。復滿所願。如清下。更約喻以彰勝用。所以重重",
    "X33n0628_006:0420b20": "引喻者。正見勝用無窮處。又以無緣悲。不因有求",
    "X33n0628_006:0420b21": "拔苦。以同體慈。不負有感。即與其樂。一切苦。乃在",
    "X33n0628_006:0420b22": "二死果中。病痛即果上之報障。縛即能感果之惑",
    "X33n0628_006:0420b23": "業。△三例示福多。",
    "X33n0628_006:0420b24": "若人得聞此法華經(至)所得功德亦復無量。",
    "X33n0628_006:0420c01": "實相妙法。本超乎數。以人法不二。故持之者。亦與",
    "X33n0628_006:0420c02": "之等。佛智難籌者。甚言其大也。△二嘆本品四。初",
    "X33n0628_006:0420c03": "通明聞者功德。二別舉女人受持。三例明隨喜贊",
    "X33n0628_006:0420c04": "善。四囑累一品流通。今初。",
    "X33n0628_006:0420c05": "宿王華若有人(至)亦得無量無邊功德。",
    "X33n0628_006:0420c06": "持此一品。所得之福。便如全持者。以藥王首用亡",
    "X33n0628_006:0420c07": "身法式。而擴安樂妙行。俾達苦樂一揆。導物之功",
    "X33n0628_006:0420c08": "甚鴻故也。△二別舉女人受持。",
    "X33n0628_006:0420c09": "若有女人(至)成就如是功德智慧之力。",
    "X33n0628_006:0420c10": "別舉女子者。以愛不深。不生娑婆。情不重。不墮女",
    "X33n0628_006:0420c11": "身。今於如來座下。而服聞經法藥。即得轉染成淨。",
    "X33n0628_006:0420c12": "身心兩病皆除。更不復受女身。若如下。復言後五",
    "X33n0628_006:0420c13": "百歲。以佛滅後。世逾下而障逾重。苟能於此受持。",
    "X33n0628_006:0420c14": "身雖女流。猶勝雄猛丈夫。以在煩惱大海。能翻身",
    "X33n0628_006:0420c15": "故。故能捨此極苦極穢之身土。而得極樂極淨之",
    "X33n0628_006:0420c16": "依正。固因法行之精專。更見經功匹測不復下。謂",
    "X33n0628_006:0420c17": "昔在娑婆。全以貪嗔諸垢為力。今則不更為所惱。",
    "X33n0628_006:0420c18": "且令得通得忍。得無漏法性之六根。俾六根之妙",
    "X33n0628_006:0420c19": "用。過前所得之報。百千萬倍。眼根既然。餘豈不爾。",
    "X33n0628_006:0420c20": "言菩薩無與等者。私謂。此指一類持餘經生淨者",
    "X33n0628_006:0420c21": "言。非指舊住補出諸大士言也。△三例明隨喜贊",
    "X33n0628_006:0420c22": "善。",
    "X33n0628_006:0420c23": "若有人聞是藥王菩薩(至)所得功德如上所說。",
    "X33n0628_006:0420c24": "身口皆香。得報於現世。乃轉染之前相也。△四囑",
    "X33n0628_006:0421a01": "累一品流通。",
    "X33n0628_006:0421a02": "是故宿王華以此藥王菩薩(至)應當如是生恭敬心。",
    "X33n0628_006:0421a03": "△三聞眾獲益。",
    "X33n0628_006:0421a04": "說是藥王菩薩(至)得解一切眾生語言陀羅尼。",
    "X33n0628_006:0421a05": "語言即是心聲。諸大士雖得弘通法式。倘不先解",
    "X33n0628_006:0421a06": "語言。則不識彼病源所在。藥將誰投。故因聞品之",
    "X33n0628_006:0421a07": "力。先得用藥之訣。於游化時。自能契機契理矣。△",
    "X33n0628_006:0421a08": "四古佛稱善。",
    "X33n0628_006:0421a09": "多寶如來於寶塔中(至)利益無量一切眾生。",
    "X33n0628_006:0421a10": "諸菩薩現前所得之益。及未來世所得之益。皆因",
    "X33n0628_006:0421a11": "一問而有。故感古佛連連贊善。",
    "X33n0628_006:0421a13": "妙法蓮華經科拾卷第六"
}