{
    "X80n1566_004:0518a10": "五燈會元續略卷第四上",
    "X80n1566_004:0518a12": "明支提山嗣祖沙門　淨柱　輯",
    "X80n1566_004:0518a13": "　　臨濟宗",
    "X80n1566_004:0518a14": "南嶽下二十七世",
    "X80n1566_004:0518a15": "東明旵禪師法嗣",
    "X80n1566_004:0518a16": "湖州東明海舟普慈禪師蘇州常熟錢氏子。出家於",
    "X80n1566_004:0518a17": "破山。聽講楞嚴至但有言說都無實義有疑。往參萬",
    "X80n1566_004:0518a18": "峯。舉前話再拜求示。峰便劈頭兩棒欄背一踏。以脚",
    "X80n1566_004:0518a19": "兩踢曰。只者是實義。師起曰。好只好。大費和尚心力。",
    "X80n1566_004:0518a20": "峯笑而許之。遂承付囑。廬於洞[這-言+(序-予+手)]山塢二十有九年。",
    "X80n1566_004:0518a21": "一僧至。激發參東明。師往見。適有人設齋。師至關前",
    "X80n1566_004:0518a22": "問曰今日齋是甚麼滋味。明曰到口方知說即遠矣。",
    "X80n1566_004:0518a23": "師曰如何是到口味。明即打滅燈曰。識得燈光何處",
    "X80n1566_004:0518a24": "著落。味即到口。師無語。明日遣侍者請師。師即至。明",
    "X80n1566_004:0518b01": "問曰曾見人否。師笑曰。見只見一人。說出恐驚人。明",
    "X80n1566_004:0518b02": "曰。假使親見釋迦。依然是個俗漢。但說何妨。師曰萬",
    "X80n1566_004:0518b03": "峯。明曰。為敘先後耶。為佛法耶。若敘先後。萬峯會下",
    "X80n1566_004:0518b04": "有千人。若論佛法。老闍梨佛法未夢見在。何驚之有。",
    "X80n1566_004:0518b05": "若親見萬峯。萬峯即今在甚麼處。師罔然。明曰恁麼",
    "X80n1566_004:0518b06": "則何曾見萬峯。師歸寮三晝夜寢食俱忘。偶琉璃燈",
    "X80n1566_004:0518b07": "墮地忽然大悟。詣呈悟繇。明曰老闍黎親嗣萬峯去。",
    "X80n1566_004:0518b08": "師曰。和尚為我打徹。豈得承嗣萬峰。明乃笑遂集眾。",
    "X80n1566_004:0518b09": "出關陞座付法(語〔異〕東明章)。迨明示寂。師欲歸洞庭。眾請",
    "X80n1566_004:0518b10": "繼席。萬峰忌日師拈香指真曰。我幾淹殺你甕裏。幸",
    "X80n1566_004:0518b11": "是普慈。若是別人不可救也。藝此瓣香。堪酬接引。喝",
    "X80n1566_004:0518b12": "一喝曰。只笑你護短沒頭師。佛法當人情。展坐具禮",
    "X80n1566_004:0518b13": "拜。此一瓣香供養東明長老。一片赤心鞭策令余洞",
    "X80n1566_004:0518b14": "達宗源。連喝兩喝曰。一言豈盡普慈心。千古兒孫報",
    "X80n1566_004:0518b15": "贊恩。此一瓣香供養昔日師僧指南之力。若不蒙師",
    "X80n1566_004:0518b16": "何有今日。他日到來拄杖三十喫有分。堪報不報之",
    "X80n1566_004:0518b17": "恩。喝一喝曰。受恩深處便為家。有乳方知是阿孃。禮",
    "X80n1566_004:0518b18": "拜起說偈曰。源頭只在喝中存。三要三玄曰主賓。五",
    "X80n1566_004:0518b19": "棒當人言下會。四料還須句裏明。末後真機死活句。",
    "X80n1566_004:0518b20": "個中消息在師承。碎形粉骨酬師德。將此深心報佛",
    "X80n1566_004:0518b21": "恩。慟哭歸方丈。臨示寂說偈曰。九十六年於世。七十",
    "X80n1566_004:0518b22": "四載為僧。中間多少誵訛。一見東明消殞。以拂子打",
    "X80n1566_004:0518b23": "圓相曰。釋迦至我六十二世。有不可數老和尚。又打",
    "X80n1566_004:0518b24": "圓相曰。多向者裏安身。咄。投筆而逝在。景泰元年全",
    "X80n1566_004:0518c01": "身塔於東明右側。",
    "X80n1566_004:0518c02": "天界中禪師法嗣",
    "X80n1566_004:0518c03": "邵武府君峰大闡慧通禪師建寧政和邵氏子。出家",
    "X80n1566_004:0518c04": "斗峯初參周山主。閉關巖頭菴。次參雪骨(語見雪骨章)。一",
    "X80n1566_004:0518c05": "夕有省。即說偈曰。手把清風斧。毗盧頂破開。三千諸",
    "X80n1566_004:0518c06": "佛法。一串串將來。往見雪骨。雪問還我話頭來。師曰",
    "X80n1566_004:0518c07": "遍大地是個話頭請和尚自舉。曰如何是萬法歸一",
    "X80n1566_004:0518c08": "一歸何處。師曰。萬法不住。一以不著。坦然無歸。曰速",
    "X80n1566_004:0518c09": "還我無歸偈來。師曰。坐斷恒沙界。全心一物無。浮雲",
    "X80n1566_004:0518c10": "都散盡。獨耀月輪孤。曰如何是有。師曰。有有原非有。",
    "X80n1566_004:0518c11": "虗空開一口。全機大用來。顯出通身手。曰如何是無。",
    "X80n1566_004:0518c12": "師曰。無無不是無。歷歷自如如。覿面無人識。豎拳問",
    "X80n1566_004:0518c13": "大愚。曰臘月三十日到來向何處藏身躲命。師曰。者",
    "X80n1566_004:0518c14": "個狼藉破屋。容藏累劫生死。今朝信手掀翻。乾盡虗",
    "X80n1566_004:0518c15": "空獨露。曰如是如是。成化癸巳秋抵燕京。中官黃高",
    "X80n1566_004:0518c16": "為師建寺。奏　上賜名正法。開堂日。僧問無眼人如",
    "X80n1566_004:0518c17": "何吹得笛響。師曰禮拜著向汝道。僧禮拜。師曰響也",
    "X80n1566_004:0518c18": "響也豈得無眼。僧有省。後還故山住君峰。弘治十四",
    "X80n1566_004:0518c19": "年二月十七日辭世。偈曰。人生七十古來稀。更添一",
    "X80n1566_004:0518c20": "歲也希奇。若問老僧何處去。太虗裏面笑嘻嘻。沐浴",
    "X80n1566_004:0518c21": "而化。",
    "X80n1566_004:0518c22": "天成琦禪師法嗣",
    "X80n1566_004:0518c23": "涿州金山寶禪師參楚山。山問。面南觀北斗。伶首看",
    "X80n1566_004:0518c24": "青天。此語明甚麼邊事。師曰和尚合却口好。山曰未",
    "X80n1566_004:0519a01": "在。師曰瞞別人即得。山曰差別用處非智眼不能無",
    "X80n1566_004:0519a02": "惑。子欲洞明佛祖真宗。須具透關正眼。未審如何是",
    "X80n1566_004:0519a03": "透關正眼。師振聲一喝。山曰具得正眼。當明向上一",
    "X80n1566_004:0519a04": "機。如何是向上一機。師曰青天日卓午。山曰猶未夢",
    "X80n1566_004:0519a05": "見在。師曰。木人拈玉線。石女度金針。山曰從上佛祖",
    "X80n1566_004:0519a06": "不傳之妙。子作麼生領會。師近前禮一拜。山曰轉身",
    "X80n1566_004:0519a07": "一句速道將來。師曰。雨添山色秀。風來竹影移。山擬",
    "X80n1566_004:0519a08": "拈拄杖。師乃一喝拂袖而出。山曰放子三十棒。師復",
    "X80n1566_004:0519a09": "回身近前合掌曰。謝和尚垂慈。深錐痛劄。山曰。子雖",
    "X80n1566_004:0519a10": "有滔天之浪。且無湛水之波。師又叉手默然。山曰如",
    "X80n1566_004:0519a11": "是如是。",
    "X80n1566_004:0519a12": "唐安湛淵奫禪師楚山問如何是至理一言。師曰有",
    "X80n1566_004:0519a13": "口說不得。山曰松風流水為甚麼却說得。師曰為渠",
    "X80n1566_004:0519a14": "無口。山曰你道他說個甚麼。師曰和尚適來問甚麼。",
    "X80n1566_004:0519a15": "山曰絕音響處還有說也無。師曰。有則灼然有。只是",
    "X80n1566_004:0519a16": "聞不及。山曰。聞則且置。你道說個甚麼。師乃豎起拳",
    "X80n1566_004:0519a17": "頭。山曰還有聞得及者麼。師指香爐曰是渠却聞得。",
    "X80n1566_004:0519a18": "山曰渠為甚却聞得。師曰為渠有耳。山曰汝亦有兩",
    "X80n1566_004:0519a19": "耳為甚聞不得。師曰。雖然聞不得。瞞他一點不過。山",
    "X80n1566_004:0519a20": "曰放汝二十棒。師乃禮拜。",
    "X80n1566_004:0519a21": "太原府海雲深禪師楚山聞鐘聲問曰子還聞否。師",
    "X80n1566_004:0519a22": "曰聞。山曰你道說個甚麼。師乃作鐘聲。山曰。只如鐘",
    "X80n1566_004:0519a23": "聲未發已前。響在甚麼處。師曰未發已前。山曰鐘聲",
    "X80n1566_004:0519a24": "絕後響歸何處。師曰鐘聲絕後。山曰。耳是根。響是塵。",
    "X80n1566_004:0519b01": "知響者是甚麼。師曰非心不響。非響不心。山曰心豈",
    "X80n1566_004:0519b02": "有響乎。師曰。心雖非響。響處分明。師曰無響之時心",
    "X80n1566_004:0519b03": "在何處。師曰。心體湛然。不逐響生。不隨響滅。葢由兩",
    "X80n1566_004:0519b04": "耳虗通。是以應用無礙。山曰子葢說道理耶。師曰不",
    "X80n1566_004:0519b05": "說可乎。山拈拄杖便打。師乃禮拜。",
    "X80n1566_004:0519b06": "古渝濟川洪禪師問楚山曰。蟭螟蟲吸乾滄海。魚龍",
    "X80n1566_004:0519b07": "蝦蟹向何處安身立命。山曰。子之識海若空。魚龍自",
    "X80n1566_004:0519b08": "有變化。師曰未審蟭螟蟲即今何在。山曰在汝眉毛",
    "X80n1566_004:0519b09": "下。師曰。水母飛上色究竟天。入摩醯眼裏作舞。因甚",
    "X80n1566_004:0519b10": "不見。山曰多少人向者不見處打失鼻孔。師曰未審",
    "X80n1566_004:0519b11": "如何是摩醯正眼。山喝曰會麼。師曰不會。山曰。面門",
    "X80n1566_004:0519b12": "兩眼渾無事。頂中一點耀乾坤。師曰。蓮湖橋為人直",
    "X80n1566_004:0519b13": "指。因甚明眼人落井。山曰。高山無險路。平地有深坑。",
    "X80n1566_004:0519b14": "師曰如何是直指的事。山曰。玉闌干上石獅子。紅藕",
    "X80n1566_004:0519b15": "花間白鷺鷥。師曰謝師答話。山曰切忌隨語生解。師",
    "X80n1566_004:0519b16": "禮拜。",
    "X80n1566_004:0519b17": "襄陽府大雲興禪師與楚山下山。回至途中。性空本",
    "X80n1566_004:0519b18": "潔毒菴來迎。山曰你道我甚麼處去來。空曰知和尚",
    "X80n1566_004:0519b19": "去處也。潔曰今朝天色晴暖。菴曰和尚登山不易。山",
    "X80n1566_004:0519b20": "顧師曰汝作麼生。師曰大眾久立請師回寺。山曰那",
    "X80n1566_004:0519b21": "襄是寺。師曰鐘聲響得好。山笑曰。頭角髣髴。鼻孔一",
    "X80n1566_004:0519b22": "般。到家各與二十拄杖。眾同禮一拜。山轉身便行。",
    "X80n1566_004:0519b23": "石經海珠祖意禪師掩關次。楚山撫關門一下曰。請",
    "X80n1566_004:0519b24": "關中主相見。師斂手鞠躬而立。山曰日用事作麼生。",
    "X80n1566_004:0519c01": "師曰看取趙州無字。山曰如何是無字意。師曰無孔",
    "X80n1566_004:0519c02": "鐵錘當面擲。山曰趙州意作麼生。師曰。只為婆心切。",
    "X80n1566_004:0519c03": "肝膽向人傾。山曰不涉有無如何體會。師曰某甲到",
    "X80n1566_004:0519c04": "者裏則無用心處。山曰早是用心了也。師曰某甲亦",
    "X80n1566_004:0519c05": "不知。山曰誰道不知。師曰道者亦非。山曰如是。師作",
    "X80n1566_004:0519c06": "禮。山拈拄杖曰待出關來與汝一頓。師曰某甲即今",
    "X80n1566_004:0519c07": "亦不在關內。山以手拍關門一下曰者個聻。師一喝。",
    "X80n1566_004:0519c08": "山曰未在更道。師曰。靈機無隔礙。墻壁絕周遮。山却",
    "X80n1566_004:0519c09": "與一喝。師近前問訊曰謝師指教。山曰。天時酷暑。善",
    "X80n1566_004:0519c10": "加保愛。",
    "X80n1566_004:0519c11": "長松大心真源禪師三池張氏子。參楚山。問從上佛",
    "X80n1566_004:0519c12": "祖言不及處。行不到處。請師直指。師拈拄杖曰聻。師",
    "X80n1566_004:0519c13": "便喝。山便打。師又喝。山又打曰好打麼。師乃捉住拄",
    "X80n1566_004:0519c14": "杖曰打甚麼。山與一喝。師作禮。山曰那裏來。師曰本",
    "X80n1566_004:0519c15": "無動靜。山曰因甚到此。師曰來處亦非。山曰與甚麼",
    "X80n1566_004:0519c16": "人同途。師曰野鶴獨翔雲漢表。清蟾孤照宇寰中。山",
    "X80n1566_004:0519c17": "曰途中忽遇猛虎時如何迴避。師曰虎在甚麼處。山",
    "X80n1566_004:0519c18": "便作虎聲。師作怕勢。山曰恁麼子親見虎來耶。師却",
    "X80n1566_004:0519c19": "作虎聲。山呵呵大笑曰。聞子掀翻藏教。徧愽內外典",
    "X80n1566_004:0519c20": "集。貫通諸子百家。實否。師曰某甲者裏一字也無。說",
    "X80n1566_004:0519c21": "甚麼百家。山曰者裏聻。師曰和尚是甚麼心行。山曰",
    "X80n1566_004:0519c22": "汝道是甚麼心行。師曰却是某甲罪過。山曰放子二",
    "X80n1566_004:0519c23": "十棒汝還甘麼。師曰不甘。山曰因甚不甘。師曰某甲",
    "X80n1566_004:0519c24": "若甘則孤負和尚去也。山曰恁麼則不負老僧耶。師",
    "X80n1566_004:0520a01": "曰屈。山曰子於二六時中何所用心。師曰獨開雙眼",
    "X80n1566_004:0520a02": "睜。長伸兩脚眠。山曰向上還有事也無。師曰。晴霄月",
    "X80n1566_004:0520a03": "曬梅花冷。寒夜霜敲木葉踈。山曰。只此是。別更有。師",
    "X80n1566_004:0520a04": "曰古木枝頭飛赤鳥。山曰父母未生前試道一句看。",
    "X80n1566_004:0520a05": "師曰道不得。山曰因甚道不得。師曰他沒口所以道",
    "X80n1566_004:0520a06": "不得。山曰又道沒口。師曰謝師答話。山曰。末後一句",
    "X80n1566_004:0520a07": "始到牢關。扡斷要津不通凡聖。子作麼生領會。師曰。",
    "X80n1566_004:0520a08": "泥牛走入海。吞却老龍珠。山曰未在。師進前叉手默",
    "X80n1566_004:0520a09": "然而立。山曰如是如是。",
    "X80n1566_004:0520a10": "松藩大悲寺崇善一天智中國師彭縣人也。生有異",
    "X80n1566_004:0520a11": "相。年十二即禮月光為師。後代惠心住松藩。時番夷",
    "X80n1566_004:0520a12": "叛服不常。師居邊撫化。番夷莫不投伏。天順間累封",
    "X80n1566_004:0520a13": "國師。楚山過訪。師呈悟繇。山曰如何是無字意。師曰。",
    "X80n1566_004:0520a14": "出匣吹毛劍。寒光射斗牛。山曰趙州因甚道無。師曰。",
    "X80n1566_004:0520a15": "波斯嚼氷雪。不覺齒牙寒。山曰拈過有無如何湊泊。",
    "X80n1566_004:0520a16": "師曰。夜深誰把手。同共御街遊。山曰向上還有奇特",
    "X80n1566_004:0520a17": "事也無。師曰秋夜家家月。春來處處花。一雙明白眼。",
    "X80n1566_004:0520a18": "何處撒塵沙。山曰善哉。",
    "X80n1566_004:0520a19": "中溪隱山昌雲禪師參楚山。山曰大德從甚麼處來。",
    "X80n1566_004:0520a20": "師曰六頂山。曰我聞六頂好茶是否。師曰與此間不",
    "X80n1566_004:0520a21": "異。山曰如何是此間底。師曰只者是。山曰是何滋味。",
    "X80n1566_004:0520a22": "師曰不堪承奉。山曰試將來看。師作獻茶勢。山曰。此",
    "X80n1566_004:0520a23": "是風力所轉終成敗壞。離却動靜別道一句看。師乃",
    "X80n1566_004:0520a24": "觸禮一拜。山曰甚麼法諱。師曰昌雲。山曰道號甚麼。",
    "X80n1566_004:0520b01": "師曰隱山。山曰雲在山中隱如何又出山。師曰。只因",
    "X80n1566_004:0520b02": "夜來鶴。帶過上頭關。山曰或為霖雨時如何。師曰徧",
    "X80n1566_004:0520b03": "布寰區。山曰忽被猛風吹散時如何。師曰依舊青天",
    "X80n1566_004:0520b04": "白晝。山笑之。",
    "X80n1566_004:0520b05": "石經豁堂祖&#;禪師成都巨氏子。從楚山學出世法。",
    "X80n1566_004:0520b06": "山閱般若經。師詣前問曰。師所閱者乃文字般若爾。",
    "X80n1566_004:0520b07": "只如拈過文字。未審如何是真般若。山乃舉起經曰",
    "X80n1566_004:0520b08": "會麼。師曰不會。山曰喚作文字得麼。師曰不喚作文",
    "X80n1566_004:0520b09": "字得麼。山曰般若真空固非文字。且亦不離文字。何",
    "X80n1566_004:0520b10": "以故。葢文字性空。與夫般若之體則無二也。師曰此",
    "X80n1566_004:0520b11": "不二空中還著得此般若文字之名言乎。山曰不二",
    "X80n1566_004:0520b12": "空中本絕名言亦無真偽。先佛世尊假名言說。此所",
    "X80n1566_004:0520b13": "謂不壞名言成就般若。智智不捨。一法證成。滿足菩",
    "X80n1566_004:0520b14": "提。此文殊之境界。非二乘之見乎。師曰。恁麼則名相",
    "X80n1566_004:0520b15": "性離。說亦無說耶。山曰只此無相無名無得無說。即",
    "X80n1566_004:0520b16": "真般若也。師却拈起經曰。且道者個又是甚麼。山與",
    "X80n1566_004:0520b17": "一喝曰你道是甚麼。師亦喝。山乃奪過經復舉起曰。",
    "X80n1566_004:0520b18": "百千三昧無量妙義。皆從此一卷經流出。子還知此",
    "X80n1566_004:0520b19": "一卷經出處麼。師彈指一下。山曰般若智用子今得",
    "X80n1566_004:0520b20": "矣。遂度經與師曰。更須一字一句從頭閱過。再來共",
    "X80n1566_004:0520b21": "汝商量。師乃接經再禮而退。",
    "X80n1566_004:0520b22": "三池月光常慧禪師簡州李氏子。謁楚山。山曰子一",
    "X80n1566_004:0520b23": "向在甚麼處住。師曰。某甲性空無我。故不住有相不",
    "X80n1566_004:0520b24": "住無相。山曰有無俱遣時如何。師曰不離當處即是",
    "X80n1566_004:0520c01": "覺性妙場。山曰。當處即不問。除却語言動靜又作麼",
    "X80n1566_004:0520c02": "生。師曰。和尚雖是把斷要津截斷舌頭。怎奈全身顯",
    "X80n1566_004:0520c03": "露。山曰莫亂道。師曰當仁不讓豈敢私意摶量。山曰",
    "X80n1566_004:0520c04": "摶量個甚麼。師曰摶量個不摶量的。山頷曰子二六",
    "X80n1566_004:0520c05": "時中莫不空度耶。師曰曾做無字工夫。山曰如何是",
    "X80n1566_004:0520c06": "無字。師曰適來上山恁麼發困。山曰意旨如何。師曰。",
    "X80n1566_004:0520c07": "風吹秋月冷。雪壓老梅寒。山曰還我無字頌來。師曰。",
    "X80n1566_004:0520c08": "無無無處亦非無。雲散長空月正孤。亘古亘今渾不",
    "X80n1566_004:0520c09": "昧。要將名列祖師圖。山曰我聞子曾披藏教是否。師",
    "X80n1566_004:0520c10": "曰和尚莫謗某甲好。山曰。白的是紙黑的是墨。畢竟",
    "X80n1566_004:0520c11": "那個是經。師曰和尚莫要不本分。山曰如何是不本",
    "X80n1566_004:0520c12": "分的道理。師曰經聻。山曰。似則似。是則未是。師曰如",
    "X80n1566_004:0520c13": "何即是。山曰經。師曰謝師答話。山曰。佛祖本無言說。",
    "X80n1566_004:0520c14": "凡有言說即非真理。且道者裏無你會處。離四句絕",
    "X80n1566_004:0520c15": "百非。試道一句看。師默然良久。前禮三拜依位而立。",
    "X80n1566_004:0520c16": "山曰。此是諸佛諸祖之所得。二十三代之所授。言語",
    "X80n1566_004:0520c17": "不可及處。覿面相承。點首默契。子善受持保護。自當",
    "X80n1566_004:0520c18": "勉之。珍重珍重。",
    "X80n1566_004:0520c19": "翠薇悟空真空禪師陝右人也。楚山問。踏翻大地了",
    "X80n1566_004:0520c20": "無寸土。徹底窮源更無一物。子作麼生領會。師曰。有",
    "X80n1566_004:0520c21": "星皆拱北。無水不朝東。山曰此中還假履踐功用也",
    "X80n1566_004:0520c22": "無。師曰。履踐則不無。功用不可得。山曰。只個不可得",
    "X80n1566_004:0520c23": "處亦不可得。子又作麼生。師擬開口。山振聲一喝。師",
    "X80n1566_004:0520c24": "曰恩大難酬。山為彈指曰。知即得。宜加保任。",
    "X80n1566_004:0521a01": "陝府玉峯如琳禪師楚山問子在甚麼處用心。師曰",
    "X80n1566_004:0521a02": "無用心處。山曰與麼則虗喪光陰耶。師曰。虗空百雜",
    "X80n1566_004:0521a03": "碎。廓徹大分明。山曰如何是分明的事。師曰。識得東",
    "X80n1566_004:0521a04": "君面。乾坤總是春。山曰未在。師曰面門鼻孔大頭垂。",
    "X80n1566_004:0521a05": "山曰子恁麼到不疑之地耶。師曰某甲亦不向者裏",
    "X80n1566_004:0521a06": "住著。山曰子向甚麼處住著。師曰。有無俱不滯。脫體",
    "X80n1566_004:0521a07": "絕思量。山曰只者絕思量處。子今正好思量。師乃諾",
    "X80n1566_004:0521a08": "諾。山曰且道絕思量處如何思量。師曰非思量非思",
    "X80n1566_004:0521a09": "量。山為點首。",
    "X80n1566_004:0521a10": "天成古音韶禪師掩關次。楚山以拄杖扣門三下曰。",
    "X80n1566_004:0521a11": "關主在麼。師曰。他不曾有出入。誰云在不在。即開門",
    "X80n1566_004:0521a12": "觸禮一拜。山曰。此猶是奴兒婢子之事。請關中主相",
    "X80n1566_004:0521a13": "見。師乃叉手默然。山曰此則沉寂默去也。師曰師適",
    "X80n1566_004:0521a14": "來問甚麼。山曰問汝關中主。師曰喚作寂默得麼。遂",
    "X80n1566_004:0521a15": "呈偈曰。只此寂默非寂默。非寂默中非亦絕。渠儂面",
    "X80n1566_004:0521a16": "目已呈師。動靜何曾有區別。師曰恁麼則子不在關",
    "X80n1566_004:0521a17": "成耶。師曰某甲見和尚亦不在關外。師以手拍關門",
    "X80n1566_004:0521a18": "一下曰怎奈者個何。師擬對。山叱曰。汝但於心不分",
    "X80n1566_004:0521a19": "別。者個門戶亦無。所有門戶既非。則誰在關內。誰在",
    "X80n1566_004:0521a20": "關外。雖然理則如是。亦不可越他世諦規矩。尤不可",
    "X80n1566_004:0521a21": "違他自己志願。正好向者無分別無內外處竪起脊",
    "X80n1566_004:0521a22": "梁。全機坐斷。徹底掀翻。囫圇嚼破。一一從自己胸襟",
    "X80n1566_004:0521a23": "流出可也。曰言曰行可以模範後學。抑不負其己靈",
    "X80n1566_004:0521a24": "也。子其勉而進之。三載出關之日。拄杖再為汝勘過。",
    "X80n1566_004:0521b01": "南京香巖古溪覺澄禪師姓張氏。高陽人。受業於大",
    "X80n1566_004:0521b02": "慶寺默菴禪師。每於禪寂中覺白水從鼻流出徧滿",
    "X80n1566_004:0521b03": "堂宇。自意身心輕安。後參楚山。山問心外無法滿目",
    "X80n1566_004:0521b04": "青山作麼生會。師曰法外無心青山滿目。已而針芥",
    "X80n1566_004:0521b05": "相契。隨眾入室。天順五年住高座寺。結制小參。三根",
    "X80n1566_004:0521b06": "椽下坐推推。把定身心若死灰。撥出爐中些子火。驚",
    "X80n1566_004:0521b07": "天動地一聲雷。我此堂中都是伶俐衲僧本分禪和。",
    "X80n1566_004:0521b08": "個中有不惜眉毛者便出來問話。有麼有麼。十五日",
    "X80n1566_004:0521b09": "已前不許動著。十五日已後道將一句來。有者云。日",
    "X80n1566_004:0521b10": "日是好日。如此則太煞分明。又論甚麼小參大參。橫",
    "X80n1566_004:0521b11": "說竪說。有時三世諸佛與露柱說法。覓火和烟得。有",
    "X80n1566_004:0521b12": "時火爐說法三世諸佛諦聽。擔泉帶月歸。如斯會得",
    "X80n1566_004:0521b13": "芥子納須彌。也得極小同大忘絕境界。須彌納芥子。",
    "X80n1566_004:0521b14": "也得極大同小不見邊表。只如大小相含一多無碍。",
    "X80n1566_004:0521b15": "樹凋葉落體露金風。作麼商量。太陽門下日日三秋。",
    "X80n1566_004:0521b16": "明月堂前時時九夏。正眼觀來兩個火爐。三世諸佛",
    "X80n1566_004:0521b17": "結住於青州布衫不放出頭。一粒芥子百億須彌。收",
    "X80n1566_004:0521b18": "之於雲門胡餅。不容開口。教你兩堂雲水穿又穿不",
    "X80n1566_004:0521b19": "得。齩又齩不破。正當恁麼時。且道是小參是大參。還",
    "X80n1566_004:0521b20": "會麼。眉間拶出金剛焰。露柱灯籠盡放光。成化癸巳",
    "X80n1566_004:0521b21": "八月初九日盥沐端坐而化。眾凄然。師徐開目曰。不",
    "X80n1566_004:0521b22": "須如是。復瞑目。",
    "X80n1566_004:0521b23": "珪菴祖玠侍者侍楚山次。有章子擎茶奉山。山啜罷",
    "X80n1566_004:0521b24": "乃顧童子曰。人道你憨耶。師曰他亦有乖處。山曰那",
    "X80n1566_004:0521c01": "裏是他乖處。師喚童子接盞。童子近前。山曰道得一",
    "X80n1566_004:0521c02": "句則還你盞子。童无對。山顧師。師曰只者無言語處",
    "X80n1566_004:0521c03": "不隔纖毫。山曰。既是不隔。因甚道不得。師呼童子何",
    "X80n1566_004:0521c04": "不問訊。童子問訊。山却度盞與童子。童子接盞而去。",
    "X80n1566_004:0521c05": "師曰道他无語得麼。山笑曰。只如者童子。舉盞擎茶",
    "X80n1566_004:0521c06": "低頭叉手。一動一靜處。端的是無明使然耶。是佛性",
    "X80n1566_004:0521c07": "如是。師曰。迷乃為積劫無明。了則本來佛性。山曰。恁",
    "X80n1566_004:0521c08": "麼他是知有。是不知有。師曰。他若知有則不為迷因。",
    "X80n1566_004:0521c09": "不知有翻為隔碍。山曰子還知有也無。師曰某甲不",
    "X80n1566_004:0521c10": "知有。山曰。既不知有。何以知宗。師曰。聖人若知即同",
    "X80n1566_004:0521c11": "凡夫。凡夫若知則同聖人。山曰子看老僧是知有耶",
    "X80n1566_004:0521c12": "是不知有耶。師曰。臨機大用舉必全真。說甚知有不",
    "X80n1566_004:0521c13": "知有。山曰。只如老僧即今者一語一默。剖析是非分",
    "X80n1566_004:0521c14": "別名相處。與適來童子見識是同是別。師曰此吾師",
    "X80n1566_004:0521c15": "擇法智眼。無作妙用。體性雖同。用處懸隔。山曰既云",
    "X80n1566_004:0521c16": "擇法安能無作乎。師曰。智炤非識。妙用非有。用既非",
    "X80n1566_004:0521c17": "用。作亦非作。分別而實無分別之能也。山曰。今對萬",
    "X80n1566_004:0521c18": "法境相差殊。一一明了不具分別可乎。師曰。教不云",
    "X80n1566_004:0521c19": "乎。如我按指海印發光。圓明了知不由心念。其斯之",
    "X80n1566_004:0521c20": "謂歟。山乃彈指讚曰。善哉。我子可謂鵝王擇乳也。苟",
    "X80n1566_004:0521c21": "非智眼精明。徹證無疑之地。焉能如是哉。師乃掩耳",
    "X80n1566_004:0521c22": "禮謝而退。一日病次。山來看。值心上座至。山顧謂師",
    "X80n1566_004:0521c23": "曰如何是心。師曰開口不容情。山曰未右。師返顧心",
    "X80n1566_004:0521c24": "曰何不禮拜。心乃禮山一拜。師曰呈似了也。山曰。子",
    "X80n1566_004:0522a01": "既識得心。還能覿體頌出乎。師曰。祖師心印若為傳。",
    "X80n1566_004:0522a02": "有語分明不在言。能向機前親領得。海門撑出釣魚",
    "X80n1566_004:0522a03": "船。山奇之。師後病甚有痛苦聲。山曰。子平日得力句",
    "X80n1566_004:0522a04": "到此還用得著麼。師曰用得著。山曰既用得著呌苦",
    "X80n1566_004:0522a05": "作麼。師曰。痛則呌。癢則笑。山曰笑與呌者復是阿誰。",
    "X80n1566_004:0522a06": "師曰。四大無我。呌者亦非。真寂體中。實无受者。山曰",
    "X80n1566_004:0522a07": "主人公即今在甚麼處。師曰。秋風不扇。桂蕋飄香。山",
    "X80n1566_004:0522a08": "曰恁麼則徧界絕遮藏也。師曰有眼覤不見。山曰。只",
    "X80n1566_004:0522a09": "如三寸氣消時。子向恁麼處安身立命。師曰雨過天",
    "X80n1566_004:0522a10": "晴青山依舊。山曰從今別後再得相見否。師曰。曠劫",
    "X80n1566_004:0522a11": "不違。今何有間。山曰恁麼則子不曾病耶。師曰病與",
    "X80n1566_004:0522a12": "不病總不相干。山遂執其手曰此是甚麼。師曰是祖",
    "X80n1566_004:0522a13": "玠之手。山曰祖玠是誰。師曰玠固非我亦不離我。山",
    "X80n1566_004:0522a14": "嘆曰。善哉。只個不即不離。可謂妙契無生徹證圓常",
    "X80n1566_004:0522a15": "之道。子今理見既明。雖則年茂。死亦何憾。師乃合掌",
    "X80n1566_004:0522a16": "告山曰。快與某甲趲得座龕來。山即命舁龕至。師乃",
    "X80n1566_004:0522a17": "顧眾曰。吾當行矣。遂振身端坐斂目而逝。",
    "X80n1566_004:0522a18": "廣善潭禪師法嗣",
    "X80n1566_004:0522a19": "南京崇福寺大慧覺華禪師維揚劉氏子。幼歲出家。",
    "X80n1566_004:0522a20": "棲止於天長瓜婁山。請益海舟慈禪師有省。成化元",
    "X80n1566_004:0522a21": "年至太平繁昌參寶月。遂承印證(語具寶月章)。住後上堂。",
    "X80n1566_004:0522a22": "舉拂子曰。威音那畔元只是者個。如今目前也只是",
    "X80n1566_004:0522a23": "者個。山僧將來上下拂左右拂。若喚作拂子瞎却人",
    "X80n1566_004:0522a24": "天眼目。若不喚作拂子亦瞎却人天眼目。大眾。畢竟",
    "X80n1566_004:0522b01": "喚作甚麼。若也會得。便知迦葉微笑。二祖覔心了不",
    "X80n1566_004:0522b02": "得處。紹如來之傳燈。續祖[這-言+(序-予+手)]之正脉。聯二十八世之",
    "X80n1566_004:0522b03": "英華。接三十四代之骨髓。眾皆默然。良久曰。千聖不",
    "X80n1566_004:0522b04": "能識。以拂子擊香几下座。",
    "X80n1566_004:0522b05": "太崗澄禪師法嗣",
    "X80n1566_004:0522b06": "杭州天真寺毒峯本善禪師鳳陽吳氏子。隨父任生",
    "X80n1566_004:0522b07": "于粤之雷陽。十七出家。初遇老宿開示無字公案。囑",
    "X80n1566_004:0522b08": "曰須發大願以自護持。師便發願。若生死不了大事",
    "X80n1566_004:0522b09": "未明。遣棄修行若行貪著名利。死墮阿鼻地獄受苦",
    "X80n1566_004:0522b10": "無盡。寓淯溪閉關。一朝聞鼓聲忽不自繇說偈曰。沉",
    "X80n1566_004:0522b11": "沉寂寂絕施為。觸著無端吼似雷。動地一聲消息盡。",
    "X80n1566_004:0522b12": "髑髏粉碎夢初回。參月溪于廣恩。溪問如何是無字。",
    "X80n1566_004:0522b13": "師曰。某甲一向只隨人道是個無字。今日看來是口",
    "X80n1566_004:0522b14": "金剛王寶劒。曰如何是金剛王寶劍。師曰寒霜燄燄",
    "X80n1566_004:0522b15": "輝古騰今。曰還我劍來。師曰擬動即犯他鋒鋩。曰橫",
    "X80n1566_004:0522b16": "按當軒時如何。師曰佛來也殺祖來也殺。曰老僧來",
    "X80n1566_004:0522b17": "聻。師曰亦不相饒。曰殺敗後如何。師曰且喜天下太",
    "X80n1566_004:0522b18": "平。後為眾普說。其略曰。寶劍全提日用中。高揮大抹",
    "X80n1566_004:0522b19": "肯從容。卷兮魂膽迎風喪。舒也髑髏徧地橫。萬死萬",
    "X80n1566_004:0522b20": "生渾不顧。一鎗一戟便收功。趙州性命分明也。血刃",
    "X80n1566_004:0522b21": "參天不露鋒。拂一拂曰。虗空廓徹無消息。萬里無雲",
    "X80n1566_004:0522b22": "天碧碧。拶得須彌入藕絲。彌勒釋迦齊呌屈。倒騎鐵",
    "X80n1566_004:0522b23": "馬逐西風。驚得泥牛從海出。諸仁者。若作奇特勝妙",
    "X80n1566_004:0522b24": "會。正是辜負己靈。不作奇特勝玅會。又是抱贓呌屈。",
    "X80n1566_004:0522c01": "且作麼生會。不見道。解藏天下于天下。始見林梢挂",
    "X80n1566_004:0522c02": "羊角。住後上堂。僧問。昔高峯和尚示眾云。海底泥牛",
    "X80n1566_004:0522c03": "銜月走。巖頭石虎抱兒眠。鐵蛇鑽入金剛眼。崑崙騎",
    "X80n1566_004:0522c04": "象鷺鶿牽。此四句內有一句能殺能活能縱能奪。若",
    "X80n1566_004:0522c05": "人點檢得出。許你一生參學事畢。不知是那一句。師",
    "X80n1566_004:0522c06": "曰。待你悟即向你道。會麼。曰不會。師曰。不見道你有",
    "X80n1566_004:0522c07": "拄杖子我與你拄杖子。你無拄杖子我奪你拄杖子。",
    "X80n1566_004:0522c08": "下座。",
    "X80n1566_004:0522c09": "代州五臺普濟寺孤月淨澄禪師燕京西河張氏子。",
    "X80n1566_004:0522c10": "參月溪看狗子無佛性話三日有省。溪可之。後入蜀",
    "X80n1566_004:0522c11": "謁廣福。福問大死底人却活時如何。師曰。眉毛眼上",
    "X80n1566_004:0522c12": "橫。鼻孔大頭垂。曰如何是無字意。師曰。風行草偃。水",
    "X80n1566_004:0522c13": "到渠成。曰。大地平沉虗空粉碎。汝向何處安身立命。",
    "X80n1566_004:0522c14": "師曰。雲消山嶽露。日出海天清。天順改元返清涼。",
    "X80n1566_004:0522c15": "　代王請詣　內掖問道。感光明庭煥。　王心大悅而",
    "X80n1566_004:0522c16": "師禮焉。　王斥俸金建寺華嚴谷。額曰普濟。山居偈",
    "X80n1566_004:0522c17": "曰。寰中獨許五臺高。無位真人伴寂寥。一任諸方風",
    "X80n1566_004:0522c18": "浩浩。常空兩眼視雲霄。甘貧林下思悠悠。竹榻橫眠",
    "X80n1566_004:0522c19": "枕石頭。格外生涯隨分足。都緣胸次為無求。自住丹",
    "X80n1566_004:0522c20": "崖綠水傍。了無榮辱與閒忙。老僧不會還源旨。一任",
    "X80n1566_004:0522c21": "山青葉又黃。深隱巖阿不記年。名韁利鎻莫能牽。七",
    "X80n1566_004:0522c22": "觔衫子重聯補。日炙風吹愈轉鮮。颯颯春風和鳥哀。",
    "X80n1566_004:0522c23": "清音直到耳邊來。爐燒柏子端然坐。對月殘經又展",
    "X80n1566_004:0522c24": "開。後坐脫於本寺。",
    "X80n1566_004:0523a01": "夷峯寧禪師付法偈曰。祖祖無法付。人人本自有。汝",
    "X80n1566_004:0523a02": "受無付法。急著傳於後。",
    "X80n1566_004:0523a03": "西禪瑞禪師法嗣",
    "X80n1566_004:0523a04": "棠城寶文洪印禪師古渝棠城張氏子。禮雪峯蓄養",
    "X80n1566_004:0523a05": "有年。因峯遷化未獲印可。遠扣楚山。值　定王薨世",
    "X80n1566_004:0523a06": "三周除禫請山陞座。師出問。雷音動地選佛場開。一",
    "X80n1566_004:0523a07": "會靈山儼然未散。未審皇恩佛恩如何補報。山曰。蕩",
    "X80n1566_004:0523a08": "蕩堯風清六合。明明佛日炤三千。師曰。祝讚已聞師",
    "X80n1566_004:0523a09": "的旨。拈花微笑意如何。山曰。機前有語難容舌。獨許",
    "X80n1566_004:0523a10": "頭陀一笑傳。師曰。玉梅破雪。紅葉凋霜。適官家除禫",
    "X80n1566_004:0523a11": "之辰。廼鶴駕仙遊之日。未審薨世主人金容即今何",
    "X80n1566_004:0523a12": "在。山竪拂曰。在山僧拂子頭上。成等正覺放大光明。",
    "X80n1566_004:0523a13": "與三世如來共轉法輪。汝還見麼。師曰與麼則徧界",
    "X80n1566_004:0523a14": "絕遮藏也。山曰要且有眼覷不見。師曰只者覷不見",
    "X80n1566_004:0523a15": "處不隔纖毫。山曰未是妙。師曰未審如何是妙。山曰。",
    "X80n1566_004:0523a16": "二邊俱抹過。始見劫前人。師曰。蒙師點出金剛眼。死",
    "X80n1566_004:0523a17": "去生來更不疑。山讚曰。俊哉衲子透網金鱗。出語標",
    "X80n1566_004:0523a18": "宗不泰西禪之嗣。更須保任。切勿自欺。師曰。人天證",
    "X80n1566_004:0523a19": "明。謝師印可。",
    "X80n1566_004:0523a20": "南嶽下二十八世",
    "X80n1566_004:0523a21": "東明慈禪師法嗣",
    "X80n1566_004:0523a22": "南京寶峯明瑄禪師蘇之吳江范氏子。在俗為木匠。",
    "X80n1566_004:0523a23": "因海舟造塔院斧傷自足痛甚索酒喫。舟聞之往謂",
    "X80n1566_004:0523a24": "曰。適來范作頭傷足猶可假。若斫去頭有千石酒與",
    "X80n1566_004:0523b01": "作頭喫。作頭能喫否。師有省。即止酒遂求為僧。舟即",
    "X80n1566_004:0523b02": "與披剃曰。今日汝頭落地。師曰。頭雖落好喫酒人頭",
    "X80n1566_004:0523b03": "不落也。乃充火頭。一日負薪。舟見曰。將荊棘作麼。師",
    "X80n1566_004:0523b04": "曰是柴。舟呵呵大笑。師罔然。舟曰是柴將去燒却。師",
    "X80n1566_004:0523b05": "疑曰。和尚畢竟是甚麼道理故問我。我不能答。是夕",
    "X80n1566_004:0523b06": "刻意參究。不覺被火燎去眉毛面如刀刈。以鏡炤之",
    "X80n1566_004:0523b07": "豁然大悟。呈悟於舟。舟便打。師奪柱杖曰。者條六尺",
    "X80n1566_004:0523b08": "竿幾年不用。今日又要重拈。舟大笑。師呈偈曰。棒頭",
    "X80n1566_004:0523b09": "著處血痕班。笑裏藏刀仔細看。若是英靈真漢子。死",
    "X80n1566_004:0523b10": "人喫棒舞喃喃。舟曰即此偈語可紹吾宗。後住金陵",
    "X80n1566_004:0523b11": "高峰寺。天奇參。師問甚處來。奇曰北京。師曰在只北",
    "X80n1566_004:0523b12": "京別有去處。曰隨方瀟灑。師曰曾到四川否。曰曾到。",
    "X80n1566_004:0523b13": "師曰四川景界與我此間如何。曰江山雖異風月一",
    "X80n1566_004:0523b14": "般。師豎起拳曰還有者個麼。曰無。師曰因甚却無。曰",
    "X80n1566_004:0523b15": "非我境界。師曰如何是汝境界。曰。諸佛不能識。誰敢",
    "X80n1566_004:0523b16": "強安名。師曰汝豈不是著空。曰終不向鬼窟裏作活",
    "X80n1566_004:0523b17": "計。師曰。西天九十六種外道。汝是第一。奇拂袖而去。",
    "X80n1566_004:0523b18": "成化八年臘月九日示寂。塔全身于東明寺左。",
    "X80n1566_004:0523b19": "君峰通禪師法嗣",
    "X80n1566_004:0523b20": "邵武府君峰清祥上座大闡問。何者是有。何者是無。",
    "X80n1566_004:0523b21": "有無都不計後作麼生。師曰有即是生。無即是滅。有",
    "X80n1566_004:0523b22": "無都不計非生亦非滅。故曰佛性不生不滅。佛性即",
    "X80n1566_004:0523b23": "是自性。自性即是佛性。有無不計獨露真如。自性更",
    "X80n1566_004:0523b24": "無別。說有即是幻。無即是化。有無不計非幻亦非化。",
    "X80n1566_004:0523c01": "是名離幻即覺。常覺不住。故曰真如妙心。有即是惡。",
    "X80n1566_004:0523c02": "無即是善。有無不計非惡非善。生死永斷故曰菩提。",
    "X80n1566_004:0523c03": "故曰般若。故曰妙法。故曰妙心。故曰三世諸佛。故曰",
    "X80n1566_004:0523c04": "列代祖師心印。亦名自性圓通。倒去顛來縱橫自在。",
    "X80n1566_004:0523c05": "無坐無禪。無修無證。無定無亂。望師慈悲證其虗的。",
    "X80n1566_004:0523c06": "復呈偈曰。法性空無礙。平等觀自在。截斷兩頭機。是",
    "X80n1566_004:0523c07": "名超三界。闡曰。宜深保養不宜速說。",
    "X80n1566_004:0523c08": "天寧宣禪師法嗣",
    "X80n1566_004:0523c09": "杭州徑山天才英禪師甞曰。默堂和尚平地上湧起",
    "X80n1566_004:0523c10": "波濤。虗空敲出木楔。中人毒氣回來。剛道親見寶月。",
    "X80n1566_004:0523c11": "不知瞎却多少人眼睛。啞洎合饒舌。",
    "X80n1566_004:0523c12": "東方&#;禪師法嗣",
    "X80n1566_004:0523c13": "南京碧峯寺天通顯禪師玉芝問。碧峰寺裏有如來。",
    "X80n1566_004:0523c14": "莫便是和尚否。師曰上座還見麼。曰縱見得也是金",
    "X80n1566_004:0523c15": "屑落眼。師曰者漢死來多少時。汝來為他乞命。轉身",
    "X80n1566_004:0523c16": "歸方丈。明日上堂。舉古德云打破大唐國覓個不會",
    "X80n1566_004:0523c17": "佛法的也無。又曰向南方走了一轉。拄杖頭上不曾",
    "X80n1566_004:0523c18": "撥著個會佛法的。此二句甚有誵訛。試為酬一語看。",
    "X80n1566_004:0523c19": "芝曰前不遘村後不迭店。師曰未在再道。曰。不遇知",
    "X80n1566_004:0523c20": "音者。徒勞話歲寒。師復問曰。汝向南參。有何言句試",
    "X80n1566_004:0523c21": "道看。芝舉前悟道偈曰。湖光倚杖三千頃。山色開門",
    "X80n1566_004:0523c22": "五六峰。觸目本來成現事。蒲團今不鍊頑空。滿目風",
    "X80n1566_004:0523c23": "光足起居。有誰平地別親疎。縱令達磨傳心訣。問著",
    "X80n1566_004:0523c24": "依然不識渠。師曰非非。芝曰云何非非。師曰。子不非",
    "X80n1566_004:0524a01": "非。恁人非非。梁皇達磨兩不見機。何勞折葦又遣人",
    "X80n1566_004:0524a02": "追。古之今之落人圈繢。曰如何得不落人圈繢。師打",
    "X80n1566_004:0524a03": "一掌曰。是落也是不落也。芝即禮謝。平日所蘊泮然",
    "X80n1566_004:0524a04": "氷釋。師遊西湖宗鏡堂。升法座曰。此處正好說法。芝",
    "X80n1566_004:0524a05": "從傍唱曰說法已竟。師便下座顧曰何者是我說法",
    "X80n1566_004:0524a06": "處。芝曰劍去久矣。師笑而頷之。",
    "X80n1566_004:0524a07": "夷峰寧禪師法嗣",
    "X80n1566_004:0524a08": "杭州天目寶芳進禪師付法偈曰。真性本無性。真法",
    "X80n1566_004:0524a09": "本無法。了知無法性。何處不通達。",
    "X80n1566_004:0524a10": "南嶽下二十九世",
    "X80n1566_004:0524a11": "寶峯瑄禪師法嗣",
    "X80n1566_004:0524a12": "天奇本瑞禪師南昌鍾陵江氏子。禮荊門州無說披",
    "X80n1566_004:0524a13": "剃。令看一歸何處話。後遍謁耆宿。一日同全首座住",
    "X80n1566_004:0524a14": "襄陽。聞呼猪聲。全曰。阿孃墻裏喚哪哪。途路師僧會",
    "X80n1566_004:0524a15": "也麼。拶破者些關棙子。孃孃依舊是婆婆。師聞瞿然。",
    "X80n1566_004:0524a16": "一日染病甚劇。聞僧舉大慧發背因緣。豁然透得全",
    "X80n1566_004:0524a17": "公說偈之意。後同祖月閱應菴語錄曰。此是左府判",
    "X80n1566_004:0524a18": "司兩手分付。師問曰。今言分付。分付個甚麼。月擬議。",
    "X80n1566_004:0524a19": "師劈面一掌。後見寶峯。峯為印可。金山寶禪師問如",
    "X80n1566_004:0524a20": "何是海底泥牛銜月走。師曰。不住威音外。回途任意",
    "X80n1566_004:0524a21": "從。曰如何是巖前石虎抱兒眠。師曰。知音只許知音",
    "X80n1566_004:0524a22": "契。若是知音理自忘。曰如何是鐵蛇鑽入金剛眼。師",
    "X80n1566_004:0524a23": "曰。雪女爐中誇錦繡。蝦蟆鼓翅匝天飛。曰如何是崑",
    "X80n1566_004:0524a24": "崙騎象鷺鷥牽。師曰。清風臨古嶂。翠柏亂搖頭。曰□",
    "X80n1566_004:0524b01": "道。師曰本鷂飛雲外。金剛笑點頭。曰內有一句能殺",
    "X80n1566_004:0524b02": "能活能縱能奪。畢竟是那一句。師震聲便喝。示眾。世",
    "X80n1566_004:0524b03": "間無法。出世間無法。會得者個無法。歸家穩坐。(笑巖別云。",
    "X80n1566_004:0524b04": "若會得者個無法。且請止居門外)示眾○大眾會麼。月挂槐梢朗。癡",
    "X80n1566_004:0524b05": "人喚作弓。○會麼。上弦猶不似。下弦亦非堪。○會麼。",
    "X80n1566_004:0524b06": "一輪親捧出。何處遇月星。示眾。鶴愛青松雲獻玉。鴛",
    "X80n1566_004:0524b07": "眠紫蓼錦添花。漁歌混唱武陵溪。蹉過桃原休斯罵。",
    "X80n1566_004:0524b08": "會麼。多少樵人爛斧柯。空使伷人奕象棋。示眾。間",
    "X80n1566_004:0524b09": "花野草露真機。劍號巨闕。蛱蝶穿園拍板飛。珠稱夜",
    "X80n1566_004:0524b10": "光。兩岸蘆茼齊點首。雲騰致雨。一條江水伴鷗飛。露",
    "X80n1566_004:0524b11": "結為霜。山僧於此盡情吐露。更有一個消息又未明",
    "X80n1566_004:0524b12": "白。⊕會麼。那邊不坐空王殿。爭肯耘田向日輪。",
    "X80n1566_004:0524b13": "吉菴祚禪師法嗣",
    "X80n1566_004:0524b14": "嘉興府天寧法舟道濟禪師本郡秀水張氏子。參吉",
    "X80n1566_004:0524b15": "菴。偶行廊廡間聞佛殿磬響。豁然契悟。尋趨方丈。菴",
    "X80n1566_004:0524b16": "望見笑曰子著賊也。師曰賊已收下了。曰贓在甚處。",
    "X80n1566_004:0524b17": "師振坐具曰狼藉狼藉。曰者掠虗漢狼藉個甚麼。師",
    "X80n1566_004:0524b18": "喝一喝便歸眾。菴喜印可之。嘉靖初住金陵安隱。上",
    "X80n1566_004:0524b19": "堂舉拂子占大眾曰見麼。又擊拂子曰聞麼。既是舉",
    "X80n1566_004:0524b20": "起便見。擊著便聞。妙真如藏非思非議。應用冷冷。奇",
    "X80n1566_004:0524b21": "哉奇哉。汝諸人自不丈夫。顧乃傍人門戶求知求見。",
    "X80n1566_004:0524b22": "韜晦家珍甘為寒乞。將謂諸聖別有奇特事也。廣額",
    "X80n1566_004:0524b23": "屠兒颺下屠刀便云。我是千佛一數。豈有曲折作知",
    "X80n1566_004:0524b24": "見耶。丈夫子何不恁麼便擔荷去。住天寧。因羣鴉鳴",
    "X80n1566_004:0524c01": "有士問。那一聲好。那一聲不好。師曰。我者裏總是觀",
    "X80n1566_004:0524c02": "音入理之門。吏部陸光祖問。畫前無有易否。師曰。若",
    "X80n1566_004:0524c03": "無庖犧氏。將甚麼畵。陸曰畵後如何。師曰元無一畵。",
    "X80n1566_004:0524c04": "陸曰現有六十四卦何得言無。師曰莫著文字。陸曰",
    "X80n1566_004:0524c05": "諸師離文字發一爻看。師召陸。陸應諾。師曰者一爻",
    "X80n1566_004:0524c06": "從何處起。湖州別駕熊南沙問。設有人將劍來取師",
    "X80n1566_004:0524c07": "頭。師還躲避否。師曰。若有不眨眼底將軍。便有不怕",
    "X80n1566_004:0524c08": "死底和尚。沙作揮劍勢。師放身便倒。沙曰好個阿師",
    "X80n1566_004:0524c09": "死在劍下。師起來呵呵大笑曰作麼作麼。問。無眼耳",
    "X80n1566_004:0524c10": "鼻舌身意。意旨如何。師曰父母未生前道得一句即",
    "X80n1566_004:0524c11": "答。問如何是佛。師曰三十二相八十種好。曰。此是報",
    "X80n1566_004:0524c12": "化佛。如何是法身佛。師曰莫著相。曰如何是法。師曰。",
    "X80n1566_004:0524c13": "玉軸琅函非是法。闍黎問處太分明。曰不會。師舀闍",
    "X80n1566_004:0524c14": "黎。僧應諾。師曰又道不會。曰如何是僧。師曰。衲衣擁",
    "X80n1566_004:0524c15": "雪千山外。錫杖拖雲四海中。曰還有向上事否。師曰。",
    "X80n1566_004:0524c16": "向下也無。說甚向上。問達磨未來時如何。師曰古鏡",
    "X80n1566_004:0524c17": "分明含萬象。曰來後如何。師曰萬象分明古鏡中。曰",
    "X80n1566_004:0524c18": "用來作麼。師曰祖師若不來埋沒古鏡。溪上坐次。僧",
    "X80n1566_004:0524c19": "問如何是隨波逐浪句。師曰。兩岸春風杳不斷。一溪",
    "X80n1566_004:0524c20": "流水落花新。曰爭奈學人不會。師曰。蜻蜓飛尚緩。蛺",
    "X80n1566_004:0524c21": "蝶舞偏忙。曰和尚將境示人。師振威一喝。僧禮拜。師",
    "X80n1566_004:0524c22": "曰未在更道。僧無語。師曰。啼得血流無用處。不如緘",
    "X80n1566_004:0524c23": "口過殘春。一日示疾。或請說偈。師曰。此皆文飾。非無",
    "X80n1566_004:0524c24": "更也。以手搖曳而逝。",
    "X80n1566_004:0525a01": "碧峰顯禪師法嗣",
    "X80n1566_004:0525a02": "湖州天池玉芝菴月泉法聚禪師嘉興富氏子。髫齗",
    "X80n1566_004:0525a03": "肄儒。淹通經藉。從師海鹽資聖寺別搆靜室讀壇經",
    "X80n1566_004:0525a04": "有省。後聞僧舉僧問大顛如何是見性。顛曰見即是",
    "X80n1566_004:0525a05": "性。不覺一笑。尋結廬於悟空山。作湖光倚杖二首。參",
    "X80n1566_004:0525a06": "夢居。師問如何不落人圈繢。居與一掌。師即大悟。徙",
    "X80n1566_004:0525a07": "居天池玉芝精舍。上堂。迅速年光若流水。盡道三十",
    "X80n1566_004:0525a08": "六旬。今夜止爭如山僧。有個陳年曆日。直是無頭無",
    "X80n1566_004:0525a09": "尾。雖然墨爛紙灰。爭奈諸人本命元辰盡在裏許。驀",
    "X80n1566_004:0525a10": "然拈出繩床角頭。打亂週天星紀。誰管他角亢危婁",
    "X80n1566_004:0525a11": "氐房箕尾。切忌顛拈倒舉。如何是顛拈倒舉。老者不",
    "X80n1566_004:0525a12": "減年。幼者非得歲。申生人不屬猴。子生人不屬鼠。吏",
    "X80n1566_004:0525a13": "部陵光祖問。東土一千七百善知識。即今向甚麼處",
    "X80n1566_004:0525a14": "去了。師指庭樹鳴蟬曰者裏也有一個。曰聲響便是",
    "X80n1566_004:0525a15": "麼。師曰喚作聲響即錯過去也。又以手指石問曰無",
    "X80n1566_004:0525a16": "情說法只者個如何說法。師曰。說法且置。平常喚者",
    "X80n1566_004:0525a17": "個作甚麼。曰喚作石頭。師曰又道不說法。",
    "X80n1566_004:0525a18": "金臺覺禪師法嗣",
    "X80n1566_004:0525a19": "杭州徑山萬松慧林禪師郡之仁和沈氏子。投禮天",
    "X80n1566_004:0525a20": "目平舒老人。獲聞心要。後入京師宿通堂。聞僧誦丹",
    "X80n1566_004:0525a21": "霞上堂語遂大徹。時伏牛空幻寓止廣德。師詣陳所",
    "X80n1566_004:0525a22": "解。遂得法鳥。後住徑山。一日書偈曰。七十六年萍踪",
    "X80n1566_004:0525a23": "何倚。本無去來。應緣而已。遂寂。",
    "X80n1566_004:0525a24": "天目進禪師法嗣",
    "X80n1566_004:0525b01": "野翁曉禪師無趣參。師曰。達磨西來。直指人心見性",
    "X80n1566_004:0525b02": "成佛。唯在直下軆取。子若信得及。可放下萬緣參個",
    "X80n1566_004:0525b03": "萬法歸一。趣有省。付以偈曰。非法非非法。非性非非",
    "X80n1566_004:0525b04": "性。非心非非心。付汝心法竟。",
    "X80n1566_004:0525b05": "壽堂松禪師法嗣",
    "X80n1566_004:0525b06": "建寧府斗峯古音淨琴禪師郡之建陽蔡氏子。年二",
    "X80n1566_004:0525b07": "十五禮赤石山主出家。便問曰。人言明心見性。莫不",
    "X80n1566_004:0525b08": "是我心起處便覺知者麼。石曰。此妄心非真心也。若",
    "X80n1566_004:0525b09": "認此心是認賊為子。師曰恁麼則我乃無心耶。石曰",
    "X80n1566_004:0525b10": "是汝知無所知覺無所覺者。師聞直下頓脫身心獨",
    "X80n1566_004:0525b11": "見自性。非知非不知。非覺非不覺。遇泉州靜晃禪師",
    "X80n1566_004:0525b12": "教看萬法歸一公案。後入蜀經南陽鷄鳴河。中途有",
    "X80n1566_004:0525b13": "省。參壽堂于巫山寺。遂承印可。有醍醐集行世。",
    "X80n1566_004:0525b14": "南嶽下三十世",
    "X80n1566_004:0525b15": "天奇瑞禪師法嗣",
    "X80n1566_004:0525b16": "隨州關子嶺龍泉寺無聞明聰禪師邵武光澤奚氏",
    "X80n1566_004:0525b17": "子。依且隱菴出家。出入講席。於大通智勝佛四句偈",
    "X80n1566_004:0525b18": "日參夜究。一日忽聞馬嘶豁然大悟。參天奇。纔禮拜",
    "X80n1566_004:0525b19": "奇便打。師曰。某甲適來草草。觸忤和尚。奇曰老僧今",
    "X80n1566_004:0525b20": "日被上座勘破。師曰。和尚是在世忘世。在念忘念。某",
    "X80n1566_004:0525b21": "甲豈能勘破。奇曰在世忘世是如何。師曰了物非物。",
    "X80n1566_004:0525b22": "曰在念忘念是如何。師曰於心無心。曰心物俱忘時",
    "X80n1566_004:0525b23": "如何。師曰華山高突太行峨。住後。僧問如何是本來",
    "X80n1566_004:0525b24": "面目。師曰石香亭。曰便恁麼去時如何。師曰喪却了",
    "X80n1566_004:0525c01": "也(笑巖云。放去較危。收來太速)。問。今朝四月八日天下叢林皆慶",
    "X80n1566_004:0525c02": "佛誕。未審如來何處降生。師於几上畵一圓相。僧無",
    "X80n1566_004:0525c03": "語(笑巖代僧作禮云。盡界普瞻)。一日忽遁去。越二年復歸山。七月",
    "X80n1566_004:0525c04": "朔夕謂眾曰。因心不了又遊方。吳越山川路渺茫。拄",
    "X80n1566_004:0525c05": "杖一條擔日月。龍泉寺裏話偏長。以拄杖擲地趺坐",
    "X80n1566_004:0525c06": "而逝。全身塔於寺右。",
    "X80n1566_004:0525c07": "淨菴素禪師法嗣",
    "X80n1566_004:0525c08": "襄陽府大覺圓禪師笑巖參。師舉外道問佛。不問有",
    "X80n1566_004:0525c09": "言不問無言。世尊良久。外道遂悟佛旨因緣。乃曰既",
    "X80n1566_004:0525c10": "是不涉有無。良久亦是閒名。正恁麼時。外道大悟。悟",
    "X80n1566_004:0525c11": "個甚麼。巖擬對。師以手掩巖口曰。止止。猶更挂齒在。",
    "X80n1566_004:0525c12": "巖豁然曰。可謂東土衲僧不若西天外道。誠大遠在。",
    "X80n1566_004:0525c13": "遂呈偈曰。自笑當年畵模則。幾番紅了幾番黑。如今",
    "X80n1566_004:0525c14": "謝主老還鄉。那管平生得未得。師亦大喜曰。奇哉。斯",
    "X80n1566_004:0525c15": "偈是從上果地人之語也。",
    "X80n1566_004:0525c16": "天寧濟禪師法嗣",
    "X80n1566_004:0525c17": "嘉興府胥山雲谷法會禪師郡之嘉善懷氏子。依大",
    "X80n1566_004:0525c18": "雲寺出家。時法舟掩關天寧。師往參。舟授以念佛話。",
    "X80n1566_004:0525c19": "一日受食碗忽墮地。猛然有省。尋閱宗鏡錄大悟。僧",
    "X80n1566_004:0525c20": "問如何是祖師意。師曰有水皆含月。無山不帶雲。曰",
    "X80n1566_004:0525c21": "莫更有奇特否。師曰不得將龜作鼈。",
    "X80n1566_004:0525c22": "嘉興府精嚴寺冬谿方澤禪師嘉善任氏子。參法舟",
    "X80n1566_004:0525c23": "於天寧。一日舟舉龍潭參天皇語。至何處不指示心",
    "X80n1566_004:0525c24": "要有省。解制秉拂。佛法雖徧一切世間。而未甞有絲",
    "X80n1566_004:0526a01": "髮透漏。作麼生結。雖未甞有絲毫透漏。亦未甞有絲",
    "X80n1566_004:0526a02": "毫囊藏。作麼生解。故知百丈大師曲引初學。為此方",
    "X80n1566_004:0526a03": "便誑諕之辭。其實不能結不能解也。設有個孟八郎",
    "X80n1566_004:0526a04": "漢出來道。我能向百丈大師結不得處一結結斷。直",
    "X80n1566_004:0526a05": "使天下衲僧忘前失後求出無門。亦能向百丈大師",
    "X80n1566_004:0526a06": "解不得處一解解開。直使天下衲僧七狼八藉竄身",
    "X80n1566_004:0526a07": "無地。却甚奇特。諸上座。彼既丈夫我能不爾。乃擊拂",
    "X80n1566_004:0526a08": "子曰。吽。",
    "X80n1566_004:0526a09": "野翁曉禪師法嗣",
    "X80n1566_004:0526a10": "嘉興府敬畏菴無趣如空禪師郡之秀水施氏子。性",
    "X80n1566_004:0526a11": "仁慈。留心內典。同法舟參訪八年。刻志參究。適野翁",
    "X80n1566_004:0526a12": "寓東塔。師往謁。令參一歸何處。勇猛三載。聞鷄鳴有",
    "X80n1566_004:0526a13": "省。蒙翁印可。遂掩關。示眾。三十餘年參禮。請益十方",
    "X80n1566_004:0526a14": "宗匠。問法皆云無說。問佛皆云無相。幸得無相無說。",
    "X80n1566_004:0526a15": "不覺頓空伎倆。追昔脚跟失却便宜。今喜眉毛端在",
    "X80n1566_004:0526a16": "眼上。從斯去。去草鞋。即便抝折拄杖。拍雙空手入玄",
    "X80n1566_004:0526a17": "關。坐看陰陽消長。偈曰。窮子還歸長者宅。善財參遍",
    "X80n1566_004:0526a18": "雜華林。大千收拾毫端內。推出虗空掩上門。啟關示",
    "X80n1566_004:0526a19": "眾。自結玄關自活埋。自吾閉也自吾開。一拳打破玄",
    "X80n1566_004:0526a20": "關竅。放出從前者漢來。遂剃染。檀信請居敬畏菴。師",
    "X80n1566_004:0526a21": "行脚。時至杭城參封自然。值然補衲次。師問曰。和尚",
    "X80n1566_004:0526a22": "補者個遮寒遮熱。封仰視。師禮拜。封曰點茶來。師作",
    "X80n1566_004:0526a23": "舞而出。吏部陸光祖舉僧問夾山。承和尚有言。二十",
    "X80n1566_004:0526a24": "年住此山。未甞舉著宗門事。至束裝潛去因緣。乃曰。",
    "X80n1566_004:0526b01": "此僧前日掀床後日潛去。一言無措。和尚可代一轉",
    "X80n1566_004:0526b02": "語得麼。師曰者兩個有頭無尾漢。夾山當此僧問時。",
    "X80n1566_004:0526b03": "即曰我向來不曾道著。喚侍者擯出此僧。不失乎有",
    "X80n1566_004:0526b04": "前無後賊過張弓。者僧次日當夾山舉話處即向空",
    "X80n1566_004:0526b05": "中打兩拳。推一推埋了也。亦免陣敗逃回。曰是。師曰",
    "X80n1566_004:0526b06": "且道者僧埋自己埋夾山。曰俱埋了也。師曰仔細切",
    "X80n1566_004:0526b07": "莫累我。陸大笑。師曰出也。陸曰妙妙。小參。眾集。師良",
    "X80n1566_004:0526b08": "久喝一喝曰。禍出私門。便歸方丈。七夕示眾。今日佳",
    "X80n1566_004:0526b09": "節七月七。通身收拾巧來喫。絕妙奇能一併吞。淨盡",
    "X80n1566_004:0526b10": "勿留些影迹。向來弄巧喪天真。從今抱拙守愚直。騰",
    "X80n1566_004:0526b11": "雲駕霧總成空。百巧不如一老實。如何是老實一句。",
    "X80n1566_004:0526b12": "二便二。一便一。豎拂子曰者個不曾花巧。萬曆庚辰",
    "X80n1566_004:0526b13": "八月六日示微恙。說偈曰。生來死去空花。死去生來",
    "X80n1566_004:0526b14": "一夢。皮囊付與丙丁公。白骨斷橋隨眾。呵呵。明月清",
    "X80n1566_004:0526b15": "風吟弄。(佛日方曰。皮囊既付丙丁。白骨交歸斷橋。畢竟將甚麼吟風。將甚麼弄月。良久云。為見煙",
    "X80n1566_004:0526b16": "霞生背面。因知星月繞簷楹)示寂。塔於本菴。",
    "X80n1566_004:0526b17": "石門海禪師法嗣",
    "X80n1566_004:0526b18": "隨州七尖峯大體宗隆禪師青州益都賈氏子。依郡",
    "X80n1566_004:0526b19": "之石佛薙髮。一日寓成都府北寺為典座。出大街挑",
    "X80n1566_004:0526b20": "水。忽地忘行。頭撞壅壁有省。作偈曰。大地山河體性",
    "X80n1566_004:0526b21": "空。那分行走與西東。偶然撞著無私句。萬水千山總",
    "X80n1566_004:0526b22": "一同。就河南乾明寺無盡室中盤桓。針芥相投。印以",
    "X80n1566_004:0526b23": "偈曰。道高不假修。德重事理周。一枝正法眼。付與隆",
    "X80n1566_004:0526b24": "大休。住後垂三關語以示學者曰。吹毛寶劍被石人",
    "X80n1566_004:0526c01": "持去挂在萬仞峯頭。曰壁無路如何取得。有一如意",
    "X80n1566_004:0526c02": "珠被木人擎來拋向大海波中。不假舟航如何覓得。",
    "X80n1566_004:0526c03": "盡大地是個火坑燒却了也。惟有一莖眉毛在。未審",
    "X80n1566_004:0526c04": "是何人見得。師在茄園架瓜次。僧問如何是西來意。",
    "X80n1566_004:0526c05": "師指茄曰黃瓜茄子。僧不契再問。師曰莫勞道黃瓜",
    "X80n1566_004:0526c06": "茄子。僧終不契。下山別參一尊宿。宿曰你從何處來。",
    "X80n1566_004:0526c07": "僧曰尖峰來。曰大休有何言句。僧舉前話。尊宿合掌",
    "X80n1566_004:0526c08": "曰真大慈悲。嘉靖二十一年十一月八日集眾書偈",
    "X80n1566_004:0526c09": "曰。三際握來為柱杖。十方原是舊袈裟。泥牛石虎知",
    "X80n1566_004:0526c10": "消息。踏破虗空便到家。置筆端坐而逝。",
    "X80n1566_004:0526c11": "斗峰琴禪師法嗣",
    "X80n1566_004:0526c12": "建寧府斗峰天真道覺禪師郡之建安張氏子。看萬",
    "X80n1566_004:0526c13": "法公案有省。作偈曰。一手拍兮一手鼓。無位真人出",
    "X80n1566_004:0526c14": "格舞。口中唱出無腔歌。三千諸佛同一母。呈似古音。",
    "X80n1566_004:0526c15": "即承印記。",
    "X80n1566_004:0526c17": "五燈會元續略卷第四上",
    "X80n1566_004:0527a01": "五燈會元續略卷第四下",
    "X80n1566_004:0527a02": "明支提山嗣祖沙門　淨柱　輯",
    "X80n1566_004:0527a03": "　　臨濟宗",
    "X80n1566_004:0527a04": "南嶽下三十一世",
    "X80n1566_004:0527a05": "龍泉聰禪師法嗣",
    "X80n1566_004:0527a06": "北京笑巖月心德寶禪師金臺吳氏子。世族錦衣。母",
    "X80n1566_004:0527a07": "於晴晝忽聞巨雷震地。俄頃乃誕。幼而孤苦。既冠不",
    "X80n1566_004:0527a08": "甘處俗。年二十二遂禮廣慧寺大寂為師。祝髮受具",
    "X80n1566_004:0527a09": "唯道是慕。上關子嶺謁無聞問曰。十聖三賢已全聖",
    "X80n1566_004:0527a10": "智。如何道不明斯旨。聞厲聲曰。十聖三賢爾已知。如",
    "X80n1566_004:0527a11": "何是斯旨。速道。師下語不契。一日提籃水邊洗菜。忽",
    "X80n1566_004:0527a12": "莖菜墮水。逐水圜轉捉不着。師忽有省。踴躍。携籃歸",
    "X80n1566_004:0527a13": "入見聞。聞曰是甚麼。師曰一籃菜。曰何不別道。師曰",
    "X80n1566_004:0527a14": "請和尚別問來。次參大覺。歸侍無聞。值圍爐次。聞問。",
    "X80n1566_004:0527a15": "人人有個本來父母。子之父母今在何處。師曰一火",
    "X80n1566_004:0527a16": "焚之。曰恁麼則子無父母耶。師曰。有則有。只是佛眼",
    "X80n1566_004:0527a17": "覷不見。曰子還見麼。師曰某甲亦不見。曰子何不見。",
    "X80n1566_004:0527a18": "曰若見則非真父母。曰善哉。師遂成偈曰。本來真父",
    "X80n1566_004:0527a19": "母。歷劫不曾離。起坐承他力。寒溫亦共知。相逢不相",
    "X80n1566_004:0527a20": "見。相見不相識。為問今何在。分明呈似師。聞曰如是",
    "X80n1566_004:0527a21": "如是。直入終南。後出世高座牛首圓通等處。上堂拈",
    "X80n1566_004:0527a22": "拄杖曰。有麼有麼。時有僧出作禮。師劈脊便打曰多",
    "X80n1566_004:0527a23": "口作麼。曰。某甲一言也未。何為多口。師復打曰再犯",
    "X80n1566_004:0527a24": "不容。上堂。趣庭露濕堦笞滑。行道藤牽山徑迷。禪者",
    "X80n1566_004:0527b01": "多詢祖師意。夜來携履獨歸西。拈拄杖指曰。看看祖",
    "X80n1566_004:0527b02": "師又越山門而來也。喚行童與我即便逐出。且道正",
    "X80n1566_004:0527b03": "欲覓祖師。祖師親來。為甚麼親逐出。良久曰。是你諸",
    "X80n1566_004:0527b04": "人分上。著者等閑家具不得。上堂。當門一隻箭。來者",
    "X80n1566_004:0527b05": "看方便。擬進問如何。穿過髑髏面。上堂。夜半好大風。",
    "X80n1566_004:0527b06": "庭砌舞殘紅。悉達無巴鼻。為人話苦空。僧問婆子燒",
    "X80n1566_004:0527b07": "菴意旨如何。師曰不奈船何打破戽斗。問如何是和",
    "X80n1566_004:0527b08": "尚昔年獲益事。師以拂子倒懸視僧曰會麼。曰某甲",
    "X80n1566_004:0527b09": "已識和尚做處也。師曰你道荊州黃四娘禮佛求個",
    "X80n1566_004:0527b10": "甚麼。僧無對。師乃打出。師於漢楚之間寓夏。時當季",
    "X80n1566_004:0527b11": "秋。一日於金沙灘陽濵塌地而坐。有兩衲子隨侍師",
    "X80n1566_004:0527b12": "側。忽見一沙門執錫杖緣濵而來。貌古奇雅。逼前卓",
    "X80n1566_004:0527b13": "立。朗聲問曰。仁者可識從上相承密論義否。師從容",
    "X80n1566_004:0527b14": "曰。仁者。密則非論。論則非義。彼乃退後一步。以錫橫",
    "X80n1566_004:0527b15": "擔肩上。翹足獨立曰。是甚麼義。師於地上書一更字。",
    "X80n1566_004:0527b16": "彼以錫畵地一畵。濶兩脛立上。復以錫橫按腹上。亞",
    "X80n1566_004:0527b17": "身而視曰。是甚麼義。師于地上書一嘉字。彼即卓錫",
    "X80n1566_004:0527b18": "地上。以兩手叉腰。懸翹一足。切齒怒目作降魔勢曰。",
    "X80n1566_004:0527b19": "是甚麼義。師於地上書一之字。彼復分手指天地。以",
    "X80n1566_004:0527b20": "身周旋一匝曰。是甚麼義。師於地上書一尤字。彼復",
    "X80n1566_004:0527b21": "進前一步。叉手作女人拜。復分手指兩衲子曰。者個",
    "X80n1566_004:0527b22": "是甚麼義。師於地上書一蚕字。彼方遶師三匝。於前",
    "X80n1566_004:0527b23": "作禮。立於師右。師於地上書[佛/(佛*佛)/魔]字示之。曰會麼。彼方",
    "X80n1566_004:0527b24": "進語。師復曰。設到此地更須有[魔/(魔*魔)/佛]者個時節始得。彼",
    "X80n1566_004:0527c01": "忽歡喜合爪面師嘆曰。咦真摩訶衍薩婆若上士耶。",
    "X80n1566_004:0527c02": "仍作禮。浩然而去。時兩衲子皆驚喜罔測。請問彼是",
    "X80n1566_004:0527c03": "何所沙門。所為復何義耶。師良久乃曰還識此人否。",
    "X80n1566_004:0527c04": "兩衲子俱曰不識。師曰此是應真[癸-天+貝]聖。所呈乃是金",
    "X80n1566_004:0527c05": "剛王變相三昧及三昧王三昧。用來勘吾。然彼尚將",
    "X80n1566_004:0527c06": "有新證爾。萬曆五年丁丑師結菴西城桺巷。辛巳師",
    "X80n1566_004:0527c07": "示寂。塔於城西之小西門。世壽七十。臘四十八夏。",
    "X80n1566_004:0527c08": "大川洪禪師法嗣",
    "X80n1566_004:0527c09": "代州五臺龍樹菴寶印禪師一日晨起望明霜有省。",
    "X80n1566_004:0527c10": "偈曰。日出東山。月沉西嶂。昨日今朝。曾無兩樣。",
    "X80n1566_004:0527c11": "楚峰禪師居秘魔崖十餘載。日食蒼术。五谷不入口。",
    "X80n1566_004:0527c12": "人不堪其苦。師囂囂自得。一日聞火爆聲忽悟。偈曰。",
    "X80n1566_004:0527c13": "眼睛突出死柴頭。赫赫神光炤四洲。觸處分明人不",
    "X80n1566_004:0527c14": "委。幾回春去又逢秋。",
    "X80n1566_004:0527c15": "玉堂和尚僧問如何是道。師曰脚下底。曰如何行履。",
    "X80n1566_004:0527c16": "師曰直去不迷。",
    "X80n1566_004:0527c17": "敬畏空禪師法嗣",
    "X80n1566_004:0527c18": "蘇州車溪無幻性冲禪師喜興秀水張氏子。參無趣。",
    "X80n1566_004:0527c19": "誨以教外別傳之旨。朝夕參究有所契入。遂剃染。結",
    "X80n1566_004:0527c20": "菴徑山。集無趣語錄往見趣。趣問子一向在甚麼處。",
    "X80n1566_004:0527c21": "師曰徑山。曰做得甚麼事。師曰。某甲買得一段田。收",
    "X80n1566_004:0527c22": "得原本契書。請和尚僉押。即將集本呈上。趣接得展",
    "X80n1566_004:0527c23": "看曰。者個是我的。汝底聻。師曰和尚莫搶奪行市。趣",
    "X80n1566_004:0527c24": "擲下集本。師便出。已而呈偈。趣曰非語言文字。也是",
    "X80n1566_004:0528a01": "汝作底麼。師曰。某甲豉粥飯氣。若謂有所得。辜負和",
    "X80n1566_004:0528a02": "尚不少。趣點首。後住車溪二十餘年。日與衲子輩商",
    "X80n1566_004:0528a03": "確大事。罔不悅服。兩客下棋次。僧請益。師曰。若論此",
    "X80n1566_004:0528a04": "事如兩家著棋。用心鮮有不克者。何則。若也未知局",
    "X80n1566_004:0528a05": "面。舉必全乖。不善權宜。觸途遭喪。祇為他意馬散失。",
    "X80n1566_004:0528a06": "狂象無鉤。兵車不識。機關心麤。常行險地。不惟重重",
    "X80n1566_004:0528a07": "納敗。將見皮破血流。若是主將威嚴。士途平坦。如是",
    "X80n1566_004:0528a08": "而炮不虗發。匕則打破重圍。兵不亂行。誰肯直前退",
    "X80n1566_004:0528a09": "後。天馬而追風八面。神車而竟沒遮攔。不唯致勝奏",
    "X80n1566_004:0528a10": "功。畢竟風行草偃。良久曰。太平本是將軍定。不許將",
    "X80n1566_004:0528a11": "軍見太平。萬曆三十八年徑山建禪期。請師領眾。示",
    "X80n1566_004:0528a12": "眾曰。大道無向背。至理絕言詮。逈出三乘。高超十地。",
    "X80n1566_004:0528a13": "萬法不到處持地光輝。生佛未分時靈源獨耀。不落",
    "X80n1566_004:0528a14": "見聞。不隨聲色。直下無一絲毫頭。徧界全彰奇特事。",
    "X80n1566_004:0528a15": "直饒棒頭取證。喝下承當。猶是曲為。今時更或光景",
    "X80n1566_004:0528a16": "俱忘。契心平等。畢竟亦非的旨。所以道向上一路千",
    "X80n1566_004:0528a17": "聖不傳。學者勞形如猿捉影。到者裏絕行絕解絕炤",
    "X80n1566_004:0528a18": "絕用絕理絕事。若倚天長劍凜凜神威。如鐵牛之機",
    "X80n1566_004:0528a19": "羅籠不住。今日明眼人前不敢囊藏被葢。八字打開",
    "X80n1566_004:0528a20": "去也。拈拂子曰。諸上座還委悉麼。耀古騰今即者是。",
    "X80n1566_004:0528a21": "大千沙界一間身。經半載而脾疾作。復歸車溪。疾益",
    "X80n1566_004:0528a22": "甚。僧問和尚百年後向甚麼處去。師曰。千株松下角",
    "X80n1566_004:0528a23": "灣灣。白草頭邊亂[跳-兆+孛]跳。辛亥冬示寂。奉靈骨塔於徑",
    "X80n1566_004:0528a24": "山。",
    "X80n1566_004:0528b01": "南嶽下三十二世",
    "X80n1566_004:0528b02": "笑巖寶禪師法嗣",
    "X80n1566_004:0528b03": "常州龍池幻有正傳禪師應天溧陽呂氏子。十九薙",
    "X80n1566_004:0528b04": "髮於荊溪顯親寺。看父母未生話。一夕聞燈花爆有",
    "X80n1566_004:0528b05": "省。直抵神京參笑巖。方具述所以。巖忽趯出隻履曰。",
    "X80n1566_004:0528b06": "向者裏道一句看。師茫然。中夜旁皇。巖晨起見師猶",
    "X80n1566_004:0528b07": "立簷下。驀喚師。師回顧。巖翹足作修羅障日月勢。師",
    "X80n1566_004:0528b08": "有省。一日巖持拄杖入堂曰。我者杖要與人。有要底",
    "X80n1566_004:0528b09": "麼。首座曰某甲要。巖曰汝要作麼。座曰要他鏟斷天",
    "X80n1566_004:0528b10": "下人舌根。巖以杖架肩轉身曰。楖[木*栗]橫擔不顧人。直",
    "X80n1566_004:0528b11": "入千峰萬峰去。師躍然下禪床曰。若果如是。須分付",
    "X80n1566_004:0528b12": "某甲可也。往前迎取。巖微笑曰。汝當久久執持一番。",
    "X80n1566_004:0528b13": "始可打草去也。已而辭去。巖署正宗付焉。贈一笠曰",
    "X80n1566_004:0528b14": "無露圭角。師棲息五臺一十三載。會太常唐鶴徵請",
    "X80n1566_004:0528b15": "住龍池。上堂。無上法王有大陀羅尼門名為圓覺。驀",
    "X80n1566_004:0528b16": "豎起拂子曰。汝等會得者個麼。鷂子已飛雲外去。癡",
    "X80n1566_004:0528b17": "人猶向月邊尋。久立珍重。上堂。山漉漉。水漉漉。四天",
    "X80n1566_004:0528b18": "王昨夜忽被無明逐。算盤子打過了八萬四千九百",
    "X80n1566_004:0528b19": "九十零九遍。眾兄弟為什麼累我廚下火頭。直至如",
    "X80n1566_004:0528b20": "今睡不足。下座曰。參。上堂。十方無壁落。四面亦無門。",
    "X80n1566_004:0528b21": "但得安身處。天空放白雲。便下座。上堂。一切法不有。",
    "X80n1566_004:0528b22": "一切法不無。若能如是會。水上按葫蘆。有客舉僧問",
    "X80n1566_004:0528b23": "雲門如何是諸佛出身處。門曰東山水上行如何會。",
    "X80n1566_004:0528b24": "師曰無孔笛沒人解吹。曰學人試問和尚得否。師曰",
    "X80n1566_004:0528c01": "得。曰如何是諸佛出身處。師曰西河火裏坐。問如何",
    "X80n1566_004:0528c02": "是西來意。師曰屋北鹿獨宿。曰不會。師曰溪西雞齊",
    "X80n1566_004:0528c03": "啼。問如何是佛祖奇特事。師曰蝦蟆捕大蟲。曰恁麼",
    "X80n1566_004:0528c04": "則不為奇特也。師曰猫兒捉老鼠。僧禮拜起。師振威",
    "X80n1566_004:0528c05": "一喝。曰和尚為甚麼放某甲不過。師曰老僧有事你",
    "X80n1566_004:0528c06": "且去。萬曆四十二年甲寅示疾。先一日示微疾。眾知",
    "X80n1566_004:0528c07": "師厭世。因請遺訓。師舉所著帽者三。眾無對。師乃拍",
    "X80n1566_004:0528c08": "膝。奄然而逝。",
    "X80n1566_004:0528c09": "代州東臺瑞峰和尚壽昌參問。某甲於古德機緣數",
    "X80n1566_004:0528c10": "則有疑。乞師指示。師曰請道。昌曰。臨濟道佛法無多",
    "X80n1566_004:0528c11": "子。畢竟是個甚麼。師曰向道無多子又是個甚麼。昌",
    "X80n1566_004:0528c12": "曰。玄沙謂靈雲敢保老兄未徹在。何處是他未徹處。",
    "X80n1566_004:0528c13": "師曰大是玄沙未徹。昌曰。趙州云臺山婆子我為汝",
    "X80n1566_004:0528c14": "勘破了也。勘破在甚麼處。師曰却是婆子勘破趙州。",
    "X80n1566_004:0528c15": "昌更請頌。師曰。知是般事便休。老僧不解恁麼。",
    "X80n1566_004:0528c16": "高陽靈谷曇芝禪師參笑巖問。古人云打破鏡來相",
    "X80n1566_004:0528c17": "見。既打破鏡。擬向甚麼處相見。巖曰慚愧殺人。師忽",
    "X80n1566_004:0528c18": "有省。頓領厥旨。遂忘禮拜。舞蹈而出。",
    "X80n1566_004:0528c19": "車溪冲禪師法嗣",
    "X80n1566_004:0528c20": "嘉興府興善寺南明慧廣禪師鹽官韓氏子。出家本",
    "X80n1566_004:0528c21": "寺。於無字話有疑。請益無幻。後入雙徑。於地上拾片",
    "X80n1566_004:0528c22": "紙。有觀方知彼去去者不至方之句。有省。往呈無幻。",
    "X80n1566_004:0528c23": "幻可之。後首眾蓮居雙徑。示眾。前年年。鼻孔無半邊。",
    "X80n1566_004:0528c24": "去年年。兩眼不能全。今年年。三十精骨獻青天。我禪",
    "X80n1566_004:0529a01": "已說了。汝等作麼生參。示眾。個般奇特事難言。驀直",
    "X80n1566_004:0529a02": "臯亭跳上天。帝釋鼻梁遭磕破。波斯痛倒海門前。聞",
    "X80n1566_004:0529a03": "谷問。了即業障本來空。為甚麼師子尊者被罽賓國",
    "X80n1566_004:0529a04": "王斬却。師曰本來空。曰爭奈頭何。師曰本來空。曰為",
    "X80n1566_004:0529a05": "甚麼罽賓國王一手墮地。師曰本來空。泰昌改元仲",
    "X80n1566_004:0529a06": "冬二十七日囑後事畢。奄然而逝。骨瘞於徑山普同",
    "X80n1566_004:0529a07": "塔。",
    "X80n1566_004:0529a08": "南嶽下三十三世",
    "X80n1566_004:0529a09": "龍池傳禪師法嗣",
    "X80n1566_004:0529a10": "寧波府天童密雲圓悟禪師常州宜興蔣氏子。甫離",
    "X80n1566_004:0529a11": "襁褓。氣度莊凝。不妄言動。八歲興世相無常之感。恒",
    "X80n1566_004:0529a12": "誦佛號。長事耕穫。偶得六祖壇經。時釋鋤而觀之。始",
    "X80n1566_004:0529a13": "知宗門事一日。過山徑忽見積薪。恍然有省。二十九",
    "X80n1566_004:0529a14": "歲安置家室。遂依龍池祝髮。二六時中看得心境兩",
    "X80n1566_004:0529a15": "立。與古人天地同根萬物一體語。不能契合。因請益。",
    "X80n1566_004:0529a16": "池曰。汝若到者田地。便乃放身倒臥。師益昏惑。一日",
    "X80n1566_004:0529a17": "過銅棺山豁然大悟。時年三十八矣。會池移錫燕都。",
    "X80n1566_004:0529a18": "師特往省。池問。老僧離汝三載。還有新會處麼。師曰。",
    "X80n1566_004:0529a19": "一人有慶萬民樂業。池曰汝又作麼生。師曰某甲特",
    "X80n1566_004:0529a20": "特來省覲和尚。池曰念子遠來放汝三十棒。師珍重",
    "X80n1566_004:0529a21": "便出。一日侍次。池問惡有人問汝如何祇對。師即向",
    "X80n1566_004:0529a22": "前豎起拳。池曰老僧不曉得者個是甚麼意思。師曰。",
    "X80n1566_004:0529a23": "莫道和尚不曉得。三世諸佛也不曉得。池曰汝又作",
    "X80n1566_004:0529a24": "麼生。師便喝。池曰三喝四喝後又如何。師即連喝退。",
    "X80n1566_004:0529b01": "池曰宛有古人之作。師復喝。於是南還遍訪。會池再",
    "X80n1566_004:0529b02": "徙龍池。師徒覲。池上堂。舉拂問曰。諸方還有者個麼。",
    "X80n1566_004:0529b03": "師震威一喝。池曰好一喝。師連喝兩喝歸位。池顧師",
    "X80n1566_004:0529b04": "曰更喝一喝看。師即出法堂。池歸方丈。師隨入曰適",
    "X80n1566_004:0529b05": "來觸杵和尚。池乃撾皷上堂。授師衣拂。復命入室。囑",
    "X80n1566_004:0529b06": "累扶持佛法。師呈偈曰。若據某甲扶佛法。任他○○",
    "X80n1566_004:0529b07": "○○○。都來總與三十棒。莫道分明為賞罰。迨池示",
    "X80n1566_004:0529b08": "寂。師守龕三載。萬曆四十五年眾請繼席開法。次住",
    "X80n1566_004:0529b09": "台之通玄禾之金粟閩之黃檗明之育王天童。因雪",
    "X80n1566_004:0529b10": "上堂。昨日青山。今朝白雪。眾兄弟。好消息。野鹿行人",
    "X80n1566_004:0529b11": "步步成跡。唯有挂角羚羊絕氣息。從來獵犬難尋覓。",
    "X80n1566_004:0529b12": "高著眼始得。上堂。師不陞座竚於座前曰。危僧氣喘",
    "X80n1566_004:0529b13": "不能說話。遂咳嗽吐痰於地曰。眾兄弟試道看。良久",
    "X80n1566_004:0529b14": "無有出者。師以脚抹却。歸方丈。上堂。當頭一著坐斷",
    "X80n1566_004:0529b15": "要津。纔然側耳。喪却家珍。從來佛法不順人情。所以",
    "X80n1566_004:0529b16": "道出羣須是英靈漢。敵勝還他師子兒。上堂。默時說。",
    "X80n1566_004:0529b17": "說時默。大施門開無壅塞。爭如臨濟小廝兒。赤手全",
    "X80n1566_004:0529b18": "提白拈賊。喝一喝。上堂。舉拄杖曰。舉一不得舉二。放",
    "X80n1566_004:0529b19": "過一著落在第二。擲下拄杖曰。老僧落二去也。且一",
    "X80n1566_004:0529b20": "又如何舉。便下座。上堂。三世諸佛不知有從空放下。",
    "X80n1566_004:0529b21": "狸奴白牯却知有憑地昇高。從空放下無眾生可度。",
    "X80n1566_004:0529b22": "從地昇高超佛越祖。超佛越祖眾生度盡。恒沙佛無",
    "X80n1566_004:0529b23": "眾生可度。諸佛何曾度一人。雖然如是。忽若兩頭坐",
    "X80n1566_004:0529b24": "斷中間撒開。突出難辨一句又作麼生道。披簑側笠",
    "X80n1566_004:0529c01": "千峯外。引水澆蔬五老前。上堂。未到天童不妨疑著。",
    "X80n1566_004:0529c02": "已到天童氷消瓦解。何故聻。不見道聞名不如見面。",
    "X80n1566_004:0529c03": "面既見矣。諸人分上成得甚麼邊事。一翳在眼空華",
    "X80n1566_004:0529c04": "亂墜。上堂。今朝五月五日。知事頭首乞老僧陞座應",
    "X80n1566_004:0529c05": "個時節。老僧無計可處。何以雄黃燒酒固也不可。要",
    "X80n1566_004:0529c06": "且無個銅錢買糯穀。思量到計窮力極。忽然得個富",
    "X80n1566_004:0529c07": "不有餘。貧無不足。真可謂是個平等法門。正可與世",
    "X80n1566_004:0529c08": "移風易俗。遂豎起兩拳曰。只將者兩個大糉子供養",
    "X80n1566_004:0529c09": "大眾。一任橫咬豎咬。忽然咬著自家底。直得人人飽",
    "X80n1566_004:0529c10": "足。免得窮廝煎。餓廝炒。為甚如此。到底輸却自家寶。",
    "X80n1566_004:0529c11": "上堂。諸人盡道解制。殊不知天童之制結解不。結解",
    "X80n1566_004:0529c12": "總不必論。祇如老僧終日趕著大眾。不是挑磚便搬",
    "X80n1566_004:0529c13": "瓦。不運土便擡石。見你們稍遲縮。不是喊便是罵。汝",
    "X80n1566_004:0529c14": "諸人意作麼生會。還知天童老漢為人處麼。三生六",
    "X80n1566_004:0529c15": "十劫。僧問。狹路相逢髑髏粉碎。當恁麼時。無位真人",
    "X80n1566_004:0529c16": "在何處安身立命。師曰天上天下唯我獨尊。曰恁麼",
    "X80n1566_004:0529c17": "則萬里無雲一輪迥炤去也。師曰脚跟下好與三十",
    "X80n1566_004:0529c18": "棒。問。曹溪一滴直透龍池。如何是直透龍池底事。師",
    "X80n1566_004:0529c19": "曰穿過髑髏。曰源遠流長一句作麼生道。師曰但與",
    "X80n1566_004:0529c20": "麼去。問如何是金粟境。師曰四野桑田。曰如何是境",
    "X80n1566_004:0529c21": "中人。師曰金粟峰頭望。曰。人境已蒙師指示。擊皷陞",
    "X80n1566_004:0529c22": "堂事如何。師曰瞻之仰之。問如何是佛法的的大意。",
    "X80n1566_004:0529c23": "師便打。曰猶是古時家風。師便打曰汝作古時家風",
    "X80n1566_004:0529c24": "會。問如何是三寶。師曰一頓胡餅兩頓粥。曰不問者",
    "X80n1566_004:0530a01": "三飽。師曰老僧日日奉持。問大悟底人還有憎愛也",
    "X80n1566_004:0530a02": "無。師曰能愛人能惡人。曰。此是儒家世間之說。豈是",
    "X80n1566_004:0530a03": "大悟出世之事。師曰汝是甚麼人。僧擬議。師喝出。問",
    "X80n1566_004:0530a04": "如何是無上菩提道。師曰俗人頭戴僧官帽。曰畢竟",
    "X80n1566_004:0530a05": "有何方便。師曰自家摸取好。師主法二十五年。以本",
    "X80n1566_004:0530a06": "分接人。無論初機積學。惟據令而行。故席下英傑多",
    "X80n1566_004:0530a07": "脫頴而去。崇禎十四年辛巳師有退居之志。曳杖出",
    "X80n1566_004:0530a08": "山。壬午正月至通玄。遂止而体焉。先是戚畹田公入",
    "X80n1566_004:0530a09": "天童為皇貴妃田氏賷紫衣請師說法。後至陪京。禮",
    "X80n1566_004:0530a10": "報恩寺知寺。為　二祖孝思所係。疏請新之舉師荷",
    "X80n1566_004:0530a11": "其事。得　俞旨。展人迎師。師固辭。有自幸居山。正足",
    "X80n1566_004:0530a12": "修持。以報　國恩之語。而師厭世之意亦露於此矣。",
    "X80n1566_004:0530a13": "七月四之日示微疾。至七日午時上匡床坐。片晷泊",
    "X80n1566_004:0530a14": "然而寂。壽七十七。臘四十七。塔於天童之南山。",
    "X80n1566_004:0530a15": "常州磬山天隱圓修禪師郡之宜興閔氏子。依龍池",
    "X80n1566_004:0530a16": "剃染。參父母未生前話。偶展楞嚴佛咄阿難此非汝",
    "X80n1566_004:0530a17": "心處有所證入。值池北行。囑師掩關。涉歷古人因緣",
    "X80n1566_004:0530a18": "無不透露。獨僧問乾峰十方薄伽梵一路涅槃門話",
    "X80n1566_004:0530a19": "有疑。忽聞驢鳴大徹。偈曰。忽聞驢子呌。驚起當人笑。",
    "X80n1566_004:0530a20": "萬別與千差。非聲非色閙。解關趨燕覲池。以偈進曰。",
    "X80n1566_004:0530a21": "人說北地寒。我說南方暖。寒暖不知人。窮人知寒暖。",
    "X80n1566_004:0530a22": "池頷之。一日室中。師問歷歷孤明時如何。池曰待汝",
    "X80n1566_004:0530a23": "到者田地與你道。師便喝。池曰汝還起緣心麼。師拂",
    "X80n1566_004:0530a24": "袖便出。又一日因事池穿褊衫。舉椅子作女人拜。向",
    "X80n1566_004:0530b01": "師曰。汝上座。待我拜你為師。師笑呈偈曰。木人提喝",
    "X80n1566_004:0530b02": "笑呵呵。更著衣衫誰識他。昨日覸求是男子。今朝還",
    "X80n1566_004:0530b03": "作老婆婆。池笑曰此偈甚愜老僧意。萬曆四十八年",
    "X80n1566_004:0530b04": "住磬山。晚住報恩。上堂。一塵不立猶在半途。截斷眾",
    "X80n1566_004:0530b05": "流尚居門外。且道到家一句作麼生。顧視左右曰。觀",
    "X80n1566_004:0530b06": "音菩薩將錢買餬餅。放下手時原來是個饅頭。到者",
    "X80n1566_004:0530b07": "裏直得如天普葢似地普擎。耳裏藏得須彌山。眼裏",
    "X80n1566_004:0530b08": "著得四大海。方有語話分。恁麼則此人渾身坐在甚",
    "X80n1566_004:0530b09": "麼處。委悉麼。數聲清磬是非外。一個閑人天地間。上",
    "X80n1566_004:0530b10": "堂。禪非解會。道絕功勳。妙體湛然。真機獨露。不可以",
    "X80n1566_004:0530b11": "心思。不可以意想。不可以言宣。不可以默炤。不可以",
    "X80n1566_004:0530b12": "色見。不可以聲求。但一念回光便同本有。恁麼則釋",
    "X80n1566_004:0530b13": "迦老子覩明星時見個甚麼來。者裏透得。頓越三祇。",
    "X80n1566_004:0530b14": "坐斷報化佛頭。隨時著衣喫飯。還有向上一路。即今",
    "X80n1566_004:0530b15": "釋迦老子在甚麼處。咦。在諸人眼睫毛上放光動地。",
    "X80n1566_004:0530b16": "只是不得動著。動著則三十拄杖。何故。不見道丈夫",
    "X80n1566_004:0530b17": "自有衝天志。不向如來行處行。卓拄杖。示眾。老僧住",
    "X80n1566_004:0530b18": "個破院子。多病不能時時為眾提持佛法兩字。賴土",
    "X80n1566_004:0530b19": "木瓦礫與諸人轉大法輪。發諸人大機大用。諸人切",
    "X80n1566_004:0530b20": "不得當面蹉過。若蹉過。只知事逐眼前去。不覺老從",
    "X80n1566_004:0530b21": "頭上來。僧問如何是理藏鋒。師曰虗空撲落地。曰如",
    "X80n1566_004:0530b22": "何是事藏鋒。師曰湖州蘿蔔宣州薑。曰如何是理事",
    "X80n1566_004:0530b23": "藏鋒。師曰。有水皆涵月。無花不帶春。曰如何是俱不",
    "X80n1566_004:0530b24": "涉理事藏鋒。師曰無手人行拳。問如何是句到意不",
    "X80n1566_004:0530c01": "到。師曰言言見諦步步迷踪。曰如何是意到句不到。",
    "X80n1566_004:0530c02": "師曰只在舌尖頭盡力吐不出。曰如何是意句俱到。",
    "X80n1566_004:0530c03": "師曰。有時獨倚庭欄上。閒看梅花四五枝。曰如何是",
    "X80n1566_004:0530c04": "意句俱不到。師曰落花流水去。空負浪遊人。一日嘆",
    "X80n1566_004:0530c05": "曰。積久病軀。羸瘠殆甚。將無補於時矣。乃集眾囑付",
    "X80n1566_004:0530c06": "後事。諄諄不少置。趺坐而逝。塔全身於磬山之右。",
    "X80n1566_004:0530c07": "湖州淨名菴抱撲大蓮禪師杭之臨安駱氏子。幼失",
    "X80n1566_004:0530c08": "怙恃。出家於青山妙嚴院。入雲棲受具。聽講後棄教",
    "X80n1566_004:0530c09": "參禪。寓雙徑結制。一日尿桶邊[囗@力]地大徹。作偈曰。自",
    "X80n1566_004:0530c10": "幼失親娘。遍覓於他鄉。驀然一相見。更不再商量。參",
    "X80n1566_004:0530c11": "龍池。進方丈。以坐具打圓相。展具三拜。收具一拂便",
    "X80n1566_004:0530c12": "出。午後再進方丈。池曰汝是何方人。師曰古杭雲棲",
    "X80n1566_004:0530c13": "弟子。池曰雲棲說何法。師曰雲棲不說法。池曰老僧",
    "X80n1566_004:0530c14": "者裏也不說法。師曰。某甲自遠瞻風而來。云何不說",
    "X80n1566_004:0530c15": "法。池曰老僧牙齒疎缺了。師曰道不在牙齒上。池曰",
    "X80n1566_004:0530c16": "不是者個時節了。師曰道無古今。池曰者樣上座明",
    "X80n1566_004:0530c17": "白了。師曰不知還許明白否。池曰已道過了。師即禮",
    "X80n1566_004:0530c18": "拜。出曰將錯就錯。又曰大家草裏[涳-工+(衣-〦+ㄙ)]。住後。僧問如何",
    "X80n1566_004:0530c19": "是殺人刀。師曰垂簾關乳燕。曰如何是活人劒。師曰",
    "X80n1566_004:0530c20": "穴紙出痴蠅。僧問香嚴上樹話。師高聲呌曰一個人。",
    "X80n1566_004:0530c21": "問香嚴跌死了。曰是只是大驚小怪。師曰人命不是",
    "X80n1566_004:0530c22": "小事。崇禎二年八月即示微恙。臨行眾請師末後句。",
    "X80n1566_004:0530c23": "師曰我有日用相應頌在。趺坐而逝。頌曰並行黑",
    "X80n1566_004:0530c24": "白却同年。[○@牛]芳草茸茸到處眠。○一時秋空雲翳盡。",
    "X80n1566_004:0531a01": "●夜深何處是家園。",
    "X80n1566_004:0531a02": "徑山語風菴雪嶠圓信禪師寧波鄞縣朱氏子。九歲",
    "X80n1566_004:0531a03": "聞誦彌陀經水鳥樹林悉皆念佛念法念僧。自此發",
    "X80n1566_004:0531a04": "心。至二十九歲出家便行脚。每日痴呆。唯有一個不",
    "X80n1566_004:0531a05": "明白的念頭。二年苦無入處。後訪秦望山妙禎山主。",
    "X80n1566_004:0531a06": "主舉他心僧因緣。一僧參心曰那裏來。僧曰天竺來。",
    "X80n1566_004:0531a07": "他心曰。我聞有三天竺。你那一竺來。速道速道。其僧",
    "X80n1566_004:0531a08": "無語。師自是疑情頓發。次日揑拄杖至石頭上。高提",
    "X80n1566_004:0531a09": "曰。那一竺來。速道速道。忽前後際斷。如空中逆出日",
    "X80n1566_004:0531a10": "輪。說偈曰。石貼背脊骨。翻身脇肋骨。仔細思量來。動",
    "X80n1566_004:0531a11": "也動不得。復喝一喝曰。張三殺人。李四償命。返天台",
    "X80n1566_004:0531a12": "尋人印證。擡頭見古雲門三字乃大悟。途中作偈曰。",
    "X80n1566_004:0531a13": "一上天台雲更深。脚跟踏斷草鞋繩。比丘五百無踪",
    "X80n1566_004:0531a14": "影。見得他時打斷筋。因入雙髻誅茅次。參雲棲宏龍",
    "X80n1566_004:0531a15": "池傳。萬曆四十三年住徑山千指菴。崇禎八年杭州",
    "X80n1566_004:0531a16": "司理黃端伯請於大殿。上堂。咄咄咄。徑山乃唐宋已",
    "X80n1566_004:0531a17": "來之徑山。擊拂子曰。八十一人在此經過。非今日之",
    "X80n1566_004:0531a18": "徑山。非一日之徑山也。千年常住一朝僧。今朝祖令",
    "X80n1566_004:0531a19": "當行。十方坐斷。且道還有祥瑞也無。鐘樓生耳朵。佛",
    "X80n1566_004:0531a20": "殿又懷胎。黃公出問如何是鐘樓生耳朵。師拈生香",
    "X80n1566_004:0531a21": "示之曰會取者個。曰如何是佛殿又懷胎。師曰產下",
    "X80n1566_004:0531a22": "也。公禮拜曰須是大師說法始得。師乃曰今承眾檀",
    "X80n1566_004:0531a23": "越同為命老人登獅子座。理荒殘之祖席。扶陳爛之",
    "X80n1566_004:0531a24": "頺綱。者個喚作狗尾續貂。那管家家門前火把子。釣",
    "X80n1566_004:0531b01": "漁船上謝三郎。即不問媳婦騎驢阿家牽。道將一句",
    "X80n1566_004:0531b02": "來。還有人道得麼。一拂擊開金殿月。萬家無個不光",
    "X80n1566_004:0531b03": "明。即日開府余大成眾居士延師齋於寒翠樓。師曰",
    "X80n1566_004:0531b04": "老人今年六十六。復自輪指曰。丙丁戊己庚。良久曰。",
    "X80n1566_004:0531b05": "怪見得把人牽來拽去。原來水牯牛入命宮。拖泥帶",
    "X80n1566_004:0531b06": "水東觸西觸。雖然。且喜水足草足。黃公問水足草足",
    "X80n1566_004:0531b07": "時如何。師曰飽殺人。曰水牯牛還瞌睡也無。師曰撲",
    "X80n1566_004:0531b08": "面秋江白月飛。鷺鷥撞入蘆花裏。余公曰恁麼一色",
    "X80n1566_004:0531b09": "邊去也。師曰蘆花變作黑灰飛。鷺鷥不撞蘆花隊。余",
    "X80n1566_004:0531b10": "曰今朝六月初一大師還有六月曾也無。師曰有你",
    "X80n1566_004:0531b11": "還見麼。余曰果好雪片片可惜落在雪裏無人識得。",
    "X80n1566_004:0531b12": "師曰用識作麼。余曰將來粧作雪獅子被人推倒又",
    "X80n1566_004:0531b13": "如何。師曰不消推倒我自踞地。黃曰還須扶起始得。",
    "X80n1566_004:0531b14": "余曰。被人推倒被人扶。何不翻身出窟去。師曰推倒",
    "X80n1566_004:0531b15": "扶起總無心。余曰若恁麼大師到處世界成就。師曰",
    "X80n1566_004:0531b16": "誰。次住開先。師兩次開堂。拈香俱供匡真偃禪師。葢",
    "X80n1566_004:0531b17": "師行脚時擡頭見古雲門大悟。發願欲弘雲門一宗。",
    "X80n1566_004:0531b18": "癸未冬開法東塔。瓣香之祝始嗣龍池云。晚住雲門。",
    "X80n1566_004:0531b19": "一日示疾。書偈曰。小兒曹。生死路上須逍遙。皎月氷",
    "X80n1566_004:0531b20": "霜曉。喫盃茶坐脫去了。時丁亥年八月二十六日也。",
    "X80n1566_004:0531b21": "塔全身於本山。",
    "X80n1566_004:0531b22": "興善廣禪師法嗣",
    "X80n1566_004:0531b23": "建寧府普明鴛湖妙用禪師杭州海寧鄭氏子。出家",
    "X80n1566_004:0531b24": "嘉興興善寺。受業於南明。先謁無幻。蒙示禪要。一日",
    "X80n1566_004:0531c01": "於徑山禪堂中閱思益梵天經註有省。即呈無生偈",
    "X80n1566_004:0531c02": "曰。鐵壁銀山誰敢摧。賊身驀地拶將來。相看原是舊",
    "X80n1566_004:0531c03": "相識。當下慚惶笑臉開。明見而呵之。執侍數載。值明",
    "X80n1566_004:0531c04": "病篤。師早晚問候。明以無起色為對。一日明舉香嚴",
    "X80n1566_004:0531c05": "偈問師。師纔開口。明便喝。師復擬開口。明又喝。師點",
    "X80n1566_004:0531c06": "首。明付偈曰。無傳無受法。無傳無受心。付與無手者。",
    "X80n1566_004:0531c07": "掣斷虗空筋。後閱白雲提省五祖因緣始脫然無礙。",
    "X80n1566_004:0531c08": "與雪嶠大師翫新月次。嶠指月曰者半個在那裏去",
    "X80n1566_004:0531c09": "了。師良久曰會麼。嶠曰也只得半個。師曰者半個在",
    "X80n1566_004:0531c10": "那裏去了。嶠亦良久。師曰也只得半個。崇禎十二年",
    "X80n1566_004:0531c11": "住普明。示眾。若論佛法。病僧無下口處。今日偶見新",
    "X80n1566_004:0531c12": "山門。挐我拄杖子浪蕩遊戲。穿過果子嶺直到火燒",
    "X80n1566_004:0531c13": "橋。失脚一跌落在深溪。幸有舊佛殿肯來相救。不惟",
    "X80n1566_004:0531c14": "相救抑且騎却項。歸來新山門呌屈。未免要病僧判",
    "X80n1566_004:0531c15": "斷。新山門好與三十拄杖。舊佛殿也合三十拄杖。理",
    "X80n1566_004:0531c16": "不曲斷。良久。擲下拄杖曰。拄杖勃然動嗔色。大家歸",
    "X80n1566_004:0531c17": "去暖房中。總憲黃承昊陞任廣東入山作別。問曰臨",
    "X80n1566_004:0531c18": "行一句乞師指示。師曰三千里外逢人不得錯舉。師",
    "X80n1566_004:0531c19": "與佛日友善。值日住雪峯。師以普明敦請開法。日同",
    "X80n1566_004:0531c20": "諸檀護請師出世。師托疾固辭。後訪佛日於靈峯。陞",
    "X80n1566_004:0531c21": "座舉拂子曰。會麼。即心即佛猶是誵訛。非心非佛可",
    "X80n1566_004:0531c22": "無趨向。不是心不是佛不是物穿花蛺蝶深深見。取",
    "X80n1566_004:0531c23": "不得捨不得不可得中恁麼得點水蜻蜓欵欵飛。普",
    "X80n1566_004:0531c24": "明恁麼舉揚。抓著靈峯庠處。憶知拋家散宅[澗-日+活]步大",
    "X80n1566_004:0532a01": "方。峭巍巍孤逈逈淨躶躶赤灑灑。踏倒諸聖頂[寧*頁]。把",
    "X80n1566_004:0532a02": "住要關。有時地住有時放行。有時地住中放行。有時",
    "X80n1566_004:0532a03": "放行中把住。還知栴檀林裏純是栴檀。師子窟中無",
    "X80n1566_004:0532a04": "非獅子麼。眾中有伶俐漢出來道。普明無端露布靈",
    "X80n1566_004:0532a05": "峯蘊底。山僧但向伊道。祇因曾與同床睡。是故深知",
    "X80n1566_004:0532a06": "被底穿。卓拄杖下座。一日示疾。索筆書偈曰。生也錯。",
    "X80n1566_004:0532a07": "死也錯。鐵獅掣斷黃金索。擲下筆曰咄。遂寂。時崇禎",
    "X80n1566_004:0532a08": "十五年十月十一日也。",
    "X80n1566_004:0532a09": "南嶽下三十四世",
    "X80n1566_004:0532a10": "天童悟禪師法嗣",
    "X80n1566_004:0532a11": "五峯如學禪師關中人也。參天童於金粟。一晚話次",
    "X80n1566_004:0532a12": "童驀伸脚曰你作麼生。師以脚踢之。童笑曰未在未",
    "X80n1566_004:0532a13": "在。師曰和尚道看。童倒臥。師曰也只是困。童曰你又",
    "X80n1566_004:0532a14": "與麼去也。師禮拜。師辭童。握拂曰。喚作拂子則觸。不",
    "X80n1566_004:0532a15": "喚作拂子則背。不得拈起。不得放下。不得下語。不得",
    "X80n1566_004:0532a16": "無語。不得錯舉。若不錯舉則分付汝。師則連跳兩跳",
    "X80n1566_004:0532a17": "曰不要不要。童曰。猶是亂呌亂跳。更試舉看。師轉身",
    "X80n1566_004:0532a18": "曰某甲去也。童乃付。",
    "X80n1566_004:0532a19": "蘇州鄧尉山漢月法藏禪師梁溪蘇氏子。年十五披",
    "X80n1566_004:0532a20": "剃於五牧山之德慶菴。受戒於雲棲。參萬法歸一話。",
    "X80n1566_004:0532a21": "會窻外有二僧夾籬。折大竹聲若迅雷。頓得心空。作",
    "X80n1566_004:0532a22": "偈曰。一口棺材三隻釘。聲聲斧子送平生。自從薤露",
    "X80n1566_004:0532a23": "悲歌斷。贏得朝朝墓柏青。聞天童出世金粟。師策杖",
    "X80n1566_004:0532a24": "從之。命師為第一座。童上堂舉僧問古悳曰朗月當",
    "X80n1566_004:0532b01": "空時如何。悳曰猶是揩下漢。僧曰請師接上揩。悳曰",
    "X80n1566_004:0532b02": "月落後相見。童乃顧師曰。且道月落後又如何相見。",
    "X80n1566_004:0532b03": "師便出法堂。次日童上堂。師問海眾雲從。慈霖天霪。",
    "X80n1566_004:0532b04": "現躍飛騰即不問。如何是驅雷掣電底句。童便喝。師",
    "X80n1566_004:0532b05": "曰恁麼則金粟花開寶林果熟去也。童又喝。師禮拜",
    "X80n1566_004:0532b06": "歸眾。天啟六年住杭之安隱。崇禎二年諸檀護請住",
    "X80n1566_004:0532b07": "天壽聖恩禪寺。上堂以拂子結却竪起曰。三世諸佛。",
    "X80n1566_004:0532b08": "歷代祖師。山河大地。世出世間。一切諸法縛作一團",
    "X80n1566_004:0532b09": "千牢百結。擲向諸人面前。還有決裂漢一擊粉碎者",
    "X80n1566_004:0532b10": "麼。出來道看。便擲下。僧問。昔羊萬峯於此轉大法輪。",
    "X80n1566_004:0532b11": "今日三峯到來。祖道重光。未審和尚唱誰家曲調。師",
    "X80n1566_004:0532b12": "曰龍碑鍾王氣。曰恁麼則臨濟中興雷轟電掣去也。",
    "X80n1566_004:0532b13": "師曰鳳嶺蔚青霞。進語未出。師打曰住住。便禮拜。問",
    "X80n1566_004:0532b14": "威音王佛一金圈。拋向當陽事若何。師曰湖洗千秋",
    "X80n1566_004:0532b15": "月。曰得意忘言即不問。橫三竪四是何宗。師曰山擎",
    "X80n1566_004:0532b16": "萬古天。將再進。師曰禮拜著。曰謝和尚指示。問。諸佛",
    "X80n1566_004:0532b17": "未出世。祖師未西來。說個甚麼。師曰三頭六臂。曰再",
    "X80n1566_004:0532b18": "示其祥。師曰四面五身。僧禮拜。師打曰者一棒放你",
    "X80n1566_004:0532b19": "不過。良久乃曰。諸佛未出世。祖師未西來。威音王未",
    "X80n1566_004:0532b20": "有名字以前。還有生死也無。各人父母未生。三緣未",
    "X80n1566_004:0532b21": "合。天地未分。覺明未咎以前。還有四句。兩頭是非好",
    "X80n1566_004:0532b22": "反言思識路也無。昨宵正睡著時無夢無想無見無",
    "X80n1566_004:0532b23": "聞還有現前許多理會也無。若向者裏了得。則從朝",
    "X80n1566_004:0532b24": "睡醒下床洗面喫粥迎賓送客嬉笑怒罵。是有心耶",
    "X80n1566_004:0532c01": "無心耶。若有心則前來三處心不是有。若無心則現",
    "X80n1566_004:0532c02": "前是誰主持。若向者裏透過。則山出波中。樹撑殿角。",
    "X80n1566_004:0532c03": "正好搖扇。乘涼過夏。何等自在。雖然如是。猶未夢見",
    "X80n1566_004:0532c04": "向上事在。直須一向中具三玄。一玄中具三要。額上",
    "X80n1566_004:0532c05": "亞目。頂中出頭。超佛越魔始得。會麼。卓拄杖三下。上",
    "X80n1566_004:0532c06": "堂。攀躋不住忽然翻。打破吾宗向上關。剩得一雙窮",
    "X80n1566_004:0532c07": "相手。始知無法向人間。法座成上堂。巖巖獅座湧堂",
    "X80n1566_004:0532c08": "中。老衲披衣坐法空。跨下狻猊忽翻擲。一聲哮吼見",
    "X80n1566_004:0532c09": "威雄。喝一喝曰。獅子踞地吼。佛祖倒身走。出頭天外",
    "X80n1566_004:0532c10": "者。只有萬峯叟。喝一喝。上堂。心休不說法。骨瘦上堂",
    "X80n1566_004:0532c11": "艱。分明都說盡。湖水洗山巔。喝一喝。下座。崇禎八年",
    "X80n1566_004:0532c12": "七月示疾。侍者問如何是身後事。師曰。床頭老鼠偷",
    "X80n1566_004:0532c13": "殘藥。壁上孤燈炤舊衣。眾黯然。侍者復欲問。師舉手",
    "X80n1566_004:0532c14": "曰放下幔子著。遂酣睡。至中夜索浴更衣而逝。塔全",
    "X80n1566_004:0532c15": "身於丈室後。",
    "X80n1566_004:0532c16": "破山海明禪師蜀之蹇氏子。出家姜家菴。聽講楞嚴。",
    "X80n1566_004:0532c17": "至一切眾生皆由不知常住真心。遂出蜀參叩。住破",
    "X80n1566_004:0532c18": "頭山。一日到萬丈懸崖上立定。自誓曰。悟不悟。性命",
    "X80n1566_004:0532c19": "在今日了。辰時立起立到未時。眼前惟有一平世界。",
    "X80n1566_004:0532c20": "更無坑坎推阜。舉意欲經行。不覺墮崖損足。至夜翻",
    "X80n1566_004:0532c21": "身忽痛有省。天明呌曰屈屈。一居士曰師父脚痛麼。",
    "X80n1566_004:0532c22": "師劈面一掌曰非公境界。尋參博山雲門。後參天童",
    "X80n1566_004:0532c23": "於金粟。童問。內不放出。外不放入。正恁麼時以何為",
    "X80n1566_004:0532c24": "界。師曰竿頭絲線從君弄。不犯清波意自殊。童頷之。",
    "X80n1566_004:0533a01": "出住禾之東塔。上堂。東風解凍百草萠芽。行脚衲子",
    "X80n1566_004:0533a02": "似粟如麻。拖泥帶水兮草鞋獰似虎。混俗和光兮拄",
    "X80n1566_004:0533a03": "杖活如蛇。向有佛處不可住。無佛處急走過。方稱英",
    "X80n1566_004:0533a04": "俊作家。切不可向萬里無寸草處去虗度生涯。大眾。",
    "X80n1566_004:0533a05": "且如山僧者裏。九旬禁足。三月調心。今日解制。臨行",
    "X80n1566_004:0533a06": "一句作麼生道。摘楊花。摘楊花。上堂。金鋤削盡千峯",
    "X80n1566_004:0533a07": "雪。露出天涯星月孤。炤得世間人廓徹。都來依樣畵",
    "X80n1566_004:0533a08": "葫蘆。大眾。朱審還有依樣畵得者麼。有則不妨好手",
    "X80n1566_004:0533a09": "手中呈好手。紅心心裏射紅心。其或未然。且待山僧",
    "X80n1566_004:0533a10": "自畵去也。以拄杖打圓相於中擲地曰。層落落。影團",
    "X80n1566_004:0533a11": "團。千古萬古與人看。上堂。福城東際煙水漲。大塔廟",
    "X80n1566_004:0533a12": "前樓閣開。千手大悲捫不住。無端放出善財來。大眾。",
    "X80n1566_004:0533a13": "且道善財來作甚麼。隨行踏斷流水聲。縱觀寫出飛",
    "X80n1566_004:0533a14": "禽跡。卓拄杖下座。",
    "X80n1566_004:0533a15": "寧波府天童費隱通容禪師福州福清何氏子。十四",
    "X80n1566_004:0533a16": "依鎮東三寶殿出家。隨其師住華林寺。值雲門往寺",
    "X80n1566_004:0533a17": "過夏。師竊聆教誨。一日聞指南禪師隨指參禪。師發",
    "X80n1566_004:0533a18": "憤參壽昌提狗子無佛性話。一日昌上堂與僧問答。",
    "X80n1566_004:0533a19": "師在傍不覺發奮身心。遽忘寢食。一朝身世俱空。話",
    "X80n1566_004:0533a20": "頭脫落。目前虗逼逼地。問昌曰今日看破和尚家風",
    "X80n1566_004:0533a21": "了也。昌曰汝有甚麼見處。師便喝。參愽山及雲門久",
    "X80n1566_004:0533a22": "之。一晚師問如何是超然不借借。門曰我聽不清汝",
    "X80n1566_004:0533a23": "再問。師一喝。門曰此是借。師又喝。門曰亦是借。師曰",
    "X80n1566_004:0533a24": "推散大眾去也。門曰汝伎倆只如此。聞天童寓吼山。",
    "X80n1566_004:0533b01": "師冐雨往謁便問覿面相提事若何。童便打。師曰錯。",
    "X80n1566_004:0533b02": "童又打。師又喝。童祇管打。師祇管喝。至第七打。所有",
    "X80n1566_004:0533b03": "伎倆知見一咄氷釋。童問。薰風自南來。殿角生微涼。",
    "X80n1566_004:0533b04": "汝作麼會。師曰。水向石邊[涼*尤]出冷。風從花裏遇來香。",
    "X80n1566_004:0533b05": "曰離了此又作麼生。師曰放和尚三十棒。曰除却棒",
    "X80n1566_004:0533b06": "又作麼生。師便喝。曰喝後聻。師曰更要重說偈言。童",
    "X80n1566_004:0533b07": "休去。童住黃檗。上堂曰。還有衝浪金鱗麼。出眾相見。",
    "X80n1566_004:0533b08": "師以坐具覆頂出曰和尚還會麼。童打曰一釣便上。",
    "X80n1566_004:0533b09": "師喝一喝歸眾。崇禎六年十月住黃檗。西堂隱元問",
    "X80n1566_004:0533b10": "大制從來無解結。如何特地起風波。師曰被闍黎帶",
    "X80n1566_004:0533b11": "累。曰恁麼則翻騰去也。師便打。元喝。師曰亂作。問。打",
    "X80n1566_004:0533b12": "著背年舊痛處。於今猶恨棒頭輕。請師末後一頓。師",
    "X80n1566_004:0533b13": "打曰舊瘡瘢上著艾。曰恁麼則徹骨徹髓去也。師曰",
    "X80n1566_004:0533b14": "如何是徹底意。元一喝。師曰喝後聻。曰時清休唱太",
    "X80n1566_004:0533b15": "平歌。師曰祇引一半。上堂。今朝初一好個消息。若還",
    "X80n1566_004:0533b16": "不會又是明日。所以道舉一不得舉二。放遇一著落",
    "X80n1566_004:0533b17": "在第二。山僧舉一了也。是汝諸人如何委悉。便下座。",
    "X80n1566_004:0533b18": "次住建寧之蓮峰溫之法通禾之金粟。上堂。全身擔",
    "X80n1566_004:0533b19": "荷。赤體提持。要是夙有器骨英霛漢子。於尋常日用",
    "X80n1566_004:0533b20": "洛卓卓地。不將奇特言句貼於額頭。玄妙理致蘊於",
    "X80n1566_004:0533b21": "底裏。專用格外鉗錘。獨[跳-兆+目]宗門牙爪。生擒猛虎活捉",
    "X80n1566_004:0533b22": "獰龍。縱有言超佛祖行過舍那。入此閫域未免橫身",
    "X80n1566_004:0533b23": "拶出。其餘之輩觀心作念著意思惟。塵寂發生而有",
    "X80n1566_004:0533b24": "神頴妙慧。自作去就。畢竟搆他語脉不上。要有者等",
    "X80n1566_004:0533c01": "丁卓始可別行教外單傳直指。主捋棒喝全行正令。",
    "X80n1566_004:0533c02": "而與從上瞎驢蹄角相肖。且正當恁麼時。回機就位",
    "X80n1566_004:0533c03": "一句作麼生道。本來不借修因得。那官心明與法通。",
    "X80n1566_004:0533c04": "小參。舉雪峰示眾曰南山有一條鼈鼻蛇汝。等諸人",
    "X80n1566_004:0533c05": "切須好看。蛇無頭不行。長慶曰今日堂中大有人喪",
    "X80n1566_004:0533c06": "身失命。張開蛇口。雲門以拄杖攛向面前作怕勢。露",
    "X80n1566_004:0533c07": "出蛇班。僧舉似玄沙。沙曰須是我稜兄始得與蛇揩",
    "X80n1566_004:0533c08": "癢。雖然如是。我却不與麼。僧曰和尚作麼生。沙曰用",
    "X80n1566_004:0533c09": "南山作麼跳出蛇窠。乃曰當昢雪峰會裏者一羣蛇。",
    "X80n1566_004:0533c10": "今日被山僧挑向拄杖頭上。要教他生也得。要教他",
    "X80n1566_004:0533c11": "死也得。要教他不生亦得。要教他不死亦得。所謂把",
    "X80n1566_004:0533c12": "住則四方無路。放行則草叢裏輥。現前兄弟還有與",
    "X80n1566_004:0533c13": "古人出氣者麼。有則出來為蛇畵足。無則山僧放者",
    "X80n1566_004:0533c14": "一羣蛇咬殺汝諸人去也。以拄杖一咄。打退現住天",
    "X80n1566_004:0533c15": "童。上堂。入大寶剎。登大法擅。吹大法螺。擊大灋皷。演",
    "X80n1566_004:0533c16": "大法義。顯揚臨濟宗猷。提持向上一路。指縱則萬別",
    "X80n1566_004:0533c17": "千差。透脫固一字也無。到者裏先師面目現在。太白",
    "X80n1566_004:0533c18": "風規猶古。所以法隨法行。法幢隨處建立。遇緣即宗。",
    "X80n1566_004:0533c19": "隨處作主。摧邪挽正。據真鋤偽。直得四海沸騰。五嶽",
    "X80n1566_004:0533c20": "起舞。佛祖於時歡呼。龍象自此奔馳。乃至若貴若賤",
    "X80n1566_004:0533c21": "是聖是凡。四眾普集俱在一處。人天交接兩得相見。",
    "X80n1566_004:0533c22": "都教個個機契單傳。人人悟同本得。然則即此大寶",
    "X80n1566_004:0533c23": "剎大法擅。鐘皷喧天法雷震地。靈山勝會宛然見。深",
    "X80n1566_004:0533c24": "沐　皇恩不等閑。",
    "X80n1566_004:0534a01": "嘉興府金粟石車通乘禪師金華米氏子。偶閱龐居",
    "X80n1566_004:0534a02": "士問石頭不與萬法為侶因緣有疑。後依天真薙落。",
    "X80n1566_004:0534a03": "稟具於雲門。次寓龍居禪堂。聞僧舉六祖曰不思善",
    "X80n1566_004:0534a04": "不思惡正與麼時那個是明上座本來面目。忽然有",
    "X80n1566_004:0534a05": "省。述偈曰。正當恁麼時。面目未甞迷。善惡都不到。獨",
    "X80n1566_004:0534a06": "露兩莖眉。參博山。復覲雲門。師問三世諸佛即今在",
    "X80n1566_004:0534a07": "甚麼處。門曰沒處去。師曰甚麼人覷得。門震威一喝。",
    "X80n1566_004:0534a08": "師禮拜出。後參天童於金粟。童問那裏來。師曰雲門。",
    "X80n1566_004:0534a09": "童曰幾昢起身。師打一圓相。童曰莫亂統。師曰千里",
    "X80n1566_004:0534a10": "同風今日特來親領痛棒。童曰既是千里同風又來",
    "X80n1566_004:0534a11": "作麼。師翹左足。童曰者還不是。師翹右足。童曰錯也。",
    "X80n1566_004:0534a12": "師曰又被風吹別調中。童休去。入室次。童舉世尊拈",
    "X80n1566_004:0534a13": "花迦葉微笑意作麼生。師曰白日穿針。童連棒打出。",
    "X80n1566_004:0534a14": "師豁然。懷香禮謝。童遂舉平曰我手何似佛手。師拂",
    "X80n1566_004:0534a15": "衲便出。復呈偈曰。我手何似佛手。赤脚蓬頭便走。直",
    "X80n1566_004:0534a16": "得透上玄關。官取合著狗口。童問曰。內不放出。外不",
    "X80n1566_004:0534a17": "放入。正恁麼昢以何為界。師曰。家貧未是貧。路貧愁",
    "X80n1566_004:0534a18": "殺人。童拈拄杖曰者個是出是入。師一掌。童亦打。崇",
    "X80n1566_004:0534a19": "禎四年住杭之童光山。上堂。喝一喝曰。大眾還知落",
    "X80n1566_004:0534a20": "處麼。三世諸佛於此轉大法輪。真風不墜。歷代祖師",
    "X80n1566_004:0534a21": "於此廣度羣迷。正脉流通。山僧於此為眾提持。只要",
    "X80n1566_004:0534a22": "眉橫鼻直。汝等諸人赤肉團上有個圓明妙體。徹頭",
    "X80n1566_004:0534a23": "徹底。佛眼覷不見。聖智難量。十方容不得。真機獨露。",
    "X80n1566_004:0534a24": "直得絕踪絕跡。塞却諸人咽喉。無處出氣。雖然如是。",
    "X80n1566_004:0534b01": "事無一向。更與諸人當陽顯示。遂拈拄杖作釣勢曰。",
    "X80n1566_004:0534b02": "大眾還見麼。識取鈎頭意。莫認定盤星。次年從金粟。",
    "X80n1566_004:0534b03": "僧問和尚今日陞座說甚麼法。師曰松枝挑夜月。照",
    "X80n1566_004:0534b04": "盡世間人。孝廉唐祈遠問。經云一切惡鬼尚不能以",
    "X80n1566_004:0534b05": "惡眼視之況復加害。憑個甚麼得恁有力。師曰天魔",
    "X80n1566_004:0534b06": "膽喪。曰恁麼則家家觀世音。師曰還見觀音麼。曰雖",
    "X80n1566_004:0534b07": "然未見却也呌得應。師曰現三十二相看。曰今日親",
    "X80n1566_004:0534b08": "為學人陞座說法了也。師曰且莫鍇認。上堂。諸佛出",
    "X80n1566_004:0534b09": "世為一大事因緣。達磨西來指人見性成佛。金粟不",
    "X80n1566_004:0534b10": "諳老婆禪。祇要諸人棒下見血。若也恁麼會得。觸處",
    "X80n1566_004:0534b11": "逢渠纖塵不立。垂手人間和光化物。既然觸處逢渠。",
    "X80n1566_004:0534b12": "且道渠是阿誰。毫釐有差天地懸隔。喝一喝。下座。司",
    "X80n1566_004:0534b13": "理黃元公參府吳升初請上堂。公禮起曰謝和尚說",
    "X80n1566_004:0534b14": "法。師曰那一句是法速道看。曰人前不可吐露。師曰",
    "X80n1566_004:0534b15": "也不可埋沒。曰請升公道。師曰各與一頓。乃曰一句",
    "X80n1566_004:0534b16": "截流全心即佛。萬機不到全佛即心。到者裏心佛俱",
    "X80n1566_004:0534b17": "忘復是何物。喝一喝曰。甜瓜徹蒂甜。苦瓠連根苦。上",
    "X80n1566_004:0534b18": "堂。少室真機人天普育。直指父母未生面目。大眾。在",
    "X80n1566_004:0534b19": "眼曰見在耳曰聞。且道作麼生是父母未生面目。良",
    "X80n1566_004:0534b20": "久曰。墻外鳥啼聲已碎。盡在搖頭不語中。喝一喝。崇",
    "X80n1566_004:0534b21": "禎十一年二月十二日示疾。僧問此後向甚麼與和",
    "X80n1566_004:0534b22": "尚相見。師曰遍界不曾藏。僧作禮曰恁麼則向者裏",
    "X80n1566_004:0534b23": "與和尚相見去也。師曰且莫錯認。泊然而逝。",
    "X80n1566_004:0534b24": "贑州寶華朝宗通忍禪師常州人。二十二歲出家。參",
    "X80n1566_004:0534c01": "天童於金粟。童舉大千垂語問曰。山中猛虎以肉為",
    "X80n1566_004:0534c02": "命。何故不食其子。師被一拶通身汗下。經兩日。偶從",
    "X80n1566_004:0534c03": "外進寮。推入寮門驀然除去礙膺之物。遂入方丈通",
    "X80n1566_004:0534c04": "所得。童舉前問。師曰推人自肯乃方親。童曰與麼下",
    "X80n1566_004:0534c05": "語亦未在。師笑曰和尚只做得大千兒孫。便出。三日",
    "X80n1566_004:0534c06": "後聞童自答曰自肉食不盡。更猛省。得下悟亦未之",
    "X80n1566_004:0534c07": "肯。翌日童上堂。師出問。直下知歸即不問。如何是大",
    "X80n1566_004:0534c08": "用現前一句。童擬拈棒。師指曰。者老漢伎倆不忘。一",
    "X80n1566_004:0534c09": "釣便上。拂袖而出。初住靈祐屢遷名利。崇禎十四年",
    "X80n1566_004:0534c10": "住曹溪。上堂。諸佛諸祖唯以一大事因緣故出現於",
    "X80n1566_004:0534c11": "世。據實論此一大事因緣。不用開口不用動念。直下",
    "X80n1566_004:0534c12": "一一天真一一明妙。祇責直截契證。超越死生。不離",
    "X80n1566_004:0534c13": "見聞緣。超然登佛地。所以世尊於明星祇得一覩。六",
    "X80n1566_004:0534c14": "祖於金剛經直用一聞。諸公若也得恁麼一回去。便",
    "X80n1566_004:0534c15": "堪傳佛心印。方為佛祖嫡骨兒孫。所以靈山會上世",
    "X80n1566_004:0534c16": "尊拈花迦葉微笑。便乃親傳世尊之印。謂之正法眼",
    "X80n1566_004:0534c17": "藏。西天四七東土二三。傳至三十三世。本山六祖大",
    "X80n1566_004:0534c18": "師謂之吾有一物。後得南嶽讓禪師道個喚作一物",
    "X80n1566_004:0534c19": "即不中。便乃親傳六祖之印。自讓為始直下傳至三",
    "X80n1566_004:0534c20": "十五世。不肖孫通忍於天童和尚自肉食不盡言下。",
    "X80n1566_004:0534c21": "打破漆桶親蒙印授。潛心操履有年。方乃深契佛祖",
    "X80n1566_004:0534c22": "之道。方不媿為六祖嫡孫。所以本山乃六祖說法之",
    "X80n1566_004:0534c23": "地。今日承南都諸護法會合本省現任諸護法命。本",
    "X80n1566_004:0534c24": "山耆舊不遠三千餘里迎不肖歸祖師舊室。登祖師",
    "X80n1566_004:0535a01": "舊堂。陞祖師舊座。舉揚祖師底現成舊公案。直令千",
    "X80n1566_004:0535a02": "年舊事頓現目前。曹溪一會儼然未散。試問諸人。既",
    "X80n1566_004:0535a03": "是現成舊公案。又用舉作甚麼。迴機同本得。一舉一",
    "X80n1566_004:0535a04": "回新。小參。僧問明歷歷露堂堂更有甚麼。師曰猶是",
    "X80n1566_004:0535a05": "鬼窟裏活計。僧打一圓相曰脫軆無依去也。師曰依",
    "X80n1566_004:0535a06": "舊跳不出。僧一喝。師曰三喝四喝後如何。僧又喝。師",
    "X80n1566_004:0535a07": "曰野狐精。問譬如本色真金未入[糸*互]爐煅煉時如何。",
    "X80n1566_004:0535a08": "師曰光明燦爛。曰煅煉後如何。師曰燦爛光明。曰石",
    "X80n1566_004:0535a09": "頭土塊還堪煅煉也無。師打曰且道是真金是土塊。",
    "X80n1566_004:0535a10": "僧禮拜曰恁麼則情與無情一昢成佛也。師曰見箇",
    "X80n1566_004:0535a11": "甚麼道理便恁麼道。僧一喝。師便打。問。日輪正當午。",
    "X80n1566_004:0535a12": "虗空絕點埃時如何。師曰喚甚麼作日輪。曰更無別",
    "X80n1566_004:0535a13": "個。師曰添了一點也。僧一喝。師打曰。更無別個。尚道",
    "X80n1566_004:0535a14": "添了一點。又喝作甚麼。僧無語。師乃曰。日輪正當午。",
    "X80n1566_004:0535a15": "虗空絕點埃。若道更無別個。早添一點了也。所以認",
    "X80n1566_004:0535a16": "個明歷歷露堂堂猶是鬼窟裏活計。到者裏有個透",
    "X80n1566_004:0535a17": "脫處。方得光明燦爛燦爛光明。情與無情一時成佛。",
    "X80n1566_004:0535a18": "真金土塊煅與未煅向甚麼處分。若也未透。須是全",
    "X80n1566_004:0535a19": "身放下不教一物存留。自然一踏到底。儻放不下。未",
    "X80n1566_004:0535a20": "免迷頭認影。若已透得。亦不可放過。儻一放過。所謂",
    "X80n1566_004:0535a21": "一刻不在如同死人。直得大死却活一般。無一點氣",
    "X80n1566_004:0535a22": "息。無一毫滲漏。二六時中似水合水似空合空。方有",
    "X80n1566_004:0535a23": "少許相應分。曹溪今日說平實禪。汝等諸人還委悉",
    "X80n1566_004:0535a24": "麼。菴內不知菴外事。歸家穩坐絕商量。僧問倩女離",
    "X80n1566_004:0535b01": "魂那箇是真底。師便打。僧無語。師曰會麼。僧擬議。師",
    "X80n1566_004:0535b02": "又打曰切忌私奔。",
    "X80n1566_004:0535b03": "常州龍池萬如通微禪師嘉興秀水張氏子。出家興",
    "X80n1566_004:0535b04": "善。謁聞谷大師開發無字話。參雲門。門上堂曰眾兄",
    "X80n1566_004:0535b05": "弟且道一切放下阿那箇是主人公。豎拂子曰舉頭",
    "X80n1566_004:0535b06": "天外看誰是我般人。師於此有省。後參天童於金粟。",
    "X80n1566_004:0535b07": "有僧問童曰如何是佛法的的大意。童曰近前來。僧",
    "X80n1566_004:0535b08": "近前童便打。僧曰。上根大器直下承當。中下人來如",
    "X80n1566_004:0535b09": "何。童曰老僧從來未曾眼花。僧罔措。師聞之豁然。遂",
    "X80n1566_004:0535b10": "回嘉禾住靜。乙亥冬再上天童。入門便喝。童曰胡喝",
    "X80n1566_004:0535b11": "亂喝。師又喝。童曰胡喝亂喝。師禮拜。童打曰你再喝",
    "X80n1566_004:0535b12": "喝看。師曰蒼天蒼天茶畢禮出。童曰。萬如我直下疑",
    "X80n1566_004:0535b13": "你者兩喝。道道看。師曰歇歇與和尚道。便行。一日侍",
    "X80n1566_004:0535b14": "次。童問。薰風自南來殿角生微涼。汝作麼生會。師曰",
    "X80n1566_004:0535b15": "嚴霜初降徹骨皆寒。童曰亂道。師拂袖便出。復呈頌",
    "X80n1566_004:0535b16": "曰。薰風自南來。殿角生微涼。徧體寒毛豎。將身衲被",
    "X80n1566_004:0535b17": "藏鼻息。鼾鼾一覺省。從來越國是南鄉。童目之便休。",
    "X80n1566_004:0535b18": "崇禎十三年冬開法如如禪院。次住莆之曹山。上堂。",
    "X80n1566_004:0535b19": "前三三後三三。個中消息許誰諳。春風處處花成錦。",
    "X80n1566_004:0535b20": "秋水澄澄月一灣。喚作真如不壞法。此人曾未踏鄉",
    "X80n1566_004:0535b21": "關。喚作無常生死法。官教累劫受餘殃。敢問諸人畢",
    "X80n1566_004:0535b22": "竟作麼生。即是以拂子打圓相曰。生佛未形消息在。",
    "X80n1566_004:0535b23": "不知幾個肯擔當。擲拂下座。癸未夏住龍池。上堂。有",
    "X80n1566_004:0535b24": "一人在孤峯頂上目視雲漢。把三世諸佛一口吞盡。",
    "X80n1566_004:0535c01": "不見有眾生可度。好與三十拄杖。何故。事上不足。有",
    "X80n1566_004:0535c02": "一人在十字街頭三頭六臂。合水和泥隨機接引。亦",
    "X80n1566_004:0535c03": "好與三十拄杖。何故。理上不足。有一人不離孤峯頂",
    "X80n1566_004:0535c04": "上目視雲漢。甞在十字街頭和泥合水。有一人不離",
    "X80n1566_004:0535c05": "十字街頭和泥合水。甞在孤峯頂上目視雲漢。二人",
    "X80n1566_004:0535c06": "到龍池門下。正未有語話分在。且道龍池為人在甚",
    "X80n1566_004:0535c07": "麼處。遠委悉麼。時携揤栗當門據。獅象狐狼一併敲。",
    "X80n1566_004:0535c08": "僧問如何是結制底意。師曰澗深流水聚。曰學人則",
    "X80n1566_004:0535c09": "把住牢關去也。師曰山峻鳥飛遲。問如何是破砂盆。",
    "X80n1566_004:0535c10": "師曰風不來樹不動。問對凋葉落昢如何。師曰。過蟻",
    "X80n1566_004:0535c11": "難尋穴。歸禽易見巢。問日落西山去林中事若何。師",
    "X80n1566_004:0535c12": "曰。虎行樵子逕。鳥宿故枝頭。",
    "X80n1566_004:0535c13": "寧波府天童寺山翁道忞禪師粵之潮州人。茶陽林",
    "X80n1566_004:0535c14": "氏子也。幼沈毅有宿慧。讀書一目五行俱下。總角以",
    "X80n1566_004:0535c15": "藝文擅名。鄉曲試為弟子員。然性不躭世好時。飄然",
    "X80n1566_004:0535c16": "有塵外想。及冠讀大慧語錄。忽憶前身雲水參方歷",
    "X80n1566_004:0535c17": "歷如見。即日走匡廬裂章縫。從開先明法師薙染。明",
    "X80n1566_004:0535c18": "以師志慕禪宗為舉臺山婆子話。遂於言下薦得趙",
    "X80n1566_004:0535c19": "州意旨。自驗生死關頭未破。徧見尊宿如憨山清黃",
    "X80n1566_004:0535c20": "檗有輩數人。終不自肯。後參悟和尚於金粟。機緣不",
    "X80n1566_004:0535c21": "契。直趨雙逕謁語風信。信問曾到金粟否。師曰曾到。",
    "X80n1566_004:0535c22": "曰曾問話否。師曰不曾。曰你怕打那。師曰。某甲一向",
    "X80n1566_004:0535c23": "不曾置得問頭。請師處借轉問頭。信乃開示。師不肯。",
    "X80n1566_004:0535c24": "復回金粟。舉前話。悟曰你吃飯還問人借口麼。師擬",
    "X80n1566_004:0536a01": "議。悟便打。由是服膺。一日侍立次。悟謂愽山嗣壽昌。",
    "X80n1566_004:0536a02": "昌承洞上無來源。恐後裔不蕃。師曰。黃檗不云乎。今",
    "X80n1566_004:0536a03": "日因師舉。得見馬祖大機之用。且不識馬祖。若承嗣",
    "X80n1566_004:0536a04": "馬祖。恐他後喪我兒孫。悟大笑起去。師愕然。自慚無",
    "X80n1566_004:0536a05": "所容者累月。後因殃崛產難因緣打破疑團。始明得",
    "X80n1566_004:0536a06": "從上古人關鍵。凡居侍司掌記室親炙悟者一十四",
    "X80n1566_004:0536a07": "秋。日臻玄奧。崇禎十五年悟圜寂。眾請繼悟席開法",
    "X80n1566_004:0536a08": "天童。上堂。目擊道存鋒鋩不犯。頭頭顯露物物全彰。",
    "X80n1566_004:0536a09": "猶是因高就下曲為今時。況復言中取則句裏呈機。",
    "X80n1566_004:0536a10": "舉古明今拈三播兩。大似鄭州出曹門。何異南轅而",
    "X80n1566_004:0536a11": "北轍。殊不知當人脚跟下。立地一著子。如天普葢似",
    "X80n1566_004:0536a12": "地普擎。抽一機則千機頓赴。展一目則萬目畢張。透",
    "X80n1566_004:0536a13": "聲透色絕遮攔。亘古亘今無處所。還生死得伊麼。還",
    "X80n1566_004:0536a14": "汙染得伊麼還。榮枯得伊麼。還推遷得伊麼。縱有德",
    "X80n1566_004:0536a15": "山棒如雨點也則打他不著。臨濟喝似雷奔也只無",
    "X80n1566_004:0536a16": "伊下口處。更說甚麼百問雲興千醻瓶瀉。一毫端際",
    "X80n1566_004:0536a17": "出現無盡身雲。一舉步間遊歷無邊國土。正是泥裏",
    "X80n1566_004:0536a18": "洗土塊。蝦跳不出斗。諸仁者。從上既有如此廣大門",
    "X80n1566_004:0536a19": "風穩密田地。何不推他阿爺向後放出渠儂一頭。與",
    "X80n1566_004:0536a20": "麼直截承當去。正恁麼時。接續流通一句作麼生道。",
    "X80n1566_004:0536a21": "卓拄杖曰。天高群象正。海濶百川潮。上堂。天童寺裏",
    "X80n1566_004:0536a22": "開爐。以虗空為爐牀。浮幢王剎為爐脚。須彌盧為火",
    "X80n1566_004:0536a23": "筯。七金山為炭團。其餘森羅萬象日月星辰赤縣神",
    "X80n1566_004:0536a24": "州山川人物為引火黃葉。且道火種聻。以拄杖劃一",
    "X80n1566_004:0536b01": "劃曰。饒爾向者裏薦得透脫分曉。及乎施用未有其",
    "X80n1566_004:0536b02": "方。也則是個守死善道。要得發燄聯煇正未可在。當",
    "X80n1566_004:0536b03": "恁麼時。發燄聯煇一句作麼生道。喝一喝曰。八萬四",
    "X80n1566_004:0536b04": "千非鳳毛。三十三人入虎穴。上堂。昨晚南嶽與匡盧",
    "X80n1566_004:0536b05": "兩山爭論佛法。一山道南嶽讓和尚及曹谿嫡子。一",
    "X80n1566_004:0536b06": "山道青原思大師實寶林正宗。一山道盧陵米價傳",
    "X80n1566_004:0536b07": "千古。一山道磚鏡磨穿古佛心。互相競爭不已。羅浮",
    "X80n1566_004:0536b08": "山聞得出來約住曰。莫爭莫爭。饒你青原思大師南",
    "X80n1566_004:0536b09": "嶽讓和尚。少不得從我嶺南者裏去。山僧驀頭與羅",
    "X80n1566_004:0536b10": "浮山一棒。天台合掌道善哉。和尚打者一棒不妨透",
    "X80n1566_004:0536b11": "頂透底暢快殺人。山僧遂與震威一喝咄縮頭去。於",
    "X80n1566_004:0536b12": "是四山各各懡[怡-台+羅]而退。拈起袈裟角曰。還見麼。自從",
    "X80n1566_004:0536b13": "盧老收歸後。須信人人總有之。　毅宗烈皇帝小祥",
    "X80n1566_004:0536b14": "陞座。黃閣簾垂紫羅帳。合體極尊貴未盡。今時須知",
    "X80n1566_004:0536b15": "向上更有一人。逍遙行鳥道。擺手出玄途。混迹類中。",
    "X80n1566_004:0536b16": "華冠從教下。却藏身炭裏寶殿。一任苔生。然而雖不",
    "X80n1566_004:0536b17": "存正位。九州四海悉稟威靈。雖不守大功。帀地普天",
    "X80n1566_004:0536b18": "咸承恩力。所以道有物先天地。無形本寂寥。能為萬",
    "X80n1566_004:0536b19": "象主。不逐四時凋。且道此人即今作麼生奉重。隨緣",
    "X80n1566_004:0536b20": "觀自在。何處不稱尊。問古鏡未磨時如何。師曰玲瓏",
    "X80n1566_004:0536b21": "嵓寺舊傳燈。曰磨後如何。師曰法堂佛殿常相對。曰",
    "X80n1566_004:0536b22": "此去漢陽不遠聻。師曰。罕逢穿耳客。多見刻舟人。曰",
    "X80n1566_004:0536b23": "黃鶴樓前鸚鵡洲又作麼生。師曰。奼女已歸霄漢去。",
    "X80n1566_004:0536b24": "[病-丙+豈]郎猶自火邊蹲。僧禮拜曰謝師指示。師打曰打破",
    "X80n1566_004:0536c01": "鏡來好相見。僧參。師問那裏來。曰宜興來。師曰長橋",
    "X80n1566_004:0536c02": "下蛟周處斬後近日如何。僧罔措。師笑曰參堂去。問",
    "X80n1566_004:0536c03": "僧你還夢見臨濟大師麼。僧曰某甲五年前不作是",
    "X80n1566_004:0536c04": "夢矣。師曰恁麼則衲衣在空間假名阿練若去也。僧",
    "X80n1566_004:0536c05": "擬議。師便打。又如前問一僧。僧趨前曰今日親見和",
    "X80n1566_004:0536c06": "尚。師曰你道山僧生緣甚處。僧曰劄。師曰臨濟大師",
    "X80n1566_004:0536c07": "來也。僧擬議。師曰元來不是。連棒打趂。問虗空粉碎",
    "X80n1566_004:0536c08": "甚麼處安眾星。師曰。昨夜三更半。石人鬪禮拜。丙戌",
    "X80n1566_004:0536c09": "孟秋謝事。退居五磊會台之廣潤革應。為禪道俗堅",
    "X80n1566_004:0536c10": "請不已復遷住焉。師有語錄二十卷。布水臺文集十",
    "X80n1566_004:0536c11": "九卷。並行於世。",
    "X80n1566_004:0536c12": "寧波府雪竇石奇通雲禪師崇禎辛巳住靈鷲。上堂。",
    "X80n1566_004:0536c13": "爐鞴宏開烹佛祖。聖凡齊煅辣鉗錘。者回莫作尋常",
    "X80n1566_004:0536c14": "看。大眾應須高剔眉。當爐莫避見義勇為。分明覷透",
    "X80n1566_004:0536c15": "真奇特。脫體風流更是誰。驀豎拄杖曰。還見麼。直得",
    "X80n1566_004:0536c16": "萬象光輝乾坤獨露。縱橫殺活總不由人。把住放行",
    "X80n1566_004:0536c17": "全歸自己。如或不然。山僧不免重重指點去也。還委",
    "X80n1566_004:0536c18": "悉麼。杖頭有眼明如日。要識真金火裏看。擲拄杖下",
    "X80n1566_004:0536c19": "座。上堂。羣陰已極一陽生。萬彚齊資露本真。覿體聖",
    "X80n1566_004:0536c20": "凡無二致。虗空充塞等乾坤。所以道天得一以清。地",
    "X80n1566_004:0536c21": "得一以寧。聖人得一以治天下。衲僧得一任運騰騰。",
    "X80n1566_004:0536c22": "既然任運騰騰。不妨向一陽未生之前。葭灰未動之",
    "X80n1566_004:0536c23": "際。直下坐斷千聖頂[寧*頁]。不與一塵作對。淨躶躶赤灑",
    "X80n1566_004:0536c24": "灑。然後向者邊行履。頭頭上明物物上顯。一為無量",
    "X80n1566_004:0537a01": "無量為一。小中現大大中現小。于一毫端現寶王剎。",
    "X80n1566_004:0537a02": "坐微塵裏轉大法輪。雖然。未是衲僧本分事。豎拂曰。",
    "X80n1566_004:0537a03": "若向者裏覰得透。目前無法心外無機一。切臨時處",
    "X80n1566_004:0537a04": "處顯現。正恁麼時。應時及節一句又作麼生道。分明",
    "X80n1566_004:0537a05": "覿面陽和動。徹底氷河燄自生。上堂。適纔過月旦。今",
    "X80n1566_004:0537a06": "朝又十五。時節不相饒。光陰何迅速。初非法爾如然。",
    "X80n1566_004:0537a07": "豈是人情催促。靈鷲結制九十日來。滴水滴凍。大眾",
    "X80n1566_004:0537a08": "鉢囊高挂。不許動著一絲頭。今日檀越作齋。諸人一",
    "X80n1566_004:0537a09": "齊打開鉢袋。饅頭[飢-几+追]子。三德六味供佛及僧。法界人",
    "X80n1566_004:0537a10": "天普同供養。一飽便休。還會麼。大方獨步無拘官。南",
    "X80n1566_004:0537a11": "北東西信自繇。上堂。春山疊亂青。春水漾虗碧。寥寥",
    "X80n1566_004:0537a12": "天地間。獨立望何極。古德恁麼說話。大似在孤峯頂",
    "X80n1566_004:0537a13": "上等個人來。大眾。且道他要等個甚麼人。以拄杖擊",
    "X80n1566_004:0537a14": "香几曰。還委悉麼。定光金地遙招手。智者江陵暗點",
    "X80n1566_004:0537a15": "頭。移雪竇。上堂。當陽一著獨露無遮。八面玲瓏十方",
    "X80n1566_004:0537a16": "軒豁。明眼作證豈敢囊藏。直得瓊樓玉殿百草頭上",
    "X80n1566_004:0537a17": "全彰。千丈報身瓦礫推邊頓現。塵塵爾。剎剎爾。突出",
    "X80n1566_004:0537a18": "無位真人。發明現成公案。直饒三世諸佛歷代老古",
    "X80n1566_004:0537a19": "錐到來。個個退身有分。正當恁麼時如何。水歸大海",
    "X80n1566_004:0537a20": "波濤靜。雲到蒼梧氣象閒。",
    "X80n1566_004:0537a21": "嘉興府古南牧雲通門禪師蘇州甞熟張氏子。二十",
    "X80n1566_004:0537a22": "歲禮虞山洞聞為師。初參博山。次參天童於金粟。童",
    "X80n1566_004:0537a23": "問即今事作麼生。師擬議。童以數珠便打。師禮拜。童",
    "X80n1566_004:0537a24": "又向背築一拳曰。你若作打。會入地獄如箭射。留入",
    "X80n1566_004:0537b01": "記室。尋受大戒。異日童舉薰風自南來殿角生微凉",
    "X80n1566_004:0537b02": "驗眾。師呈三頌。童看至末首曰不親切。師曰前二首",
    "X80n1566_004:0537b03": "聻。童曰此不親切和前都不親切。師便問如何是親",
    "X80n1566_004:0537b04": "切處。童便掌。師即豎一指曰某甲也有。童曰你猶未",
    "X80n1566_004:0537b05": "知落處在。師隱隱懷疑。後上天童題萬松關偈曰。古",
    "X80n1566_004:0537b06": "路松陰廿里長。過時誰覺骨清凉。童曰何不道過時",
    "X80n1566_004:0537b07": "誰不骨清凉。師於言下有省。又作活眼泉偈。寮中思",
    "X80n1566_004:0537b08": "索偶然停筆。右手將左臂一觸。忽然觸發。直下湛然。",
    "X80n1566_004:0537b09": "前所疑一掌落處不言而喻。一晚將行繇呈似曰詣",
    "X80n1566_004:0537b10": "實供通。童曰。者些都不是實消息。你再供通實消息",
    "X80n1566_004:0537b11": "看。師進前展兩手。童曰不是不是。師曰和尚如今瞞",
    "X80n1566_004:0537b12": "某甲不得。童曰。瞞即瞞不得。且惑亂你一上。崇禎十",
    "X80n1566_004:0537b13": "三年住古南滿華嚴會。上堂。華嚴法界理事無礙。懺",
    "X80n1566_004:0537b14": "罪消災一彩兩賽。驀拈拄杖曰。大眾杜順和尚來也。",
    "X80n1566_004:0537b15": "在拄杖頭上口喃喃道。懷州牛喫禾。益州馬腹脹。天",
    "X80n1566_004:0537b16": "下覓醫人。灸猪左膊上。諸人還見麼。若也見。未免頭",
    "X80n1566_004:0537b17": "上安頭。若不見。日用堂堂無葢覆。本來同是遮那身。",
    "X80n1566_004:0537b18": "歲旦董文學誕日上堂。大年初一。光風霽日好。大眾。",
    "X80n1566_004:0537b19": "自從威音王已前。直至如今。有佛世界無佛世界。於",
    "X80n1566_004:0537b20": "中有不可說日月。不可說不可說歲數。不可說不可",
    "X80n1566_004:0537b21": "說國土。無不盡從者一日子流出。直得皇風蕩蕩八",
    "X80n1566_004:0537b22": "表無垠。野老謳歌萬方無極。且有個人出世。恰好撞",
    "X80n1566_004:0537b23": "著者日子。又如何。既承禮樂詩書後。定作頂冠束帶",
    "X80n1566_004:0537b24": "人。上堂。拋下拄杖曰。撲落非他物。復擎起作舞曰。縱",
    "X80n1566_004:0537c01": "橫不是塵。汝諸人還見山河及大地全露法王身麼。",
    "X80n1566_004:0537c02": "復擊香几曰。一片榆楠木。敲來響殺人。天童山掃塔",
    "X80n1566_004:0537c03": "上堂。太白峰頭千差坐斷。清關橋下一脈常流。雖為",
    "X80n1566_004:0537c04": "列祖道場。固是先師重扶家業。山僧昔預此會。法乳",
    "X80n1566_004:0537c05": "親甞。今日重來。墓木拱矣。可勝悽愴。雖然。須知恁麼",
    "X80n1566_004:0537c06": "中不恁麼。砂盆未破堂搆依然。幸我堂頭法兄寅夕",
    "X80n1566_004:0537c07": "不倦。流慈於此方。廣座上劈開面門。放出先師形相",
    "X80n1566_004:0537c08": "與諸人描邈。直得鉢盂峯點頭。玲瓏巖起舞。正恁麼",
    "X80n1566_004:0537c09": "時。敲唱雙行主賓互換。且如何道得恰好底句。良久",
    "X80n1566_004:0537c10": "曰。妙舞會須誇徧拍。三臺須是大家催。",
    "X80n1566_004:0537c11": "蘇州報恩寺浮石通[癸-天+貝]禪師嘉與平湖李氏子。十九",
    "X80n1566_004:0537c12": "芟染於普陀。往雲捿圓戒。看父母未生前話。初參雲",
    "X80n1566_004:0537c13": "門於東塔。尋上鷹窠頂[門@免]七女遊尸陀因緣有省。偈",
    "X80n1566_004:0537c14": "曰。一池蛙鼓夜喧喧。歷歷明明道口邊。通報五湖林",
    "X80n1566_004:0537c15": "下客。從今不必更加參。再參雲門於天寧。問曰達磨",
    "X80n1566_004:0537c16": "一宗只者是還別有麼。門曰還別有。師一喝曰還別",
    "X80n1566_004:0537c17": "有麼。門曰還別有。師即合掌進前三步曰還別有麼。",
    "X80n1566_004:0537c18": "門曰還別有。師曰。某甲祇如此。還別有請和尚道。門",
    "X80n1566_004:0537c19": "曰。我要去拜客。待我轉來與你道。後參天童於金粟。",
    "X80n1566_004:0537c20": "童問薰風自南來殿閣生微凉汝作麼生會。師不能",
    "X80n1566_004:0537c21": "答。連呈數偈童俱曰未在。一日入室曰某甲會也。童",
    "X80n1566_004:0537c22": "曰如何是你會處。師曰鷂子過新羅。童曰未在。還我",
    "X80n1566_004:0537c23": "偈來。師呈偈曰。薰風自南來。殿閣生微凉。我今看破",
    "X80n1566_004:0537c24": "處。也只是尋常。童曰不是不是。師曰和尚自不是。禮",
    "X80n1566_004:0538a01": "拜而出。初住平湖之青蓮。上堂。當陽顯露更不囊藏。",
    "X80n1566_004:0538a02": "就體知歸和聲揭示。黃鶴樓中吹玉笛。不墮宮商。江",
    "X80n1566_004:0538a03": "城五月落梅花。豈同春色。到恁麼地可謂知歸。若到",
    "X80n1566_004:0538a04": "青蓮門下一點也用不著。且道用個甚麼。拈拄杖曰。",
    "X80n1566_004:0538a05": "拄杖[跳-兆+孛]跳上三十三天。築著帝釋鼻孔。東海鯉魚打",
    "X80n1566_004:0538a06": "一棒。雨似盆傾。若能恁麼滴水興波滔天作用。便是",
    "X80n1566_004:0538a07": "撒手懸崖洞明大法的漢。已過關者聞恁麼舉。撩起",
    "X80n1566_004:0538a08": "便行。未過關者聞恁麼舉。且聽新青蓮為汝道破。良",
    "X80n1566_004:0538a09": "久曰。橫按鏌鎁全正令。太平寰宇斬癡頑。卓拄杖。住",
    "X80n1566_004:0538a10": "報恩上堂。假使頂戴經塵劫。身為床座遍三千。若不",
    "X80n1566_004:0538a11": "傳法度眾生。畢竟無能報恩者。擲下拂曰。新報恩今",
    "X80n1566_004:0538a12": "日傳法了也。大眾一時擔荷。僧問不是一番寒徹骨",
    "X80n1566_004:0538a13": "怎得梅花撲鼻香。師曰猶為貪餌客未是絕求人。曰",
    "X80n1566_004:0538a14": "如何是絕求的人。師曰。衲被蒙頭睡正濃。此時山僧",
    "X80n1566_004:0538a15": "都不會。問如何是密移一步看飛龍。師曰。過得荊棘",
    "X80n1566_004:0538a16": "林。方名是好手。問三世諸佛被我一口吞盡何處更",
    "X80n1566_004:0538a17": "有眾生。自代曰。平地上死人多少。",
    "X80n1566_004:0538a18": "台州通玄林野通奇禪師合州蔡氏子。依黔之蓮峰",
    "X80n1566_004:0538a19": "出家。未幾出蜀。寓當湖掩關。偶檢天童參禪偈曰一",
    "X80n1566_004:0538a20": "念未生前試看底模樣。疑情猛發。一日失足墮樓。口",
    "X80n1566_004:0538a21": "占一偈曰。一念未生前。六戶絕消息。瞥爾揚雙眉。大",
    "X80n1566_004:0538a22": "似眼無力。即破關參天童於蘇之清涼。隨童住育王。",
    "X80n1566_004:0538a23": "童上堂。世尊初生下地。便解指天指地。汝等諸人猶",
    "X80n1566_004:0538a24": "向老僧擬討甚麼椀。拽拄杖下座。一時打散。師自此",
    "X80n1566_004:0538b01": "全身脫落。結制日師問。今日四海衲僧雲集。各各壁",
    "X80n1566_004:0538b02": "立千仞。還許他諸人悟麼。童曰你還夢見麼。師曰悟",
    "X80n1566_004:0538b03": "尚不悟夢個甚麼。童打曰你即今是迷是悟。師曰學",
    "X80n1566_004:0538b04": "人不在迷悟裏。童曰且道打你在甚麼處。師便禮拜。",
    "X80n1566_004:0538b05": "崇禎十六年住通玄。上堂。皷已擊。座已登。爭奈無禪",
    "X80n1566_004:0538b06": "可說。無理可伸。幸喜時逢結夏。綠樹垂陰。水流碧澗。",
    "X80n1566_004:0538b07": "鳥囀幽林。歷歷無回互。分明沒兩人。所以昔日韶國",
    "X80n1566_004:0538b08": "師道。通玄峰頂不是人間。心外無法滿目青山。先師",
    "X80n1566_004:0538b09": "亦道。通玄峰頂別是人間。只緣不薦錯認青山。此二",
    "X80n1566_004:0538b10": "老宿與麼吐露。山僧與麼舉揚。大似熟處難忘。汝等",
    "X80n1566_004:0538b11": "諸人還薦麼。若然薦得。方知不費纖毫力便登解脫",
    "X80n1566_004:0538b12": "場。脫或未然。山僧不免再為顯示。玉竹高高揮驟雨。",
    "X80n1566_004:0538b13": "楊柳紛紛舞翠烟。喝一喝。卓拄杖下座。上堂。歷祖出",
    "X80n1566_004:0538b14": "興各有施陳。拈拄杖曰。怎如山僧。拄杖敲几曰。信手",
    "X80n1566_004:0538b15": "擊開不二門。復舉召眾曰。者是山僧拄杖。且道不二",
    "X80n1566_004:0538b16": "門在甚麼處。若向者裏辨得出。不妨緊捎草鞋。如辨",
    "X80n1566_004:0538b17": "不出。莫道通玄山勢險。前頭尤有最高峰。上堂。第一",
    "X80n1566_004:0538b18": "義諦逈絕安排。纔擬分踈便成窒礙。所以道心若不",
    "X80n1566_004:0538b19": "異萬法一如。眼若不寐諸夢自除。若是英靈漢。聞山",
    "X80n1566_004:0538b20": "僧恁麼道。向文彩未彰以前直截擔荷却較些子。苟",
    "X80n1566_004:0538b21": "若涉於塵思。未免困于途轍。祇如不歷程途一句作",
    "X80n1566_004:0538b22": "麼生道。一氣不言舍有象。靈萬何處謝無私。",
    "X80n1566_004:0538b23": "磬山修禪師法嗣",
    "X80n1566_004:0538b24": "鎮江府夾山林皐本豫禪師初參雲門。次博山。山曰。",
    "X80n1566_004:0538c01": "未入金籠貯。誰家野鳥兒。師曰。鶴有九臯翀碧漢。馬",
    "X80n1566_004:0538c02": "無千里謾追風。山曰運斤非郢未免傷痕。師曰。祇如",
    "X80n1566_004:0538c03": "諸方豎拂揚眉。又得甚麼邊事。山曰。片雲橫海嶽。樵",
    "X80n1566_004:0538c04": "子盡思歸。師曰。怪來巖下虎。特地暗驚人。便出參磬",
    "X80n1566_004:0538c05": "山。入室次。山曰我疑你不會廓侍者與華嚴相會因",
    "X80n1566_004:0538c06": "緣。師曰。不但和尚疑某甲。盡大地人疑某甲。山曰。盡",
    "X80n1566_004:0538c07": "大地人疑你則可。莫使老僧疑你。師曰恁麼則某甲",
    "X80n1566_004:0538c08": "罪過。山曰。只如興化與旻德賓主四喝。化曰適纔若",
    "X80n1566_004:0538c09": "是別人三十棒一棒也較不得。何故。為他會一喝不",
    "X80n1566_004:0538c10": "作一喝用。那裏是他會一喝不作一喝用處。師曰。放",
    "X80n1566_004:0538c11": "某甲別通個消息。山曰不要下語。師遂頌曰。主賓相",
    "X80n1566_004:0538c12": "逢。縱奪作家。喝下從雲見活蛇。棒頭突出通無犯。豈",
    "X80n1566_004:0538c13": "作親承解撒砂。山然之。後開法石湫。過報恩謝法。山",
    "X80n1566_004:0538c14": "將如意付曰。此是老僧四十年用不盡底。將去揩磨。",
    "X80n1566_004:0538c15": "不得有忘。師秉如意入堂曰。者個是堂上老人為豫",
    "X80n1566_004:0538c16": "上座作用不盡底公案。敢問有同相證用者麼。良久",
    "X80n1566_004:0538c17": "擊板頭一下便出。開山次。握枯藤謂理侍者曰。此是",
    "X80n1566_004:0538c18": "曹家女子。理曰却少謝家郎在。師曰但得有女何愁",
    "X80n1566_004:0538c19": "沒郎。理曰。雖然。也要完全始得。師拈藤與理。理擬接。",
    "X80n1566_004:0538c20": "師即擲下。笑曰却不相當。上堂。知幻即離不作方便。",
    "X80n1566_004:0538c21": "離幻即覺亦無漸次。頂天立地漢。打開心印。印定本",
    "X80n1566_004:0538c22": "有光明不從他得。淨躶躶赤灑灑。自繇目在。放下屠",
    "X80n1566_004:0538c23": "刀便曰成佛。一聞剗草深能領悟。不落第二頭。豈落",
    "X80n1566_004:0538c24": "第二見。疾焰推中當處安穩。大洋海底無方不現。只",
    "X80n1566_004:0539a01": "如末後一句又作麼生會。道在不疑方有徹。理無曲",
    "X80n1566_004:0539a02": "斷是真修。上堂。若論此事。心不可求。智不可學。捏斷",
    "X80n1566_004:0539a03": "百匝千重。於中下機一時颺却。突出孤危方教峻峭。",
    "X80n1566_004:0539a04": "都盧收拾將來。非色非心非如非異。要用即用要舍",
    "X80n1566_004:0539a05": "即舍。要行即行要藏即藏。擬思一毫地。便落生死關",
    "X80n1566_004:0539a06": "頭。到者裏作麼生相救得。復曰。五蘊山頭自在身。了",
    "X80n1566_004:0539a07": "然物物應天真。頓教直下無思議。玄要全分見本人。",
    "X80n1566_004:0539a08": "卓拄杖一喝。上堂。般若無知。假黃鳥而有聲。法身無",
    "X80n1566_004:0539a09": "相。應翠竹以彰形。爾時金焦二嶽忍俊不禁。將海門",
    "X80n1566_004:0539a10": "一口吸盡。直教水泄不通。山僧拄杖子欵欵向道。儘",
    "X80n1566_004:0539a11": "你神力喫怒還知法身無為不墮諸數麼。由是金焦",
    "X80n1566_004:0539a12": "二嶽只得懡[怡-台+羅]而退。依舊山是山水是水。驀拈拄杖",
    "X80n1566_004:0539a13": "曰。你看山僧拄杖子。得恁麼奇特。千峰頂上挑明月。",
    "X80n1566_004:0539a14": "萬壑溪頭探水瀾。復卓拄杖下座。",
    "X80n1566_004:0539a15": "湖州報恩玉林通琇禪師蓉城揚氏子。澄沍請磬山",
    "X80n1566_004:0539a16": "不赴。師破關來見。叉手曰。狂兒國土父不容遇。者個",
    "X80n1566_004:0539a17": "峯頭還是老漢住處麼。山曰。你且站下脚。我與你道。",
    "X80n1566_004:0539a18": "師掀倒香案便出。山高聲曰將拄杖來。師遙應曰劍",
    "X80n1566_004:0539a19": "去久矣。住後上堂。師舉拄杖示眾曰。我見燈明佛。本",
    "X80n1566_004:0539a20": "光瑞如此。眾仰視。師擲拄杖下座。先報恩兩週年上",
    "X80n1566_004:0539a21": "堂。先師不從乙亥生。先師不從乙亥死。識得先師面",
    "X80n1566_004:0539a22": "目真。灼然不可須臾離。召大眾曰。高著眼。九月二十",
    "X80n1566_004:0539a23": "三多道是先師示寂之晨。琇上座雖無時不見先師。",
    "X80n1566_004:0539a24": "無刻不事先師。但不敢輕以語人。今日遠近檀護一",
    "X80n1566_004:0539b01": "切弟兄靡不悉集。不可囊藏被葢。便乃當陽指示。冀",
    "X80n1566_004:0539b02": "大家同見先師。大家常事先師。驀豎拂召眾曰。容顏",
    "X80n1566_004:0539b03": "甚奇妙。光明照十方。往昔曾供養。今復還親覲。上堂。",
    "X80n1566_004:0539b04": "拈拄杖曰。奇特因緣須奇特人拈出。驚羣句子於驚",
    "X80n1566_004:0539b05": "羣處舉揚。今日既遇奇特人。有奇特緣。真是驚羣處。",
    "X80n1566_004:0539b06": "且道驚羣句作麼生舉。驀召大眾曰。吳中石佛大。上",
    "X80n1566_004:0539b07": "堂。白雲千頃。老屋數間。一榻高眠。令土木瓦石為大",
    "X80n1566_004:0539b08": "眾轉大法輪。者是先師和尚向日家風。諸檀越建大",
    "X80n1566_004:0539b09": "禪堂。眾道侶大家托鉢在此同居。應時及節。請山僧",
    "X80n1566_004:0539b10": "提持個事。者是新報恩今日行履。且道先和尚向日",
    "X80n1566_004:0539b11": "家風是。新報恩今日行履是。豎拄杖曰。若也會得。釋",
    "X80n1566_004:0539b12": "迦不在前。彌勒不在後。大眾與諸佛同證一相三昧。",
    "X80n1566_004:0539b13": "山僧與大眾壽量無殊。若也不會。父少而子老。舉世",
    "X80n1566_004:0539b14": "所不信。擲拄杖下座。元宵上堂。我有一燈無暗無明。",
    "X80n1566_004:0539b15": "通身是眼遍界分形。不由造作豈屬生成。天不能葢",
    "X80n1566_004:0539b16": "地不能擎。無幽不徹無遠不存。個中磨日月。隨處立",
    "X80n1566_004:0539b17": "乾坤。阿呵呵。笑倒人。社舞村歌未了音。惱得金剛忍",
    "X80n1566_004:0539b18": "不住。擲碎虗空火焰增。燒斷西江萬丈聲。跳起顛狂",
    "X80n1566_004:0539b19": "龐老子。臨風高呌道。有口如啞眼如盲。便下座。",
    "X80n1566_004:0539b20": "杭州理安箬菴通問禪師小參。當陽輝赫。洞底無私。",
    "X80n1566_004:0539b21": "一句截流。萬機不到。不可以有心得。不可以無心求。",
    "X80n1566_004:0539b22": "不可以語言造。不可以寂默通。祇貴當人超越情謂。",
    "X80n1566_004:0539b23": "脫略見聞。掃蕩根塵。頓忘知解。所以云窮諸玄辨若",
    "X80n1566_004:0539b24": "一毫置於太虗。竭世樞機似一滴投於巨壑。到者裏",
    "X80n1566_004:0539c01": "德山棒臨濟喝是甚熱碗鳴聲。雲門餅趙州茶總是",
    "X80n1566_004:0539c02": "殘羹餿飯。事絕理絕融古融今。既然如是為甚麼諸",
    "X80n1566_004:0539c03": "人不瞥地去。只為你識想未乾。見解為礙。自己分中",
    "X80n1566_004:0539c04": "一段大事却向知識口邊尋覔。見人道恁麼便作恁",
    "X80n1566_004:0539c05": "麼會。見人道不恁麼便作不恁麼會。見人說是便作",
    "X80n1566_004:0539c06": "是會。見人說不是便作不是會。恁麼參學有恁麼交",
    "X80n1566_004:0539c07": "涉。山僧此間却也別無甚長處。只是識得汝諸人。去",
    "X80n1566_004:0539c08": "即印住。住即印破。直饒你不去不住猶未是到家消",
    "X80n1566_004:0539c09": "息。靠拄杖曰。善財別後无餘事。樓閣門開竟日閑。晚",
    "X80n1566_004:0539c10": "參。大丈夫英靈漢。向猛虎口裏橫身。毒蛇頭上揩癢。",
    "X80n1566_004:0539c11": "也不為分外。若也遲疑不決擬議不前。磕著髑髏屍",
    "X80n1566_004:0539c12": "橫萬里。所以作家戰將奔流度刃疾焰過風。換斗移",
    "X80n1566_004:0539c13": "星轟雷掣電。驅耕夫之牛奪饑人之食。如王秉劍殺",
    "X80n1566_004:0539c14": "活自由。獅子遊行不求伴侶。還有恁麼人麼。不見當",
    "X80n1566_004:0539c15": "時臨濟大師喫黃檗三頓痛棒便會。向大愚肋下還",
    "X80n1566_004:0539c16": "拳。且道因甚如此。喝一喝曰。男兒自有沖天志。不向",
    "X80n1566_004:0539c17": "他人行處行。復喝一喝。雪嶠大師至。問你是那邊為",
    "X80n1566_004:0539c18": "甚麼又在者邊。師曰一點水墨兩處成龍。雪曰不會",
    "X80n1566_004:0539c19": "與雲作霞在。師曰今日放大師過。茶次。雪曰我平日",
    "X80n1566_004:0539c20": "只教人誦金剛經。師曰多少人錯會大師意。雪曰直",
    "X80n1566_004:0539c21": "饒不錯會大遠在。師曰大師莫瞞人好。山門前行次",
    "X80n1566_004:0539c22": "見狗子吠。雪曰者無佛性底東西。師曰却搔著大師",
    "X80n1566_004:0539c23": "癢處。雪呵呵大笑。大眾作禮次。雪左右顧視。眾佇立。",
    "X80n1566_004:0539c24": "師曰都是老實頭。雪曰。獅子窟中無異獸。為甚麼却",
    "X80n1566_004:0540a01": "是老實頭。師曰大師面前誰敢出手。山茨禪師問。釋",
    "X80n1566_004:0540a02": "迦掩室。淨名默然。盡屬化門邊事。不落今時。請師道",
    "X80n1566_004:0540a03": "一句。師曰未問以前答了也。曰阿誰證明。師曰十字",
    "X80n1566_004:0540a04": "街頭廖胡子。又問。先師不了事你我共知。作麼生與",
    "X80n1566_004:0540a05": "先師了却。師曰蒼天中更添冤苦。曰非兄不委。師曰",
    "X80n1566_004:0540a06": "逢人切莫錯舉。又問。十年同學唱拍不相離。此去理",
    "X80n1566_004:0540a07": "安兄還見我否。師曰無人處斫額相望。曰渠無面目",
    "X80n1566_004:0540a08": "望個甚麼。師曰草賊大敗。問。拈椎豎拂即且置。斬新",
    "X80n1566_004:0540a09": "條句道將來。師曰一掌一握血。曰須老兄始得。師曰",
    "X80n1566_004:0540a10": "是我罪過。又問。譚玄說妙先哲所訶。瞬目揚眉今時",
    "X80n1566_004:0540a11": "禪弊。去此二途如何是兄的的為人處。師曰我不教",
    "X80n1566_004:0540a12": "壞人家男女。曰忒煞婆。師曰龍蛇易辦衲子難瞞。",
    "X80n1566_004:0540a13": "南嶽隱身巖山茨通際禪師磬山問如何是就理藏",
    "X80n1566_004:0540a14": "鋒。師曰梁皇殿上道不識。山曰如何是就事藏鋒。師",
    "X80n1566_004:0540a15": "曰今朝雨落地不乾。山曰如何是理事俱藏鋒。師曰",
    "X80n1566_004:0540a16": "行不出戶坐不當軒。山曰如何是俱不涉理事藏鋒。",
    "X80n1566_004:0540a17": "師曰八角磨磐空裏走。",
    "X80n1566_004:0540a19": "五燈會元續略卷第四下(終)",
    "X80n1566_004:0540a21": "音釋奫(於云切。水深廣也)　趲(積產切。逼也)"
}