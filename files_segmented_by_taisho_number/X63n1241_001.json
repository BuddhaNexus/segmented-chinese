{
    "X63n1241_001:0260a03": " 蘇州靈岩妙空佛海和尚註證道歌序",
    "X63n1241_001:0260a05": "余甞覽吾家漁獵文字語言極多。而騰耀古今膾炙",
    "X63n1241_001:0260a06": "人口者亦少。至於永嘉著歌以證道。慳於二千言。往",
    "X63n1241_001:0260a07": "往乳兒竈婦亦能鑽仰此道。爭誦遺章斷藁。況在士",
    "X63n1241_001:0260a08": "夫衲子。蟻慕雲駢不待云後諭。由是觀之。莫非宿植",
    "X63n1241_001:0260a09": "德本。行解相應。雖借舌端三昧遊戲人間世。而脫身",
    "X63n1241_001:0260a10": "向佛祖外行履。學者窮討其源。大似持螺酌海。執管",
    "X63n1241_001:0260a11": "窺天。信夫西土謂之證道經。名不誣矣。余每念此一",
    "X63n1241_001:0260a12": "段佛事。挂之牙頰間。雖至造次未能忘。群才輩枯禪",
    "X63n1241_001:0260a13": "外單聞淺識。摳衣問難遂延及此。豈意小師德最從",
    "X63n1241_001:0260a14": "余之久。日就月將編以成集。一日出示求序於余。將",
    "X63n1241_001:0260a15": "授諸來者。余為之駭然。良久誥曰。一藏半藏皆為切",
    "X63n1241_001:0260a16": "脚。以字八字飜成名邈。達磨面壁不言。如來無法可",
    "X63n1241_001:0260a17": "說。昔永嘉已是剜肉作瘡。詎可於瘡瘢上更加針芥",
    "X63n1241_001:0260a18": "耶。子無乃販賣葛藤累我乎。答曰。痛念佛法危如累",
    "X63n1241_001:0260a19": "卵。前輩凋謝。後生無聞。有愧丁寧提耳之勤。如師所",
    "X63n1241_001:0260a20": "言皆大根上智一聞千悟。不待鞭影而行者所能領",
    "X63n1241_001:0260a21": "解。然鈍根末學必假筌蹄。師既無言。小子何述焉。如",
    "X63n1241_001:0260a22": "是累番推卸無何。擬虵畫足。為虎插翅。謾以第二機",
    "X63n1241_001:0260a23": "示之。坐間適有梅知縣者。棲神內典念茲在茲。一見",
    "X63n1241_001:0260a24": "斯文感悟流涕。出金鏤板。庶幾他日携手同遊華嚴",
    "X63n1241_001:0260b01": "勝會。亦豈小補哉。因点筆為之引。",
    "X63n1241_001:0260b02": "旹紹興丙寅住靈岩去一叟知訥序",
    "X63n1241_001:0260b08": " 靈岩妙空和尚註證道歌",
    "X63n1241_001:0260b10": "侍者　德最　集",
    "X63n1241_001:0260b11": "昔世尊於靈山拈一枝華。迦葉微笑。乃至吾有正法",
    "X63n1241_001:0260b12": "眼藏分付於汝。謂之證也。又永嘉大師本習天台止",
    "X63n1241_001:0260b13": "觀。四威儀中常冥禪觀。因詣曹溪六祖。往復問答乃",
    "X63n1241_001:0260b14": "蒙印澄。祖留一宿。時謂一宿覺。遂作此謌。以其所證",
    "X63n1241_001:0260b15": "之道述而書之。故謂證道謌也。",
    "X63n1241_001:0260b21": " 舒州梵天琪和尚註證道謌(并)序",
    "X63n1241_001:0260b23": "浮梁參學　慧光　錄",
    "X63n1241_001:0260b24": "永嘉真覺大師者。乃祖席之英人也。法諱玄覺。少而",
    "X63n1241_001:0260c01": "落彩。聦敏頗異。始者習天台智者教觀。即左溪同時",
    "X63n1241_001:0260c02": "也。於是遍歷講肆參尋知識。忽一日因覽涅槃大經",
    "X63n1241_001:0260c03": "洞明法旨。即往曹溪。六祖印可。祖歎其深證。即時遽",
    "X63n1241_001:0260c04": "然告歸。祖少留一宿。故號為一宿覺焉。則以所證法",
    "X63n1241_001:0260c05": "門發言為謌。以警未悟。師復預期冥感。即時定中觀",
    "X63n1241_001:0260c06": "見字字化作金色滿虗空界。自後天下叢林無不知",
    "X63n1241_001:0260c07": "也。諸方老人或註或頌。以至梵僧傳皈印土翻譯受",
    "X63n1241_001:0260c08": "持。若非深契佛心。其孰能與於此哉。彥琪山居暇日",
    "X63n1241_001:0260c09": "因學者所問。故樂為其說。許彼所錄。錄成直敘大略。",
    "X63n1241_001:0260c10": "題於卷首。",
    "X63n1241_001:0260c11": "時紹聖丁丑仲夏十八日列岫軒書",
    "X63n1241_001:0260c16": "證道歌註",
    "X63n1241_001:0260c18": "證道歌。",
    "X63n1241_001:0260c20": "從緣悟入之謂證。千聖履踐之謂道。吟咏其道之",
    "X63n1241_001:0260c21": "謂歌。故曰證道歌也。或人云。無修無證者。乃諸散",
    "X63n1241_001:0260c22": "聖助佛揚化。已於往昔證道不復更證。譬如出礦",
    "X63n1241_001:0260c23": "黃金無復為礦。即寶公．萬回．寒山．拾得．嵩頭陀．傅",
    "X63n1241_001:0260c24": "大士等是也。即有所證。須求師印可。方自得名為",
    "X63n1241_001:0261a01": "證。自威音王佛已前即可。自威音王佛已後。無師",
    "X63n1241_001:0261a02": "自悟盡屬天然外道。是故二十五大士所證圓通",
    "X63n1241_001:0261a03": "從佛印證。善財參五十三位知識從知識印證。乃",
    "X63n1241_001:0261a04": "至西天此土諸位祖師遞相印證。所謂佛佛授手",
    "X63n1241_001:0261a05": "祖祖相傳也。大師因看涅柈大經悟入。往曹溪。六",
    "X63n1241_001:0261a06": "祖印可。師到日。值祖坐次。遶禪床三匝。振錫一下。",
    "X63n1241_001:0261a07": "卓然而立。祖曰。夫沙門者。具三千威儀。八萬細行。",
    "X63n1241_001:0261a08": "行行無虧。大德從何方來。生大我慢。師曰。生死事",
    "X63n1241_001:0261a09": "大。無常迅速。祖曰。何不體取無生。了無速乎。師曰。",
    "X63n1241_001:0261a10": "體即無生。了本無速。祖曰。如是如是。須臾禮辭。祖",
    "X63n1241_001:0261a11": "曰返太速乎。師曰。本非動靜。豈有速耶。祖曰誰知",
    "X63n1241_001:0261a12": "非動。師曰仁者自生分別。祖曰汝甚得無生意也。",
    "X63n1241_001:0261a13": "師曰無生豈有意。祖曰。若無意。誰生分別。師曰分",
    "X63n1241_001:0261a14": "別亦非意。祖歎曰善哉善哉。既蒙印可。方得名為",
    "X63n1241_001:0261a15": "證也。實非諸位小乘天魔外道。未得謂得未證謂",
    "X63n1241_001:0261a16": "證。古德云。世間文字法師暗證禪人。為佛法大患。",
    "X63n1241_001:0261a17": "誠可哀哉。今所證者則異於是。既即無生法忍也。",
    "X63n1241_001:0261a18": "此之大定。具足眾法。一正宗非異證。二圓契非空",
    "X63n1241_001:0261a19": "證。三究竟不異證。四設利下濟證。五道由法爾證。",
    "X63n1241_001:0261a20": "六了義非偏證。故得名為證也。然雖如是。猶涉義",
    "X63n1241_001:0261a21": "路分別。譬如有人撚空為線。欲其成就。徒廢精神。",
    "X63n1241_001:0261a22": "若是本分衲僧腦後眼開。當自知矣。",
    "X63n1241_001:0261a23": "君不見。",
    "X63n1241_001:0261a24": "君之一字。指決之辭。於斯薦得。總持門開。親見祖",
    "X63n1241_001:0261b01": "師本來面目。百千三昧無量妙義皆從此入。所以",
    "X63n1241_001:0261b02": "善財參見眾藝童子言。我常唱此字母。入般若波",
    "X63n1241_001:0261b03": "羅蜜門。則知一字法門海墨書而不盡也。於此不",
    "X63n1241_001:0261b04": "明。設使辭同炙[火*果]辯瀉懸河。翻被文字語言流浪",
    "X63n1241_001:0261b05": "無有了時。日來月往翰墨雲興。歲久時長編卷山",
    "X63n1241_001:0261b06": "積。究懷永歎惘怫長嗟。心地法門遠之遠矣。古德",
    "X63n1241_001:0261b07": "云。學道先須有悟由。還如曾鬪快龍舟。雖然舊閣",
    "X63n1241_001:0261b08": "閑田地。一度贏來方始休。以此而推。須有發明悟",
    "X63n1241_001:0261b09": "入始得。故云。最初一句。同道方知。",
    "X63n1241_001:0261b10": "絕學無為閑道人。",
    "X63n1241_001:0261b11": "絕學者。絕世間之學。學無為之學也。世間之學非",
    "X63n1241_001:0261b12": "出離故也。無為學者。非小乘有為。入大乘無為也。",
    "X63n1241_001:0261b13": "小乘有為非究竟也。學般若菩薩與法冥合。於一",
    "X63n1241_001:0261b14": "切法應無所住。心無罣礙。得大自在。作而無作。為",
    "X63n1241_001:0261b15": "而無為。故云絕學無為也。閑道人者。與道相應。不",
    "X63n1241_001:0261b16": "與塵勞抅繫。故名為閑。良由一切眾生從無始來",
    "X63n1241_001:0261b17": "以至今日。背覺合塵。於諸前境念念之中。隨逐諸",
    "X63n1241_001:0261b18": "塵無有暫捨。何由出離。學道之人能轉萬物。不為",
    "X63n1241_001:0261b19": "萬物所轉。目前千差心閑一境。水邊林下長養聖",
    "X63n1241_001:0261b20": "胎。看月色以逍遙。听泉聲而自在。故云絕學無為",
    "X63n1241_001:0261b21": "閑道人也。",
    "X63n1241_001:0261b22": "不除妄想不求真。",
    "X63n1241_001:0261b23": "所言妄想者即虗妄想念也。良由一切眾生十二",
    "X63n1241_001:0261b24": "時中攀緣之心無有間斷。心如念水之龜。意似迎",
    "X63n1241_001:0261c01": "風之馬。未甞停息。故名凡夫也。所言真者即一真",
    "X63n1241_001:0261c02": "佛性也。今此道人與法相應。不落凡聖二途。亦乃",
    "X63n1241_001:0261c03": "簡異二乘也。小乘之人厭離世間生死。樂求界外",
    "X63n1241_001:0261c04": "涅柈。學般若菩薩會萬法皈於自己。故云不除妄",
    "X63n1241_001:0261c05": "想不求真也。故脩山主云。具足凡夫法。凡夫不知。",
    "X63n1241_001:0261c06": "具足聖人法。聖人不會。聖人若會即是凡夫。凡夫",
    "X63n1241_001:0261c07": "若知即是聖人。此兩則語是一理二義。傳云。若辨",
    "X63n1241_001:0261c08": "得。不妨於佛法中有箇入處。若辨不得。莫道不疑。",
    "X63n1241_001:0261c09": "無明實性即佛性。",
    "X63n1241_001:0261c10": "無明者無般若大智之明也。佛性者即究竟清淨",
    "X63n1241_001:0261c11": "覺性也。從無始已來虗生浪死。不能出離。皆因無",
    "X63n1241_001:0261c12": "明而流轉也。故知無明即煩惱根本也。為八萬四",
    "X63n1241_001:0261c13": "千塵勞之果。作十二因緣之首。河沙煩惱由此而",
    "X63n1241_001:0261c14": "生。塵劫輪迴以之不絕。非想定後還作狸身。無明",
    "X63n1241_001:0261c15": "坑中猶為病行。古德云。疾如掣電。猛似狂風。瞥起",
    "X63n1241_001:0261c16": "塵勞速於瀑流之水。歘成五欲急過旋轉之輪。是",
    "X63n1241_001:0261c17": "以結搆四魔駈馳十使。皆無明之使然也。未了之",
    "X63n1241_001:0261c18": "人迷為實事。今此道人以般若智照了無明。即明",
    "X63n1241_001:0261c19": "明見佛性。故曰無明實性即佛性也。",
    "X63n1241_001:0261c20": "幻化空身即法身。",
    "X63n1241_001:0261c21": "既了無明即是佛性。當知幻身即是法身也。所言",
    "X63n1241_001:0261c22": "法身者。教有五分法身。一戒二定三慧四解脫五",
    "X63n1241_001:0261c23": "智見也。傳曰。智冥真境盡法為身故曰法身。法以",
    "X63n1241_001:0261c24": "軌持為義。身以積聚為義。此之法身能軌生一切",
    "X63n1241_001:0262a01": "法故。能遍攝一切法故也。達法之人。了父母緣生",
    "X63n1241_001:0262a02": "虗幻之身即是金剛常住不壞之身。故曰幻化空",
    "X63n1241_001:0262a03": "身即法身也。",
    "X63n1241_001:0262a04": "法身覺了無一物。本源自性天真佛。",
    "X63n1241_001:0262a05": "以般若智照五蘊皆空。無有一物。無有邊表。無有",
    "X63n1241_001:0262a06": "名字。強名法身也。昔太原孚上座為座主時。因講",
    "X63n1241_001:0262a07": "維摩經至法身義時。免道者在座下聽。乃問座主",
    "X63n1241_001:0262a08": "云。適來講者是諸佛法身。那箇是座主法身。座主",
    "X63n1241_001:0262a09": "云法身豈有二耶。道者云。如人說食終不濟飢。欲",
    "X63n1241_001:0262a10": "了心源以悟為則。師云。某甲說法身義祇如此。却",
    "X63n1241_001:0262a11": "請道者為說。道者云。且輟講三五日。於空室內靜",
    "X63n1241_001:0262a12": "坐體取法身。師一依所言。屏息諸緣端居靜室。早",
    "X63n1241_001:0262a13": "晨忽聞鼓角聲瞥然大悟。云始知本來無物。洎合",
    "X63n1241_001:0262a14": "一生空過。故云法身覺了無一物也。本源自性天",
    "X63n1241_001:0262a15": "真佛者。今若返本皈源不假修證。始知本來成佛。",
    "X63n1241_001:0262a16": "行住坐臥觸目遇緣。頭頭垂示法法齊彰。無非佛",
    "X63n1241_001:0262a17": "事。故法燈云。誰信天真佛。興悲幾萬般。蓼花開古",
    "X63n1241_001:0262a18": "岸。白鷺立沙灘。露滴庭莎長。雲收溪月寒。頭頭垂",
    "X63n1241_001:0262a19": "示處。子細好生觀。",
    "X63n1241_001:0262a20": "五陰浮雲空去來。三毒水泡虗出沒。",
    "X63n1241_001:0262a21": "學法之人。了五陰不實猶如浮雲。知三毒虗幻還",
    "X63n1241_001:0262a22": "同水泡。所言五陰者。一色二受三想四行五識也。",
    "X63n1241_001:0262a23": "色以窒礙為義。受以納領為義。想以想像為義。行",
    "X63n1241_001:0262a24": "以遷流為義。識以別識為義。了五陰即人空也。所",
    "X63n1241_001:0262b01": "言三毒者。一貪二嗔三癡也。於順境即起貪心。於",
    "X63n1241_001:0262b02": "逆境即起嗔心。以無智故容受則是癡也。了此則",
    "X63n1241_001:0262b03": "是法空也。五陰既如太虗浮雲空自去來。三毒還",
    "X63n1241_001:0262b04": "如水上之泡虗然出沒。洛浦云。祇知泡向水中出。",
    "X63n1241_001:0262b05": "豈知水亦從漚生。權將漚水類余身。五蘊虗攢假",
    "X63n1241_001:0262b06": "立名。達解蘊空漚不實。方能明見本來真。若未達",
    "X63n1241_001:0262b07": "此則生死海中虗出沒也。",
    "X63n1241_001:0262b08": "證實相。無人法。剎那滅却阿鼻業。",
    "X63n1241_001:0262b09": "無相之相故名實相。證此實相即無人法二空也。",
    "X63n1241_001:0262b10": "以剎那至速頃能滅多劫重罪也。所言剎那者。譬",
    "X63n1241_001:0262b11": "如力士斷藕絲頃。不取方便唯取斷時。謂之剎那",
    "X63n1241_001:0262b12": "也。一剎那中具九百生滅。乃至速之頃也。所言阿",
    "X63n1241_001:0262b13": "鼻者即梵語也。此云無間。即極重地獄也。在七金",
    "X63n1241_001:0262b14": "山下。所謂唬唬[(口*皮)/女]嚯嚯嘙等。即八寒八熱是也。於",
    "X63n1241_001:0262b15": "諸地獄極重極苦。其中受罪無有間斷也。今與法",
    "X63n1241_001:0262b16": "相應。善惡諸相自然寂滅。古德云。我尚不可得。非",
    "X63n1241_001:0262b17": "我何可得。故云剎那滅却阿鼻業也。",
    "X63n1241_001:0262b18": "若將妄語誑眾生。自招拔舌塵沙劫。",
    "X63n1241_001:0262b19": "此即永嘉大悲願力發此言也。故知先聖恩重難",
    "X63n1241_001:0262b20": "報則可知矣。切恐末世眾生信根淺薄。向此門中",
    "X63n1241_001:0262b21": "退失道心。設此重誓也。若我妄語欺誑汝等。即當",
    "X63n1241_001:0262b22": "自墮泥犁地獄。拔舌犁耕受其極苦。非但一劫乃",
    "X63n1241_001:0262b23": "至經塵沙劫也。所言劫者。梵語具足應言劫波。此",
    "X63n1241_001:0262b24": "翻時分。劫亦多種。所謂芥子劫塵點劫拂石劫等。",
    "X63n1241_001:0262c01": "具如經論所載。今不言名号而言塵沙者。但言其",
    "X63n1241_001:0262c02": "多劫也。大師所說親證法門。欲令一切眾生見性",
    "X63n1241_001:0262c03": "成佛。豈有妄言。猶恐信之不及爾。",
    "X63n1241_001:0262c04": "頓覺了。如來禪。六度萬行體中圓。",
    "X63n1241_001:0262c05": "非漸次而知故云頓覺也。如來禪者。簡異四種禪",
    "X63n1241_001:0262c06": "那。一菩薩唯識禪。二聲聞偏空禪。三人天因果禪。",
    "X63n1241_001:0262c07": "四外道異計禪。今此定門即是世尊靈山會上以",
    "X63n1241_001:0262c08": "青蓮目瞬視迦葉。迦葉微笑。吾有正法眼藏分付",
    "X63n1241_001:0262c09": "摩訶大迦葉。迦葉付阿難。阿難付商那和修。乃至",
    "X63n1241_001:0262c10": "二十八祖菩提達磨西來東土。展轉至曹溪六祖。",
    "X63n1241_001:0262c11": "自後燈燈續燄祖祖聯芳。已至如今兩手分付。且",
    "X63n1241_001:0262c12": "道有分付無分付。若是本分衲僧自知落處。總謂",
    "X63n1241_001:0262c13": "之六度。別謂之萬行。此之行門皆在一念之中。本",
    "X63n1241_001:0262c14": "來圓滿也。所言六度者。謂布施．持戒．忍辱．精進．禪",
    "X63n1241_001:0262c15": "定．智慧也。皆言度者何也。為各有對治故言度也。",
    "X63n1241_001:0262c16": "布施度慳貪。持戒度毀犯。忍辱度瞋恚。精進度懈",
    "X63n1241_001:0262c17": "怠。禪定度昏散。智慧度愚癡。故云六度也。此之度",
    "X63n1241_001:0262c18": "門今非諸小乘分修六度。權位菩薩兼修六度。乃",
    "X63n1241_001:0262c19": "於一念之中圓修六度。故云體中圓也。",
    "X63n1241_001:0262c20": "夢裡明明有六趣。覺後空空無大千。",
    "X63n1241_001:0262c21": "迷時三界有。悟則十方空。故云夢裡明明有六趣。",
    "X63n1241_001:0262c22": "覺後空空無大千也。云六趣者。一人二天三脩羅",
    "X63n1241_001:0262c23": "四餓鬼五畜生六地獄也。皆言趣者其故何也。為",
    "X63n1241_001:0262c24": "一切眾生一念迷妄。業識茫茫。隨其業力自趣入",
    "X63n1241_001:0263a01": "於六道之中。非他人使然也。古德云。貪嗔愛水滋",
    "X63n1241_001:0263a02": "潤苦芽。一向徇塵不知返本也。所言空空者謂都",
    "X63n1241_001:0263a03": "無實義故也。無大千者即丈六金身所化之境也。",
    "X63n1241_001:0263a04": "今與般若相應。豈止能空六趣眾生。乃至三千大",
    "X63n1241_001:0263a05": "千世界所化之境亦無實義。故云覺後空空無大",
    "X63n1241_001:0263a06": "千也。",
    "X63n1241_001:0263a07": "無罪福。無損益。寂滅性中莫問覔。",
    "X63n1241_001:0263a08": "若一念相應則無罪福損益等相也。古德云。若人",
    "X63n1241_001:0263a09": "發心皈源。十方世界悉消殞。況其罪福者乎。既達",
    "X63n1241_001:0263a10": "諸法性空。寂滅性中即無我人眾生壽者等相。與",
    "X63n1241_001:0263a11": "般若無相法門相應。則不在語言詮辨問難。故云",
    "X63n1241_001:0263a12": "無罪福。無損益。寂滅性中莫問覔也。",
    "X63n1241_001:0263a13": "比來塵鏡未曾磨。今日分明須剖拆。",
    "X63n1241_001:0263a14": "一點靈光本來與十方諸佛無二無別。良由一切",
    "X63n1241_001:0263a15": "眾生從無量劫來。未甞遭遇知識發明見性。譬若",
    "X63n1241_001:0263a16": "塵土之鏡久翳昏暗不能照物。今日既遇知識發",
    "X63n1241_001:0263a17": "明己見拂去塵垢。本來光彩驀然透漏照天照地。",
    "X63n1241_001:0263a18": "所以先德云。心光騰輝逈脫根塵。體露真常不拘",
    "X63n1241_001:0263a19": "文字。心性無染本自圓成。但離妄緣即如如佛。",
    "X63n1241_001:0263a20": "誰無念。誰無生。若實無生無不生。",
    "X63n1241_001:0263a21": "上句拈情。下句顯法。誰無念誰無生者。則是誰人",
    "X63n1241_001:0263a22": "無念誰人無生也。人之心念生滅無有間斷。其生",
    "X63n1241_001:0263a23": "滅心如惡叉聚不可勝數。念念之間無有停息。如",
    "X63n1241_001:0263a24": "燈焰焰似水涓涓。行則心稱十方。坐則意攀三世。",
    "X63n1241_001:0263b01": "故云誰無念誰無生也。若實無生無不生者。若實",
    "X63n1241_001:0263b02": "曉得無生之理。即不染一切諸法生相。無妨萬法",
    "X63n1241_001:0263b03": "之生也。脩山主云。萬法無生相。一年一度春。故云",
    "X63n1241_001:0263b04": "若實無生無不生也。",
    "X63n1241_001:0263b05": "喚取機關木人問。求佛施功早晚成。",
    "X63n1241_001:0263b06": "重為譬出令其易曉也。上來因說覺後空空無大",
    "X63n1241_001:0263b07": "千。無罪福無損益。寂滅性中莫問覔。永嘉切恐後",
    "X63n1241_001:0263b08": "人隨語生解作斷滅之見。故特此點竄也。學般若",
    "X63n1241_001:0263b09": "菩薩須遇知識發明己見。於有念中達其無念。於",
    "X63n1241_001:0263b10": "生滅中悟無生滅也。若謂一向無念無生為無生",
    "X63n1241_001:0263b11": "法忍。譬如機關木人亦無心念。欲期成佛無有是",
    "X63n1241_001:0263b12": "處。故云早晚成也。早晚者即江浙方言。猶何時可",
    "X63n1241_001:0263b13": "成也。",
    "X63n1241_001:0263b14": "放四大。莫把捉。寂滅性中隨飲啄。",
    "X63n1241_001:0263b15": "四大者謂地．水．火．風也。從無始來捨身受身。常為",
    "X63n1241_001:0263b16": "四大拘繫不得自在。今了四大性空。於法自在。在",
    "X63n1241_001:0263b17": "水全水。在火全火。在地全地。故脩山主云。地大不",
    "X63n1241_001:0263b18": "容水火風。一大既爾四大同。四大未甞不周遍。周",
    "X63n1241_001:0263b19": "遍何曾有混融。狀若千燈同一室。又如萬像一鏡",
    "X63n1241_001:0263b20": "中。四大異名無四性。界處根塵識不通。若曉此旨。",
    "X63n1241_001:0263b21": "故云放四大也。所言莫把捉者。既了四大性空。又",
    "X63n1241_001:0263b22": "向何處把捉。故云莫把捉也。寂滅性中隨飲啄者。",
    "X63n1241_001:0263b23": "若了四大本空。五陰非有。却好任意浮沉。隨緣飲",
    "X63n1241_001:0263b24": "啄。故盃渡云。麤也飡。細也飡。莫向凡夫相上看。也",
    "X63n1241_001:0263c01": "無麤。也無細。上方香積無根蔕。故云寂滅性中隨",
    "X63n1241_001:0263c02": "飲啄也。",
    "X63n1241_001:0263c03": "諸行無常一切空。即是如來大圓覺。",
    "X63n1241_001:0263c04": "非唯四大之相本空。亦乃所作諸行盡皆空寂也。",
    "X63n1241_001:0263c05": "言諸行者非止一行。乃至種種萬行。皆悉本來空",
    "X63n1241_001:0263c06": "寂。故經云。我今此身四大和合。所謂髮毛爪齒皮",
    "X63n1241_001:0263c07": "肉筋骨髓生垢色皆皈於地。唾涕膿血津液涎沫",
    "X63n1241_001:0263c08": "痰淚精氣大小便利皆皈於水。暖氣皈火。動轉皈",
    "X63n1241_001:0263c09": "風。四大各離。今者妄身當在何處。故云諸行無常",
    "X63n1241_001:0263c10": "一切空也。即是如來大圓覺者。既了諸法本來空",
    "X63n1241_001:0263c11": "寂。即與大圓覺性相應也。但猶一切眾生日用而",
    "X63n1241_001:0263c12": "不知。故裴相云。終日圓覺而未甞圓覺者。凡夫也。",
    "X63n1241_001:0263c13": "欲證圓覺而未極圓覺者。菩薩也。具足圓覺而住",
    "X63n1241_001:0263c14": "持圓覺者。如來也。故云即是如來大圓覺也。",
    "X63n1241_001:0263c15": "決定說。表真僧。有人不肯任情徵。",
    "X63n1241_001:0263c16": "內懷聖胎。發言殊異。果敢無猶豫之辭。故云決定",
    "X63n1241_001:0263c17": "說也。學般若之人識心達本。萬慮都忘。巍巍堂堂",
    "X63n1241_001:0263c18": "三界獨步。為法門之領袖。作人天之導師。故云表",
    "X63n1241_001:0263c19": "真僧也。有人不肯任情徵者。設或有人不肯我之",
    "X63n1241_001:0263c20": "所蘊無上妙法。以種種世智難問於我。我即一任",
    "X63n1241_001:0263c21": "佗人徵難也。古德云。直饒汝盡十方世界都作一",
    "X63n1241_001:0263c22": "箇問訊頭問我。不消老僧彈指一下。並乃高低普",
    "X63n1241_001:0263c23": "應前後無差。祇恐信之不及也。",
    "X63n1241_001:0263c24": "直截根源佛所印。摘葉尋枝我不能。",
    "X63n1241_001:0264a01": "直下頓入佛之知見。不隨漸次教相涉歷。故云直",
    "X63n1241_001:0264a02": "截也。先德云。祇此箇事。若在語言上。三乘十二分",
    "X63n1241_001:0264a03": "教豈不是無言說。因什麼道教外別傳。唯此一法",
    "X63n1241_001:0264a04": "直下明心。但求其本不徇其末。故云直截根源也。",
    "X63n1241_001:0264a05": "佛所印者。諸佛法門遞相印可。一印印定。起畢同",
    "X63n1241_001:0264a06": "時更無前後。故名曰印也。摘葉尋枝我不能者。名",
    "X63n1241_001:0264a07": "相之學猶如摘葉頭數法門。無有窮盡。徒自困疲",
    "X63n1241_001:0264a08": "終無所益。故曰我不能也。",
    "X63n1241_001:0264a09": "摩尼珠人不識。如來藏裡親收得。",
    "X63n1241_001:0264a10": "梵語摩尼。此云如意珠也。體性輕軟。潔淨如法。具",
    "X63n1241_001:0264a11": "諸功德。唯此一寶可喻佛性。人人皆有此寶而不",
    "X63n1241_001:0264a12": "得受用者何。為無明塵垢所覆不能自現。故云人",
    "X63n1241_001:0264a13": "不識也。如來藏裡親收得者。此摩尼珠非世所有。",
    "X63n1241_001:0264a14": "乃於如來秘密藏中親獲此寶。所言如來藏者。有",
    "X63n1241_001:0264a15": "在纏如來藏。有出纏如來藏。眾生常為三毒五陰",
    "X63n1241_001:0264a16": "煩惱所覆。雖有寶藏不得受用。謂之在纏如來藏",
    "X63n1241_001:0264a17": "也。若乃諸佛三德精明湛然圓滿。包容法界種種",
    "X63n1241_001:0264a18": "功德。謂之出纏如來藏也。藏即且置。阿那箇是珠。",
    "X63n1241_001:0264a19": "豈不見僧問南泉。摩尼珠人不識。如來藏裡親收",
    "X63n1241_001:0264a20": "得者。如何是藏。師云王老師與儞往來者是藏。僧",
    "X63n1241_001:0264a21": "云如何是珠。師乃召僧云師祖師祖。僧應諾。師云。",
    "X63n1241_001:0264a22": "去。你不會我意去。莫道這僧不薦。設使薦得。我也",
    "X63n1241_001:0264a23": "知儞摸索未著在。",
    "X63n1241_001:0264a24": "六般神用空不空。一顆圓光色不色。",
    "X63n1241_001:0264b01": "此摩尼珠。珠有六竅。喻六根也。迷為六賊自劫家",
    "X63n1241_001:0264b02": "寶。所有無量功德法財盡為六賊所盜也。若乃悟",
    "X63n1241_001:0264b03": "之。謂之六般神用也。在眼曰見。在耳曰聞。在口談",
    "X63n1241_001:0264b04": "說。在足運奔。用無盡也。空不空者。此之妙用非其",
    "X63n1241_001:0264b05": "有無可見。所以道。若言其有。無狀無形。若言其無。",
    "X63n1241_001:0264b06": "聖以之靈。故云空不空也。一顆圓光色非色者。此",
    "X63n1241_001:0264b07": "之寶珠從無始來烜(達反起也)赫靈明。照十方界。故知",
    "X63n1241_001:0264b08": "真色無形而森羅大千。古德云。青青翠竹盡是真",
    "X63n1241_001:0264b09": "如。鬱鬱黃花無非般若。故云一顆圓光色不色也。",
    "X63n1241_001:0264b10": "淨五眼。得五力。唯證乃知難可測。",
    "X63n1241_001:0264b11": "諸經皆云五根五力。今言五眼五力者。今按諸經",
    "X63n1241_001:0264b12": "論唯淨名經所出。且依文解之。所謂五眼者。一天",
    "X63n1241_001:0264b13": "眼二肉眼三慧眼四法眼五佛眼也。具足五眼為",
    "X63n1241_001:0264b14": "如來。即得五力現前。一信力二進力三念力四定",
    "X63n1241_001:0264b15": "力五慧力。故云淨五眼得五力也。唯證乃知難可",
    "X63n1241_001:0264b16": "測者。此之心地法門直須親證乃可得知也。如人",
    "X63n1241_001:0264b17": "飲水冷煖自知。則不可以情量測度。經曰。若以思",
    "X63n1241_001:0264b18": "惟心測度如來圓覺境界。如取螢火燒須彌山。縱",
    "X63n1241_001:0264b19": "經塵劫終不能著。故云唯證乃知難可測也。",
    "X63n1241_001:0264b20": "鏡裡看形見不難。水中捉月爭拈得。",
    "X63n1241_001:0264b21": "雖鏡裡之形可見。且水中之月不可取也。良由世",
    "X63n1241_001:0264b22": "人背此覺性。認其影像。流浪生死頭出頭沒。深著",
    "X63n1241_001:0264b23": "前境不能出離。故賢愚經云。譬如晴夜有眾獼猴。",
    "X63n1241_001:0264b24": "於樹井傍忽見月影。即便遞相下井捉月。欲其所",
    "X63n1241_001:0264c01": "得終不可也。良由一切眾生隨逐外緣。欲其返本",
    "X63n1241_001:0264c02": "亦復如是。故云水中捉月爭拈得也。",
    "X63n1241_001:0264c03": "常獨行。常獨步。",
    "X63n1241_001:0264c04": "達法之人不以萬法為侶。高超三界獨步大方。故",
    "X63n1241_001:0264c05": "曰常獨步也。未了之人無量劫來常與諸塵作對。",
    "X63n1241_001:0264c06": "既迷覺性深附塵緣。念念之間不能捨離。故經云。",
    "X63n1241_001:0264c07": "眼根受色。耳分別聲。鼻嗅諸香。舌舐於味。所有身",
    "X63n1241_001:0264c08": "根貪受諸觸。意根分別一切諸法。豈能絕前後際",
    "X63n1241_001:0264c09": "而獨行獨步耶。",
    "X63n1241_001:0264c10": "達者同遊涅柈路。",
    "X63n1241_001:0264c11": "達者達法之人也。涅柈者即不生不滅也。涅而不",
    "X63n1241_001:0264c12": "生。柈而不滅。即無生路也。經云。十方薄伽梵。一路",
    "X63n1241_001:0264c13": "涅柈門。此之一路。唯明心達本具大乘種性者。方",
    "X63n1241_001:0264c14": "能步步蹈佛階梯而仝遊也。須知三果浩浩。六道",
    "X63n1241_001:0264c15": "茫茫。盡是失路頭人。是以千聖出興為一大事因",
    "X63n1241_001:0264c16": "緣。勸汝等諸人同行此路。自是諸人不肯。古德云。",
    "X63n1241_001:0264c17": "天堂路上生荊棘。地獄門前滑似苔。可謂少人蹈",
    "X63n1241_001:0264c18": "著也。",
    "X63n1241_001:0264c19": "調古神清風自高。貌悴骨剛人不顧。",
    "X63n1241_001:0264c20": "未了之人深著世緣。趣味浮艶精神昏亂。內失所",
    "X63n1241_001:0264c21": "守則非道人動靜也。有道之士不染世緣調格古",
    "X63n1241_001:0264c22": "淡。精神清爽道風高貌。故云調古神清風自高也。",
    "X63n1241_001:0264c23": "貌悴骨剛人不顧者。大修行人雖形狀枯顇。且心",
    "X63n1241_001:0264c24": "無貪欲。內有所主。剛如金石人罕識之。閻浮提人",
    "X63n1241_001:0265a01": "深著色相。流轉生死無有出期而不省悟。是以聖",
    "X63n1241_001:0265a02": "人狀同貧士隱在世間。則不可測。故知本分道人",
    "X63n1241_001:0265a03": "內蘊般若不事華飾。風貌清古人罕識之。故云貌",
    "X63n1241_001:0265a04": "顇骨剛人不顧也。",
    "X63n1241_001:0265a05": "窮釋子。口稱貧。實是身貧道不貧。",
    "X63n1241_001:0265a06": "有道人不假外飾故曰貧也。古德云。學道儼身三",
    "X63n1241_001:0265a07": "常不足。則斯謂之歟。釋子者。從佛受稱。具足應云",
    "X63n1241_001:0265a08": "釋迦氏。即五姓之一也。我佛因中為太子時。王有",
    "X63n1241_001:0265a09": "四子俱為王貶。此四太子以德皈人。即為強國。父",
    "X63n1241_001:0265a10": "王悔憶遣使往詔。四子辭過不皈。父王歎曰我子",
    "X63n1241_001:0265a11": "釋迦。即華言能仁也。今不言迦而言釋者。從其簡",
    "X63n1241_001:0265a12": "也。子者男子之通稱。故曰釋子也。口稱貧者。口雖",
    "X63n1241_001:0265a13": "稱貧。內蘊聖法。實非貧也。實是者乃諦實之言也。",
    "X63n1241_001:0265a14": "身貧者。為闕世財七寶等也。道不貧者。若論其道",
    "X63n1241_001:0265a15": "則河沙功德無量法財用無窮盡。雖無卓錐之地。",
    "X63n1241_001:0265a16": "實是價直娑婆。故曰實是身貧道不貧也。下文明",
    "X63n1241_001:0265a17": "出也。",
    "X63n1241_001:0265a18": "貧則身常被縷褐。道即心藏無價珍。",
    "X63n1241_001:0265a19": "貧則身乏嚴飾。謂之身貧也。其道可尊可貴。實非",
    "X63n1241_001:0265a20": "貧也。古德云。袈裟破後重重補。糧食無時旋旋營。",
    "X63n1241_001:0265a21": "是以迦葉著糞掃衣。佛贊為上行之衣。節食儉衣",
    "X63n1241_001:0265a22": "為知足故也。道則心藏無價珍者。世間七珍金銀",
    "X63n1241_001:0265a23": "瑠璃珊瑚車渠真珠碼碯等寶。皆有價直。唯有心",
    "X63n1241_001:0265a24": "寶故無價也。達磨云。於諸法中心法為上。於諸寶",
    "X63n1241_001:0265b01": "中心寶為上。此寶無形。非具道眼卒難可見。故曰",
    "X63n1241_001:0265b02": "藏無價珍也。",
    "X63n1241_001:0265b03": "無價珍。用無盡。利物應緣終不恡。",
    "X63n1241_001:0265b04": "再言無價珍者。明此寶實非世間之寶也。用無盡",
    "X63n1241_001:0265b05": "者。世間之寶皆有限量。用皆有盡。設使壽同彭祖",
    "X63n1241_001:0265b06": "(保八百年人也)。富似石崇(富無雙貴人也)。乃一世之榮也。唯此心",
    "X63n1241_001:0265b07": "寶用無盡也。上至十方諸佛。經無量劫。受用不盡。",
    "X63n1241_001:0265b08": "西天二十八祖用不盡。唐土六祖用不盡。天下老",
    "X63n1241_001:0265b09": "和尚用不盡。即今山僧用不盡也。利物應緣終不",
    "X63n1241_001:0265b10": "恡者。十字街頭堂堂分付。何曾恡惜。自是時人不",
    "X63n1241_001:0265b11": "肯承當。古德云。驪珠不是驪龍惜。自是時人不解",
    "X63n1241_001:0265b12": "求。",
    "X63n1241_001:0265b13": "三身四智體中圓。八解六通心地印。",
    "X63n1241_001:0265b14": "三身四智八解六通者。乃覺性功用得名也。地以",
    "X63n1241_001:0265b15": "能生為義。印以号令為義也。所言三身者。法身．報",
    "X63n1241_001:0265b16": "身．化身也。四智者大圓鏡智．平等性智．妙觀察智．",
    "X63n1241_001:0265b17": "成所作智也。八解者。一內觀色解脫。二外觀色解",
    "X63n1241_001:0265b18": "脫。三淨處解脫。四空無邊處解脫。五識無邊處解脫。",
    "X63n1241_001:0265b19": "六無所有處解脫。七非想處解脫。八究竟滅處解",
    "X63n1241_001:0265b20": "脫。此八處解脫即八識解脫。所言八識者。即眼耳",
    "X63n1241_001:0265b21": "鼻舌身意為六識。七傳送識。八阿賴耶即含藏識",
    "X63n1241_001:0265b22": "也。所以轉八識為四智。束四智為三身也。今言轉",
    "X63n1241_001:0265b23": "八識為四智者。轉眼耳鼻舌身五識為成所作智。轉第六意識為妙觀察",
    "X63n1241_001:0265b24": "智。轉七傳送識末那識為平等性智。轉八含藏識",
    "X63n1241_001:0265c01": "阿賴耶識為大圓鏡智。束四智為三身者。以成所",
    "X63n1241_001:0265c02": "作智妙觀察智為化身。平等性智為報身。大圓鏡",
    "X63n1241_001:0265c03": "智為法身。此之三身祇一身也。要識一身麼。頭圓",
    "X63n1241_001:0265c04": "象天。足方似地。古貌稜層。丈夫意氣。",
    "X63n1241_001:0265c05": "上士一決一切了。中下多聞多不信。",
    "X63n1241_001:0265c06": "無上妙法。唯上人所聞即能諦了。故云上士一決",
    "X63n1241_001:0265c07": "一切了也。是以上士相見目擊道存。中下之人祇",
    "X63n1241_001:0265c08": "益多聞。所以云言多則去道轉遠。故曰中下多聞",
    "X63n1241_001:0265c09": "多不信也。然則三教所有言詮則皆然也。大乘菩",
    "X63n1241_001:0265c10": "薩一聞千悟得大總持。諸小乘人不任此法也。老",
    "X63n1241_001:0265c11": "子云。上士聞道懃而行之。中士聞道若存若亡。下",
    "X63n1241_001:0265c12": "士聞道而大笑之。不笑不足為道也。傳云。可與言",
    "X63n1241_001:0265c13": "而與言。不可與言而不與言。可與言而不與言謂",
    "X63n1241_001:0265c14": "之失人。不可與言而與言謂之失言也。故寒山詩",
    "X63n1241_001:0265c15": "云。上人心猛利。一聞便知妙。中流心清淨。審思云",
    "X63n1241_001:0265c16": "甚要。下士鈍暗癡。頑皮最難裂。直待血淋頭。始知",
    "X63n1241_001:0265c17": "自摧滅。看取開眼賊。閙市集人決。死屍棄如塵。此",
    "X63n1241_001:0265c18": "時向誰說。男兒大丈夫。一刀兩斷截。人面禽獸心。",
    "X63n1241_001:0265c19": "造作何時歇。先聖激勵如此。其有善根者聞之必",
    "X63n1241_001:0265c20": "有感焉。",
    "X63n1241_001:0265c21": "但自懷中解垢衣。誰能向外誇精進。",
    "X63n1241_001:0265c22": "垢衣者即無明煩惱也。衣者以盖覆為義。垢者即",
    "X63n1241_001:0265c23": "塵垢也。塵以染污為義。此之無明能盖覆清淨法",
    "X63n1241_001:0265c24": "體。能染污微妙覺性。故喻垢衣也。但自懷中解垢",
    "X63n1241_001:0266a01": "衣者。況此己事非他人可為故也。從等覺已還皆",
    "X63n1241_001:0266a02": "是垢衣大士也。見性之人潛藏密用。不為塵勞無",
    "X63n1241_001:0266a03": "明盖覆。故云解垢衣也。古德云。卸却膩脂帽子。脫",
    "X63n1241_001:0266a04": "却骨臭布衫。擺手出荊棘林。得大自在也。小乘之",
    "X63n1241_001:0266a05": "人專求事相。雖身圍法座。心遶法塵。是外誇精進",
    "X63n1241_001:0266a06": "也。寶公云。人定亥。勇猛精進成懈怠。即其謂也。",
    "X63n1241_001:0266a07": "從佗謗。任他非。把火燒天徒自疲。",
    "X63n1241_001:0266a08": "以言毀辱謂之謗。以是為不是謂之非也。見性之",
    "X63n1241_001:0266a09": "人十二時中所遇順逆之境心則安然。不為萬境",
    "X63n1241_001:0266a10": "所轉也。一任毀謗於我。我既不受。惡言謗瀆返自",
    "X63n1241_001:0266a11": "皈己。所謂自作自受也。譬若有人手執火燧擬欲",
    "X63n1241_001:0266a12": "燒天。徒自困疲終不可得。故云把火燒天徒自疲",
    "X63n1241_001:0266a13": "也。",
    "X63n1241_001:0266a14": "我聞恰似飲甘露。銷融頓入不思議。",
    "X63n1241_001:0266a15": "我聞毀謗之言。恰似飲甘露。心自清涼不生熱惱。",
    "X63n1241_001:0266a16": "未了之人聞毀謗是非之言。心生煩惱。所謂驀然",
    "X63n1241_001:0266a17": "一處撥著。三處一時火起。不可止也。古德云。覺華",
    "X63n1241_001:0266a18": "有種無人種。心火無烟日日燒。唯見性之人所聞",
    "X63n1241_001:0266a19": "逆順之言。心得自在。即入不思議解脫妙門。故云",
    "X63n1241_001:0266a20": "銷融頓入不思議也。",
    "X63n1241_001:0266a21": "觀惡言。是功德。此則成吾善知識。",
    "X63n1241_001:0266a22": "耳聞惡言不起嗔心。即能成就定慧之力也。不為",
    "X63n1241_001:0266a23": "六賊盜竊家寶。功德法財從此增長。則知彼毀謗",
    "X63n1241_001:0266a24": "之人返乃為我善知識也。不言聞惡言而言觀者。",
    "X63n1241_001:0266b01": "即六根互用也。我佛世尊成道之日。群魔競作。如",
    "X63n1241_001:0266b02": "來哀愍此輩。即入慈心三昧。是時魔眾終不能害。",
    "X63n1241_001:0266b03": "此乃成就萬德莊嚴定慧功德也。",
    "X63n1241_001:0266b04": "不因訕謗起怨親。何表無生慈忍力。",
    "X63n1241_001:0266b05": "若不因上來訕毒毀謗之言加及於我。我即了善",
    "X63n1241_001:0266b06": "惡之聲皆不可得。譬若風過樹頭。祇聞其聲不生",
    "X63n1241_001:0266b07": "分別善惡之音。即起怨親平等之心。以能成就慈",
    "X63n1241_001:0266b08": "悲喜捨四無量心。即於時中所遇逆順之境。以平",
    "X63n1241_001:0266b09": "等心坦然自在無有罣礙。若不如此。則何以表我",
    "X63n1241_001:0266b10": "無生慈忍道力耶。",
    "X63n1241_001:0266b11": "宗亦通。說亦通。",
    "X63n1241_001:0266b12": "宗通者即法通也。法非言說。言說非法。雲門云。東",
    "X63n1241_001:0266b13": "海鯉魚打一棒。雨似盆傾。天衣云。山僧倒騎佛殿。",
    "X63n1241_001:0266b14": "諸人返著草鞋。乃至青平般土。皈宗拽石。德山入",
    "X63n1241_001:0266b15": "門便棒。臨濟入門便喝。如上垂慈。若無悟心如何",
    "X63n1241_001:0266b16": "明得耶。直須洞明宗旨。深達本源。直下明宗。不同",
    "X63n1241_001:0266b17": "圓漸。故曰宗通也。說通者即義通也。善能講說十",
    "X63n1241_001:0266b18": "二部經。明法相數一一了知。無有疑誤。故曰說通",
    "X63n1241_001:0266b19": "也。今言宗亦通說亦通者。則是法義雙通。能具此",
    "X63n1241_001:0266b20": "者極難得其人。法門後進不曉其旨。互相是非。傳",
    "X63n1241_001:0266b21": "曰。西天則分河飲水。此土乃禪律相非。皆不明法",
    "X63n1241_001:0266b22": "義二門也。圭峯云。經如繩墨。揩定邪正。繩墨非巧。",
    "X63n1241_001:0266b23": "巧者必以繩墨為憑。經論非禪。參禪者必以經論",
    "X63n1241_001:0266b24": "為準。古德云。今人看古教。未免心中閙。欲免心中",
    "X63n1241_001:0266c01": "閙。應須看古教。傳云。經是佛語。禪是佛心。諸佛心",
    "X63n1241_001:0266c02": "口必不相違也。大師始者聽習天台智者教觀。後",
    "X63n1241_001:0266c03": "有發明知見。往曹溪六祖印可。故深明此旨。故曰",
    "X63n1241_001:0266c04": "宗亦通說亦通也。",
    "X63n1241_001:0266c05": "定慧圓明不滯空。",
    "X63n1241_001:0266c06": "因中謂之止觀。果上謂之定慧。定慧不二謂之圓",
    "X63n1241_001:0266c07": "明。此圓明之性非小乘斷定。故曰不滯空也。良由",
    "X63n1241_001:0266c08": "一切眾生從無量劫來為無明煩惱所醉。不能出",
    "X63n1241_001:0266c09": "離生死者。唯無明昏散所病也。是以聖人立止觀",
    "X63n1241_001:0266c10": "二法治之。即以止止散。即散而寂。以觀觀昏。即昏",
    "X63n1241_001:0266c11": "而朗。則轉成定慧二法。定慧不二謂之圓明。圓明",
    "X63n1241_001:0266c12": "一法也。此之一法。諸佛功德無量法財妙用無盡。",
    "X63n1241_001:0266c13": "皆在圓明華藏海中受用也。",
    "X63n1241_001:0266c14": "非但我今獨達了。恒沙諸佛體皆同。",
    "X63n1241_001:0266c15": "真覺自云。非獨我今達了如上圓明法性。乃至恒",
    "X63n1241_001:0266c16": "沙諸佛圓明覺體盡皆同也。故經云。不唯我知是",
    "X63n1241_001:0266c17": "相。十方佛亦然。所言恒沙者。從喻得名也。西竺有",
    "X63n1241_001:0266c18": "河名曰恒河。此河方四十里。其中有沙。沙細如麵。",
    "X63n1241_001:0266c19": "世尊說法多以此河中沙比其數量。今永嘉依經",
    "X63n1241_001:0266c20": "而言也。",
    "X63n1241_001:0266c21": "師子吼。無畏說。百獸聞之皆腦裂。",
    "X63n1241_001:0266c22": "師子為獸中之王。若哮吼一聲。群狐屏跡。百獸悉",
    "X63n1241_001:0266c23": "皆腦裂恐怖而走。以喻大乘菩薩所說圓頓法音。",
    "X63n1241_001:0266c24": "魔宮振動。諸小乘器不任大法。各生疑惑而不悟",
    "X63n1241_001:0267a01": "解。所以華嚴會上如聾如瘂。不能信受。祇如德山",
    "X63n1241_001:0267a02": "入門便棒。臨濟入門便喝。能有幾箇承當。",
    "X63n1241_001:0267a03": "香象奔波失却威。天龍寂聽生欣悅。",
    "X63n1241_001:0267a04": "香象喻小乘聲聞緣覺定性之人不能回心向大。",
    "X63n1241_001:0267a05": "所聞圓頓大乘不能諦信。是以法華五千退席禮",
    "X63n1241_001:0267a06": "佛而去。譬若象王雖有威德。若聞師子吼時即失",
    "X63n1241_001:0267a07": "威奔走。故曰香象奔波失却威也。天龍寂聽生欣",
    "X63n1241_001:0267a08": "悅者。諸天龍王聞師子吼時心則欣然而悅也。以",
    "X63n1241_001:0267a09": "喻大乘菩薩之人聞佛所說大法。心生歡喜踊躍",
    "X63n1241_001:0267a10": "無量也。如須菩提在般若會中聞佛所說般若喜",
    "X63n1241_001:0267a11": "極成悲。故金剛經云。爾時須菩提涕泪悲泣而白",
    "X63n1241_001:0267a12": "佛言。希有世尊。我從昔來所得慧眼。未曾得聞如",
    "X63n1241_001:0267a13": "是之經。即其義也。",
    "X63n1241_001:0267a14": "遊江海。涉山川。尋師訪道為參禪。",
    "X63n1241_001:0267a15": "所遊江海涉歷山川。途路疲勞奔馳南北。非為別",
    "X63n1241_001:0267a16": "事。乃為參尋知識決擇死生。所謂無常迅速生死",
    "X63n1241_001:0267a17": "事大。古投子云。一切世人向緊急處却閑慢。閑慢",
    "X63n1241_001:0267a18": "處却緊急。若欲出離生死。須遇善知識為增上緣。",
    "X63n1241_001:0267a19": "發明己事。實非小緣也。所謂青山長在知識難逢。",
    "X63n1241_001:0267a20": "故曰尋師訪道為參禪也。",
    "X63n1241_001:0267a21": "自從認得曹溪路。了知生死不相關。",
    "X63n1241_001:0267a22": "自從往曹溪六祖印證心地法門。了知一切諸法",
    "X63n1241_001:0267a23": "無生無滅無去無來。若悟此箇法門。則了悟本來",
    "X63n1241_001:0267a24": "生死不相干涉。故云了知生死不相關也。若得如",
    "X63n1241_001:0267b01": "此也。妙用無窮通身應物。行住坐臥語默作做。舉",
    "X63n1241_001:0267b02": "動施為折旋俯仰。無非皆在大寂定中明明受用。",
    "X63n1241_001:0267b03": "下文可見也。",
    "X63n1241_001:0267b04": "行亦禪。坐亦禪。語默動靜體安然。",
    "X63n1241_001:0267b05": "祖宗門下頭頭垂示拍拍齊彰。傳曰。念念釋迦出",
    "X63n1241_001:0267b06": "世。步步彌勒下生。分別現文殊之心。動用運普賢",
    "X63n1241_001:0267b07": "之行。門門而皆出甘露。味味而盡是醍醐。不出菩",
    "X63n1241_001:0267b08": "提之林。長處華藏之海。晃晃而無塵不透。朝朝而",
    "X63n1241_001:0267b09": "溢目騰輝。豈勞妙辨以宣揚。何假神通而顯示。若",
    "X63n1241_001:0267b10": "如此也。行住坐臥觸目遇緣。雖應用千差且真如",
    "X63n1241_001:0267b11": "之性湛然不動。故云。行亦禪。坐亦禪。語默動靜體",
    "X63n1241_001:0267b12": "安然也。",
    "X63n1241_001:0267b13": "縱遇鋒刀常坦坦。假饒毒藥也閑閑。",
    "X63n1241_001:0267b14": "十二時中既動靜皆為佛事。假饒有人以利刀毒",
    "X63n1241_001:0267b15": "藥加及我。我則坦然閑暇無所畏也。故靈山會上",
    "X63n1241_001:0267b16": "有五百比丘得四禪定具五神通。以宿命智各觀",
    "X63n1241_001:0267b17": "過去殺父殺母及諸重罪。於自心中各懷疑怖。於",
    "X63n1241_001:0267b18": "是文殊仗劒持逼如來。世尊謂文殊曰。住住。不應",
    "X63n1241_001:0267b19": "作逆。勿得害我。我必被害。為善被害。文殊師利。從",
    "X63n1241_001:0267b20": "本已來無有我人。但以內心見有我人。內心起時",
    "X63n1241_001:0267b21": "我必被害則名為害。五百比丘自悟本心如夢如",
    "X63n1241_001:0267b22": "幻。於夢幻中無有我人。乃至能生所生父母。於是",
    "X63n1241_001:0267b23": "五百比丘同聲贊言。文殊師利大智士。深達法源",
    "X63n1241_001:0267b24": "底。自手握利劒。持逼如來身。如劒佛亦爾。一相無",
    "X63n1241_001:0267c01": "有二。無相無所生。是中云何殺。天衣徵云。作麼生",
    "X63n1241_001:0267c02": "說箇如劒佛亦爾。若明此箇因緣。故能縱遇鋒刀",
    "X63n1241_001:0267c03": "常坦坦。假饒毒藥也閑閑也。",
    "X63n1241_001:0267c04": "我師得見然燈佛。多劫曾為忍辱仙。",
    "X63n1241_001:0267c05": "非獨我今修此忍辱。乃至十方諸佛釋迦如來盡",
    "X63n1241_001:0267c06": "皆修此忍辱苦行也。所言然灯佛者。世尊因地為",
    "X63n1241_001:0267c07": "雪山童子時。值然灯如來出世。將五百金錢親買",
    "X63n1241_001:0267c08": "蓮華往彼献佛。願我成等正覺。然灯如來為其授",
    "X63n1241_001:0267c09": "記。汝於來世當得作佛。號釋迦牟尼。說法度人與",
    "X63n1241_001:0267c10": "我無異。故云我師得見然灯佛也。忍辱仙者。世尊",
    "X63n1241_001:0267c11": "因地為忍辱仙人。在於山中修諸苦行。值歌利王",
    "X63n1241_001:0267c12": "與諸宮人入山遊獵。王晝寢時諸宮人各去遊山。",
    "X63n1241_001:0267c13": "忽見菴中有一仙人儼然獨坐。是諸宮人俱來瞻",
    "X63n1241_001:0267c14": "仰。王起問諸近臣。宮人何在。左右奏曰往彼仙人",
    "X63n1241_001:0267c15": "菴所也。王怒躬自拔劒殺彼仙人。於其手足節節",
    "X63n1241_001:0267c16": "支解。時彼仙人神色不動。王怪而問曰。我今殺汝",
    "X63n1241_001:0267c17": "汝還嗔否。答曰否。王曰汝雖不言嗔。必懷嗔怒。答",
    "X63n1241_001:0267c18": "曰我心若嗔不得平復。我心不嗔。使我此身平復",
    "X63n1241_001:0267c19": "如故。言訖。即時仙人平復如故。王見甚異驚怖而",
    "X63n1241_001:0267c20": "走。至於中路天降風雨霹靂雲霧。迷失道徑終不",
    "X63n1241_001:0267c21": "能去。迴入山中至仙人所求乞懺悔也。乃至捨身",
    "X63n1241_001:0267c22": "飼餓虎。割肉濟鷹飢。已至種種苦行非止一劫。故",
    "X63n1241_001:0267c23": "云多劫曾為忍辱仙也。",
    "X63n1241_001:0267c24": "幾回生。幾回死。生死悠悠無定止。",
    "X63n1241_001:0268a01": "此乃真覺傷歎之辭也。未發菩提心已前。經無量",
    "X63n1241_001:0268a02": "劫受無量身。生死海中浪自出沒無有了時。於不",
    "X63n1241_001:0268a03": "遷境上空受輪迴。向無脫法中妄生纏縛。如春蚕",
    "X63n1241_001:0268a04": "之作繭。似秋蛾之赴灯。以二見之絲。纏無明之質。",
    "X63n1241_001:0268a05": "以無明貪愛之翅。撲生死之火輪。從生至死無有",
    "X63n1241_001:0268a06": "休息。如繩繫飛鳥。放去又還來。故云。幾回生。幾回",
    "X63n1241_001:0268a07": "死。生死悠悠無定止也。",
    "X63n1241_001:0268a08": "自從頓悟了無生。於諸榮辱何憂喜。",
    "X63n1241_001:0268a09": "自從頓悟了一切法皆悉無生。則於諸榮辱之境",
    "X63n1241_001:0268a10": "有何憂喜。良由至人於生死界內得其自在。故寒",
    "X63n1241_001:0268a11": "山詩云。莊生說送終。天地為棺槨。吾皈此有時。唯",
    "X63n1241_001:0268a12": "須一番泊。死作餒青蠅。吊不勞白鶴。餓著首陽山。",
    "X63n1241_001:0268a13": "生廉死亦樂。若得其旨即頓悟了無生也。於諸榮",
    "X63n1241_001:0268a14": "辱何憂喜者。既能頓悟無生。生死尚得自在。即知",
    "X63n1241_001:0268a15": "榮辱之境則可外矣。榮辱既忘。憂喜之心從何而",
    "X63n1241_001:0268a16": "有也。",
    "X63n1241_001:0268a17": "入深山。住蘭若。岑崟幽邃長松下。",
    "X63n1241_001:0268a18": "入深山者。則非闠閙之處也。住蘭若者。具足應云",
    "X63n1241_001:0268a19": "阿蘭若。即僧舍也。岑崟者。山之高貌也。長松下者。",
    "X63n1241_001:0268a20": "即物外優遊之地也。見性之人隨緣度日任性逍",
    "X63n1241_001:0268a21": "遙。或入深山或居岩谷。隨處建立應物無方。無不",
    "X63n1241_001:0268a22": "可也。白雲青嶂。松下水邊。皆道人之境界也。",
    "X63n1241_001:0268a23": "優遊靜坐野僧家。閴寂安居實蕭洒。",
    "X63n1241_001:0268a24": "優遊者。不拘繫之貌也。出家之士識心達本。優遊",
    "X63n1241_001:0268b01": "三界脫洒四生。不為塵勞縈絆。逍遙自在。靜坐安",
    "X63n1241_001:0268b02": "居。故雪竇云。出家兒得與麼尊貴。得與麼高上。萬",
    "X63n1241_001:0268b03": "乘位高而不挹。五侯門峻而不趍。目對千山心閑",
    "X63n1241_001:0268b04": "一境。重重嵓樹垂陰善吉之門。疊疊溪雲布彩維",
    "X63n1241_001:0268b05": "摩之室。此中相見。豈不快哉也。",
    "X63n1241_001:0268b06": "覺則了。不施功。一切有為法不同。",
    "X63n1241_001:0268b07": "覺了一切諸法即不施有為功行也。有為功行非",
    "X63n1241_001:0268b08": "究竟也。故寒山云。我見轉輪王。千子常圍遶。十善",
    "X63n1241_001:0268b09": "化四天。莊嚴多七寶。七寶鎮隨身。莊嚴甚妙好。一",
    "X63n1241_001:0268b10": "朝福報盡。猶若栖蘆鳥。還作牛領蟲。六趣受業道。",
    "X63n1241_001:0268b11": "況復諸凡夫。無常豈長保。以此而知。有功之功功",
    "X63n1241_001:0268b12": "皆無常。無功之功功不虗棄。故云一切有為法不",
    "X63n1241_001:0268b13": "同也。",
    "X63n1241_001:0268b14": "住相布施生天福。猶如仰箭射虗空。",
    "X63n1241_001:0268b15": "住相布施者。不與般若相應。為著相故成有為功",
    "X63n1241_001:0268b16": "行。非究竟。故古德云。若般若不修。萬行虗設。所修",
    "X63n1241_001:0268b17": "功行不能稱性也。所言布施者。運心廣大謂之布。",
    "X63n1241_001:0268b18": "推己惠人謂之施。故曰布施也。即六度之一度也。",
    "X63n1241_001:0268b19": "生天福者。所感果報祇生天之福也。終非究竟。譬",
    "X63n1241_001:0268b20": "如仰箭射空。終不至天也。",
    "X63n1241_001:0268b21": "勢力盡。箭還墮。招得來生不如意。",
    "X63n1241_001:0268b22": "仰箭射空。勢力既盡終墜於地。人天福謝亦復如",
    "X63n1241_001:0268b23": "是。所謂人間四相天上五衰。皆福謝之相也。所言",
    "X63n1241_001:0268b24": "四相者。一生相。二老相。三病相。四死相也。五衰者。",
    "X63n1241_001:0268c01": "一花冠墮地。二目睫瞤動。三眷屬離散。四身光自",
    "X63n1241_001:0268c02": "滅。五不樂本座也。招得來生不如意者。古德云。人",
    "X63n1241_001:0268c03": "天福報為三生冤。人罕知之。良由世人因其福力",
    "X63n1241_001:0268c04": "不明其本就上增添。以此世福恣情娛樂。臨命終",
    "X63n1241_001:0268c05": "時福盡業在。返墮惡道受種種苦。故云招得來生",
    "X63n1241_001:0268c06": "不如意也。",
    "X63n1241_001:0268c07": "爭似無為實相門。一超直入如來地。",
    "X63n1241_001:0268c08": "故知諸位小乘人天福報有為之法皆非究竟也。",
    "X63n1241_001:0268c09": "爭似無為實相門。一超直入如來清淨覺地。此之",
    "X63n1241_001:0268c10": "一路。從來千聖不曾蹈著。向第二門中略憑言說。",
    "X63n1241_001:0268c11": "所以西竺初祖云。法本法無法。無法法亦法。今付",
    "X63n1241_001:0268c12": "無法時。法法何曾法。則法法絕待。盡皆照體獨立。",
    "X63n1241_001:0268c13": "如指不自觸。如刀不自割。如地不自堅。如水不自",
    "X63n1241_001:0268c14": "濕。如火不自熱。如風不自動。如耳不自聞。如鼻不",
    "X63n1241_001:0268c15": "自嗅。如舌不自了。如身不自覺。如意不自知。如眼",
    "X63n1241_001:0268c16": "不自見。所以云。若眼作眼解則生眼倒。若眼作無",
    "X63n1241_001:0268c17": "眼解則生無眼倒。若執有眼即迷其無眼。由有眼",
    "X63n1241_001:0268c18": "故則妙見不通。故經云。無眼無色。復有迷眼作無",
    "X63n1241_001:0268c19": "眼者即失其真眼。如生盲人不能辨色。故經云。譬",
    "X63n1241_001:0268c20": "如眼敗之士。其於五色不能復利。諸聲聞人亦復",
    "X63n1241_001:0268c21": "如是。唯其如來得真天眼。常在不昧。悉見諸佛國",
    "X63n1241_001:0268c22": "土。以不二見故。即不仝凡夫。所見悉能見故。不仝",
    "X63n1241_001:0268c23": "聲聞。所見不同凡夫所見。謂之超凡。不同聲聞所",
    "X63n1241_001:0268c24": "見。謂之越聖。既能超凡越聖。即達佛之知見。故云",
    "X63n1241_001:0269a01": "一超直入如來地也。",
    "X63n1241_001:0269a02": "但得本。莫愁末。如淨瑠璃含寶月。",
    "X63n1241_001:0269a03": "若得其本。末可知也。古德云。今之講者偏彰漸義。",
    "X63n1241_001:0269a04": "禪者唯播頓宗。禪講相違。胡越之隔。由是人與法",
    "X63n1241_001:0269a05": "差。法與人病。佛意本末難見散義浩愽難尋。然而",
    "X63n1241_001:0269a06": "泛學雖多。秉志極少。以本接末則可知矣。故云但",
    "X63n1241_001:0269a07": "得本莫愁末也。如淨琉璃含寶月者。琉璃喻法身",
    "X63n1241_001:0269a08": "妙境。寶月喻解脫真智。境智冥合瑩徹十方。爍爍",
    "X63n1241_001:0269a09": "靈光騰今騰古。猶如琉璃盤內更盛明月也。",
    "X63n1241_001:0269a10": "我今解此如意珠。自利利他終不竭。",
    "X63n1241_001:0269a11": "如意珠者。摩尼寶珠也。唯此一珠具諸功德。於諸",
    "X63n1241_001:0269a12": "寶中此寶為上。利用如意。可喻心寶也。經云。獨王",
    "X63n1241_001:0269a13": "頂上有此一珠。不妄與人。此之一寶非從外得。但",
    "X63n1241_001:0269a14": "猶一切眾生妄念蓋覆不能明現。古德云。譬如衣",
    "X63n1241_001:0269a15": "下明珠。雖明不照。似宅中寶藏。似有如無。今日永",
    "X63n1241_001:0269a16": "嘉解此一珠賑濟有情。用無窮盡。故云終不竭也。",
    "X63n1241_001:0269a17": "江月照。松風吹。永夜清霄何所為。",
    "X63n1241_001:0269a18": "入夜月華牕底白。有時松韻枕根清。此箇消息。設",
    "X63n1241_001:0269a19": "使千聖出興。具無碍辨才。也說不及。放一線道。且",
    "X63n1241_001:0269a20": "向建化門中略憑話會。強而言之。此是文殊普賢",
    "X63n1241_001:0269a21": "大人境界。一切眾生雖生其中而不自知。諸小乘",
    "X63n1241_001:0269a22": "人不能趣向也。此之境界不凡不聖。雖難可見。祇",
    "X63n1241_001:0269a23": "在目前。山高海濶栢短松長。柳綠花紅鶯吟鶴唳。",
    "X63n1241_001:0269a24": "江月照。松風吹。永夜清霄何所為。若是本分道人。",
    "X63n1241_001:0269b01": "一覺直到天曉也。",
    "X63n1241_001:0269b02": "佛性戒珠心地印。霧露雲霞體上衣。",
    "X63n1241_001:0269b03": "般若是一法。佛說種種名。或謂之佛性。或謂之戒",
    "X63n1241_001:0269b04": "珠。或謂之心地。或謂之心印。皆一法也。隨其功用",
    "X63n1241_001:0269b05": "各得異名。能覺知故名曰佛性。瑩淨無垢名曰戒",
    "X63n1241_001:0269b06": "珠。能生諸法名曰心地。號令群品名之曰印也。雖",
    "X63n1241_001:0269b07": "有三名而無三法。以此而推。森羅萬象觸目遇緣。",
    "X63n1241_001:0269b08": "器界山河皆同一體。霧露雲霞盡非他物。故曰霧",
    "X63n1241_001:0269b09": "露雲霞體上衣也。",
    "X63n1241_001:0269b10": "降龍鉢。解虎錫。",
    "X63n1241_001:0269b11": "鉢盂錫杖皆道具之名也。鉢盂即應量器也。錫杖",
    "X63n1241_001:0269b12": "者。振作錫聲也。所言降龍鉢解虎錫者。各隨緣起",
    "X63n1241_001:0269b13": "而得名。降龍鉢者。因世尊降火龍外道也。昔者有",
    "X63n1241_001:0269b14": "三迦葉投佛出家。退失道心。侍火龍外道。佛觀其",
    "X63n1241_001:0269b15": "根性既熟。即往度之。爾時往彼求宿。時迦葉言。此",
    "X63n1241_001:0269b16": "無空室可宿。唯有火龍石窟。還可宿否。佛往彼宿。",
    "X63n1241_001:0269b17": "是時中夜火龍現通。鼻中出烟鱗甲生火。逡巡熾",
    "X63n1241_001:0269b18": "然欲害於佛。爾時世尊即起慈心。現三昧火。漸漸",
    "X63n1241_001:0269b19": "明瑩。火龍毒火返自燒身無處逃避。唯見世尊寶",
    "X63n1241_001:0269b20": "鉢之中清凉廣大。乃自投身入於鉢內。故名降龍",
    "X63n1241_001:0269b21": "鉢也。解虎錫者。始因高僧稠禪師在懷州王屋山",
    "X63n1241_001:0269b22": "習定。見二虎鬪。即以錫杖以中解之。二虎各自分",
    "X63n1241_001:0269b23": "去。遂此名焉。故云降龍鉢解虎錫也。",
    "X63n1241_001:0269b24": "兩鈷金鐶鳴歷歷。",
    "X63n1241_001:0269c01": "兩鈷者。表真俗二諦也。六鐶者。表六波羅蜜也。中",
    "X63n1241_001:0269c02": "心表中道也。鳴歷歷者。振錫之聲。上士聞之即可",
    "X63n1241_001:0269c03": "入道。小乘錫杖即四鈷十二鐶也。四鈷表四諦。十",
    "X63n1241_001:0269c04": "二鐶表十二因緣。中心浮圖表住持三寶也。忽若",
    "X63n1241_001:0269c05": "在衲僧手中何如表示。祇如大師當時持往曹溪",
    "X63n1241_001:0269c06": "親見六祖。遶禪床三匝。大振一下。且道成得什麼",
    "X63n1241_001:0269c07": "邊事。明眼衲僧試定當看。",
    "X63n1241_001:0269c08": "不是標形虗事持。如來寶杖親蹤跡。",
    "X63n1241_001:0269c09": "不是外現威儀標其形體虗然自謂任持也。故寶",
    "X63n1241_001:0269c10": "公云。丈夫運用堂堂。逍遙自在無方。一切不能為",
    "X63n1241_001:0269c11": "害。堅固猶若金剛。豈虗事持耶。如來寶杖親蹤跡",
    "X63n1241_001:0269c12": "者。經云。佛告比丘。汝等應受持錫杖。所以者何。過",
    "X63n1241_001:0269c13": "去如來現在諸佛皆執持故。為聖人標幟也。故曰",
    "X63n1241_001:0269c14": "如來寶杖親蹤跡也。如或不薦。問取德山老人。",
    "X63n1241_001:0269c15": "不求真。不斷妄。了知二法空無相。",
    "X63n1241_001:0269c16": "不求真。故越凡夫法也。不斷妄。故越二乘法也。二",
    "X63n1241_001:0269c17": "乘之人弃妄求真。斷煩惱求菩提。證有為涅柈。故",
    "X63n1241_001:0269c18": "非究竟出離之道也。大乘之人更不求真亦不斷",
    "X63n1241_001:0269c19": "妄。則知真妄二法本無相狀。故寶公云。也無頭。也",
    "X63n1241_001:0269c20": "無手。世界壞時渠不朽。故云了知二法空無相也。",
    "X63n1241_001:0269c21": "無相無空無不空。即是如來真實相。",
    "X63n1241_001:0269c22": "上句展轉拂迹。下句直明真諦也。因上所言不求",
    "X63n1241_001:0269c23": "真不斷妄了知二法空無相。永嘉切恐後人落在",
    "X63n1241_001:0269c24": "空無相中。故有此點示也。言無相者。即無諸事法",
    "X63n1241_001:0270a01": "也。無空者。即無諸理法也。無不空者。則能遣之法",
    "X63n1241_001:0270a02": "亦空也。即是如來真實相者。即入如來無相微妙",
    "X63n1241_001:0270a03": "法門也。",
    "X63n1241_001:0270a04": "心鏡明鑑無罣碍。廓然瑩徹周沙界。",
    "X63n1241_001:0270a05": "心鏡既明。鑒物無碍。傳曰。諸智慧者以譬喻得解。",
    "X63n1241_001:0270a06": "明心之士其心猶如明鏡。能接眾象盡入其中。無",
    "X63n1241_001:0270a07": "有窒碍。清淨含容無有邊際。古德云。打破鏡來與",
    "X63n1241_001:0270a08": "汝相見。盡十方世界是一面鏡。且向什麼處下手。",
    "X63n1241_001:0270a09": "若向這裡薦得。靈光透漏無蓋覆處。故云廓然瑩",
    "X63n1241_001:0270a10": "徹周沙界也。",
    "X63n1241_001:0270a11": "萬象森羅影現中。一顆圓光非內外。",
    "X63n1241_001:0270a12": "在天燦然。仰而觀之謂之萬象。在地卓爾。俯而察",
    "X63n1241_001:0270a13": "之謂之森羅。傳曰。森羅及萬象。一法之所印。豈從",
    "X63n1241_001:0270a14": "外得耶。祇在一切眾生一念心光影現之中。故云",
    "X63n1241_001:0270a15": "萬象森羅影現中也。一顆圓光非內外者。一点光",
    "X63n1241_001:0270a16": "明無表無裏。靈明烜赫瑩徹十方。無有內外。故肇",
    "X63n1241_001:0270a17": "法師云。會萬法皈於自己者。其為聖人乎。",
    "X63n1241_001:0270a18": "豁達空。撥因果。漭漭蕩蕩招殃禍。",
    "X63n1241_001:0270a19": "豁達空者。乃西天外道所修斷滅空也。撥因果者。",
    "X63n1241_001:0270a20": "一向著空撥無因果也。故知世出世間人天一切",
    "X63n1241_001:0270a21": "因果善惡等業毫髮不差。經云。假使百千劫。所作",
    "X63n1241_001:0270a22": "業不忘。因緣會遇時。果報還自受。且外道不知此",
    "X63n1241_001:0270a23": "法故迷因果也。既落斷滅之見。所招殃過不可言",
    "X63n1241_001:0270a24": "說。譬若大海漭漭蕩蕩無有邊表。故云漭漭蕩蕩",
    "X63n1241_001:0270b01": "招殃過也。",
    "X63n1241_001:0270b02": "棄有著空病亦然。還如避溺而投火。",
    "X63n1241_001:0270b03": "若弃其有見而著無見。則其病亦然也。故古德云。",
    "X63n1241_001:0270b04": "便擬凝心斂念攝事皈空。不瞬不動。閉目藏睛。隨",
    "X63n1241_001:0270b05": "有念起即便破除。細想纔生即便遏捺。如斯見解",
    "X63n1241_001:0270b06": "正是落空外道魂不散底死人。故云弃有著空病",
    "X63n1241_001:0270b07": "亦然也。譬如有人避大水之溺而投火燧之中。故",
    "X63n1241_001:0270b08": "云還如避溺而投火也。",
    "X63n1241_001:0270b09": "捨妄心。取真理。取捨之心成巧偽。",
    "X63n1241_001:0270b10": "若捨虗妄之心。欲取真如之理。則取捨之心成巧",
    "X63n1241_001:0270b11": "偽之行也。傳云。取一邊。捨一邊。徒增妄慮。執自性。",
    "X63n1241_001:0270b12": "逃自性。轉失真源。其由空有兩忘一味雙顯。居斷",
    "X63n1241_001:0270b13": "絕地即煩惱根。信不誣矣。故羅山云。麤飡易飽。細",
    "X63n1241_001:0270b14": "嚼難飢。根本差殊。良由自錯。學般若之人到此切",
    "X63n1241_001:0270b15": "須子細體究。",
    "X63n1241_001:0270b16": "學人不了用修行。真成認賊將為子。",
    "X63n1241_001:0270b17": "學般若之人不了心地法門而修有為功行。皆非",
    "X63n1241_001:0270b18": "究竟。盡屬有為。正在生死岸頭。如棱嚴十種修仙",
    "X63n1241_001:0270b19": "與諸不了義權位行人。皆未能出離也。良由以取",
    "X63n1241_001:0270b20": "捨虗偽之心而謂修證無上菩提。猶如世人認賊",
    "X63n1241_001:0270b21": "為子欲其親的無有是處。故云真成認賊將為子",
    "X63n1241_001:0270b22": "也。",
    "X63n1241_001:0270b23": "損法財。滅功德。莫不由斯心意識。",
    "X63n1241_001:0270b24": "既認賊為子。法財功德如何保任。盡皆失去。故云",
    "X63n1241_001:0270c01": "損法財滅功德也。莫不由斯心意識者。對境覺知",
    "X63n1241_001:0270c02": "異乎木石名之曰心。以心籌量名之曰意。了了別",
    "X63n1241_001:0270c03": "知名之曰識也。以此三法遷流種種諸行。造作種",
    "X63n1241_001:0270c04": "種之業。皆由此也。傳曰。心異則千差競起。心平則",
    "X63n1241_001:0270c05": "萬法坦然。心染則六道四生。心空則一道清淨。故",
    "X63n1241_001:0270c06": "云莫不由斯心意識也。",
    "X63n1241_001:0270c07": "是以禪門了却心。頓入無生知見力。",
    "X63n1241_001:0270c08": "上來所修皆是無益苦行。固非真實也。唯般若一",
    "X63n1241_001:0270c09": "法方為究竟。大般若經云。甚深般若波羅蜜多。是",
    "X63n1241_001:0270c10": "諸佛母。能示世間諸法實相。出家之士得不盡心",
    "X63n1241_001:0270c11": "於此。是以雲門大師警策兄弟曰。一等是蹈破草",
    "X63n1241_001:0270c12": "鞋行脚。拋却父母師長。直須著些子眼睛始得。若",
    "X63n1241_001:0270c13": "遇本色咬猪狗手脚。不惜性命入泥入水相為。有",
    "X63n1241_001:0270c14": "可咬嚼。眨上眉毛。高掛鉢囊一十年二十年。打取",
    "X63n1241_001:0270c15": "徹去。莫愁不成辦。從上諸聖無不擊發勸於此箇",
    "X63n1241_001:0270c16": "門中用心。故云是以禪門了却心。頓入無生知見",
    "X63n1241_001:0270c17": "力也。",
    "X63n1241_001:0270c18": "大丈夫。秉慧劍。般若鋒兮金剛燄。",
    "X63n1241_001:0270c19": "世間之士。有慷慨之志。乘鏌鎁之刃。以忠孝之心。",
    "X63n1241_001:0270c20": "佐贊明君。威武天下。謂之丈夫。今言大丈夫者。具",
    "X63n1241_001:0270c21": "出世之大智。秉智慧之劍。以般若為鋒鋩。中金剛",
    "X63n1241_001:0270c22": "為猛燄。破煩惱網。出生死境界。故云大丈夫也。傳",
    "X63n1241_001:0270c23": "曰。雖女人孺子。有此志者亦名大丈夫。雖八尺巍",
    "X63n1241_001:0270c24": "巍之士。無此志者不名大丈夫也。所言金剛者。金",
    "X63n1241_001:0271a01": "中最剛故曰金剛。極堅極利。喻般若焉。堅故萬物",
    "X63n1241_001:0271a02": "不能摧。利故能摧萬物。唯帝釋有之。福薄者難見。其",
    "X63n1241_001:0271a03": "為用也欲擬皆空。擬山即山崩。擬海即海竭。其功",
    "X63n1241_001:0271a04": "力不可思議。故喻般若也。",
    "X63n1241_001:0271a05": "非但能摧外道心。早曾落却天魔膽。",
    "X63n1241_001:0271a06": "但猶獨也。非獨摧伏西竺六師外道之心。早曾落",
    "X63n1241_001:0271a07": "却天魔膽也。寶星經云。有一魔王於眾魔中而為",
    "X63n1241_001:0271a08": "上首。即於平日以手案地。三千大千世界悉皆搖",
    "X63n1241_001:0271a09": "動。佛成道時。領諸魔眾欲於佛前以手拍地。率須",
    "X63n1241_001:0271a10": "彌山惱害世尊。世尊即入慈心三昧。是時魔王方",
    "X63n1241_001:0271a11": "乃舉手。尚不見地。何況摩觸。是時魔王心膽驚懼",
    "X63n1241_001:0271a12": "而走。故云早曾落却天魔膽也。",
    "X63n1241_001:0271a13": "震法雷。擊法鼓。布慈雲兮洒甘露。",
    "X63n1241_001:0271a14": "般若是一法。佛說種種名。或謂之慧劍。或謂之法",
    "X63n1241_001:0271a15": "雷。或謂之法鼓。或謂之慈雲。或謂之甘露。即是一",
    "X63n1241_001:0271a16": "法隨其功用而得名也。能破疑網。極堅利故。謂之",
    "X63n1241_001:0271a17": "慧劍也。駭動物機。增長善業。故謂之法雷也。聚集",
    "X63n1241_001:0271a18": "人天。善能號令。故謂之法鼓也。能陰覆群生。皆得",
    "X63n1241_001:0271a19": "清凉。故謂之慈雲也。能濟熱惱。沃焦渴故。謂之甘",
    "X63n1241_001:0271a20": "露也。皆般若一法爾也。",
    "X63n1241_001:0271a21": "龍象蹴蹈潤無邊。三乘五性皆惺悟。",
    "X63n1241_001:0271a22": "龍象蹴蹈之所。固非驢騾所踐之地也。三乘者。一",
    "X63n1241_001:0271a23": "菩薩。二聲聞。三緣覺乘也。五性者。一善性。二惡性。",
    "X63n1241_001:0271a24": "三定性。四不定性。五闡提性也。三乘五性惺悟且",
    "X63n1241_001:0271b01": "致。忽遇三種病人來還接得否。患盲者拈槌竪拂",
    "X63n1241_001:0271b02": "他又不見。患聾者語言三昧他又不聞。患瘂者教",
    "X63n1241_001:0271b03": "伊說又說不得。且作麼生接。若接此人不得。佛法",
    "X63n1241_001:0271b04": "無靈驗。昔人雖有此語。爭奈時機不薦。曾有僧請",
    "X63n1241_001:0271b05": "益雲門。師曰汝禮拜著。僧禮拜起。師以拄杖挃(涉票",
    "X63n1241_001:0271b06": "反。撞也)。僧退後。云汝不是患盲。復喚僧近前來。僧近",
    "X63n1241_001:0271b07": "前。云汝不是患聾。乃云會麼。僧云不會。云汝不是",
    "X63n1241_001:0271b08": "患瘂。其僧忽於言下有省。若薦得這箇說話。何止",
    "X63n1241_001:0271b09": "三乘五性盲聾瘖瘂悉皆惺悟。直是須教盡大地",
    "X63n1241_001:0271b10": "人普請作佛去。還委悉麼。雖然如此。若是明眼衲",
    "X63n1241_001:0271b11": "僧。也須子細詳辨。",
    "X63n1241_001:0271b12": "雪山肥膩更無雜。純出醍醐我常納。",
    "X63n1241_001:0271b13": "西竺雪山有草名曰肥膩。潔淨香美。白牛食之所",
    "X63n1241_001:0271b14": "出皆成醍醐上味。非此間腥羶雜血之乳其不潔",
    "X63n1241_001:0271b15": "也。雪山喻一真妙境。香草喻圓修八正道。牛喻照",
    "X63n1241_001:0271b16": "理真智。醍醐喻一乘妙法。以明菩薩不從漸次而",
    "X63n1241_001:0271b17": "修也。大乘根性從初發心便成正覺。所言我常納",
    "X63n1241_001:0271b18": "者。即學般若之士念念與般若相應也。故下文舉",
    "X63n1241_001:0271b19": "法皆入重重無盡事事無碍境界也。",
    "X63n1241_001:0271b20": "一性圓通一切性。一法徧含一切法。",
    "X63n1241_001:0271b21": "一性即一真之性也。一法即一心之法也。一性圓",
    "X63n1241_001:0271b22": "通一切性者。即一性圓通法界性也。一法遍含一",
    "X63n1241_001:0271b23": "切法者。即一心之法遍含無盡法也。壽禪師云。本",
    "X63n1241_001:0271b24": "生末而末表本。體用互興真成俗而俗立真。凡聖",
    "X63n1241_001:0271c01": "交映此顯彼而彼顯此。主伴齊參生成佛而佛度",
    "X63n1241_001:0271c02": "生。因果交徹。境無自性而他成自。心無自性而自",
    "X63n1241_001:0271c03": "成他。理不成就而一即多。事不成就而多即一。相",
    "X63n1241_001:0271c04": "雖虗而恒冥一體。性雖實而常在萬緣。雖顯露難",
    "X63n1241_001:0271c05": "以情求。任超絕而無妨大用。縱橫幻境。在一性而",
    "X63n1241_001:0271c06": "融真。是以八十卷華嚴大經所說。非昔有而今無",
    "X63n1241_001:0271c07": "也。傳曰。三十九品之勝典。終始交羅。一十萬頌之",
    "X63n1241_001:0271c08": "妙言。前後參應。十處十會如帝網之重重。十剎十",
    "X63n1241_001:0271c09": "塵如鏡象之涉入。舉一門則諸門頓顯。談一品則",
    "X63n1241_001:0271c10": "諸品齊彰。道樹始成九天仝會。普光一集十處齊",
    "X63n1241_001:0271c11": "登。新舊無差。前後一念。故末山尼先聽大經。後因",
    "X63n1241_001:0271c12": "參有悟入。方信即今現在華嚴法界之中。有頌云。",
    "X63n1241_001:0271c13": "五蘊山頭古佛堂。毗盧晝夜放毫光。若能於此非",
    "X63n1241_001:0271c14": "同異。即是華嚴遍十方。故云一性圓通一切性。一",
    "X63n1241_001:0271c15": "法徧含一切法也。",
    "X63n1241_001:0271c16": "一月普現一切水。一切水月一月攝。",
    "X63n1241_001:0271c17": "一月普現一切水者。如青霄一月普現江河池沼",
    "X63n1241_001:0271c18": "滄海溪潭等。凡有水處悉皆現月也。一切水月一",
    "X63n1241_001:0271c19": "月攝者。眾水所現唯天上一月爾。華巖一月三舟",
    "X63n1241_001:0271c20": "譬喻。經云。譬如停舟分月彩。舟從東去。一月往東。",
    "X63n1241_001:0271c21": "舟從西去。一月往西。舟從南去。一月往南。舟從北去。",
    "X63n1241_001:0271c22": "一月往北。常住之舟見月不動。如是四維十方盡",
    "X63n1241_001:0271c23": "皆見月。所以云。並安千器。千月不同。一道澄江。一",
    "X63n1241_001:0271c24": "月孤影。乃至淨水穢水清水濁水。甘甜苦澁鹹淡",
    "X63n1241_001:0272a01": "等水。如是於中一時普現。經云。我成道時。見一切",
    "X63n1241_001:0272a02": "眾生盡皆成道。傳曰。諸佛清凉月。常遊畢竟空。眾",
    "X63n1241_001:0272a03": "生心水淨。菩提影現中。信斯言也。",
    "X63n1241_001:0272a04": "諸佛法身入我性。我性還共如來合。",
    "X63n1241_001:0272a05": "眾生心內諸佛。念念證真。諸佛心內眾生。心心作",
    "X63n1241_001:0272a06": "佛。故云諸佛法身入我性。我性仝共如來合也。良",
    "X63n1241_001:0272a07": "由諸佛親證法身也。眾生本具法身也。荊溪云。眾",
    "X63n1241_001:0272a08": "生理具諸佛成。成之與具。莫不性等。故云我性同",
    "X63n1241_001:0272a09": "共如來合也。故寒山云。甞聞釋迦佛。親授然灯記。",
    "X63n1241_001:0272a10": "然灯與釋迦。祇論前後智。前後體非殊。異中無有",
    "X63n1241_001:0272a11": "異。一佛一切佛。心是如來地。即其謂也。",
    "X63n1241_001:0272a12": "一地具足一切地。非色非心非行業。",
    "X63n1241_001:0272a13": "上文曰一性圓通一切性。言無碍之性也。一法遍",
    "X63n1241_001:0272a14": "含一切法。言無碍之法也。一月普現一切水。言無",
    "X63n1241_001:0272a15": "碍之喻也。今言一地具足一切地。言無碍之功德",
    "X63n1241_001:0272a16": "也。所言地者。地以能生為義。即初地具足十地功",
    "X63n1241_001:0272a17": "德。故云一地具足一切地也。言非色非心非行業",
    "X63n1241_001:0272a18": "者。既一地具足十地功德。其功不可思議。則色心",
    "X63n1241_001:0272a19": "行業不可測度也。非色者。非窒礙之色也。非心者。",
    "X63n1241_001:0272a20": "非覺知之心也。非行者。非遷流造作之行也。非業",
    "X63n1241_001:0272a21": "者。非所作之業也。今為顯其法性。所以拈情。故下",
    "X63n1241_001:0272a22": "文以明妙用也。",
    "X63n1241_001:0272a23": "彈指圓成八萬門。剎那滅却三祇劫。",
    "X63n1241_001:0272a24": "一彈指頃成就八萬法門。一剎那間能滅三祇劫",
    "X63n1241_001:0272b01": "罪也。一念嗔心起。八萬障門開。今既悟入無生之",
    "X63n1241_001:0272b02": "理。八萬四千煩惱轉成八萬四千清淨解脫法門。",
    "X63n1241_001:0272b03": "即超三大阿僧祇劫。此修行功力也。故楞嚴經云。",
    "X63n1241_001:0272b04": "消我億劫顛倒想。不歷僧祇獲法身。深可信矣。所",
    "X63n1241_001:0272b05": "言三祇劫。即三阿僧祗劫也。自古釋迦至尸棄如",
    "X63n1241_001:0272b06": "來為一劫。尸棄至然灯如來為一劫。然灯至毗婆",
    "X63n1241_001:0272b07": "尸如來為一劫。故云三祇劫也。此事且置。祇如禪",
    "X63n1241_001:0272b08": "月云。禪客相逢祇彈指。此心能有幾人知。如或未",
    "X63n1241_001:0272b09": "知落處。阿誰敢稱禪客。",
    "X63n1241_001:0272b10": "一切數句非數句。與吾靈覺何交涉。",
    "X63n1241_001:0272b11": "一切名言法相菩提涅柈真如解脫。非有非無非",
    "X63n1241_001:0272b12": "凡非聖。頭數法門無有窮盡實非究竟。故云一切",
    "X63n1241_001:0272b13": "數句非數句也。藥山初參石頭便問。三乘十二分",
    "X63n1241_001:0272b14": "教。某甲粗亦研窮。甞聞南方直指人心見性成佛。",
    "X63n1241_001:0272b15": "特來禮拜。伏望和尚慈悲開示。師云。恁麼也不得。",
    "X63n1241_001:0272b16": "不恁麼也不得。恁麼不恁麼總不得。若薦得這箇",
    "X63n1241_001:0272b17": "因緣。許你出荊棘林。具衲僧眼。故云與吾靈覺何",
    "X63n1241_001:0272b18": "交涉也。",
    "X63n1241_001:0272b19": "不可毀。不可讚。體若虗空勿涯岸。",
    "X63n1241_001:0272b20": "毀譽不動者。唯見性之人方能解脫也。未了人於",
    "X63n1241_001:0272b21": "一切順境。聞讚譽之言即心生歡喜。於一切逆境",
    "X63n1241_001:0272b22": "聞毀辱之言。即心生忿怒。皆不了語言性空也。達",
    "X63n1241_001:0272b23": "法之士了毀譽之言不可得。與法體相應。猶如虗",
    "X63n1241_001:0272b24": "空勿有涯岸。故云。不可毀。不可讚。體若虗空勿涯",
    "X63n1241_001:0272c01": "岸也。",
    "X63n1241_001:0272c02": "不離當處常湛然。覓則知君不可見。",
    "X63n1241_001:0272c03": "佛身充滿於法界。普現一切群生前。即是不離當",
    "X63n1241_001:0272c04": "處常湛然也。謂此靈覺之性不離十二時中見聞",
    "X63n1241_001:0272c05": "覺知。若離見聞覺知之外別求覺性。無有是處。祖",
    "X63n1241_001:0272c06": "師云。將心覔心。豈非大錯。敢問諸人。阿那箇是當",
    "X63n1241_001:0272c07": "處。若向這裡覷得破。與十方諸佛同共受用等無",
    "X63n1241_001:0272c08": "有異。如或不然。盡是埋沒家寶。辜負己靈。隨行數",
    "X63n1241_001:0272c09": "墨。謾自推求。古德云。譬如騎牛討牛無有是處。故",
    "X63n1241_001:0272c10": "云覔即知君不可見。",
    "X63n1241_001:0272c11": "取不得。捨不得。不可得中只麼得。",
    "X63n1241_001:0272c12": "靈光洞達無所不遍。諸佛悟之而不曾得。眾生迷",
    "X63n1241_001:0272c13": "之而未曾失。傳曰。譬如有人怖空而走。雖則而走",
    "X63n1241_001:0272c14": "且步步不離於空。於彼求空了不可得。故云取不",
    "X63n1241_001:0272c15": "得捨不得也。不可得中只麼得者。此宗旨當於聞",
    "X63n1241_001:0272c16": "思修體究而得之。經云。佛告沙門。汝處于家昔為",
    "X63n1241_001:0272c17": "何事。對曰亦常彈琴。佛言絃緩如何。對曰不鳴矣。",
    "X63n1241_001:0272c18": "絃急如何。對曰其聲絕矣。急緩得中如何。對曰清音",
    "X63n1241_001:0272c19": "普矣。佛告沙門。學道亦然。心若調適。道可得矣。故",
    "X63n1241_001:0272c20": "曰不可得中只麼得也。若是明眼衲僧。應不錯舉",
    "X63n1241_001:0272c21": "也。",
    "X63n1241_001:0272c22": "默時說。說時默。",
    "X63n1241_001:0272c23": "默時說者。即是默時常說也。僧問投子。如何是十",
    "X63n1241_001:0272c24": "身調御。投子下禪床立。且道說箇什麼。是知默時",
    "X63n1241_001:0273a01": "常說。說時常默也。如世尊說法。一切經首皆有妙",
    "X63n1241_001:0273a02": "旨。人罕知之。如金剛經云。爾時世尊。食時著衣持",
    "X63n1241_001:0273a03": "鉢入舍衛大城乞食。於其城中次第乞已。還至本",
    "X63n1241_001:0273a04": "處。飯食訖。收衣鉢。洗足已。敷座而坐。時長老須菩",
    "X63n1241_001:0273a05": "提在大眾中即從座起。偏袒右肩右膝著地。合掌",
    "X63n1241_001:0273a06": "恭敬而白佛言。希有世尊。如來善護念諸菩薩。善",
    "X63n1241_001:0273a07": "付囑諸菩薩。又圓覺經云。一時婆伽婆入於神通",
    "X63n1241_001:0273a08": "大光明藏三昧正受一切如來光嚴住持。是諸眾",
    "X63n1241_001:0273a09": "生清淨覺知身心寂滅平等本際圓滿十方不二",
    "X63n1241_001:0273a10": "隨順。乃至於不二境現諸淨土。如楞嚴經云。即時",
    "X63n1241_001:0273a11": "如來敷座宴安。為諸會中宣揚深奧。法筵清眾得",
    "X63n1241_001:0273a12": "未曾有迦陵仙音徧十方界。故知默時常說也。說",
    "X63n1241_001:0273a13": "時默者。一大藏教金口所宣未曾道著一字。經云。",
    "X63n1241_001:0273a14": "始從成道夜。終至跋提河。於是二中間。未曾說一",
    "X63n1241_001:0273a15": "字。且道畢竟是有說無說耶。所以天衣云。若言有",
    "X63n1241_001:0273a16": "說。謗如來。若謂不談。邪見在。若向這裡覷得破。方",
    "X63n1241_001:0273a17": "可稱唱宗風提綱祖令也。",
    "X63n1241_001:0273a18": "大施門開無壅塞。",
    "X63n1241_001:0273a19": "諸佛出世說法。普令一切眾生成佛。為大施主度",
    "X63n1241_001:0273a20": "脫有情。故云大施門開也。乃至西竺諸佛祖各各",
    "X63n1241_001:0273a21": "說法利樂有情已。至唐土諸祖天下老宿巧便施",
    "X63n1241_001:0273a22": "設種種法門。所以雪峯輥毬。石鞏架箭。天皇餬餅。",
    "X63n1241_001:0273a23": "國師水椀。雲門三句。洞山五位。靈雲見桃花。法眼",
    "X63n1241_001:0273a24": "透聲色。首山新婦。道吾樂神。溈山水牯。汾陽師子。",
    "X63n1241_001:0273b01": "百丈捲席。俱胝一指。皆諸善知識大施門開也。古",
    "X63n1241_001:0273b02": "德云。盡十方世界是箇解脫門。把手拽不入。有何",
    "X63n1241_001:0273b03": "壅塞耶。故云大施門開無壅塞也。",
    "X63n1241_001:0273b04": "有人問我解何宗。報道摩訶般若力。",
    "X63n1241_001:0273b05": "若或有人問我解何宗旨。報道摩訶般若力也。梵",
    "X63n1241_001:0273b06": "語摩訶。此云大．多．勝。即多含不翻也。梵語般若。此",
    "X63n1241_001:0273b07": "云智慧。即生善不翻也。言摩訶般若者。信解則位",
    "X63n1241_001:0273b08": "齊諸祖。受持則福盖人天。故傳云。故知般若是善",
    "X63n1241_001:0273b09": "惡徑之導師。迷暗室之明炬。生死海之智檝。煩惱",
    "X63n1241_001:0273b10": "病之良醫。破邪山之大風。敵魔軍之猛將。照幽途",
    "X63n1241_001:0273b11": "之赫日。警昏識之迅雷。抉愚盲之金篦。沃渴愛之",
    "X63n1241_001:0273b12": "甘露。截疑網之慧劍。給孤乏之寶珠。若般若不明。",
    "X63n1241_001:0273b13": "萬行虗設。故云摩訶般若力也。",
    "X63n1241_001:0273b14": "或是或非人不識。逆行順行天莫測。",
    "X63n1241_001:0273b15": "般若之力既得現前。以大悲心入廛垂手接物利",
    "X63n1241_001:0273b16": "生。縱橫應用種種施為皆為佛事。譬如耆婆攬草。",
    "X63n1241_001:0273b17": "信手拈來皆為妙藥。故經云。得念失念無非解脫。",
    "X63n1241_001:0273b18": "成法破法皆名涅柈。智慧愚癡通為般若。菩薩外",
    "X63n1241_001:0273b19": "道所成就法同是菩提。無明真如無異境界。諸戒",
    "X63n1241_001:0273b20": "定慧及婬怒癡俱是梵行。故云。或是或非人不識。",
    "X63n1241_001:0273b21": "逆行順行天莫測也。",
    "X63n1241_001:0273b22": "吾早曾經多劫修。不是等閑相誑惑。",
    "X63n1241_001:0273b23": "永嘉自云。我今於法受用得其自在。莫非宿有般",
    "X63n1241_001:0273b24": "若種性。豈是今等閑之事。甞試論之曰。佛道長遠。",
    "X63n1241_001:0273c01": "久受勤苦乃可得成。今永嘉纔往曹溪。便悟般若",
    "X63n1241_001:0273c02": "能說法利人耶。假使有人致難問我。我即報言。吾",
    "X63n1241_001:0273c03": "非今生一世所修。乃至非三四五劫修習般若。故",
    "X63n1241_001:0273c04": "云多劫修也。既是多劫修習。非是等閑以言欺誑",
    "X63n1241_001:0273c05": "惑亂汝等。故云不是等閑相誑惑也。",
    "X63n1241_001:0273c06": "建法幢。立宗旨。明明佛勑曹溪是。",
    "X63n1241_001:0273c07": "諸佛出世以至天下老和尚出世。皆是建大法幢",
    "X63n1241_001:0273c08": "竪立宗旨也。明明佛勑曹溪是者。祖師從西土至",
    "X63n1241_001:0273c09": "此。道傳至六祖。其所建立已成法席矣。非獨諸佛",
    "X63n1241_001:0273c10": "冥加宿受記莂而引弘大事。乃從我佛釋迦如來",
    "X63n1241_001:0273c11": "親傳心印至曹溪。故云明明佛勑曹溪是也。所言",
    "X63n1241_001:0273c12": "法幢者。幢以建立為義也。故知建立法幢實非小",
    "X63n1241_001:0273c13": "緣。諸佛出世為一大事因緣。皆為此也。無量菩薩",
    "X63n1241_001:0273c14": "帶果行因。亦為此也。諸二乘人內藏菩薩行。外現",
    "X63n1241_001:0273c15": "是聲聞。亦為此也。以至梵王前引。帝釋後隨。亦為",
    "X63n1241_001:0273c16": "此也。諸經皆以一法為主。眾法為伴。遞相建立也。",
    "X63n1241_001:0273c17": "故下文明西竺此土建立法幢之義。",
    "X63n1241_001:0273c18": "第一迦葉首傳燈。二十八代西天記。",
    "X63n1241_001:0273c19": "始自世尊靈山會上。以青蓮目瞬視迦葉微咲。吾",
    "X63n1241_001:0273c20": "有正法眼藏分付摩訶大迦葉。是最初傳法。故云",
    "X63n1241_001:0273c21": "首傳燈也。二十八代西天記者。初祖迦葉傳二祖",
    "X63n1241_001:0273c22": "阿難。阿難傳三祖商那和修。修傳四祖優婆毱多。",
    "X63n1241_001:0273c23": "多傳五祖提多迦。迦傳六祖彌遮迦。迦傳七祖婆",
    "X63n1241_001:0273c24": "須密。密傳八祖佛駄難提。提傳九祖伏駄密多。多",
    "X63n1241_001:0274a01": "傳十祖脇尊者。者傳十一祖富那夜奢。奢傳十二",
    "X63n1241_001:0274a02": "祖馬鳴。鳴傳十三祖迦毗摩羅。羅傳十四祖龍樹。",
    "X63n1241_001:0274a03": "樹傳十五祖迦那提婆。婆傳十六祖羅睺羅多。多",
    "X63n1241_001:0274a04": "傳十七祖僧伽難提。提傳十八祖伽耶舍多。多傳",
    "X63n1241_001:0274a05": "十九祖鳩摩羅多。多傳二十祖闍夜多。多傳二十",
    "X63n1241_001:0274a06": "一祖婆修盤頭。頭傳二十二祖摩拏羅。羅傳二十",
    "X63n1241_001:0274a07": "三祖鶴勒那。那傳二十四祖師子。子傳二十五祖",
    "X63n1241_001:0274a08": "婆舍斯多。多傳二十六祖不如蜜多。多傳二十七",
    "X63n1241_001:0274a09": "祖般若多羅。羅傳二十八祖菩提達磨。故云二十",
    "X63n1241_001:0274a10": "八代西天記也。",
    "X63n1241_001:0274a11": "歷江海。入此土。菩提達磨為初祖。",
    "X63n1241_001:0274a12": "梵語菩提達磨。此云覺法。西竺為二十八祖。此土",
    "X63n1241_001:0274a13": "為初祖。本南天竺國香至王第三太子也。遇二十",
    "X63n1241_001:0274a14": "七祖。祖知其密迹發明心要。乃記之曰。未可遠遊。",
    "X63n1241_001:0274a15": "且止南天。待吾滅後六十七載。當往震旦大興佛",
    "X63n1241_001:0274a16": "事。汝至南方勿住。彼唯好有為功業。不見佛理。汝",
    "X63n1241_001:0274a17": "縱到彼。不可久留。聽吾偈云。路行跨水復逢羊。獨",
    "X63n1241_001:0274a18": "自悽悽暗渡江。日下可怜雙象馬。二株嫰桂久昌",
    "X63n1241_001:0274a19": "昌。師在本國以知見力破彼六宗異見。法師令其",
    "X63n1241_001:0274a20": "捨小皈大。一有相宗。二無相宗。三定慧宗。四戒行",
    "X63n1241_001:0274a21": "宗。五無得宗。六寂靜宗。各封己解別展化源。聚落",
    "X63n1241_001:0274a22": "崢嶸徒眾甚盛。大師乃喟然歎曰。彼之一師已陷",
    "X63n1241_001:0274a23": "牛跡。況復支離繁盛而分六宗。我若不除永纏邪",
    "X63n1241_001:0274a24": "見。一一說其宗旨。各自知無所皈。然後返本悟入。",
    "X63n1241_001:0274b01": "大師學該三藏。尤專定業。排不知也。師自南天竺",
    "X63n1241_001:0274b02": "泛海。經涉三年。時普通八年九月二十一日至廣",
    "X63n1241_001:0274b03": "州。刺史蕭昂表聞武帝。帝覽奏遣使齎詔迎請。十",
    "X63n1241_001:0274b04": "月一日至金陵。詔迎至金陵。帝問。朕即位已來。造",
    "X63n1241_001:0274b05": "寺寫經度僧不可勝紀。有何功德。師曰。此但人天",
    "X63n1241_001:0274b06": "小果有漏之因。如影隨形。雖有非實。帝曰如何是",
    "X63n1241_001:0274b07": "真功德。師曰。淨智妙圓。體自空寂。如是功德不以",
    "X63n1241_001:0274b08": "世求。帝問如何是聖諦第一義。師曰廓然無聖。帝",
    "X63n1241_001:0274b09": "曰對朕者誰。師曰不識。帝不領悟。師知機不契。是",
    "X63n1241_001:0274b10": "月十九日潛回江北。十一月二十三日屆于洛陽。",
    "X63n1241_001:0274b11": "後當魏孝明帝大和十年也。寓止于嵩山少林。面",
    "X63n1241_001:0274b12": "壁而坐。終日默然。人莫測之。即禪宗初祖也。",
    "X63n1241_001:0274b13": "六代傳衣天下聞。後人得道何窮數。",
    "X63n1241_001:0274b14": "大師既少室九年未卜知音。時有僧神光者。曠達",
    "X63n1241_001:0274b15": "之士也。久居伊洛。博覽群書。善談玄理。每歎曰。孔",
    "X63n1241_001:0274b16": "老之教禮術風規。莊易之書未盡妙理。近聞達磨",
    "X63n1241_001:0274b17": "大士住止少林。至人不遙當造玄境。乃往彼晨夕",
    "X63n1241_001:0274b18": "參承。師常端坐面壁莫聞誨勵。光自惟曰。昔人求",
    "X63n1241_001:0274b19": "道。敲骨取髓。刺血濟飢。布髮掩泥。投崖飼虎。古尚",
    "X63n1241_001:0274b20": "若此。我又何人。其年十二月九日夜。天大雨雪。光",
    "X63n1241_001:0274b21": "堅立不動。達明積雪過膝。師憫而問曰。汝久立雪",
    "X63n1241_001:0274b22": "中當求何事。光悲淚曰。惟願和尚慈悲開甘露門",
    "X63n1241_001:0274b23": "廣度群品。師曰。諸佛無上妙道。曠劫精勤難行能",
    "X63n1241_001:0274b24": "行。非忍而忍。豈以小德小智輕心慢心欲冀真乘。",
    "X63n1241_001:0274c01": "徒勞勤苦。光聞師誨勵。潛取利刀自斷左臂置于",
    "X63n1241_001:0274c02": "師前。師知是法器乃曰。諸佛最初求道。為法忘形。",
    "X63n1241_001:0274c03": "汝今斷臂吾前。求亦可在。遂易名曰慧可。光曰諸",
    "X63n1241_001:0274c04": "佛法印可得聞乎。師曰諸佛法印匪從人得。光曰。",
    "X63n1241_001:0274c05": "我心未寧。乞師與安。師曰。將心來。與汝安。光曰覔",
    "X63n1241_001:0274c06": "心了不可得。師曰我與汝安心竟。既從此悟入。即",
    "X63n1241_001:0274c07": "為二祖也。所云六代傳衣者。二祖既得之初祖。皆",
    "X63n1241_001:0274c08": "以衣盂相傳。初祖自西竺傳衣東土以表其信。至",
    "X63n1241_001:0274c09": "曹溪六祖其道已行。便不傳衣唯傳法也。達磨傳",
    "X63n1241_001:0274c10": "可。可傳璨。璨傳信。信傳忍。忍傳能。能即曹溪六祖",
    "X63n1241_001:0274c11": "大師也。其道盛行於世。謂之六代傳衣天下聞也。",
    "X63n1241_001:0274c12": "自後得道者不可勝數。故云成佛作祖者匝地普",
    "X63n1241_001:0274c13": "天。參禪學道者如麻似粟。故云後人得道何窮數",
    "X63n1241_001:0274c14": "也。",
    "X63n1241_001:0274c15": "真不立。妄本空。有無俱遣不空空。",
    "X63n1241_001:0274c16": "真既不立。妄亦本空。良由真妄本無自性。因真立",
    "X63n1241_001:0274c17": "妄。因妄立真。古德云。單真不立。獨妄難成也。有無",
    "X63n1241_001:0274c18": "雙遣者。有無亦相待而立。今既雙遣。不空亦空也。",
    "X63n1241_001:0274c19": "故云有無雙遣不空空也。此之數句。大師欲顯其",
    "X63n1241_001:0274c20": "法。故雙拈真妄有無之情爾。",
    "X63n1241_001:0274c21": "二十空門元不著。一性如來體自同。",
    "X63n1241_001:0274c22": "二十空門者。如來破二十種執有之見。因成二十",
    "X63n1241_001:0274c23": "空名。故大般若經云。所謂內空．外空．內外空．空空．",
    "X63n1241_001:0274c24": "大空．勝義空．有為空．無為空．畢竟空．無際空．散空．無",
    "X63n1241_001:0275a01": "變異空．本性空．自相空．共相空．一切法空．不可得",
    "X63n1241_001:0275a02": "空．無性空．自性空．無性自性空。雖有二十空名。其",
    "X63n1241_001:0275a03": "體即一法也。今明法性之理不同二十之空。故云",
    "X63n1241_001:0275a04": "元不著也。一性如來體自同者。逈出外道六十二",
    "X63n1241_001:0275a05": "種異見。即與般若涅槃妙心冥合。故云體自同也。",
    "X63n1241_001:0275a06": "心是根。法是塵。兩種猶如鏡上痕。",
    "X63n1241_001:0275a07": "心是根者。根以能生為義。良由此心能生一切善",
    "X63n1241_001:0275a08": "不善法。故名根也。法是塵者。法雖能軌持萬物。猶",
    "X63n1241_001:0275a09": "如妙藥。病若愈則藥必無用。故法是塵也。此之二",
    "X63n1241_001:0275a10": "法皆有窒碍。使人心光不能透漏。如鏡上之痕也。",
    "X63n1241_001:0275a11": "所以云。根塵相對。翳障心光。返本明心。良由此也。",
    "X63n1241_001:0275a12": "痕垢盡除光始現。心法雙亡性則真。",
    "X63n1241_001:0275a13": "痕垢若盡。心法雙亡。自然心光透脫。明見佛性也。",
    "X63n1241_001:0275a14": "古德云。一翳在眼空花遍界。一妄在心河沙生滅。",
    "X63n1241_001:0275a15": "翳消花盡。妄滅證真。病差藥除。氷消水在。靈丹一",
    "X63n1241_001:0275a16": "顆点鉄成金。至理一言轉凡為聖。故云性即真也。",
    "X63n1241_001:0275a17": "嗟末法。惡時世。眾生福薄難調制。",
    "X63n1241_001:0275a18": "嗟即歎辭也。世尊出世轉大法輪。利益有情。正法",
    "X63n1241_001:0275a19": "一千年。像法一千年。末法一萬年。大師出世正當",
    "X63n1241_001:0275a20": "像法。早嗟歎如此。即今則可知矣。故云。嗟末法。惡",
    "X63n1241_001:0275a21": "時世。眾生福薄難調制也。末世弘道不明大旨。各",
    "X63n1241_001:0275a22": "守門庭互相堅執。盡為法病。故下文可見也。",
    "X63n1241_001:0275a23": "去聖遠兮邪見深。魔強法弱多怨害。",
    "X63n1241_001:0275a24": "去聖遙遠。邪見轉深。於正法中返生怨害。是以達",
    "X63n1241_001:0275b01": "磨西來擊齒服毒。聖師尚爾。豈況人師耶。諸佛出",
    "X63n1241_001:0275b02": "世莫不興慈運悲接物利生。魔強法弱而於聖心",
    "X63n1241_001:0275b03": "不知恩德。況今天下昇平日久。國王大臣受佛付",
    "X63n1241_001:0275b04": "囑弘護三寶。諸方法席興盛。出家之士當起難遇",
    "X63n1241_001:0275b05": "之心。參尋知識決擇生死。以求出離。報答四恩。即",
    "X63n1241_001:0275b06": "其宜矣。然而其中有雖學佛法。不知有教外別傳",
    "X63n1241_001:0275b07": "者亦有之也。有身居貴位忘宿世所修。而於佛法",
    "X63n1241_001:0275b08": "為其障碍者。亦有之也。有雖傳持佛法。各以宗派",
    "X63n1241_001:0275b09": "不同互相攻擊者。亦有之也。此皆為法門魔事。盡",
    "X63n1241_001:0275b10": "非通人。若是本分當人。必不如是。故圭峯云。諸宗",
    "X63n1241_001:0275b11": "門下皆有達人。然各安所習。通少局多。以承稟為",
    "X63n1241_001:0275b12": "戶牖。各自開張。以經論為干戈。互相攻擊。情存函",
    "X63n1241_001:0275b13": "矢而遷變。法逐人我以高低。致使是非紛拏。莫之",
    "X63n1241_001:0275b14": "辨析。故云魔強法弱多怨害也。",
    "X63n1241_001:0275b15": "聞說如來頓教門。恨不滅除令瓦碎。",
    "X63n1241_001:0275b16": "如來唯一大事因緣出現於世。世有魔王。雖與佛",
    "X63n1241_001:0275b17": "同時而不信有圓頓法門。聞佛所說悉皆毀謗。恨",
    "X63n1241_001:0275b18": "不滅除令如瓦碎也。世人有無大乘根性者。亦不",
    "X63n1241_001:0275b19": "信有悟入法門。而於釋門身雖出家。尚自不信。故",
    "X63n1241_001:0275b20": "有之也。古德云。不可向翳目人前說空中無花。不",
    "X63n1241_001:0275b21": "可向狂病人前說面前無鬼。空廢語言應不信受。",
    "X63n1241_001:0275b22": "直須目淨心安。當自知矣。",
    "X63n1241_001:0275b23": "作在心。殃在身。不須怨訴更尤人。",
    "X63n1241_001:0275b24": "世人所造無量無邊之業。皆妄心所作。故云作在",
    "X63n1241_001:0275c01": "心也。所感無量苦果。地獄畜生餓鬼種種等形。受",
    "X63n1241_001:0275c02": "種種苦。古德云。負鞍啣鉄為誰來。昔時祇為行心",
    "X63n1241_001:0275c03": "錯。故云殃在身也。皆是自作自受。非他人所致。故",
    "X63n1241_001:0275c04": "云不須冤訴更尤人也。世間之苦乃止一世。地獄",
    "X63n1241_001:0275c05": "之苦無有窮盡。劍樹刀山種種不可說苦。此方受",
    "X63n1241_001:0275c06": "盡世界壞時更移他方地獄受罪。報盡更生畜生",
    "X63n1241_001:0275c07": "驢馬皆非別人。唯自作自受也。",
    "X63n1241_001:0275c08": "欲得不招無間業。莫謗如來正法輪。",
    "X63n1241_001:0275c09": "謗法之罪非小過也。毀般若罪業皆落地獄。亦非",
    "X63n1241_001:0275c10": "輕計。地獄皆無間地獄。即極重獄也。時數久遠皆",
    "X63n1241_001:0275c11": "論劫數。謗法之報非一。具如藏經所載。或為九頭龜。",
    "X63n1241_001:0275c12": "或患白癩疾等。良由十方諸佛出世悉皆讚歎一",
    "X63n1241_001:0275c13": "乘妙法。十方諸佛由證法故得成無上正等菩提。",
    "X63n1241_001:0275c14": "今却返謗其罪舋矣。故云莫謗如來正法輪也。",
    "X63n1241_001:0275c15": "栴檀林。無雜樹。鬱密深沉獅子住。",
    "X63n1241_001:0275c16": "栴檀林喻一真妙境。無雜樹者。無小機權位之雜",
    "X63n1241_001:0275c17": "也。鬱密森沉者。鬱密即繁茂之貌也。森沉即幽邃之",
    "X63n1241_001:0275c18": "貌也。師子住者。以喻法性之境。唯大乘菩薩所住。",
    "X63n1241_001:0275c19": "人天小機即不能知。故知無上般若唯接上根上",
    "X63n1241_001:0275c20": "士。中下之機卒難悟入。故云。栴檀林。無雜樹。鬱密",
    "X63n1241_001:0275c21": "森沉獅子住也。",
    "X63n1241_001:0275c22": "境靜林閒獨自遊。走獸飛禽皆遠去。",
    "X63n1241_001:0275c23": "無為大道唯大乘菩薩履踐。諸小乘人與諸權位",
    "X63n1241_001:0275c24": "行人不能措足。師子喻大乘菩薩也。走獸飛禽喻",
    "X63n1241_001:0276a01": "人天二乘小機也。是以法華五千退席不任此事。",
    "X63n1241_001:0276a02": "一真妙境唯上士所遊。中下之流卒難摸索。故云。",
    "X63n1241_001:0276a03": "境靜林閒獨自遊。走獸飛禽皆遠去也。",
    "X63n1241_001:0276a04": "獅子兒。眾隨後。三歲便能大哮吼。",
    "X63n1241_001:0276a05": "所言師子兒者。喻菩薩初發心時即便成等正覺",
    "X63n1241_001:0276a06": "也。超過聲聞緣覺諸小乘眾。故云眾隨後也。三歲",
    "X63n1241_001:0276a07": "即表見性之人圓修三法也。智者云。空也者泯一",
    "X63n1241_001:0276a08": "切法也。假也者立一切法也。中也者妙一切法也。",
    "X63n1241_001:0276a09": "空不定空。空處當體即中即假。假不定假。假處當",
    "X63n1241_001:0276a10": "體即空即中。中不定中。中處當體即空即假。此之",
    "X63n1241_001:0276a11": "三法。不縱不橫不並不別。一處常三三處常一。所",
    "X63n1241_001:0276a12": "以云三諦三觀三非三。三一一三無所寄。諦觀名",
    "X63n1241_001:0276a13": "別體復同。是故能所二非二也。悟入之士圓證三",
    "X63n1241_001:0276a14": "法。所說法門皆中道實相。故云三歲便能大哮吼",
    "X63n1241_001:0276a15": "也。",
    "X63n1241_001:0276a16": "若是野干逐法王。百年妖怪虗開口。",
    "X63n1241_001:0276a17": "野干喻凡夫二乘也。師子喻大乘菩薩也。菩薩之",
    "X63n1241_001:0276a18": "人深悟法性。從初發心便成正覺。所說法門悉皆",
    "X63n1241_001:0276a19": "稱性也。二乘凡夫諸權位人不能明見佛性之者。",
    "X63n1241_001:0276a20": "所說不明究竟實相之理。猶如百千妖怪虗開口。",
    "X63n1241_001:0276a21": "終無所益也。故云百千妖怪虗開口。",
    "X63n1241_001:0276a22": "圓頓教。勿人情。有疑不決直須爭。",
    "X63n1241_001:0276a23": "圓謂圓滿。頓非漸次也。教者効也。聖人備下文言。",
    "X63n1241_001:0276a24": "詮理化物為義也。圓頓之教。不假漸次。超入佛境。",
    "X63n1241_001:0276b01": "傳曰。譬如太子具王義之德。迦陵超眾鳥之音也。",
    "X63n1241_001:0276b02": "勿人情者。勿猶眾也。一切眾生若有疑情不決。直",
    "X63n1241_001:0276b03": "須明了。此非世間之學。為生死事大。實非容易。故",
    "X63n1241_001:0276b04": "下文明其因果也。",
    "X63n1241_001:0276b05": "不是山僧逞人我。修行恐落斷常坑。",
    "X63n1241_001:0276b06": "此是永嘉自謂也。豈是山僧馳逞人我之心。切恐",
    "X63n1241_001:0276b07": "未來之際一切眾生於法門中發心修行。錯悞用",
    "X63n1241_001:0276b08": "心。墮落斷常二見。此之二見能陷人故。名之為坑。",
    "X63n1241_001:0276b09": "如世坑壍也。西天有九十六種外道。不出此見。故",
    "X63n1241_001:0276b10": "法華經云。若有若無等。依止此諸見。具足六十二。",
    "X63n1241_001:0276b11": "即其義也。",
    "X63n1241_001:0276b12": "非不非。是不是。差之毫釐失千里。",
    "X63n1241_001:0276b13": "非不非是不是者。乃明是非之相分明。不可錯亂",
    "X63n1241_001:0276b14": "也。非豈不是非乃真非也。是豈不是是乃真是也。",
    "X63n1241_001:0276b15": "雖則是非無主。不可瞞盰佛性籠統真如也。差之",
    "X63n1241_001:0276b16": "毫氂失千里者。毛中長者曰毫。氂者十氂為一毫。",
    "X63n1241_001:0276b17": "若差之毫氂之間。則失之千里萬里。故下文深明",
    "X63n1241_001:0276b18": "是非之相也。",
    "X63n1241_001:0276b19": "是則龍女頓成佛。非則善星生陷墜。",
    "X63n1241_001:0276b20": "龍女善星者。明顯是非之相也。昔日靈山會上有",
    "X63n1241_001:0276b21": "一龍女献佛寶珠。世尊受之而為說法。悟無生忍",
    "X63n1241_001:0276b22": "即往南方無垢世界坐寶蓮華成等正覺。號華鮮",
    "X63n1241_001:0276b23": "如來也。非則善星生陷墜者。昔有比丘名曰善星。",
    "X63n1241_001:0276b24": "念得十八香象駝經。生身活陷地獄。謂不見佛性",
    "X63n1241_001:0276c01": "說法返成謗瀆。故則有所警策也。",
    "X63n1241_001:0276c02": "吾早秊來積學問。亦曾討疏尋經論。",
    "X63n1241_001:0276c03": "今欲明無相之功。先明有相之理。大師少時歷諸",
    "X63n1241_001:0276c04": "講肆。聽集天台智者教觀。深於經論。積學愽問也。",
    "X63n1241_001:0276c05": "先德云。五夏已前精研律部。大明經論。然後參尋",
    "X63n1241_001:0276c06": "知識。決擇生死。乃入道敘也。非宿有乘種願力。罕",
    "X63n1241_001:0276c07": "能全此。從上諸聖莫不皆然。達磨祖師學該三藏",
    "X63n1241_001:0276c08": "尤專定業。非不知也。後之學者不能及此。返為謗",
    "X63n1241_001:0276c09": "說。深不可也。譬如筌蹄有獲魚兔。既獲魚兔筌蹄",
    "X63n1241_001:0276c10": "可忘。下文可見也。",
    "X63n1241_001:0276c11": "分別名相不知休。入海筭沙徒自困。",
    "X63n1241_001:0276c12": "經論之學豈有過失。乃我佛如來金口所說。於無",
    "X63n1241_001:0276c13": "量國中乃至名字不可得聞。何況得見。故知教不",
    "X63n1241_001:0276c14": "迷人人自迷教也。古德云。看經須具看經眼。眼若",
    "X63n1241_001:0276c15": "不明返為名相所眩。不窮心地一向多聞。所以云。",
    "X63n1241_001:0276c16": "縱多學。也成貪。那箇回頭解自慚。竛竮抂作他鄉",
    "X63n1241_001:0276c17": "客。本分門風不荷擔。譬若入海筭沙徒自困爾。",
    "X63n1241_001:0276c18": "却被如來苦訶責。數他珍寶有何益。",
    "X63n1241_001:0276c19": "如來訶責多聞之士。雖則多聞。不獲修證。經云。如",
    "X63n1241_001:0276c20": "人數他寶。自無半錢分也。既非己寶。數至終日雖",
    "X63n1241_001:0276c21": "知數量。不得受用。於己有何益也。所以云。譬如終",
    "X63n1241_001:0276c22": "朝說藥而自困於沈痾。有若長年問程而不動跬",
    "X63n1241_001:0276c23": "步。得魚忘筌者。罕遇其士。執指為月者。實繁有徒。",
    "X63n1241_001:0276c24": "即其義也。",
    "X63n1241_001:0277a01": "從來蹭蹬覺虗行。多年枉作風塵客。",
    "X63n1241_001:0277a02": "從來者。從無始來也。蹭蹬者。行不進之貌也。虗行",
    "X63n1241_001:0277a03": "者。未有地頭而虗行也。從無始已來以至今日。經",
    "X63n1241_001:0277a04": "生死嶮道。徒自困疲。於涅槃路上未曾蹈實。故云",
    "X63n1241_001:0277a05": "覺虗行也。多年枉作風塵客。譬如世人飄蓬南北。",
    "X63n1241_001:0277a06": "千里家鄉轉遠。枉作風塵之客也。古德云。門前無",
    "X63n1241_001:0277a07": "限路。誰是到家人。",
    "X63n1241_001:0277a08": "種性邪。錯知解。不達如來圓頓制。",
    "X63n1241_001:0277a09": "謂不皈依三寶之人。西竺九十六種外道依附邪",
    "X63n1241_001:0277a10": "師。生諸邪見。故云錯知解也。不達如來心地法門。",
    "X63n1241_001:0277a11": "故知於無量劫受無量生死。皆因邪師說法也。不",
    "X63n1241_001:0277a12": "遇圓頓大乘菩薩所說。故論云。寧受地獄苦。得聞",
    "X63n1241_001:0277a13": "諸佛名。不受無量樂。而不聞佛名。以經於往昔無",
    "X63n1241_001:0277a14": "量劫。受苦流轉生死中。不聞佛名故。不聞佛名者。",
    "X63n1241_001:0277a15": "皆遇邪師故也。",
    "X63n1241_001:0277a16": "二乘精進無道心。外道聰明無智慧。",
    "X63n1241_001:0277a17": "二乘之人精進修行。斷三界見思。七返人天。所歷",
    "X63n1241_001:0277a18": "修行法門非不精進也。飲寂滅酒。臥涅槃床。不起",
    "X63n1241_001:0277a19": "大悲心。修利他行。接物利生。是無道心也。外道聰",
    "X63n1241_001:0277a20": "明無智慧者。西竺外道極有聰明之士。念得四圍",
    "X63n1241_001:0277a21": "陀典籍。不明佛性。故寒山云。世有多解人。愚癡學",
    "X63n1241_001:0277a22": "用文。不憂當來果。唯知造惡因。見佛不解禮。見僧",
    "X63n1241_001:0277a23": "倍生瞋。五逆十惡輩。三毒以為隣。死去入地獄。未",
    "X63n1241_001:0277a24": "有出頭辰。今古聰明之士為世智所使。不信般若",
    "X63n1241_001:0277b01": "亦有之。古德云。李白李斯文學絕。二人不遇空王",
    "X63n1241_001:0277b02": "記。幾多空負聰明心。到底生死打不徹。先聖垂慈",
    "X63n1241_001:0277b03": "如此。豈不知有耶。",
    "X63n1241_001:0277b04": "亦愚癡。亦小騃。空拳指上生實解。",
    "X63n1241_001:0277b05": "大人無智曰愚。小兒無智曰騃。空拳指上生實解",
    "X63n1241_001:0277b06": "者。愚人小兒於空拳指上妄為實有。如以黃葉為",
    "X63n1241_001:0277b07": "錢以為真實。如來大師說一大藏教文。盡以大悲",
    "X63n1241_001:0277b08": "心於無作妙智隨緣放光。或說有法。或說空法。或",
    "X63n1241_001:0277b09": "說頓漸。或說偏圓。或說不定。以種種名相隨緣而",
    "X63n1241_001:0277b10": "各得解也。諸小根器隨語自生執著。不見佛性。猶",
    "X63n1241_001:0277b11": "如空拳指上生實解也。下文重與喻出。",
    "X63n1241_001:0277b12": "執指為月抂施功。根境法中虗揑怪。",
    "X63n1241_001:0277b13": "若迷指為月。非獨迷月亦乃迷指。以認指為月故",
    "X63n1241_001:0277b14": "也。經云。修多羅教如標月指。若復見月。了知所標",
    "X63n1241_001:0277b15": "畢竟非月。是故學道之人亦復如是。若以教為佛",
    "X63n1241_001:0277b16": "性。非獨迷其佛性亦乃迷教。以教為佛性故。則是",
    "X63n1241_001:0277b17": "抂施其功行也。是知中下根性。若無大乘般若之",
    "X63n1241_001:0277b18": "種性。不能入佛知見。其所為患者在於根境識三。",
    "X63n1241_001:0277b19": "十八界法。故云根境法中虗揑怪也。",
    "X63n1241_001:0277b20": "不見一法則如來。方得名為觀自在。",
    "X63n1241_001:0277b21": "此一句乃永嘉盡力拽到門前。祇欠擡足入來也。",
    "X63n1241_001:0277b22": "昔有宿德因看法華經。至諸法從本來。常自寂滅",
    "X63n1241_001:0277b23": "相。自喜之。常留意體究。以至行住坐臥語默作做",
    "X63n1241_001:0277b24": "舉動施為拈匙放筯無不體究。都無所得。至仲春",
    "X63n1241_001:0277c01": "之月。忽一日凭欄閑坐。聞樹上鶯聲。瞥然悟入。省",
    "X63n1241_001:0277c02": "前因緣。續前頌云。諸法從本來。常自寂滅相。春暖",
    "X63n1241_001:0277c03": "百花紅。黃鶯啼柳上。以是觀今古尊宿說話。洞曉",
    "X63n1241_001:0277c04": "其旨。求師印可。凡所應用無有罣碍。所謂方得名",
    "X63n1241_001:0277c05": "為觀自在也。",
    "X63n1241_001:0277c06": "了則業障本來空。未了還須償宿債。",
    "X63n1241_001:0277c07": "了達罪福性空無有罣碍。若人發心皈源。十方世",
    "X63n1241_001:0277c08": "界悉皆消殞。況罪福之相耶。所以肇師云。五陰身",
    "X63n1241_001:0277c09": "非有。四大本來空。將頭臨白刃。一似斬春風。即業",
    "X63n1241_001:0277c10": "障本來空也。若不了悟。執法不忘。因果法如形與",
    "X63n1241_001:0277c11": "影。假使百千劫所作業不忘。因緣會遇時果報還",
    "X63n1241_001:0277c12": "自受。故云未了還須償宿債也。",
    "X63n1241_001:0277c13": "飢逢王饍不能飡。病遇醫主爭得瘥。",
    "X63n1241_001:0277c14": "四十九年開方便門。示真實相。所說種種法門。大",
    "X63n1241_001:0277c15": "悲願力接引眾生。眾生自是不能悟入。譬如世間",
    "X63n1241_001:0277c16": "飢餓之人。遇王者之膳。食前方丈水陸畢備。種種",
    "X63n1241_001:0277c17": "美味。見之即生怖畏之心而不敢食。又如久病之",
    "X63n1241_001:0277c18": "人忽見盧醫鶣鵲醫王。必生疑惑猶豫而於妙藥",
    "X63n1241_001:0277c19": "不能服食。則知病不可瘥。",
    "X63n1241_001:0277c20": "在欲行禪知見力。火中生蓮終不壞。",
    "X63n1241_001:0277c21": "欲界而行禪那清淨者。以其有般若知見之力也。",
    "X63n1241_001:0277c22": "僧問古德。欲界無禪。大德云何言有禪定。古德云。",
    "X63n1241_001:0277c23": "闍梨。祇知欲界無禪。自不知禪界無欲。欲知三界",
    "X63n1241_001:0277c24": "皆因一心所有。經云。滅三毒。出三界。破魔網也。今",
    "X63n1241_001:0278a01": "文言知見力者。心既明見佛性。即一切處皆為佛",
    "X63n1241_001:0278a02": "事也。何言至欲界。故云知見力也。",
    "X63n1241_001:0278a03": "勇施犯重悟無生。早時成佛于今在。",
    "X63n1241_001:0278a04": "過去久遠有一比丘名勇施。忽於如來禁戒有所",
    "X63n1241_001:0278a05": "闕犯。既犯四重根本之罪。欲自清淨。即將三衣掛",
    "X63n1241_001:0278a06": "在錫上高聲唱言。我犯重罪誰為我懺。如是唱言",
    "X63n1241_001:0278a07": "至一精舍。遇一尊者名曰鼻鞠多羅云。推罪性了",
    "X63n1241_001:0278a08": "不可得。勇施比丘豁然大悟。十號具足。即往東方",
    "X63n1241_001:0278a09": "世界成等正覺。號曰寶月如來。至于今。故曰早時",
    "X63n1241_001:0278a10": "成佛于今在也。",
    "X63n1241_001:0278a11": "獅子吼。無畏說。深嗟懵憧頑皮靼。",
    "X63n1241_001:0278a12": "諸佛說法圓頓大乘自在無畏。猶如獅子吼時無",
    "X63n1241_001:0278a13": "畏自在也。故云無畏說也。深嗟者。深歎之辭也。懞",
    "X63n1241_001:0278a14": "憧者。非聰慧也。頑皮靼者。即牛領極麤厚皮也。此",
    "X63n1241_001:0278a15": "喻小乘鈍根聞於大法不能悟。故發其歎傷之辭。",
    "X63n1241_001:0278a16": "只知犯重障菩提。不見如來開秘訣。",
    "X63n1241_001:0278a17": "祇知犯前四種重罪。障於無上涅槃妙心。不能了",
    "X63n1241_001:0278a18": "罪性空也。然則生死界中不能出離者。以皆因婬",
    "X63n1241_001:0278a19": "殺以為根本。沈淪無極。若有大乘種性。雖遇前境。",
    "X63n1241_001:0278a20": "發菩提心返妄歸真。即能入道。如善財參見婆須",
    "X63n1241_001:0278a21": "蜜女。告善財言。我得菩薩解脫名離貪欲際。隨其",
    "X63n1241_001:0278a22": "世樂而現其身。若有眾生暫見於我。暫與我語。暫",
    "X63n1241_001:0278a23": "執我手。則離貪欲。得遍往一切佛剎三昧。又如善",
    "X63n1241_001:0278a24": "財參見無厭足王。無量猛卒執持器仗。無量眾生",
    "X63n1241_001:0278b01": "各犯法者。或斬其頭或斷其手。善財見已而作是",
    "X63n1241_001:0278b02": "言。云何於此而欲求法耶。王告善財。我得菩薩如",
    "X63n1241_001:0278b03": "幻三昧。如我心者。寧於未來受無間苦惱。終不一",
    "X63n1241_001:0278b04": "念與一蚊一螻而作苦事。況復人耶。故知若有種",
    "X63n1241_001:0278b05": "性。所遇前境即能返本。今此二乘與諸小機。滯於",
    "X63n1241_001:0278b06": "持犯諸律儀事。專於事法。乃不見罪福性空。明見",
    "X63n1241_001:0278b07": "佛性。是不見如來開秘訣也。故下文特舉婬殺之",
    "X63n1241_001:0278b08": "相以明前事。",
    "X63n1241_001:0278b09": "有二比丘犯婬殺。波離螢光增罪結。",
    "X63n1241_001:0278b10": "犯婬殺者。皆根本重罪也。螢光者。小乘猶如螢光。",
    "X63n1241_001:0278b11": "不能破暗也。昔有二比丘山中結菴修行。堅持淨",
    "X63n1241_001:0278b12": "戒無有闕犯。一日一比丘出。一比丘在菴中禪定。",
    "X63n1241_001:0278b13": "忽坐睡。因而睡著。為一樵女偷犯淨戒。乃內心不",
    "X63n1241_001:0278b14": "悅。至同菴僧皈。具說上事。其僧怒即捉趂。樵女驚",
    "X63n1241_001:0278b15": "怕墮入深坑而死。比丘轉加煩惱。一人無心犯婬。",
    "X63n1241_001:0278b16": "一人無心犯殺。此二比丘皆無心犯也。共往大德",
    "X63n1241_001:0278b17": "優波離尊者處求乞懺悔。尊者以小乘結罪。時二",
    "X63n1241_001:0278b18": "比丘心疑不決。轉生疑惑。即往維摩居士處懺悔。",
    "X63n1241_001:0278b19": "因陳上事。維摩呵云。不善觀機說法。此二比丘久",
    "X63n1241_001:0278b20": "修大乘。何得將大海比於牛跡。波離小乘猶如螢",
    "X63n1241_001:0278b21": "火。光不能破暗。故云波離螢光增罪結。",
    "X63n1241_001:0278b22": "維摩大士頓除疑。還同赫日銷霜雪。",
    "X63n1241_001:0278b23": "優波離尊者專以小乘事法懺。罪不可懺也。今維",
    "X63n1241_001:0278b24": "摩大士而以理說性空無相法門。窮罪性了不可",
    "X63n1241_001:0278c01": "得。不在內不在外。不在中間內外。前際不去後際",
    "X63n1241_001:0278c02": "不來中際不住。三際推求了不可得。時二比丘忽",
    "X63n1241_001:0278c03": "然頓悟了罪性空寂。心得決然住無生忍。經云。若",
    "X63n1241_001:0278c04": "欲懺悔者。端坐思實相。眾罪如霜露。慧日能消除。",
    "X63n1241_001:0278c05": "故云猶如赫日銷霜雪也。",
    "X63n1241_001:0278c06": "不思議。解脫力。妙用恒沙也無極。",
    "X63n1241_001:0278c07": "不思議者。不可以心思。不可以口議。口欲談而辭",
    "X63n1241_001:0278c08": "喪。心欲思而慮忘。經云。假使滿世間如舍利弗。盡",
    "X63n1241_001:0278c09": "思共度量。不能測佛智。到此須有悟心。方明解脫",
    "X63n1241_001:0278c10": "一乘圓頓法門也。既證此法。即妙用恒沙之數亦",
    "X63n1241_001:0278c11": "無盡也。故云妙用恒沙也無極也。",
    "X63n1241_001:0278c12": "四事供養敢辭勞。萬兩黃金亦銷得。",
    "X63n1241_001:0278c13": "達法之人堪受人天廣大供養也。出家之士。身雖",
    "X63n1241_001:0278c14": "出家心不染道。於諸經論盡說全闕應供。古德云。",
    "X63n1241_001:0278c15": "道德不修。衣食斯費。即其謂也。所言四事者。一衣",
    "X63n1241_001:0278c16": "服。二臥具。三飲食。四醫藥也。此之四事。於諸教中",
    "X63n1241_001:0278c17": "皆須起慚愧之心也。堪受用之。今此道人豈止四",
    "X63n1241_001:0278c18": "事而已。假使萬兩黃金亦可銷得也。",
    "X63n1241_001:0278c19": "粉骨碎身未足酬。一句了然超百億。",
    "X63n1241_001:0278c20": "粉骨者。如常啼菩薩於香城學般若時也。既得法",
    "X63n1241_001:0278c21": "已。自恨無物供養世尊。忽遇城中豪富長者不安。",
    "X63n1241_001:0278c22": "欲人骨髓合藥。即時敲骨出髓賣與長者。所得資",
    "X63n1241_001:0278c23": "金其所有買種種花香供養於佛。其志誠則可知",
    "X63n1241_001:0278c24": "矣。碎身者。如釋迦因中捨全身求半偈也。我念過",
    "X63n1241_001:0279a01": "去作婆羅門。在雪山中修菩薩行。無佛出世。亦無",
    "X63n1241_001:0279a02": "經法。時天帝釋現可怖相而親試驗之。為羅剎形",
    "X63n1241_001:0279a03": "而現於前。即說半偈。諸行無常。是生滅法。菩薩聞",
    "X63n1241_001:0279a04": "偈心生歡喜。即從座起。顧視四方寂無所見。唯見",
    "X63n1241_001:0279a05": "羅剎。即問。聖者從何得是半偈。此半偈者乃是三",
    "X63n1241_001:0279a06": "世諸佛證道之法。羅剎答云。我不食來已經七日。",
    "X63n1241_001:0279a07": "心謬言爾。時菩薩復語。聖者若為我足此偈者。我",
    "X63n1241_001:0279a08": "當終身為汝弟子。羅剎答言。飢逼實不能說。菩薩",
    "X63n1241_001:0279a09": "復語。聖者所食何物。我所食者唯食暖肉。我所飲",
    "X63n1241_001:0279a10": "者唯飲新血。菩薩又語。聖者若能為我說是勝偈。",
    "X63n1241_001:0279a11": "我當捨身供養聖者。是時羅剎即說偈言。生滅滅",
    "X63n1241_001:0279a12": "滅已。寂滅為樂。菩薩聞已。即於道樹石壁書此偈",
    "X63n1241_001:0279a13": "竟。便上高樹投身而下。下未至地。羅剎復帝釋形。",
    "X63n1241_001:0279a14": "於空接住。致於平地。慚愧讚歎。以是因緣超十二",
    "X63n1241_001:0279a15": "劫。在彌勒前成無上道。故云一句了然超百億也。",
    "X63n1241_001:0279a16": "法中王。最高勝。河沙如來同共證。",
    "X63n1241_001:0279a17": "王中法王。位過百王之上。故云法中王也。高超三",
    "X63n1241_001:0279a18": "界。獨步大方。故云最高勝也。乃至過去未來現在",
    "X63n1241_001:0279a19": "無量諸佛盡證此也。天下老宿盡證此也。無量法",
    "X63n1241_001:0279a20": "聚一切義門不出於此。經云。唯佛與佛乃能知之。",
    "X63n1241_001:0279a21": "唯佛者。唯釋迦化主也。與佛者。與十方諸佛也。故",
    "X63n1241_001:0279a22": "云唯。不一佛二佛三四五佛。乃至十方諸佛同證",
    "X63n1241_001:0279a23": "此法。故云十方如來同共證也。",
    "X63n1241_001:0279a24": "我今解此如意珠。信受之者皆相應。",
    "X63n1241_001:0279b01": "唯此心法如世間如意寶珠。具諸功用。無有窮盡",
    "X63n1241_001:0279b02": "也。四祖謂牛頭融禪師云。百千妙門同皈方寸。河",
    "X63n1241_001:0279b03": "沙功德總在心源。一切定門。一切慧門。一切行門。",
    "X63n1241_001:0279b04": "悉皆具足神通妙用。並在你心。煩惱業障本來空",
    "X63n1241_001:0279b05": "寂。一切果報皆如夢幻。無三界可出。無菩提可求。",
    "X63n1241_001:0279b06": "人與非人性相平等。大道虗曠絕思絕慮。如是之",
    "X63n1241_001:0279b07": "法你今已得。更無欠少。與佛無殊。更無別法。但任",
    "X63n1241_001:0279b08": "心自在。莫作觀行亦莫停心。莫起貪慎莫懷愁慮。",
    "X63n1241_001:0279b09": "蕩蕩無碍任意縱橫。不作諸善不作諸惡。行住坐",
    "X63n1241_001:0279b10": "臥觸目遇緣皆是佛之妙用。故云信受之者皆相",
    "X63n1241_001:0279b11": "應也。",
    "X63n1241_001:0279b12": "了了見。無一物。亦無人。亦無佛。",
    "X63n1241_001:0279b13": "真如界內無生佛之假名。平等性中無自他之形",
    "X63n1241_001:0279b14": "相。即無物無人無佛也。故般若經云。善現。空空清",
    "X63n1241_001:0279b15": "淨故色清淨。色清淨故一切智清淨。何以故。若空",
    "X63n1241_001:0279b16": "空清淨。若色清淨。若一切智清淨。無二無二分。無",
    "X63n1241_001:0279b17": "別無斷故。故云了了見無一物。亦無人亦無佛也。",
    "X63n1241_001:0279b18": "大千沙界海中漚。一切聖賢如電拂。",
    "X63n1241_001:0279b19": "三千大千世界在覺性之中。猶如水上一漚爾。豈",
    "X63n1241_001:0279b20": "止大千沙界為水上一漚。盡十方世界在覺性之",
    "X63n1241_001:0279b21": "中猶如水上一漚爾。如觀音菩薩所證圓通云。迷",
    "X63n1241_001:0279b22": "妄有虗空。依空立世界。想澄成國土。知見乃眾生。",
    "X63n1241_001:0279b23": "空生大覺中。如海一漚發。故云大千沙界海中漚",
    "X63n1241_001:0279b24": "也。一切聖賢如電拂者。猶如電光石火。瞥爾無蹤",
    "X63n1241_001:0279c01": "卒難摸索。故般若經云。內空清淨故。色界眼識界",
    "X63n1241_001:0279c02": "眼觸為緣所生諸受清淨。色界乃至眼觸為緣所",
    "X63n1241_001:0279c03": "生諸受清淨。故一切智智清淨。故云一切聖賢如",
    "X63n1241_001:0279c04": "電拂也。",
    "X63n1241_001:0279c05": "假使鐵輪頂上旋。定慧圓明終不失。",
    "X63n1241_001:0279c06": "假使鉄輪頂上旋者。傳曰。二十八住菩薩所修行",
    "X63n1241_001:0279c07": "力。有一魔王謂菩薩言。汝當退位。汝若不退。我當",
    "X63n1241_001:0279c08": "飛熱鉄輪旋汝頂上。碎汝形體。猶如微塵。爾時菩",
    "X63n1241_001:0279c09": "薩以定慧圓明不思議力故不失其位。時諸魔眾",
    "X63n1241_001:0279c10": "返自退失。菩薩定慧而愈增明故。曰定慧圓明終",
    "X63n1241_001:0279c11": "不失也。",
    "X63n1241_001:0279c12": "日可冷。月可熱。眾魔不能壞真說。",
    "X63n1241_001:0279c13": "日性本熱寧可說冷。月性本冷寧可說熱。固知眾",
    "X63n1241_001:0279c14": "魔不可壞其真說也。如來說法。魔宮振動。邪黨皈",
    "X63n1241_001:0279c15": "依。豈能毀壞聖言耶。所言日可令冷月可令熱者。",
    "X63n1241_001:0279c16": "大涅柈經云。時阿[少/兔]婁駄白世尊言。月可令熱。日",
    "X63n1241_001:0279c17": "可令冷。佛說四諦。不可令異。今永嘉用此以明眾",
    "X63n1241_001:0279c18": "魔不能毀壞般若真說。",
    "X63n1241_001:0279c19": "象駕崢嶸謾進途。誰見螗蜋能拒轍。",
    "X63n1241_001:0279c20": "菩薩所弘通大乘法門。眾魔不能為其障礙。譬若",
    "X63n1241_001:0279c21": "象駕崢嶸而進。豈螗蜋小虫而可拒其車轍耶。昔",
    "X63n1241_001:0279c22": "齊莊公出獵。有螳蜋舉足將搏其輪。問其御者曰",
    "X63n1241_001:0279c23": "此何蟲也。對曰此是螳蜋蟲也。莊公曰。而以至微",
    "X63n1241_001:0279c24": "之力而拒大車。不量其力也。今永嘉略涉世緣以",
    "X63n1241_001:0280a01": "證出世聖法。使之易曉。而今法流沙界教滿龍宮。時",
    "X63n1241_001:0280a02": "諸小聖魔眾豈能為障為礙。故曰誰見螗蜋能拒",
    "X63n1241_001:0280a03": "轍也。",
    "X63n1241_001:0280a04": "大象不遊於兔徑。大悟不拘於小節。",
    "X63n1241_001:0280a05": "大乘菩薩所歷境界功德殊勝。非人天所知。二乘",
    "X63n1241_001:0280a06": "所涉。法門優劣不同。欲其易明。即以世間象兔為",
    "X63n1241_001:0280a07": "喻。大象所遊唯大路可容。非小兔微逕可往。故云",
    "X63n1241_001:0280a08": "大象不遊於兔逕也。大悟不拘於小節者。見性之",
    "X63n1241_001:0280a09": "人不可以事相檢舉。不可以持犯戒律所拘。其作",
    "X63n1241_001:0280a10": "用難以測度。如高沙彌不受戒。藥山不看經等。故",
    "X63n1241_001:0280a11": "云大悟不拘於小節也。",
    "X63n1241_001:0280a12": "莫將管見謗蒼蒼。未了吾今為君決。",
    "X63n1241_001:0280a13": "無上般若唯接上根上器。中下之機卒難銘模。是",
    "X63n1241_001:0280a14": "以三界浩浩六道茫茫。盡是虛生浪死。經云。譬如",
    "X63n1241_001:0280a15": "百千蚊虻在一器中。啾啾乱鳴鼓腹狂閙。不知太",
    "X63n1241_001:0280a16": "虗之曠達。以明諸小根器不能發菩提之心。入大",
    "X63n1241_001:0280a17": "乘境界。今永嘉竊恐世人信之不及謾生誹謗。猶",
    "X63n1241_001:0280a18": "如愚人握管窺天。以己見之細微。謗蒼蒼之無際。",
    "X63n1241_001:0280a19": "是誰之過歟。未了吾今為君決者。此之一句一大",
    "X63n1241_001:0280a20": "藏教詮提不起。六代祖師讚歎有分。是知從上諸",
    "X63n1241_001:0280a21": "聖開方便門。提携後進。放一線道。略露風規。末後",
    "X63n1241_001:0280a22": "一言。莫教錯舉。",
    "X63n1241_001:0280a24": "旹嘉定(己卯)建安虞八宣散位　刊行",
    "X63n1241_001:0280b01": "舒州梵天珙和尚(註)"
}