{
    "X12n0275_005:0322a08": "大佛頂首楞嚴經正脉疏卷第五",
    "X12n0275_005:0322a09": "京都西湖沙門　交光真鑑述",
    "X12n0275_005:0322a10": "△二證釋別有結元疑。證釋者。照現諸佛同證以",
    "X12n0275_005:0322a11": "釋也。舊註謂。此牒前不見所結云何知解而重問。",
    "X12n0275_005:0322a12": "若是則無味之甚。良以。上文明說。六為賊媒自劫",
    "X12n0275_005:0322a13": "家寶。具詳示根結之由解根之法。又擊鐘驗過。何",
    "X12n0275_005:0322a14": "阿難忽又不知六根是結。而又勞佛重答。甚無謂",
    "X12n0275_005:0322a15": "也。當知。阿難已領六根是結。而今更請之。結元即",
    "X12n0275_005:0322a16": "下諸佛所說俱生無明生死結根也。不知六根當",
    "X12n0275_005:0322a17": "體即是離此別無。故佛下答。汝欲識知俱生無明",
    "X12n0275_005:0322a18": "生死結根。惟汝六根。更無他物。是也。分二。一阿難",
    "X12n0275_005:0322a19": "別求結元。又三。一就喻索元。",
    "X12n0275_005:0322a20": "阿難白佛言。世尊。如來雖說第二義門。今觀世間解",
    "X12n0275_005:0322a21": "結之人。若不知其所結之元。我信是人終不能解。",
    "X12n0275_005:0322a22": "所結之元。意謂。離此六根。向上別有深根。以為結",
    "X12n0275_005:0322a23": "之本元也。此特阿難妄生擬意。必有此元。而謂不",
    "X12n0275_005:0322a24": "知者。必不能解耳。△二引人合喻。又為二。一先與",
    "X12n0275_005:0322b01": "合定。",
    "X12n0275_005:0322b02": "世尊。我及會中有學聲聞。亦復如是。",
    "X12n0275_005:0322b03": "△二詳開合文。又三。一遠敘妄纏。",
    "X12n0275_005:0322b04": "從無始際。與諸無明。俱滅俱生。雖得如是多聞善根",
    "X12n0275_005:0322b05": "名為出家。猶隔日瘧。",
    "X12n0275_005:0322b06": "此敘皆為不知結元。終不能解也。諸無明。即五住",
    "X12n0275_005:0322b07": "地也。俱滅生者。常淪生死也。阿難正以此俱生無",
    "X12n0275_005:0322b08": "明。方為生死結根。所謂結元也。豈知六根即是哉。",
    "X12n0275_005:0322b09": "得善根名出家者。謂所得有學小果也。隔日瘧者。",
    "X12n0275_005:0322b10": "謂得果時。暫似解脫。而入生死時。依舊被縛也。理",
    "X12n0275_005:0322b11": "實不止有學。雖彼無學羅漢。不涉生死則已。涉則",
    "X12n0275_005:0322b12": "成縛。正由不達結處。不關識心。雖伏斷之。終不得",
    "X12n0275_005:0322b13": "脫。△二願佛愍示。",
    "X12n0275_005:0322b14": "惟願大慈。哀愍淪溺。今日身心。云何是結。從何名解。",
    "X12n0275_005:0322b15": "云何是結者。云何是結之本元也。從何名解者。言",
    "X12n0275_005:0322b16": "作何法以解之也。經文語略故。人多未明耳。△三",
    "X12n0275_005:0322b17": "兼被未來。",
    "X12n0275_005:0322b18": "亦令未來苦難眾生得免輪迴。不落三有。",
    "X12n0275_005:0322b19": "△三哀求指示。",
    "X12n0275_005:0322b20": "作是語已。普及大眾。五體投地。雨淚翹誠。佇佛如來",
    "X12n0275_005:0322b21": "無上開示。",
    "X12n0275_005:0322b22": "翹者如鳥張翼而望哺也。阿難別求結元已竟。△",
    "X12n0275_005:0322b23": "二如來證無他物。大約明六根外更無物為結元",
    "X12n0275_005:0322b24": "也。分三。一諸佛同證。蓋不離六根。即是妙性。此為",
    "X12n0275_005:0322c01": "難信難解之法。阿難自經初至此。重重蒙示。猶不",
    "X12n0275_005:0322c02": "委信深解。而捨易求難。故佛恐自言。不能令其確",
    "X12n0275_005:0322c03": "信。而照現諸佛。同以證信也。分四。一愍眾摩頂。又",
    "X12n0275_005:0322c04": "為三。一愍念現在。",
    "X12n0275_005:0322c05": "爾時世尊。憐愍阿難及諸會中諸有學者。",
    "X12n0275_005:0322c06": "此或上示無學已解。斯但有學所疑。故偏憐之。△",
    "X12n0275_005:0322c07": "二愍念未來。",
    "X12n0275_005:0322c08": "亦為未來一切眾生。為出世因。作將來眼。",
    "X12n0275_005:0322c09": "未來。去聖愈遠。信解愈難。故普愍念之。為出世因",
    "X12n0275_005:0322c10": "者。修證有賴也。作將來眼者。信解不迷也。△三摩",
    "X12n0275_005:0322c11": "當機頂。",
    "X12n0275_005:0322c12": "以閻浮檀紫金光手。摩阿難頂。",
    "X12n0275_005:0322c13": "摩頂惟作哀憫攝受之意。愍眾摩頂已竟。△二動",
    "X12n0275_005:0322c14": "十方界。",
    "X12n0275_005:0322c15": "即時。十方普佛世界。六種震動。",
    "X12n0275_005:0322c16": "表六根將必解除也。△三感諸佛瑞。分二。一各放",
    "X12n0275_005:0322c17": "頂光。",
    "X12n0275_005:0322c18": "微塵如來。住世界者。各有寶光。從其頂出。",
    "X12n0275_005:0322c19": "表此根中妙性。乃尊而無上。密而無見之法也。△",
    "X12n0275_005:0322c20": "二來灌佛頂。",
    "X12n0275_005:0322c21": "其光同時。於彼世界來祇陀林。灌如來頂。",
    "X12n0275_005:0322c22": "示同證此性無別性也。△三大眾喜慶。",
    "X12n0275_005:0322c23": "是諸大眾。得未曾有。",
    "X12n0275_005:0322c24": "固是見瑞希有。然亦表眾生同具致感同喜也。△",
    "X12n0275_005:0323a01": "四聞諸佛言。分二。一標普聞同音。",
    "X12n0275_005:0323a02": "於是阿難及諸大眾。俱聞十方微塵如來異口同音",
    "X12n0275_005:0323a03": "告阿難言。",
    "X12n0275_005:0323a04": "異口同音者。示諸佛同宣斯教。非一佛獨說之言。",
    "X12n0275_005:0323a05": "足可深信。彌陀經云。汝等當信受我語及諸佛所",
    "X12n0275_005:0323a06": "說。即此意也。亦即蓮經法說諸佛道同。此經光中",
    "X12n0275_005:0323a07": "親令見聞。尤當信受。△二述諸佛教言。又二。一告",
    "X12n0275_005:0323a08": "結無他物。",
    "X12n0275_005:0323a09": "善哉阿難。汝欲識知俱生無明。使汝輪轉。生死結根。",
    "X12n0275_005:0323a10": "惟汝六根。更無他物。",
    "X12n0275_005:0323a11": "俱生無明。即同體別惑。最為生死深源。而稱其為",
    "X12n0275_005:0323a12": "結根者。結表固而不開。根表續而不斷。更無他物。",
    "X12n0275_005:0323a13": "言此根性。即是俱生無明之元首。固結生死之深",
    "X12n0275_005:0323a14": "根。離此六根。更無結元也。△二告解無他物。",
    "X12n0275_005:0323a15": "汝復欲知無上菩提。令汝速證安樂解脫寂靜妙常。",
    "X12n0275_005:0323a16": "亦汝六根。更非他物。",
    "X12n0275_005:0323a17": "此復言其不但只是妄元。仍是真元。葢罪之魁而",
    "X12n0275_005:0323a18": "功之首也。無上菩提。屬智果。即能證如如智也。安",
    "X12n0275_005:0323a19": "樂等。屬四德斷果。即所證如如理也。安樂即樂德。",
    "X12n0275_005:0323a20": "解脫即我德。我以自在為義故也。寂靜即淨德。妙",
    "X12n0275_005:0323a21": "常即常德。更非他物者。言離此根性。無別真元矣。",
    "X12n0275_005:0323a22": "良以。根性本即菩提涅槃元清淨體。經初佛早判",
    "X12n0275_005:0323a23": "為真本。彼處人多不識。我曾引此釋之。諸佛同證",
    "X12n0275_005:0323a24": "已竟。△二如來解釋。分為二。一阿難未悟而述問。",
    "X12n0275_005:0323b01": "阿難雖聞如是法音。心猶未明。稽首白佛。云何令我",
    "X12n0275_005:0323b02": "生死輪迴安樂妙常。同是六根。更非他物。",
    "X12n0275_005:0323b03": "意疑。如來常說法相。最要略者。亦有十八界等。今",
    "X12n0275_005:0323b04": "何惟是六根。而六塵六識皆不與耶。△二如來詳",
    "X12n0275_005:0323b05": "釋以除疑。分為二。一長行。分三。一直以標檢。又分",
    "X12n0275_005:0323b06": "為二。一標處一體。",
    "X12n0275_005:0323b07": "佛告阿難。根塵同源。縛脫無二。",
    "X12n0275_005:0323b08": "科言處者。謂經之根塵。攝十二處也。阿難意中疑",
    "X12n0275_005:0323b09": "云。若惟六根。豈不遺乎六塵。故此首句。標告之云。",
    "X12n0275_005:0323b10": "根之與塵。執相而觀。則根為內身。而屬有情。塵為",
    "X12n0275_005:0323b11": "外器。而屬無情。似永異也。而不知本惟一心。妄分",
    "X12n0275_005:0323b12": "情器。遡流窮源。仍惟一體。豈真有十二處之各體",
    "X12n0275_005:0323b13": "耶。斯即唯識宗。相見皆依自證起矣。次承上言。由",
    "X12n0275_005:0323b14": "此根塵同源之故。舉根而即以攝塵。是以縛為凡",
    "X12n0275_005:0323b15": "流而受淪。固此六根。以為結縛之本。脫為聖侶而",
    "X12n0275_005:0323b16": "自在。亦此六根。以為解脫之源。豈有二物哉。△二",
    "X12n0275_005:0323b17": "檢識虗妄。",
    "X12n0275_005:0323b18": "識性虗妄。猶如空華。",
    "X12n0275_005:0323b19": "阿難意中。當復疑云。根塵同源。故舉根即以攝塵。",
    "X12n0275_005:0323b20": "而六識何以不言。故此復檢云。識乃前塵虗妄相",
    "X12n0275_005:0323b21": "想。猶若空華。了無實體。既非縛結之本。又非解脫",
    "X12n0275_005:0323b22": "之要。故結解惟根。而竝不係於識也。此處仍總結",
    "X12n0275_005:0323b23": "云。六塵既無別體。六識又極虗無。故諸佛同言。結",
    "X12n0275_005:0323b24": "解惟是六根也。理實只此標檢之科。所以釋諸佛",
    "X12n0275_005:0323c01": "之言者。義盡無餘。下文重釋重頌。令其增明而已。",
    "X12n0275_005:0323c02": "△二重以釋成。理本玄微。而標文隱略。恐未徹了。",
    "X12n0275_005:0323c03": "故重以釋明。然此中但釋所標。而不釋所檢者。以",
    "X12n0275_005:0323c04": "既檢去不用故也。分二。一重釋根塵同源。",
    "X12n0275_005:0323c05": "阿難。由塵發知因根有相。相見無性。同於交蘆。",
    "X12n0275_005:0323c06": "由塵發知者。即由六塵而後發六根之知也。此句",
    "X12n0275_005:0323c07": "見六根要須托六塵而後立。因根有相者。即因六",
    "X12n0275_005:0323c08": "根而後有六塵之相也。此句見六塵要須托六根",
    "X12n0275_005:0323c09": "而後有。相見無性者。言塵離根而固無獨立之自",
    "X12n0275_005:0323c10": "性。根離塵而亦無獨立之自性也。交蘆。別是一種。",
    "X12n0275_005:0323c11": "麤大過於常蘆。生必二莖。交抱而立。二根盤結而",
    "X12n0275_005:0323c12": "連。單則撲地。不能自立。又其體外實內空。今言猶",
    "X12n0275_005:0323c13": "如交蘆者。據長行。似惟取於交倚。不能自立。亦如",
    "X12n0275_005:0323c14": "根塵。各無自性。同源一體。所以引下文縛脫惟根",
    "X12n0275_005:0323c15": "而已。據偈頌。則仍取外實內空。以喻根塵空有俱",
    "X12n0275_005:0323c16": "非也。故今長行雖未顯章空有之義。亦應暗含雙",
    "X12n0275_005:0323c17": "非之旨。庶見下文立知無見。甚有來歷矣。△二重",
    "X12n0275_005:0323c18": "釋縛脫無二。",
    "X12n0275_005:0323c19": "是故。汝今知見立知即無明本。知見無見斯即涅槃",
    "X12n0275_005:0323c20": "無漏真淨。",
    "X12n0275_005:0323c21": "是故二字。雖顯承上言根塵既無兩體是以縛脫",
    "X12n0275_005:0323c22": "但惟在根。然亦暗承空有俱非而來。更有意味。知",
    "X12n0275_005:0323c23": "見即該六根之性。立知者。立空有二知也。凡夫迷",
    "X12n0275_005:0323c24": "六根之性為有。二乘晦六根之性為空。俱不達空",
    "X12n0275_005:0324a01": "有俱非之旨也。即無明本者。凡夫。即具足五住。而",
    "X12n0275_005:0324a02": "長淪分段。皆迷有以為之本也。二乘。即尚餘第五。",
    "X12n0275_005:0324a03": "而未出變易。皆晦空以為之本也。無見者。無空有",
    "X12n0275_005:0324a04": "二見也。凡夫於根性除執有之見。二乘於根性除",
    "X12n0275_005:0324a05": "偏空之見也。涅槃即番上二種生死。無漏真淨。即",
    "X12n0275_005:0324a06": "離上五住無明。斯即云者。葢凡夫除前四住。先得",
    "X12n0275_005:0324a07": "有餘涅槃。無漏真淨。所謂此根初解。先得人空也。",
    "X12n0275_005:0324a08": "二乘除第五住。究竟無餘涅槃無漏真淨也。因此",
    "X12n0275_005:0324a09": "經凡小當機。故作是說。若本來大根。不必分約二",
    "X12n0275_005:0324a10": "人矣(舊註二解俱非。前解撥有取空。不顧偈中空有俱非之語。後解立真排妄。不顧偈中妄真同妄",
    "X12n0275_005:0324a11": "之言。夫重頌不遠。居然抗違。猶云竝符佛旨。註疏豈易能哉。學者宜慎重之。問此之知見。與法華知見及",
    "X12n0275_005:0324a12": "此經圓彰三藏之後所說知見。同耶異耶。答更無別法。但說示泛切不同耳。法華標名未及釋義。解家隨",
    "X12n0275_005:0324a13": "情。於經無證泛之甚也。斯經金口自釋。圓彰三藏。即佛知見。亦取眾生藏心本具。非取修證所成。然於眾",
    "X12n0275_005:0324a14": "生現前未曾指其具於何處。是猶未的切也。今此處於眾生現具六根中性。指出如來知見。方甚為的切。",
    "X12n0275_005:0324a15": "而非泛也。蓋以知即內之意根。見即外之五根。而此根性既周徧常住。為菩提涅槃元清淨體。而三藏圓",
    "X12n0275_005:0324a16": "具。非如來知見。而何單傳。直指。亦密指於此而已。而顧謂之教外者。欲其離文字迴光親見耳。若即隨言。",
    "X12n0275_005:0324a17": "作教外想。是痴人前不得說夢也。珍重之)重以釋成已竟。△三總以結",
    "X12n0275_005:0324a18": "歸。",
    "X12n0275_005:0324a19": "云何是中。更容他物。",
    "X12n0275_005:0324a20": "此即結歸諸佛本語也。是中即結中與解中也。意",
    "X12n0275_005:0324a21": "言。結中惟是根結。而更無他物能為結元。解中惟",
    "X12n0275_005:0324a22": "是根解。而亦無他物能為解元。此諸佛所以同言",
    "X12n0275_005:0324a23": "更無他物也。長行竟。△二偈頌。分二。一標頌。",
    "X12n0275_005:0324a24": "爾時世尊。欲重宣此意。而說偈言。",
    "X12n0275_005:0324b01": "△二偈文。分二科。一祇夜頌前二。一頌直以標檢",
    "X12n0275_005:0324b02": "二。一超頌檢識虗妄。法相宗。五位唯識。前四有為。",
    "X12n0275_005:0324b03": "第五無為。今偈文顯然雙破。故知乃是超頌識性",
    "X12n0275_005:0324b04": "虗妄猶如空華。葢佛頌長行。多變文顛倒。不次頌",
    "X12n0275_005:0324b05": "之。天台解法華。以超頌追頌科之。是也。前人不達",
    "X12n0275_005:0324b06": "超頌識性。強作根塵同源等釋之。文甚不類。義豈",
    "X12n0275_005:0324b07": "得通。不能闕疑故也。今請別釋。智者辯之。又復分",
    "X12n0275_005:0324b08": "二。一揀有為。",
    "X12n0275_005:0324b09": "真性有為空。緣生故如幻。",
    "X12n0275_005:0324b10": "掌珍論偈。義意全同(全破唯識。故與經同)文辭小異。上二句",
    "X12n0275_005:0324b11": "云。真性有為空如幻緣生故。第一句與經全同。清",
    "X12n0275_005:0324b12": "涼謂。其語倒。應云有為真性空。葢言有為之識(有為",
    "X12n0275_005:0324b13": "無為經意別指前六有漏無漏)無真自性。故云空也。此說極是。至",
    "X12n0275_005:0324b14": "於次句。若按比量。則論偈仍倒(謂因喻顛倒也)經偈乃正。",
    "X12n0275_005:0324b15": "葢上句是所立決定之宗。下句緣生故三字。推上",
    "X12n0275_005:0324b16": "立宗之因也。葢言因其皆托緣生所以決定空無",
    "X12n0275_005:0324b17": "性也。如幻二字是同喻(彼鈔立量云。有為是有法。定空無性是宗法。因云從",
    "X12n0275_005:0324b18": "緣生故。同喻云如幻。良以。幻法從緣生。幻法空無性。有為從緣生。有為空無性)。△二揀無",
    "X12n0275_005:0324b19": "為。",
    "X12n0275_005:0324b20": "無為無起滅。不實如空華。",
    "X12n0275_005:0324b21": "論偈云。無為無有實。不起如空華。此則經偈不順",
    "X12n0275_005:0324b22": "比量(謂宗因顛倒也)論偈乃順。葢經之上句無為。合下句",
    "X12n0275_005:0324b23": "不實。即論之無為無有實也。是所立決定之宗。經",
    "X12n0275_005:0324b24": "之無起滅。即論之不起。是推上立宗之因也。葢言",
    "X12n0275_005:0324c01": "因其對起滅而立無起滅。所以決定不實也(當知。即起",
    "X12n0275_005:0324c02": "滅而本無起滅。則二義齊銷。圓實義也。對起滅而立無起滅。則二皆非實。權小義也。以小則相外取空。權",
    "X12n0275_005:0324c03": "則真須離妄故耳。故彼鈔立量云。無為是有法。不實是宗法。因云不起故。同喻如空華。良以。空華無有起。",
    "X12n0275_005:0324c04": "空華無有實無為無有起。無為亦無實。論又云。若有有為法。則有無為法。既無有有為。何得有無為耶)",
    "X12n0275_005:0324c05": "末當結云。識之有為。與識之無為。二皆非實。我故",
    "X12n0275_005:0324c06": "曰識性虗妄猶如空華也(問。佛破識心。何以知其竝無為而亦破耶答經",
    "X12n0275_005:0324c07": "初佛破識心。破至深處。一則曰縱滅見聞覺知。猶為分別影事。二則曰。非色非空。昧為冥諦。離諸法緣。無",
    "X12n0275_005:0324c08": "分別性。三則曰。現前雖成九次第定。不得漏盡。皆由執此妄想。誤為真實誰謂但破有為而不破無為乎)。",
    "X12n0275_005:0324c09": "△二追頌標處一體。又二。一頌根塵同源。又曲分",
    "X12n0275_005:0324c10": "二。一先以況顯。",
    "X12n0275_005:0324c11": "言妄顯諸真。妄真同二妄。猶非真非真。云何見所見。",
    "X12n0275_005:0324c12": "此以真妄尚無二體。況顯根塵豈有異源。言妄顯",
    "X12n0275_005:0324c13": "諸真者。泛言凡對妄所顯諸真也。妄真同二妄者。",
    "X12n0275_005:0324c14": "言二俱成妄。畢竟非真也。以妄居真外。則妄實有",
    "X12n0275_005:0324c15": "體。反乃不成妄義。如影有實體影義不成也。真居",
    "X12n0275_005:0324c16": "妄外。則理不攝事。反乃不成真義。如鏡不現影鏡",
    "X12n0275_005:0324c17": "義不成也。二義不成故。二俱同妄矣。猶非真非真",
    "X12n0275_005:0324c18": "者。以猶非二字。雙貫下真與非真。即雙非真與妄",
    "X12n0275_005:0324c19": "也。葢非真非妄。正明真妄尚無二體矣。云何見所",
    "X12n0275_005:0324c20": "見者。見即根也(舉眼根。以攝餘五也)所見即塵也(舉色塵。以攝餘五也)",
    "X12n0275_005:0324c21": "正以況能見之根與所見之塵豈有異源乎。決定",
    "X12n0275_005:0324c22": "非二體矣。由是下科遂結定之。△二後以結定。",
    "X12n0275_005:0324c23": "中間無實性。是故若交蘆。",
    "X12n0275_005:0324c24": "是故二字。意當在中間上。承前況顯意。云所以根",
    "X12n0275_005:0325a01": "塵相倚而立。中間無有各自實性。但如交蘆有二",
    "X12n0275_005:0325a02": "相而無二體矣。△二頌縛脫無二。",
    "X12n0275_005:0325a03": "結解同所因。聖凡無二路。",
    "X12n0275_005:0325a04": "結解約法。聖凡約人。結解即縛脫也。同所因者。同",
    "X12n0275_005:0325a05": "因六根也。無二路者。離根性。更別無路也。此亦承",
    "X12n0275_005:0325a06": "上而言。根塵既無二體。所以縛脫惟是六根。離六",
    "X12n0275_005:0325a07": "根。豈復別有結元哉。頌直以標檢已竟。△二頌重",
    "X12n0275_005:0325a08": "以釋成。又分二。一頌重釋根塵同源。",
    "X12n0275_005:0325a09": "汝觀交中性。空有二俱非。",
    "X12n0275_005:0325a10": "此須法喻雙釋。喻中交蘆。適言其有。其中元空。適",
    "X12n0275_005:0325a11": "言其空。則其外元實。法中根塵。適言其有。則其體",
    "X12n0275_005:0325a12": "空廓。自在無繫。適言其空。則其用圓融。周遍法界。",
    "X12n0275_005:0325a13": "故曰空有二俱非也。此長行缺略。而偈頌詳具者",
    "X12n0275_005:0325a14": "耳。△二頌重釋縛脫無二。",
    "X12n0275_005:0325a15": "迷晦即無明。發明便解脫。",
    "X12n0275_005:0325a16": "首句。頌知見立知即無明本也。言凡夫迷六根為",
    "X12n0275_005:0325a17": "有。則失其自在無繫之體。二乘晦六根為空。則失",
    "X12n0275_005:0325a18": "其遍現互融之用。故俱墮無明生死。即五住二死",
    "X12n0275_005:0325a19": "解現長行。次句頌知見無見等三句也。發謂番迷",
    "X12n0275_005:0325a20": "發悟。不復著有也。明謂轉晦成明。不復沉空也。解",
    "X12n0275_005:0325a21": "脫謂遠離五住二死。合前長行觀之義無不盡矣。",
    "X12n0275_005:0325a22": "祇夜頌前已竟。△二伽陀開後。分二。一正以開後。",
    "X12n0275_005:0325a23": "解結因次第。六解一亦亡。根選擇圓通。入流成正覺。",
    "X12n0275_005:0325a24": "首二句。開後綰巾示倫科也。解結因次第者。如後",
    "X12n0275_005:0325b01": "文云。此根初解乃至俱空不生。是也(此因解字在上。故作是說。",
    "X12n0275_005:0325b02": "據後文。理實結之與解俱有次第。依彼即應結字在上矣。詳之)六解一亦亡者。如",
    "X12n0275_005:0325b03": "後文云。若總解除。尚不名一。六云何成。是也。末二",
    "X12n0275_005:0325b04": "句。開後冥授選根科也。根選擇圓通者。即後文徧",
    "X12n0275_005:0325b05": "選諸聖偏擇耳根。是也。入流成正覺者。即入流亡",
    "X12n0275_005:0325b06": "所。乃至寂滅現前等文。是也。△二別彰五勝。此備",
    "X12n0275_005:0325b07": "五種殊勝。即是五章。皆依根性發揮。意顯此經正",
    "X12n0275_005:0325b08": "因其為根性法門以致五章俱勝。豈可不委信之",
    "X12n0275_005:0325b09": "而別求結元乎。此以體宗名用教相為序。就分為",
    "X12n0275_005:0325b10": "五。一體性精密。",
    "X12n0275_005:0325b11": "陀那微細識。習氣成暴流。真非真恐迷。我常不開演。",
    "X12n0275_005:0325b12": "首句。明其即妄而真。陀那此云執持。第八識受轉",
    "X12n0275_005:0325b13": "之別名。佛前判二種根本時。即呼根性。為識精明",
    "X12n0275_005:0325b14": "元。今復呼為陀那。則根性為八識無疑。然此經以",
    "X12n0275_005:0325b15": "如來藏性為體。而八識即是藏性。所以舉此以彰",
    "X12n0275_005:0325b16": "體勝也。又權小欽仰陀那。而忽慢六根。不知根性",
    "X12n0275_005:0325b17": "即陀那體。故示之令信重根性也。深隱而非淺顯",
    "X12n0275_005:0325b18": "曰微。精妙而非麤浮曰細。當知。經初十番所示。即",
    "X12n0275_005:0325b19": "曲盡其微細矣。次句。明其即真而妄。習氣即陀那",
    "X12n0275_005:0325b20": "所持種子也。深密經云。阿陀那識甚微細。一切種",
    "X12n0275_005:0325b21": "子成暴流。以此習種。能引生諸趣根身器界。流轉",
    "X12n0275_005:0325b22": "無停。故如瀑流。當知。經初所說二種顛倒見妄為",
    "X12n0275_005:0325b23": "輪迴本者。即此習氣矣。末二句。雙承上二句而言。",
    "X12n0275_005:0325b24": "由其即是陀那細識故真。由其帶持瀑流習氣故",
    "X12n0275_005:0325c01": "非真。恐迷者言。我若說其為真。其奈帶持種子。妄",
    "X12n0275_005:0325c02": "習不除。眾生將迷妄為真。未免瀑流漂轉也。我若",
    "X12n0275_005:0325c03": "說其為非真。其奈體即細識。離此無真。眾生將棄",
    "X12n0275_005:0325c04": "真為妄。未免向外馳求也。我常不開演者。言由此",
    "X12n0275_005:0325c05": "真與非真二俱難言。是故非時非機。寧常密之而",
    "X12n0275_005:0325c06": "不言。不令眾生墮彼二種之迷也。經又云。我於凡",
    "X12n0275_005:0325c07": "愚不開演。恐彼分別執為我。謂恐其執為真我也。",
    "X12n0275_005:0325c08": "此但偏恐迷真。而遺非真之迷。不如本經義全矣。",
    "X12n0275_005:0325c09": "問時機若對。何以不迷。答自然知其即真。而不外",
    "X12n0275_005:0325c10": "覓。又知其帶妄。而不廢修。何迷之有。是知此法祕",
    "X12n0275_005:0325c11": "密。時乃說之。非輕易常說之法。珍重珍重。△二宗",
    "X12n0275_005:0325c12": "趣簡要。",
    "X12n0275_005:0325c13": "自心取自心。非幻成幻法。不取無非幻。非幻尚不生。",
    "X12n0275_005:0325c14": "幻法云何立。",
    "X12n0275_005:0325c15": "承上科真與非真二俱易迷如此故。此科憫其迷",
    "X12n0275_005:0325c16": "而示以出迷之要也。即是宗趣。首二句。言起妄本",
    "X12n0275_005:0325c17": "無多法也。意言。迷雖易迷。悟亦甚要。原其最初。但",
    "X12n0275_005:0325c18": "因不悟見相二分惟一自心。而乃誤以能見之心。",
    "X12n0275_005:0325c19": "妄取所見之境。由是從無人無法非幻境中(即無明業",
    "X12n0275_005:0325c20": "識中)攬塵結根(即見精映色結色成根等)幻生法相人相。所謂從",
    "X12n0275_005:0325c21": "非幻而成幻法也。末三句。言苟能了此。則破妄亦",
    "X12n0275_005:0325c22": "其簡要也。不取二字。便是最簡最要處。言前既妄",
    "X12n0275_005:0325c23": "見攬塵。橫生幻法。今乃旋根脫塵。不復取著而已。",
    "X12n0275_005:0325c24": "當知。即是後圓通中。入流亡所等功夫也。無非幻",
    "X12n0275_005:0326a01": "者。言此不取工夫極。則必至人法俱空。非幻之境。",
    "X12n0275_005:0326a02": "亦逈然脫矣。末二句。以深況淺之詞。言人法俱空",
    "X12n0275_005:0326a03": "之境(理實即是無明業識中也)尚亦不生。而法相人相。豈能存",
    "X12n0275_005:0326a04": "立乎。若圖明白。當云。不取無俱空。俱空尚不生。人",
    "X12n0275_005:0326a05": "法云何立。妙不可言。是則以不取為宗。以了幻為",
    "X12n0275_005:0326a06": "趣。而簡要無以加矣。此皆具取佛意。非胸臆別說",
    "X12n0275_005:0326a07": "也。△三名稱尊勝。",
    "X12n0275_005:0326a08": "是名妙蓮華。金剛王寶覺。",
    "X12n0275_005:0326a09": "妙蓮華者。即妙法蓮華。法喻雙舉也。然妙法即指",
    "X12n0275_005:0326a10": "根中藏性。眾生現具。如蓮之方華即果也。又根性",
    "X12n0275_005:0326a11": "即佛知見。即實相體。故知此經為法華堂奧也。金",
    "X12n0275_005:0326a12": "剛王寶覺。亦喻法雙舉也。金剛王即最堅最利之",
    "X12n0275_005:0326a13": "至寶。寶覺雙含實相觀照二種般若。所謂如如智",
    "X12n0275_005:0326a14": "如如理也。喻以金剛王。顯其照法無有不空也。故",
    "X12n0275_005:0326a15": "知此經為甚深般若也。然前名詮顯一真本有。後",
    "X12n0275_005:0326a16": "名詮顯萬妄本空。而此根性法門。亦即法華金剛",
    "X12n0275_005:0326a17": "二經之體。是故名稱兼備二經之尊勝。為諸經王。",
    "X12n0275_005:0326a18": "△四力用超越。",
    "X12n0275_005:0326a19": "如幻三摩提。彈指超無學。",
    "X12n0275_005:0326a20": "三摩提。此云等持。謂定慧平等任持。默指圓通中",
    "X12n0275_005:0326a21": "入流即照理之慧忘所即息妄之定等也。而言如",
    "X12n0275_005:0326a22": "幻者。圓人知真本有。達妄本空。無修而修。無斷而",
    "X12n0275_005:0326a23": "斷。故云如幻。非如權小染實之修也。又已悟本惟",
    "X12n0275_005:0326a24": "一心。遠離能所。而方便建立能聞所聞。直至生滅",
    "X12n0275_005:0326b01": "既滅寂滅現前。方將三重能所如幻之修。次第脫",
    "X12n0275_005:0326b02": "盡。所謂諸幻既消。非幻不滅也。彈指明最速也。超",
    "X12n0275_005:0326b03": "無學者。由其如幻故。一修一切修。一斷一切斷。而",
    "X12n0275_005:0326b04": "此根初解。先得人空。已與無學齊力。空性圓明成",
    "X12n0275_005:0326b05": "法解脫。即超無學遠矣。何況俱空不生。乃至於無",
    "X12n0275_005:0326b06": "上知覺乎。△五教相究竟。",
    "X12n0275_005:0326b07": "此阿毗達摩。十方薄伽梵。一路涅槃門。",
    "X12n0275_005:0326b08": "阿毗達摩。此云無比法。即稱此根性教法。非他教",
    "X12n0275_005:0326b09": "法可比。雖云十方。亦該三世。薄伽梵。於十號中。與",
    "X12n0275_005:0326b10": "世尊互換出沒。具足六義。謂自在。熾盛。端嚴。名稱。",
    "X12n0275_005:0326b11": "吉祥。尊貴。多義故不番也。一路者。三世十方諸佛",
    "X12n0275_005:0326b12": "共由之達道也。涅槃獨取萬德周圓五住永寂為",
    "X12n0275_005:0326b13": "義。所謂無餘大涅槃究竟極樂之果地也。然須以",
    "X12n0275_005:0326b14": "根中圓湛不生滅性為因地門戶故。即以為入涅",
    "X12n0275_005:0326b15": "槃之門也。夫既為無比教法。而又與涅槃為門戶。",
    "X12n0275_005:0326b16": "足顯斯經以無上醍醐為教相。非酥酪之可及矣。",
    "X12n0275_005:0326b17": "如來解釋已竟。△三大眾開悟。",
    "X12n0275_005:0326b18": "於是。阿難及諸大眾。聞佛如來無上慈誨。祇夜伽陀。",
    "X12n0275_005:0326b19": "雜糅精瑩。妙理清徹。心目開明。歎未曾有。",
    "X12n0275_005:0326b20": "吳興曰。祇夜此云應頌。又云重頌。即頌上長行也。",
    "X12n0275_005:0326b21": "伽陀。此云諷頌。亦略曰偈。不因長行。但諷美而頌",
    "X12n0275_005:0326b22": "之。二頌合明。故云雜糅精瑩。此指能詮也。妙理清",
    "X12n0275_005:0326b23": "徹。此謂所詮也。○精者。其詞微妙。瑩者其語明透。",
    "X12n0275_005:0326b24": "妙理。如說根性即是藏性。乃至菩提涅槃。喻以蓮",
    "X12n0275_005:0326c01": "華金剛。可謂理竅妙極矣。絕無纖塵曰清。盡其底",
    "X12n0275_005:0326c02": "源曰徹。心目開明者。謂心眼洞開。徹見根性。即如",
    "X12n0275_005:0326c03": "來藏。頓息馳求。無復狐疑矣。阿難自此方以委信",
    "X12n0275_005:0326c04": "根性為修證之門。不復致疑。向下但論倫次及擇",
    "X12n0275_005:0326c05": "一門而已。非是更疑也。驗證以釋二疑已竟。△三",
    "X12n0275_005:0326c06": "綰巾以示倫次。前偈云。解結因次第。六解一亦亡。",
    "X12n0275_005:0326c07": "正開此科。故此承彼而來。然佛以六結而喻六根。",
    "X12n0275_005:0326c08": "前人見其結數偶同於根數。遂謂六結即喻眼耳",
    "X12n0275_005:0326c09": "等六。以致喻中六結實有次第。法中六根本無次",
    "X12n0275_005:0326c10": "第。宛有法喻不齊之過。却又不敢以過歸佛。而強",
    "X12n0275_005:0326c11": "教後人。不可以喻難法。是何言歟。佛號一切智人。",
    "X12n0275_005:0326c12": "而說法先以帶過。其何以折伏魔外。而垂範人天",
    "X12n0275_005:0326c13": "哉。決不然也。蓋佛說六結。本非即喻眼等橫列之",
    "X12n0275_005:0326c14": "六。元是竪推。其由真起妄。從細向麤。展轉六層。而",
    "X12n0275_005:0326c15": "後根相備著。及其反妄歸真。從麤向細。亦展轉六",
    "X12n0275_005:0326c16": "層。而後根相解除。且經文中。結之次第與解之次",
    "X12n0275_005:0326c17": "第。皆叮嚀具載。俱不拘六層。而文辭含攝。不甚開",
    "X12n0275_005:0326c18": "顯。至後觀音圓通。逆次解之。六結宛然。取彼釋此。",
    "X12n0275_005:0326c19": "何有法喻不齊之過。智者詳之。分三。一阿難敘請。",
    "X12n0275_005:0326c20": "又分三。一敘已領。",
    "X12n0275_005:0326c21": "阿難合掌頂禮白佛。我今聞佛無遮大悲性淨妙常",
    "X12n0275_005:0326c22": "真實法句。",
    "X12n0275_005:0326c23": "無遮有二。一人無遮。不擇下劣。同施上法。二法無",
    "X12n0275_005:0326c24": "遮。不慳祕密。闡露無餘。皆以大悲愍念為本。故能",
    "X12n0275_005:0327a01": "如此也。性即根性。此一字屬體。下三字皆體中所",
    "X12n0275_005:0327a02": "具義相。在染無染曰淨。居縛不縛曰妙。隨流不變",
    "X12n0275_005:0327a03": "曰常。此句屬所詮。了義曰真。無虗曰實。法句即前",
    "X12n0275_005:0327a04": "偈頌。此句屬能詮。已皆領悟。故敘謝之。△二敘未",
    "X12n0275_005:0327a05": "明。",
    "X12n0275_005:0327a06": "心猶未達六解一亡舒結倫次。",
    "X12n0275_005:0327a07": "此作兩節而問。故佛下亦作兩節答之。六解一亡",
    "X12n0275_005:0327a08": "者。六結既解。一亦不存也。舒結倫次者。謂舒之與",
    "X12n0275_005:0327a09": "結。皆有倫次也。△三請垂示。",
    "X12n0275_005:0327a10": "惟垂大慈。再愍斯會及與將來。施以法音。洗滌沉垢。",
    "X12n0275_005:0327a11": "沉垢者。即二執與俱空諸細惑也。△二如來巧示。",
    "X12n0275_005:0327a12": "此中取喻。非是但憑言說而。綰巾示結。言相竝彰。",
    "X12n0275_005:0327a13": "令人易省。誠至巧也。分二。一巧立喻本又二。一元",
    "X12n0275_005:0327a14": "依一巾。",
    "X12n0275_005:0327a15": "即時如來。於師子座。整涅槃僧。斂僧伽梨。攬七寶几。",
    "X12n0275_005:0327a16": "引手於几。取劫波羅天所奉華巾。",
    "X12n0275_005:0327a17": "溫陵曰。涅槃僧裏衣也。僧伽梨大衣也。劫波羅。此",
    "X12n0275_005:0327a18": "云時分。即夜摩天。△二綰成六結。又二。一歷問以",
    "X12n0275_005:0327a19": "顯次第。",
    "X12n0275_005:0327a20": "於大眾前。綰成一結。示阿難言。此名何等。阿難大眾",
    "X12n0275_005:0327a21": "俱白佛言。此名為結。於是。如來綰疊華巾。又成一結。",
    "X12n0275_005:0327a22": "重問阿難。此名何等。阿難大眾又白佛言。此亦名結。",
    "X12n0275_005:0327a23": "如是倫次。綰疊華巾。總成六結。一一結成。皆取手中",
    "X12n0275_005:0327a24": "所成之結。持問阿難。此名何等。阿難大眾。亦復如是",
    "X12n0275_005:0327b01": "次第酬佛。此名為結。",
    "X12n0275_005:0327b02": "疊華。西天之帛。價直無量。今天獻尤為貴重。可知。",
    "X12n0275_005:0327b03": "一一問答而結。即示結時。元有倫次。顯然不是橫",
    "X12n0275_005:0327b04": "喻眼耳等六。以彼根結元非先眼後耳等也。△二",
    "X12n0275_005:0327b05": "故問以示結同。",
    "X12n0275_005:0327b06": "佛告阿難。我初綰巾。汝名為結。此疊華巾。先實一條。",
    "X12n0275_005:0327b07": "第二第三。云何汝曹復名為結。阿難白佛言。世尊。此",
    "X12n0275_005:0327b08": "寶疊華。緝績成巾。雖本一體。如我思惟。如來一綰。得",
    "X12n0275_005:0327b09": "一結名。若百綰成。終名百結。何況此巾。秪有六結。終",
    "X12n0275_005:0327b10": "不至七。亦不停五。云何如來只許初時。第二第三不",
    "X12n0275_005:0327b11": "名為結。",
    "X12n0275_005:0327b12": "首五句。經文稍以倒亂。此疊華巾。先實一條。當為",
    "X12n0275_005:0327b13": "首二句。下接我初綰巾等。則文理不倒。而意不隔",
    "X12n0275_005:0327b14": "矣。此譯寫之誤也。此科辯定文長。似乎淡無情謂。",
    "X12n0275_005:0327b15": "細詳實有關要。按後圓通所解六重結相。一動二",
    "X12n0275_005:0327b16": "靜三聞四覺五空六滅。由前而後。則疎親有異。由",
    "X12n0275_005:0327b17": "後而前。則細麤不同。若不與之顯示結同。則初心",
    "X12n0275_005:0327b18": "者。或忽於疎。而始無入門。中途者。或住於細。而終",
    "X12n0275_005:0327b19": "無究竟。故示一六結同。正欲始終解盡矣。誠哉須",
    "X12n0275_005:0327b20": "信佛語深也。然不直說。而乃故意反問。以激阿難",
    "X12n0275_005:0327b21": "自說者。將使因喻以詳法矣。巧立喻本已竟。△二",
    "X12n0275_005:0327b22": "分答二問。就分二。一答六解一亡。又二。一示從至",
    "X12n0275_005:0327b23": "同而遂成至異。此即先示從一成六也。葢言未結",
    "X12n0275_005:0327b24": "之先。一相不立。六相何有。所謂至同也。既結之後",
    "X12n0275_005:0327c01": "六相定別。一相奚存。所謂至異也。又二。一就喻辯",
    "X12n0275_005:0327c02": "定。又四。一按定同異。",
    "X12n0275_005:0327c03": "佛告阿難。此寶華巾。汝知此巾元止一條。我六綰時。",
    "X12n0275_005:0327c04": "名有六結。汝審觀察。巾體是同。因結有異。",
    "X12n0275_005:0327c05": "△二強異為同。",
    "X12n0275_005:0327c06": "於意云何。初綰結成。名為第一。如是乃至第六結生。",
    "X12n0275_005:0327c07": "吾今欲將第六結名成第一不。",
    "X12n0275_005:0327c08": "此亦故問反激。令其自辯可否也。前五句。猶是牒",
    "X12n0275_005:0327c09": "成一定次第。吾今下。方是故問可否也。△三阿難",
    "X12n0275_005:0327c10": "不計。",
    "X12n0275_005:0327c11": "不也世尊。六結若存。斯第六名。終非第一。縱我歷生",
    "X12n0275_005:0327c12": "盡其明辯。如何令是六結亂名。",
    "X12n0275_005:0327c13": "△四如來印定。",
    "X12n0275_005:0327c14": "佛言如是。六結不同。循顧本因。一巾所造。令其雜亂。",
    "X12n0275_005:0327c15": "終不得成。",
    "X12n0275_005:0327c16": "意言。六雖本於一。成六在而序。尚不可少亂。一相",
    "X12n0275_005:0327c17": "豈能復見哉。一相尚不可見。豈復望其忘一哉。就",
    "X12n0275_005:0327c18": "喻辯定已竟。△二以法合喻。",
    "X12n0275_005:0327c19": "則汝六根。亦復如是。畢竟同中。生畢竟異。",
    "X12n0275_005:0327c20": "葢言真心本體。一相尚不可得。六結豈可得哉。所",
    "X12n0275_005:0327c21": "謂畢竟同也。及其從真起妄。而六結已成。則其序",
    "X12n0275_005:0327c22": "尚不可亂。而其六豈能暫忘哉。所謂成畢竟異也。",
    "X12n0275_005:0327c23": "示從至同而遂成至異一科已竟。△二示除至異",
    "X12n0275_005:0327c24": "而仍成至同。此即正示六解一亡也。番轉上科其",
    "X12n0275_005:0328a01": "意可省。分二。一就喻辯定。",
    "X12n0275_005:0328a02": "佛告阿難。汝必嫌此六結不成。願樂一成。復云何得。",
    "X12n0275_005:0328a03": "阿難言。此結若存。是非鋒起。於中自生此結非彼彼",
    "X12n0275_005:0328a04": "結非此。如來今日。若總解除。結若不生。則無彼此。尚",
    "X12n0275_005:0328a05": "不名一。六云何成。",
    "X12n0275_005:0328a06": "嫌六不成者。嫌之而不欲其成六結也。願樂一成",
    "X12n0275_005:0328a07": "者。惟願其還成一巾也。鋒起者。諍論紛然。如兵戈",
    "X12n0275_005:0328a08": "競鬬也。尚不名一者。葢言既不對於六結。亦不起",
    "X12n0275_005:0328a09": "乎一想也。六云何成者。言一想尚無。六相安在哉。",
    "X12n0275_005:0328a10": "△二以法合喻。",
    "X12n0275_005:0328a11": "佛言。六解一亡。亦復如是。",
    "X12n0275_005:0328a12": "法中六固同名六結一。乃轉名一真。然一亡亦非。",
    "X12n0275_005:0328a13": "竝其真體俱失。但是既不對乎六結自不立乎一",
    "X12n0275_005:0328a14": "真而已。答六解一亡竟。△二答舒結倫次。分二。一",
    "X12n0275_005:0328a15": "結之倫次。又三。一順次成結。",
    "X12n0275_005:0328a16": "由汝無始心性狂亂。知見妄發。發妄不息。勞見發塵。",
    "X12n0275_005:0328a17": "心性。即所依妙明本覺。依此橫起無明為狂本。經",
    "X12n0275_005:0328a18": "以演若狂性。喻於無明故也。無明所生三細為亂",
    "X12n0275_005:0328a19": "本。經以如是擾亂指於三細故也。此即第一結成。",
    "X12n0275_005:0328a20": "圓通中當於滅結。知見妄發。即見法實有。乃法執",
    "X12n0275_005:0328a21": "位。即二三結成。圓通中。當於空覺二結。二乘涅槃。",
    "X12n0275_005:0328a22": "彷彿在茲。勞見發塵。即見我及我所。乃人執位。餘",
    "X12n0275_005:0328a23": "三結成。圓通中。勞見即當根結。發塵即當靜動二",
    "X12n0275_005:0328a24": "結。三界生死寧能外此。此固從真起妄。自細向麤。",
    "X12n0275_005:0328b01": "結之倫次。歷然可見矣。△二更以喻明。",
    "X12n0275_005:0328b02": "如勞目精。則有狂華。於湛精明。無因亂起。",
    "X12n0275_005:0328b03": "湛精明即淨眼界也。目睛與湛精明。皆喻上之心",
    "X12n0275_005:0328b04": "性。勞喻無明業識。狂華喻法我二執境界。即涅槃",
    "X12n0275_005:0328b05": "與生死也。於湛精明無因亂起者。喻於無法無人",
    "X12n0275_005:0328b06": "淨心中橫生諸結也。三逆次合喻。",
    "X12n0275_005:0328b07": "一切世間山河大地。生死涅槃。皆即狂勞顛倒華相。",
    "X12n0275_005:0328b08": "上之法喻。當從細漸麤。以成諸結。故名順次。今此",
    "X12n0275_005:0328b09": "合文。從麤向細。故為逆次。首二句。即六塵境界。正",
    "X12n0275_005:0328b10": "當動靜二結。生死須依根身。正當根之一結。以上",
    "X12n0275_005:0328b11": "攝於人執。涅槃全是法執。正當覺空二結。末二句。",
    "X12n0275_005:0328b12": "攝歸無明業識。而指同前喻也。狂勞顛倒。即無明",
    "X12n0275_005:0328b13": "業識。正當滅結也。華相雖合前喻。然亦非說眼中",
    "X12n0275_005:0328b14": "空華。乃言無明業識。所發華相。即指生死涅槃之",
    "X12n0275_005:0328b15": "妄境耳。同前所謂菩提瞪發勞相。但前顯依真。此",
    "X12n0275_005:0328b16": "顯依妄。張拙謂涅槃生死等空華者此也。此雖逆",
    "X12n0275_005:0328b17": "於生起倫次。而實順於。解結倫次。到下舒之倫次。",
    "X12n0275_005:0328b18": "其義自明。△二舒之倫次。分二。一阿難求解倫次。",
    "X12n0275_005:0328b19": "阿難言。此勞同結。云何解除。",
    "X12n0275_005:0328b20": "夫勞兼山河大地生死涅槃。阿難乃謂此勞同結。",
    "X12n0275_005:0328b21": "足知六結不即指於眼耳等六。明矣。此則不惟顯",
    "X12n0275_005:0328b22": "舊註分明錯誤。亦可驗我所分析之六結非鑿也。",
    "X12n0275_005:0328b23": "△二如來因問發明。分二。一先授舒之方法。又分",
    "X12n0275_005:0328b24": "四。一就喻巧示。又三。一引悟二邊不解。",
    "X12n0275_005:0328c01": "如來以手。將所結巾。偏掣其左。問阿難言。如是解不。",
    "X12n0275_005:0328c02": "不也世尊。旋復以手。偏牽右邊。又問阿難。如是解不。",
    "X12n0275_005:0328c03": "不也世尊。",
    "X12n0275_005:0328c04": "左掣。譬觀六根為有。則同凡夫之滯有而長淪生",
    "X12n0275_005:0328c05": "死。豈能解根乎。右牽。譬觀六根為空。則同二乘之",
    "X12n0275_005:0328c06": "斷空而永晦涅槃。安得圓通乎。所謂空有二俱非",
    "X12n0275_005:0328c07": "也。當知。上科生死涅槃。正為此空有二非張本矣。",
    "X12n0275_005:0328c08": "△二引悟中道方解。",
    "X12n0275_005:0328c09": "佛告阿難。吾今以手。左右各牽。竟不能解。汝設方便。",
    "X12n0275_005:0328c10": "云何解成。阿難白佛言。世尊。當於結心解即分散。",
    "X12n0275_005:0328c11": "△三印定必用中道。",
    "X12n0275_005:0328c12": "佛告阿難。如是如是。若欲除結。當於結心。",
    "X12n0275_005:0328c13": "結心雖譬中道。然非兼彼空有合成中道。亦非離",
    "X12n0275_005:0328c14": "彼空有別立中道。乃是悟此根性體自在而無繫。",
    "X12n0275_005:0328c15": "本不屬有。不迷為有而已。更不勞於觀空破有也。",
    "X12n0275_005:0328c16": "達此根性用徧現而互融。本不屬空。不晦為空而",
    "X12n0275_005:0328c17": "已。更不勞於觀有破空也。如後耳根圓通。既不執",
    "X12n0275_005:0328c18": "有。亦不觀空。惟一反聞。忘塵頓入。由是而二空漸",
    "X12n0275_005:0328c19": "證。妙體現而有自破也。俱空不生。大用起而空自",
    "X12n0275_005:0328c20": "離也。是則反聞自性。即是結心。雙超空有之中道",
    "X12n0275_005:0328c21": "也。前人不達。強以別安三觀。其說支離。真為蛇添",
    "X12n0275_005:0328c22": "足也。又二邊不解。合前知見立知即無明本。中道",
    "X12n0275_005:0328c23": "方解。合前知見無見斯即涅槃。以此雙非空有之",
    "X12n0275_005:0328c24": "中道故。即無見之謂也。問雙非而不雙即恐非極",
    "X12n0275_005:0329a01": "中。答佛既但言空有俱非。固當惟奉佛語。且體既",
    "X12n0275_005:0329a02": "非有。何甞不即空。用既非空。何甞不即有乎。就喻",
    "X12n0275_005:0329a03": "巧示已竟。△二明法精微。",
    "X12n0275_005:0329a04": "阿難。我說佛法從因緣生。非取世間和合麤相。",
    "X12n0275_005:0329a05": "佛說入道因緣。隨機淺深麤細。不出二種。一者頓",
    "X12n0275_005:0329a06": "見本心。但離妄緣。迴光性地。不假識心緣慮。諸境",
    "X12n0275_005:0329a07": "自然雙融。體用逈超有空。由此而登妙覺。所謂微",
    "X12n0275_005:0329a08": "細因緣也。二者未獲本心。依托意識。生心立境。互",
    "X12n0275_005:0329a09": "破有空。假三昧力。取證非真。終無實果。皆所謂世",
    "X12n0275_005:0329a10": "間心境和合麤因緣也。以權小權許出世。而圓乘",
    "X12n0275_005:0329a11": "律之。仍屬世間故也。今此解根法門正教。不托識",
    "X12n0275_005:0329a12": "心。而旋根即是迴光忘塵。即是離緣。由是乃至寂",
    "X12n0275_005:0329a13": "滅現前。濬發大用。真微細因緣也。△三示說不謬。",
    "X12n0275_005:0329a14": "此科所以勸莫疑也。分為二。一統知染淨因緣。",
    "X12n0275_005:0329a15": "如來發明世出世法。知其本因。隨所緣出。",
    "X12n0275_005:0329a16": "孤山曰。世謂六凡。出世謂四聖。○六凡為染。四聖",
    "X12n0275_005:0329a17": "番染俱淨。然六凡以善惡不動業為因。以趣生時",
    "X12n0275_005:0329a18": "各所見憎愛境界為緣。四聖以多生積薰諸乘教",
    "X12n0275_005:0329a19": "理為因。以新遇善知識聞法觸境為緣。但權小比",
    "X12n0275_005:0329a20": "現二量多惟得其總相知之。未盡如來現量一一",
    "X12n0275_005:0329a21": "別知其詳也。△二懸知極遠極細。",
    "X12n0275_005:0329a22": "如是乃至恒沙界外一滴之雨。亦知頭數。現前種種",
    "X12n0275_005:0329a23": "松直棘曲鵠白烏玄。皆了元由。",
    "X12n0275_005:0329a24": "懸知有二。一地遠懸知。如界外雨滴。二時遠懸知。",
    "X12n0275_005:0329b01": "如松等元由。元由指多劫遠由。問無情何有多劫",
    "X12n0275_005:0329b02": "感招。答無情勝劣。皆有情共業罪福所感。如佛對",
    "X12n0275_005:0329b03": "松棘。必知此方眾生從無始來為有何等業感生",
    "X12n0275_005:0329b04": "此直松曲棘也。餘可類知。△四勸修必證。",
    "X12n0275_005:0329b05": "是故。阿難。隨汝心中。選擇六根。根結若除。塵相自滅。",
    "X12n0275_005:0329b06": "諸妄銷亡。不真何待。",
    "X12n0275_005:0329b07": "是故。承上言。佛智如此。則所說解法。決無差謬。所",
    "X12n0275_005:0329b08": "許證取。決不賺誤。是故。汝當確信選根也。諸妄銷",
    "X12n0275_005:0329b09": "亡者。即想相為塵。識情為垢。二俱遠離也。先授舒",
    "X12n0275_005:0329b10": "結方法已竟。△二後示舒之倫次。舒法既得。則結",
    "X12n0275_005:0329b11": "必將舒。不明示以舒之倫次。則何以驗其淺深。而",
    "X12n0275_005:0329b12": "抵於成功耶。故此方示以倫次矣。分三。一如來反",
    "X12n0275_005:0329b13": "問引悟。",
    "X12n0275_005:0329b14": "阿難。吾今問汝。此劫波羅巾。六結現前。同時解縈。得",
    "X12n0275_005:0329b15": "同除不。",
    "X12n0275_005:0329b16": "此以無次第故。問令自辯也。△二阿難悟喻次第。",
    "X12n0275_005:0329b17": "不也世尊。是結本以次第綰生。今日當須次第而解。",
    "X12n0275_005:0329b18": "六結同體。結不同時。則結解時。云何同除。",
    "X12n0275_005:0329b19": "六結同體者。如云雖同一巾所造也。觀此問答。則",
    "X12n0275_005:0329b20": "似如來惟恐眾生迷誤成無次第。故激其朗然陳",
    "X12n0275_005:0329b21": "說。令知決有次第。後人何得仍以一根返源六根",
    "X12n0275_005:0329b22": "解脫之證而抗其決無次第耶。大抵秪因錯謂六",
    "X12n0275_005:0329b23": "結橫喻六根。而不達竪推之義。故差謬亦至於此",
    "X12n0275_005:0329b24": "耳。△三如來乘悟合明。分三。一總與合定。",
    "X12n0275_005:0329c01": "佛言。六根解除。亦復如是。",
    "X12n0275_005:0329c02": "△二別開合文。又三。一先除我執。",
    "X12n0275_005:0329c03": "此根初解。先得人空。",
    "X12n0275_005:0329c04": "按後圓通逆斷之次。則此層中含攝三結。謂一動",
    "X12n0275_005:0329c05": "二靜三聞也。入流忘所。是初忘動塵。為除第一結。",
    "X12n0275_005:0329c06": "動靜不生。是次忘靜塵。除第二結。此當須陀還果。",
    "X12n0275_005:0329c07": "斷於我執分別。即見惑也。次盡聞根。除第三結。此",
    "X12n0275_005:0329c08": "當後三果。斷於我執俱生。即思惑也。所謂此根初",
    "X12n0275_005:0329c09": "解先得人空也。以圓教菩薩常途。則當七信。此即",
    "X12n0275_005:0329c10": "解前勞見發塵。盡世間山河生死也。△二次除法",
    "X12n0275_005:0329c11": "執。",
    "X12n0275_005:0329c12": "空性圓明。成法解脫。",
    "X12n0275_005:0329c13": "按後圓通。則此層中。含攝二結。覺所覺空。先捨智",
    "X12n0275_005:0329c14": "愛。即斷法執分別。為除第四結。空所空滅。次捨理",
    "X12n0275_005:0329c15": "愛。即斷法執俱生。為除第五結。所謂空性圓明成",
    "X12n0275_005:0329c16": "法解脫位也。葢空人而不空法。但得空性之少分。",
    "X12n0275_005:0329c17": "而非圓明。故法解脫位。方得圓明。且法執麤細有",
    "X12n0275_005:0329c18": "異。執諸法心外實有。麤法執也。愛所修證勝法。不",
    "X12n0275_005:0329c19": "能捨離。細法執也。今菩薩任運雙斷。於忘所時。麤",
    "X12n0275_005:0329c20": "執已盡。而此二位。盡其細執而已。以圓教菩薩常",
    "X12n0275_005:0329c21": "途。則當八九信。此即解前知見妄發。盡出世間涅",
    "X12n0275_005:0329c22": "槃也。△三後除空執。",
    "X12n0275_005:0329c23": "解脫法已。俱空不生。",
    "X12n0275_005:0329c24": "按圓通。此惟當於一結。謂生滅既滅。寂滅現前。即",
    "X12n0275_005:0330a01": "脫俱空之境。為除第六結也。葢解脫法已。即生滅",
    "X12n0275_005:0330a02": "既滅。俱空不生。即寂滅現前。夫寂滅不是空境。乃",
    "X12n0275_005:0330a03": "本有一真心體。即理法界。真如實相。所謂山河大",
    "X12n0275_005:0330a04": "地。應念化為無上知覺時也。此若現前。萬用齊發。",
    "X12n0275_005:0330a05": "豈尚滯於空耶。良以。生滅既滅。雖離前空相。而滅",
    "X12n0275_005:0330a06": "相猶存。若真寂滅不現前時。則住俱空境。永為滅",
    "X12n0275_005:0330a07": "相所覆。名頂墮位。故知寂滅現前。方得俱空不生。",
    "X12n0275_005:0330a08": "俱空不生。方得寂滅現前。更互資發如此。此即解",
    "X12n0275_005:0330a09": "前心性狂亂。盡狂勞顛倒過。菩薩乾慧境也(問前言空",
    "X12n0275_005:0330a10": "有俱非。又言當用中道。今何人法二空以破有。俱空不生以破空耶。答此藥病不分。混濫之問難也。譬如",
    "X12n0275_005:0330a11": "有人。本因元氣受傷。標現寒熱二病。愚者或服熱藥。或服寒藥。皆不能愈。智者不用熱藥。亦不用寒藥。但",
    "X12n0275_005:0330a12": "用直扶元氣之藥。則此病初愈。先退熱病。熱病平復。寒病亦除。寒熱除已。調理亦忘。法中根性被縛。如元",
    "X12n0275_005:0330a13": "氣受傷也。有空二執俱結。如標現寒熱二病也。凡小用空有二邊皆不能解。如愚人服寒熱二藥皆不能",
    "X12n0275_005:0330a14": "愈也。今經令不著空有。如不用寒熱二藥也。惟令旋根。脫塵。如惟用直扶元氣之藥也。此根初解。先得人",
    "X12n0275_005:0330a15": "空。如此病初愈先除熱症也。空性圓明。成法解脫。如熱病平復寒病亦除也。解脫法已。俱空不生。如寒熱",
    "X12n0275_005:0330a16": "除已調理亦忘也。是喻中雖得寒熱二病俱除。而智者初未嘗用寒熱二藥。而所用者。惟直扶元氣之藥",
    "X12n0275_005:0330a17": "也。法中雖得有空俱破。而行者初未嘗用有空之觀。而所用者惟旋根脫塵之法也。今乃因其所破之執。",
    "X12n0275_005:0330a18": "而錯責所用之法。誣其著於空有。何異因其所愈之病而錯怪所用之藥。誣其用於寒熱乎。且人法二執。",
    "X12n0275_005:0330a19": "圓教獨不當空乎。豈可見圓人之證二空而遂責其偏空乎。此固因果未別。藥病不分之濫。而舊註紛紛",
    "X12n0275_005:0330a20": "之辯。皆此過矣)別開合文已竟。△三出名顯證。",
    "X12n0275_005:0330a21": "是名菩薩從三摩地得無生忍。",
    "X12n0275_005:0330a22": "三摩地。即如幻三摩提。此屬妙因。無生忍者。華嚴",
    "X12n0275_005:0330a23": "第三忍。言菩薩住此忍中。不見有少法生。不見有",
    "X12n0275_005:0330a24": "少法滅。今經示見不分。文云。菩薩於其自住三摩",
    "X12n0275_005:0330b01": "地中。見與見緣。并所想相。如虗空華。本無所有。此",
    "X12n0275_005:0330b02": "見及緣。元是菩提妙淨明體。此雖正示因地。實與",
    "X12n0275_005:0330b03": "無生果地。一如此屬妙果。攝位雖寬。今且目於初",
    "X12n0275_005:0330b04": "住位中。如來巧示已竟。△三大眾悟明。",
    "X12n0275_005:0330b05": "阿難及諸大眾。蒙佛開示。慧覺圓通。得無疑惑。",
    "X12n0275_005:0330b06": "慧即始覺。乃照根性了倫次之妙智。所謂道眼也。",
    "X12n0275_005:0330b07": "覺即本覺。乃根中圓湛之性。所謂妙明心也。圓通",
    "X12n0275_005:0330b08": "即六根互用。周徧圓融之果。初住向去分真之位",
    "X12n0275_005:0330b09": "也。今雖未依次而解。豁然而證。實亦決定分明。了",
    "X12n0275_005:0330b10": "無疑惑矣。綰巾以示倫次竟。△四冥授以選本根。",
    "X12n0275_005:0330b11": "前三大科。皆惟教其決定從根解結。且示以根結",
    "X12n0275_005:0330b12": "之由解根之法。亦言當從一門而入。但未分明指",
    "X12n0275_005:0330b13": "示何根可入。故阿難至此。方以求佛指明也。分三。",
    "X12n0275_005:0330b14": "△一阿難請示本根。又三。一領前拜謝。",
    "X12n0275_005:0330b15": "一時合掌頂禮雙足。而白佛言。我等今日。身心皎然。",
    "X12n0275_005:0330b16": "快得無礙。",
    "X12n0275_005:0330b17": "身心皎然者。即心目開明也。快得無礙者。即暢達",
    "X12n0275_005:0330b18": "而無所障隔也。△二正請開示。分為四。一自述迷",
    "X12n0275_005:0330b19": "悟以請。",
    "X12n0275_005:0330b20": "雖復悟知一六亡義。然猶未達圓通本根。",
    "X12n0275_005:0330b21": "一六亡義。即六解一亡之義。是其所已悟也。未達",
    "X12n0275_005:0330b22": "者。即尚迷而未悟者也。本根。即此方對機之根也。",
    "X12n0275_005:0330b23": "唯此科末二句。是請中要語。以後但是哀懇之辭。",
    "X12n0275_005:0330b24": "△二慶幸遭遇如來。",
    "X12n0275_005:0330c01": "世尊。我輩飄零。積劫孤露。何心何慮。預佛天倫。如失",
    "X12n0275_005:0330c02": "乳兒忽遇慈母。",
    "X12n0275_005:0330c03": "飄零。即諸趣流轉。出無聖眷之濟㧞曰孤。入無涅",
    "X12n0275_005:0330c04": "槃之退藏曰露。何心何慮。葢當孤露之時。慶其出",
    "X12n0275_005:0330c05": "於望外也。預在也。父子兄弟以天合者曰天倫。君",
    "X12n0275_005:0330c06": "臣朋友以義合者曰人倫。今為佛堂弟。故在佛天",
    "X12n0275_005:0330c07": "倫中也。於流轉時。久無霑於法乳。故如失乳兒。蒙",
    "X12n0275_005:0330c08": "佛法乳無量。故如忽遇慈母也。△三反言不可無",
    "X12n0275_005:0330c09": "進。",
    "X12n0275_005:0330c10": "若復因此際會道成。所得密言。還同本悟。則與未聞",
    "X12n0275_005:0330c11": "無有差別。",
    "X12n0275_005:0330c12": "際會道成。即師資道合也。所得密言。即前開示也。",
    "X12n0275_005:0330c13": "還同本悟者。反言惟守知解不加行證也。末二句",
    "X12n0275_005:0330c14": "言徒聞無益也。正表須加行證也。△四正求垂示",
    "X12n0275_005:0330c15": "祕嚴。",
    "X12n0275_005:0330c16": "惟垂大悲。惠我祕嚴。成就如來最後開示。",
    "X12n0275_005:0330c17": "惠祕嚴者。求其恩施行證從入之妙門也。最後開",
    "X12n0275_005:0330c18": "示者。究竟全分之慈誨也。△三請後拜懇。",
    "X12n0275_005:0330c19": "作是語已。五體投地。退藏密機。冀佛冥授。",
    "X12n0275_005:0330c20": "末二句。以阿難大權備曉。諸聖各具妙門。却不顯",
    "X12n0275_005:0330c21": "然請。佛敕眾各說。但求佛禮畢。即起默聽。故曰退",
    "X12n0275_005:0330c22": "藏密機。然意中望佛。不勞自說。但敕諸聖各說。則",
    "X12n0275_005:0330c23": "當機自可因言默契。故曰冀佛冥授。葢上句不欲",
    "X12n0275_005:0330c24": "言請。而下句乃以意請。是則大權施設之宜。師資",
    "X12n0275_005:0331a01": "簧鼓之意。於茲備見之矣。△二佛敕諸聖各說。此",
    "X12n0275_005:0331a02": "固順前意請。然必令各說者。一顯二十五門。徧該",
    "X12n0275_005:0331a03": "諸法。頭頭可入。但取一門。當此方機非謂聖性惟",
    "X12n0275_005:0331a04": "通一門也。二取諸聖各皆親修現證。非空談無驗",
    "X12n0275_005:0331a05": "之法也。分三科。一佛問諸聖。為二。一標所告之眾。",
    "X12n0275_005:0331a06": "爾時世尊。普告眾中諸大菩薩及諸漏盡大阿羅漢。",
    "X12n0275_005:0331a07": "惟憑後文。佛言彼等修行無優劣差別。則此諸聖",
    "X12n0275_005:0331a08": "名位大小法門偏圓。皆同一味圓實。更不須疑。何",
    "X12n0275_005:0331a09": "勞多辯。若仍有大小偏圓。則佛之後言。乃成誑妄。",
    "X12n0275_005:0331a10": "安有此理。當知。此經實在法華之後。故經中直許",
    "X12n0275_005:0331a11": "二事修於菩提。而曾無驚怪。若在法華之前。則此",
    "X12n0275_005:0331a12": "經已談實相及佛知見。而聽眾各各自知心徧十",
    "X12n0275_005:0331a13": "方。乃至獲心常住。是其二執蕩然。成佛無疑。法華",
    "X12n0275_005:0331a14": "更何開顯。縱令重說。又何驚怪之甚哉。且孤山謂",
    "X12n0275_005:0331a15": "教已開顯。又云。既經發迹。皆指法華佛所顯發。而",
    "X12n0275_005:0331a16": "吳興謬辯其非。似謂孤山說諸聖各自開顯冤哉",
    "X12n0275_005:0331a17": "斯言孤山之屈何所伸乎。且吳興執拗。強引不了",
    "X12n0275_005:0331a18": "義經。橫分大小。而優劣差別。宛然不混。是已公抗",
    "X12n0275_005:0331a19": "佛旨。末却又引佛言并偈。乃謂開權顯實之正文。",
    "X12n0275_005:0331a20": "殊不知汝分優劣差別。若是佛言則非。佛言若是。",
    "X12n0275_005:0331a21": "則汝分優劣差別則非。豈得二俱成是乎。是始而",
    "X12n0275_005:0331a22": "橫說人非。終亦自無決定。其言類多如此。智者當",
    "X12n0275_005:0331a23": "察。孤山之言。元順佛旨。本無過差也。△二述告敕",
    "X12n0275_005:0331a24": "之言。又分二。一先按所成之果。",
    "X12n0275_005:0331b01": "汝等菩薩及阿羅漢。生我法中。得成無學。",
    "X12n0275_005:0331b02": "菩薩羅漢。并稱無學者。正以地上既通羅漢之名。",
    "X12n0275_005:0331b03": "菩薩豈避無學之號。何況達真了妄。修即無修。永",
    "X12n0275_005:0331b04": "嘉云。絕學無為閑道人。不除妄想不求真。誌公云。",
    "X12n0275_005:0331b05": "不起絲毫修學心。無相光中常自在。是菩薩無學",
    "X12n0275_005:0331b06": "之明證也。△二後問入圓方便。",
    "X12n0275_005:0331b07": "吾今問汝。最初發心。悟十八界。誰為圓通。從何方便。",
    "X12n0275_005:0331b08": "入三摩地。",
    "X12n0275_005:0331b09": "顯然不問現今深果。但問最初方便。不言七大攝",
    "X12n0275_005:0331b10": "入十八界中。六塵攝前五大。根識攝後二大。△二",
    "X12n0275_005:0331b11": "眾說本因二。一眾聖略說。以其均是入圓方便。故",
    "X12n0275_005:0331b12": "須徧說。可以擴人圓融見解。又以其不當此方根",
    "X12n0275_005:0331b13": "性。故但略說。不欲行人亂修也。分四。一六塵圓通。",
    "X12n0275_005:0331b14": "相宗謂塵是賴耶相分。斯經謂是如來藏心。行人",
    "X12n0275_005:0331b15": "能於一塵發悟。則藏性現前故。即六塵圓通。問此",
    "X12n0275_005:0331b16": "與宗門見色聞聲入道者。同耶異耶。答不盡同。而",
    "X12n0275_005:0331b17": "亦不盡異也。宗門人。據現生悟處。未必是彼修習",
    "X12n0275_005:0331b18": "法門。如靈雲。豈以桃華為修門耶。但是參究疑情。",
    "X12n0275_005:0331b19": "逼拶功極。忽於見色處。瞥的透露而已。今四諦不",
    "X12n0275_005:0331b20": "淨甞藥觀法。多是所修法門。功久證入。若此則未",
    "X12n0275_005:0331b21": "敢言同也。然宗門人。亦有差別因緣。具眼師家。能",
    "X12n0275_005:0331b22": "預知之。如緣在聲處。決不於色處悟。乃至於人於",
    "X12n0275_005:0331b23": "經棒喝言句等。皆各一定。不得錯亂。推其過去。未",
    "X12n0275_005:0331b24": "必不是彼熟習使然也。不然則師家何預知之。若",
    "X12n0275_005:0331c01": "此則與諸聖。亦未敢言異也。惟香嚴跋陀等。聞香",
    "X12n0275_005:0331c02": "覺觸等。似一時忽然之事。則與宗門現生之悟相",
    "X12n0275_005:0331c03": "似耳。智者審之。就分六。一陳那聲塵。分三科。一作",
    "X12n0275_005:0331c04": "禮陳白。",
    "X12n0275_005:0331c05": "憍陳那五比丘。即從座起。頂禮佛足。而白佛言。",
    "X12n0275_005:0331c06": "五比丘解現初卷。△二陳白之言。分三。一敘悟聲",
    "X12n0275_005:0331c07": "教。",
    "X12n0275_005:0331c08": "我在鹿苑及於雞園。觀見如來最初成道。於佛音聲。",
    "X12n0275_005:0331c09": "悟明四諦。",
    "X12n0275_005:0331c10": "鹿苑雞園。皆古帝王養畜之地。五人棄佛。於此自",
    "X12n0275_005:0331c11": "修。佛成道日。先尋度之。故曰觀見如來最初成道",
    "X12n0275_005:0331c12": "也。佛為五人。三轉四諦。而陳那先悟。成阿羅漢。故",
    "X12n0275_005:0331c13": "曰於佛音聲悟明四諦也。△二蒙印命名。",
    "X12n0275_005:0331c14": "佛問比丘。我初稱解。如來印我名阿若多。",
    "X12n0275_005:0331c15": "初稱解者。最先解悟也。阿若多。此云解。名實相孚。",
    "X12n0275_005:0331c16": "解悟第一者也。然最先得度。亦前因也。△三音圓",
    "X12n0275_005:0331c17": "得證。",
    "X12n0275_005:0331c18": "妙音密圓。我於音聲。得阿羅漢。",
    "X12n0275_005:0331c19": "妙音密圓者。葢佛以一音演說法。眾生隨類各得",
    "X12n0275_005:0331c20": "解。當說四諦時。實行聲聞。但領生滅之旨。而妙音",
    "X12n0275_005:0331c21": "密圓。徹於無作四諦。達於如來藏心。陳那密發深",
    "X12n0275_005:0331c22": "解。證圓實理。若大齊小。借小果名。位當七信以上。",
    "X12n0275_005:0331c23": "葢大證相似。永不稱於信名。借所齊小果為名。諸",
    "X12n0275_005:0331c24": "經皆然。若名實全取。則他經以十地為羅漢。而圓",
    "X12n0275_005:0332a01": "人住位。全與別地齊平。故圓通位。亦即是大乘羅",
    "X12n0275_005:0332a02": "漢。此說尤妙。後皆放此。△三結答圓通。",
    "X12n0275_005:0332a03": "佛問圓通。如我所證。音聲為上。",
    "X12n0275_005:0332a04": "音聲為上者。此方真教體清淨在音聞。是音聞二",
    "X12n0275_005:0332a05": "字。皆為教體。聞根乃觀音所證。今聲塵是陳那所",
    "X12n0275_005:0332a06": "證。葢於聲教。得力發悟者也。領佛四諦圓旨。尋於",
    "X12n0275_005:0332a07": "名句開悟藏心者也。葢法華開顯之後。人天大眾",
    "X12n0275_005:0332a08": "誰不知佛諸大弟子內祕外現皆大菩薩。且楞嚴",
    "X12n0275_005:0332a09": "會上。無數大人。論量圓通。豈有實行聲聞。不自忖",
    "X12n0275_005:0332a10": "量。妄以偏劣淺悟。敢自濫齊於大乘圓通乎。縱彼",
    "X12n0275_005:0332a11": "狂妄。而如來何緣妄許其無有優劣差別乎。由是",
    "X12n0275_005:0332a12": "觀之。竝依大乘圓悟無疑。而諸不了經。皆不必泥",
    "X12n0275_005:0332a13": "也。陳那聲塵已竟。△二優波色塵。分三。一作禮陳",
    "X12n0275_005:0332a14": "白。",
    "X12n0275_005:0332a15": "優波尼沙陀。即從座起。頂禮佛足。而白佛言。",
    "X12n0275_005:0332a16": "△二陳白之言。又分為三科。一敘悟色性。",
    "X12n0275_005:0332a17": "我亦觀佛最初成道。觀不淨相。生大厭離。悟諸色性。",
    "X12n0275_005:0332a18": "以從不淨白骨微塵。歸於虗空。空色二無。成無學道。",
    "X12n0275_005:0332a19": "觀不淨相生大厭離等者。因多貪欲。佛令作九想",
    "X12n0275_005:0332a20": "觀。以對治之。即五停心之一也。葢佛所設觀門。有",
    "X12n0275_005:0332a21": "共不共。此大小乘共用之法。且根之利鈍。與煩惱",
    "X12n0275_005:0332a22": "輕重。錯落四句。此屬根利。而煩惱重者。由以圓根",
    "X12n0275_005:0332a23": "而多貪色慾。故觀不淨。以對治時。仍發圓悟。即長",
    "X12n0275_005:0332a24": "水所謂。因觀色塵本如來藏也。以從下超略九想",
    "X12n0275_005:0332b01": "觀耳。空色二無者。病愈藥除。相無不盡也。無學準",
    "X12n0275_005:0332b02": "前。△二蒙印命名。",
    "X12n0275_005:0332b03": "如來印我。名尼沙陀。",
    "X12n0275_005:0332b04": "溫陵曰。優波尼沙陀。此翻近少。亦云塵性。謂微塵",
    "X12n0275_005:0332b05": "是色之少分也。△三色圓得果。",
    "X12n0275_005:0332b06": "塵色既盡。妙色密圓。我從色相。得阿羅漢。",
    "X12n0275_005:0332b07": "前言空色二無。但是相盡。此言塵色既盡妙色密",
    "X12n0275_005:0332b08": "圓。相盡性現也。然仍稱妙色者。則色仍不壞。而普",
    "X12n0275_005:0332b09": "觀諸色。皆即如來藏心。周徧法界也。羅漢準前可",
    "X12n0275_005:0332b10": "知。△三結答圓通。",
    "X12n0275_005:0332b11": "佛問圓通。如我所證。色因為上。",
    "X12n0275_005:0332b12": "以觀色為入圓之因也。優波色塵已竟。△三香嚴",
    "X12n0275_005:0332b13": "香塵。分三。一作禮陳白。",
    "X12n0275_005:0332b14": "香嚴童子。即從座起。頂禮佛足。而白佛言。",
    "X12n0275_005:0332b15": "△二陳白之言。分三。一敘悟香塵。又三。一因觀有",
    "X12n0275_005:0332b16": "為。",
    "X12n0275_005:0332b17": "我聞如來教我諦觀諸有為相。",
    "X12n0275_005:0332b18": "諦觀者。審實而觀也。諸有為相。解現前偈。謂根塵",
    "X12n0275_005:0332b19": "識等也。△二靜處聞香。",
    "X12n0275_005:0332b20": "我時辭佛。宴晦清齋。見諸比丘燒沉水香。香氣寂然。",
    "X12n0275_005:0332b21": "來入鼻中。",
    "X12n0275_005:0332b22": "擕李曰。晏安息也。晦冥寂也。清淨之室。謂之清齋。",
    "X12n0275_005:0332b23": "○香乃有為中一法。寂然者無相也。△三即香發",
    "X12n0275_005:0332b24": "明。",
    "X12n0275_005:0332c01": "我觀此氣。非木非空。非烟非火。去無所著。來無所從。",
    "X12n0275_005:0332c02": "由是意銷。發明無漏。",
    "X12n0275_005:0332c03": "吳興曰。凡言性空。必推四性。今當以木為自。烟火",
    "X12n0275_005:0332c04": "為他。和合為共。空為無因。此似衍門觀幻有即空",
    "X12n0275_005:0332c05": "之相。○此觀四性。達香塵生體。了不可得。而香之",
    "X12n0275_005:0332c06": "相盡。其義頗通。準佛破法。如云。徒木無火不香故",
    "X12n0275_005:0332c07": "曰非木。香氣不同空性故曰非空。燒於別物不香",
    "X12n0275_005:0332c08": "故曰非煙非火也。香體既不可得故。去無所著。而",
    "X12n0275_005:0332c09": "來無所從。由是意銷者。入無分別也。發明無漏者。",
    "X12n0275_005:0332c10": "達熾然香體。即如來藏心也。△二蒙印命名。",
    "X12n0275_005:0332c11": "如來印我。得香嚴號。",
    "X12n0275_005:0332c12": "△三香圓得果。",
    "X12n0275_005:0332c13": "塵氣倐滅。妙香密圓。我從香嚴。得阿羅漢。",
    "X12n0275_005:0332c14": "香嚴以妙香莊嚴法身也。塵氣二句。亦相盡性現",
    "X12n0275_005:0332c15": "也。羅漢準上。△三結答圓通。",
    "X12n0275_005:0332c16": "佛問圓通。如我所證。香嚴為上。",
    "X12n0275_005:0332c17": "此與跋陀。雖酷似宗門悟處。而尚多假於分別。以",
    "X12n0275_005:0332c18": "為入處。宗家未必若是多。惟功夫極。則觸處洞然",
    "X12n0275_005:0332c19": "而已。然彼於悟後。見諦雖同。而證之淺深。隨於宿",
    "X12n0275_005:0332c20": "根。實不可定。而此之諸聖。洞見藏心。亦無不同。而",
    "X12n0275_005:0332c21": "初心證位。定在七信以上。通於初住。是證亦同也。",
    "X12n0275_005:0332c22": "不然則不可同語圓通位矣。後皆放此。香嚴香塵",
    "X12n0275_005:0332c23": "已竟。△四藥王味塵。分三。一作禮陳白。",
    "X12n0275_005:0332c24": "藥王藥上二法王子。并在會中五百梵天。即從座起。",
    "X12n0275_005:0333a01": "頂禮佛足。而白佛言。",
    "X12n0275_005:0333a02": "五百梵天。同行眷屬也。△二陳白之言。又分三。一",
    "X12n0275_005:0333a03": "敘悟味塵。分三。一宿因甞藥。",
    "X12n0275_005:0333a04": "我無始劫。為世良醫。口中甞此娑婆世界草木金石。",
    "X12n0275_005:0333a05": "名數凡有十萬八千。",
    "X12n0275_005:0333a06": "△二備達藥性。",
    "X12n0275_005:0333a07": "如是悉知苦酢鹹淡甘辛等味。并諸和合俱生變異。",
    "X12n0275_005:0333a08": "是冷是熱。有毒無毒。悉能徧知。",
    "X12n0275_005:0333a09": "孤山曰。眾味共成名和合。直爾采用名俱生。修鍊",
    "X12n0275_005:0333a10": "炮炙名變異。△三即味開悟。",
    "X12n0275_005:0333a11": "承事如來。了知味性。非空非有。非即身心。非離身心。",
    "X12n0275_005:0333a12": "分別味因。從是開悟。",
    "X12n0275_005:0333a13": "舌與藥觸。熾然味現。故非空。雖觸舌現。實無形相。",
    "X12n0275_005:0333a14": "故非有。又味是不可見有對色。以有對故非空。以",
    "X12n0275_005:0333a15": "不見故非有也。身即舌也。心即舌識也。諸藥不來。",
    "X12n0275_005:0333a16": "則舌與識不自現於苦等。故非即身心。舌識不甞",
    "X12n0275_005:0333a17": "諸藥。豈能自現苦等。故非離身心。分別味因。一一",
    "X12n0275_005:0333a18": "追究。味因何有。從是開悟者。忽爾悟得。熾然諸味。",
    "X12n0275_005:0333a19": "元不從於諸藥及與身心。本如來藏真如性也。△",
    "X12n0275_005:0333a20": "二蒙印命名。",
    "X12n0275_005:0333a21": "蒙佛如來印我昆季藥王藥上二菩薩名。今於會中。",
    "X12n0275_005:0333a22": "為法王子。",
    "X12n0275_005:0333a23": "蒙佛無別號者。即指釋迦塵劫為其導師也。約初",
    "X12n0275_005:0333a24": "發悟時所證菩薩。應亦七信以上。通於初住也。末",
    "X12n0275_005:0333b01": "二句。明其今雖高證深位不改初名。△三覺味得",
    "X12n0275_005:0333b02": "果。",
    "X12n0275_005:0333b03": "因味覺明。位登菩薩。",
    "X12n0275_005:0333b04": "覺明。即藏心開悟也。此仍結其最初方便因味得",
    "X12n0275_005:0333b05": "果而已。△三結答圓通。",
    "X12n0275_005:0333b06": "佛問圓通。如我所證。味因為上。",
    "X12n0275_005:0333b07": "藥王味塵已竟。△五跋陀觸塵。分三。一作禮陳白。",
    "X12n0275_005:0333b08": "跋陀婆羅。并其同伴十六開士。即從座起。頂禮佛足。",
    "X12n0275_005:0333b09": "而白佛言。",
    "X12n0275_005:0333b10": "孤山曰。跋陀婆羅。此云賢守。亦云賢護。自守護賢",
    "X12n0275_005:0333b11": "德。亦守護眾生。○開士菩薩別名。自開悟而復能",
    "X12n0275_005:0333b12": "開悟眾生者之號也。△二陳白之言。又三。一敘悟",
    "X12n0275_005:0333b13": "觸塵。又三。一宿因入室。",
    "X12n0275_005:0333b14": "我等先於威音王佛。聞法出家。於浴僧時。隨例入室。",
    "X12n0275_005:0333b15": "此即與常不輕。同時增上慢之流也。△二即觸發",
    "X12n0275_005:0333b16": "悟。",
    "X12n0275_005:0333b17": "忽悟水因。既不洗塵。亦不洗體。中間安然。得無所有。",
    "X12n0275_005:0333b18": "水因者。即水為導悟之因也。此科當勿迷於論觸。",
    "X12n0275_005:0333b19": "葢觸之為塵。以身根而合色塵。中間熾然。覺其冷",
    "X12n0275_005:0333b20": "煖澁滑者。是其相也。今因沐浴時。以身觸水。以水",
    "X12n0275_005:0333b21": "合身。中間熾然。冷煖觸現。由是追究此觸。因何而",
    "X12n0275_005:0333b22": "有。若言因洗塵垢而有耶。則塵本無情。何能現觸。",
    "X12n0275_005:0333b23": "故經云。既不洗塵者。言既不因洗塵而現觸也。若",
    "X12n0275_005:0333b24": "言因洗勝義根之覺體而有耶。則覺知之體。非洗",
    "X12n0275_005:0333c01": "可著。故經云。亦不洗體者。言亦不因洗體而現觸",
    "X12n0275_005:0333c02": "也。中間者。推塵推體。兩楹中間。安然者。即徹悟自",
    "X12n0275_005:0333c03": "在之相也。得無所有者。達此觸塵。杳無來處。相盡",
    "X12n0275_005:0333c04": "性現。本如來藏妙真如性也。△三習留今證。",
    "X12n0275_005:0333c05": "宿習無忘。乃至今時。從佛出家。令得無學。",
    "X12n0275_005:0333c06": "威音見諦。是為初心。今從釋迦。證於深位。△二蒙",
    "X12n0275_005:0333c07": "印命名。",
    "X12n0275_005:0333c08": "彼佛名我跋陀婆羅。",
    "X12n0275_005:0333c09": "△三觸明得果。",
    "X12n0275_005:0333c10": "妙觸宣明。成佛子住。",
    "X12n0275_005:0333c11": "即觸塵而悟入藏性。所謂妙觸宣明也。佛子住。即",
    "X12n0275_005:0333c12": "是證於初住也。△三結答圓通。",
    "X12n0275_005:0333c13": "佛問圓通。如我所證。觸因為上。",
    "X12n0275_005:0333c14": "跋陀觸塵已竟。△六迦葉法塵。又分為三。一作禮",
    "X12n0275_005:0333c15": "陳白。",
    "X12n0275_005:0333c16": "摩訶迦葉。及紫金光比丘尼等。即從座起。頂禮佛足。",
    "X12n0275_005:0333c17": "而白佛言。",
    "X12n0275_005:0333c18": "摩訶迦葉。云大飲光。檢三迦葉。尼等自明。△二陳",
    "X12n0275_005:0333c19": "白之言。分三。一敘悟法塵。又三。一宿因感報。",
    "X12n0275_005:0333c20": "我於往劫。於此界中。有佛出世。名日月燈。我得親近",
    "X12n0275_005:0333c21": "聞法修學。佛滅度後。供養舍利。然燈續明。以紫光金。",
    "X12n0275_005:0333c22": "塗佛形像。自爾以來。世世生生。身常圓滿紫金光聚。",
    "X12n0275_005:0333c23": "以然燈塗佛二種勝因故。感歷劫紫金身光。袒衣",
    "X12n0275_005:0333c24": "吞日。△二兼同眷屬。",
    "X12n0275_005:0334a01": "此紫金光比丘尼等。即我眷屬。同時發心。",
    "X12n0275_005:0334a02": "尼兼身同。餘惟果同。△三觀法得果。",
    "X12n0275_005:0334a03": "我觀世間。六塵變壞。惟以空寂。修於滅盡。身心乃能",
    "X12n0275_005:0334a04": "度百千劫。猶如彈指。我以空法。成阿羅漢。",
    "X12n0275_005:0334a05": "觀六塵者。正觀法塵為總。前五為別。葢觀前五塵",
    "X12n0275_005:0334a06": "謝落影子兼總別而稱六也。變壞者。葢法塵托意",
    "X12n0275_005:0334a07": "識。暫現即過。剎那剎那。念念生滅。厭此變壞。加修",
    "X12n0275_005:0334a08": "空觀。入滅盡定。此定能滅意根。空法塵也。定深故",
    "X12n0275_005:0334a09": "能度劫甚久同暫。溫陵謂今在雞足山。待彌勒入",
    "X12n0275_005:0334a10": "此定也。我以空法者。觀破法塵。相盡性現。悟入藏",
    "X12n0275_005:0334a11": "心矣。羅漢準前。△二蒙佛印可。",
    "X12n0275_005:0334a12": "世尊說我。頭陀為最。",
    "X12n0275_005:0334a13": "溫陵曰。頭陀。新云杜多。此翻抖擻。以能抖擻法塵",
    "X12n0275_005:0334a14": "為號也。△三法明滅漏。",
    "X12n0275_005:0334a15": "妙法開明。銷滅諸漏。",
    "X12n0275_005:0334a16": "法融藏心。故妙開明。藏心既入。永無漏落。故言銷",
    "X12n0275_005:0334a17": "滅果之實也。△三結答圓通。",
    "X12n0275_005:0334a18": "佛問圓通。如我所證。法因為上。",
    "X12n0275_005:0334a19": "六塵圓通已竟。△二五根圓通。六根缺一者。留耳",
    "X12n0275_005:0334a20": "根為殿後。所以當此方之機也。參詳五根。四中俱",
    "X12n0275_005:0334a21": "有旋反字面。以根性法門均是旋根脫塵之旨。塵",
    "X12n0275_005:0334a22": "識不然。細玩可見。就分為五科。一那律眼根。分三。",
    "X12n0275_005:0334a23": "一作禮陳白。",
    "X12n0275_005:0334a24": "阿那律陀。即從座起。頂禮佛足。而白佛言。",
    "X12n0275_005:0334b01": "長水曰。那律即阿[少/兔]樓馱。此云無貧。亦云如意。乃",
    "X12n0275_005:0334b02": "白飯王子也。過去世。以一食施辟支。感九十一劫",
    "X12n0275_005:0334b03": "受如意樂。△二陳白之言。分四。一因訶失目。",
    "X12n0275_005:0334b04": "我初出家。常樂睡眠。如來訶我為畜生類。我聞佛訶。",
    "X12n0275_005:0334b05": "啼泣自責。七日不眠。失其雙目。",
    "X12n0275_005:0334b06": "孤山曰。增一阿含云。佛在給孤園。為眾說法。那律",
    "X12n0275_005:0334b07": "於中眼睡。佛說偈訶云。咄咄何為睡。螺螄蚌蛤類。",
    "X12n0275_005:0334b08": "一睡一千年。不聞佛名字。那律於是達曉不眠。眼",
    "X12n0275_005:0334b09": "根便失。△二承示三昧。",
    "X12n0275_005:0334b10": "世尊。示我樂見照明金剛三昧。",
    "X12n0275_005:0334b11": "樂見。即旋見忘塵。照明即發本明耀也。準耳根圓",
    "X12n0275_005:0334b12": "通。乃是反見見自性之功夫也。謂之金剛三昧者。",
    "X12n0275_005:0334b13": "表心眼現前。如金剛堅固。不可破壞。非如肉眼易",
    "X12n0275_005:0334b14": "破壞也。△三遂得心眼。",
    "X12n0275_005:0334b15": "我不因眼。觀見十方。精真洞然。如觀掌果。",
    "X12n0275_005:0334b16": "不因眼者。不因肉眼也。精真洞然者。即如來藏心。",
    "X12n0275_005:0334b17": "發本明耀。心眼洞開也。準耳門應云。初於見中。入",
    "X12n0275_005:0334b18": "流忘所。所入既寂。明暗二相了然不生。此則位齊",
    "X12n0275_005:0334b19": "初果。即應心光漸發。如是漸增。見所見盡。此則位",
    "X12n0275_005:0334b20": "齊七信四果。即應大發本明。徹見十方也。然既同",
    "X12n0275_005:0334b21": "於圓證。則盡見不住。乃至寂滅現前。亦應齊等也。",
    "X12n0275_005:0334b22": "舊註較量阿含。諍分大小。皆不必然。以佛既開本。",
    "X12n0275_005:0334b23": "均屬內祕。凡所修證。何法不圓。△四蒙佛印證。",
    "X12n0275_005:0334b24": "如來印我。成阿羅漢。",
    "X12n0275_005:0334c01": "準前。△三結答圓通。",
    "X12n0275_005:0334c02": "佛問圓通。如我所證。旋見循元。斯為第一。",
    "X12n0275_005:0334c03": "旋見。即反見見自性。循元。即證入圓通也。那律眼",
    "X12n0275_005:0334c04": "根已竟。△二周利鼻根。分三。一作禮陳白。",
    "X12n0275_005:0334c05": "周利槃特迦。即從座起。頂禮佛足。而白佛言。",
    "X12n0275_005:0334c06": "溫陵曰。槃特此云繼道。長水曰。特迦亦云蛇奴。於",
    "X12n0275_005:0334c07": "路所生。△二陳白之言。分四。一因闕誦持。",
    "X12n0275_005:0334c08": "我闕誦持。無多聞性。最初值佛。聞法出家。憶持如來",
    "X12n0275_005:0334c09": "一句伽陀。於一百日。得前遺後。得後遺前。",
    "X12n0275_005:0334c10": "長水曰。過去為大法師。祕吝佛法。不常教人。後感",
    "X12n0275_005:0334c11": "愚鈍。以宿善故遇佛出家。五百比丘。同教一偈。經",
    "X12n0275_005:0334c12": "九十日不成。○別經有言。教誦條帚。則得條忘帚。",
    "X12n0275_005:0334c13": "得帚忘條。△二奉教調息。",
    "X12n0275_005:0334c14": "佛愍我愚。教我安居。調出入息。我時觀息。微細窮盡",
    "X12n0275_005:0334c15": "生住異滅諸行剎那。",
    "X12n0275_005:0334c16": "長水曰。佛令數息攝心。因而了悟。○經雖云調。即",
    "X12n0275_005:0334c17": "兼數意調者。按天台止觀。當離風氣喘等。而幽綿",
    "X12n0275_005:0334c18": "自在也。數則從一至十。或至百而後。逆數至一。良",
    "X12n0275_005:0334c19": "以。暗鈍遠因。雖本愚痴。近緣亦由雜亂。故令數息",
    "X12n0275_005:0334c20": "攝住。不雜餘緣。然數出不數入。雙數則病。我時下",
    "X12n0275_005:0334c21": "觀息盡詳也。得定則微細定深。則窮盡四相。出息",
    "X12n0275_005:0334c22": "入息皆具。初起曰生。不斷曰住。漸微曰異。已斷曰",
    "X12n0275_005:0334c23": "滅。諸行即生等遷流。剎那最短一念。即具九十剎",
    "X12n0275_005:0334c24": "那。言至微細也。調息似六妙門數隨止。餘似觀。還",
    "X12n0275_005:0335a01": "淨在下科。△三開悟得果。",
    "X12n0275_005:0335a02": "其心豁然。得大無礙。乃至漏盡。成阿羅漢。",
    "X12n0275_005:0335a03": "豁然無礙者。即就鼻息窮盡處豁悟。鼻根通於藏",
    "X12n0275_005:0335a04": "性。所謂聖性無不通也。然藏性澄清。萬法朗鑑。無",
    "X12n0275_005:0335a05": "復障隔。豈有憶忘乎。故曰得大無礙。漏盡羅漢。竝",
    "X12n0275_005:0335a06": "以準前。△四蒙佛印證。",
    "X12n0275_005:0335a07": "住佛座下。印成無學。",
    "X12n0275_005:0335a08": "準前。△三結答圓通。",
    "X12n0275_005:0335a09": "佛問圓通。如我所證。反息循空。斯為第一。",
    "X12n0275_005:0335a10": "反息循空者。只是觀息反歸空滅。即悟入藏性。以",
    "X12n0275_005:0335a11": "成圓通果也。問鼻以嗅為用。今於旋根。而不取反",
    "X12n0275_005:0335a12": "嗅。乃取反息。何也。答嗅性正托於息。所謂出息取",
    "X12n0275_005:0335a13": "香。入息聞香也。但此攝心。何須反嗅。及其發悟。終",
    "X12n0275_005:0335a14": "因息盡。故屬鼻根圓通。周利鼻根已竟。△三憍梵",
    "X12n0275_005:0335a15": "舌根。分三。一作禮陳白。",
    "X12n0275_005:0335a16": "憍梵鉢提。即從座起。頂禮佛足。而白佛言。",
    "X12n0275_005:0335a17": "溫陵曰。憍梵鉢提。此云牛呞。牛凡不食。亦事虗哨。",
    "X12n0275_005:0335a18": "此人口如牛之哨。乃輕弄報也。△二陳白之言。又",
    "X12n0275_005:0335a19": "分四。一口業招報。",
    "X12n0275_005:0335a20": "我有口業。於過去劫。輕弄沙門。世世生生。有牛呞病。",
    "X12n0275_005:0335a21": "見老僧無齒而食。笑之說其似牛。故世世感生牛",
    "X12n0275_005:0335a22": "舌。常如牛呞。口業可畏如此。△二奉教止觀。",
    "X12n0275_005:0335a23": "如來示我一味清淨心地法門。我得滅心。入三摩地。",
    "X12n0275_005:0335a24": "觀味之知。非體非物。",
    "X12n0275_005:0335b01": "此佛本欲教以舌根圓通。乃先令其止散入寂。後",
    "X12n0275_005:0335b02": "教其從寂起照。觀察甞性也。故此首三句。即先賜",
    "X12n0275_005:0335b03": "以數珠。令其念佛也。而謂之一味清淨心地法門",
    "X12n0275_005:0335b04": "者。葢念佛時。止諸雜緣。純一淨念故也。次二句。即",
    "X12n0275_005:0335b05": "止散入寂。先成念佛三昧也。末二句。即後教其從",
    "X12n0275_005:0335b06": "寂起照。觀寂甞味。知性非從根體。亦非從物味也。",
    "X12n0275_005:0335b07": "良以。外味不來。根不自甞。故非體。舌不觸知。物不",
    "X12n0275_005:0335b08": "自味。故非物也。當知。念佛非但遮謗。而遮謗乃餘",
    "X12n0275_005:0335b09": "益耳。△二超離得果。",
    "X12n0275_005:0335b10": "應念得超世間諸漏。內脫身心。外遺世界。遠雖三有。",
    "X12n0275_005:0335b11": "如鳥出籠。離垢銷塵。法眼清淨。成阿羅漢。",
    "X12n0275_005:0335b12": "了達甞性。既不從根。又不從味。豁然悟其本是藏",
    "X12n0275_005:0335b13": "性。然性現如日出。漏盡如霜消。故諸漏頓盡。內脫",
    "X12n0275_005:0335b14": "身心。即解根脫縛也。外遺世界。即超越器界也。達",
    "X12n0275_005:0335b15": "三有本空。方為遠離。更無依正纏縛。故如鳥出籠。",
    "X12n0275_005:0335b16": "此即齊於四果七信。方同四卷末文所謂根塵識",
    "X12n0275_005:0335b17": "心應念銷落也。今言離垢銷塵法眼清淨者。即彼",
    "X12n0275_005:0335b18": "文所謂想相為塵。識情為垢。二俱遠離。則汝法眼",
    "X12n0275_005:0335b19": "應時清明也。文全相似。請詳彼解。自知此證。非是",
    "X12n0275_005:0335b20": "小乘之果。宛然信滿入住矣。△四蒙佛印證。",
    "X12n0275_005:0335b21": "如來親印。登無學道。",
    "X12n0275_005:0335b22": "準前。△三結答圓通。",
    "X12n0275_005:0335b23": "佛問圓通。如我所證。還味旋知。斯為第一。",
    "X12n0275_005:0335b24": "還味旋知者。即反觀甞味知性悟入藏心也。矯梵",
    "X12n0275_005:0335c01": "舌根已竟。△四畢陵身根。又分為三。一作禮陳白。",
    "X12n0275_005:0335c02": "畢陵伽婆蹉。即從座起。頂禮佛足。而白佛言。",
    "X12n0275_005:0335c03": "孤山曰。名番餘習。昔為婆羅門故。餘習多慢。如罵",
    "X12n0275_005:0335c04": "河神為婢。非彼實心。蓋習氣也。△二陳白之言。分",
    "X12n0275_005:0335c05": "五。一聞談苦諦。",
    "X12n0275_005:0335c06": "我初發心。從佛入道。數聞如來說諸世間不可樂事。",
    "X12n0275_005:0335c07": "發心即出家也。世間不可樂事。即四諦中苦諦也。",
    "X12n0275_005:0335c08": "如三苦四苦八苦等也。△二注思傷足。",
    "X12n0275_005:0335c09": "乞食城中。心思法門。不覺路中毒刺傷足。舉身疼痛。",
    "X12n0275_005:0335c10": "法門即苦諦也。奉教思苦。而適遇苦事。實發悟之",
    "X12n0275_005:0335c11": "機也。△三研窮身覺。又二。一敘述二覺。",
    "X12n0275_005:0335c12": "我念有知。知此深痛。雖覺覺痛。覺清淨心。無痛痛覺。",
    "X12n0275_005:0335c13": "首二句。敘知痛之妄覺。即身識也。次三句。敘無痛",
    "X12n0275_005:0335c14": "之真覺。即身根。覺性與見聞同等者也。雖覺覺痛",
    "X12n0275_005:0335c15": "者。言據上雖有能覺之心與所覺之痛。而身根中",
    "X12n0275_005:0335c16": "無分別。清淨覺心。本無所覺之痛與能覺之痛覺",
    "X12n0275_005:0335c17": "也。△二研窮無二。",
    "X12n0275_005:0335c18": "我又思惟。如是一身。寧有雙覺。",
    "X12n0275_005:0335c19": "雙覺。謂知痛之覺與覺清淨心也。此起智轉思。身",
    "X12n0275_005:0335c20": "既是一。覺豈有二。所謂一則真。二則妄也。△四入",
    "X12n0275_005:0335c21": "空得果。",
    "X12n0275_005:0335c22": "攝念未久。身心忽空。三七日中。諸漏虗盡。成阿羅漢。",
    "X12n0275_005:0335c23": "攝念者。即惟隨順無痛清淨之真覺。而不復隨順",
    "X12n0275_005:0335c24": "知痛之妄覺也。未久之間。身心忽空者。蓋攝心之",
    "X12n0275_005:0336a01": "極。真純妄絕。身心豁然。同虗空矣。諸漏虗盡者。真",
    "X12n0275_005:0336a02": "覺藏性現前。而欲有無明。了不可得焉。羅漢同前。",
    "X12n0275_005:0336a03": "△五蒙佛印證。",
    "X12n0275_005:0336a04": "得親印記。發明無學。",
    "X12n0275_005:0336a05": "無學準前。△三結答圓通。",
    "X12n0275_005:0336a06": "佛問圓通。如我所證。純覺遺身。斯為第一。",
    "X12n0275_005:0336a07": "純覺。純一真覺也。遺身。身心忽空也。一遺一純。亦",
    "X12n0275_005:0336a08": "含旋意矣。畢陵身根已竟。△五空生意根。分三。一",
    "X12n0275_005:0336a09": "作禮陳白。",
    "X12n0275_005:0336a10": "須菩提。即從座起。頂禮佛足。而白佛言。",
    "X12n0275_005:0336a11": "△二陳白之言。分三。一宿命知空。又二。一遠通宿",
    "X12n0275_005:0336a12": "命不忘。",
    "X12n0275_005:0336a13": "我曠劫來。心得無礙。自憶受生。如恒河沙。",
    "X12n0275_005:0336a14": "心得無礙者。即無隔陰之昏出胎之昧也。△二依",
    "X12n0275_005:0336a15": "正自他皆空。",
    "X12n0275_005:0336a16": "初在母胎。即知空寂。如是乃至十方成空。亦令眾生",
    "X12n0275_005:0336a17": "證得空性。",
    "X12n0275_005:0336a18": "首二句。正報空也。在胎則能隨相受生。知空則能",
    "X12n0275_005:0336a19": "達理。不昧空寂者。五蘊皆空。生體了不可得也。次",
    "X12n0275_005:0336a20": "二句。依報空也。自母身外。洎山河大地。悉同空寂",
    "X12n0275_005:0336a21": "也。此即深心菩薩。人法雙空。境界以上。總屬於自",
    "X12n0275_005:0336a22": "空。末二句。即出胎。廣化眾生。同悟空理。空性且作",
    "X12n0275_005:0336a23": "人法二空真如。未是顯了藏性。以下文方顯了故。",
    "X12n0275_005:0336a24": "夫處胎不昧。人法雙空。自是二乘。及初心菩薩。皆",
    "X12n0275_005:0336b01": "所不能。何況具足二利大乘深位。復何疑乎。約談",
    "X12n0275_005:0336b02": "初心方便。且在十信滿心。△二承教證入。又為二。",
    "X12n0275_005:0336b03": "一悟證自果。",
    "X12n0275_005:0336b04": "蒙如來發性覺真空空性圓明。得阿羅漢。",
    "X12n0275_005:0336b05": "發者。與之發明也。性覺真空。影性空真覺。即如來",
    "X12n0275_005:0336b06": "藏心。清淨本然。周徧法界。空性圓明。即色空無礙。",
    "X12n0275_005:0336b07": "所謂全體圓融。大用無限。若此而阿羅漢之證。於",
    "X12n0275_005:0336b08": "十地大人。復何所歉。科言自果。對下佛知見言。非",
    "X12n0275_005:0336b09": "對眾生也。△二同佛知見。",
    "X12n0275_005:0336b10": "頓入如來寶明空海。同佛知見。",
    "X12n0275_005:0336b11": "此似超入後心。故言頓入。寶明空海。即所謂一真",
    "X12n0275_005:0336b12": "法界。第一義空。又曰畢竟空也。此則寂同於佛矣。",
    "X12n0275_005:0336b13": "佛知見。即前圓彰三藏。所謂大智慧光明義也。此",
    "X12n0275_005:0336b14": "則照同於佛矣。別經明。須菩提。乃過去青龍如來。",
    "X12n0275_005:0336b15": "觀此則上句似同涅槃。下句似同菩提。此葢良由",
    "X12n0275_005:0336b16": "已經如來開顯。故自說深心。無復隱祕耳。顯文明",
    "X12n0275_005:0336b17": "證如此。而舊云皆作小宗分別無咎。殊不知解深",
    "X12n0275_005:0336b18": "為淺。抗佛誣聖。烏得無罪。幸戒之。△三蒙佛印許。",
    "X12n0275_005:0336b19": "印成無學。解脫性空。我為無上。",
    "X12n0275_005:0336b20": "小乘。證空空縛非真解脫。又是三昧非本性空。斯",
    "X12n0275_005:0336b21": "則人法及與俱空。一切解脫所證空理。乃一真本",
    "X12n0275_005:0336b22": "有。真空不空之性體也。我為無上者。窮盡空理。更",
    "X12n0275_005:0336b23": "無加尚也。陳白之言竟。△三結答圓通。",
    "X12n0275_005:0336b24": "佛問圓通。如我所證。諸相入非。非所非盡。旋法歸無。",
    "X12n0275_005:0336c01": "斯為第一。",
    "X12n0275_005:0336c02": "諸相。所謂我相人相眾生相壽者相及與法相也。",
    "X12n0275_005:0336c03": "非空也。諸相入非。即人法雙空也。非所非盡者。即",
    "X12n0275_005:0336c04": "能非與所非俱盡也。所非即上諸相。能非即上諸",
    "X12n0275_005:0336c05": "非。所謂非法相也。是即空所空滅藥病雙除之意",
    "X12n0275_005:0336c06": "也。旋法之法。指一心法。即意根中知性。非謂法塵",
    "X12n0275_005:0336c07": "也。旋法歸無者。即旋知性歸於畢竟空也。永嘉云。",
    "X12n0275_005:0336c08": "有無俱遣不空空。又云諸行無常一切空。即是如",
    "X12n0275_005:0336c09": "來大圓覺。此之謂也。與耳根圓通較之。此多顯體。",
    "X12n0275_005:0336c10": "彼多顯用。而宗家悟處。雖於諸門徧有。而主於此",
    "X12n0275_005:0336c11": "門者。為尤多。良以。或明或暗。多惟取於知之一字",
    "X12n0275_005:0336c12": "故也。五根圓通已竟。△三六識圓通(夫經初。徵破識心。呵為生",
    "X12n0275_005:0336c13": "死根本。眾生誤認枉入輪迴權小依修竟無實果。何今復可入圓通乎。蓋前於識大徧周中。已申斯辯。今",
    "X12n0275_005:0336c14": "請重申。夫識雖塵影虗妄之極。而離一真見分。無別自體。譬影之於水雖極虗妄。而離水無別自體。但迷",
    "X12n0275_005:0336c15": "執者。認識忘真。而橫成流轉。譬痴人認影。忘水。而誤遭淪溺。利害非細。不得不呵也。倘悟者。即識見真。而",
    "X12n0275_005:0336c16": "識非真外。圓通何疑。如智者觀影知水。而影非水外。尚可得水之用。豈遭其淪溺乎。故此六聖。并後彌勒。",
    "X12n0275_005:0336c17": "皆能即識見真。故皆證於圓通而無礙也。宗門云。起滅紛紛是何物。此之謂也。問如來何不直令人即識",
    "X12n0275_005:0336c18": "見真。何必呵之。而必教人依根入乎。答偈云。聖性無不通。順逆皆方便。初心入正定。遲速不同倫。正以塵",
    "X12n0275_005:0336c19": "識皆遲。而惟根最速故也。譬呵二乘。豈是終不成佛。但劫經塵點。遲純之極。故呵初學勿發是心也)就",
    "X12n0275_005:0336c20": "分為六科。一鶖子眼識。前五識有二種難辯。一者",
    "X12n0275_005:0336c21": "與前五根。混以其難分別。而隨念麤略。頗似無分",
    "X12n0275_005:0336c22": "別之根性。愚法聲聞。罔不迷之。故規矩云。愚者難",
    "X12n0275_005:0336c23": "分識與根是也。二者與五俱意識混。以其雖麤略。",
    "X12n0275_005:0336c24": "而隨念分別。頗似意識之計度。故小教不知前五",
    "X12n0275_005:0337a01": "非意識而心法惟一也。吳興說。識率多混濫。亦是",
    "X12n0275_005:0337a02": "此迷。然則性宗學者。當勿忽於法相。可也。今請略",
    "X12n0275_005:0337a03": "明眼識之相。餘四準知。如眼照境時。一念不動。但",
    "X12n0275_005:0337a04": "如鏡中無別分析。此眼根之見性也。於中用目。循",
    "X12n0275_005:0337a05": "歷黑白大小多少善惡等相。歷然不混。此不帶名",
    "X12n0275_005:0337a06": "言隨念麤略分別。即眼識也。由是次第標指追究",
    "X12n0275_005:0337a07": "分析無量差別。此徧執名言計度詳細分別。即眼",
    "X12n0275_005:0337a08": "家俱意識也。又名明了意識。今但取於第二眼識。",
    "X12n0275_005:0337a09": "而根性與俱意。但不得混濫之。分三。一作禮陳白。",
    "X12n0275_005:0337a10": "舍利弗。即從座起。頂禮佛足。而白佛言。",
    "X12n0275_005:0337a11": "△二陳白之言。又分為三科。一眼識夙利。",
    "X12n0275_005:0337a12": "我曠劫來。心見清淨。如是受生。如恒河沙。世出世間。",
    "X12n0275_005:0337a13": "種種變化。一見則通。獲無障礙。",
    "X12n0275_005:0337a14": "此亦敘多生眼識久利也。心見即眼識。清淨即無",
    "X12n0275_005:0337a15": "障礙。世出世間即一切凡聖境界。種種變化。即差",
    "X12n0275_005:0337a16": "別幻妄。如事業法門因果等相。一見二句。謂不勞",
    "X12n0275_005:0337a17": "多力。惟眼識隨念麤略分別。即表裏洞徹。此正顯",
    "X12n0275_005:0337a18": "其是眼識利也。△二逢教增悟。",
    "X12n0275_005:0337a19": "我於路中。逢迦葉波兄弟相逐。宣說因緣。悟心無際。",
    "X12n0275_005:0337a20": "此迦葉即兄弟三人者。名現目連通中。別經謂逢",
    "X12n0275_005:0337a21": "馬勝者。但取則師所云。宣非一人彼此互出。是也。",
    "X12n0275_005:0337a22": "因緣當依上乘圓義。而解如佛偈云。因緣所生法。",
    "X12n0275_005:0337a23": "我說即是空。亦名為假名。亦名中道義。此四句依",
    "X12n0275_005:0337a24": "次。即藏通別圓四教。或每教俱該四句。而鶖子所",
    "X12n0275_005:0337b01": "解。決徹圓理。故悟藏心周徧法界也。△三從佛高",
    "X12n0275_005:0337b02": "證。",
    "X12n0275_005:0337b03": "從佛出家。見覺明圓。得大無畏。成阿羅漢。為佛長子。",
    "X12n0275_005:0337b04": "從佛口生。從法化生。",
    "X12n0275_005:0337b05": "見覺即眼識。明圓即證極。得大無畏。即說法具四",
    "X12n0275_005:0337b06": "無所畏。以見之徹故。說之無歉耳。羅漢準前。身子",
    "X12n0275_005:0337b07": "智慧第一。聲德居長。故稱長子。從是而知。身子智",
    "X12n0275_005:0337b08": "慧。皆眼識利也。次二句。即釋成長子。亦檢別於羅",
    "X12n0275_005:0337b09": "候聞佛說而悟法身。故云從佛口生。在教法中。長",
    "X12n0275_005:0337b10": "養聖胎。由是法身從微而著。故曰從法化生。別經",
    "X12n0275_005:0337b11": "言。身子乃過去金龍如來。則知七日達法半月證",
    "X12n0275_005:0337b12": "果。皆示現而已。總非真實。何必諍其從人聞法之",
    "X12n0275_005:0337b13": "殊。△三結答圓通。",
    "X12n0275_005:0337b14": "佛問圓通。如我所證。心見發光。光極知見。斯為第一。",
    "X12n0275_005:0337b15": "心見發光。即眼識證徹也。同於靜極光通達。光極",
    "X12n0275_005:0337b16": "知見。同於寂照含虗空。其朗鑑萬法之勝用。可以",
    "X12n0275_005:0337b17": "知其源矣。鶖子眼識已竟。△二普賢耳識。分三。一",
    "X12n0275_005:0337b18": "作禮陳白。",
    "X12n0275_005:0337b19": "普賢菩薩。即從座起。頂禮佛足。而白佛言。",
    "X12n0275_005:0337b20": "擕李曰。行彌法界曰普。位隣極聖曰賢。此非地前。",
    "X12n0275_005:0337b21": "乃金剛喻定。居眾伏頂。名之為賢。○與文殊皆古",
    "X12n0275_005:0337b22": "佛影響。大鈔中名位義多。今但從要。△二陳白之",
    "X12n0275_005:0337b23": "言。分三。一輔化埀範。",
    "X12n0275_005:0337b24": "我已曾與恒沙如來。為法王子。十方如來。教其弟子",
    "X12n0275_005:0337c01": "菩薩根者。修普賢行。從我立名。",
    "X12n0275_005:0337c02": "紹佛家業故。為法王之子。菩薩根者。圓頓根也。普",
    "X12n0275_005:0337c03": "賢行。即十願王。舉一色一香俱周法界者也。沙界",
    "X12n0275_005:0337c04": "十方。凡修普賢行者。皆從立名。可謂垂範之極矣。",
    "X12n0275_005:0337c05": "△二耳識鑒機。",
    "X12n0275_005:0337c06": "世尊。我用心聞。分別眾生所有知見。",
    "X12n0275_005:0337c07": "溫陵曰。心聞耳識也。分別眾生知見者。擇普賢行。",
    "X12n0275_005:0337c08": "而成就之。△三普護行人。",
    "X12n0275_005:0337c09": "若於他方恒沙界外。有一眾生心中發明普賢行者。",
    "X12n0275_005:0337c10": "我於爾時。乘六牙象。分身百千。皆至其處。縱彼障深。",
    "X12n0275_005:0337c11": "未得見我。我於其人暗中摩頂。擁護安慰。令其成就。",
    "X12n0275_005:0337c12": "有一眾生者。極言其不遺一人。非謂止論一眾生",
    "X12n0275_005:0337c13": "也。界以沙記。則界中眾生益無量無數。分身百千。",
    "X12n0275_005:0337c14": "極言其多非局數也。先於障輕者。顯然加被。次於",
    "X12n0275_005:0337c15": "縱彼下。并言障重者冥中加被也。末二句。雙承冥",
    "X12n0275_005:0337c16": "顯二加。言擁護令無魔障。而速開發也。安慰令無",
    "X12n0275_005:0337c17": "退墮。而益精進也。成就者。淺位則普賢根成。深位",
    "X12n0275_005:0337c18": "則等覺行成。△三結答圓通。",
    "X12n0275_005:0337c19": "佛問圓通。我說本因。心聞發明。分別自在。斯為第一。",
    "X12n0275_005:0337c20": "雖古佛久證。而亦有最初本因。故表其元從耳識",
    "X12n0275_005:0337c21": "而入也。惟用耳識。隨念分別。普照羣機。得大自在",
    "X12n0275_005:0337c22": "也。普賢耳識已竟。△三孫陀鼻識。分三。一作禮陳",
    "X12n0275_005:0337c23": "白。",
    "X12n0275_005:0337c24": "孫陀羅難陀。即從座起。頂禮佛足。而白佛言。",
    "X12n0275_005:0338a01": "△二陳白之言。又分為四科。一出家心散。",
    "X12n0275_005:0338a02": "我初出家。從佛入道。雖具戒律。於三摩地。心常散動。",
    "X12n0275_005:0338a03": "未獲無漏。",
    "X12n0275_005:0338a04": "定心不成。難以破惑。故未剋果。△二奉教觀鼻。",
    "X12n0275_005:0338a05": "世尊教我及拘絺羅觀鼻端白。",
    "X12n0275_005:0338a06": "拘絺羅。共稟鼻識法門。同行者也。鼻端即鼻尖也。",
    "X12n0275_005:0338a07": "白乃注目諦觀鼻尖微有白相也。因其散亂心多",
    "X12n0275_005:0338a08": "不成三昧。教其惟觀此白。住心不散。△三從鼻悟",
    "X12n0275_005:0338a09": "證。又二。一初見息烟而悟徹。",
    "X12n0275_005:0338a10": "我初諦觀。經三七日。見鼻中氣出入如烟。身心內明。",
    "X12n0275_005:0338a11": "圓洞世界。徧成虗淨。猶如琉璃。烟相漸銷。鼻息成白。",
    "X12n0275_005:0338a12": "溫陵曰。息由風火而起。鼓煩惱濁故。其狀如烟。昧",
    "X12n0275_005:0338a13": "者不覺。惟諦觀能見六交。見火燒息能為黑烟紫",
    "X12n0275_005:0338a14": "焰。皆煩惱所發也。淨觀發明。則煩惱漸消。故內明",
    "X12n0275_005:0338a15": "外虗。而烟消成白。○身心下即定成之相。上二句。",
    "X12n0275_005:0338a16": "分言內外各明。即內徹五臟。外徹大千。次二句。總",
    "X12n0275_005:0338a17": "言明透。而喻以琉璃。末二句。黑烟變白。驗知煩惱",
    "X12n0275_005:0338a18": "銷也。△二次化息光而證果。",
    "X12n0275_005:0338a19": "心開漏盡。諸出入息。化為光明。照十方界。得阿羅漢。",
    "X12n0275_005:0338a20": "首句。即藏心顯現。煩惱無餘。已轉煩惱。而成菩提。",
    "X12n0275_005:0338a21": "故息化為光。合心境而一如。故照十方界。△四蒙",
    "X12n0275_005:0338a22": "佛授記。",
    "X12n0275_005:0338a23": "世尊記我。當得菩提。",
    "X12n0275_005:0338a24": "即當來成佛也。△三結答圓通。",
    "X12n0275_005:0338b01": "佛問圓通。我以銷息。息久發明。明圓滅漏。斯為第一。",
    "X12n0275_005:0338b02": "此亦不取嗅香時鼻識分別。而但取觀息之意。準",
    "X12n0275_005:0338b03": "前鼻根可知。餘皆意在上文可了。孫陀鼻識已竟。",
    "X12n0275_005:0338b04": "△四滿慈舌識。分三。一作禮陳白。",
    "X12n0275_005:0338b05": "富樓那彌多羅尼子。即從座起。頂禮佛足。而白佛言。",
    "X12n0275_005:0338b06": "△二陳白之言。分三。一宿辯說法。此科先敘曠劫",
    "X12n0275_005:0338b07": "諸佛會下之事。同法華經。又二。一久弘權實。",
    "X12n0275_005:0338b08": "我曠劫來。辯才無礙。宣說苦空。深達實相。",
    "X12n0275_005:0338b09": "辯才即四無礙。苦空二乘權義。實相一乘實義。△",
    "X12n0275_005:0338b10": "二廣衍微妙。",
    "X12n0275_005:0338b11": "如是乃至恒沙如來祕密法門。我於眾中。微妙開示。",
    "X12n0275_005:0338b12": "得無所畏。",
    "X12n0275_005:0338b13": "乃至者。從一佛法藏。乃至無量諸佛法藏。祕密者。",
    "X12n0275_005:0338b14": "盡其深玄也。微妙者。極其善巧也。無畏者。亦即四",
    "X12n0275_005:0338b15": "無所畏也。△二承教得果。此科下方敘本尊釋迦",
    "X12n0275_005:0338b16": "會中之事。又分二。一承教音輪。",
    "X12n0275_005:0338b17": "世尊。知我有大辯才。以音聲輪。教我發揚。",
    "X12n0275_005:0338b18": "知有大辯者。即知前科曠劫大本也。溫陵曰。佛以",
    "X12n0275_005:0338b19": "身口意三輪。應物無滯。音聲即口輪也。○佛因材",
    "X12n0275_005:0338b20": "而篤。復授以如來音輪。益以輔揚大教。所謂矢上",
    "X12n0275_005:0338b21": "加尖也。△二輔化得果。",
    "X12n0275_005:0338b22": "我於佛前。助佛轉輪。因師子吼。成阿羅漢。",
    "X12n0275_005:0338b23": "助輪。則上輔佛教。師吼。則下化眾生。皆顯利他。而",
    "X12n0275_005:0338b24": "成阿羅漢。亦顯其不失自利。據前自敘。及法華佛",
    "X12n0275_005:0338c01": "敘其大本莫測。豈止十地。今就敘述圓通。其果位",
    "X12n0275_005:0338c02": "且同眾例。△二蒙佛印許。",
    "X12n0275_005:0338c03": "世尊印我。說法無上。",
    "X12n0275_005:0338c04": "此惟證其說法第一。如法華經所敘。是也。△三結",
    "X12n0275_005:0338c05": "答圓通。",
    "X12n0275_005:0338c06": "佛問圓通。我以法音。降伏魔冤。銷滅諸漏。斯為第一。",
    "X12n0275_005:0338c07": "魔冤應通內外。內則心魔冤尤。因說破而除滅。外",
    "X12n0275_005:0338c08": "則天魔冤害。因顯發而退藏。銷漏即入圓通也。問",
    "X12n0275_005:0338c09": "此何不取別味。而獨取於說法乎。答二俱舌識功",
    "X12n0275_005:0338c10": "能。而說法為勝。故偏取之。然說法似須意識深細",
    "X12n0275_005:0338c11": "分別。而今獨用舌識。亦見說法自在。但用隨念。不",
    "X12n0275_005:0338c12": "勞計度。而發無不盡也。滿慈舌識已竟。△五波離",
    "X12n0275_005:0338c13": "身識。分三。一作禮陳白。",
    "X12n0275_005:0338c14": "優波離。即從座起。頂禮佛足。而白佛言。",
    "X12n0275_005:0338c15": "孤山曰。優波離云上首。以持律為眾綱紀故。或云",
    "X12n0275_005:0338c16": "近執。佛為太子。彼為親近執事臣故。△二陳白之",
    "X12n0275_005:0338c17": "言。分三。一親見成佛。",
    "X12n0275_005:0338c18": "我親隨佛。逾城出家。親觀如來六年勤苦。親見如來",
    "X12n0275_005:0338c19": "降伏諸魔。制諸外道。解脫世間貪欲諸漏。",
    "X12n0275_005:0338c20": "先言貪欲者。首舉欲漏也。復言諸漏者。撮略有漏",
    "X12n0275_005:0338c21": "及無明漏等耳。此但初敘來由。尚未干於身識也。",
    "X12n0275_005:0338c22": "△二秉戒得果。",
    "X12n0275_005:0338c23": "承佛教戒。如是乃至三千威儀。八萬微細。性業遮業。",
    "X12n0275_005:0338c24": "悉皆清淨。身心寂滅。成阿羅漢。",
    "X12n0275_005:0339a01": "承佛教戒。即授二百五十條聲聞戒也。如是下即",
    "X12n0275_005:0339a02": "菩薩戒。人知波離位居聲聞但秉麤戒。今自敘乃",
    "X12n0275_005:0339a03": "極至菩薩八萬微細戒品。足知是大菩薩示現也。",
    "X12n0275_005:0339a04": "溫陵曰。行住坐臥律儀各二百五十。對三聚成三",
    "X12n0275_005:0339a05": "千。復以三千配身口七支。成二萬一千。復配四分",
    "X12n0275_005:0339a06": "煩惱。成八萬四千。○三聚者。謂攝善法。攝律儀。攝",
    "X12n0275_005:0339a07": "眾生也。四分煩惱。謂多貪多嗔多痴及等分也。性",
    "X12n0275_005:0339a08": "業者。謂所戒之法。體性即惡。如殺盜淫等也。遮業。",
    "X12n0275_005:0339a09": "謂所戒之法。體性非惡。但能開諸惡門。為前方便。",
    "X12n0275_005:0339a10": "故止絕以遮諸惡。如酒等是也。末二句。雖言所證",
    "X12n0275_005:0339a11": "之果。而單戒豈能剋果。當知身心寂滅。即因戒所",
    "X12n0275_005:0339a12": "生之定。成阿羅漢。即因定所生之慧。約外現。即滅",
    "X12n0275_005:0339a13": "盡定與人空慧。約內祕。即楞嚴大定與圓通慧。而",
    "X12n0275_005:0339a14": "羅漢亦準前矣。△三蒙佛印許。",
    "X12n0275_005:0339a15": "我是如來眾中綱紀。親印我心。持戒修身。眾推無上。",
    "X12n0275_005:0339a16": "此印與名相孚。為眾綱紀者。實用稽察持犯功過",
    "X12n0275_005:0339a17": "也。印心者。印其持戒修身之清淨心也。末句正明",
    "X12n0275_005:0339a18": "其為眾上首也。△三結答圓通。",
    "X12n0275_005:0339a19": "佛問圓通。我以執身。身得自在。次第執心。心得通達。",
    "X12n0275_005:0339a20": "然後身心一切通利。斯為第一。",
    "X12n0275_005:0339a21": "初且執身者。葢因身犯尚多。不暇細究心品也。自",
    "X12n0275_005:0339a22": "在者。即無毀犯也。次第執心者。葢因身已無犯。不",
    "X12n0275_005:0339a23": "勞檢制。然後細檢心品。以至八萬也。通達者。當依",
    "X12n0275_005:0339a24": "圓師作所發之定慧無差。以末二句即當歸結身",
    "X12n0275_005:0339b01": "識圓通故。通利二字。即是從身識而證入圓通之",
    "X12n0275_005:0339b02": "境也。本文制身制心。元無分於大小。且不必辯。至",
    "X12n0275_005:0339b03": "經後臨文。再當辯之。問此何不取覺觸之用。而但",
    "X12n0275_005:0339b04": "取持戒功能。答此亦以覺觸之用劣於持戒故爾",
    "X12n0275_005:0339b05": "也。波離身識已竟。△六目連意識。分三。一作禮陳",
    "X12n0275_005:0339b06": "白。",
    "X12n0275_005:0339b07": "大目犍連。即從座起。頂禮佛足。而白佛言。",
    "X12n0275_005:0339b08": "△二陳白之言。又分為三。一遇教發心。",
    "X12n0275_005:0339b09": "我初於路乞食。逢遇優樓頻螺伽耶那提三迦葉波。",
    "X12n0275_005:0339b10": "宣說如來因緣深義。我頓發心。得大通達。",
    "X12n0275_005:0339b11": "孤山曰。優樓頻螺。此云木瓜癃。胸前有癃。如木瓜",
    "X12n0275_005:0339b12": "故。伽耶。山名。即象頭山也。亦云城。城近此山故。兄",
    "X12n0275_005:0339b13": "弟三人故。身子云逢迦葉波兄弟。即其人也。溫陵",
    "X12n0275_005:0339b14": "曰。因緣深義。謂非世間和合麤相。○亦當準前身",
    "X12n0275_005:0339b15": "子圓通中。即彼圓義也。發心即意識圓通。大通達",
    "X12n0275_005:0339b16": "即至圓通境也。問前言意識起滅無端。今言圓通。",
    "X12n0275_005:0339b17": "何以致然。答了見意識起於藏心。離藏心無別意",
    "X12n0275_005:0339b18": "識。由是即入藏心而圓證也。△二蒙度證通。",
    "X12n0275_005:0339b19": "如來惠我。袈裟著身。鬚髮自落。我遊十方。得無罣礙。",
    "X12n0275_005:0339b20": "神通發明。推為無上。成阿羅漢。",
    "X12n0275_005:0339b21": "首三句。度之為僧。下五句。證之成果。著身自落。皆",
    "X12n0275_005:0339b22": "佛神力。隨言成就也。我遊二句。神境通也。次二句。",
    "X12n0275_005:0339b23": "總言神通第一也。上科已得意識圓通之體。此四",
    "X12n0275_005:0339b24": "句大發意識圓通之用。證果準上。△三諸佛印許。",
    "X12n0275_005:0339c01": "寧惟世尊。十方如來。歎我神力。圓明清淨。自在無畏。",
    "X12n0275_005:0339c02": "首句。明不惟釋迦印其神通第一。次四句。明諸佛",
    "X12n0275_005:0339c03": "同許也。全發性真故圓明。遠離依業故清淨。無不",
    "X12n0275_005:0339c04": "如意故自在。無能摧制故無畏。△三結答圓通。",
    "X12n0275_005:0339c05": "佛問圓通。我以旋湛。心光發宣。如澄濁流久成清瑩。",
    "X12n0275_005:0339c06": "斯為第一。",
    "X12n0275_005:0339c07": "溫陵曰。旋湛者。旋意識而復妙湛也。○即轉意識。",
    "X12n0275_005:0339c08": "而證如來藏心耳。心光發宣。即發神通妙用也。次",
    "X12n0275_005:0339c09": "二句。復以喻明也。清瑩者。水澄而萬象影現也。澄",
    "X12n0275_005:0339c10": "濁喻旋意識。久清喻發神通。問此何不取緣慮法",
    "X12n0275_005:0339c11": "塵之用。答作意運通。正緣法塵之妙用也。六識圓",
    "X12n0275_005:0339c12": "通已竟。△四七大圓通。前五大即塵。後二大即識",
    "X12n0275_005:0339c13": "與根。雖不出前根塵識三。而特具用徧廣大之象",
    "X12n0275_005:0339c14": "故。別得大名。就分為七。一烏芻火大。分為三科。一",
    "X12n0275_005:0339c15": "作禮陳白。",
    "X12n0275_005:0339c16": "烏芻瑟摩。於如來前。合掌頂禮佛之雙足。而白佛言。",
    "X12n0275_005:0339c17": "溫陵曰。烏芻瑟摩。此云火頭。即火頭金剛。△二陳",
    "X12n0275_005:0339c18": "白之言。又三。一因欲得觀。又二。一宿生多欲。",
    "X12n0275_005:0339c19": "我常先憶久遠劫前。性多貪欲。",
    "X12n0275_005:0339c20": "欲即淫欲。諸聖遠劫俱有。在凡實因。不可作別端",
    "X12n0275_005:0339c21": "迴互而釋。△二遇佛授觀。",
    "X12n0275_005:0339c22": "有佛出世。名曰空王。說多婬人成猛火聚。教我徧觀",
    "X12n0275_005:0339c23": "百骸四支諸冷煖氣。",
    "X12n0275_005:0339c24": "溫陵曰。多婬之人。本由煖觸迫發。生為欲火。死為",
    "X12n0275_005:0340a01": "業火。業力增熾故。成猛火聚也。○教我下。即令觀",
    "X12n0275_005:0340a02": "身火大也。末句冷字譯文誤耳。應云。諸煖觸氣。方",
    "X12n0275_005:0340a03": "順火大。而且合結文。葢多婬之人。既火大增熾。而",
    "X12n0275_005:0340a04": "業火將起。故令徧觀百骸四支中火大。先欲其知",
    "X12n0275_005:0340a05": "懼而頓息淫心。然後將錯就錯。可成妙觀。△二觀",
    "X12n0275_005:0340a06": "成得名。",
    "X12n0275_005:0340a07": "神光內凝。化多婬心。成智慧火。從是諸佛。皆呼召我。",
    "X12n0275_005:0340a08": "名為火頭。",
    "X12n0275_005:0340a09": "禪觀中。徧見身中。惟一火聚。既怖且厭。而遠離欲",
    "X12n0275_005:0340a10": "念。然火雖熱腦。而體具光明。今婬心息。而無復熱",
    "X12n0275_005:0340a11": "腦。惟見光明。即智慧火。故曰神光內凝等也。末三",
    "X12n0275_005:0340a12": "句。雖表得名。亦顯其為諸佛同印許矣。△三證果",
    "X12n0275_005:0340a13": "發心。",
    "X12n0275_005:0340a14": "我以火光三昧力故。成阿羅漢。心發大願。諸佛成道。",
    "X12n0275_005:0340a15": "我為力士。親伏魔冤。",
    "X12n0275_005:0340a16": "住火光三昧者。徧十方界。惟一火光。從此三昧成",
    "X12n0275_005:0340a17": "阿羅漢者。由此正受。發如來藏性火真空性空真",
    "X12n0275_005:0340a18": "火。成因地心。證七信以去。入於住位也。末三句。發",
    "X12n0275_005:0340a19": "心護法者。良以火光三昧。雖是內境。能現外相。溫",
    "X12n0275_005:0340a20": "陵曰。佛陀本傳云。師入火光定。其室如焚。○近世",
    "X12n0275_005:0340a21": "亦有梵僧至京師。住是三昧。人於夜見火光滿寺。",
    "X12n0275_005:0340a22": "遠近奔救。足知威力能怖魔冤。△三結答圓通。",
    "X12n0275_005:0340a23": "佛問圓通。我以諦觀。身心暖觸。無礙流通。諸漏既銷。",
    "X12n0275_005:0340a24": "生大寶燄。登無上覺。斯為第一。",
    "X12n0275_005:0340b01": "觀百骸四支中火大。即是觀身。察其皆由婬心熾",
    "X12n0275_005:0340b02": "盛所發。即是觀心。暖觸總目火大也。婬心已息。而",
    "X12n0275_005:0340b03": "不成業火。故無礙也。神光智火。融於藏心。周徧法",
    "X12n0275_005:0340b04": "界故。流通漏銷者。以智慧火。燒煩惱薪。何所不盡。",
    "X12n0275_005:0340b05": "生大寶燄者。火大圓通之妙用。摧魔護法。無量威",
    "X12n0275_005:0340b06": "力也。登無上覺。則顯明大本齊佛。而示居輔化之",
    "X12n0275_005:0340b07": "位矣。大抵諸聖德位相侔。而迹有權實。言有隱顯。",
    "X12n0275_005:0340b08": "學者當略迹取本。得意忘言。不可妄分大小。而岳",
    "X12n0275_005:0340b09": "師。必待如此文明說。方成半許。何執泥之深乎。且",
    "X12n0275_005:0340b10": "解中為一冷字所誤。平釋四大觸塵。濫五圓通。安",
    "X12n0275_005:0340b11": "有此理。火大圓通已竟。△二持地地大。分為三科。",
    "X12n0275_005:0340b12": "一作禮陳白。",
    "X12n0275_005:0340b13": "持地菩薩。即從座起。頂禮佛足。而白佛言。",
    "X12n0275_005:0340b14": "先平外地。因了心地。遂持本悟。圓證藏心。故名持",
    "X12n0275_005:0340b15": "地。△二陳白之言。又三。一積平地行。此科全敘平",
    "X12n0275_005:0340b16": "外地也。又分為二。一正取平地之行。又三。一從古",
    "X12n0275_005:0340b17": "佛世。",
    "X12n0275_005:0340b18": "我念往昔。普光如來。出現於世。",
    "X12n0275_005:0340b19": "△二出家平地。",
    "X12n0275_005:0340b20": "我為比丘。常於一切要路津口田地險隘。有不如法。",
    "X12n0275_005:0340b21": "妨損車馬。我皆平填。或作橋梁。或負沙土。",
    "X12n0275_005:0340b22": "要路指陸地。言眾所必由之路也。津口指水處。言",
    "X12n0275_005:0340b23": "即渡頭也。田地不取種植。但重行路。俯仰高深曰",
    "X12n0275_005:0340b24": "險。左右迫狹曰隘。不如法者。不寬平也。隘則必妨。",
    "X12n0275_005:0340c01": "險則多損。高則平之。下則填之。橋梁以利津口。沙",
    "X12n0275_005:0340c02": "石以治要路。△三經多佛世。",
    "X12n0275_005:0340c03": "如是勤苦。經無量佛出現於世。",
    "X12n0275_005:0340c04": "正取平地之行一科已竟。△二兼敘効力之行。又",
    "X12n0275_005:0340c05": "分三。一豐時全捨。",
    "X12n0275_005:0340c06": "或有眾生。於闤闠處。要人擎物。我先為擎。至其所詣。",
    "X12n0275_005:0340c07": "放物即行。不取其直。",
    "X12n0275_005:0340c08": "闤市垣也。闠市門也。詣往也。不取其直不受顧價。",
    "X12n0275_005:0340c09": "葢別希勝報。不邪命活也。△二饑年節取。",
    "X12n0275_005:0340c10": "毗舍浮佛現在世時。世多饑荒。我為負人。無問遠近。",
    "X12n0275_005:0340c11": "惟取一錢。",
    "X12n0275_005:0340c12": "吳興曰。毗舍浮。此云徧一切自在。○意以饑世乞",
    "X12n0275_005:0340c13": "食則難。略取存命。不多貪也。△三神力拔苦。",
    "X12n0275_005:0340c14": "或有車牛。被於泥溺。我有神力。為其推輪。拔其苦惱。",
    "X12n0275_005:0340c15": "願行所在。而助以積劫福報。故感具神力。遂其願",
    "X12n0275_005:0340c16": "行耳。積平地行已竟。△二蒙平心教。夫平地之行。",
    "X12n0275_005:0340c17": "志在普利。效力之行。不檢親疎。其心亦久平矣。何",
    "X12n0275_005:0340c18": "至此而方蒙平心之教乎。蓋前屬事相平心。未能",
    "X12n0275_005:0340c19": "悟理。今令悟知內心外地本惟一體。故惟務平心。",
    "X12n0275_005:0340c20": "不分情器。則境隨心轉。無有不平。較前豈不天淵",
    "X12n0275_005:0340c21": "乎。又分二。一因平地待佛。",
    "X12n0275_005:0340c22": "時國大王。延佛設齋。我於爾時。平地待佛。",
    "X12n0275_005:0340c23": "時。即佛在世時。平地者。即修佛過之路也。△二領",
    "X12n0275_005:0340c24": "平心之教。",
    "X12n0275_005:0341a01": "毗舍如來。摩頂謂我。當平心地。則世界地。一切皆平。",
    "X12n0275_005:0341a02": "摩頂者。憫其事行久勞。攝受加持。令其歸理也。平",
    "X12n0275_005:0341a03": "心地者。通達有情無情俱為一體。正報依報無分",
    "X12n0275_005:0341a04": "自他。乃至凡聖因果等。一切皆如。是也。世界地平",
    "X12n0275_005:0341a05": "者。外由內感。物隨心變也。天台云。心分垢淨。見兩",
    "X12n0275_005:0341a06": "土之升沉。故知。娑婆心險。感陵谷之高深。極樂心",
    "X12n0275_005:0341a07": "平。致地平之如掌。此其驗也。故如來因其惟務平",
    "X12n0275_005:0341a08": "地。而特教平心。令知要也。△三權實雙證。因其文",
    "X12n0275_005:0341a09": "中有迴心故。知由權入實。以漸而入。葢不定性中",
    "X12n0275_005:0341a10": "聲聞菩薩不定者也。良由多劫願行便主利人。非",
    "X12n0275_005:0341a11": "純求自利之輩。分二。一悟取權乘。先取小果也。又",
    "X12n0275_005:0341a12": "三。一悟內外地同。",
    "X12n0275_005:0341a13": "我即心開。見身微塵與造世界所有微塵。等無差別。",
    "X12n0275_005:0341a14": "此之心開。便與聲聞不同。既達地大平等。非惟不",
    "X12n0275_005:0341a15": "復執身為我。亦將達法唯心矣。△二於諸觸自在。",
    "X12n0275_005:0341a16": "微塵自性。不相觸摩。乃至刀兵。亦無所觸。",
    "X12n0275_005:0341a17": "此即分達法空。知微塵自性空無所有。則知能觸",
    "X12n0275_005:0341a18": "地大與所觸地大一切皆然。故刀兵為外地大。身",
    "X12n0275_005:0341a19": "為內地大。以身觸刀。如斬光截影。了無所傷也。肇",
    "X12n0275_005:0341a20": "法師云。將身臨白刃。猶若斬春風。彼但證性無傷。",
    "X12n0275_005:0341a21": "六祖延頸。刺客三揮利刃。俱如斬影。是也。△三悟",
    "X12n0275_005:0341a22": "無生證果。",
    "X12n0275_005:0341a23": "我於法性。悟無生忍。成阿羅漢。",
    "X12n0275_005:0341a24": "此無生忍。且取生空。達蘊中畢竟無我也。譬如打",
    "X12n0275_005:0341b01": "鐵。麤垢先落耳。以分達法空時。尚悟地大了不可",
    "X12n0275_005:0341b02": "得。況地大中我豈不速空乎。此阿羅漢。實證四果。",
    "X12n0275_005:0341b03": "悟取權乘竟。△二迴證知見。",
    "X12n0275_005:0341b04": "迴心今入菩薩位中。聞諸如來宣妙蓮華佛知見地。",
    "X12n0275_005:0341b05": "我先證明。而為上首。",
    "X12n0275_005:0341b06": "蓋雖暫取生空。而利人習性。惟樂菩薩願行。是以",
    "X12n0275_005:0341b07": "速即迴心也。言今入者。葢指賢劫為今。未必獨指",
    "X12n0275_005:0341b08": "釋迦會中。葢曠劫為事行菩薩。至莊嚴劫尾。方斷",
    "X12n0275_005:0341b09": "見思。成阿羅漢。賢劫初即迴向真乘。諸如來。意指",
    "X12n0275_005:0341b10": "賢劫四佛及十方現在如來也。法華會上聞知見",
    "X12n0275_005:0341b11": "地者。葢法華知見。即此經如來藏性。悟此為地。所",
    "X12n0275_005:0341b12": "謂一乘寂滅場地。首先證明者。由其從凡入聖。自",
    "X12n0275_005:0341b13": "權向實。皆持地大。為起行入理之門。而今復聞此",
    "X12n0275_005:0341b14": "究竟性地。機緣契合。是以為法華證明上首也。△",
    "X12n0275_005:0341b15": "三結答圓通。",
    "X12n0275_005:0341b16": "佛問圓通。我以諦觀身界二塵。等無差別。本如來藏。",
    "X12n0275_005:0341b17": "虗妄發塵。塵銷智圓。成無上道。斯為第一。",
    "X12n0275_005:0341b18": "此備敘前悟而已。二塵即內外二地大也。虗妄發",
    "X12n0275_005:0341b19": "塵者。葢悟地大相妄。而其性但是如來藏性。循業",
    "X12n0275_005:0341b20": "妄現而已。人知持地為法華上首。而不知如來知",
    "X12n0275_005:0341b21": "見契彼究竟地大。此經方以顯其大本矣。塵銷智",
    "X12n0275_005:0341b22": "圓者。相盡性現。理智一如也。成無上道者。已入最",
    "X12n0275_005:0341b23": "上一乘之知見也。持地地大已竟。△三月光水大。",
    "X12n0275_005:0341b24": "分三。一作禮陳白。",
    "X12n0275_005:0341c01": "月光童子。即從座起。頂禮佛足。而白佛言。",
    "X12n0275_005:0341c02": "童子乃菩薩別名。表童真德也(世人即作幼童之想。如塑畵善財。是",
    "X12n0275_005:0341c03": "也。又儒者聞大權經說孔子為定光童子。則怒其[(白-日+田)/廾]小。不知文殊為釋迦九世師祖而亦稱童子。何有[(白-日+田)/廾]",
    "X12n0275_005:0341c04": "小之意乎)月為水摩尼所成。故號月光。△二陳白之言。",
    "X12n0275_005:0341c05": "又三。一古佛授觀。",
    "X12n0275_005:0341c06": "我憶往昔恒河沙劫。有佛出世。名為水天。教諸菩薩",
    "X12n0275_005:0341c07": "修習水觀入三摩地。",
    "X12n0275_005:0341c08": "水天者。證水大徹於性天也。或此佛亦從此大入",
    "X12n0275_005:0341c09": "圓。或佛具萬德。而但觀時機當從此入。故示號與",
    "X12n0275_005:0341c10": "觀相應耳。末三句。總示所授觀法。其詳在下修習",
    "X12n0275_005:0341c11": "中。當自見之。△二依觀久修。又二。一習觀初後。初",
    "X12n0275_005:0341c12": "身後界。以漸而入。觀之序也。分二。一初觀身中。",
    "X12n0275_005:0341c13": "觀於身中。水性無奪。初從涕唾。如是窮盡。津液精血。",
    "X12n0275_005:0341c14": "大小便利。身中旋復。水性一同。",
    "X12n0275_005:0341c15": "首二句。總一略標。無奪二字。作不相乖異釋之。與",
    "X12n0275_005:0341c16": "下一同二字。相為叫應。初從以下釋成無奪之意。",
    "X12n0275_005:0341c17": "涕唾便利。近外水相。浸液精血。涉內水相。由外及",
    "X12n0275_005:0341c18": "內。自內而外。故曰身中旋復。又涕唾津液。水之清",
    "X12n0275_005:0341c19": "相。精血便利。水之濁相。清濁雖異。水性無別。故曰",
    "X12n0275_005:0341c20": "水性一同。即無奪之謂也。然發解入觀。必始身中",
    "X12n0275_005:0341c21": "者。欲其深觀成時則我法二執俱空。△二後合界",
    "X12n0275_005:0341c22": "外。",
    "X12n0275_005:0341c23": "見水身中。與世界外浮幢王剎諸香水海。等無差別。",
    "X12n0275_005:0341c24": "觀內既熟。引伸外廣。資中曰。準華嚴經。華藏海中",
    "X12n0275_005:0342a01": "有大蓮華。其蓮華中。有諸香水。一一香水海。為諸",
    "X12n0275_005:0342a02": "佛剎世界之種。華藏世界。在香水中故云浮幢王",
    "X12n0275_005:0342a03": "剎。華藏二十重。累高如幢。最為高大。故稱王。今觀",
    "X12n0275_005:0342a04": "身水與彼海同。故曰浮幢王剎諸香水海也。○須",
    "X12n0275_005:0342a05": "更知。華藏是總一大香水海。其大蓮華。是總蓮華。",
    "X12n0275_005:0342a06": "其蓮華中。有無量香水海。一一海中。各有一華。上",
    "X12n0275_005:0342a07": "擎二十重剎種。每重世界。皆以剎塵。增數紀之。今",
    "X12n0275_005:0342a08": "觀水大。惟論於海幢剎。但帶言耳。即此觀境大不",
    "X12n0275_005:0342a09": "思議。誠非凡小權乘可及。然充擴至此者。欲其深",
    "X12n0275_005:0342a10": "觀成時。則了達性水真空(云云)。乃至周徧法界。則",
    "X12n0275_005:0342a11": "我法二空。不待言矣。△二觀成淺深。上方領旨習",
    "X12n0275_005:0342a12": "觀。此科乃觀成之相。然先淺後深。亦成之序也。就",
    "X12n0275_005:0342a13": "分二。一初成未得忘身二。一標身未忘。",
    "X12n0275_005:0342a14": "我於是時。初成此觀。但見其水。未得無身。",
    "X12n0275_005:0342a15": "是時。即初授習時。成此觀者。即成身中水性一同",
    "X12n0275_005:0342a16": "之觀也。但見其水者。葢入定之時。不見一物。但見",
    "X12n0275_005:0342a17": "湛水。徧十方界。此句便是觀成之相。末句。正表初",
    "X12n0275_005:0342a18": "成尚淺未至空身也。△二即事以證。證其尚為身",
    "X12n0275_005:0342a19": "累也。又三。一定中現水。",
    "X12n0275_005:0342a20": "當為比丘室中安禪。我有弟子窺窓觀室。惟見清水",
    "X12n0275_005:0342a21": "徧在室中。了無所見。",
    "X12n0275_005:0342a22": "首句時也。次句即作水觀入正受也。滿室現水。資",
    "X12n0275_005:0342a23": "中謂為定果色。然此色係獨影境。惟自見之。而前",
    "X12n0275_005:0342a24": "之火觀。今之水觀。皆能令他人見之。亦觀力殊勝",
    "X12n0275_005:0342b01": "不思議境也。△二投物心痛。又二。一正敘痛由。",
    "X12n0275_005:0342b02": "童稚無知。取一瓦礫投於水內。激水作聲。顧盻而去。",
    "X12n0275_005:0342b03": "我出定後。頓覺心痛。如舍利弗遭違害鬼。",
    "X12n0275_005:0342b04": "舍利弗。水邊入定。由宿冤故。被違害鬼一掌。出定",
    "X12n0275_005:0342b05": "頭痛。今出定心痛。故言同彼。△二無知起惑。",
    "X12n0275_005:0342b06": "我自思惟。今我已得阿羅漢道。久離病緣。云何今日",
    "X12n0275_005:0342b07": "忽生心痛。將無退失。",
    "X12n0275_005:0342b08": "欲知羅漢有病無病。當明子果二縛。夫宿種今種",
    "X12n0275_005:0342b09": "應召來果。而尚未受身者。謂之子縛。宿種所召。今",
    "X12n0275_005:0342b10": "已受身。即身應受。謂之果縛。若實行聲聞。新證四",
    "X12n0275_005:0342b11": "果。已將子縛斷盡不受後有。然現身尚未灰滅。則",
    "X12n0275_005:0342b12": "果縛猶存。所有病苦。即身應受故。舍利頭痛。畢陵",
    "X12n0275_005:0342b13": "眼痛。皆斯類也。問前言舍利古佛。豈有果縛。答既",
    "X12n0275_005:0342b14": "示同實行。但依實行論耳。若入滅後。悲願再來。則",
    "X12n0275_005:0342b15": "二縛俱無。更無實病苦矣。今此菩薩。久證再來。正",
    "X12n0275_005:0342b16": "同此類。故起斯疑。△三除去如初。如初謂無痛也。",
    "X12n0275_005:0342b17": "分四。一童子具陳。",
    "X12n0275_005:0342b18": "爾時童子。捷來我前。說如上事。",
    "X12n0275_005:0342b19": "捷速也。△二教以除去。",
    "X12n0275_005:0342b20": "我則告言。汝更見水。可即開門。入此水中。除去瓦礫。",
    "X12n0275_005:0342b21": "△三復見依除。",
    "X12n0275_005:0342b22": "童子奉教。後入定時。還復見水。瓦礫宛然。開門除出。",
    "X12n0275_005:0342b23": "△四出定無恙。",
    "X12n0275_005:0342b24": "我後出定。身質如初。",
    "X12n0275_005:0342c01": "溫陵曰。漢州綿竹縣。水觀和尚。迹同月光。△二後",
    "X12n0275_005:0342c02": "方亡身合界。",
    "X12n0275_005:0342c03": "逢無量佛。如是至於山海自在通王如來。方得亡身。",
    "X12n0275_005:0342c04": "與十方界諸香水海。性合真空。無二無別。",
    "X12n0275_005:0342c05": "逢無量佛。則所經多劫。可知住於淺定。經時甚久。",
    "X12n0275_005:0342c06": "而上敘久得羅漢。則知羅漢果位。雖具神通。而受",
    "X12n0275_005:0342c07": "身不免身累。且在定痴暗進退遲鈍悉可見矣。如",
    "X12n0275_005:0342c08": "是乃至下。明深觀方成之時也。亡身合界真空無",
    "X12n0275_005:0342c09": "二者。觀境極深且大。性合真空。所謂性水真空。性",
    "X12n0275_005:0342c10": "空真水。周徧法界。回視此身。如巨海一漚。豈不易",
    "X12n0275_005:0342c11": "忘而得自在乎。夫論觀行位中。淺觀深觀。皆難定",
    "X12n0275_005:0342c12": "於果位。今約前淺觀。已言久證羅漢。則斯深觀成",
    "X12n0275_005:0342c13": "時。合是超過七信而證於初住。圓通之境。大抵詳",
    "X12n0275_005:0342c14": "此菩薩。亦是先權後實。以漸次而入者也。△三今",
    "X12n0275_005:0342c15": "證菩薩。",
    "X12n0275_005:0342c16": "今於如來。得童真名。預菩薩會。",
    "X12n0275_005:0342c17": "如來指釋迦。預在也。菩薩會。葢是深位。非前信住",
    "X12n0275_005:0342c18": "可局也。△三結答圓通。",
    "X12n0275_005:0342c19": "佛問圓通。我以水性一味流通。得無生忍。圓滿菩提。",
    "X12n0275_005:0342c20": "斯為第一。",
    "X12n0275_005:0342c21": "一味。即身中水性一同。流通。即界外剎海無二。得",
    "X12n0275_005:0342c22": "無生忍。即性合真空。是因地心。圓滿菩提。即證徹",
    "X12n0275_005:0342c23": "法界。是果地證也。似與佛位齊矣。月光水大已竟。",
    "X12n0275_005:0342c24": "△四琉璃風大。又分三。一作禮陳白。",
    "X12n0275_005:0343a01": "琉璃光法王子。即從座起。頂禮佛足。而白佛言。",
    "X12n0275_005:0343a02": "取後所悟洞徹。得琉璃號。△二陳白之言。又三。一",
    "X12n0275_005:0343a03": "古佛示觀。又分為三。一標遠劫佛名。",
    "X12n0275_005:0343a04": "我憶往昔。經恒沙劫。有佛出世。名無量聲。",
    "X12n0275_005:0343a05": "聲乃臍輪風起鼓之而出。此亦名合風大。△二示",
    "X12n0275_005:0343a06": "能觀本智。",
    "X12n0275_005:0343a07": "開示菩薩本覺妙明。",
    "X12n0275_005:0343a08": "本覺妙用。具含三德。本覺即法身。妙即解脫。明即",
    "X12n0275_005:0343a09": "般若。據此科。但是本智。望下科所觀。故此作能觀。",
    "X12n0275_005:0343a10": "為發照之源也。△三示所觀風力。",
    "X12n0275_005:0343a11": "觀此世界及眾生身。皆是妄緣風力所轉。",
    "X12n0275_005:0343a12": "此科尚是佛所示觀。總言依正皆屬風力所轉。詳",
    "X12n0275_005:0343a13": "在下科別示。妄緣二字。發風之端。人知世間有風。",
    "X12n0275_005:0343a14": "不知妄心緣動所感。所謂搖明風出是也。△二觀",
    "X12n0275_005:0343a15": "破羣動。即從本覺妙明發照而觀故。此為所觀之",
    "X12n0275_005:0343a16": "妄境也。又三。一歷觀動同。",
    "X12n0275_005:0343a17": "我於爾時。觀界安立。觀世動時。觀身動止。觀心動念。",
    "X12n0275_005:0343a18": "諸動無二。等無差別。",
    "X12n0275_005:0343a19": "吳興曰。界為方位故安立。世為遷流故動時。○界",
    "X12n0275_005:0343a20": "之安立。風輪執持。時之遷流。風氣宣使。身之動靜。",
    "X12n0275_005:0343a21": "風力所轉。心之動念。風起之源。諸動總該界等。無",
    "X12n0275_005:0343a22": "有差別。原歸上文通一風力。△二了動虗妄。",
    "X12n0275_005:0343a23": "我時了覺。此羣動性。來無所從。去無所至。十方微塵。",
    "X12n0275_005:0343a24": "顛倒眾生。同一虗妄。",
    "X12n0275_005:0343b01": "首四句。自覺妄也。來無二句。同空華也。若實有從",
    "X12n0275_005:0343b02": "有至。即非虗妄。末三句。覺他同妄也。十方微塵者。",
    "X12n0275_005:0343b03": "且舉廣多眾生同一妄也。△三閱世喻狂。",
    "X12n0275_005:0343b04": "如是乃至三千大千一世界內。所有眾生。如一器中",
    "X12n0275_005:0343b05": "貯百蚊蚋。啾啾亂鳴。於分寸中。鼓發狂閙。",
    "X12n0275_005:0343b06": "上科是法。此科是喻。如是乃至者。擴充極盡之辭。",
    "X12n0275_005:0343b07": "三千下盡一世界。喻意有二。一喻其小而非大。二",
    "X12n0275_005:0343b08": "喻其妄而非真。良由以本覺妙明為體故。空生大",
    "X12n0275_005:0343b09": "覺如海一漚。極大成小也。微塵國土。漚滅本無。諸",
    "X12n0275_005:0343b10": "有虗妄也。觀心境同。但偏風大耳。觀破羣動已竟。",
    "X12n0275_005:0343b11": "△三頓證徹悟。上科總是觀行。此科是彼觀行所",
    "X12n0275_005:0343b12": "證也。又三。一逢佛速證。",
    "X12n0275_005:0343b13": "逢佛未幾。得無生忍。",
    "X12n0275_005:0343b14": "逢佛。即逢無量聲如來也。未幾。明取證之速也。既",
    "X12n0275_005:0343b15": "了來無所從去無所至。萬法當體。皆無生滅。即本",
    "X12n0275_005:0343b16": "覺體故。速入無生忍位矣。△二心開事佛。",
    "X12n0275_005:0343b17": "爾時心開。乃見東方不動佛國。為法王子。事十方佛。",
    "X12n0275_005:0343b18": "已悟無生故。本覺心開。見動中不動。而親於東方",
    "X12n0275_005:0343b19": "不動如來。為法王子。乃至徧事。克肖諸佛。△三身",
    "X12n0275_005:0343b20": "心無礙。",
    "X12n0275_005:0343b21": "身心發光。洞徹無礙。",
    "X12n0275_005:0343b22": "此得名之由也。了妄身心。皆屬風力。見法身真心",
    "X12n0275_005:0343b23": "洞徹。如淨琉璃也。△三結答圓通。",
    "X12n0275_005:0343b24": "佛問圓通。我以觀察風力無依。悟菩提心。入三摩地。",
    "X12n0275_005:0343c01": "合十方佛。傳一玅心。斯為第一。",
    "X12n0275_005:0343c02": "觀察風力。了妄也。悟菩提心。達真也。入三摩地。證",
    "X12n0275_005:0343c03": "圓通也。合十方佛。同佛果也。傳一妙心。化眾生也。",
    "X12n0275_005:0343c04": "妙心。即性空真風性風真空心也。琉璃風大已竟。",
    "X12n0275_005:0343c05": "△五空藏空大。分三。一作禮陳白。",
    "X12n0275_005:0343c06": "虗空藏菩薩。即從座起。頂禮佛足。而白佛言。",
    "X12n0275_005:0343c07": "△二陳白之言。又三。一標同佛證。",
    "X12n0275_005:0343c08": "我與如來。定光佛所。得無邊身。",
    "X12n0275_005:0343c09": "無邊身。即佛十身中虗空身也。與法雖無異體。而",
    "X12n0275_005:0343c10": "義相須別。法身離一切相。而偏融一切。此虗空身。",
    "X12n0275_005:0343c11": "帶目前空一顯色。而偏融空大。清涼云。混虗空為",
    "X12n0275_005:0343c12": "體性。是也。此科略以標盡。下乃詳明。△二詳明神",
    "X12n0275_005:0343c13": "力由。後文總結云。此大神力故。取為科名。亦明所",
    "X12n0275_005:0343c14": "證無邊身相非同凡小所取頑斷沉冥無用之境",
    "X12n0275_005:0343c15": "也。又二。一空色無礙。又為二。一會色歸空。",
    "X12n0275_005:0343c16": "爾時。手執四大寶珠。照明十方。微塵佛剎。化成虗空。",
    "X12n0275_005:0343c17": "四大寶珠。舊註誤因後文四大無依之句。而斷四",
    "X12n0275_005:0343c18": "大二字。作地水火風。即以此為四珠。不知四大是",
    "X12n0275_005:0343c19": "所觀之境。須取能觀之智。方有珠義。按華嚴。取海",
    "X12n0275_005:0343c20": "中有四寶珠。能消海水。喻菩薩有四智珠以消散",
    "X12n0275_005:0343c21": "善法愛等性海中波浪也。今此約照空塵剎之智",
    "X12n0275_005:0343c22": "應是人空法空俱空真空四珠也。當以大寶二字",
    "X12n0275_005:0343c23": "連珠字讀之。大者表其稱性洪廣。寶者彰其利用",
    "X12n0275_005:0343c24": "可珍也。手執者。明授持有自也。然前三破迷。第四",
    "X12n0275_005:0344a01": "證體。下十方塵剎。方是統言四大成空也。塵剎具",
    "X12n0275_005:0344a02": "足依正。即內外四大也。虗空兼含遮表。遮謂遮惑",
    "X12n0275_005:0344a03": "空無。表謂表性空淨。問所表真性。何亦言空。答妄",
    "X12n0275_005:0344a04": "盡真純。成第一義空。所謂彌滿清淨中不容他。非",
    "X12n0275_005:0344a05": "謂真體。亦斷滅也。△二融空即色。",
    "X12n0275_005:0344a06": "又於自心現大圓鏡。內放十種微妙寶光。流灌十方",
    "X12n0275_005:0344a07": "盡虗空際。",
    "X12n0275_005:0344a08": "此科。於三大中。次得相大。證般若德。如珠之光。亦",
    "X12n0275_005:0344a09": "如將前淨金成諸妙相也。大圓鏡。即大圓鏡智。內",
    "X12n0275_005:0344a10": "放十光者。從一鏡智。而現十智。同真如華嚴二世",
    "X12n0275_005:0344a11": "智。乃至知無邊諸佛智。或即十力。亦可以十力元",
    "X12n0275_005:0344a12": "即十智。況經明言神力。問與前四智何別。答前屬",
    "X12n0275_005:0344a13": "趨體智。此屬起用智。而大圓鏡乃總智體也。灌十",
    "X12n0275_005:0344a14": "方空者。照十法界。窮極空理。悉成嚴妙。所謂大智",
    "X12n0275_005:0344a15": "慧光明。徧一切處矣。△二依正無礙。此科。於三大",
    "X12n0275_005:0344a16": "中。後得用大。證解脫德。如珠之影。亦如將前金相",
    "X12n0275_005:0344a17": "種種運用成妙莊嚴也。問前言十智已屬起用與",
    "X12n0275_005:0344a18": "此何別。答十智雙屬體用。望上科真空之體。乃為",
    "X12n0275_005:0344a19": "照用。望此科運為之用。復為照體。又與此科。竝稱",
    "X12n0275_005:0344a20": "為用。亦無不可。葢彼是鑑照之用。了因所成。如燈",
    "X12n0275_005:0344a21": "照物也。此是辦事之用。緣因所成。如燈下作為也。",
    "X12n0275_005:0344a22": "分二。一攝剎入身。",
    "X12n0275_005:0344a23": "諸幢王剎。來入鏡內。涉入我身。身同虗空。不相妨礙。",
    "X12n0275_005:0344a24": "首三句。剎入身也。圓鏡智。即稱法身智體故。能攝",
    "X12n0275_005:0344b01": "諸剎海。悉入其中。由理攝故。事亦能攝故。下言涉",
    "X12n0275_005:0344b02": "入我身。此身即色身。所謂菩薩於一毛孔中。不可",
    "X12n0275_005:0344b03": "說剎次第入也。末二句。身包剎也。所謂毛孔能受",
    "X12n0275_005:0344b04": "彼諸剎。諸剎不能徧毛孔也。一毛尚然。況全身乎。",
    "X12n0275_005:0344b05": "極小同大。優有餘地。故不妨礙也。總顯能包之用。",
    "X12n0275_005:0344b06": "△二分身入剎。",
    "X12n0275_005:0344b07": "身能善入微塵國土。廣行佛事。得大隨順。",
    "X12n0275_005:0344b08": "上科雖有入有包。而獨顯身之能包。此科更顯身",
    "X12n0275_005:0344b09": "之能徧也。所謂無剎不現身也。於一一剎。隨機普",
    "X12n0275_005:0344b10": "應。現十法界身雲。彌滿無盡也。廣行佛事者。於一",
    "X12n0275_005:0344b11": "一身。上弘下化。徧行無量諸利益事也。得隨順意",
    "X12n0275_005:0344b12": "兼自他。隨自即如意神通得大自在。隨他即恒順",
    "X12n0275_005:0344b13": "眾生無量機緣也。詳明神力已竟。△三總由觀空。",
    "X12n0275_005:0344b14": "此大神力。由我諦觀四大無依。妄想生滅。虗空無二。",
    "X12n0275_005:0344b15": "佛國本同。於同發明。得無生忍。",
    "X12n0275_005:0344b16": "神力。總收上會色融空攝剎分身四科也。由我下。",
    "X12n0275_005:0344b17": "出神力之本。蓋凡外小乘。執四大心外實有。成大",
    "X12n0275_005:0344b18": "障礙。此菩薩。觀四大離自心性無體可得。故曰無",
    "X12n0275_005:0344b19": "依。妄想生滅者。所謂諸法不牢固。常在於念中。念",
    "X12n0275_005:0344b20": "起似有。念息全無也。虗空無二者。言四大既同虗",
    "X12n0275_005:0344b21": "空。虗空豈有差別。佛國本同者。葢四大為能成。佛",
    "X12n0275_005:0344b22": "剎為所成。四大既空無二相。佛剎亦平等皆空。所",
    "X12n0275_005:0344b23": "謂虗空為同。同即空也。於同發明者。即悟性覺真",
    "X12n0275_005:0344b24": "空性空真覺。清淨本然。周徧法界也。末句。即寂滅",
    "X12n0275_005:0344c01": "現前。入圓通境也。△三結答圓通。",
    "X12n0275_005:0344c02": "佛問圓通。我以觀察虗空無邊。入三摩地。妙力圓明。",
    "X12n0275_005:0344c03": "斯為第一。",
    "X12n0275_005:0344c04": "我以三句。即空色無礙科。妙力圓明。即依正無礙",
    "X12n0275_005:0344c05": "科。圓通極境也。空藏空大已竟。△六彌勒識大。分",
    "X12n0275_005:0344c06": "三。一作禮陳白。",
    "X12n0275_005:0344c07": "彌勒菩薩。即從座起。頂禮佛足。而白佛言。",
    "X12n0275_005:0344c08": "溫陵曰。彌勒。正云梅怛利曳那。此翻慈氏。為慈隆",
    "X12n0275_005:0344c09": "即世。悲臻後劫。愍物迷識故。示迹發明也。△二陳",
    "X12n0275_005:0344c10": "白之言。分三。一上古得定。分四。一上古佛世。",
    "X12n0275_005:0344c11": "我憶往昔。經微塵劫。有佛出世。名日月燈明。",
    "X12n0275_005:0344c12": "△二出家求名。",
    "X12n0275_005:0344c13": "我從彼佛。而得出家。心重世名。好遊族姓。",
    "X12n0275_005:0344c14": "此葢敘古在凡夫地。內輕外重。身雖出家。心慕豪",
    "X12n0275_005:0344c15": "貴。好遊族姓者。喜親近國王大臣也。此遠因實事。",
    "X12n0275_005:0344c16": "不必回互解為貪著名相等意。且前之多婬。復作",
    "X12n0275_005:0344c17": "何意回互之乎。況唯識正是名相。豈不增病。△三",
    "X12n0275_005:0344c18": "教修惟識。",
    "X12n0275_005:0344c19": "爾時世尊。教我修習惟心識定。入三摩地。",
    "X12n0275_005:0344c20": "因其重世名族外求馳散故。授以惟心識定。令其",
    "X12n0275_005:0344c21": "通達萬境。惟我心識變現。一如夢幻。生滅非實。豈",
    "X12n0275_005:0344c22": "可不究明心識。而反重其所變之境乎。由是但自",
    "X12n0275_005:0344c23": "觀察惟識。止其外慕馳散。而定心成就。所謂因病",
    "X12n0275_005:0344c24": "而藥者也。△四久習忘名。",
    "X12n0275_005:0345a01": "歷劫以來。以此三昧。事恒沙佛。求世名心。歇滅無有。",
    "X12n0275_005:0345a02": "惟識定深。萬境如電。外輕內重。無復馳求。故求名",
    "X12n0275_005:0345a03": "心滅。此先顯對治悉檀破惡益也。△二中古定成。",
    "X12n0275_005:0345a04": "分三。一確指佛世。",
    "X12n0275_005:0345a05": "至然燈佛出現於世。",
    "X12n0275_005:0345a06": "△二惟識極成。",
    "X12n0275_005:0345a07": "我乃得成無上妙圓識心三昧。",
    "X12n0275_005:0345a08": "積功雖歷多劫。入理在一剎那。葢前所習者。不離",
    "X12n0275_005:0345a09": "五位惟識。尚屬權宗。至此窮極識理。所謂性識明",
    "X12n0275_005:0345a10": "知。覺明真識。妙覺湛然。徧周法界融入如來藏性。",
    "X12n0275_005:0345a11": "故曰無上妙圓。此方顯第一義悉檀入理益也。△",
    "X12n0275_005:0345a12": "三一切惟識。上科方極惟識之體。此科乃極惟識",
    "X12n0275_005:0345a13": "之用。又為二。一世界惟識。",
    "X12n0275_005:0345a14": "乃至盡空如來國土淨穢有無。皆是我心變化所現。",
    "X12n0275_005:0345a15": "國土舉無情器界之總相。有無即成壞也。此雖以",
    "X12n0275_005:0345a16": "唯識為入門。上科既曰無上妙圓。則今所謂變化",
    "X12n0275_005:0345a17": "者。亦非同相宗但由妄發。乃達緣起即是性起。種",
    "X12n0275_005:0345a18": "種變化。皆生於妙圓真心矣。△二諸佛惟識。",
    "X12n0275_005:0345a19": "世尊。我了如是惟心識故。識性流出無量如來。",
    "X12n0275_005:0345a20": "吳興曰。流出如來者。從法身識性。流出報應佛身",
    "X12n0275_005:0345a21": "也。○此說妙圓識性。即為法身。從法身而起應化。",
    "X12n0275_005:0345a22": "其身無量。雖理趨頗通。然此但約自己。不盡他佛。",
    "X12n0275_005:0345a23": "似是無量身。而非無量如來。又須極果方能。非是",
    "X12n0275_005:0345a24": "本具頓悟之境。今解如來者有情根身之總相。首",
    "X12n0275_005:0345b01": "句了即悟也。承上結定轉起下文。言我悟達惟識。",
    "X12n0275_005:0345b02": "至於窮界。萬法如此。由是不但秪見世界惟識。乃",
    "X12n0275_005:0345b03": "見藏識海中三世十方無量諸佛皆從流出。所謂",
    "X12n0275_005:0345b04": "眾生心內諸佛時時成道。是也。又如華嚴中。菩薩",
    "X12n0275_005:0345b05": "證真見佛無邊皆在身心出沒。末當云。如來尚惟",
    "X12n0275_005:0345b06": "識性流出。況餘九界眾生流出可知。△三得補處",
    "X12n0275_005:0345b07": "記。",
    "X12n0275_005:0345b08": "今得授記。次補佛處。",
    "X12n0275_005:0345b09": "夫窮極唯識。圓證法界。既見諸佛依正皆是自心。",
    "X12n0275_005:0345b10": "而自心豈不成佛。故得授補處記。即補釋迦佛位。",
    "X12n0275_005:0345b11": "次當作佛也。△三結答圓通。",
    "X12n0275_005:0345b12": "佛問圓通。我以諦觀。十方惟識。識心圓明。入圓成實。",
    "X12n0275_005:0345b13": "遠離依他。及徧計執。得無生忍。斯為第一。",
    "X12n0275_005:0345b14": "清涼。引護法釋三性云。一切心及心所。由薰習力",
    "X12n0275_005:0345b15": "所變。二分從緣生。故皆依他起徧計。依斯妄執。定",
    "X12n0275_005:0345b16": "實有無一異俱不俱等。此二方名遍計所執。二空",
    "X12n0275_005:0345b17": "所顯。圓滿成就諸法實性。名圓成實。資中引喻。圓",
    "X12n0275_005:0345b18": "成如麻。依他如繩。徧計如蛇。○徧計有名無體。依",
    "X12n0275_005:0345b19": "他有相無性。惟圓成實是彼體性。今言入後一者。",
    "X12n0275_005:0345b20": "悟證真實體性也。遠離前二者。不復為名相所迷",
    "X12n0275_005:0345b21": "也。此經圓成實性。即如來藏心。所以結入圓通。彌",
    "X12n0275_005:0345b22": "勒識大已竟。△七勢至根大。又復分為三。一作禮",
    "X12n0275_005:0345b23": "陳白。",
    "X12n0275_005:0345b24": "大勢至法王子。與其同倫五十二菩薩。即從座起。頂",
    "X12n0275_005:0345c01": "禮佛足。而白佛言。",
    "X12n0275_005:0345c02": "溫陵曰。觀經云。以智慧光。普照一切。令離三塗。得",
    "X12n0275_005:0345c03": "無上力。名大勢至。○又言。此菩薩。舉足下足。皆動",
    "X12n0275_005:0345c04": "一切世界。震蕩三途。令成解脫。凡入諸佛會中。必",
    "X12n0275_005:0345c05": "先震動。故得是名。且悲華經言。往昔因中。彌陀作",
    "X12n0275_005:0345c06": "輪王時。觀音為長子。勢至乃其次子。今在極樂。居",
    "X12n0275_005:0345c07": "於彌陀左右。倫者類也。△二陳白之言。分四。一古",
    "X12n0275_005:0345c08": "佛親授念佛。",
    "X12n0275_005:0345c09": "我憶往昔恒河沙劫。有佛出世。名無量光。十二如來。",
    "X12n0275_005:0345c10": "相繼一劫。其最後佛。名超日月光。彼佛教我念佛三",
    "X12n0275_005:0345c11": "昧。",
    "X12n0275_005:0345c12": "大本。彌陀自具十三號中。有斯二名。詳彌陀勢至",
    "X12n0275_005:0345c13": "同時發心。所師佛號。乃古如來。非即彌陀。二號既",
    "X12n0275_005:0345c14": "同。餘十佛名。或亦多同十三佛號。以師資一道不",
    "X12n0275_005:0345c15": "異古今。如釋迦觀音之類。念佛三昧。據下文。即都",
    "X12n0275_005:0345c16": "攝六根。淨念相繼也。△二詳喻感應道交。此取天",
    "X12n0275_005:0345c17": "台觀經疏科名。以眾生對佛。此感彼應。不同解入",
    "X12n0275_005:0345c18": "相應生佛一體也。分二。一先以二人為喻。又分二。",
    "X12n0275_005:0345c19": "一單憶無益。",
    "X12n0275_005:0345c20": "譬如有人。一專為憶。一人專忘。如是二人。若逢不逢。",
    "X12n0275_005:0345c21": "或見非見。",
    "X12n0275_005:0345c22": "一專為憶。喻佛念眾生也。佛作菩薩時。自果未圓。",
    "X12n0275_005:0345c23": "尚於念念。不捨眾生。何況果後。更無餘事。惟念眾",
    "X12n0275_005:0345c24": "生。豈非專憶之至乎。一人專忘。喻眾生不念佛者",
    "X12n0275_005:0346a01": "也。以如來專念眾生之力故。若逢或見。如諸聖不",
    "X12n0275_005:0346a02": "違本願遊化娑婆。故令眾生偶逢偶見之類。是也。",
    "X12n0275_005:0346a03": "以眾生無心念佛之力。則雖逢不逢。如佛在世時。",
    "X12n0275_005:0346a04": "亦來此國。住七日。而眾生冥然不知。良由不念業",
    "X12n0275_005:0346a05": "障佛亦無奈何矣。是冥中或逢。而顯中實不逢也。",
    "X12n0275_005:0346a06": "雖見不見。如見文殊者。但覩老人貧婆之類。是也。",
    "X12n0275_005:0346a07": "是聖豈作意詐隱。實由業覆。而妄見劣相耳。如薄",
    "X12n0275_005:0346a08": "福見寶為蛇為蛙。豈彼無情之寶。亦能變化詐隱",
    "X12n0275_005:0346a09": "其本相耶。吳興引舍衛九億家證此。略而未詳。甞",
    "X12n0275_005:0346a10": "聞九億分三。三億見佛聞法。三億但聞名字。三億",
    "X12n0275_005:0346a11": "名亦不聞。不聞名者。不與此例。其但聞名字者。即",
    "X12n0275_005:0346a12": "逢而不逢者也。以但逢佛在世。與之同國。而未遭",
    "X12n0275_005:0346a13": "遇形聲也。其前三億若更分之。當亦有見佛而不",
    "X12n0275_005:0346a14": "聞法者。即是或見不見。以徒見不蒙法利故也。諸",
    "X12n0275_005:0346a15": "義皆通。取要言之。以如來專憶故。或逢若見。以眾",
    "X12n0275_005:0346a16": "生專忘故。不逢不見。不能成決定逢決定見。正意",
    "X12n0275_005:0346a17": "示人。不想念佛者。決無見佛往生之益。△二雙憶",
    "X12n0275_005:0346a18": "不離。",
    "X12n0275_005:0346a19": "二人相憶。二憶念深。如是乃至。從生至生。同於形影。",
    "X12n0275_005:0346a20": "不相乖異。",
    "X12n0275_005:0346a21": "二人相憶。喻生喻念同也。意言。眾生念佛。能如佛",
    "X12n0275_005:0346a22": "念眾生。非惟必成決定逢見。且如形影。常不相離。",
    "X12n0275_005:0346a23": "正意示人。想念佛者。決定獲見佛往生之益矣。△",
    "X12n0275_005:0346a24": "二後以母子合喻。又二。一合單憶無益。",
    "X12n0275_005:0346b01": "十方如來。憐念眾生。如母憶子。若子逃逝。雖憶何為。",
    "X12n0275_005:0346b02": "首三句。合一人專憶也。世間慈念最切者。莫過於",
    "X12n0275_005:0346b03": "母。然子若悖逆過甚者。母念或衰。佛念眾生。更過",
    "X12n0275_005:0346b04": "於母。逆惡愈甚者。佛念愈深。故佛大悲心相。常照",
    "X12n0275_005:0346b05": "阿鼻眾生。是以求往生者。不可思惟己惡而疑佛",
    "X12n0275_005:0346b06": "不來接引。此乃不達佛心。自生疑阻。殊可憐也。若",
    "X12n0275_005:0346b07": "子逃逝。合一人專忘也。雖憶何為。合若逢不逢雖",
    "X12n0275_005:0346b08": "見不見也。△二合雙憶不離。",
    "X12n0275_005:0346b09": "子若憶母。如母憶時。母子歷生。不相違遠。",
    "X12n0275_005:0346b10": "首二句。合二憶念深。末二句。合彼生至生等三句",
    "X12n0275_005:0346b11": "也。詳喻感應道交已竟。△三合喻顯示深益。合喻",
    "X12n0275_005:0346b12": "謂兼合前二喻。然但合雙憶。不離不合。單憶無益",
    "X12n0275_005:0346b13": "也。深益。即往生成佛二大利益。分二。一必定見佛",
    "X12n0275_005:0346b14": "益。",
    "X12n0275_005:0346b15": "若眾生心。憶佛念佛。現前當來。必定見佛。",
    "X12n0275_005:0346b16": "憶佛。兼事相圓融二種觀門。念佛。兼事一心及理",
    "X12n0275_005:0346b17": "一心二種三昧。現前見佛。謂不離現身。於定中見。",
    "X12n0275_005:0346b18": "或於夢中見也。當來見佛。謂報終陰壞。見佛接引。",
    "X12n0275_005:0346b19": "及彈指往生。華開見佛也。事相觀。謂注心一方。緣",
    "X12n0275_005:0346b20": "佛金身相好而已。圓融觀。謂以假空中三觀。觀佛",
    "X12n0275_005:0346b21": "法報化三身。舉一即三。言三即一。三一圓融也。詳",
    "X12n0275_005:0346b22": "在觀經疏中。事一心。謂專心念佛。無一毫雜緣而",
    "X12n0275_005:0346b23": "已。理一心。謂達法界一相。舉一聲佛。則全包法界",
    "X12n0275_005:0346b24": "圓住三身。詳在彌陀略解。所見之佛。亦隨觀念理",
    "X12n0275_005:0346c01": "事。而不無勝劣矣。問勢至敘古。今何全取西方法",
    "X12n0275_005:0346c02": "門證釋。答菩薩明說。此界攝人。歸於淨土。而所示",
    "X12n0275_005:0346c03": "觀念。豈非導人觀念極樂。應不必疑也。△二速得",
    "X12n0275_005:0346c04": "開心益。上益雖具理觀理念皆可開心。然且專說",
    "X12n0275_005:0346c05": "得見他佛。未及正明自心開發顯露自佛果體。故",
    "X12n0275_005:0346c06": "知。上科但論見他佛。此科乃說成自佛也。分三。一",
    "X12n0275_005:0346c07": "近佛故開。",
    "X12n0275_005:0346c08": "去佛不遠。不假方便。自得心開。",
    "X12n0275_005:0346c09": "去佛不遠。有二意。一者未獲往生。在觀念中。須取",
    "X12n0275_005:0346c10": "理觀理念。說其不遠。以全住三身圓持法界。與佛",
    "X12n0275_005:0346c11": "同身共命。故曰不遠。不假方便者。不用別門方便。",
    "X12n0275_005:0346c12": "但由悟達他佛三身。而本覺果體。豁然顯現。二者",
    "X12n0275_005:0346c13": "已得往生。常親近佛。不假方便。自然心開者。以近",
    "X12n0275_005:0346c14": "佛聞法及加被威力故。速令心開果體顯現也。所",
    "X12n0275_005:0346c15": "謂但得見彌陀。何愁不開悟也。又解。先見色身。而",
    "X12n0275_005:0346c16": "覩相佛。則將隣法身。而真佛不遠矣。失本覺顯現。",
    "X12n0275_005:0346c17": "則顯是自佛彰明。奚止於惟見他佛耶。△二喻以",
    "X12n0275_005:0346c18": "香薰。",
    "X12n0275_005:0346c19": "如染香人。身有香氣。",
    "X12n0275_005:0346c20": "喻中。以近香故身亦成香。法中以近佛故心亦成",
    "X12n0275_005:0346c21": "佛。故知。心開非同淺淺。應即是本覺佛現也。△三",
    "X12n0275_005:0346c22": "出三昧名。",
    "X12n0275_005:0346c23": "此則名曰香光莊嚴。",
    "X12n0275_005:0346c24": "三昧名。亦法門名。不離觀佛念佛。以佛法身香光",
    "X12n0275_005:0347a01": "莊嚴自性佛也。△四述己自利利他。",
    "X12n0275_005:0347a02": "我本因地。以念佛心。入無生忍。今於此界。攝念佛人。",
    "X12n0275_005:0347a03": "歸於淨土。",
    "X12n0275_005:0347a04": "首三句。自利也。此之述己念佛便非用分別識心",
    "X12n0275_005:0347a05": "所念。乃攝根念也。其法以一念不生。六根湛寂。不",
    "X12n0275_005:0347a06": "妨圓照三身。洞徹四土。遂至信滿入住。證無生忍",
    "X12n0275_005:0347a07": "也。由此反觀。前之心開。正相似覺發耳。下三句。利",
    "X12n0275_005:0347a08": "他也。此界即娑婆界。淨土即極樂界。攝者以威力",
    "X12n0275_005:0347a09": "加持。令不退念。又臨終接引。令其必獲往生。△三",
    "X12n0275_005:0347a10": "結答圓通。",
    "X12n0275_005:0347a11": "佛問圓通。我無選擇。都攝六根。淨念相繼。得三摩地。",
    "X12n0275_005:0347a12": "斯為第一。",
    "X12n0275_005:0347a13": "都攝六根者。令六根不動也。淨念相繼者。即圓照",
    "X12n0275_005:0347a14": "三身四土也。得三摩地。即三昧成。而證圓通境也。",
    "X12n0275_005:0347a15": "若約現位。迹在等覺。或本已齊佛。今追論初心一",
    "X12n0275_005:0347a16": "同眾之信滿入住矣。夫各攝一根。則屬六根圓通。",
    "X12n0275_005:0347a17": "都攝六根。則屬根大圓通。舊註釋為意根。當濫須",
    "X12n0275_005:0347a18": "菩薩所修矣。通論二十五門。尋常六塵。皆始於色。",
    "X12n0275_005:0347a19": "今始於聲。而復留耳根。在最後者。正以諸門雖均",
    "X12n0275_005:0347a20": "是教體。而不盡當此方之機。偈云。此方真教體。清",
    "X12n0275_005:0347a21": "淨在音聞。故今始於音。而終於聞。所以為教體之",
    "X12n0275_005:0347a22": "綱領。而獨當此方之機。且權小入門。多循音教。圓",
    "X12n0275_005:0347a23": "實法要。直反聞根。故二聖示迹淺深不同也。又七",
    "X12n0275_005:0347a24": "大本先始於地大。而此中火大為先。以多婬召火",
    "X12n0275_005:0347b01": "合此經墮婬起教。所以警多聞人。先除欲漏也。又",
    "X12n0275_005:0347b02": "七大終於識大。而今終於根大者。以勢至念佛圓",
    "X12n0275_005:0347b03": "通稍次觀音。大本彌陀經云。極樂清淨。次於泥洹。",
    "X12n0275_005:0347b04": "觀音所修。乃諸佛一路涅槃之門。正是泥洹極果。",
    "X12n0275_005:0347b05": "今令不能修自心泥洹者。其次莫若念佛求往生",
    "X12n0275_005:0347b06": "也。此固經文不終彌勒。而終於勢至之深意也。諸",
    "X12n0275_005:0347b07": "聖略說已竟。",
    "X12n0275_005:0347b09": "大佛頂首楞嚴經正脉疏卷第五"
}