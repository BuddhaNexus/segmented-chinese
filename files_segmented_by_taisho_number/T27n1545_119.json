{
    "T27n1545_119:0618a06": "阿毘達磨大毘婆沙論卷第一百",
    "T27n1545_119:0618a07": "一十九",
    "T27n1545_119:0618a09": "五百大阿羅漢等造",
    "T27n1545_119:0618a10": "三藏法師玄奘奉　詔譯",
    "T27n1545_119:0618a11": "2業蘊第四中害生納息第三之二",
    "T27n1545_119:0618a12": "頗有業不善順苦受異熟未熟乃至廣說。問",
    "T27n1545_119:0618a13": "何故作此論。答為止他義顯己義故。謂",
    "T27n1545_119:0618a14": "或有說。無有中有。或復有說。雖有中有",
    "T27n1545_119:0618a15": "而生惡趣者無。或復有說。生惡趣者雖",
    "T27n1545_119:0618a16": "有中有而生地獄者無。或復有說。生地",
    "T27n1545_119:0618a17": "獄者雖有中有而先造無間業者無。或復",
    "T27n1545_119:0618a18": "有說。先造無間業者。",
    "T27n1545_119:0618a19": "雖有中有而中有中不受無間異熟。或復",
    "T27n1545_119:0618a20": "有說。雖住中有亦受無間異熟。而但受四",
    "T27n1545_119:0618a21": "蘊不受色蘊。欲遮此等種種僻執顯有",
    "T27n1545_119:0618a22": "中有。於有色界一切生處無不皆有。於中",
    "T27n1545_119:0618a23": "亦受色蘊異熟。由是因緣故作斯論。",
    "T27n1545_119:0618a24": "頗有業不善順苦受異熟未熟。非不初受",
    "T27n1545_119:0618a25": "異熟果。而起染污心耶。答有。如造作增長",
    "T27n1545_119:0618a26": "無間業。已此業最初地獄中有異熟果生。問",
    "T27n1545_119:0618a27": "造作增長何差別。有說。無差別。有說。名則",
    "T27n1545_119:0618a28": "差別。此名造作。此名增長。有說義亦有差",
    "T27n1545_119:0618a29": "別。謂或有由一惡行墮諸惡趣。或有由",
    "T27n1545_119:0618b01": "三。若由一惡行墮惡趣者。彼加行時但名",
    "T27n1545_119:0618b02": "造作不名增長。若至究竟名為造作亦",
    "T27n1545_119:0618b03": "名增長。若具由三墮惡趣者。造一二時但",
    "T27n1545_119:0618b04": "名造作不名增長。若具造三名為造作亦",
    "T27n1545_119:0618b05": "名增長。如三惡行三妙行亦爾。差別者生",
    "T27n1545_119:0618b06": "善趣。復次或有由一無間墮於地獄。或具",
    "T27n1545_119:0618b07": "由五。若由一者彼加行位。但名造作不名",
    "T27n1545_119:0618b08": "增長。若至究竟名為造作亦名增長。若",
    "T27n1545_119:0618b09": "具由五造一至四。但名造作不名增長。若",
    "T27n1545_119:0618b10": "具造五名為造作亦名增長。復次或有由",
    "T27n1545_119:0618b11": "一不善業道墮諸惡趣。或具由十。若由一",
    "T27n1545_119:0618b12": "者彼加行位。但名造作不名增長。若至究",
    "T27n1545_119:0618b13": "竟名為造作亦名增長。若具由十造一至",
    "T27n1545_119:0618b14": "九。但名造作不名增長。若具造十名為",
    "T27n1545_119:0618b15": "造作亦名增長。如十不善業道。十善業道",
    "T27n1545_119:0618b16": "亦爾。差別者生善趣。復次或有由多妙行",
    "T27n1545_119:0618b17": "感一眾同分。如諸菩薩最後眾同分。由三",
    "T27n1545_119:0618b18": "十二百福所感。若造一百福至三十一百福。",
    "T27n1545_119:0618b19": "但名造作不名增長。若時具造三十二百",
    "T27n1545_119:0618b20": "福。名為造作亦名增長。復次或有業故思",
    "T27n1545_119:0618b21": "所造。或有業非故思造。若故思所造名為",
    "T27n1545_119:0618b22": "造作亦名增長。若非故思所造。但名造作",
    "T27n1545_119:0618b23": "不名增長。審思而造。率爾而造。說亦爾。復",
    "T27n1545_119:0618b24": "次或有業順三時受。或有業順不定受。順",
    "T27n1545_119:0618b25": "三時受名為造作亦名增長。順不定受但",
    "T27n1545_119:0618b26": "名造作不名增長。順決定受。順不定受。說",
    "T27n1545_119:0618b27": "亦爾。",
    "T27n1545_119:0618b28": "復次或有業順別定受。或有業順不別定受。",
    "T27n1545_119:0618b29": "順別定受者。名為造作亦名增長。順不別",
    "T27n1545_119:0618c01": "定受者但名造作不名增長。復次或有業",
    "T27n1545_119:0618c02": "時分定異熟亦定。或有異熟定。時分不定。二",
    "T27n1545_119:0618c03": "俱定者名為造作亦名增長。唯一定者但",
    "T27n1545_119:0618c04": "名造作不名增長。復次有不善業順惡趣",
    "T27n1545_119:0618c05": "受。有不善業順善趣受。前名造作亦名增",
    "T27n1545_119:0618c06": "長。後名造作不名增長。善業與此相違。",
    "T27n1545_119:0618c07": "說亦爾。復次有不善業。不善為助伴有不",
    "T27n1545_119:0618c08": "善業。善業為助伴。前名造作亦名增長。後",
    "T27n1545_119:0618c09": "名造作不名增長。善業與此相違。說亦",
    "T27n1545_119:0618c10": "爾。復次有不善業無作見邪見。迷因果相",
    "T27n1545_119:0618c11": "續中生。有不善業有作見正見。不迷因果",
    "T27n1545_119:0618c12": "相續中生。前名造作亦名增長。後名造作",
    "T27n1545_119:0618c13": "不名增長。善業與此相違。說亦爾。復次有",
    "T27n1545_119:0618c14": "不善業壞戒壞見。有不善業壞戒不壞見。",
    "T27n1545_119:0618c15": "前名造作亦名增長。後名造作不名增",
    "T27n1545_119:0618c16": "長。善業與此相違。說亦爾。復次有不善業",
    "T27n1545_119:0618c17": "加行壞意樂壞。有不善業加行壞意樂不壞。",
    "T27n1545_119:0618c18": "前名造作亦名增長。後名造作不名增",
    "T27n1545_119:0618c19": "長。善業與此相違。說亦爾。復次有業作已",
    "T27n1545_119:0618c20": "不捨不變不吐不依對治。有業作已捨變",
    "T27n1545_119:0618c21": "吐依對治。前名造作亦名增長。後名造作",
    "T27n1545_119:0618c22": "不名增長。如是有業三時覺察。三時不覺",
    "T27n1545_119:0618c23": "察。作已無悔。作已有悔作已隨念。作已不",
    "T27n1545_119:0618c24": "隨念。數數憶念。不數數憶念。說亦爾。復次",
    "T27n1545_119:0618c25": "若業能取果與果。名為造作亦名增長。若",
    "T27n1545_119:0618c26": "業取果不能與果。但名造作不名增長。尊",
    "T27n1545_119:0618c27": "者世友說曰。若所作業意樂迴向意樂顯示。",
    "T27n1545_119:0618c28": "為同類者稱讚顯說。是名造作亦名增長。",
    "T27n1545_119:0618c29": "若所作業與此相違。但名造作非名增長。",
    "T27n1545_119:0619a01": "有作是說。若所作業一切種圓滿。一切種究",
    "T27n1545_119:0619a02": "竟。如造制多嚴飾周畢。此名造作亦名增",
    "T27n1545_119:0619a03": "長。若所作業與此相違。但名造作不名增",
    "T27n1545_119:0619a04": "長。大德說言。若所作業眾緣和合必。定感果名",
    "T27n1545_119:0619a05": "為造作亦名增長。若所作業與此相違。",
    "T27n1545_119:0619a06": "但名造作不名增長。如是等有無量門。是",
    "T27n1545_119:0619a07": "名造作增長差別。",
    "T27n1545_119:0619a08": "無間業有五種。一害母。二害父。三害阿羅",
    "T27n1545_119:0619a09": "漢。四破和合僧。五起惡心出佛身血。問此",
    "T27n1545_119:0619a10": "五無間業以何為自性。答以身語業為自",
    "T27n1545_119:0619a11": "性。前三後一身業為自性。第四一種語業",
    "T27n1545_119:0619a12": "為自性。是故此五三界三處一蘊所攝。三界",
    "T27n1545_119:0619a13": "者色聲法界。三處者色聲法處。一蘊者色蘊。",
    "T27n1545_119:0619a14": "是名無間業自性。已說自性。所以今當說。",
    "T27n1545_119:0619a15": "問何故名無間。答由二緣故說名無間。一",
    "T27n1545_119:0619a16": "遮現後。二遮餘趣。遮現後者。此五但是",
    "T27n1545_119:0619a17": "順次生受。非順現法受及順後次受。故名無",
    "T27n1545_119:0619a18": "間。遮餘趣者。謂此決定於地獄受。非雜",
    "T27n1545_119:0619a19": "餘趣。故名無間。由二因緣建立無間。一背",
    "T27n1545_119:0619a20": "恩養。二壞德田。背恩養者。謂害母害父。",
    "T27n1545_119:0619a21": "壞德田者。謂餘三種。由二因緣得無間",
    "T27n1545_119:0619a22": "罪。一起加行二果究竟。雖起加行果不究",
    "T27n1545_119:0619a23": "竟。彼不得無間罪。雖果究竟不起加行。",
    "T27n1545_119:0619a24": "亦不得無間罪。雖起加行果不究竟者謂",
    "T27n1545_119:0619a25": "如有人欲害其母。母覺知已藏穀𧂐中。有",
    "T27n1545_119:0619a26": "餘女人在母寢處。其人既至謂是己母以",
    "T27n1545_119:0619a27": "刀害之。害已方更往穀𧂐中揩拭刀刃刀",
    "T27n1545_119:0619a28": "觸母身因茲喪命。起加行時果未究竟。果",
    "T27n1545_119:0619a29": "究竟時已無加行。由此不成無間之罪。有",
    "T27n1545_119:0619b01": "果究竟不起加行者。謂如有人扶持父",
    "T27n1545_119:0619b02": "母經嶮路過。恐其賊來。推逼令進。父母",
    "T27n1545_119:0619b03": "顛仆因即喪命。果雖究竟非加行起。是故",
    "T27n1545_119:0619b04": "要起加行及果究竟方成無間。問頗有起",
    "T27n1545_119:0619b05": "加行及果究竟。而不得無間罪耶。答有。謂",
    "T27n1545_119:0619b06": "與所殺俱時命終。無後眾同分可成就彼",
    "T27n1545_119:0619b07": "罪故。有兄遣弟自往害母弟依兄教俱得",
    "T27n1545_119:0619b08": "無間。若弟遣他及共他害。唯弟得無間。有",
    "T27n1545_119:0619b09": "兄遣弟令他害母。弟依兄教俱得無間。若",
    "T27n1545_119:0619b10": "弟自害及共他害唯弟得無間。有兄遣弟",
    "T27n1545_119:0619b11": "共他害母。弟依兄教俱得無間。弟若自害",
    "T27n1545_119:0619b12": "及但令他。唯弟得無間。有兄遣弟母來當",
    "T27n1545_119:0619b13": "害。弟依兄教俱得無間。若母去方害唯弟",
    "T27n1545_119:0619b14": "得無間。如兄遣弟。兄遣於妹弟遣於兄",
    "T27n1545_119:0619b15": "遣姊亦爾。如遣害來遣害去住坐臥亦爾。",
    "T27n1545_119:0619b16": "如害母害父亦爾。害阿羅漢。出佛身血。遣",
    "T27n1545_119:0619b17": "使差別類此應知。若非人殺非人父母不",
    "T27n1545_119:0619b18": "得無間罪。非人殺人人殺非人應知亦爾。",
    "T27n1545_119:0619b19": "唯有人類殺人父母方得無間。問若扇搋",
    "T27n1545_119:0619b20": "半擇迦無形二形殺害父母得無間不答不",
    "T27n1545_119:0619b21": "得。所以者何。彼身法爾志力微劣不能作",
    "T27n1545_119:0619b22": "律儀。不律儀器故。尊者世友作如是說。扇",
    "T27n1545_119:0619b23": "搋迦等殺害父母不得無間。所以者何。彼",
    "T27n1545_119:0619b24": "於父母無愛敬心。可先現前今滅壞故。復",
    "T27n1545_119:0619b25": "次彼於父母無勝慚愧。可先現前今滅壞",
    "T27n1545_119:0619b26": "故。大德說言。扇搋迦等煩惱增故定惡趣攝。",
    "T27n1545_119:0619b27": "惡趣攝故無無間罪。問諸傍生類殺害父母",
    "T27n1545_119:0619b28": "得無間不。答不得。所以者何。彼身法爾",
    "T27n1545_119:0619b29": "志力微劣。不能作律儀不律儀器故。尊者",
    "T27n1545_119:0619c01": "世友說曰。諸傍生類殺害父母不得無間。",
    "T27n1545_119:0619c02": "所以者何。彼於父母無愛敬心。可先現前",
    "T27n1545_119:0619c03": "今滅壞故。復次彼於父母無勝慚愧。可先",
    "T27n1545_119:0619c04": "現前今滅壞故。大德說言。諸傍生類殺害",
    "T27n1545_119:0619c05": "父母。於無間罪有得不得。謂聰慧者得。非",
    "T27n1545_119:0619c06": "聰慧者不得。曾聞有聰慧龍馬。人貪其種",
    "T27n1545_119:0619c07": "令與母合。馬後覺知斷勢而死。問如以一",
    "T27n1545_119:0619c08": "加行俱時殺母及餘女人。彼所有無表已如",
    "T27n1545_119:0619c09": "前說。彼有表業於誰邊得耶。答於母邊",
    "T27n1545_119:0619c10": "得。所以者何。以於彼中無間罪為勝故。",
    "T27n1545_119:0619c11": "尊者妙音說曰。諸有表業。極微所成。害母",
    "T27n1545_119:0619c12": "及餘極微各異故。有表罪於二人邊得。問",
    "T27n1545_119:0619c13": "如有女人羯剌藍墮。有餘女人收置身中。",
    "T27n1545_119:0619c14": "後所生子以誰為母殺害何者得無間罪。答",
    "T27n1545_119:0619c15": "前為生母。後為養母。唯害生母得無間罪。",
    "T27n1545_119:0619c16": "以羯剌藍依前生故。諸所作事應諮養母。",
    "T27n1545_119:0619c17": "於非母作母想害。及於母作非母想害。",
    "T27n1545_119:0619c18": "俱不得無間罪。要於母作母想害。方得",
    "T27n1545_119:0619c19": "無間罪。於父及餘應知亦爾。頗有女人非",
    "T27n1545_119:0619c20": "母。非阿羅漢。害之得無間罪耶。答有。謂",
    "T27n1545_119:0619c21": "害轉根為女父。頗有男子非父。非阿羅",
    "T27n1545_119:0619c22": "漢。害之得無間罪耶。答有。謂害轉根為男",
    "T27n1545_119:0619c23": "母。問若母是阿羅漢。或父是阿羅漢。彼害",
    "T27n1545_119:0619c24": "一一時為但得一無間罪。為得二耶。若言",
    "T27n1545_119:0619c25": "但得一者。彼背恩養。及壞德田。云何得一。",
    "T27n1545_119:0619c26": "經說復云何通。如佛告始騫持言。汝今已",
    "T27n1545_119:0619c27": "得二無間罪。謂害父及阿羅漢。若言得二",
    "T27n1545_119:0619c28": "者。彼害一命云何而得二罪。答應言得",
    "T27n1545_119:0619c29": "一。彼背恩養及壞德田。俱於一身轉故。",
    "T27n1545_119:0620a01": "契經應說。汝由二緣得無間罪。謂害父及",
    "T27n1545_119:0620a02": "阿羅漢。而言得二罪者。欲以二罪訶責",
    "T27n1545_119:0620a03": "彼故。有餘師言。罪體雖一所感苦倍。是以",
    "T27n1545_119:0620a04": "說二。",
    "T27n1545_119:0620a05": "問如害阿羅漢得無間罪。害諸有學亦得",
    "T27n1545_119:0620a06": "是罪耶。答不得。所以者何。前說無間由二",
    "T27n1545_119:0620a07": "緣得。一背恩養。二壞德田。害諸有學非",
    "T27n1545_119:0620a08": "壞德田。以彼有功德亦有過失。有妙行",
    "T27n1545_119:0620a09": "亦有惡行。有善根亦有不善根故。問退失",
    "T27n1545_119:0620a10": "阿羅漢果者。害之得無間耶。答不得。還",
    "T27n1545_119:0620a11": "是有學故。如前說。問此於最後命將斷時。",
    "T27n1545_119:0620a12": "必住無學。云何不得無間耶。答於無學身",
    "T27n1545_119:0620a13": "無惡心故。謂彼但於學者身中起殺意及",
    "T27n1545_119:0620a14": "加行。非於無學。由無無間因故不得無間",
    "T27n1545_119:0620a15": "罪。",
    "T27n1545_119:0620a16": "毘奈耶說。娑羅林中有眾多苾芻。為群賊",
    "T27n1545_119:0620a17": "所殺劫奪衣物。有近住官皆悉捉獲。送至",
    "T27n1545_119:0620a18": "王所王勅依法。其中有一賊逃至勝林求",
    "T27n1545_119:0620a19": "欲出家。時苾芻眾不審撿察。度令出家為",
    "T27n1545_119:0620a20": "受具戒。時典刑者將餘群賊。至於塚間欲",
    "T27n1545_119:0620a21": "屠割之。苾芻聞已為知世間可厭事故。皆",
    "T27n1545_119:0620a22": "共往觀。向出家者亦在其中。見諸罪人支",
    "T27n1545_119:0620a23": "節分解各各異處。彼新出家者。即時惶恐。",
    "T27n1545_119:0620a24": "悶絕擗地久而乃穌。眾問其故。答言。死者",
    "T27n1545_119:0620a25": "是我朋侶。我昨與其同為此事。若不出家",
    "T27n1545_119:0620a26": "亦遭斯苦。苾芻聞已互相謂言。今此惡人如",
    "T27n1545_119:0620a27": "何處置。便往白佛。佛言。此人殺苾芻眾。得",
    "T27n1545_119:0620a28": "無間罪不合出家。若已出家眾應驅擯勿",
    "T27n1545_119:0620a29": "與同止。所以者何。造無間者於我正法毘",
    "T27n1545_119:0620b01": "奈耶中。不能生長諸善法故。問彼不了知",
    "T27n1545_119:0620b02": "是阿羅漢。何故得無間罪。答不以知故得",
    "T27n1545_119:0620b03": "罪。以壞德田。故得罪彼於苾芻眾中。起",
    "T27n1545_119:0620b04": "無簡擇等殺意樂。由此極惡之心害及阿羅",
    "T27n1545_119:0620b05": "漢。是故得無間罪。",
    "T27n1545_119:0620b06": "問若先造餘無間。後乃破僧。彼生地獄先",
    "T27n1545_119:0620b07": "受何果。若先受餘無間果者。破僧應成順",
    "T27n1545_119:0620b08": "後次受。若先受破僧果者。餘無間應成順",
    "T27n1545_119:0620b09": "後次受。答若先造餘無間業。彼後不能破",
    "T27n1545_119:0620b10": "僧。若先破僧。後便能造餘無間業。彼後所造",
    "T27n1545_119:0620b11": "皆由破僧增上力故。同招無間地獄果。餘",
    "T27n1545_119:0620b12": "順次生受惡行。隨無間業准此應知。又先",
    "T27n1545_119:0620b13": "破僧。後造餘無間業。彼後所造皆由破僧",
    "T27n1545_119:0620b14": "增上力故。同招無間。乃至極受一劫壽果",
    "T27n1545_119:0620b15": "更無增壽。餘順次生受惡行。隨無間業壽",
    "T27n1545_119:0620b16": "量長短亦准此知。問若因破僧生無間地",
    "T27n1545_119:0620b17": "獄。壽命未盡世界便壞者。彼中夭不。若中",
    "T27n1545_119:0620b18": "夭者彼極重業所引壽量云何中斷。若不夭",
    "T27n1545_119:0620b19": "者云何不與世界壞而作留難。如契經說。",
    "T27n1545_119:0620b20": "若處乃至一有情在災便不壞。答若壽量定",
    "T27n1545_119:0620b21": "彼無中夭。問若爾云何不於世界壞而作",
    "T27n1545_119:0620b22": "留難。答彼由業力引置餘世界地獄中受。",
    "T27n1545_119:0620b23": "如王都內欲有恩赦。先移重囚置於邊獄。",
    "T27n1545_119:0620b24": "然後放赦。彼亦如是。有說。此世界將欲壞",
    "T27n1545_119:0620b25": "時。若諸有情造無間業者。彼命終法爾更",
    "T27n1545_119:0620b26": "不生此間。而必生於餘世界地獄中受此",
    "T27n1545_119:0620b27": "業果。有說。世界將欲壞時。定無有情造極",
    "T27n1545_119:0620b28": "惡業。",
    "T27n1545_119:0620b29": "問頗有具造五無間耶。有說無。所以者何。",
    "T27n1545_119:0620c01": "此業極重無器能勝而容受故。有餘師說。",
    "T27n1545_119:0620c02": "有具造五。如迦葉波佛時。有苾芻名花上。",
    "T27n1545_119:0620c03": "是譽上子彼具造五無間業。及斷善根。問",
    "T27n1545_119:0620c04": "由一無間。與乃至由五。墮於地獄有何差",
    "T27n1545_119:0620c05": "別。答由一無間墮地獄者。其身狹小苦具",
    "T27n1545_119:0620c06": "不多。苦受現前非極猛利。若乃至由五無",
    "T27n1545_119:0620c07": "間墮地獄者。其身廣大苦具增多。苦受現",
    "T27n1545_119:0620c08": "前極為猛利。",
    "T27n1545_119:0620c09": "問五無間業何者最重。答破和合僧壞法",
    "T27n1545_119:0620c10": "身故。次出佛身血。次害阿羅漢。次害母。",
    "T27n1545_119:0620c11": "後害父。母之恩養於父為重。德田勢力於",
    "T27n1545_119:0620c12": "恩田為勝故。問世尊所有諸無學法說名為",
    "T27n1545_119:0620c13": "佛。此不可害。云何惡心出血得無間罪",
    "T27n1545_119:0620c14": "耶。尊者世友說曰。以於能成大菩提法。起",
    "T27n1545_119:0620c15": "惡意樂欲毀壞故。雖害生身而於彼得",
    "T27n1545_119:0620c16": "無間罪。復次成諸佛無學法依生身轉。若",
    "T27n1545_119:0620c17": "壞所依當知亦壞能依。如缾破乳則失。是",
    "T27n1545_119:0620c18": "以得無間罪。問如起惡心出佛身血。得無",
    "T27n1545_119:0620c19": "間罪。頗有起惡心不至出血。亦得此無",
    "T27n1545_119:0620c20": "間罪耶。答有。是故應作四句。有起惡心",
    "T27n1545_119:0620c21": "出佛身血不得無間罪。謂起欲打心而出",
    "T27n1545_119:0620c22": "血。有起惡心不至出血。而得無間罪。謂",
    "T27n1545_119:0620c23": "起欲殺心乃至令血移處。有起惡心出佛",
    "T27n1545_119:0620c24": "身血。亦得無間罪。謂起欲殺心而出血。有",
    "T27n1545_119:0620c25": "起惡心不至出血。不得無間罪。謂起欲",
    "T27n1545_119:0620c26": "打心乃至令血移處。問佛身為有瘡穴等",
    "T27n1545_119:0620c27": "不。答無。所以者何。一切如來相好圓滿。身",
    "T27n1545_119:0620c28": "毛皮等殊妙齊平。是故無有瘡穴等事。問此",
    "T27n1545_119:0620c29": "何業果。答如來昔於三無數劫修菩薩行",
    "T27n1545_119:0621a01": "時。若見有情身分缺壞。便起深悲方便救",
    "T27n1545_119:0621a02": "濟要令圓滿。若見佛像菩薩像聖僧像。靈",
    "T27n1545_119:0621a03": "龕制多僧伽藍等彫落破壞。方便修治。要令",
    "T27n1545_119:0621a04": "如本。由此業故。今得如是相好莊嚴無瘡",
    "T27n1545_119:0621a05": "穴等。",
    "T27n1545_119:0621a06": "頗有故思害生命後不受遠離。而於一切",
    "T27n1545_119:0621a07": "有情得防護耶。答有。如起殺加行中間",
    "T27n1545_119:0621a08": "證見法性。此顯不因受諸學處。但由入",
    "T27n1545_119:0621a09": "正性離生時。得不作律儀。名為防護。其事",
    "T27n1545_119:0621a10": "云何。掣迦契經是此論根本。昔有釋種名",
    "T27n1545_119:0621a11": "掣迦。先是世尊祖父。僮僕因事逃叛住雪",
    "T27n1545_119:0621a12": "山所。產育男女各數十人。姻親強盛舍宅嚴",
    "T27n1545_119:0621a13": "好。雖倉庫盈溢而以畋獵為事。曾於一",
    "T27n1545_119:0621a14": "時。少壯丈夫皆出遊獵。時薄伽梵欲往天宮",
    "T27n1545_119:0621a15": "為報母恩安居說法。先以佛眼遍觀世間。",
    "T27n1545_119:0621a16": "勿有眾生佛應親度。由不見佛失獲益",
    "T27n1545_119:0621a17": "時。尋見掣迦及諸眷屬。善根已熟見諦時至。",
    "T27n1545_119:0621a18": "爾時世尊為度彼故。從住處沒現彼門前。",
    "T27n1545_119:0621a19": "老父遙見則知是佛。歡喜迎逆恭敬作禮。",
    "T27n1545_119:0621a20": "白言。聖子。今是何日降至我家。善逝法王。",
    "T27n1545_119:0621a21": "今是何日得垂顧念。即命掃灑敷飾淨座。",
    "T27n1545_119:0621a22": "燒香散花請佛世尊。入家就座。時彼老父。",
    "T27n1545_119:0621a23": "率諸女人稽首佛足。合掌恭敬取家所有。",
    "T27n1545_119:0621a24": "乾濕淨肉調和香味以奉世尊。爾時世尊告",
    "T27n1545_119:0621a25": "言。止止。諸佛如來不食血肉。時彼老父及",
    "T27n1545_119:0621a26": "諸女人。承命慚恥却坐一面。有說。佛於是",
    "T27n1545_119:0621a27": "日虛中而過。有說。取北洲食以濟中時。",
    "T27n1545_119:0621a28": "佛應彼機為說法要。合家大小同證離生。",
    "T27n1545_119:0621a29": "得預流果生淨法眼。深心歡喜瞻仰世尊。",
    "T27n1545_119:0621b01": "佛顧餘機重為說法。時諸少年收捕禽鹿。",
    "T27n1545_119:0621b02": "恣行殺害更設機穽擔肉而歸。至諸婦",
    "T27n1545_119:0621b03": "人常所迎處。忽於是日特怪不來。咸作",
    "T27n1545_119:0621b04": "是思。勿有他故。登高覘望遙見家中。有",
    "T27n1545_119:0621b05": "非常人威光赫奕。如鑄金臺父及女人。前",
    "T27n1545_119:0621b06": "後圍遶便生忿恚。共相謂言。此等不迎必",
    "T27n1545_119:0621b07": "由彼制。恚怒既深不遑釋擔。持刀直進規",
    "T27n1545_119:0621b08": "欲害佛。父叱之言。汝等止止。此是聖子善",
    "T27n1545_119:0621b09": "逝法王。來度我等宜各慶幸勿起惡心。諸",
    "T27n1545_119:0621b10": "子既聞咸生悔愧。棄刀釋擔稽首求哀。恭",
    "T27n1545_119:0621b11": "敬合掌却坐一面。佛應彼機為說法要。諸",
    "T27n1545_119:0621b12": "子聞已亦證離生得預流果。生淨法眼。深",
    "T27n1545_119:0621b13": "心歡喜瞻仰世尊。時林野中無量蟲鹿。衝諸",
    "T27n1545_119:0621b14": "機穽死傷非一。由聖道力令諸子等殺生",
    "T27n1545_119:0621b15": "業道無表不生。問殺何等生於加行位可",
    "T27n1545_119:0621b16": "入聖道。有作是說。殺傍生等但非殺人。",
    "T27n1545_119:0621b17": "有作是說。亦通殺人唯除已起無間加行。",
    "T27n1545_119:0621b18": "故作是說。如起殺加行中間證見法性",
    "T27n1545_119:0621b19": "若於一切有情得防護。彼於一切有情受",
    "T27n1545_119:0621b20": "遠離耶。答應作四句。有於一切有情得",
    "T27n1545_119:0621b21": "防護。非受遠離。如不受學處而證見法",
    "T27n1545_119:0621b22": "性。此顯不受別解脫律儀。名不受學處。有",
    "T27n1545_119:0621b23": "於一切有情受遠離。非得防護。如受學",
    "T27n1545_119:0621b24": "處而犯遠離。此顯雖受別解脫律儀。而由",
    "T27n1545_119:0621b25": "不如理作意。及貪等煩惱故。於所防護不",
    "T27n1545_119:0621b26": "能遠離。有於一切有情得防護亦受遠",
    "T27n1545_119:0621b27": "離。如受學處不犯遠離。此顯已受別解",
    "T27n1545_119:0621b28": "脫律儀。復能如理作意思擇。乃至為命亦不",
    "T27n1545_119:0621b29": "故犯。如聞昔有乞食苾芻。次第巡里到珠",
    "T27n1545_119:0621c01": "師舍。正逢彼匠為王穿珠見苾芻來歡喜",
    "T27n1545_119:0621c02": "持鉢。入家取食。苾芻衣赤日照光生。遙映",
    "T27n1545_119:0621c03": "寶珠亦同赤色有鵝在側。謂肉便吞。苾芻",
    "T27n1545_119:0621c04": "見之遮護不及。珠師持鉢盛滿食來授與",
    "T27n1545_119:0621c05": "苾芻交謝而去。其人於後覺少一珠。竊謂",
    "T27n1545_119:0621c06": "苾芻盜而持去。尋則奔逐擒獲將還。責言。沙",
    "T27n1545_119:0621c07": "門汝既釋子。何無廉恥盜我王珠。苾芻答",
    "T27n1545_119:0621c08": "言。我無此事。其人竊念。若不苦治珠不可",
    "T27n1545_119:0621c09": "得。便加考楚觸處血流。彼吞珠鵝復來",
    "T27n1545_119:0621c10": "唼血。其人恚憤以杖擊之鵝因致死。苾芻",
    "T27n1545_119:0621c11": "便請看鵝死活。彼尋叱言。且理出珠何預",
    "T27n1545_119:0621c12": "鵝事。苾芻固請彼乃為看報言已死。苾芻告",
    "T27n1545_119:0621c13": "曰。鵝吞汝珠。其人不信。猶疑假託。苾芻",
    "T27n1545_119:0621c14": "謂曰。我實見吞。彼遂持刀以剖鵝腹。乃於",
    "T27n1545_119:0621c15": "腹內得所失珠。彼生慚恥悲喜交集。禮謝",
    "T27n1545_119:0621c16": "苾芻白言。尊者。何不早示使我盲愚。苦",
    "T27n1545_119:0621c17": "楚尊身造斯惡業。長夜受苦無有出期。苾",
    "T27n1545_119:0621c18": "芻告言。我受禁戒。寧捨身命不傷蟻卵。若",
    "T27n1545_119:0621c19": "先示汝必定害鵝。不護眾生豈名持戒。如",
    "T27n1545_119:0621c20": "此等類名於有情亦得防護亦受遠離。有",
    "T27n1545_119:0621c21": "非於一切有情得防護亦非受遠離。謂",
    "T27n1545_119:0621c22": "除前相相謂所名。如前廣說。謂除成就三",
    "T27n1545_119:0621c23": "律儀人二律儀天趣。餘人天及餘趣全。作第",
    "T27n1545_119:0621c24": "四句故言除前相。有四種律儀名為防護。",
    "T27n1545_119:0621c25": "一別解脫律儀。二靜慮律儀。三無漏律儀。四",
    "T27n1545_119:0621c26": "斷律儀。別解脫律儀者。謂欲界尸羅。靜慮律",
    "T27n1545_119:0621c27": "儀者。謂色界尸羅。無漏律儀者。謂無漏尸羅。",
    "T27n1545_119:0621c28": "斷律儀者。謂於靜慮無漏二律儀中各取少",
    "T27n1545_119:0621c29": "分。離欲界染九無間道中。世俗隨轉戒二",
    "T27n1545_119:0622a01": "律儀攝。謂靜慮律儀。及斷律儀。無漏隨轉戒",
    "T27n1545_119:0622a02": "亦二律儀攝。謂無漏律儀。及斷律儀。問何故",
    "T27n1545_119:0622a03": "唯此名斷律儀。答能與破戒及起破戒煩",
    "T27n1545_119:0622a04": "惱。作斷對治故。謂前八無間道中。二隨轉",
    "T27n1545_119:0622a05": "戒。唯與起破戒煩惱作斷對治。第九無間",
    "T27n1545_119:0622a06": "道中。二隨轉戒通與破戒及起破戒煩惱。",
    "T27n1545_119:0622a07": "作斷對治。是故靜慮無漏律儀對斷律儀應",
    "T27n1545_119:0622a08": "作四句。靜慮律儀對斷律儀。作四句者。有",
    "T27n1545_119:0622a09": "是靜慮律儀。非斷律儀。謂除離欲界染九",
    "T27n1545_119:0622a10": "無間道中。世俗隨轉戒。諸餘世俗隨轉戒。有",
    "T27n1545_119:0622a11": "是斷律儀。非靜慮律儀。謂離欲界染九無",
    "T27n1545_119:0622a12": "間道中。無漏隨轉戒。有是靜慮律儀。亦是",
    "T27n1545_119:0622a13": "斷律儀。謂離欲界染九無間道中世俗隨轉",
    "T27n1545_119:0622a14": "戒。有非靜慮律儀。亦非斷律儀。謂除離欲",
    "T27n1545_119:0622a15": "界染九無間道中。無漏隨轉戒。諸餘無漏隨",
    "T27n1545_119:0622a16": "轉戒。無漏律儀對斷律儀作四句者。有是",
    "T27n1545_119:0622a17": "無漏律儀。非斷律儀。謂除離欲界染九無",
    "T27n1545_119:0622a18": "間道中無漏隨轉戒。諸餘無漏隨轉戒。有是",
    "T27n1545_119:0622a19": "斷律儀。非無漏律儀。謂離欲界染九無間",
    "T27n1545_119:0622a20": "道中世俗隨轉戒。有是無漏律儀。亦是斷律",
    "T27n1545_119:0622a21": "儀。謂離欲界染九無間道中。無漏隨轉戒。",
    "T27n1545_119:0622a22": "有非無漏律儀。亦非斷律儀。謂除離欲界",
    "T27n1545_119:0622a23": "染九無間道中。世俗隨轉戒。諸餘世俗隨轉",
    "T27n1545_119:0622a24": "戒。",
    "T27n1545_119:0622a25": "問此四律儀。誰成就幾。答或有但成就一。",
    "T27n1545_119:0622a26": "謂除斷律儀。餘三律儀一一成就。而無但",
    "T27n1545_119:0622a27": "成就斷律儀者。或有成就二。謂或別解脫。",
    "T27n1545_119:0622a28": "靜慮二。或靜慮。無漏二。或靜慮斷二。而無",
    "T27n1545_119:0622a29": "成就無漏斷二者。或有成就三。謂或別解",
    "T27n1545_119:0622b01": "脫靜慮無漏三。或別解脫。靜慮斷三。或靜",
    "T27n1545_119:0622b02": "慮無漏斷三。無有成就別解脫無漏斷三",
    "T27n1545_119:0622b03": "者。或有具成就四。此中但成就別解脫律",
    "T27n1545_119:0622b04": "儀者。謂異生生欲界受學處。未得色界善",
    "T27n1545_119:0622b05": "心。但成就靜慮律儀者。謂異生生欲界不",
    "T27n1545_119:0622b06": "受學處。得色界善心而猶具縛。及生第二",
    "T27n1545_119:0622b07": "第三第四靜慮。但成就無漏律儀者。謂聖",
    "T27n1545_119:0622b08": "者生無色界。或成就別解脫靜慮二者。謂",
    "T27n1545_119:0622b09": "異生生欲界受學處。得色界善心而猶具",
    "T27n1545_119:0622b10": "縛。或成就靜慮無漏二者。謂聖者生欲界",
    "T27n1545_119:0622b11": "不受學處。未離欲界染。及生第二第三第",
    "T27n1545_119:0622b12": "四靜慮。或成就靜慮斷二者。謂異生生欲",
    "T27n1545_119:0622b13": "界不受學處。而離欲界一品乃至九品染。及",
    "T27n1545_119:0622b14": "生初靜慮。或成就別解脫靜慮無漏三者。謂",
    "T27n1545_119:0622b15": "聖者生欲界受學處。未離欲界染。或成就",
    "T27n1545_119:0622b16": "別解脫靜慮斷三者。謂異生生欲界受學處。",
    "T27n1545_119:0622b17": "離欲界一品。乃至九品染。或成就靜慮無",
    "T27n1545_119:0622b18": "漏斷三者。謂聖者生欲界不受學處。離欲",
    "T27n1545_119:0622b19": "界一品。乃至九品染。及生初靜慮。或具成",
    "T27n1545_119:0622b20": "就四者。謂聖者生欲界受學處。離欲界一",
    "T27n1545_119:0622b21": "品。乃至九品染。",
    "T27n1545_119:0622b22": "問此四律儀幾隨心轉。幾不隨心轉。答三",
    "T27n1545_119:0622b23": "隨心轉。一不隨心轉。謂別解脫律儀。問何",
    "T27n1545_119:0622b24": "故別解脫律儀不隨心轉。答別解脫律儀麁",
    "T27n1545_119:0622b25": "而重。隨心轉律儀細而輕故。有說。別解脫",
    "T27n1545_119:0622b26": "律儀為惡戒所損伏。隨心轉律儀不為惡",
    "T27n1545_119:0622b27": "戒所損伏故。有說。別解脫律儀為惡意",
    "T27n1545_119:0622b28": "樂。及害意樂所損伏。隨心轉律儀不為",
    "T27n1545_119:0622b29": "彼所損伏故。有說。別解脫律儀勢用蹇鈍",
    "T27n1545_119:0622c01": "行。不及心隨心轉律儀勢用捷利行及心",
    "T27n1545_119:0622c02": "故。有說。別解脫律儀依表。隨心轉律儀依",
    "T27n1545_119:0622c03": "無表故。有說。別解脫律儀是表果。隨心轉",
    "T27n1545_119:0622c04": "律儀是無表果故。有說。別解脫律儀依表",
    "T27n1545_119:0622c05": "是表果。隨心轉律儀依心是心果故。有說。",
    "T27n1545_119:0622c06": "別解脫律儀。依部眾人和合受得。隨心轉",
    "T27n1545_119:0622c07": "律儀但依法得故。有說。別解脫律儀依他",
    "T27n1545_119:0622c08": "得。隨心轉律儀依自得故。有說。別解脫律",
    "T27n1545_119:0622c09": "儀。不與心一生一住一滅。隨心轉律儀。與",
    "T27n1545_119:0622c10": "心一生一住一滅故。有說。別解脫律儀。不",
    "T27n1545_119:0622c11": "與心一果一等流一異熟。隨心轉律儀。與心",
    "T27n1545_119:0622c12": "一果一等流一異熟故。有說。別解脫律儀。",
    "T27n1545_119:0622c13": "不與心俱生。隨心轉律儀。與心俱生故。有",
    "T27n1545_119:0622c14": "說。隨心轉法理應如是。心若善彼亦善。不",
    "T27n1545_119:0622c15": "善無記亦爾。別解脫律儀唯是善。若隨心轉",
    "T27n1545_119:0622c16": "者。善心起時彼可隨轉。不善無記心起時彼",
    "T27n1545_119:0622c17": "應斷故。有說。隨心轉法理應如是。若心欲",
    "T27n1545_119:0622c18": "界彼亦欲界。色無色界不繫亦爾。別解脫律",
    "T27n1545_119:0622c19": "儀唯是欲界。若隨心轉者欲界心起時彼可",
    "T27n1545_119:0622c20": "隨轉。色無色界不繫心起時彼應斷故。有",
    "T27n1545_119:0622c21": "說。隨心轉法理應如是。若心學彼亦學無",
    "T27n1545_119:0622c22": "學。非學非無學亦爾。別解脫律儀。唯非學",
    "T27n1545_119:0622c23": "非無學。若隨心轉者。非學非無學心起時彼",
    "T27n1545_119:0622c24": "可隨轉。學無學起時彼應斷故。有說。隨心",
    "T27n1545_119:0622c25": "轉法理應如是。若心見所斷。彼亦見所斷。",
    "T27n1545_119:0622c26": "修所斷不斷亦爾。別解脫律儀。唯修所斷。若",
    "T27n1545_119:0622c27": "隨心轉者。修所斷心起時彼可隨轉。見所斷",
    "T27n1545_119:0622c28": "心。非所斷心起時彼應斷故。有說。若別解",
    "T27n1545_119:0622c29": "脫律儀隨心轉者。應未來修。未來成就。然別",
    "T27n1545_119:0623a01": "解脫律儀無未來修。及未來成就故。有說。",
    "T27n1545_119:0623a02": "若此別解脫律儀隨心轉者。應不施設住戒",
    "T27n1545_119:0623a03": "長幼故。有說。若此律儀隨心轉者。應不施",
    "T27n1545_119:0623a04": "設戒品決定故。有說。若此別解脫律儀隨",
    "T27n1545_119:0623a05": "心轉者。應非四緣五緣而捨。言四緣者。一",
    "T27n1545_119:0623a06": "捨學處。二二形生。三善根斷。四捨眾同分。",
    "T27n1545_119:0623a07": "言五緣者。謂上四緣。及夜盡故。有說。若此",
    "T27n1545_119:0623a08": "別解脫律儀隨心轉者。應從上界生欲界",
    "T27n1545_119:0623a09": "時得。若爾便應無住律儀不律儀等三種差",
    "T27n1545_119:0623a10": "別故。有說。若別解脫律儀隨心轉者。有心",
    "T27n1545_119:0623a11": "時可有。無心時應斷故。勿有此等諸過失",
    "T27n1545_119:0623a12": "故。別解脫律儀不隨心轉。問住別解脫律儀",
    "T27n1545_119:0623a13": "者。犯律儀時捨律儀不。外國諸師作如是",
    "T27n1545_119:0623a14": "說。彼捨律儀得非律儀。非不律儀。若時發",
    "T27n1545_119:0623a15": "露無覆藏心。如法悔除便捨非律儀。非不",
    "T27n1545_119:0623a16": "律儀。還得律儀。若作是說。便為善通。發露",
    "T27n1545_119:0623a17": "悔過還住律儀。作法悔除亦非無用。有餘",
    "T27n1545_119:0623a18": "師說。彼犯律儀時捨律儀。得非律儀非不",
    "T27n1545_119:0623a19": "律儀。若時發露無覆藏心。如法悔除便捨",
    "T27n1545_119:0623a20": "非律儀非不律儀。而不得律儀。問如說發",
    "T27n1545_119:0623a21": "露悔過還住律儀。當云何通。如法悔除豈",
    "T27n1545_119:0623a22": "非無用。答住善意樂名住律儀。爾時捨惡",
    "T27n1545_119:0623a23": "意樂。發善意樂故非無用。然實此位不得",
    "T27n1545_119:0623a24": "律儀。復有說者。彼犯律儀時。現在律儀斷。",
    "T27n1545_119:0623a25": "得非律儀非不律儀。而成就過去律儀。若",
    "T27n1545_119:0623a26": "時發露無覆藏心等如第二說。或有說者。",
    "T27n1545_119:0623a27": "彼犯律儀時初剎那斷。次後復續。迦濕彌羅",
    "T27n1545_119:0623a28": "國諸論師言。彼犯律儀時不捨律儀。而得",
    "T27n1545_119:0623a29": "非律儀非不律儀。是故爾時名住非律儀",
    "T27n1545_119:0623b01": "非不律儀。亦名住律儀者。若時發露無覆",
    "T27n1545_119:0623b02": "藏心。如法悔除便捨非律儀非不律儀。但",
    "T27n1545_119:0623b03": "名住律儀者。如有富者負他債時名負",
    "T27n1545_119:0623b04": "債者。亦名富者。後還債已但名富者。若如",
    "T27n1545_119:0623b05": "是說便為善通。發露悔過還住律儀。作法",
    "T27n1545_119:0623b06": "悔除亦非無用。問善戒云何能治惡戒。答",
    "T27n1545_119:0623b07": "由誓受心為助伴故。無始數習諸惡尸羅",
    "T27n1545_119:0623b08": "暫受善戒則能除捨。猶如室中久時積闇。",
    "T27n1545_119:0623b09": "明燈纔至則便除遣。又如於淡久習鹹想。",
    "T27n1545_119:0623b10": "纔甞鹽味彼想則除。善戒治惡亦復如是。",
    "T27n1545_119:0623b11": "道治煩惱應知亦然。",
    "T27n1545_119:0623b12": "說一切有部發智大毘婆沙論卷第一百一",
    "T27n1545_119:0623b13": "十九"
}