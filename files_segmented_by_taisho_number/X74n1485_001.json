{
    "X74n1485_001:0578b07": "占察經行法目次",
    "X74n1485_001:0578b09": "緣起第一",
    "X74n1485_001:0578b10": "勸修第二",
    "X74n1485_001:0578b11": "簡擇同行第三",
    "X74n1485_001:0578b12": "占察輪相第四",
    "X74n1485_001:0578b13": "正修懺法第五",
    "X74n1485_001:0578b14": "別明二種觀道第六",
    "X74n1485_001:0578b15": "附占輪相法",
    "X74n1485_001:0578b16": "附懺壇中齋佛儀",
    "X74n1485_001:0578b18": "占察經行法目次(終)",
    "X74n1485_001:0578c03": "占察善惡業報經行法",
    "X74n1485_001:0578c05": "明　古吳比丘　智旭　集",
    "X74n1485_001:0578c06": "緣起第一",
    "X74n1485_001:0578c07": "夫諸佛菩薩愍念羣迷。不啻如母憶子。故種種方",
    "X74n1485_001:0578c08": "便。教出苦輪。而眾生不了業報因緣。罔知斷惡修",
    "X74n1485_001:0578c09": "善。淨信日微。五濁增盛。由此劇苦機感。倍關無緣",
    "X74n1485_001:0578c10": "慈應。爰有當機。名堅淨信。諮請世尊。曲垂悲救。佛",
    "X74n1485_001:0578c11": "乃廣歎地藏功德。令其建立方便。於是以三種輪",
    "X74n1485_001:0578c12": "相。示善惡差別。以二種觀道。歸一實境界。仍誡業",
    "X74n1485_001:0578c13": "重之人。不得先修定慧。應依懺法。得清淨已。然後",
    "X74n1485_001:0578c14": "修習二觀。尅獲無難。此誠末世對症之神劑。而方",
    "X74n1485_001:0578c15": "便中之殊勝方便也。予悲障深。丁茲法亂。律教禪",
    "X74n1485_001:0578c16": "宗。淆訛匪一。幸逢斯典。開我迷雲。理觀事儀。昭然",
    "X74n1485_001:0578c17": "可踐。竊以諸懺十科行法。詳略稍殊。一一鬮陳。纖",
    "X74n1485_001:0578c18": "疑始決。罔敢師心。廼述緣起。",
    "X74n1485_001:0578c19": "勸修第二",
    "X74n1485_001:0578c20": "若佛弟子欲修出世正法者。欲現在無諸障緣者。",
    "X74n1485_001:0578c21": "欲除滅五逆十惡無間重業者。欲求資生眾具皆",
    "X74n1485_001:0578c22": "得充饒者。欲令重難輕遮皆得消滅者。欲得優婆",
    "X74n1485_001:0578c23": "塞．沙彌．比丘清淨律儀者。欲得菩薩三聚淨戒者。",
    "X74n1485_001:0578c24": "欲獲諸禪三昧者。欲獲無相智慧者。欲求現證三",
    "X74n1485_001:0579a01": "乘果位者。欲隨意往生淨佛國土者。欲悟無生法",
    "X74n1485_001:0579a02": "忍圓滿證入一實境界者。皆應受持修行此懺悔",
    "X74n1485_001:0579a03": "法。何以故。此是釋迦如來格外弘慈。地藏菩薩稱",
    "X74n1485_001:0579a04": "機悲願。無苦不拔。無樂不與。依此修行。淨信堅固。",
    "X74n1485_001:0579a05": "如經廣明。所宜諦信。",
    "X74n1485_001:0579a06": "簡擇同行第三",
    "X74n1485_001:0579a07": "經中不言人數多寡。准他行法。得至十人。但須嚴",
    "X74n1485_001:0579a08": "擇。必求法器。倘無同志。獨行彌善。或有真實為生",
    "X74n1485_001:0579a09": "死者。堪作伴侶。十人以內。多寡無妨。又必先審所",
    "X74n1485_001:0579a10": "求。或求律儀。或求定慧。或求果證。或求往生。所求",
    "X74n1485_001:0579a11": "相合。方可同修。於十人內。仍須推一夙德為教授",
    "X74n1485_001:0579a12": "師。事儀理觀。微細秉承。切勿鹵莽。唐捐苦行。",
    "X74n1485_001:0579a13": "占察輪相第四",
    "X74n1485_001:0579a14": "懺悔之法雖則普為眾生發露眾罪。然當人無始",
    "X74n1485_001:0579a15": "業習各有偏強。是故經中先說占初輪相。然後明",
    "X74n1485_001:0579a16": "懺悔法。今欲修懺悔者。既已嚴淨道場。宜於未建",
    "X74n1485_001:0579a17": "首前。各占輪相。簡察善惡。何罪偏重。應的悔之。於",
    "X74n1485_001:0579a18": "修懺時。庶便陳白。(占法別附於後)。",
    "X74n1485_001:0579a19": "正修懺法第五",
    "X74n1485_001:0579a20": "准經自列。亦具十科。",
    "X74n1485_001:0579a21": "(第一嚴淨道場)",
    "X74n1485_001:0579a22": "(經云。欲修懺悔者。當住靜處。隨力所能。莊嚴一室。內置佛事及安經法。懸繒旛葢。求集香華。以修供養)。",
    "X74n1485_001:0579a23": "(第二清淨三業)",
    "X74n1485_001:0579a24": "(經云。澡浴身體。及洗衣服。勿令臭穢。准諸行法。每至穢處。必須更髑衣。旋轉既訖。洗浴清淨。還著淨衣。縱",
    "X74n1485_001:0579b01": "一日都不至穢。亦須一浴。終竟一期。或七日。或二七．三七乃至千日。以得三業純善輪相為期。於中專莫",
    "X74n1485_001:0579b02": "雜語。及一切接對問訊。或有所需。但可直索。不得因事牽發餘語。專秉一心。念所修法。不得剎那念世雜",
    "X74n1485_001:0579b03": "事。當思生死大事。無常迅速。堅精努力。乃克有濟。倘稍違淨法。則唐喪劬勞。不可不慎)。",
    "X74n1485_001:0579b04": "(第三香華供養)",
    "X74n1485_001:0579b05": "(行者初入道場。至法座前。敷具正身。合掌倚立。應先緣念一切三寶。體常徧滿。無所不在。眾生迷惑。流轉",
    "X74n1485_001:0579b06": "可哀。我為眾生。翻迷歸悟。禮敬三寶。作是念已。唱言)。",
    "X74n1485_001:0579b07": "一切恭敬",
    "X74n1485_001:0579b08": "一心恭禮十方常住三寶(如是禮已。隨所有香華等。當修供養。作是唱言)。",
    "X74n1485_001:0579b09": "嚴持香華。如法供養。",
    "X74n1485_001:0579b10": "願此香華雲。徧滿十方界。供養一切佛。尊法諸賢聖。",
    "X74n1485_001:0579b11": "無邊佛土中。受用作佛事。(至此停唱。散華作供。手執香爐。作是想云)。",
    "X74n1485_001:0579b12": "一切佛法僧寶。體常徧滿。無所不在。願令以此香",
    "X74n1485_001:0579b13": "華。等同法性。普熏一切諸佛剎土。施作佛事。十方",
    "X74n1485_001:0579b14": "一切供具。無時不有。我今當以十方所有一切種",
    "X74n1485_001:0579b15": "種香華．瓔珞．幢幡．寶葢．諸珍妙飾。種種音樂．燈明．",
    "X74n1485_001:0579b16": "燭火．飲食．衣服．臥具．湯藥。乃至盡十方所有一切",
    "X74n1485_001:0579b17": "種種莊嚴供養之具。憶想遙擬。普共眾生。奉獻供",
    "X74n1485_001:0579b18": "養。一切世界中。有修供養者。我今隨喜。若未修供",
    "X74n1485_001:0579b19": "養者。願得開導。令修供養。又願我身。速能徧至一",
    "X74n1485_001:0579b20": "切剎土。於一一佛法僧所。各以一切種莊嚴供養",
    "X74n1485_001:0579b21": "之具。共一切眾生等持奉獻。供養一切諸佛法身．",
    "X74n1485_001:0579b22": "色身．舍利．形像．浮圖廟塔。一切佛事。供養一切所",
    "X74n1485_001:0579b23": "有法藏及說法處。供養一切賢聖僧眾。願共一切",
    "X74n1485_001:0579b24": "眾生。修行如是供養已。漸得成就六波羅蜜．四無",
    "X74n1485_001:0579c01": "量心。深知一切法。本來寂靜。無生無滅。一味平等。",
    "X74n1485_001:0579c02": "離念清淨。畢竟圓滿。(此段全用經文。作是念已。唱云)。",
    "X74n1485_001:0579c03": "供養已一切恭敬。(一禮)。",
    "X74n1485_001:0579c04": "(第四啟請三寶諸天)",
    "X74n1485_001:0579c05": "(本經無啟請法。准餘行儀。於建首日。宜致三請。良以三寶雖無所不在。而眾生久積迷惑。背覺合塵。念與",
    "X74n1485_001:0579c06": "悲隔。今既翻迷歸悟。應須緣念三寶。充滿虗空。應物現形。如水中月。作是念已。涕淚翹勤。逐位三請。手執",
    "X74n1485_001:0579c07": "香爐。燒眾名香。口作是唱)。",
    "X74n1485_001:0579c08": "一心奉請南無本師釋迦牟尼佛(想云。我三業性如虗空。釋迦如來亦",
    "X74n1485_001:0579c09": "如是。不起真際為眾生。與眾俱來受供養。下皆准此。但改佛名及形相來處。至請賢聖。則云一切賢聖亦",
    "X74n1485_001:0579c10": "如是。餘皆准知。三請畢。隨作一禮)",
    "X74n1485_001:0579c11": "一心奉請南無毗婆尸等過去七佛",
    "X74n1485_001:0579c12": "一心奉請南無普光佛等五十三佛",
    "X74n1485_001:0579c13": "一心奉請南無一切諸佛所有色身．舍利．形像．浮圖",
    "X74n1485_001:0579c14": "廟塔．一切佛事(想云。諸佛法身如虗空。化事住世難思議。我今三業如法請。惟願影",
    "X74n1485_001:0579c15": "現受供養)",
    "X74n1485_001:0579c16": "一心奉請南無十方三世一切諸佛",
    "X74n1485_001:0579c17": "一心奉請南無占察善惡業報經微妙法藏(想云。法性如空",
    "X74n1485_001:0579c18": "不可見。常住法寶難思議。我今三業如法請。惟願影現受供養)",
    "X74n1485_001:0579c19": "一心奉請南無十方一切法藏(想如上)",
    "X74n1485_001:0579c20": "一心奉請南無十方一切賢聖",
    "X74n1485_001:0579c21": "一心奉請南無堅淨信菩薩摩訶薩(此是當機啟教之人。應念菩薩。",
    "X74n1485_001:0579c22": "為我等故。請問大法。我今得聞此最勝法。皆是菩薩莫大恩德)",
    "X74n1485_001:0579c23": "一心奉請南無徧吉菩薩．觀世音菩薩摩訶薩(應念此二",
    "X74n1485_001:0579c24": "菩薩慈悲慧行。普度羣迷。與地藏菩薩威神無異)",
    "X74n1485_001:0580a01": "一心奉請南無地藏菩薩摩訶薩(應念。此是我等的對懺悔之主。依此",
    "X74n1485_001:0580a02": "菩薩大慈大悲威神力故。令我無惡不滅。無善不生。我今歸命啟請。如子憶母。此為道場正主。餘佛菩薩。",
    "X74n1485_001:0580a03": "同作證明。涕泣求哀。猶如面奉。必冀菩薩。攝受護持。觀想偈文。應知如上)",
    "X74n1485_001:0580a04": "一心奉請梵釋四王天龍八部。僧伽藍內護正法者",
    "X74n1485_001:0580a05": "一切聖眾(例皆三請。但除禮拜。白衣無妨)",
    "X74n1485_001:0580a06": "惟願釋迦慈父七佛世尊五十三佛。一切覺者。他心",
    "X74n1485_001:0580a07": "道眼。無礙見聞。身通自在。來降道場攝取我等令成",
    "X74n1485_001:0580a08": "淨信。占察善惡業報尊經。十方一切清淨法藏等",
    "X74n1485_001:0580a09": "真法性。充滿虗空。顯現道場受我供養。堅淨信菩",
    "X74n1485_001:0580a10": "薩徧吉菩薩觀世音菩薩等十方一切賢聖。不捨大",
    "X74n1485_001:0580a11": "慈來臨法座。哀憐覆護。證我行法。地藏菩薩摩訶",
    "X74n1485_001:0580a12": "薩。救世真士。大智開士。善安慰說者。速除諸障增淨",
    "X74n1485_001:0580a13": "信者。大慈大悲。不違本誓。放大光明。滿我所願。護",
    "X74n1485_001:0580a14": "法天龍伽藍真宰。隨我請來。堅守道場。却諸魔障。示",
    "X74n1485_001:0580a15": "現吉祥。令我所修自在成就。(每節執爐三說已。一禮。惟護法處不須禮拜。白",
    "X74n1485_001:0580a16": "衣無妨)。",
    "X74n1485_001:0580a17": "(第五讚禮三寶)",
    "X74n1485_001:0580a18": "(經無讚法。不別立科。但取十輪經中地藏菩薩讚佛二偈。隨行禮敬。合為一科)。",
    "X74n1485_001:0580a19": "　我聞徧知海　　真實德無邊　　度脫諸有情",
    "X74n1485_001:0580a20": "　心歡喜敬禮　　曾修無量福　　今得禮尊足",
    "X74n1485_001:0580a21": "　願無量劫中　　常修多供養",
    "X74n1485_001:0580a22": "一心敬禮過去毗婆尸佛(想云。能禮所禮性空寂。感應道交難思議。我此道場",
    "X74n1485_001:0580a23": "如帝珠。毗婆尸佛影現中。我身影現如來前。頭面接足歸命禮。下皆准此。但改佛菩薩名)",
    "X74n1485_001:0580a24": "一心敬禮尸棄佛一心敬禮毗舍浮佛",
    "X74n1485_001:0580b01": "一心敬禮拘留孫佛一心敬禮拘那含牟尼佛",
    "X74n1485_001:0580b02": "一心敬禮迦葉佛",
    "X74n1485_001:0580b03": "一心敬禮本師釋迦牟尼佛",
    "X74n1485_001:0580b04": "一心敬禮普光佛一心敬禮普明佛",
    "X74n1485_001:0580b05": "一心敬禮普淨佛",
    "X74n1485_001:0580b06": "一心敬禮多摩羅跋栴檀香佛",
    "X74n1485_001:0580b07": "一心敬禮栴檀光佛一心敬禮摩尼幢佛",
    "X74n1485_001:0580b08": "一心敬禮歡喜藏摩尼寶積佛",
    "X74n1485_001:0580b09": "一心敬禮一切世間樂見上大精進佛",
    "X74n1485_001:0580b10": "一心敬禮摩尼幢燈光佛一心敬禮慧炬照佛",
    "X74n1485_001:0580b11": "一心敬禮海德光明佛",
    "X74n1485_001:0580b12": "一心敬禮金剛牢強普散金光佛",
    "X74n1485_001:0580b13": "一心敬禮大強精進勇猛佛",
    "X74n1485_001:0580b14": "一心敬禮大悲光佛一心敬禮慈力王佛",
    "X74n1485_001:0580b15": "一心敬禮慈藏佛",
    "X74n1485_001:0580b16": "一心敬禮栴檀窟莊嚴勝佛",
    "X74n1485_001:0580b17": "一心敬禮賢善首佛一心敬禮善意佛",
    "X74n1485_001:0580b18": "一心敬禮廣莊嚴王佛一心敬禮金華光佛",
    "X74n1485_001:0580b19": "一心敬禮寶葢照空自在力王佛",
    "X74n1485_001:0580b20": "一心敬禮虗空寶華光佛一心敬禮琉璃莊嚴王佛",
    "X74n1485_001:0580b21": "一心敬禮普現色身光佛一心敬禮不動智光佛",
    "X74n1485_001:0580b22": "一心敬禮降伏眾魔王佛一心敬禮才光明佛",
    "X74n1485_001:0580b23": "一心敬禮智慧勝佛一心敬禮彌勒仙光佛",
    "X74n1485_001:0580b24": "一心敬禮善寂月音妙尊智王佛",
    "X74n1485_001:0580c01": "一心敬禮世淨光佛一心敬禮龍種上尊王佛",
    "X74n1485_001:0580c02": "一心敬禮日月光佛一心敬禮日月珠光佛",
    "X74n1485_001:0580c03": "一心敬禮慧幢勝王佛",
    "X74n1485_001:0580c04": "一心敬禮師子吼自在力王佛",
    "X74n1485_001:0580c05": "一心敬禮妙音勝佛一心敬禮常光幢佛",
    "X74n1485_001:0580c06": "一心敬禮觀世燈佛一心敬禮慧威燈王佛",
    "X74n1485_001:0580c07": "一心敬禮法勝王佛一心敬禮須彌光佛",
    "X74n1485_001:0580c08": "一心敬禮須摩那華光佛",
    "X74n1485_001:0580c09": "一心敬禮優曇鉢羅華殊勝王佛",
    "X74n1485_001:0580c10": "一心敬禮大慧力王佛",
    "X74n1485_001:0580c11": "一心敬禮阿閦毗歡喜光佛",
    "X74n1485_001:0580c12": "一心敬禮無量音聲王佛一心敬禮才光佛",
    "X74n1485_001:0580c13": "一心敬禮金海光佛",
    "X74n1485_001:0580c14": "一心敬禮山海慧自在通王佛",
    "X74n1485_001:0580c15": "一心敬禮大通光佛",
    "X74n1485_001:0580c16": "一心敬禮一切法幢滿王佛",
    "X74n1485_001:0580c17": "一心敬禮東方一切諸佛所有色身．舍利．形像．浮圖",
    "X74n1485_001:0580c18": "廟塔．一切佛事(想云。諸佛法身如虗空。化事住世難思議。我皆影現化事前。一一皆",
    "X74n1485_001:0580c19": "悉歸命禮)",
    "X74n1485_001:0580c20": "一心敬禮東南方一切諸佛所有色身．舍利．形像．浮",
    "X74n1485_001:0580c21": "圖廟塔．一切佛事",
    "X74n1485_001:0580c22": "一心敬禮南方一切諸佛所有色身．舍利．形像．浮圖",
    "X74n1485_001:0580c23": "廟塔．一切佛事",
    "X74n1485_001:0580c24": "一心敬禮西南方一切諸佛所有色身．舍利．形像．浮",
    "X74n1485_001:0581a01": "圖廟塔．一切佛事",
    "X74n1485_001:0581a02": "一心敬禮西方一切諸佛所有色身．舍利．形像．浮圖",
    "X74n1485_001:0581a03": "廟塔．一切佛事",
    "X74n1485_001:0581a04": "一心敬禮西北方一切諸佛所有色身．舍利．形像．浮",
    "X74n1485_001:0581a05": "圖廟塔．一切佛事",
    "X74n1485_001:0581a06": "一心敬禮北方一切諸佛所有色身．舍利．形像．浮圖",
    "X74n1485_001:0581a07": "廟塔．一切佛事",
    "X74n1485_001:0581a08": "一心敬禮東北方一切諸佛所有色身．舍利．形像．浮",
    "X74n1485_001:0581a09": "圖廟塔．一切佛事",
    "X74n1485_001:0581a10": "一心敬禮下方一切諸佛所有色身．舍利．形像．浮圖",
    "X74n1485_001:0581a11": "廟塔．一切佛事",
    "X74n1485_001:0581a12": "一心敬禮上方一切諸佛所有色身．舍利．形像．浮圖",
    "X74n1485_001:0581a13": "廟塔．一切佛事",
    "X74n1485_001:0581a14": "一心敬禮十方三世一切諸佛",
    "X74n1485_001:0581a15": "一心敬禮十方一切法藏(三禮此恐太繁。依鬮取決。倘能隨十方面一一致禮。",
    "X74n1485_001:0581a16": "尤為善也。想云。真空法性如虛空。常住法寶難思議。我身影現法寶前。一心如法歸命禮。下一禮同)",
    "X74n1485_001:0581a17": "一心敬禮占察善惡業報經微妙法藏",
    "X74n1485_001:0581a18": "一心敬禮十方一切賢聖(三禮此亦依鬮取決。倘能隨十方面一一致禮尤善)",
    "X74n1485_001:0581a19": "一心敬禮堅淨信菩薩摩訶薩",
    "X74n1485_001:0581a20": "一心敬禮徧吉菩薩觀世音菩薩摩訶薩",
    "X74n1485_001:0581a21": "一心敬禮地藏菩薩摩訶薩(此是懺主。應須三禮。想偈如前。但末句須云。為",
    "X74n1485_001:0581a22": "求滅障接足禮。又或各隨所求稱之亦可。如求律儀。即云。為求律儀接足禮。求證果。求往生等。類此可知)",
    "X74n1485_001:0581a23": "(第六修行懺悔)",
    "X74n1485_001:0581a24": "(經云。應當說所作罪。一心仰告。夫罪雖無量。而就輪相所現者。尤為最重。能招惡果。能障聖道。故須慚愧",
    "X74n1485_001:0581b01": "涕淚。各別陳之。殷勤悔過。冀令消滅。五體投地。說重罪已。仍作是念)。",
    "X74n1485_001:0581b02": "我及眾生。無始常為三業六根重罪所障。不見諸",
    "X74n1485_001:0581b03": "佛。不知出要。但順生死。不知妙理。我今雖知。猶與",
    "X74n1485_001:0581b04": "眾生同為一切重罪所障。今對地藏．十方佛前。普",
    "X74n1485_001:0581b05": "為眾生。歸命懺悔。惟願加護。令障消滅。(作是念已。胡跪唱言)。",
    "X74n1485_001:0581b06": "普為法界一切眾生。悉願斷除三障。歸命懺悔。(唱已。五體",
    "X74n1485_001:0581b07": "投地。復作是念)。",
    "X74n1485_001:0581b08": "我與眾生。無始來今。由愛見故。內計我人(一)。外加",
    "X74n1485_001:0581b09": "惡友(二)。不隨喜他一毫之善(三)。惟徧三業廣造眾",
    "X74n1485_001:0581b10": "罪(四)。事雖不廣惡心徧布(五)。晝夜相續無有間斷",
    "X74n1485_001:0581b11": "(六)。覆諱過失不欲人知(七)。不畏惡道(八)。無慚無愧",
    "X74n1485_001:0581b12": "(九)。撥無因果(十)。故於今日深信因果(一)。生重慚愧",
    "X74n1485_001:0581b13": "(二)。生大怖畏(三)。發露懺悔(四)。斷相續心(五)。發菩提",
    "X74n1485_001:0581b14": "心斷惡修善(六)。勤策三業翻昔重過(七)。隨喜凡聖",
    "X74n1485_001:0581b15": "一毫之善(八)。念十方佛有大福慧。能救拔我。及諸",
    "X74n1485_001:0581b16": "眾生。從二死海。置三德岸(九)。從無始來。不知諸法",
    "X74n1485_001:0581b17": "本性空寂。廣造眾惡。今知空寂。為求菩提。為眾生",
    "X74n1485_001:0581b18": "故。廣修諸善。徧斷眾惡(十)。惟願一切三寶．地藏菩",
    "X74n1485_001:0581b19": "薩。慈悲攝受。聽我懺悔。(作是念已。胡跪唱言)。",
    "X74n1485_001:0581b20": "我弟子某甲。至心懺悔。我及眾生。自性清淨。一實境",
    "X74n1485_001:0581b21": "界。諸佛體同。無明癡暗熏習因緣。現妄境界。令生念",
    "X74n1485_001:0581b22": "著。計我．我所。習諸惡法。三業六根。廣造眾罪。十惡五",
    "X74n1485_001:0581b23": "逆。重難輕遮。障慧障定。障諸戒品。致使長淪苦海。永",
    "X74n1485_001:0581b24": "無出期。設欲修行。多諸疑障。或擾外魔。或遭邪見。助",
    "X74n1485_001:0581c01": "緣缺乏。淨信不成。今遇。",
    "X74n1485_001:0581c02": "地藏菩薩摩訶薩。善安慰說。開我迷雲。滌慮洗心。求",
    "X74n1485_001:0581c03": "哀悔過。惟願十方",
    "X74n1485_001:0581c04": "諸大慈尊。證知護念。我今懺悔。不復更造。願我及一",
    "X74n1485_001:0581c05": "切眾生。速得除滅無量劫來十惡．四重．五逆．顛倒謗",
    "X74n1485_001:0581c06": "毀三寶．一闡提罪。如是罪性本惟空寂。但從虗妄顛",
    "X74n1485_001:0581c07": "倒心起。無有定實而可得者。願一切眾生速達心本。",
    "X74n1485_001:0581c08": "永滅罪根。(或一說。或三說。皆可。下四亦然)。懺悔已。歸命禮三寶。(此懺",
    "X74n1485_001:0581c09": "悔文。并下三願。皆出本經。但於惟願之前。撮略經中他處數語。以表說所作罪一心仰告之意。餘皆一字",
    "X74n1485_001:0581c10": "弗敢移易)。(第七發勸請願)",
    "X74n1485_001:0581c11": "我弟子某甲。至心勸請。願令十方一切菩薩未成正",
    "X74n1485_001:0581c12": "覺者。願速成正覺。若已成正覺者。願常住在世。轉正",
    "X74n1485_001:0581c13": "法輪。不入涅槃。勸請已。歸命禮三寶。",
    "X74n1485_001:0581c14": "(第八發隨喜願)",
    "X74n1485_001:0581c15": "我弟子某甲。至心隨喜。願我及一切眾生。畢竟永捨",
    "X74n1485_001:0581c16": "嫉妬之心。於三世中。一切剎土。所有修學一切功德",
    "X74n1485_001:0581c17": "及成就者。悉皆隨喜。隨喜已。歸命禮三寶。",
    "X74n1485_001:0581c18": "(第九發迴向願)",
    "X74n1485_001:0581c19": "我弟子某甲。至心迴向。願我所修一切功德。資益一",
    "X74n1485_001:0581c20": "切諸眾生等。同趣佛智。至涅槃城。迴向已。歸命禮",
    "X74n1485_001:0581c21": "三寶。",
    "X74n1485_001:0581c22": "(第十補發願及端坐靜室稱念名號)",
    "X74n1485_001:0581c23": "(五悔法門。別有發願。此經不說。葢以勸請等三即是願故。又行人修此懺法。所求不同。或求律儀。或求定",
    "X74n1485_001:0581c24": "慧。或求往生淨土。或求現在安樂。今因鬮決聽許補願。是在修行者各自陳白。不容預擬成言也。然所求",
    "X74n1485_001:0582a01": "之願。雖各不同。須與四弘相合。不得增長生死。誠恐不知梗概。違背經宗。聊陳大意。以便行持。或用或否。",
    "X74n1485_001:0582a02": "任從決擇)。",
    "X74n1485_001:0582a03": "我弟子某甲至心發願。願",
    "X74n1485_001:0582a04": "十方三寶。地藏慈尊。哀愍護持。救拔拯濟。令此國土。",
    "X74n1485_001:0582a05": "災亂消除。正法流通。咸生淨信。無諸障礙。永斷魔邪。",
    "X74n1485_001:0582a06": "我及眾生。重罪速滅。現離衰惱。充足資生。三聚戒根。",
    "X74n1485_001:0582a07": "畢竟清淨。二種觀道。應念現前。三昧總持。神通方便。",
    "X74n1485_001:0582a08": "四攝六度。無不圓成。了悟自心。一實境界。捨身他世。",
    "X74n1485_001:0582a09": "生在佛前。面奉",
    "X74n1485_001:0582a10": "彌陀。歷侍諸佛。親蒙授記。迴入塵勞。普會羣迷。同歸",
    "X74n1485_001:0582a11": "秘藏。發願已。歸命禮三寶。",
    "X74n1485_001:0582a12": "自歸依佛當願眾生體解大道發無上心",
    "X74n1485_001:0582a13": "自歸依法當願眾生深入經藏智慧如海",
    "X74n1485_001:0582a14": "自歸依僧當願眾生統理大眾一切無礙",
    "X74n1485_001:0582a15": "和南聖眾(次往餘靜室。端坐一心。若稱誦。若默念。地藏菩薩。其惛葢多者。應於道場中旋遶誦念。晝",
    "X74n1485_001:0582a16": "三夜三。具如經說。七日之後。每旦以第二輪相頻三擲之。若身口意皆純善者。名得清淨。若不得三業純",
    "X74n1485_001:0582a17": "善輪相者。雖見光明．異香．吉祥好夢等。止名虗妄。非善相也。若未獲純善輪相以前。止許稱念地藏名號。",
    "X74n1485_001:0582a18": "未許修行觀法。得善相後。乃於二種觀道。可以如實修之)。",
    "X74n1485_001:0582a19": "別明二種觀道第六(諸懺坐禪一科。即於懺畢出壇時修。故列在正修第",
    "X74n1485_001:0582a20": "十。此經二觀。要於懺悔清淨之後。方許正修。故十科畢。方別明之)。",
    "X74n1485_001:0582a21": "經云。彼諸眾生。但學至心。使身口意得清淨相已。",
    "X74n1485_001:0582a22": "我亦護念。乃至堪能修習諸禪智慧。又云。若有眾",
    "X74n1485_001:0582a23": "生。欲向大乘者。應當先知最初所行根本之業。所",
    "X74n1485_001:0582a24": "謂依止一實境界。以修信解。又云。若欲依一實境",
    "X74n1485_001:0582b01": "界修信解者。應當學習二種觀道。一者。唯心識觀。",
    "X74n1485_001:0582b02": "二者。真如實觀。學唯心識觀者。於一切時一切處。",
    "X74n1485_001:0582b03": "隨身口意。有所作業。悉當觀察。知唯是心。乃至一",
    "X74n1485_001:0582b04": "切境界。若心住念。皆當察知。勿使心無記攀緣。不",
    "X74n1485_001:0582b05": "自覺知。於念念間。悉應觀察。隨心有所緣念。還當",
    "X74n1485_001:0582b06": "使心隨逐彼念。令心自知。知己內心自生想念。非",
    "X74n1485_001:0582b07": "一切境界有念有分別也。當應如是守記內心。知",
    "X74n1485_001:0582b08": "唯妄念。無實境界。勿令休廢。是名修學唯心識觀。",
    "X74n1485_001:0582b09": "念念觀知。唯心生滅。如水流燈燄。無暫時住。從是",
    "X74n1485_001:0582b10": "當得色寂三昧。得此三昧已。次應學習信奢摩他",
    "X74n1485_001:0582b11": "觀心。及信毗婆舍那觀心。學真如實觀者。思惟心",
    "X74n1485_001:0582b12": "性無生無滅。不住見聞覺知。離一切分別想。漸漸",
    "X74n1485_001:0582b13": "能過四空定境界相。得相似空三昧。展轉能入心",
    "X74n1485_001:0582b14": "寂三昧。即復能入一行三昧。見佛無數。發深廣心。",
    "X74n1485_001:0582b15": "住堅信位。所謂於奢摩他．毗婆舍那二種觀道。決",
    "X74n1485_001:0582b16": "定信解。能決定向。復次。修學如上信解者。人有二",
    "X74n1485_001:0582b17": "種。一者。利根。先已能知一切外境惟心所作。虗誑",
    "X74n1485_001:0582b18": "不實。如夢如幻等。決定無疑。障葢輕微。散亂心少。",
    "X74n1485_001:0582b19": "如是等人。即應學習真如實觀。二者。鈍根。先未能",
    "X74n1485_001:0582b20": "知一切外境悉唯是心。染著情厚。葢障數起。心難",
    "X74n1485_001:0582b21": "調伏。應當先學唯心識觀。今依經文。略出其意。此",
    "X74n1485_001:0582b22": "經本以一實境界為體。二種觀道為宗。若非洞明",
    "X74n1485_001:0582b23": "一實境界。無以稱性。起於二觀。若非殷勤修習二",
    "X74n1485_001:0582b24": "觀。無以契會一實境界。一實境界者。即是不思議",
    "X74n1485_001:0582c01": "境。亦名諸法實相。謂境界即諸法。一實即實相。境",
    "X74n1485_001:0582c02": "界即事造三千。一實即理具三千。境界即權。一實",
    "X74n1485_001:0582c03": "即實。權實不二。理事一如。故名一實境界。又以境",
    "X74n1485_001:0582c04": "界從一實。則一空一切空。不思議真諦也。以一實",
    "X74n1485_001:0582c05": "從境界。則一假一切假。不思議俗諦也。直云一實",
    "X74n1485_001:0582c06": "境界。則一中一切中。不思議中道第一義諦也。故",
    "X74n1485_001:0582c07": "經云。妄心畢竟無體。不可見故。若無覺知能分別",
    "X74n1485_001:0582c08": "者。則無十方三世一切境界差別之相。豈非即空",
    "X74n1485_001:0582c09": "義耶。又云。無分別相者。於一切處。無所不在。以能",
    "X74n1485_001:0582c10": "依持建立一切法故。豈非即假義耶。又云。眾生心",
    "X74n1485_001:0582c11": "體。從本以來。不生不滅。自性清淨。又云。當知一切",
    "X74n1485_001:0582c12": "諸法悉名為心。以義體不異。為心所攝故。又云。一",
    "X74n1485_001:0582c13": "切眾生。種種果報。皆依諸佛法身而有建立生長。",
    "X74n1485_001:0582c14": "住法身中。為法身處所攝。以法身為體。無有能出",
    "X74n1485_001:0582c15": "法身界分者。豈非即中義耶。故知一實境界。則已",
    "X74n1485_001:0582c16": "收盡中論一偈之旨。境界即因緣所生法。一實即",
    "X74n1485_001:0582c17": "是空假中也。中論約觀。故先立境。此經顯諦。故先",
    "X74n1485_001:0582c18": "出理。依此一實境界以修信解。則知二種觀道。全",
    "X74n1485_001:0582c19": "是不思議法門。而復於中分利．分鈍者。略出二意。",
    "X74n1485_001:0582c20": "一者。此經雖正明圓頓宗旨。而兼攝別機。名圓為",
    "X74n1485_001:0582c21": "利。名別為鈍。二者。雖是圓機。於中仍分利鈍。初意",
    "X74n1485_001:0582c22": "者。圓教行人。於名字位中。能知如來秘密之藏。肉",
    "X74n1485_001:0582c23": "眼即名佛眼。故能學習真如實觀。了知現前心性。",
    "X74n1485_001:0582c24": "本自不生。不復更滅。所謂法界一相。雖三千歷然。",
    "X74n1485_001:0583a01": "而究竟平等。此即名字位中初修觀行之法也。得",
    "X74n1485_001:0583a02": "相似空三昧。位登五品。圓伏五住。故超過空等定",
    "X74n1485_001:0583a03": "境界相。入心寂三昧。即能入一行三昧。住堅信位。",
    "X74n1485_001:0583a04": "所謂六根清淨。相似即佛也。故於奢摩他．毗婆舍",
    "X74n1485_001:0583a05": "那二種觀道決定信解。能決定向。以奢摩他是不",
    "X74n1485_001:0583a06": "思議三止。毗婆舍那是不思議三觀。止觀不二。即",
    "X74n1485_001:0583a07": "是般若第一義空。首楞嚴究竟解脫。初住分證。任",
    "X74n1485_001:0583a08": "運現前。十信位中。名得決定也。若別教行人。名字",
    "X74n1485_001:0583a09": "位中。雖聞中道。未能了知。但可仰信。故須先學唯",
    "X74n1485_001:0583a10": "心識觀。了知實無外境。唯有內心。即是從假入空。",
    "X74n1485_001:0583a11": "不無次第。故先得色寂三昧。准位當在別教十信。",
    "X74n1485_001:0583a12": "若望圓教。位在五品。次應學習信奢摩他．毗婆舍",
    "X74n1485_001:0583a13": "那二觀。則教之捨別從圓也。次意者。圓教利機。即",
    "X74n1485_001:0583a14": "於識心體其本寂。三千宛然即空假中。故云即應",
    "X74n1485_001:0583a15": "學習真如實觀。其稍鈍者。必須照於起心。變造十",
    "X74n1485_001:0583a16": "界即空假中。故云應當先學唯心識觀也。然於一",
    "X74n1485_001:0583a17": "實境界。若善能得意。則稱性所起。二觀用雖不同。",
    "X74n1485_001:0583a18": "實無優劣。言用不同者。如詳解云。唯識歷事。真如",
    "X74n1485_001:0583a19": "觀理。觀本寂三千為理觀。炤起心變造十界名事",
    "X74n1485_001:0583a20": "觀。從理惟達法性。從事專炤起心。又直觀一念本",
    "X74n1485_001:0583a21": "具三千名理觀。縱任三性。用於四運。推檢起心。變",
    "X74n1485_001:0583a22": "造十界名事觀。故古人約起心不起心。推運不推",
    "X74n1485_001:0583a23": "運分之。言無優劣者。如詳解云。須知占察知唯是",
    "X74n1485_001:0583a24": "心。則於色界及諸外境不起分別。所以經云。色寂",
    "X74n1485_001:0583b01": "三昧。非謂事觀專觀外色。真如實觀。思惟心性不",
    "X74n1485_001:0583b02": "生不滅。以能超過無色四空。心及心所二俱寂滅。",
    "X74n1485_001:0583b03": "是故經云。心寂三昧。非謂理觀唯在內心。又云。修",
    "X74n1485_001:0583b04": "理觀者。雖云但觀理具。須知全修在性。則善修實",
    "X74n1485_001:0583b05": "相觀也。修事觀者。雖觀能造十界之心。須知全性",
    "X74n1485_001:0583b06": "成修。則善修唯識觀也。又指要鈔云。應知觀於內",
    "X74n1485_001:0583b07": "心。二觀既爾。觀於外境。二觀亦然。以此言之。則一",
    "X74n1485_001:0583b08": "色一香一塵一法。皆了唯心。同歸真實。隨宜方便。",
    "X74n1485_001:0583b09": "究竟無殊。又此二觀。雖云懺悔得清淨相乃可修",
    "X74n1485_001:0583b10": "之。而正行懺悔及稱念地藏名時。非無二觀。如修",
    "X74n1485_001:0583b11": "懺時。始從香華供養。終至三歸。歷事分明。運想無",
    "X74n1485_001:0583b12": "滯。知唯心作。無實境界。是名唯心識觀。若始從供",
    "X74n1485_001:0583b13": "養乃至三歸。事雖歷歷。一心不生。是名真如實觀。",
    "X74n1485_001:0583b14": "又稱名時。歷歷分明。知心如幻。地藏洪名。不離自",
    "X74n1485_001:0583b15": "心。是名唯心識觀。若觀地藏法身及一切諸佛法",
    "X74n1485_001:0583b16": "身。與己自身。體性平等。無二無別。不生不滅。常樂",
    "X74n1485_001:0583b17": "我淨。功德圓滿。是名真如實觀。又既得善相。正修",
    "X74n1485_001:0583b18": "二觀之時。亦可仍前修行懺法及稱名號。即以懺",
    "X74n1485_001:0583b19": "法稱名。助成二觀。轉更分明。所以菩薩五悔法門。",
    "X74n1485_001:0583b20": "始自凡夫。終於等覺。無不以之為進修方便。須知",
    "X74n1485_001:0583b21": "作法。取相無生。三種懺法。後後具於前前。前前亦",
    "X74n1485_001:0583b22": "通後後。事理相扶。始終一致。方名圓頓法門。倘輕",
    "X74n1485_001:0583b23": "忽事相。高談名理。重罪不滅。善法不生。是故末世",
    "X74n1485_001:0583b24": "行人。切須體會堅淨信菩薩問法苦心。深究地藏",
    "X74n1485_001:0583c01": "大士立法本意。以真實不欺誑心。不忽略心。痛切",
    "X74n1485_001:0583c02": "為生死心。無上大菩提心。於此經中。開發正解。成",
    "X74n1485_001:0583c03": "就真修。得堅固信。不墮疑障。如或不然。遇饌不食。",
    "X74n1485_001:0583c04": "寶山空回。救世真士。大智開士。亦未如之何也矣。",
    "X74n1485_001:0583c06": "○附占輪相法",
    "X74n1485_001:0583c07": "至心敬禮十方一切諸佛。",
    "X74n1485_001:0583c08": "願令十方一切眾生。速疾皆得親近供養。[言*恣]受正",
    "X74n1485_001:0583c09": "法。",
    "X74n1485_001:0583c10": "至心敬禮十方一切法藏。",
    "X74n1485_001:0583c11": "願令十方一切眾生。速疾皆得受持讀誦。如法修",
    "X74n1485_001:0583c12": "行。及為他說。",
    "X74n1485_001:0583c13": "至心敬禮十方一切賢聖。",
    "X74n1485_001:0583c14": "願令十方一切眾生。速疾皆得親近供養。發菩提",
    "X74n1485_001:0583c15": "心。至不退轉。",
    "X74n1485_001:0583c16": "至心敬禮地藏菩薩摩訶薩。",
    "X74n1485_001:0583c17": "願令十方一切眾生。速得除滅惡業重罪。離諸障",
    "X74n1485_001:0583c18": "礙。資生眾具悉皆充足。(如是禮已。隨所有香華等當修供養。作是唱言)。",
    "X74n1485_001:0583c19": "嚴持香華。如法供養。",
    "X74n1485_001:0583c20": "願此香華雲。徧滿十方界。供養一切佛。尊法諸賢聖。",
    "X74n1485_001:0583c21": "無邊佛土中。受用作佛事。(至此停唱。散華作供。復運想云)。",
    "X74n1485_001:0583c22": "一切佛法僧寶。(乃至)離念清淨。畢竟圓滿。(全文具懺儀中。",
    "X74n1485_001:0583c23": "須精熟之。使運想不滯)供養已。一切恭敬。(一禮。次復別用香華。係心供養地",
    "X74n1485_001:0583c24": "藏菩薩。一心告言。弟子某甲。現是生死凡夫。罪障深重。不知三世業報因緣。多懷疑惑。今以其事敬依菩",
    "X74n1485_001:0584a01": "薩所示三種輪相。如法占察。至心仰叩地藏慈尊。願以大悲力加被拯接。除我疑障。作是語已。五體投地。",
    "X74n1485_001:0584a02": "胡跪合掌。一心稱念)。",
    "X74n1485_001:0584a03": "南無地藏菩薩摩訶薩(或稱名。或默念。滿足至千。乃作是白)。",
    "X74n1485_001:0584a04": "地藏菩薩摩訶薩。大慈大悲。惟願護念我。及一切眾",
    "X74n1485_001:0584a05": "生。速除諸障。增長淨信。令今所觀稱實相應。(作此語已。雙手",
    "X74n1485_001:0584a06": "捧於輪相。承以淨物。至誠殷重。仰手傍擲。諦觀諦察。乃知相應與不相應。具如經說。須先自熟玩經文。知",
    "X74n1485_001:0584a07": "其大意。方可擲輪。否則自無細心。反疑輪為虗設。為罪多矣)。",
    "X74n1485_001:0584a08": "(凡占輪相者。或欲具占三種輪相。應如是禮拜供養稱名作白。然後占初輪相。就初輪中所現善惡。一一",
    "X74n1485_001:0584a09": "主念。別占第二輪相。次復更占第三輪相。若有欲修懺法。止占第一．第二兩種輪相者。亦應如是禮拜供",
    "X74n1485_001:0584a10": "養稱名作白。次第占之。若有為自為他。但占第三輪相。欲知三世果報事者。亦應如是禮拜供養稱名作",
    "X74n1485_001:0584a11": "白。取第三輪相。頻三擲之。記其所現之數。以知吉凶。若有修懺。已經七日之後。欲但占第二輪相。求純善",
    "X74n1485_001:0584a12": "相者。於清晨時。惟須作白頻三擲之)。",
    "X74n1485_001:0584a13": "○附懺壇中齋佛儀",
    "X74n1485_001:0584a14": "南無十方佛南無十方法南無十方僧",
    "X74n1485_001:0584a15": "南無本師釋迦牟尼佛南無過去七佛",
    "X74n1485_001:0584a16": "南無五十三佛南無十方一切佛事",
    "X74n1485_001:0584a17": "南無占察善惡業報經南無堅淨信菩薩",
    "X74n1485_001:0584a18": "南無徧吉菩薩南無觀世音菩薩",
    "X74n1485_001:0584a19": "南無地藏菩薩摩訶薩(三稱畢。次誦變食真言二十一徧。甘露真言三徧。灑淨)。"
}