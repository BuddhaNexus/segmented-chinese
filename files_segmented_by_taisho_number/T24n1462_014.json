{
    "T24n1462_014:0770a02": "10善見律毘婆沙卷第十四",
    "T24n1462_014:0770a04": "蕭齊外國三藏僧伽跋陀羅譯",
    "T24n1462_014:0770a05": "「爾時佛住舍衛國給孤獨園精舍，污他家",
    "T24n1462_014:0770a06": "者，有二比丘，一名馬師，二名滿宿。於",
    "T24n1462_014:0770a07": "雞咤山住，此是聚落名。此二比丘，恒於此",
    "T24n1462_014:0770a08": "聚落寺中料理寺舍，因營理故，與諸白衣",
    "T24n1462_014:0770a09": "言語來往，無有慚愧。污他家比丘者，此是",
    "T24n1462_014:0770a10": "馬師、滿宿，於六群比丘中最是上座。馬師、滿",
    "T24n1462_014:0770a11": "宿本是田夫，同作田辛苦，二人共論言：『我等",
    "T24n1462_014:0770a12": "作田辛苦，可共出家，於佛法中衣食自然。』",
    "T24n1462_014:0770a13": "同伴答言：『善哉可爾。』更共籌量：『我等今者就",
    "T24n1462_014:0770a14": "誰出家？當就舍利弗、目犍連出家。』籌量",
    "T24n1462_014:0770a15": "已，往到舍利弗、目犍連所求欲出家。舍利",
    "T24n1462_014:0770a16": "弗、目犍連，即為出家與具足戒，誦波羅提",
    "T24n1462_014:0770a17": "木叉竟，滿五臘更得二伴，一名黃赤比丘，",
    "T24n1462_014:0770a18": "二名慈地比丘。四人共論言：『此舍衛國有時",
    "T24n1462_014:0770a19": "豐熟有時飢儉，我等不宜聚住一處，宜應",
    "T24n1462_014:0770a20": "分張餘國。』三人語黃赤比丘言：『長老！汝樂",
    "T24n1462_014:0770a21": "何處住？』黃赤比丘答言：『我樂舍衛國住。』『此",
    "T24n1462_014:0770a22": "國邑內人民，有五十七萬戶，邑外屬舍衛",
    "T24n1462_014:0770a23": "國者，有八萬聚落，國土縱廣一百由旬。汝",
    "T24n1462_014:0770a24": "於此國住處，多種華果樹，名菴羅樹、波那",
    "T24n1462_014:0770a25": "沙樹、椰子樹，如是眾多樹，瞻蔔華樹、闍提",
    "T24n1462_014:0770a26": "華、末利華，如是眾多華，以華果唀䘏諸居",
    "T24n1462_014:0770a27": "士居士女，諸居士若有樂出家者，汝當度",
    "T24n1462_014:0770a28": "令出家，使眷屬增長。』復問慈地比丘言：『汝",
    "T24n1462_014:0770a29": "樂住何處？』答言：『我樂住王舍城。』『王舍城國",
    "T24n1462_014:0770b01": "邑人民，有八億萬戶，邑外屬王舍城者，有",
    "T24n1462_014:0770b02": "八萬聚落，國土縱廣三百由旬，汝於此國多",
    "T24n1462_014:0770b03": "種華果樹，及度人出家如前說無異。』次問",
    "T24n1462_014:0770b04": "馬師言：『汝何處住？』馬師答言：『我樂住黑",
    "T24n1462_014:0770b05": "山聚落，此聚落飲食豐饒一年三熟。』次問滿",
    "T24n1462_014:0770b06": "宿言：『汝樂住何處？』滿宿答言：『我樂與馬師",
    "T24n1462_014:0770b07": "共住。』『汝二人當好料理住處，多種華果樹，",
    "T24n1462_014:0770b08": "以唀䘏諸居士居士女。』此四比丘共相處分",
    "T24n1462_014:0770b09": "已，各還所住，料理住處度人出家。三住處",
    "T24n1462_014:0770b10": "眷屬弟子，各有五百人，合有一千五百比",
    "T24n1462_014:0770b11": "丘，黃赤比丘眷屬弟子，悉持戒具足，將諸",
    "T24n1462_014:0770b12": "弟子眷屬，從佛遊行諸國，佛所結戒護持",
    "T24n1462_014:0770b13": "不犯，未結戒犯。三人隨所住處，無有慚愧，",
    "T24n1462_014:0770b14": "佛已結戒及未結戒犯。此惡比丘，不應作而",
    "T24n1462_014:0770b15": "作，不應行而行，是故律本中說，種華者，自",
    "T24n1462_014:0770b16": "種或教人種，或一種華或眾多華，或自溉灌",
    "T24n1462_014:0770b17": "或教人溉灌，自掘地作池，或教人掘以用",
    "T24n1462_014:0770b18": "貯水，或用洗浴或用灌華，皆悉不善。若為",
    "T24n1462_014:0770b19": "僧作池，若自作，不得教言掘，唯作淨語",
    "T24n1462_014:0770b20": "不犯。若為僧作園，及自作園若種樹，為",
    "T24n1462_014:0770b21": "蔭涼故，皆用淨語。若種種華果，唀䘏白",
    "T24n1462_014:0770b22": "衣男女，自種教人種，悉突吉羅，若為佛僧",
    "T24n1462_014:0770b23": "種不犯，唯除不得掘地傷種，若為僧種",
    "T24n1462_014:0770b24": "果得食無罪，若無虫水得自灌教人灌",
    "T24n1462_014:0770b25": "無罪。」又法師曰：「作淨語教人種得。云何淨",
    "T24n1462_014:0770b26": "語？汝使此樹活、莫令死。淨人隨時料理灌",
    "T24n1462_014:0770b27": "水，不得為白衣貫結華鬘，乃至散華束相",
    "T24n1462_014:0770b28": "著亦不得，除供養三寶。不得舞者，動身",
    "T24n1462_014:0770b29": "下至舉手不得。不犯者，或白衣使比丘禮",
    "T24n1462_014:0770c01": "佛讚經呪願，或使比丘鳴磬集眾，布施種",
    "T24n1462_014:0770c02": "種法事，為白衣驅使不犯。餘文句在律中，",
    "T24n1462_014:0770c03": "易可解耳。若比丘疾病無湯藥，以華果及",
    "T24n1462_014:0770c04": "餘飲食餉人，求易湯藥，不犯。若為白衣",
    "T24n1462_014:0770c05": "驅使，初去時步步得突吉羅罪，若得飲食，",
    "T24n1462_014:0770c06": "咽咽突吉羅罪，下至為白衣傳語，隨問答悉",
    "T24n1462_014:0770c07": "突吉羅罪，除為五眾出家人驅使不犯。若",
    "T24n1462_014:0770c08": "父母疾病，若眾僧淨人疾病，為覓湯藥驅使",
    "T24n1462_014:0770c09": "不犯，污他家廣說竟。「行波利婆沙已，次",
    "T24n1462_014:0770c10": "與六夜摩那埵。行摩那埵者，漢言折伏貢",
    "T24n1462_014:0770c11": "高，亦言下意。下意者，承事眾僧，二十僧中",
    "T24n1462_014:0770c12": "行阿浮呵那。阿浮呵那者，漢言喚入，亦言",
    "T24n1462_014:0770c13": "拔罪。云何喚入拔罪？與同布薩說戒自恣法",
    "T24n1462_014:0770c14": "事，共同故，名喚入拔罪。」法師曰：「十三僧伽",
    "T24n1462_014:0770c15": "婆尸沙廣說竟。",
    "T24n1462_014:0770c16": "「次至二不定法。爾時佛住舍衛國祇樹給孤",
    "T24n1462_014:0770c17": "獨園精舍，時問者，見無人時問優婆夷：『汝",
    "T24n1462_014:0770c18": "不愁憂疲倦飢渴也，夫主念汝不？』如是作",
    "T24n1462_014:0770c19": "白衣語悉問。見時說法者，見人時便為說",
    "T24n1462_014:0770c20": "法。說法者，或說五戒，或說八戒，或說去還",
    "T24n1462_014:0770c21": "食，或說舍羅食，或說半月食，如是種種為",
    "T24n1462_014:0770c22": "其說法。多子者，此優婆夷生兒，有十男十",
    "T24n1462_014:0770c23": "女，是名多子。多孫者，此優婆夷男女兒，各",
    "T24n1462_014:0770c24": "有二十兒，兒孫合有四百二十人，國中人",
    "T24n1462_014:0770c25": "民，見毘舍佉母多兒孫男女如此，皆共評",
    "T24n1462_014:0770c26": "論言：『其是好。』若有嫁娶各來迎取，以為法",
    "T24n1462_014:0770c27": "則，此處堪行婬法。坐屏處者，或比丘共女",
    "T24n1462_014:0770c28": "人坐，或女人眠、比丘坐，或比丘眠、女人坐，或",
    "T24n1462_014:0770c29": "二人俱眠或俱坐。是故律本中說，眼屏耳屏。",
    "T24n1462_014:0771a01": "云何眼屏？對無目人前。云何耳屏？對聾人",
    "T24n1462_014:0771a02": "前或對聾盲人前，或對眠人前，或對女人",
    "T24n1462_014:0771a03": "前。可信語者，此優婆夷聲聞弟子。是故律",
    "T24n1462_014:0771a04": "本中說，得果人也，是名可信優婆夷。若比丘",
    "T24n1462_014:0771a05": "言：『我與優婆夷共坐。』若一一罪，隨比丘語",
    "T24n1462_014:0771a06": "治，不得隨優婆夷語治。何以故？見聞或不",
    "T24n1462_014:0771a07": "審諦故。」法師曰：「我今欲說其事。於摩羅",
    "T24n1462_014:0771a08": "園精舍中，有一愛盡比丘，一日往檀越家",
    "T24n1462_014:0771a09": "入屋中坐。優婆夷對比丘，別倚床而立，外",
    "T24n1462_014:0771a10": "有凡夫比丘，入檀越家乞食，遙見比丘與",
    "T24n1462_014:0771a11": "優婆夷相對，謂言：『共同床坐諦視不已。』愛",
    "T24n1462_014:0771a12": "盡比丘自念言：『此比丘當言：「我與女人共",
    "T24n1462_014:0771a13": "床坐也。」』各還所住，乞食比丘欲舉其罪，往",
    "T24n1462_014:0771a14": "至愛盡比丘房求聽，打戶欲入。愛盡比丘",
    "T24n1462_014:0771a15": "逆知其心，即以神力從屋棟出，在虛空",
    "T24n1462_014:0771a16": "中坐。此比丘入已，遍求覓不得，見在虛空",
    "T24n1462_014:0771a17": "中坐，語愛盡比丘言：『大德！有神力如此，",
    "T24n1462_014:0771a18": "何以入白衣家，獨與女人共床坐也？』愛盡",
    "T24n1462_014:0771a19": "比丘答言：『長老！此是獨入白衣家罪，長老",
    "T24n1462_014:0771a20": "護我善。』」法師曰：「此見而不諦，是故獨入白",
    "T24n1462_014:0771a21": "衣家罪，是故見而不可信。若比丘欲入聚",
    "T24n1462_014:0771a22": "落，樂與女人坐屏處，著衣持鉢時突吉羅",
    "T24n1462_014:0771a23": "罪。若發去時，步步悉突吉羅罪。若至檀越家",
    "T24n1462_014:0771a24": "入屏處坐，波夜提罪。若出已更還坐，一一",
    "T24n1462_014:0771a25": "波夜提罪。若眾多女人共坐，眾多波夜提罪。",
    "T24n1462_014:0771a26": "若比丘先在屏處，女人來入禮拜問訊不犯。",
    "T24n1462_014:0771a27": "從身心起。第一不定法廣說竟。",
    "T24n1462_014:0771a28": "「爾時佛住舍衛國祇樹給孤獨園精舍，露",
    "T24n1462_014:0771a29": "屏處者，非覆藏處。一比丘、一女人者，此處無",
    "T24n1462_014:0771b01": "男子，可作麁惡語，除有知男子，餘文句",
    "T24n1462_014:0771b02": "如初不定法說無異。無罪者，最初未制戒、",
    "T24n1462_014:0771b03": "癡狂、心亂、痛惱所纏不犯。此戒性罪，從身",
    "T24n1462_014:0771b04": "心起，樂受、不苦不樂受所攝。二不定廣說",
    "T24n1462_014:0771b05": "竟。",
    "T24n1462_014:0771b06": "「次至三十尼薩耆。爾時佛住毘舍離國，於",
    "T24n1462_014:0771b07": "瞿曇廟中，聽諸比丘受持三衣。何謂為",
    "T24n1462_014:0771b08": "三？一者安陀會，二者欝多羅僧，三者僧",
    "T24n1462_014:0771b09": "伽梨。是名三衣。」法師曰：「解說三衣，於騫",
    "T24n1462_014:0771b10": "陀迦耆婆品當廣說。用餘衣入聚落者，入",
    "T24n1462_014:0771b11": "房著異衣，入聚落著異衣，如是乃至九",
    "T24n1462_014:0771b12": "種衣。佛已聽我等畜三衣，因此語故，三衣",
    "T24n1462_014:0771b13": "各畜三，便成九衣。欲與長老舍利弗者，時",
    "T24n1462_014:0771b14": "長老阿難言：『除佛世尊，餘聲聞弟子，悉無",
    "T24n1462_014:0771b15": "及舍利弗者。』是故阿難，若得袈裟染治帖",
    "T24n1462_014:0771b16": "淨，好者奉舍利弗；若得時食，有好者先奉",
    "T24n1462_014:0771b17": "舍利弗；若得非時漿七日藥盡形壽藥，於",
    "T24n1462_014:0771b18": "中好者亦奉舍利弗。若有諸長者子欲出",
    "T24n1462_014:0771b19": "家，來求阿難，阿難教往舍利弗所，求作和",
    "T24n1462_014:0771b20": "上或作阿闍梨。夫為長者子，應供養父",
    "T24n1462_014:0771b21": "母。是故我今應供養世尊，阿難悉作，我今",
    "T24n1462_014:0771b22": "得無為而住，是故舍利弗，恒敬重阿難，若",
    "T24n1462_014:0771b23": "得衣服飲食，於中好者先奉阿難。是故律",
    "T24n1462_014:0771b24": "本中說，欲奉舍利弗，佛問阿難：『舍利弗何",
    "T24n1462_014:0771b25": "時當還？』阿難答言：『或九日還或十日還。』」問曰：",
    "T24n1462_014:0771b26": "「長老阿難，何由知舍利弗九日十日當還？」答",
    "T24n1462_014:0771b27": "曰：「所以知者，舍利弗欲遊行諸國時，來",
    "T24n1462_014:0771b28": "至阿難所，語阿難言：『我欲行某國某國，",
    "T24n1462_014:0771b29": "某時某日當還。長老當好供養世尊，慎莫",
    "T24n1462_014:0771c01": "懈怠。若世尊為四部眾及天龍說法，時長老",
    "T24n1462_014:0771c02": "好憶持，我還長老當為我說。若世尊覓我",
    "T24n1462_014:0771c03": "時，長老當遣人來報我。』舍利弗在諸國，或",
    "T24n1462_014:0771c04": "遣信來問訊世尊，問訊世尊已，往至阿難",
    "T24n1462_014:0771c05": "所，語阿難言：『舍利弗令問訊大德，少病少",
    "T24n1462_014:0771c06": "惱、安樂住不？』問訊阿難已，語阿難言：『我某",
    "T24n1462_014:0771c07": "日當還。』是故阿難，知舍利弗九日十日當",
    "T24n1462_014:0771c08": "還。是故律本中說，佛告諸比丘：『若十日聽",
    "T24n1462_014:0771c09": "畜長衣。』」法師言：「若阿難言：『舍利弗一月半月",
    "T24n1462_014:0771c10": "當還。』如來亦應因此結戒。阿難言十日當",
    "T24n1462_014:0771c11": "還，是故如來聽十日內畜長衣不犯。」問",
    "T24n1462_014:0771c12": "曰：「如來何故隨阿難語仍結戒？」答曰：「此是",
    "T24n1462_014:0771c13": "制罪非性罪，是故隨阿難語而結。衣竟者，",
    "T24n1462_014:0771c14": "隨因緣得衣竟，或望衣竟或望斷作者，割",
    "T24n1462_014:0771c15": "截簪縫，是故名作。竟者，眾事已訖，是名",
    "T24n1462_014:0771c16": "竟。失衣者，若奪若失、若燒若漂、若敗壞若",
    "T24n1462_014:0771c17": "望斷、若迦提月過、若出功德衣，如是眾因",
    "T24n1462_014:0771c18": "緣亦名竟。佛告諸比丘：『有八事捨迦絺",
    "T24n1462_014:0771c19": "那衣。何謂為八？一者去，二者竟，三者盡，四",
    "T24n1462_014:0771c20": "者失，五者聞，六者望斷，七者出界外，八者",
    "T24n1462_014:0771c21": "共出。是為八。』」法師曰：「此八事騫陀迦別當",
    "T24n1462_014:0771c22": "說。共僧捨者，作白羯磨捨。十日者，時剋也，",
    "T24n1462_014:0771c23": "此衣十日內聽畜，不得過十日。六種衣中",
    "T24n1462_014:0771c24": "若一一衣者，何謂為六？一者驅磨，二者古",
    "T24n1462_014:0771c25": "貝，三者句賒耶，四者欽婆羅，五者娑那，六者",
    "T24n1462_014:0771c26": "婆興伽。是名六衣。若一一衣十日內應說",
    "T24n1462_014:0771c27": "淨者，若長二磔手、廣一磔手應說淨，若不",
    "T24n1462_014:0771c28": "說，過十日犯捨墮。是故律本中說，我聽諸",
    "T24n1462_014:0771c29": "比丘說淨，衣長八指，是修伽陀指，廣四指，",
    "T24n1462_014:0772a01": "此是最下衣。尼薩耆者，漢言捨，此是律法，",
    "T24n1462_014:0772a02": "波夜提罪應懺悔。」法師曰：「何時尼薩耆？阿",
    "T24n1462_014:0772a03": "留那出時，漢言明相，得罪。若多衣縛束一",
    "T24n1462_014:0772a04": "處，過十日得一罪。若散衣不縛束，計衣多",
    "T24n1462_014:0772a05": "少隨得罪，捨已然後懺悔。」法師曰：「云何捨？",
    "T24n1462_014:0772a06": "如律本中說，佛語諸比丘：『汝當如是捨。整",
    "T24n1462_014:0772a07": "衣服偏袒右肩來至僧中，先禮上座長跪",
    "T24n1462_014:0772a08": "叉手，作如是言：「大德僧憶念，我比丘某甲，",
    "T24n1462_014:0772a09": "故畜長衣過十日，犯捨墮，今捨與僧。」』若一",
    "T24n1462_014:0772a10": "衣言一，若二衣言二，若三衣、若眾多，道言",
    "T24n1462_014:0772a11": "眾多。眾中了了解法比丘，應作白羯磨，受",
    "T24n1462_014:0772a12": "彼比丘懺悔：『大德僧聽！比丘某甲，故畜長",
    "T24n1462_014:0772a13": "衣過十日，犯捨墮。今見罪，僧中發露懺悔。",
    "T24n1462_014:0772a14": "若僧時到、僧忍聽，我受某甲比丘懺悔。』白如",
    "T24n1462_014:0772a15": "是。羯磨已問彼比丘言：『汝見罪不？』答言：『見。』",
    "T24n1462_014:0772a16": "『汝當來罪莫犯。』答言：『善。』然後受懺悔。若捨",
    "T24n1462_014:0772a17": "與一人，捨二人、捨三人中，作是言：『大德憶",
    "T24n1462_014:0772a18": "念，我比丘某甲，畜長財過十日，犯捨墮。今",
    "T24n1462_014:0772a19": "捨與諸大德，波夜提罪今懺悔。』三人中一人",
    "T24n1462_014:0772a20": "應白二人言：『諸長老憶念，我受某甲比丘",
    "T24n1462_014:0772a21": "懺悔，當憶持。』受懺悔者問彼比丘，答對如",
    "T24n1462_014:0772a22": "僧中無異。僧中一人應三唱，還彼比丘衣，",
    "T24n1462_014:0772a23": "作是言：『此尼薩耆衣，僧今捨與長老。』如是",
    "T24n1462_014:0772a24": "三唱，此為作法故捨。眾僧下至一人，應還",
    "T24n1462_014:0772a25": "彼比丘衣善，若不還者，犯突吉羅罪。若犯",
    "T24n1462_014:0772a26": "捨墮，衣不捨不懺悔，隨著一一突吉羅罪。",
    "T24n1462_014:0772a27": "若一著不脫乃至破，一突吉羅罪。若犯尼薩",
    "T24n1462_014:0772a28": "耆，衣無罪者，於十日內若說淨若失，是名",
    "T24n1462_014:0772a29": "無罪。諸比丘自作是念：『如來聽畜三衣，我",
    "T24n1462_014:0772b01": "今長雨衣、尼師檀、覆瘡衣、敷具、手巾、朱羅波",
    "T24n1462_014:0772b02": "利迦羅衣，不知當云何？為說淨、為受持？』",
    "T24n1462_014:0772b03": "作如是念已，往白世尊。佛告諸比丘：『三衣",
    "T24n1462_014:0772b04": "受持不須說淨；雨衣四月受持，過四月已",
    "T24n1462_014:0772b05": "說淨；尼師檀受持不須說淨；覆瘡衣不須",
    "T24n1462_014:0772b06": "說淨，瘡差已說淨；敷具受持不須說淨；朱",
    "T24n1462_014:0772b07": "羅波利迦羅衣受持不須說淨；手巾受持不",
    "T24n1462_014:0772b08": "須說淨。』」問曰：「三衣云何受持？」答曰：「作竟染",
    "T24n1462_014:0772b09": "帖淨量足然後受持。」「云何量？」「僧伽梨、欝多羅",
    "T24n1462_014:0772b10": "僧量者，上者減修伽陀衣，下者長四肘一",
    "T24n1462_014:0772b11": "拳肘，廣二肘一拳肘。安陀會量者，長四肘",
    "T24n1462_014:0772b12": "一拳肘，廣二肘，若長廣減量，作朱羅波利",
    "T24n1462_014:0772b13": "迦羅衣，漢言雜碎衣。受持三衣者，云何受",
    "T24n1462_014:0772b14": "持？若先受持僧伽梨，捨已受持新者，以身",
    "T24n1462_014:0772b15": "口對大德比丘說，若無大比丘，以手捉僧",
    "T24n1462_014:0772b16": "伽梨自說，若手不捉不成說，應道其名",
    "T24n1462_014:0772b17": "字。」法師問曰：「所捨三衣，作朱羅波利迦羅",
    "T24n1462_014:0772b18": "衣受持，不須說淨？」答曰：「應說淨。尼師檀",
    "T24n1462_014:0772b19": "受持一不得二；敷具青黃赤色有縷毛，多",
    "T24n1462_014:0772b20": "少隨得畜；覆瘡衣畜一不得過；手巾畜二；",
    "T24n1462_014:0772b21": "朱羅波利迦羅衣，隨有多少說受持不犯。",
    "T24n1462_014:0772b22": "床褥薦席、隱囊𣰽𣯫，悉屬房物不須說",
    "T24n1462_014:0772b23": "淨。受持三衣云何失？若施人，若人若賊奪，若",
    "T24n1462_014:0772b24": "失若罷道，若還作沙彌，若死若轉根，若捨若",
    "T24n1462_014:0772b25": "穿若離宿。」問曰：「云何穿？」答曰：「穿大如指甲。」",
    "T24n1462_014:0772b26": "問曰：「云何指甲？」「最小指甲，若當穿中有一橫",
    "T24n1462_014:0772b27": "縷不失，若僧伽梨、欝多羅僧，廣邊八指內穿",
    "T24n1462_014:0772b28": "不失，長邊一磔手內穿不失。安陀會，廣邊",
    "T24n1462_014:0772b29": "四指內穿不失，長邊一磔手內穿不失，長",
    "T24n1462_014:0772c01": "廣外穿如小指甲大失，若失已過十日犯",
    "T24n1462_014:0772c02": "捨墮，補竟受持。尼師檀、覆瘡衣、雨衣、敷具、手",
    "T24n1462_014:0772c03": "巾，若受持穿不失。若衣欲破未有穿，或一",
    "T24n1462_014:0772c04": "條或二條，先以物補，然後割却故者，不失",
    "T24n1462_014:0772c05": "受持。若三衣有二重，一重穿一重不穿，不",
    "T24n1462_014:0772c06": "失。」問曰：「袈裟背處欲破，欲轉中著兩邊，",
    "T24n1462_014:0772c07": "云何轉而不失？」答曰：「先取兩邊合刺連相",
    "T24n1462_014:0772c08": "著，然後以刀破背處開，然後刺緣，不失受",
    "T24n1462_014:0772c09": "持。若袈裟大減不失受持，若袈裟小以物",
    "T24n1462_014:0772c10": "裨不失受持。」問曰：「若浣袈裟色脫，失受持",
    "T24n1462_014:0772c11": "不？」答曰：「不失，若最下量物，長一尺六寸、廣",
    "T24n1462_014:0772c12": "八寸，此以物補應須說淨，若以小物補",
    "T24n1462_014:0772c13": "不須說淨。說淨有二種法，一者對面淨，",
    "T24n1462_014:0772c14": "二者展轉淨。」「云何對面淨？」「并縛相著，將至",
    "T24n1462_014:0772c15": "一比丘所，胡跪作如是言：『我有此長衣，為",
    "T24n1462_014:0772c16": "淨故，我今施與長老，正得賞護不得用。』」",
    "T24n1462_014:0772c17": "「云何得用？」「若施主語言：『此是我衣，隨長老",
    "T24n1462_014:0772c18": "用。』若作是語，得用無罪，是名對面真實淨。」",
    "T24n1462_014:0772c19": "「云何展轉淨？」「於五眾中，隨得一人作施主，",
    "T24n1462_014:0772c20": "將長衣至比丘所說言：『我比丘某甲，有此",
    "T24n1462_014:0772c21": "長衣未作淨，為展轉淨故，施與長老。』彼",
    "T24n1462_014:0772c22": "受施者言：『大德有此長衣未作淨，為展轉",
    "T24n1462_014:0772c23": "淨故，施與我，我今受。施主是誰？』答言：『某甲",
    "T24n1462_014:0772c24": "比丘。』更說言：『大德有此長衣，為淨故，施與",
    "T24n1462_014:0772c25": "我，我已受。此是某甲比丘物，大德為某甲比",
    "T24n1462_014:0772c26": "丘護持，用時隨意不須問主。』是名展轉淨",
    "T24n1462_014:0772c27": "施。」法師曰：「若受施已答言善，不知為說不",
    "T24n1462_014:0772c28": "成說淨，應更覓知法人就說與前人。」「云何",
    "T24n1462_014:0772c29": "成就？云何不成就？」「若言施與大德，若言捨",
    "T24n1462_014:0773a01": "與大德，此是真實淨成捨。」「云何展轉淨施成",
    "T24n1462_014:0773a02": "捨？」「若言為展轉淨故施與長老，若言為展",
    "T24n1462_014:0773a03": "轉淨故捨與長老，若言為展轉淨故與長",
    "T24n1462_014:0773a04": "老隨用，一說成捨。」「云何不成捨？」「若言願大",
    "T24n1462_014:0773a05": "德受此衣，願成就大德衣，是名真實展轉",
    "T24n1462_014:0773a06": "淨施，不成真實淨捨。」「云何成受不成受？」「若",
    "T24n1462_014:0773a07": "言我取，若言我受，是名真實淨成受。」「云何不",
    "T24n1462_014:0773a08": "成受？」「若言我當取，若言我欲取，若言作我",
    "T24n1462_014:0773a09": "物，若言成我物，是真實淨不成受。若請為",
    "T24n1462_014:0773a10": "施主，不得不受，若不受者非律行也。」法",
    "T24n1462_014:0773a11": "師曰：「次第文句易可解耳。若受已，不得不",
    "T24n1462_014:0773a12": "還，若不還得突吉羅罪。若受已知非己物，",
    "T24n1462_014:0773a13": "因施方便承匿此物，隨直多少得罪。此戒",
    "T24n1462_014:0773a14": "從身心口起，長衣不受持不淨施，過十日",
    "T24n1462_014:0773a15": "得罪，不以想脫，知過十日得罪，不知",
    "T24n1462_014:0773a16": "過十日亦得罪，此戒三受所攝。長衣戒廣",
    "T24n1462_014:0773a17": "說竟。",
    "T24n1462_014:0773a18": "「持欝多羅僧、安陀會遊行諸國者，此僧伽",
    "T24n1462_014:0773a19": "梨置既久，而生撫壞。於是長老阿難，按行",
    "T24n1462_014:0773a20": "諸房見撫衣。」法師曰：「阿難云何見此衣？阿",
    "T24n1462_014:0773a21": "難按行而見此衣？」答曰：「所以長老阿難按",
    "T24n1462_014:0773a22": "行諸房，若見有敗壞者及不淨，便自補治掃",
    "T24n1462_014:0773a23": "除。若見有疾病比丘，便隨時供養料理，是",
    "T24n1462_014:0773a24": "故阿難按行諸房。與不離宿羯磨者，雖離",
    "T24n1462_014:0773a25": "衣宿而不犯尼薩耆罪。」問曰：「得幾時離宿？」",
    "T24n1462_014:0773a26": "答曰：「隨病未差得離宿。若病比丘，僧為羯",
    "T24n1462_014:0773a27": "磨，離衣宿已往餘方，若病差欲還，道路嶮",
    "T24n1462_014:0773a28": "難不得還，恒作還意，雖病差不失衣。若",
    "T24n1462_014:0773a29": "決定作不還意失衣，若過十日犯長衣罪，",
    "T24n1462_014:0773b01": "若往餘方病差，還來至衣所病復發，更欲",
    "T24n1462_014:0773b02": "往餘方，承先羯磨不須更羯磨。聚落一界",
    "T24n1462_014:0773b03": "者，此聚落一族飲食共同置衣此聚落，身在",
    "T24n1462_014:0773b04": "阿蘭若處，若明相未出入聚落界，不失衣。",
    "T24n1462_014:0773b05": "聚落別界者，住止別，衣在此家，身在彼家",
    "T24n1462_014:0773b06": "宿，失衣。不離肘者，衣在十五肘內不失，",
    "T24n1462_014:0773b07": "若衣在地，身以神力在虛空，失衣。別聚落",
    "T24n1462_014:0773b08": "者，多主，如毘舍離、拘私羅那國，此是別聚",
    "T24n1462_014:0773b09": "落，若衣在客舍、身在外，若來離衣十五肘",
    "T24n1462_014:0773b10": "內，不失衣。」法師曰：「次第文句易可解耳。重",
    "T24n1462_014:0773b11": "閣者，或五重或七重，各一界有別界。云何一",
    "T24n1462_014:0773b12": "界？若上下重悉屬一主，衣在此重閣，不失",
    "T24n1462_014:0773b13": "衣，是名一界。云何別界？此重閣多人共住，",
    "T24n1462_014:0773b14": "若住處各異，衣在上重，比丘在下重，比丘",
    "T24n1462_014:0773b15": "應往衣所，若不往衣所失衣，是名別界。",
    "T24n1462_014:0773b16": "車界者，若比丘置衣車上，比丘應隨逐車",
    "T24n1462_014:0773b17": "行，不得遠，若明相未出時，離車十五肘內，",
    "T24n1462_014:0773b18": "不失衣。若出十五肘外失衣，是名車界。若",
    "T24n1462_014:0773b19": "寄衣置車，車若翻倒或敗壞，車上物分張多",
    "T24n1462_014:0773b20": "聚，衣隨聚處，比丘應往衣邊，不得離。樹",
    "T24n1462_014:0773b21": "界者，日正中時影所覆處，若樹枝葉蔬蔭不",
    "T24n1462_014:0773b22": "相連接，衣在日中，比丘在樹下失衣。若樹",
    "T24n1462_014:0773b23": "枝偏長，衣在枝蔭下，比丘在樹根，不失。阿",
    "T24n1462_014:0773b24": "蘭若界者，如毘梨吒毘林無異，漢言大",
    "T24n1462_014:0773b25": "樹，亦如海洲，人所不及處。林界者，若衣",
    "T24n1462_014:0773b26": "在林中，衣在十四肘內，不失衣。海洲亦如",
    "T24n1462_014:0773b27": "是，方十四肘內不失衣。此林若有人來往，",
    "T24n1462_014:0773b28": "無十四肘界，衣應隨身，若不隨失衣。比丘",
    "T24n1462_014:0773b29": "在阿蘭若處，竟夜坐禪，天欲曉患眼睡，脫",
    "T24n1462_014:0773c01": "衣置岸上，入池洗浴，洗浴未竟明相出，此",
    "T24n1462_014:0773c02": "衣便成離宿，犯尼薩耆罪。若未捨未懺悔，若",
    "T24n1462_014:0773c03": "著突吉羅罪。若露身上岸，復犯突吉羅罪。」",
    "T24n1462_014:0773c04": "問曰：「云何得脫？」答曰：「若無比丘未得懺",
    "T24n1462_014:0773c05": "悔，得著無罪。若見比丘，不捨懺悔隨著，一",
    "T24n1462_014:0773c06": "一突吉羅罪。若比丘有捨墮衣，欲將至比",
    "T24n1462_014:0773c07": "丘所捨懺悔，道路值賊奪衣，但懺悔波夜",
    "T24n1462_014:0773c08": "提罪。若遣沙彌或白衣，為比丘持衣行，或",
    "T24n1462_014:0773c09": "避路或眠熟，至明相出失衣應捨。若沙彌",
    "T24n1462_014:0773c10": "或白衣持衣在前入，不失衣界，比丘亦入",
    "T24n1462_014:0773c11": "不知，謂言界外，明相出，衣實在界內，謂失",
    "T24n1462_014:0773c12": "不失。依止亦如是，若弟子未滿五臘，為師",
    "T24n1462_014:0773c13": "持衣隨和上行，道路值人說法，因貪聞",
    "T24n1462_014:0773c14": "法故，至明相出，不犯離師罪。何以故？心",
    "T24n1462_014:0773c15": "無決定住故。和上犯離衣宿罪，此戒衣已",
    "T24n1462_014:0773c16": "受持，離宿故得罪。餘文句如前無異。離衣",
    "T24n1462_014:0773c17": "宿戒廣說竟。",
    "T24n1462_014:0773c18": "「爾時有一比丘得非時衣，此比丘欲作衣",
    "T24n1462_014:0773c19": "不足，以水灑日曝牽挽欲令長。世尊按行",
    "T24n1462_014:0773c20": "房舍，見已問言：『比丘！汝作何等？』比丘答言：",
    "T24n1462_014:0773c21": "『此衣短，欲牽挽使長。』非時衣者，夏末一月、冬",
    "T24n1462_014:0773c22": "四月是時，餘七月是非時。非時施者，僧次得、",
    "T24n1462_014:0773c23": "眾次得、或獨得。僧者，一切眾僧。眾者，或學",
    "T24n1462_014:0773c24": "律眾，或學阿毘曇眾，或學修多羅眾。若不",
    "T24n1462_014:0773c25": "足者，小小不足，得置一月。望得者，或於僧",
    "T24n1462_014:0773c26": "中望得，或於眾中望得，或於親友望得，",
    "T24n1462_014:0773c27": "或於知識望得，或於糞掃處望得，或自物",
    "T24n1462_014:0773c28": "望得，是名望得。若有望處，一月內得畜，若",
    "T24n1462_014:0773c29": "過畜犯尼薩耆罪，若二十九日得所望衣細、",
    "T24n1462_014:0774a01": "先衣麁，先衣說淨，新得衣復得一月，為望",
    "T24n1462_014:0774a02": "同故。若望得衣麁，復得停一月，如是展轉",
    "T24n1462_014:0774a03": "隨意所樂，為欲同故，莫過一月。」法師曰：",
    "T24n1462_014:0774a04": "「次第文句易可解耳。若二十九日得所望",
    "T24n1462_014:0774a05": "衣，即日應受持、若說淨。若不受持不說",
    "T24n1462_014:0774a06": "淨，至明相出時，尼薩耆。如是展轉乃至十",
    "T24n1462_014:0774a07": "日，得所望衣，即日應受持、說淨。若不受",
    "T24n1462_014:0774a08": "持不說淨，至十一日明相出時，尼薩耆。",
    "T24n1462_014:0774a09": "此戒因緣本起，如第一尼薩耆無異。廣說",
    "T24n1462_014:0774a10": "竟。",
    "T24n1462_014:0774a11": "「爾時佛住舍衛國祇樹給孤獨園精舍，時",
    "T24n1462_014:0774a12": "長老優陀夷，遣故二浣故衣。父母親七世",
    "T24n1462_014:0774a13": "者，父、祖、高祖、曾祖，如是乃至七世，母七世亦",
    "T24n1462_014:0774a14": "如是。父親者，伯叔兄弟乃至兒孫。母親者，",
    "T24n1462_014:0774a15": "舅姨乃至兒孫七世，悉是母親。若女乃至",
    "T24n1462_014:0774a16": "孫，悉是親也，得使出家。女乃至孫兒染，不",
    "T24n1462_014:0774a17": "得使出家。婦兒染。何以故？非親故。比丘尼",
    "T24n1462_014:0774a18": "者，從二部僧中白四羯磨受具足戒，是名",
    "T24n1462_014:0774a19": "比丘尼。故衣者，下至經身，是名故衣。浣尼",
    "T24n1462_014:0774a20": "薩耆者，若比丘教比丘尼浣，若作竈煖水，覓",
    "T24n1462_014:0774a21": "𧂒鑽火，隨所作一一，比丘得突吉羅罪，",
    "T24n1462_014:0774a22": "若浣竟尼薩耆。若浣竟欲還比丘，比丘尼自",
    "T24n1462_014:0774a23": "言未淨，更為重浣，比丘得突吉羅罪。染亦",
    "T24n1462_014:0774a24": "如是，若染竟使打，隨一一，比丘得突吉羅",
    "T24n1462_014:0774a25": "罪，若非親非親想使浣染，尼薩耆。無罪者，",
    "T24n1462_014:0774a26": "若比丘尼自取浣不犯，若使式叉摩尼、沙彌",
    "T24n1462_014:0774a27": "尼、沙彌、優婆塞、優婆夷浣染不犯。若使優婆",
    "T24n1462_014:0774a28": "夷浣染，未得浣染，後出家受具足戒已，方",
    "T24n1462_014:0774a29": "為浣染還，比丘得尼薩耆。若使沙彌尼、式",
    "T24n1462_014:0774b01": "叉摩尼浣染，未得浣染，後受具足戒竟為",
    "T24n1462_014:0774b02": "浣染，比丘得尼薩耆罪。若使優婆塞、沙彌浣",
    "T24n1462_014:0774b03": "染，未得浣染，後出家受具足戒已，轉根成",
    "T24n1462_014:0774b04": "比丘尼為浣染，比丘犯尼薩耆罪。使比丘",
    "T24n1462_014:0774b05": "浣染，轉根亦如是。若使比丘尼浣染，浣染",
    "T24n1462_014:0774b06": "已比丘自言未淨，重為浣，比丘犯尼薩耆",
    "T24n1462_014:0774b07": "罪突吉羅罪。若使眾多非親里比丘尼浣，眾",
    "T24n1462_014:0774b08": "多尼薩耆。若比丘尼從比丘尼僧得具足",
    "T24n1462_014:0774b09": "戒，不從大德得具足戒，如五百諸釋女，",
    "T24n1462_014:0774b10": "使此比丘尼浣，突吉羅罪。無罪者，若浣革",
    "T24n1462_014:0774b11": "屣囊鉢囊、隱囊帶腰繩，浣如是物無罪。」法",
    "T24n1462_014:0774b12": "師曰：「次第文句易可解耳。此戒具足六事",
    "T24n1462_014:0774b13": "得罪。何謂為六？一者身，二者口，三者身口，",
    "T24n1462_014:0774b14": "四者身心口，五者作，六者不以想脫，此戒具",
    "T24n1462_014:0774b15": "三受。浣衣戒廣說竟。",
    "T24n1462_014:0774b16": "「爾時佛在王舍城於竹林精舍，時欝波羅",
    "T24n1462_014:0774b17": "華比丘尼，住舍衛國。於是欝波羅華，清朝",
    "T24n1462_014:0774b18": "著衣持鉢，入舍衛國乞食，乞食已還入安",
    "T24n1462_014:0774b19": "陀迦林白日入定。」問曰：「比丘尼無獨行法，",
    "T24n1462_014:0774b20": "欝波羅華云何獨入安陀迦林？」答曰：「如來未",
    "T24n1462_014:0774b21": "制獨行戒，是以欝波羅華得獨入。已行者，",
    "T24n1462_014:0774b22": "已行賊法。」「云何行賊法？」「穿踰牆壁劫奪人",
    "T24n1462_014:0774b23": "物，以此為業，是名為賊。賊主者，統領諸",
    "T24n1462_014:0774b24": "賊。此賊主先與比丘尼欝波羅華相識。前",
    "T24n1462_014:0774b25": "行者，賊主盜前而行，見欝波羅華比丘尼，",
    "T24n1462_014:0774b26": "畏諸賊侵犯，語諸伴言：『汝等可於此路",
    "T24n1462_014:0774b27": "去。』諸賊即隨賊主而去。從三昧起者，比丘",
    "T24n1462_014:0774b28": "尼初入禪時自誓言：『我某時當起。』從三昧",
    "T24n1462_014:0774b29": "起已，諸賊唱如是言：『若沙門婆羅門須者當",
    "T24n1462_014:0774c01": "與。』比丘尼心自念言：『此林更無餘人，唯我",
    "T24n1462_014:0774c02": "一人，必當與我。』是故比丘尼得取。在寺者，",
    "T24n1462_014:0774c03": "是優陀夷。」問曰：「何以優陀夷獨自在寺？」答",
    "T24n1462_014:0774c04": "曰：「諸比丘悉隨如來入聚落乞食，留優陀",
    "T24n1462_014:0774c05": "夷守護住處。若汝欲與我者當與我，安",
    "T24n1462_014:0774c06": "陀會細緻故。」法師曰：「優陀夷於安陀會少",
    "T24n1462_014:0774c07": "有貪，但欲見比丘尼身故，是以乞安陀會。",
    "T24n1462_014:0774c08": "與已去者，優陀夷三乞已，比丘尼即脫衣",
    "T24n1462_014:0774c09": "與已，還所住處。交易者，律本中說，佛告諸",
    "T24n1462_014:0774c10": "比丘：『五眾同法得共相交易。』云何同法？同師",
    "T24n1462_014:0774c11": "戒見共同，是名同法。初欲受突吉羅罪，入",
    "T24n1462_014:0774c12": "手尼薩耆，唯除親里比丘尼不犯，非親里式",
    "T24n1462_014:0774c13": "叉摩尼、沙彌尼、優婆私不犯。不犯者，若比丘",
    "T24n1462_014:0774c14": "為四眾說法，歡喜布施無罪。若非親里比",
    "T24n1462_014:0774c15": "丘尼擲去，糞掃取不犯。從一部眾受具足",
    "T24n1462_014:0774c16": "戒非親里比丘尼受，突吉羅罪。從二部眾",
    "T24n1462_014:0774c17": "受具足戒非親里比丘尼受，尼薩耆波夜提",
    "T24n1462_014:0774c18": "罪。若以少物交易得多，不犯。餘文句易可",
    "T24n1462_014:0774c19": "解耳，不須廣說。此戒具六事，制罪具三",
    "T24n1462_014:0774c20": "受，如前受衣戒廣說。",
    "T24n1462_014:0774c21": "「爾時佛住舍衛國祇樹給孤獨園精舍，憂",
    "T24n1462_014:0774c22": "波難陀釋迦子者，釋種出家有八萬人，憂",
    "T24n1462_014:0774c23": "波難陀最為輕薄，而性聰明音聲絕妙。涉遠",
    "T24n1462_014:0774c24": "路者，眾多比丘從娑翅多往舍衛國，於中",
    "T24n1462_014:0774c25": "路遇賊劫奪衣物，撿問者：『汝裸形外道乃",
    "T24n1462_014:0774c26": "有好心？』答曰：『我是釋種沙門，非外道也。』諸",
    "T24n1462_014:0774c27": "比丘聞言是沙門，往白優波離：『大德！可往",
    "T24n1462_014:0774c28": "撿問。』優波離即往撿問：『汝幾臘？何時受戒？",
    "T24n1462_014:0774c29": "師僧是誰？云何受持三衣？』問已知是比丘，",
    "T24n1462_014:0775a01": "『得從非親友檀越乞衣，若無乞處，以草障",
    "T24n1462_014:0775a02": "身入寺，不得裸形入寺。』」法師曰：「我今次第",
    "T24n1462_014:0775a03": "說。若比丘道路行見賊，持衣鉢與年少令",
    "T24n1462_014:0775a04": "走避。若賊逐年少失衣，上座若下座，隨得",
    "T24n1462_014:0775a05": "一人，折取草及樹葉，付與餘人，使得遮身",
    "T24n1462_014:0775a06": "向寺。白衣見比丘遭賊裸身，持白衣衣與，",
    "T24n1462_014:0775a07": "或與五大色衣，得著無罪。是故律本中說，",
    "T24n1462_014:0775a08": "有比丘著白色衣，或著上色衣，或著不割",
    "T24n1462_014:0775a09": "縷衣，得著無罪。此是何人？若有智慧當思",
    "T24n1462_014:0775a10": "此義。」答曰：「此是遭賊失衣比丘。若有比丘",
    "T24n1462_014:0775a11": "遭賊失衣，得著外道衣。外道衣者，若鳥毛",
    "T24n1462_014:0775a12": "衣或木板衣，得著無罪，然不得轉見受",
    "T24n1462_014:0775a13": "邪見法。若失衣比丘入寺，若有僧衣者與",
    "T24n1462_014:0775a14": "僧衣，若屬房衣比丘入房住，若不入房住，",
    "T24n1462_014:0775a15": "得以此衣與，若無衣得以敷具、隱囊坼",
    "T24n1462_014:0775a16": "與比丘著，若破壞不須償。若檀越施衣，應",
    "T24n1462_014:0775a17": "還僧衣。失衣比丘入寺，若無僧衣，得從",
    "T24n1462_014:0775a18": "非親里居士乞，失衣比丘得自乞，為他乞",
    "T24n1462_014:0775a19": "不犯，唯不得乞金銀。」法師曰：「餘次第文句",
    "T24n1462_014:0775a20": "易可解耳，不須廣說。此戒從身心起，具",
    "T24n1462_014:0775a21": "三受。從非親里乞衣戒廣說竟。",
    "T24n1462_014:0775a22": "善見律毘婆沙卷第十四"
}