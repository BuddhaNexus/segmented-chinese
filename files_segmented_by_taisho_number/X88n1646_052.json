{
    "X88n1646_052:0283a07": "居士傳五十二",
    "X88n1646_052:0283a09": "金正希熊魚山傳",
    "X88n1646_052:0283a10": "金正希名聲一。字子駿。湖南嘉魚人。少從父遊於休",
    "X88n1646_052:0283a11": "寧家焉。初好陽明近溪之學。為文洞達原本。脫棄訓",
    "X88n1646_052:0283a12": "故。讀者往往駭之。年二十六學佛法。習靜古剎中。一",
    "X88n1646_052:0283a13": "日食茄而甘。遂長齋。其友程開祚就正希飯。怪其斷",
    "X88n1646_052:0283a14": "肉也。問所繇。正希與之言佛法。開祚心動曰。是信然。",
    "X88n1646_052:0283a15": "向吾與子僅一世朋友耳。不知前後乃有無量世也。",
    "X88n1646_052:0283a16": "今與子重定交。遂棄所學而學焉。崇禎元年成進士。",
    "X88n1646_052:0283a17": "選庶吉士。明年我師薄京城。正希慷慨上言防禦策。",
    "X88n1646_052:0283a18": "薦布衣。申甫有將才。莊烈以甫為副總兵。募新軍數",
    "X88n1646_052:0283a19": "千人。改正希御史參其軍。既而甫出戰。沒於陣。正希",
    "X88n1646_052:0283a20": "言浸不用。遂謝病歸。後屢徵不起。家居益銳志學道。",
    "X88n1646_052:0283a21": "甞自言此生不能及早透徹大法。淨盡羣疑。便灑然",
    "X88n1646_052:0283a22": "出頭激揚此事。使萬靈被光。眾魔歸命。而兀兀縈縈",
    "X88n1646_052:0283a23": "一機莫發。真是虗度。不成丈夫也。延廬山宗寶禪師",
    "X88n1646_052:0283a24": "師禮之。閉關相對。作斷五欲說。其辭曰。細撿平生。每",
    "X88n1646_052:0283b01": "於此事有得力處。隨復退墮。惟茲五欲。實為大障。從",
    "X88n1646_052:0283b02": "今發心。願悉禁斷。一曰色欲。世人欲色。本為身樂。曾",
    "X88n1646_052:0283b03": "不念言。油盡燈滅。髓竭人亡。大可怖畏。佛在世時勅",
    "X88n1646_052:0283b04": "優婆塞姑戒邪婬。亦為眾生欲愛深積。未能淨盡。特",
    "X88n1646_052:0283b05": "樹大防。令無縱濫。故斷婬者是了義教。斷邪婬者不",
    "X88n1646_052:0283b06": "了義教。余今之年四十始衰子壯已娶子可生孫及",
    "X88n1646_052:0283b07": "今斷之已嗟遲暮少生繫戀不比於人。而況岸然稱",
    "X88n1646_052:0283b08": "大丈夫。圖出世事。求大光明。通天徹地。世間勝事。非",
    "X88n1646_052:0283b09": "全精神無少滲漏尚不能辦。何況出世大光明事。聞",
    "X88n1646_052:0283b10": "之於師。此於般若如水與火。如氷與炭。相克相滅。不",
    "X88n1646_052:0283b11": "容並行。要令此心光明無壅。拔出形骸血氣之外。七",
    "X88n1646_052:0283b12": "處割截心無動搖。安可得有須臾欲樂微繫吾念。自",
    "X88n1646_052:0283b13": "傷福薄。不早斷決。遲延至今。可慙可恨。一曰食欲。智",
    "X88n1646_052:0283b14": "者念言。縱令世間五糓飢荒。蔬果饉乏。非食少肉不",
    "X88n1646_052:0283b15": "得自活。寧自攝身端坐俟死。割彼身肉活我軀命。萬",
    "X88n1646_052:0283b16": "無此理。何況今者。肉食之外百味俱全。佛言飲食如",
    "X88n1646_052:0283b17": "病服藥。無得以意趣自增減。視我此身如一竿竹如",
    "X88n1646_052:0283b18": "一根樹。欲其存立用加灌溉。令汁流潤無致速枯。何",
    "X88n1646_052:0283b19": "心揀擇。蔬糓之類天真淡然。原有至味。業重之人舌",
    "X88n1646_052:0283b20": "浸醲肥。無復舌本。真味當前反不覺知。是則佛言可",
    "X88n1646_052:0283b21": "憐憫者。一曰睡欲。嚮晦入息人道常理。惟佛亦許夜",
    "X88n1646_052:0283b22": "半倒身。消日間食。乃至尸寢早罷晏起。每自簡察其",
    "X88n1646_052:0283b23": "害多種。一柔筋骨。做工夫人要是醒時硬峙脊梁堅",
    "X88n1646_052:0283b24": "挺腰骨。其坐如山其立如峰。睡多弛廢坦腹伸足。便",
    "X88n1646_052:0283c01": "同死人一昏神思。流水不腐戶樞不朽。一刻不運心",
    "X88n1646_052:0283c02": "如死水。睡多如醉血氣盛旺。徒長無明一失正念。初",
    "X88n1646_052:0283c03": "學之人白日醒眼。一念不端能即覺警猛與割斷。雖",
    "X88n1646_052:0283c04": "有夙習能以醒待。不令強勁。睡多憧憧遊思往來。舊",
    "X88n1646_052:0283c05": "習有力新知未強。或現惡境退人信心。且惱亂魔與",
    "X88n1646_052:0283c06": "盜精鬼。乘人熟睡攪亂附身。豈得不防。如上三欲。皆",
    "X88n1646_052:0283c07": "是眾生切身逸樂。眾生芸芸。無量劫來孤負此心。通",
    "X88n1646_052:0283c08": "天徹地徧照法界大光明幢。是無他故。生生陷溺濃",
    "X88n1646_052:0283c09": "重血肉。顛倒其中不得脫離。濃重一分減一分光。濃",
    "X88n1646_052:0283c10": "重十分減十分光。百分千分萬分億分。日漸沉淪黑",
    "X88n1646_052:0283c11": "業可怖。幸於今者信有此心。盡形畢力棄塵舍俗。廢",
    "X88n1646_052:0283c12": "寢忘飱猶恐失之。但一眨眼少圖息肩。已太下劣全",
    "X88n1646_052:0283c13": "不丈夫。何忍復放少絲毫頭。令入濃重陷溺舊處。一",
    "X88n1646_052:0283c14": "曰財欲。上三欲者次第破除。此身無用逸樂享用。戕",
    "X88n1646_052:0283c15": "毀慧命。此身以外何須求備。貪積不休取諸不義。父",
    "X88n1646_052:0283c16": "母兄弟亦生計較。致令家庭傷乖爭鬬。重其所輕輕",
    "X88n1646_052:0283c17": "其所重。其為迷謬不可勝言。諺亦有之。要一文錢不",
    "X88n1646_052:0283c18": "值一文。此是眾生尋常見解。不必佛祖而後明了。或",
    "X88n1646_052:0283c19": "謂治生畜積恒產備窘乏時。未為不是。要當隨緣量",
    "X88n1646_052:0283c20": "入為出。至於違心背義取財。則寧閉戶端坐餓死。世",
    "X88n1646_052:0283c21": "尊律儀丐食樹栖。寄於殘生旅泊三界。孔子疏水顏",
    "X88n1646_052:0283c22": "氏簞瓢。光燄萬丈威德千古。此非強為。法如是故。一",
    "X88n1646_052:0283c23": "曰名欲。自反平生好文章名。徒悅耳目無益於人。固",
    "X88n1646_052:0283c24": "大虗妄。此不足破。垂訓立言有關人心。似亦當為。實",
    "X88n1646_052:0284a01": "不盡然。若有真實為己學人。古經前史法戒昭著。不",
    "X88n1646_052:0284a02": "勞今日捧土益岱運水添海。縱有緣起因病立方。予",
    "X88n1646_052:0284a03": "不得已菩薩心行。但令此言垂萬萬世。觸之得益。爰",
    "X88n1646_052:0284a04": "有眾生掩我此言。作彼自為。舉世誦彼不知為我。我",
    "X88n1646_052:0284a05": "無絲毫計較心念。則為真實。我未必能。今後但起文",
    "X88n1646_052:0284a06": "章一念。讀書攻索。是惡邪見障菩提道。所宜痛絕。其",
    "X88n1646_052:0284a07": "次有時好功業名。欲立勞績百姓感服。天子風聞坐",
    "X88n1646_052:0284a08": "取高位。此最陋劣亦不足破。惟是我甞丈夫自命英",
    "X88n1646_052:0284a09": "雄自處。胸中磊磊不能平懷。常自念言。一事不能一",
    "X88n1646_052:0284a10": "物不透。則是我者心光不到心量不周。曾不念言。我",
    "X88n1646_052:0284a11": "若果為心光不到心量不周。密密究事切切透物。原",
    "X88n1646_052:0284a12": "無不可。今伏田間杜居一室。不周不到甚為多故。何",
    "X88n1646_052:0284a13": "不透取何不究取。但令今者我有功能。為人掩取。為",
    "X88n1646_052:0284a14": "彼功能。膺大封賞。我不自得。更罹重謗。我無絲毫。計",
    "X88n1646_052:0284a15": "較動念則為真實。我未必能。今後但起功業一念。多",
    "X88n1646_052:0284a16": "方習學。動念仕進。是惡邪見障菩提道。所宜痛絕。總",
    "X88n1646_052:0284a17": "之名欲祇緣我見。真見心者豈應有此。真見心者密",
    "X88n1646_052:0284a18": "密自踐。時時自了。無喜無憂。名究竟樂。如此之人。雖",
    "X88n1646_052:0284a19": "盡大地一切眾生來至彼前禮拜稱誦。於此人心不",
    "X88n1646_052:0284a20": "加毫末。雖盡大地一切眾生來至彼前非毀辱罵。於",
    "X88n1646_052:0284a21": "此人心不損毫末。如抓牆壁痛癢無關。頗聞人言。借",
    "X88n1646_052:0284a22": "人驗我。我心何在。我既不為逸樂利養。惟有是非。我",
    "X88n1646_052:0284a23": "是我非。我不能明。藉人為明。益復顛倒。五欲既淨皎",
    "X88n1646_052:0284a24": "如明月。唯生死關最難開破。要之死生亦係妄見。能",
    "X88n1646_052:0284b01": "徹自心淨前五欲。死生關頭亦同一例。義當死時貪",
    "X88n1646_052:0284b02": "戀不死。其人心中隱默負慙。見人掩辨縱戀其身。其",
    "X88n1646_052:0284b03": "心昭明謂是當死。是故智者直養此心。一切不受身",
    "X88n1646_052:0284b04": "分遮障。現今生時因緣會合。虗妄名生。我心無生。緣",
    "X88n1646_052:0284b05": "起非有。異日死時因緣別離。虗妄名死。我心無死。緣",
    "X88n1646_052:0284b06": "滅非無。是故智者無生可貪。無死可怖。此心光明總",
    "X88n1646_052:0284b07": "不顛錯。可生則生可死則死。緣盡強留作意自盡。皆",
    "X88n1646_052:0284b08": "屬妄見。非真如法。古人有言。毫釐繫念。三塗業因。瞥",
    "X88n1646_052:0284b09": "爾情生。萬劫枷鎖。戒之戒之。智者當此應能鋒利。如",
    "X88n1646_052:0284b10": "吹劒毛。正希為學決烈精進。惟日不足。然亦未甞廢",
    "X88n1646_052:0284b11": "事時流。賊日熾煽。動江左右。諸無賴者多起應之。正",
    "X88n1646_052:0284b12": "希團練鄉兵為扞衛。申明大義。法令周備。民有固志。",
    "X88n1646_052:0284b13": "福王立於南京。擢左僉都御史。不赴。順治二年我師",
    "X88n1646_052:0284b14": "破南京。徇諸州縣。正希率兵扼險拒守。唐王在閩授",
    "X88n1646_052:0284b15": "右都御史兼兵部侍郎。進兵下寧國旌德諸縣。我師",
    "X88n1646_052:0284b16": "間道襲破之。正希被執。途中與長兄書曰。生死禍福",
    "X88n1646_052:0284b17": "皆有天命。我等唯順受之。不必逃避。我家為王事勤",
    "X88n1646_052:0284b18": "勞死者。死得其所。即流離散亡者。亦流離散亡得其",
    "X88n1646_052:0284b19": "所。弟日來靜觀之殊。無大悽慘。可見平昔學道得力。",
    "X88n1646_052:0284b20": "聞我女前日積薪於屋。俟有急即譽火自焚。此真學",
    "X88n1646_052:0284b21": "道人。望兄仍時以佛法提撕。一切乃為來生大留種",
    "X88n1646_052:0284b22": "子耳。又與長子書曰。我一身久如浮雲。無絲毫繫戀。",
    "X88n1646_052:0284b23": "但念郡事未定。此心實不安。倘百姓幸安堵。則我瞑",
    "X88n1646_052:0284b24": "目矣。各鄉尚有好事言兵者。此實無益。徒殺百姓何",
    "X88n1646_052:0284c01": "辜。孔子曰。以不教民戰。是謂棄之。此吾數日之所惓",
    "X88n1646_052:0284c02": "惓者也。遂致命於南京。贈禮部尚書。諡文毅。正希女",
    "X88n1646_052:0284c03": "曰道照。少長齋。長字於唐氏。將行。正希為出治奩具。",
    "X88n1646_052:0284c04": "忽上書。願從親學道。正希大喜。罷奩不治。人或以為",
    "X88n1646_052:0284c05": "言。正希曰。彼方欲向上。我可抑之使下乎。及難作。遂",
    "X88n1646_052:0284c06": "剪髮屏居。已而之靈巖參繼起禪師。入室為所棒。悶",
    "X88n1646_052:0284c07": "絕於地。後參靈隱巨德禪師有省。回望靈巖。拜曰。當",
    "X88n1646_052:0284c08": "時若與我說明。豈有今日。還結夏華山。依蘗菴禪師",
    "X88n1646_052:0284c09": "以居云(明文偶鈔．明史．退翁廣錄．蘗菴別集)。",
    "X88n1646_052:0284c10": "熊魚山名開元。亦嘉魚人也。其家故奉佛。持不殺戒。",
    "X88n1646_052:0284c11": "里有異僧天如者。與魚山舉業師童希孔善。甞見魚",
    "X88n1646_052:0284c12": "山童時。文書其後曰。掀天揭地男子也。已而成進士。",
    "X88n1646_052:0284c13": "就天如問所以應世者。天如曰。汝學道未有獲。操刀",
    "X88n1646_052:0284c14": "不得柄。安能割物。閉關一月讀楞嚴經。瞥然有省。出",
    "X88n1646_052:0284c15": "為崇明知縣。移吳江。禮三峯漢月禪師稱弟子。書問",
    "X88n1646_052:0284c16": "往復。激發精烈。已徽授吏科給事中。以言事為輔臣",
    "X88n1646_052:0284c17": "周延儒所疾。乃以前在吳江時徵賦不及額。貶二秩",
    "X88n1646_052:0284c18": "出之外。遂乞歸。居數年歲。閉關百日。眷屬不相聞。一",
    "X88n1646_052:0284c19": "日天如忽至。語魚山曰。快薙頭好。皇帝方在籬下。又",
    "X88n1646_052:0284c20": "欲寄其籬下乎。魚山愕然。不知其為讖也。已而起山",
    "X88n1646_052:0284c21": "西按察司照磨。遷光祿寺監事。既又遷行人司副。初",
    "X88n1646_052:0284c22": "魚山與同邑金正希友善。切劘大事。忠憤出於至誠。",
    "X88n1646_052:0284c23": "其論治一本乎道。不回惑功利。辨邪正賢不肖至嚴。",
    "X88n1646_052:0284c24": "不以禍患退屈。崇禎十三年周延儒復相。舉錯失當。",
    "X88n1646_052:0285a01": "魚山疾延儒所為。因責延儒。所善孫晉．馮元颷．吳昌",
    "X88n1646_052:0285a02": "時令為延儒陳禍福。延儒日益甚。無何大清兵入塞。",
    "X88n1646_052:0285a03": "魚山條上六事不報。及畿輔被兵。詔許官民得請見",
    "X88n1646_052:0285a04": "言事。魚山請以軍事見。遂言輔臣。不稱職。專以情面",
    "X88n1646_052:0285a05": "賄賂用人。壞天下人心術。帝疑其有私。徵詰再三。命",
    "X88n1646_052:0285a06": "具本。本上帝。方倚重。延儒惡其言切。遂下錦衣衛獄",
    "X88n1646_052:0285a07": "究。主使拷掠慘酷。魚山更盡摘發延儒所為奸利事。",
    "X88n1646_052:0285a08": "會給事中姜埰如農亦以直言下鎮撫司獄。帝深恨",
    "X88n1646_052:0285a09": "兩人。手詔衛帥駱養性潛斃之。養性謀之同官。同官",
    "X88n1646_052:0285a10": "以為不可。乃以獄辭上。並繳前手詔曰。誠如聖諭。則",
    "X88n1646_052:0285a11": "天下祇畏臣。衙門不畏朝廷矣。請將二人付刑部擬",
    "X88n1646_052:0285a12": "罪。乃移刑部。刑部尚書徐石騏擬魚山贖徒埰杖戍。",
    "X88n1646_052:0285a13": "帝以為徇縱。奪石騏及郎中劉沂春官。而逮二人至",
    "X88n1646_052:0285a14": "午門。杖一百。仍繫獄。魚山在獄年餘。以佛法攝獄中",
    "X88n1646_052:0285a15": "人。晝二時禮誦。夜演蒙山法。拔瘦死者。又為獄中人",
    "X88n1646_052:0285a16": "說心經。因筆之為心經再傳。當受杖時。魚山自分必",
    "X88n1646_052:0285a17": "死。乃取所預為書寄家人曰。國爾忘身。義不反顧。兩",
    "X88n1646_052:0285a18": "年屢嬰大病皆可死。不獨法能死人也。受杖時惟默",
    "X88n1646_052:0285a19": "誦觀世音號。自一至百。血肉糜爛弗覺也。居常奉六",
    "X88n1646_052:0285a20": "齋。至是或勸魚山暫開齋禁。不聽。曰患死於杖耳。死",
    "X88n1646_052:0285a21": "於齋乎。如農在獄中過。魚山見指月錄弗省。既而兩",
    "X88n1646_052:0285a22": "人以盛暑得保出獄。如農母欲見如農。自萊陽疾馳",
    "X88n1646_052:0285a23": "至京師。未到前一日遽還獄。如農大悲慟。既已無可",
    "X88n1646_052:0285a24": "奈何。則問魚山曰。子學佛久有何方便。使吾得見母。",
    "X88n1646_052:0285b01": "魚山曰。觀世音菩薩叩必應。盍誦普門品。如農於是",
    "X88n1646_052:0285b02": "誦普門品日三十徧。不一月。夢菩薩為說法有省。重",
    "X88n1646_052:0285b03": "讀指月錄。釐然開解。又一月。諸囚以疫得保出獄。兩",
    "X88n1646_052:0285b04": "人預焉。如農遂得出見母數日。帝聞兩人出獄。怒復",
    "X88n1646_052:0285b05": "還之獄。頃之延儒得罪賜死。言官多救魚山者。不聽。",
    "X88n1646_052:0285b06": "而刑部仍擬贖徒。復不許。時崇禎十六年也。明年遣",
    "X88n1646_052:0285b07": "戍杭州。三月抵戍所。而流賊遂以是月陷京師矣。如",
    "X88n1646_052:0285b08": "農甞以書問法於魚山曰。日來參叩於心空境空處",
    "X88n1646_052:0285b09": "略知趨向。然止完得吾儒知止工夫。其於靜定安慮",
    "X88n1646_052:0285b10": "得搔不著痛癢。乃諸師極口詆靜勝為非。譬之日月",
    "X88n1646_052:0285b11": "不靜如何能明。古德云。恰似木人見花鳥。到得木人",
    "X88n1646_052:0285b12": "地位。非靜勝而何。魚山復之曰。承示於空處略知趨",
    "X88n1646_052:0285b13": "向。空何物。可容人趨容人向。既有可趨向。又得謂之",
    "X88n1646_052:0285b14": "空耶。總是於話頭未甞力究。遂於塵勞暫歇。時見有",
    "X88n1646_052:0285b15": "空可取。止可求。靜可樂。譬如澄得一泓止水。惟恐人",
    "X88n1646_052:0285b16": "撥動則渣滓復生。故告子不動心已是有過。得處覺",
    "X88n1646_052:0285b17": "得古人言句。徒惑亂人。故曰不得於言。勿求於心。不",
    "X88n1646_052:0285b18": "知纔有不得其心已不靜。已不定。已不安。便有不慮。",
    "X88n1646_052:0285b19": "即得慮。即不得之病。又何可以不求硬作主宰。謂吾",
    "X88n1646_052:0285b20": "已得靜勝也。譬之日月木人。未甞知有靜勝。故不緣",
    "X88n1646_052:0285b21": "而照。花鳥不驚。纔知有靜勝。早已不靜勝。去木人日",
    "X88n1646_052:0285b22": "月千里萬里矣。盖靜與動對。滅與生對。初向道時。覺",
    "X88n1646_052:0285b23": "往昔紛馳可厭。自然謂靜與滅是吾人勝境。若明眼",
    "X88n1646_052:0285b24": "人看來。金屑瓦屑總無殊異。須知更有向上事在。如",
    "X88n1646_052:0285c01": "何是向上事。喚作則觸。不喚作則背。畢竟喚作甚麼。",
    "X88n1646_052:0285c02": "向金剛圈裏翻身。併却咽喉吐氣。朝餐暮宿。如鳥空",
    "X88n1646_052:0285c03": "行。來札所問。老僧臨死時預知時至。為從話頭中來。",
    "X88n1646_052:0285c04": "為從靜勝中得。直須問取這僧始得。非愚之所得知",
    "X88n1646_052:0285c05": "也。所貴學道為了生死。故當不顧危亡。向無可巴鼻",
    "X88n1646_052:0285c06": "處進步。若只圖順易可以攀緣。認定有澄空一境在",
    "X88n1646_052:0285c07": "非心非目之間。以為近道。假饒從佛肚內坐一萬劫。",
    "X88n1646_052:0285c08": "亦祇是死水。澄之則是。撓之則不是矣。唐王在閩起",
    "X88n1646_052:0285c09": "魚山工科給事中。累官東閣大學士。以病乞休。寓汀",
    "X88n1646_052:0285c10": "州。城破遂為僧。更名正志。號蘗菴。得法於靈巖繼起",
    "X88n1646_052:0285c11": "禪師。隱蓮華峯翠巖寺。老於虞山。而如農亦與魚山",
    "X88n1646_052:0285c12": "同時出戍宣州。後薙髮於黃山。寓蘇州以卒。時又有",
    "X88n1646_052:0285c13": "張大圓者。名有譽。江陰人。天啟二年進士。歷官至戶",
    "X88n1646_052:0285c14": "部尚書。南京破。遁入武康山。依繼起及碩機禪師。晨",
    "X88n1646_052:0285c15": "夕參究。夙慧頓發。已而繼起主靈巖。大圓從之刳心",
    "X88n1646_052:0285c16": "受鍛。泮然氷釋。年七十。廣演金剛般若經。八十重疏",
    "X88n1646_052:0285c17": "孝經。居靈巖二十五年。其子弟逆之歸。康熈四十五",
    "X88n1646_052:0285c18": "年九月迎繼起作別。至則合掌曰。弟子時至。明旦行",
    "X88n1646_052:0285c19": "矣。明日復告曰。今佛法世間法一齊放下。但願生生",
    "X88n1646_052:0285c20": "不離左右。言訖而逝(明史．魚山剩稿．蘗菴別錄)。",
    "X88n1646_052:0285c21": "知歸子曰。黃宗羲言。明季士大夫學道者多入宗門。",
    "X88n1646_052:0285c22": "如金先生及蔡懋德．馬世奇．錢啟忠皆是也。然皆以",
    "X88n1646_052:0285c23": "忠義名一世。宗門以無善無惡為宗。如諸公者。血心",
    "X88n1646_052:0285c24": "未化。乃儒家所謂誠不可掩者。在宗門不謂之知性",
    "X88n1646_052:0286a01": "也。固哉安羲。儒與佛有二性乎。孟子曰。天下之言性",
    "X88n1646_052:0286a02": "也則故而已矣。故者以利為本。誠利之則忠義。若禹",
    "X88n1646_052:0286a03": "之行水矣。何血心之能與焉。大慧亦言。菩提心者即",
    "X88n1646_052:0286a04": "忠義心是。余讀金熊兩先生書。其於君臣師友間至",
    "X88n1646_052:0286a05": "性激發。若水寒而火熱。然其真丈夫之雄。法門之傑",
    "X88n1646_052:0286a06": "乎。顧世之論魚山者頗異。予詳其行事。著於篇。俟論",
    "X88n1646_052:0286a07": "世者徵焉。",
    "X88n1646_052:0286a08": "汪大紳云。予少時未聞道日。極服忠義之士。謂忠",
    "X88n1646_052:0286a09": "義之士便是聖賢。便是活佛活菩薩。此外有甚聖",
    "X88n1646_052:0286a10": "賢。有甚佛菩薩。後來反覆推勘。方曉得忠義之士",
    "X88n1646_052:0286a11": "能了手者實難其人。聖賢之學。當生則生當死則",
    "X88n1646_052:0286a12": "死。一循乎天理。即此是忠義。即此是道。非忠義之",
    "X88n1646_052:0286a13": "外另有甚麼道也。但於忠義上一些也攙和不得。",
    "X88n1646_052:0286a14": "纔攙和一些子。便非天理。於道即有未盡也。佛菩",
    "X88n1646_052:0286a15": "薩之學如何是忠義。曰本來空是。如何是本來空。",
    "X88n1646_052:0286a16": "曰忠義是。當體即是一真實而已矣。即此是忠義。",
    "X88n1646_052:0286a17": "即此是道。亦非忠義之外另有甚麼道也。但於忠",
    "X88n1646_052:0286a18": "義上一些也污染不得。纔污染一些子便非真實。",
    "X88n1646_052:0286a19": "於道即有未盡也。予於道有聞而進之不勇者。坐",
    "X88n1646_052:0286a20": "忠義之心微故耳。忠義之微。坐為好名好色之念",
    "X88n1646_052:0286a21": "所汩而已。誓當上面截斷道學佛學。不留一元字",
    "X88n1646_052:0286a22": "脚。下面截斷好名好色。不留一元字脚。專提忠義",
    "X88n1646_052:0286a23": "二字為金剛寶杵。佛來一擊。魔來一擊。臨濟德山",
    "X88n1646_052:0286a24": "何有哉。大慧高峯何有哉。"
}