{
    "X85n1590_018:0209c08": "錦江禪燈卷第十八",
    "X85n1590_018:0209c10": "僧淵姓李。郪人。家本巨富。為巴蜀所稱。及師初誕。天",
    "X85n1590_018:0209c11": "雨銅錢于庭。家內合運。處處皆滿。父運錢疲勞。噓唱",
    "X85n1590_018:0209c12": "云止。錢不復下。倉內貯米。但及于半。忽滿溢出。親姻",
    "X85n1590_018:0209c13": "外內。莫不驚嘆其福。自少至長。志幹殊人。行則安徐。",
    "X85n1590_018:0209c14": "坐必跏趺。眼光外射。燄燄發越。容色玉潤。狀若赤銅。",
    "X85n1590_018:0209c15": "聲若洪鐘。響發林動。兩足輪相十角分明。二手九井",
    "X85n1590_018:0209c16": "紋理如畫。年十八。身長七尺。其父異之。稟命出家。二",
    "X85n1590_018:0209c17": "親送至城西康興寺落髮。今福緣寺是也。博尋明師。",
    "X85n1590_018:0209c18": "凡讀經論。經耳不忘。蘊括懷抱。奉戒守素。大布為衣。",
    "X85n1590_018:0209c19": "瓶鉢之外無所蓄積。與同寺毅法師交遊。二人乃蜀",
    "X85n1590_018:0209c20": "郡僧中英傑也。相隨入京。博採新異。有陟岵寺沙門",
    "X85n1590_018:0209c21": "僧寶。禪道幽深。帝王所重。便依學定。豁爾知津。經涉",
    "X85n1590_018:0209c22": "炎涼。詳覈詞義。師研精定道。毅博通經術。丘索艸隷。",
    "X85n1590_018:0209c23": "靡不留心。周武廢教。便還故寺。割東行房以為私宅。",
    "X85n1590_018:0209c24": "餘者供官。隋氏運開。更新締構。領匠伐木。連雨兩月。",
    "X85n1590_018:0210a01": "師執爐祈請。隨語便晴。造塔須金盤。又請地府。隨言",
    "X85n1590_018:0210a02": "即掘。應命藏開。用足餘金還歸本窟。詳斯福力。今古",
    "X85n1590_018:0210a03": "未聞。常給孤獨。不逆人意。遠近隨助。泉布若流。又以",
    "X85n1590_018:0210a04": "錦水江波沒溺者眾。便于南路欲架飛橋。纔扣此機。",
    "X85n1590_018:0210a05": "眾事咸集。昔諸葛武侯。指二江內。造七星橋。造三銕",
    "X85n1590_018:0210a06": "錞。長八九尺。徑三尺許。人號銕槍。擬打橋柱。用訖投",
    "X85n1590_018:0210a07": "江。須便祈祠。方可出水。師造新橋。將行豎柱。其錞自",
    "X85n1590_018:0210a08": "然浮水來至橋津。及橋成也。又自投水。道俗歌謠。于",
    "X85n1590_018:0210a09": "今逸耳。淵毅二師並為物軌。晨夕問法。無虧遺寄。毅",
    "X85n1590_018:0210a10": "以仁壽二年十二月十二日寅時。告弟子曰。三界無",
    "X85n1590_018:0210a11": "常。吾將逝矣。言終神謝福緣本住。春秋六十有九。師",
    "X85n1590_018:0210a12": "聞之憫然曰。毅師已往。我豈獨留。俄而遘疾。遺與同",
    "X85n1590_018:0210a13": "瘞。即以其月十四日亦化。春秋八十有四。至十七日。",
    "X85n1590_018:0210a14": "並窆于九里堂。刊石紀之于寺堂。陳子良為文。",
    "X85n1590_018:0210a15": "法進住益州緜竹縣響應山玉女寺。為輝禪師弟子。",
    "X85n1590_018:0210a16": "後于定法師所。受十戒。恭謹精誠。謙恪為務。唯業坐",
    "X85n1590_018:0210a17": "禪。寺後竹林。常于彼坐。有四獠虎。繞于左右。師語勿",
    "X85n1590_018:0210a18": "泄其機。後習水觀。家人取柴。見繩牀上有好清水。拾",
    "X85n1590_018:0210a19": "兩白石安著水中。師暮還寺。彌覺背痛。問其家人。汝",
    "X85n1590_018:0210a20": "安石子。師令明往可除此石。及旦。師仍禪定。家人還",
    "X85n1590_018:0210a21": "見清水如初。即除石子。其痛即愈。因爾習定。不出此",
    "X85n1590_018:0210a22": "山。",
    "X85n1590_018:0210a23": "慧熈益州[郫-卑+((白-日+田)/廾)]人。姓趙。童稚出家。善明篇韻。文筆宛而",
    "X85n1590_018:0210a24": "成章。與緜州震響寺榮智齊名。俱為沙彌。卓異翹秀。",
    "X85n1590_018:0210b01": "後與成都大石寺沙彌道微。連韻賦詩。微有言隙。因",
    "X85n1590_018:0210b02": "即屏絕人事。栖心禪業。年登受具。周聞經律。摘採英",
    "X85n1590_018:0210b03": "華。用為賞要。攝論雜心精搜至理。尤耽三論。是所觀",
    "X85n1590_018:0210b04": "門。嘗難基法師塵識義。初問以小乘。基以大乘通之。",
    "X85n1590_018:0210b05": "師笑曰。大無不攝。但失小宗。晚住州南空慧寺。立性",
    "X85n1590_018:0210b06": "孤貞。不羣諸偶。弊于食息。專想虗玄。一坐掩關二十",
    "X85n1590_018:0210b07": "餘日。眾以不食既久。恐損身命。假以餘詞曰。國家搜",
    "X85n1590_018:0210b08": "訪藝能甚急。今不食閉門。世人謂聖。願息流言。可時",
    "X85n1590_018:0210b09": "處眾。師懼矯飾。便開門進食。由是迄今將三十載。一",
    "X85n1590_018:0210b10": "身獨立。不畜侍人。一食而止。不受人施。有講便聽。夜",
    "X85n1590_018:0210b11": "宿本房。但坐牀心。兩頭塵合。自餘房地惟有一蹤餘",
    "X85n1590_018:0210b12": "並莓苔青絮。衣服弊惡。僅免風寒。冬則加衲。夏則布",
    "X85n1590_018:0210b13": "衣。以冬破衲。懸置梁上。有聞師名。就房參拜。迎逆接",
    "X85n1590_018:0210b14": "候。累日方見。時發幽問。吐言高迥。預有元席。皆共憚",
    "X85n1590_018:0210b15": "之。年九十卒。",
    "X85n1590_018:0210b16": "世瑜姓陳氏。住台州。父母早亡。傭作取濟。身形偉壯。",
    "X85n1590_018:0210b17": "長八尺三寸。希向佛理。無由而達。大業十二年。往緜",
    "X85n1590_018:0210b18": "州震響寺倫法師處出家。一食頭陀。勤苦如常。次往",
    "X85n1590_018:0210b19": "利州籍住寺。後至益州緜竹縣響應山。獨住多年。四",
    "X85n1590_018:0210b20": "猿供給。山果有信士姓母。過山。驚訝深山常燒薰陸",
    "X85n1590_018:0210b21": "沉水等香。行至山半。見兩人形青色。狀貌希奇。各負",
    "X85n1590_018:0210b22": "蓮華蔗芋而上。遂問其所往。云我供給禪師去。然居",
    "X85n1590_018:0210b23": "山三年。食米一石餘。六時行道。以猿鳥為侶。初唯一",
    "X85n1590_018:0210b24": "泉。後有三泉并出。貞觀元年。夢有四龍入懷。既覺大",
    "X85n1590_018:0210c01": "悟三論宗旨。遂往靈睿法師講下。所聞詞理。宛若舊",
    "X85n1590_018:0210c02": "識。尋則而覆述。便往緜州。住大施寺。後往崇樂寺。言",
    "X85n1590_018:0210c03": "欲遊方去。或曰。此即諸方也。復還大施。香氣滿室。坐",
    "X85n1590_018:0210c04": "處涌三金錢。師乃跏坐。手執爐而逝。有刺史劉德威。",
    "X85n1590_018:0210c05": "喜所未聞。作龕安之。三年不倒。春秋六十三矣。",
    "X85n1590_018:0210c06": "惠寬緜竹孝水楊氏子。父名瑋。係三洞先生五經博",
    "X85n1590_018:0210c07": "士。崇信道法。無敦釋教。緜梓益三州之人。每歲率送",
    "X85n1590_018:0210c08": "租米。投于瑋家。令保一年安吉。皆與符章而去。初瑋",
    "X85n1590_018:0210c09": "妻懷孕。而忽改易惡厭五辛。乃生一女。名為信相。性",
    "X85n1590_018:0210c10": "好閒靜。無緣嗜慾。瑋妻復懷姙。身極安隱。恒有異相。",
    "X85n1590_018:0210c11": "及其生時。母都不覺。如羊始達。尋有異香。總不啼叫。",
    "X85n1590_018:0210c12": "臂埀過膝。身恒香潔。不近腥臊。年五六歲。與姊信相。",
    "X85n1590_018:0210c13": "于靜處兀坐。二親怪問。答曰。佛來為說般若聖智法",
    "X85n1590_018:0210c14": "門。共姊評論法相。父是異道。不解其言。附口錄得二",
    "X85n1590_018:0210c15": "百餘紙。近有龍懷寺會法師。聞有奇相。至其家。父以",
    "X85n1590_018:0210c16": "示之。會曰。並合佛經。無所參錯。有異禪師。不知何來。",
    "X85n1590_018:0210c17": "于淨慧寺入火光三昧。召信相來。入此三昧。及至不",
    "X85n1590_018:0210c18": "入。云是火聚。禪師曰。何不以水滅之。信相即作水觀",
    "X85n1590_018:0210c19": "滅火而入。禪師騐知可為法器。勸令出家。父母婿家",
    "X85n1590_018:0210c20": "俱不許可。諸道俗宰官。出財贖之。因爾得度。姊與師",
    "X85n1590_018:0210c21": "同時出家。隨蜀王秀在益。請入城內。妃主為造精舍。",
    "X85n1590_018:0210c22": "鎮恒供養。有造功德須物者。燒香祈請。掘地獲金。無",
    "X85n1590_018:0210c23": "不充足。斯事非一。至于食飲。或一日三食。或經歲序",
    "X85n1590_018:0210c24": "不食。時人目之為聖尼。即今猶號聖尼寺也。師年十",
    "X85n1590_018:0211a01": "三。常樂獨坐。面無怒相。言常謙下。依空慧寺胤禪師。",
    "X85n1590_018:0211a02": "龍懷寺會闍黎座下。隨聞經律。一覧無遺。未聞之經。",
    "X85n1590_018:0211a03": "有難問者。皆為通之。初造龍懷寺。會有徒屬二百餘",
    "X85n1590_018:0211a04": "人。並令在役。唯放于師。有怨及者。會曰。斯人是吾本",
    "X85n1590_018:0211a05": "師。何得使作。昔周滅法。依相禪師隱于南山。",
    "X85n1590_018:0211a06": "智詵字惠成。徐州徐氏子。炫法師之弟也。少聰敏。有",
    "X85n1590_018:0211a07": "志節。在蜀遊學。務勤律肆。會周武陵法。因事入關。不",
    "X85n1590_018:0211a08": "果所期。遂隱南嶺。終南太白。形影相弔。有隋革命。光",
    "X85n1590_018:0211a09": "啟正法。招賁碩德。率先僧首。即于長安敷揚律藏。時",
    "X85n1590_018:0211a10": "益州蜀王秀。請師還蜀。及至之日。王自出迎。住法聚",
    "X85n1590_018:0211a11": "寺。道俗歸崇。寺設大齋。遐邇俱赴。師屏氣寂然。性不",
    "X85n1590_018:0211a12": "受施。不妄干物。後以人事甚繁。不時諠擾。乃辭入龍",
    "X85n1590_018:0211a13": "居山寺。幽栖深阻。軌迹不通。王數延出。師稱疾不起。",
    "X85n1590_018:0211a14": "時王意欲登劍閣。廓清井絡。王與師書。師答書請歸",
    "X85n1590_018:0211a15": "國化。便略答云。辱使至止。并以誠言。披閱循環。一言",
    "X85n1590_018:0211a16": "三復。文清淥水。理破秋毫。貧道戒行多闕。化術無方。",
    "X85n1590_018:0211a17": "宅身荒谷四十餘載。狎魚鳥以樵歌。習禪那思般若。",
    "X85n1590_018:0211a18": "以此卒歲。分填溝壑。不謂耆年有幸。運屬休明。伏惟",
    "X85n1590_018:0211a19": "相王殿下。德隆三古。道振百王。公肎攘臂而歸舊里。",
    "X85n1590_018:0211a20": "衣錦而旋本邑。百姓有再生之期。萬物起息肩之望。",
    "X85n1590_018:0211a21": "縉紳君子。捧玉帛而來儀。慷慨丈夫。委干戈而伏道。",
    "X85n1590_018:0211a22": "昔長卿返蜀。徒擅清文。鄧艾前來。未能偃武。公華陽",
    "X85n1590_018:0211a23": "甲族。井絡名家。捧日登朝。懷金問道。劍南長幼並俟",
    "X85n1590_018:0211a24": "來甦。豈藉微風。自然艸靡。其諸首領越境參迎。王得",
    "X85n1590_018:0211b01": "書示。返轡還蜀。軍眾先作禮曰。人物爭歸。律師之力",
    "X85n1590_018:0211b02": "也。以武德元年十月一日卒。而逝年八十矣。",
    "X85n1590_018:0211b03": "智炫成都徐氏子。初生。室有異光。少小出家。入京聽",
    "X85n1590_018:0211b04": "學數年。遂擅名京洛。學眾推崇。請令覆講。瓶瀉無遺。",
    "X85n1590_018:0211b05": "會周武帝廢佛乘。欲存道教。于是詔華野高僧。方岳",
    "X85n1590_018:0211b06": "道士。大集京師。于太極殿。陳設高座。帝自躬臨。勅道",
    "X85n1590_018:0211b07": "士先登。道士張賓為首。登高唱言曰。原夫大道清虗。",
    "X85n1590_018:0211b08": "淳一無雜。祈恩請福。上通天曹。白日昇仙。壽與天地",
    "X85n1590_018:0211b09": "同畢。風教先被中夏。無始無終。含生賴之以得長生。",
    "X85n1590_018:0211b10": "洪恩厚利。不可校量。豈知佛法虗幻。言過其實。不容",
    "X85n1590_018:0211b11": "本土。客寓中華。百姓無知。信其詭說。今日欲定臧否。",
    "X85n1590_018:0211b12": "可出頭來看。襄城公何妥。自行如意。座首少林寺等",
    "X85n1590_018:0211b13": "行禪師。發憤而起。諸僧止之曰。今日事大。天帝在此。",
    "X85n1590_018:0211b14": "不可造次。知禪師為佛法大海。然應對之間。復須機",
    "X85n1590_018:0211b15": "辯。眾共謀議。若非蜀炫。無以對揚。共推如意。以將付",
    "X85n1590_018:0211b16": "炫。炫既為眾所推。又忿張賓浪語。安庠而起。徐昇論",
    "X85n1590_018:0211b17": "座。坐定。執如意謂張賓曰。先生向者所陳。大道清虗。",
    "X85n1590_018:0211b18": "淳一無雜。又云風教先被中夏者。未知風教起自何",
    "X85n1590_018:0211b19": "時。道教于何處說。又言佛法不容本土客寓中華。可",
    "X85n1590_018:0211b20": "辯道是何時生。佛是何時出。賓曰。聖人出世。有何定",
    "X85n1590_018:0211b21": "時。說教興行。有何定處。道教舊來本有。佛法近自西",
    "X85n1590_018:0211b22": "來。炫曰。若言無時。亦應無出。若無定處。亦應無說。舊",
    "X85n1590_018:0211b23": "來本有。非復清虗。上請天曹。豈得無雜。壽與天地同",
    "X85n1590_018:0211b24": "畢。豈得無始無終。賓曰。道人浪語。為前王無識。留汝",
    "X85n1590_018:0211c01": "等輩。得至于今。今日聖帝。盡須殺却。帝惡其理屈。令",
    "X85n1590_018:0211c02": "舍人謂之曰。賓師且下。賓既退。帝自昇高座言曰。佛",
    "X85n1590_018:0211c03": "法中有三種不淨。納耶輸陀羅。生羅睺羅。此主不淨。",
    "X85n1590_018:0211c04": "一也。經律中。許僧受食三種淨肉。此教不淨。二也。僧",
    "X85n1590_018:0211c05": "多造罪過。好行婬泆。佛在世時。徒眾不和。遞相攻伐。",
    "X85n1590_018:0211c06": "此眾不淨。三也。主法眾俱不淨。朕意將除之。以息虗",
    "X85n1590_018:0211c07": "幻。道法中無此事。朕將留之。以助國化。顧謂炫法師",
    "X85n1590_018:0211c08": "曰。能解此三難。真是好人。炫應聲謂曰。陛下所陳。並",
    "X85n1590_018:0211c09": "引經論。誠非謬言。但見道法之中三種不淨。又甚于",
    "X85n1590_018:0211c10": "此。按天尊處紫微宮。恒侍五百童女。此主不淨。甚于",
    "X85n1590_018:0211c11": "耶輸陀羅之一人。道士教中。章醮請福之時。必須鹿",
    "X85n1590_018:0211c12": "脯百柈。清酒十斛。此教不淨。又甚于三種淨肉。道士",
    "X85n1590_018:0211c13": "罪過。代代皆有。千古亂常。姜斌犯法。此又甚于眾僧。",
    "X85n1590_018:0211c14": "僧眾自造罪過。乃言佛法可除。猶如至尊享國。嚴設",
    "X85n1590_018:0211c15": "科條。不妨逆子叛臣相繼而出。豈以臣逆子叛。遂欲",
    "X85n1590_018:0211c16": "空于大寶之位耶。大寶之位。固不可以臣子叛逆而",
    "X85n1590_018:0211c17": "空。佛法正真。豈得以眾僧犯罪而廢。炫雅調抑揚。言",
    "X85n1590_018:0211c18": "音朗潤。雖處大節。曾無懼顏。帝愕然。良久謂炫曰。所",
    "X85n1590_018:0211c19": "言天尊侍五百童女。出何經。炫曰。出道三皇經。帝曰。",
    "X85n1590_018:0211c20": "三皇經何曾有此語。炫曰。陛下自不見。非是經上無",
    "X85n1590_018:0211c21": "文。今欲廢佛存道。猶如以庶代嫡。帝動色而下。因入",
    "X85n1590_018:0211c22": "內。羣臣僧眾皆驚曰。語觸天帝。何以自保。(以周武非嫡故)炫",
    "X85n1590_018:0211c23": "曰。主辱臣死。就戮如歸。有何可懼。乍可早亡遊神淨",
    "X85n1590_018:0211c24": "土。豈與無道之君。同生于世乎。眾皆壯其言。明旦出",
    "X85n1590_018:0212a01": "敕。二教俱廢。仍相器重。許以婚姻。期以共政。法師志",
    "X85n1590_018:0212a02": "操逾厲。與同學三人。走赴齊都。時周齊之界。皆被槍",
    "X85n1590_018:0212a03": "布棘。彼有富老。姓張。鋪氈三十里。令炫得過至齊。盛",
    "X85n1590_018:0212a04": "為三藏。名振東國。武帝破鄴。先遣追求。帝弟越王。宿",
    "X85n1590_018:0212a05": "與法師厚善。恐帝肆怒。橫加異責。乃鞭背成痕。俗服",
    "X85n1590_018:0212a06": "將見。越王先為言曰。臣恨其逃命。已杖六十。令脫衣",
    "X85n1590_018:0212a07": "見帝。帝變色曰。恐其懷慚遠逝。以至死亡。所以急追",
    "X85n1590_018:0212a08": "元無害意。責越王曰。大丈夫。何得以杖捶相辱。待遇",
    "X85n1590_018:0212a09": "彌厚。與還京師。武帝崩。隋文作相。大弘佛法。兩都歸",
    "X85n1590_018:0212a10": "趣一人而已。歲景將秋。懷土興念。又以蜀川迥遠。奧",
    "X85n1590_018:0212a11": "義未宣。援首西歸。心存敷暢。蜀王秀未之知也。時長",
    "X85n1590_018:0212a12": "史周宣明。入朝赴考。隋文帝謂之曰。炫法師安和耶。",
    "X85n1590_018:0212a13": "宣明驚惶。莫知所對。文帝曰。一國名僧。卿遂不識。何",
    "X85n1590_018:0212a14": "成檢校。宣明稽首陳謝死罪。及還。先往寺參禮。寺舊",
    "X85n1590_018:0212a15": "在東。逼于苑囿。又是鄱陽王塟母之所。其王至孝。故",
    "X85n1590_018:0212a16": "名孝愛寺。宣明供養無闕。至大鄴改為福勝寺。法師",
    "X85n1590_018:0212a17": "宣揚覺倦。入隱三學山。觸目多感。遂遊山詩曰。秀嶺",
    "X85n1590_018:0212a18": "接重煙。嶔岑上半天。絕巖低更舉。危峯斷復連。側石",
    "X85n1590_018:0212a19": "傾斜澗。迴流瀉曲泉。野紅知艸凍。春來鳥自傳。樹錦",
    "X85n1590_018:0212a20": "無機織。猿鳴詎假弦。葉密風難度。枝疎影易穿。抱袠",
    "X85n1590_018:0212a21": "依閑沼。策杖戲荒田。遊心清漢表。置想白雲邊。榮名",
    "X85n1590_018:0212a22": "非我顧。息意且蕭然。年一百二歲。不病而卒。",
    "X85n1590_018:0212a23": "道會犍為武陽史氏子。初出家。住益州嚴遠寺。氣宇",
    "X85n1590_018:0212a24": "高簡。雅調逸羣。四方道俗旦夕參候。猶以蜀門小陿。",
    "X85n1590_018:0212b01": "聞見非廣。乃入京詢訪。經十餘年。經論史籍。博究宗",
    "X85n1590_018:0212b02": "領。還蜀欲大開釋教。導引後銳。時屬亂離。不果心行。",
    "X85n1590_018:0212b03": "會皇運初興。率先招撫。詹俊李袞首途巴蜀。師上疏",
    "X85n1590_018:0212b04": "曰。會弟性不肖。家風失墜。封爵雖除。詔敕猶在。門生",
    "X85n1590_018:0212b05": "故吏。子孫成列。並奮臂切齒。思効力用。即日劍門雖",
    "X85n1590_018:0212b06": "啟。巫峽負固。師請躬率徒隸。振錫啟途。折簡宣威。開",
    "X85n1590_018:0212b07": "懷納款。軍無矢石之勞。主有待成之逸。此亦一時之",
    "X85n1590_018:0212b08": "利也。惟公圖之。為使淹留。遂不行于時。國初僧尼道",
    "X85n1590_018:0212b09": "士。所在多度。有道士宋冀。是彼梁棟。于隆山縣。新立",
    "X85n1590_018:0212b10": "道觀。屋宇成就。置三十人。師經總管段倫陳牒。改觀",
    "X85n1590_018:0212b11": "為寺。其郭內住者。並是道宗。不伏移改。囑安撫大使",
    "X85n1590_018:0212b12": "李襲譽。巡察州縣。師以事達。乃引兵過城。四面鳴鼓。",
    "X85n1590_018:0212b13": "一時驅出。舉宗怨訴。噂誻街衢。師曰。未能令天下改",
    "X85n1590_018:0212b14": "觀為寺。此之一所終不可奪。遂依立寺。至今不毀。武",
    "X85n1590_018:0212b15": "皇登遐。入京朝觀。因與琳師。同修辨正。有安州暠師。",
    "X85n1590_018:0212b16": "在蜀弘講。人有嫉者。表奏云反。又述法會覘候消息。",
    "X85n1590_018:0212b17": "遂被拘執。身雖在獄。言笑如常。為諸在獄講釋經論。",
    "X85n1590_018:0212b18": "經春至冬。諸僧十數。衣服繿縷。不勝寒酷。京師有無",
    "X85n1590_018:0212b19": "盡藏。恒施為事。師致書曰。自如來潛影西國。千有餘",
    "X85n1590_018:0212b20": "年。正法東流五百許載。雖復赤髭青眼。大開方便之",
    "X85n1590_018:0212b21": "門。白脚漆身。廣示歸依之路。猶未出于苦海。尚陸沉",
    "X85n1590_018:0212b22": "于險道。況五眾名僧。四禪教首。頭陀聚落。唯事一餐。",
    "X85n1590_018:0212b23": "宴坐林中。但披三納。加以無緣之慈。想升錘以代鴿。",
    "X85n1590_018:0212b24": "履不輕之行。思振錫以避蟲。今有精勤法子。清淨沙",
    "X85n1590_018:0212c01": "門。橫被囚拘。實非其罪。遂使重關早落。睹獄吏而魂",
    "X85n1590_018:0212c02": "飛。清室晚開。見刑官而思盡。嚴風旦洒。穿襟與中露",
    "X85n1590_018:0212c03": "俱飄。繁霜夜零。寒心與死灰同殪。若竟不免溝壑。抑",
    "X85n1590_018:0212c04": "亦仁者所恥。書達。即送裘鞋給之。及事釋還鄉。三輔",
    "X85n1590_018:0212c05": "名僧。送出郭門。師與諸遠僧別詩曰。去住俱為客。分",
    "X85n1590_018:0212c06": "悲損性情。共作無期別。旹能訪死生。道俗聞者。皆墮",
    "X85n1590_018:0212c07": "淚。",
    "X85n1590_018:0212c08": "植相梓潼涪。郝氏子。甞任巴西郡吏。太守鄭貞。令師",
    "X85n1590_018:0212c09": "賣獻物。下揚都見梁祖。王公祟敬三寶。便願出家。及",
    "X85n1590_018:0212c10": "還上蜀。決誓。家屬并同妻子。既同師志。一旹翦落出",
    "X85n1590_018:0212c11": "家。于梁大同中。專習苦行。一食常坐。正心佛理。以命",
    "X85n1590_018:0212c12": "自期。南武都。今孝水縣也。有法愛道人。高衒道術。師",
    "X85n1590_018:0212c13": "往觀之。愛于夕中。以呪力現大神。身著衣冠。容相瑰",
    "X85n1590_018:0212c14": "偉。來舉繩床。離地四五尺。便誦戒。神即馳去。斯須復",
    "X85n1590_018:0212c15": "來舉床。僅動一角。如前復去。俄爾又來在師前立。師",
    "X85n1590_018:0212c16": "正意貞白。初無微動。尋爾復去。于屋頭現面。舍棟破",
    "X85n1590_018:0212c17": "裂。其聲甚大。師亦無懼。神見不動。便來禮拜。求哀懺",
    "X85n1590_018:0212c18": "悔。至旦語愛曰。汝所重者。此是邪術。非正法也。可捨",
    "X85n1590_018:0212c19": "之。師往益聽講。以生在邊鄙。言頗涉俗。雖遭輕誚。亡",
    "X85n1590_018:0212c20": "懷在道。都不忤意。又因行路寄宿道館。道士素聞師",
    "X85n1590_018:0212c21": "名。恐化徒屬。拒不延之。其夜羣虎遶院相吼。道士等",
    "X85n1590_018:0212c22": "通夕不安。及明追之。從受菩薩戒焉。又曾行弘農。水",
    "X85n1590_018:0212c23": "側見人垂釣。師勸止之不從。即唾水中。忽有大蛇。擎",
    "X85n1590_018:0212c24": "頭四顧。來趣釣者。因即歸命。投師出家。旹梁道漸衰。",
    "X85n1590_018:0213a01": "而涪土軍動。與彖法師。分飛異域。彖入靜林山。師入",
    "X85n1590_018:0213a02": "青城山。聚徒集業。梁王蕭撝素相欽重。供給獠民。以",
    "X85n1590_018:0213a03": "為營理。未暇經始。便感重疾。知命不救。謂弟子曰。常",
    "X85n1590_018:0213a04": "願生淨土。而無勝業。雖不生三塗。亦不生天堂。還生",
    "X85n1590_018:0213a05": "涪土作沙門也。汝等努力行道。方與吾會。跏坐儼然",
    "X85n1590_018:0213a06": "奄便遷化。時年三十有四。",
    "X85n1590_018:0213a07": "僧林吳人。深有德素。行能動物。梁大同中。上蜀至潼。",
    "X85n1590_018:0213a08": "州城西北百四十里。有豆圌山。上有神祠。土民敬之。",
    "X85n1590_018:0213a09": "每往祭謁。師往居之。禪默累日。忽有大蟒。縈繩床前。",
    "X85n1590_018:0213a10": "舉頭如揖讓者。師為授三歸。受已便去。自爾安怗。卒",
    "X85n1590_018:0213a11": "無灾異。其山北涪水之陽。素來無猿。師自栖託已來。",
    "X85n1590_018:0213a12": "便有兩頭。依師而住。有見度水而來。及師出門。猿還",
    "X85n1590_018:0213a13": "泅渡而去。如此非一。年月淹久。孚乳產生。乃有數十。",
    "X85n1590_018:0213a14": "有時送師至龍門口。竚望而返。後往赤水巖。有敝寺。",
    "X85n1590_018:0213a15": "屋宇並摧。祇有基址。便即露坐。有虎蹲于師前。低目",
    "X85n1590_018:0213a16": "而視。師乃為說法。良久便去。爾後孤遊雄悍。不避惡",
    "X85n1590_018:0213a17": "獸。常行仁濟。感化者多。末卒于潼郡。",
    "X85n1590_018:0213a18": "道仙一名僧仙。康居國人。以遊賈為業。梁周之際。往",
    "X85n1590_018:0213a19": "來吳蜀。江海上下。集積珠寶。故其所獲貲貨。乃滿兩",
    "X85n1590_018:0213a20": "船。時或計者云。直錢數十萬貫。既懷寶填委。貪附彌",
    "X85n1590_018:0213a21": "深。唯恨不多取驗吞海。行賈達于梓州新城郡牛頭",
    "X85n1590_018:0213a22": "山。值僧達禪師說法曰。生死長久。無愛不離。自身尚",
    "X85n1590_018:0213a23": "爾。況復財物。師初聞之。欣勇內發。深思惟曰。吾于生",
    "X85n1590_018:0213a24": "多貪。志慕積聚。向聞正法。此說極乎。若失若離。要必",
    "X85n1590_018:0213b01": "當爾。不如沉寶江中。出家離著。索然無擾。豈不樂哉。",
    "X85n1590_018:0213b02": "即沉一船深江之中。又欲更沉。眾共止之。令修福業。",
    "X85n1590_018:0213b03": "師曰。終為紛擾。勞苦自他。即又沉之。便辭妻子。又見",
    "X85n1590_018:0213b04": "達房。凝水滉漾。知入定。信心更重。投灌口山竹林寺",
    "X85n1590_018:0213b05": "而出家。初髮落日。對眾誓曰。如不得道。不出此山。即",
    "X85n1590_018:0213b06": "迥絕人蹤。結宇巖曲。禪學之侶。相次屯焉。每覧經卷。",
    "X85n1590_018:0213b07": "始開見佛在某處。無不哽咽。我何不值。但見遺文。如",
    "X85n1590_018:0213b08": "是挺卓不羣。或有造問學。皆以善權答對。冥符正法。",
    "X85n1590_018:0213b09": "自初入定。一坐四五日。率以為恒。有時預告。明有客",
    "X85n1590_018:0213b10": "至。皆如其說。梁始興王澹。褰帷三蜀。禮以師敬。携至",
    "X85n1590_018:0213b11": "陝服沮曲。以天監十六年。至青溪山。有終焉之志。便",
    "X85n1590_018:0213b12": "薙艸止容繩床。于時道館祟敞。巾褐紛盛。屢相呵斥。",
    "X85n1590_018:0213b13": "甚寄憂心。師乃宴如。曾無屑屑之意。一夕道士忽見",
    "X85n1590_018:0213b14": "東岡火發。恐野火焚害師。各執水器來救。見師方坐。",
    "X85n1590_018:0213b15": "大火猛燄洞然。咸歎火光神德。道士李學祖等。捨田",
    "X85n1590_018:0213b16": "造像。寺塔歘成。遠近歸信。十室而九。州刺史鄱陽王",
    "X85n1590_018:0213b17": "恢。躬禮敬而受其法。天監末。始興王冥感。于梁泰寺。",
    "X85n1590_018:0213b18": "造四天王。每六齋晨。常設淨供。師後赴會。四王頂上",
    "X85n1590_018:0213b19": "放五色光。師所執爐自然煙發。太尉陸法和。昔微賤",
    "X85n1590_018:0213b20": "日。數載在山。供師給使。僧有肆責者。師曰。此乃三台",
    "X85n1590_018:0213b21": "貴公。何緣罵辱。俱不測其貴也。和果遂昇袞服。師或",
    "X85n1590_018:0213b22": "勞疾。見縹衣童子。從青溪水出。椀盛妙藥。跪而進服。",
    "X85n1590_018:0213b23": "無幾便愈。居山二十八年。復遊井絡。化道大行。旹遭",
    "X85n1590_018:0213b24": "酷旱。百姓請祈。師即往龍穴。以杖扣門。數曰眾生何",
    "X85n1590_018:0213c01": "為嗜睡如此。語已登遐。即玄雲四合。大雨滂注。民賴",
    "X85n1590_018:0213c02": "斯澤。咸來禱賽。欽若天神。有須舍利。即為祈請。應念",
    "X85n1590_018:0213c03": "即至。如其所須。",
    "X85n1590_018:0213c04": "香闍黎者莫測其來。以梁初至益州青城山飛赴寺。",
    "X85n1590_018:0213c05": "欣然有終志。時俗每至三月三日。必往山遊賞。多將",
    "X85n1590_018:0213c06": "酒肉共相酣樂。師常勸喻。竟無改移。次年三月亦如",
    "X85n1590_018:0213c07": "前集。例坐已了。師令人于座穿坑方丈。人莫知意。謂",
    "X85n1590_018:0213c08": "人曰。檀越等恒自飲噉。未曾與我。今日為眾須飡一",
    "X85n1590_018:0213c09": "頓。諸人爭奉肴酒。隨得隨盡。若填巨壑。識者怪之。至",
    "X85n1590_018:0213c10": "晚曰。我大醉飽。扶我就坑。不爾污地。及至坑所。張口",
    "X85n1590_018:0213c11": "大吐。雞肉出口即能飛鳴。羊肉出口即馳走。酒食亂",
    "X85n1590_018:0213c12": "出。將欲滿坑。魚[魚*(一/旦)]鵝鴨游泳交錯。眾咸驚嗟。誓斷辛",
    "X85n1590_018:0213c13": "殺。迄今酒肉永絕上山。此師之德風猶存。益州別駕",
    "X85n1590_018:0213c14": "羅研。朝梁。誌公謂曰。益州香貴賤。答曰甚賤。初不知",
    "X85n1590_018:0213c15": "是人也。誌曰。既為人所賤。何為久留。研亦不測此語。",
    "X85n1590_018:0213c16": "或曰。想是青城香闍黎也。遂往山具述。師曰。檀越遠",
    "X85n1590_018:0213c17": "來。固非虗說。其夜便化弟子等。營墓將殯。怪棺太輕。",
    "X85n1590_018:0213c18": "及開。止見几杖而已。",
    "X85n1590_018:0213c19": "益州多寶寺猷禪師[林/心]道人楊氏子。勤讀誦。四十餘",
    "X85n1590_018:0213c20": "年。日夕不捨。房後院壁。圖九想變。露置繩床。椶被覆",
    "X85n1590_018:0213c21": "上。晝依僧例。夜則寢中。亘一日方出一食。如是漸增",
    "X85n1590_018:0213c22": "七日方食。僧以為常。弗之怪也。如此又經二十餘年。",
    "X85n1590_018:0213c23": "忽經一月而不出者。不畜侍人。僉議。不出祇是入定。",
    "X85n1590_018:0213c24": "不勞看之。忽一夜風雨盛。畫壁廊倒。及旦。眾往視之。",
    "X85n1590_018:0214a01": "試撥棕被。一無所見。唯繩床坐褥存焉。",
    "X85n1590_018:0214a02": "僧度不知何人。去來邑野。略無定所。時人號為狂人。",
    "X85n1590_018:0214a03": "周趙王在益州。有[郫-卑+((白-日+田)/廾)]民。與王厚便欲反。或有告者。王",
    "X85n1590_018:0214a04": "未之信。至旦。[郫-卑+((白-日+田)/廾)]兵果至。王厚者為主。在城西大街。方",
    "X85n1590_018:0214a05": "床大坐。時師乃戴皮靴一隻。從城西遺糞而走。至盤",
    "X85n1590_018:0214a06": "陀塔。棄靴而迴。眾怪之。而莫測也。又復將反者。以紙",
    "X85n1590_018:0214a07": "筆請師定吉凶。便操筆作州度兩字。反者喜曰。州度",
    "X85n1590_018:0214a08": "與我。斯為吉也。擇曰。彼往我亡。我往彼亡。重必尅之。",
    "X85n1590_018:0214a09": "時趙王據西門樓。令精兵三千騎往。始交即退。隨後",
    "X85n1590_018:0214a10": "殺之。至盤陀。斬[郫-卑+((白-日+田)/廾)]兵千餘人。今塔東特高者是。于後",
    "X85n1590_018:0214a11": "方騐師戴皮相。皮[郫-卑+((白-日+田)/廾)]聲同。遺糞而走。散于塔地。所言",
    "X85n1590_018:0214a12": "州度(徒各切)反即斫頭。目前取騐。定後人聞于王。遣人",
    "X85n1590_018:0214a13": "四追。遂失所在。",
    "X85n1590_018:0214a14": "衛元嵩益州成都人。少出家。為亡名法師弟子。聰頴",
    "X85n1590_018:0214a15": "不偶。甞以夜靜侍傍曰。世人洶洶。貴耳賤目。即知皁",
    "X85n1590_018:0214a16": "白。其可德哉。名曰。汝欲名聲。若不佯狂。不可德也。師",
    "X85n1590_018:0214a17": "心然之。遂佯狂漫走。人逐成羣。觸物摛詠。周歷二十",
    "X85n1590_018:0214a18": "餘年。亡名入關。移住野安。自制琴聲。為天女怨心風",
    "X85n1590_018:0214a19": "弄。有傳其聲者。甞謂兄曰。蜀土狹小。不足展懷。欲遊",
    "X85n1590_018:0214a20": "上京。與國土抗對。兄意如何。兄曰。當今王褒庾信。名",
    "X85n1590_018:0214a21": "振四海。汝何所知。自取折辱。答曰。彼多讀書。自為文",
    "X85n1590_018:0214a22": "什。至于天才大略。非其分也。兄但聽看。即輕爾造關。",
    "X85n1590_018:0214a23": "為無過所。乃著俗服。關中却迴。防者執之。師詐曰。我",
    "X85n1590_018:0214a24": "是長安于長公家人。欲逃往蜀耳。關家迭送至京。于",
    "X85n1590_018:0214b01": "公曾在蜀。與師交遊。而忽得相見。不勝其優。高貴名",
    "X85n1590_018:0214b02": "士靡所不詣。即上廢佛教。自此還俗。周祖納其言。又",
    "X85n1590_018:0214b03": "與道士張賓。密加扇惑。帝信而不猜。便行屏削。師制",
    "X85n1590_018:0214b04": "千字詩。略云。龍首青煙起。長安一代丘。是也。並符讖",
    "X85n1590_018:0214b05": "緯。事後曉之。隋開皇八年。京兆杜祈死。三日而穌云。",
    "X85n1590_018:0214b06": "見閻羅王。問曰。卿父曾作何官。曰臣父在周。為司命",
    "X85n1590_018:0214b07": "上士。王曰。若然錯追。可速放去。然卿識周武帝不。答",
    "X85n1590_018:0214b08": "曰。曾任左武侯司法。恒在階陛。甚識。王曰。可往看汝",
    "X85n1590_018:0214b09": "武帝去。一吏引至一處。門牕椽瓦。並是銕作。於銕牕",
    "X85n1590_018:0214b10": "中。見一人極瘦。身作銕色。著銕枷鎖。祈見泣曰。大家",
    "X85n1590_018:0214b11": "何因苦困乃爾。答曰。我大遭苦困。汝不見耳。今得至",
    "X85n1590_018:0214b12": "此。大是快樂。祈曰。作何罪業。受此苦困。答曰。汝不知",
    "X85n1590_018:0214b13": "耶。我以信衛元嵩言。毀廢佛法。故受此苦。祈曰。大家",
    "X85n1590_018:0214b14": "何不注引衛元嵩來。帝曰。我尋注之。然曹司處處搜",
    "X85n1590_018:0214b15": "求。乃遍三界。云總不見。若伊朝來。我暮得脫。何所更",
    "X85n1590_018:0214b16": "論。卿還語世間人。為元嵩作福。早來相救。如其不至。",
    "X85n1590_018:0214b17": "解脫無期。祈穌不忘冥事。勸起福助云。",
    "X85n1590_018:0214b18": "尚圓姓陳。廣漢雒人。出家以呪術救物。梁武陵王蕭",
    "X85n1590_018:0214b19": "紀。宮中鬼怪。魅諸婇女。或歌或哭。紛然亂舉。王乃令",
    "X85n1590_018:0214b20": "善射者控弦擬之。鬼乃現形。即放箭射鬼。便遙接還",
    "X85n1590_018:0214b21": "返擲人。久而不已。聞師持呪。請入宮中。諸鬼競前作",
    "X85n1590_018:0214b22": "諸變現。龍蛇百獸。倏忽前後。在空在地。怪變多端。師",
    "X85n1590_018:0214b23": "安坐告曰。汝小家鬼。何因敢入王宮。能變我身。饒變",
    "X85n1590_018:0214b24": "萬種。祇是小鬼。爾等住聽我一言。諸鬼合掌住立。師",
    "X85n1590_018:0214c01": "始發云南無佛陀。鬼皆失所。自爾安靜。武帝聞召。大",
    "X85n1590_018:0214c02": "蒙賞遇。值梁覆擾。師行至蜀。所有痛惱因之護衛。年",
    "X85n1590_018:0214c03": "八十一。終所住治城。",
    "X85n1590_018:0214c04": "涪州想思寺無相禪師不知何來。忽至山寺。不異恒",
    "X85n1590_018:0214c05": "人。其寺在涪州上流大江水北崖側。有銘方五尺許。",
    "X85n1590_018:0214c06": "字如掌大。都不可識。下有佛迹。相去九尺。長三尺許。",
    "X85n1590_018:0214c07": "蹈石如泥。道俗敬重。相以一時渡水無船。乃以鉢安",
    "X85n1590_018:0214c08": "水中曰。何為常擎汝。汝可自渡。便取芭蕉葉搭水。立",
    "X85n1590_018:0214c09": "上而渡。鉢隨後來。須臾達岸。時採樵者。見之相語。師",
    "X85n1590_018:0214c10": "覺便辭去。徒眾苦留不住。至水邊入船。諸人禮請。不",
    "X85n1590_018:0214c11": "與篙檝。乃捉船舷直渡。不顧而去。莫測所往。",
    "X85n1590_018:0214c12": "童進緜州李氏子。出家之後。不拘禮度。唯樂飲酒。謂",
    "X85n1590_018:0214c13": "人曰。將瓶等身而灌滿。師猶未醉。甞以酣醉狂歌。遺",
    "X85n1590_018:0214c14": "尿臰穢。眾共非之。有識者曰。凡聖難測。會周武東征。",
    "X85n1590_018:0214c15": "云須毒藥。敕瀘州營造置監吏力科獠採藥。蝮頭銕",
    "X85n1590_018:0214c16": "猩鬵根大蜂野葛鴆羽等數十種。釀以銕瓮。藥成。著",
    "X85n1590_018:0214c17": "皮衣。琉璃障眼。方得近之。不爾。氣衝成瘡致死。藥著",
    "X85n1590_018:0214c18": "人畜。肉穿便死。師聞之往彼監所。官人弄曰。能飲一",
    "X85n1590_018:0214c19": "盃。豈非酒士。師曰。得一升解酲。官曰。任飲多少。何論",
    "X85n1590_018:0214c20": "一升。便取銕杓于藥瓮中。取一杓飲之。言謔自若。都",
    "X85n1590_018:0214c21": "不為患。道士等聞皆來看。師又舉一杓以勸之。皆遠",
    "X85n1590_018:0214c22": "走避。或曰。此乃故殺人。何得無罪。師曰。無所苦。藥進",
    "X85n1590_018:0214c23": "自飲。有誰相勸。乃噫曰。今日得一醉。臥方石上。俄爾",
    "X85n1590_018:0214c24": "遺尿。所著石皆碎。良久睡覺。精爽如常。隋初無疾而",
    "X85n1590_018:0215a01": "終。弟子檢校。衣服床褥。皆香潔非常。",
    "X85n1590_018:0215a02": "富上者莫測何許人。恒依益州淨德寺宿。埋一大笠",
    "X85n1590_018:0215a03": "在路。晝日兀坐讀經。人雖去來。不喚令施。有擲錢者。",
    "X85n1590_018:0215a04": "亦不呪願。每于靜路。不入鬧中。狀如五十。雖在多年。",
    "X85n1590_018:0215a05": "過無所獲。有信心者曰。城西城北。人稠施多。在此何",
    "X85n1590_018:0215a06": "為。答曰。一錢兩錢。足養身命。復用多為。陵州刺史趙",
    "X85n1590_018:0215a07": "仲舒。乃三代之酷吏也。甚無信敬。聞故往試。騎馬直",
    "X85n1590_018:0215a08": "過。佯墮貫錢。師但讀經。目未曾顧。去遠。舒令取錢。師",
    "X85n1590_018:0215a09": "亦不顧。舒乃返來曰。你見我錢墮地以不。曰見。問曰。",
    "X85n1590_018:0215a10": "錢今何在。曰見一人拾將去。舒曰。你終日在路。唯乞",
    "X85n1590_018:0215a11": "一錢。豈有貫錢在地。而不取耶。見人將去。何不止之。",
    "X85n1590_018:0215a12": "答曰。非貧道物。何為浪認。仲舒曰。我欲須你身上袈",
    "X85n1590_018:0215a13": "裟。師曰。公能將去。復有與者。即叠授與。仲舒下馬禮",
    "X85n1590_018:0215a14": "謝曰。弟子周朝人。官歷三代。大與眾僧往還。少有不",
    "X85n1590_018:0215a15": "貪者。聞名故謁。本非惡意。請往陵州。師曰大善。然貧",
    "X85n1590_018:0215a16": "道廣欲結緣。願公助國安撫。即是長見受供養也。舒",
    "X85n1590_018:0215a17": "辭歎曰。僧中有人。不可輕慢。爾後不見。益州人薊相",
    "X85n1590_018:0215a18": "者。從揚州還見之。亦埋笠路側。顏狀如常。",
    "X85n1590_018:0215a19": "德山不知何許人。一日厭世。棄妻子入山修道。鬚髮",
    "X85n1590_018:0215a20": "不暇削。衣食不暇給。唯息緣靜念。為悟自性。人莫知",
    "X85n1590_018:0215a21": "其觀行。視其相狀。如得定者。時遊化竹林龍池。開悟",
    "X85n1590_018:0215a22": "道俗。以清簡為本。每云。煩亂之法。道俗同弊。故政煩",
    "X85n1590_018:0215a23": "則國亂。心煩則意亂。水清則魚石可見。神清則想倒",
    "X85n1590_018:0215a24": "可識。學清簡者。尚自諠煩。況在亂使。焉可道哉。",
    "X85n1590_018:0215b01": "慧琳緜州神泉薛氏子。以隋初。隱于建明寺。清虗守",
    "X85n1590_018:0215b02": "靜。與物不羣。寺有塑像。常勤供養。像為生鬚三十六",
    "X85n1590_018:0215b03": "莖。大業末年。掃一古墳。豎二竹竿。云是天眼。後忽拔",
    "X85n1590_018:0215b04": "一云。弘農揚為魔所㧞也。不久義寧嗣曆。有時著複",
    "X85n1590_018:0215b05": "衣。夏坐墳上。日雖炎赫。身無熱狀。口雖涉道。形同于",
    "X85n1590_018:0215b06": "俗。言談之次。以理居先。雒縣先有育王浮圖。師忽一",
    "X85n1590_018:0215b07": "時歷村。借車三百乘云。欲向雒縣迎浮圖于此安置。",
    "X85n1590_018:0215b08": "未經旬日。遂被火燒。武德年中。潛伏艸野。人莫知也。",
    "X85n1590_018:0215b09": "彼有楊祜師。不測何人。直往艸中相見。曾生未面。宛",
    "X85n1590_018:0215b10": "若舊朋。各云。別來八百年矣。曾為人呪病得差。病者",
    "X85n1590_018:0215b11": "令女賷裙以施。女遂留衣送直。師遙見謂曰。但將裙",
    "X85n1590_018:0215b12": "來。我不須錢。女驚其聖。以貞觀四年。示從物故。",
    "X85n1590_018:0215b14": "錦江禪燈卷第十八"
}