{
    "T16n0687_001:0780b02": "No. 687",
    "T16n0687_001:0780b03": "佛說孝子經",
    "T16n0687_001:0780b05": "失譯人名今附西晉錄",
    "T16n0687_001:0780b06": "佛問諸沙門：「親之生子，懷之十月，身為重",
    "T16n0687_001:0780b07": "病；臨生之日，母危父怖，其情難言。既生之",
    "T16n0687_001:0780b08": "後，推燥臥濕，精誠之至，血化為乳，摩拭澡",
    "T16n0687_001:0780b09": "浴，衣食教詔，禮賂師友，奉貢君長；子顏和",
    "T16n0687_001:0780b10": "悅，親亦欣豫，子設慘慼，親心焦枯；出門愛",
    "T16n0687_001:0780b11": "念，入則存之，心懷惕惕，懼其不善。親恩若",
    "T16n0687_001:0780b12": "此，何以報之？」諸沙門對曰：「唯當盡禮慈心",
    "T16n0687_001:0780b13": "供養，以賽親恩。」世尊又曰：「子之養親，甘露",
    "T16n0687_001:0780b14": "百味以恣其口，天樂眾音以娛其耳，名衣",
    "T16n0687_001:0780b15": "上服光耀其身，兩肩荷負周流四海，訖子",
    "T16n0687_001:0780b16": "年命以賽養恩，可謂孝乎？」諸沙門曰：「惟",
    "T16n0687_001:0780b17": "孝之大莫尚乎茲？」世尊告曰：「未為孝矣！若",
    "T16n0687_001:0780b18": "親頑闇不奉三尊，兇虐殘戾，濫竊非理，婬",
    "T16n0687_001:0780b19": "妷外色，偽辭非道，酖愐荒亂，違背正真，兇",
    "T16n0687_001:0780b20": "㜸若斯，子當極諫以啟悟之。若猶瞢瞢未",
    "T16n0687_001:0780b21": "悟，即為義化，當牽譬引類，示王者之牢獄、",
    "T16n0687_001:0780b22": "諸囚之刑戮曰：『斯為不軌，身被眾毒，自招",
    "T16n0687_001:0780b23": "殞命。命終神去，繫于太山，湯火萬毒，獨呼",
    "T16n0687_001:0780b24": "無救。由彼履惡，遭斯重殃矣。』設復未移，",
    "T16n0687_001:0780b25": "吟泣啼嗷，絕不飲食，親雖不明，必以恩",
    "T16n0687_001:0780b26": "愛之痛，懼子死矣。猶當強忍伏心崇道，若",
    "T16n0687_001:0780b27": "親遷志奉佛五戒，仁惻不殺，清讓不盜，貞",
    "T16n0687_001:0780b28": "潔不婬，守信不欺，孝順不醉者，宗門之內，",
    "T16n0687_001:0780b29": "即親慈子孝，夫正婦貞，九族和睦，僕使順",
    "T16n0687_001:0780c01": "從，潤澤遠被，含血受恩，十方諸佛、天龍鬼神、",
    "T16n0687_001:0780c02": "有道之君、忠平之臣，黎庶萬姓無不敬愛，祐",
    "T16n0687_001:0780c03": "而安之。數有顛倒之政，󰦇嬖之輔，兇兒妖",
    "T16n0687_001:0780c04": "婦，千邪萬怪，無如已何。於是二親處世常",
    "T16n0687_001:0780c05": "安，壽終魂靈往生天上，諸佛共會得聞法",
    "T16n0687_001:0780c06": "言，獲道度世長與苦別。」",
    "T16n0687_001:0780c07": "佛告諸沙門：「覩世無孝，唯斯為孝耳。能令親",
    "T16n0687_001:0780c08": "去惡為善，奉持五戒，執三自歸，朝奉而暮",
    "T16n0687_001:0780c09": "終者，恩重於親乳哺之養、無量之惠。若不能",
    "T16n0687_001:0780c10": "以三尊之至化其親者，雖為孝養猶為不",
    "T16n0687_001:0780c11": "孝。無以𭒯妻遠賢不親，女情多欲，好色無倦，",
    "T16n0687_001:0780c12": "違孝殺親，國政荒亂，萬民流亡；本志惠",
    "T16n0687_001:0780c13": "施，禮式自撿，軟心崇仁，烝烝進德，潛",
    "T16n0687_001:0780c14": "意寂寞，學志叡達，名動諸天，明齊賢者，自",
    "T16n0687_001:0780c15": "穢妻聚，惑志女色，荒迷于欲，妖蠱姿態其",
    "T16n0687_001:0780c16": "變萬端。薄智之夫、淺見之士，覩其如此，不",
    "T16n0687_001:0780c17": "覺微漸，遂迴志沒身，從彼魃魅邪巧之亂，",
    "T16n0687_001:0780c18": "或危親殺君，悋色情蕩，忿嫉怠慢，散心盲",
    "T16n0687_001:0780c19": "冥，等行鳥獸，自古世來，無不由之殺身滅",
    "T16n0687_001:0781a01": "宗。是以沙門獨而不雙，清潔其志以道是",
    "T16n0687_001:0781a02": "務。奉斯明戒，為君即保四海，為臣即忠，",
    "T16n0687_001:0781a03": "以仁養民，即父法明子孝慈，夫信婦貞。優",
    "T16n0687_001:0781a04": "婆塞、優婆夷執行如是，世世逢佛見法得道。」",
    "T16n0687_001:0781a05": "佛說如是，弟子歡喜。",
    "T16n0687_001:0781a06": "佛說孝子經"
}