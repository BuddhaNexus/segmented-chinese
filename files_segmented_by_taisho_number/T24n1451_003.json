{
    "T24n1451_003:0215a18": "根本說一切有部毘奈耶雜事",
    "T24n1451_003:0215a19": "卷第三",
    "T24n1451_003:0215a21": "三藏法師義淨奉　制譯",
    "T24n1451_003:0215a22": "火生長者之餘(攝頌在前)",
    "T24n1451_003:0215a23": "爾時未生怨入火生長者宅，見好寶珠，遂便",
    "T24n1451_003:0215a24": "竊取與其從人，至本宅已報從者曰：「向付珠",
    "T24n1451_003:0215a25": "寶汝可將來。」從者開拳唯見空手，報言：「不知",
    "T24n1451_003:0215a26": "寶珠何去？」王遂瞋打，火生曰：「從者何辜輒",
    "T24n1451_003:0215a27": "見瞋打？」答曰：「我是小賊，此是大賊。我於汝舍",
    "T24n1451_003:0215a28": "竊得寶珠，今此小人轉更行盜。」火生報曰：「非",
    "T24n1451_003:0215a29": "太子盜，亦非此偷。太子取後，尋還本處。」白",
    "T24n1451_003:0215b01": "言：「太子！我宅中財是太子物，隨所須者任情",
    "T24n1451_003:0215b02": "將去，因何竊取？」太子默然便作是念：「我父",
    "T24n1451_003:0215b03": "歿後當總取之。」時未生怨由提婆達多惡友",
    "T24n1451_003:0215b04": "教故，其父明王遂加逆害，便自稱為灌頂大",
    "T24n1451_003:0215b05": "王，作摩揭陀國主。告火生曰：「汝是我弟，可",
    "T24n1451_003:0215b06": "共分財。」火生念曰：「其父明王殺而自立，豈",
    "T24n1451_003:0215b07": "於我所能容忍乎？今此惡王欲奪我宅，先與",
    "T24n1451_003:0215b08": "為允。」念已告言：「大王！我先有意，宅及財寶悉",
    "T24n1451_003:0215b09": "以持奉。更何所分？唯願大王來我宅內、我",
    "T24n1451_003:0215b10": "向王宮，幸當聽許。」王言：「善哉！隨意所作。」王便",
    "T24n1451_003:0215b11": "移去，火生入宮，宅中相好悉移宮內，如是來",
    "T24n1451_003:0215b12": "去經于七返，好逐火生、惡隨王後。時未生怨",
    "T24n1451_003:0215b13": "作如是念：「我今不能得火生寶，更為餘術方",
    "T24n1451_003:0215b14": "便取之。」告竊偷者曰：「汝今宜往火生舍內偷",
    "T24n1451_003:0215b15": "取寶珠。」其人聞語，便作鐵鉤昇牆欲入，內人",
    "T24n1451_003:0215b16": "見已遂即高聲唱言：「賊入！賊入！」火生聞已意",
    "T24n1451_003:0215b17": "不令去，遂云：「汝住其賊。」即便膠著牆頭不能",
    "T24n1451_003:0215b18": "向下，比至天曉人皆共觀，問彼賊曰：「何故至",
    "T24n1451_003:0215b19": "斯？」答曰：「王遣我來偷火生寶。」眾人皆怒：「此",
    "T24n1451_003:0215b20": "是惡人，法王無辜橫加殺戮，今復令賊枉奪",
    "T24n1451_003:0215b21": "人財，此過尤深如何可恕？」王聞是已遂令使",
    "T24n1451_003:0215b22": "者詣火生處作如是語：「宜當放捨，勿加苦害。」",
    "T24n1451_003:0215b23": "是時火生意欲放去，唱言：「賊去。」遂便得脫。火",
    "T24n1451_003:0215b24": "生念曰：「尚能殺父，不害我者無有是處。豈為",
    "T24n1451_003:0215b25": "財寶自殞命耶？然則我奉世尊昔所授記，於",
    "T24n1451_003:0215b26": "我法中出家修行，斷盡諸惑得阿羅漢果。我",
    "T24n1451_003:0215b27": "今宜可捨俗出家。」於其宅中所有財寶，悉皆",
    "T24n1451_003:0215b28": "分給孤獨乞人，貧乏之類咸令豐足。時火生",
    "T24n1451_003:0215b29": "長者遂與諸親朋友知識共辭別已，往詣",
    "T24n1451_003:0215c01": "佛所禮佛雙足，退坐一面合掌恭敬，白言：「世",
    "T24n1451_003:0215c02": "尊！唯願許我，於善說法律而為出家，并受近",
    "T24n1451_003:0215c03": "圓成苾芻性，淨修梵行奉事世尊。」佛既見已",
    "T24n1451_003:0215c04": "告言：「善來苾芻！可修梵行。」聞是語已鬚髮自",
    "T24n1451_003:0215c05": "落，如曾剪剃已經七日，法衣著身瓶鉢在手，",
    "T24n1451_003:0215c06": "威儀整肅如百歲苾芻。頌曰：",
    "T24n1451_003:0215c07": "「世尊命善來，　　髮除衣著體；",
    "T24n1451_003:0215c08": "　即得諸根寂，　　隨佛意皆成。」",
    "T24n1451_003:0215c09": "爾時世尊隨機教授，彼便策勵方便勤修，觀",
    "T24n1451_003:0215c10": "知五趣生死輪迴動搖不息，有為諸行皆悉",
    "T24n1451_003:0215c11": "敗壞，可厭惡法常為他損，樂在暫時受苦長",
    "T24n1451_003:0215c12": "夜，雖有天報終歸散滅。深察知已便斷諸惑，",
    "T24n1451_003:0215c13": "得阿羅漢果三明六通，具八解脫得如實知：",
    "T24n1451_003:0215c14": "我生已盡、梵行已立、所作已辦、不受後有。心",
    "T24n1451_003:0215c15": "無障礙如手撝空，刀割香塗愛憎不起，觀金",
    "T24n1451_003:0215c16": "與土等無有異，於諸名利無不棄捨，釋梵諸",
    "T24n1451_003:0215c17": "天悉皆恭敬。時諸苾芻咸起疑念：「唯佛世尊",
    "T24n1451_003:0215c18": "能除疑網，我今共問。」即詣佛所白言：「世尊！火",
    "T24n1451_003:0215c19": "生長者先作何業，彼業之報生大富家受用",
    "T24n1451_003:0215c20": "無乏？復作何業，與母一時同燒火聚？復由何",
    "T24n1451_003:0215c21": "業，生在人中受天妙相？復由何業，於佛法中",
    "T24n1451_003:0215c22": "出家修行，斷諸煩惱證阿羅漢？」世尊告曰：「汝",
    "T24n1451_003:0215c23": "等苾芻皆當善聽：火生童子先所造業，還須",
    "T24n1451_003:0215c24": "自受，廣如上說。汝等應聽。過去世時九十一",
    "T24n1451_003:0215c25": "劫，有佛出世，號毘鉢尸如來、應、正等覺，十號",
    "T24n1451_003:0215c26": "具足，與大苾芻眾六萬二千人，次第遊行漸",
    "T24n1451_003:0215c27": "至一城，名曰親慧，王名有親，去斯不遠有親",
    "T24n1451_003:0215c28": "慧林，佛及苾芻於此而住。其王有大福德，國",
    "T24n1451_003:0215c29": "界安寧人民熾盛無諸鬪諍，為大法王廣如",
    "T24n1451_003:0216a01": "上說。於此城中有一長者名曰天分，大富多",
    "T24n1451_003:0216a02": "財受用豐足，與毘沙門王比其富盛，長者念",
    "T24n1451_003:0216a03": "曰：『我雖數數請毘鉢尸佛及諸聖眾設美飲",
    "T24n1451_003:0216a04": "食，然未曾為三月安居四事供養，我今宜可",
    "T24n1451_003:0216a05": "請佛及僧，於三月中一切資生盡捨供給。』作",
    "T24n1451_003:0216a06": "是念已即往佛所，頂禮雙足退坐一面，佛以",
    "T24n1451_003:0216a07": "方便為說法要示教利喜，既說法已默然而",
    "T24n1451_003:0216a08": "住。是時長者即從坐起，合掌向佛白言：『世",
    "T24n1451_003:0216a09": "尊！唯願慈悲哀愍，受我三月中請飲食衣服",
    "T24n1451_003:0216a10": "臥具醫藥。』佛見請已默然為受。時彼長者見",
    "T24n1451_003:0216a11": "佛受已，禮足而去。「時國王有親，聞毘鉢尸如",
    "T24n1451_003:0216a12": "來與諸大眾，來至其國住在林中，便自念曰：",
    "T24n1451_003:0216a13": "『我雖頻頻請佛及僧就舍而食，然未三月四",
    "T24n1451_003:0216a14": "事供養，我今欲請佛僧三月供養。』即往佛所",
    "T24n1451_003:0216a15": "禮雙足已退坐一面。時佛為王說微妙法示",
    "T24n1451_003:0216a16": "教利喜，默然而住。王起合掌致敬白佛：『我",
    "T24n1451_003:0216a17": "雖頻頻請佛僧眾就舍而食，然未三月四事",
    "T24n1451_003:0216a18": "供養，唯願世尊及諸大眾，哀愍見受三月供",
    "T24n1451_003:0216a19": "養，四事無闕。』佛言：『大王！我已受彼天分長者",
    "T24n1451_003:0216a20": "三月中請。』王言：『佛若為受天分不見許者，我",
    "T24n1451_003:0216a21": "共籌議，彼必相許。』佛言：『彼若許者我當為受。』",
    "T24n1451_003:0216a22": "王聞佛語禮足而去。至宮中已，即令使者往",
    "T24n1451_003:0216a23": "命天分長者，至已王言：『長者汝今知不？我欲",
    "T24n1451_003:0216a24": "先請佛僧以申供養，汝次後設，事亦非遲。』答",
    "T24n1451_003:0216a25": "言：『大王！我已最先請佛僧訖，既有此念伏願",
    "T24n1451_003:0216a26": "無違。』王言：『長者！雖復如此，然汝是我國內之",
    "T24n1451_003:0216a27": "人，以理斟量我當先設。』白言：『大王！雖是王人",
    "T24n1451_003:0216a28": "理盡先請，若王苦抑於義有違。』王言：『長者！不",
    "T24n1451_003:0216a29": "由情欲即得遂心，然我與汝隔日設供，若食",
    "T24n1451_003:0216b01": "好者即隨其請。』長者言：『爾。』「時彼長者即於其",
    "T24n1451_003:0216b02": "夜，備辦種種上妙珍奇殊勝飲食，既至天明",
    "T24n1451_003:0216b03": "於設食處，以大瓮器多貯淨水，遣使往白：『飲",
    "T24n1451_003:0216b04": "食已辦，願佛知時。』時毘鉢尸佛，於日初分執",
    "T24n1451_003:0216b05": "持衣鉢，僧眾隨從，至天分長者家設食之處，",
    "T24n1451_003:0216b06": "就座而坐。長者既見佛僧坐已，即便自手持",
    "T24n1451_003:0216b07": "諸供養奉施佛僧，如是慇懃知眾飽足，嚼齒",
    "T24n1451_003:0216b08": "木澡漱訖，安置鉢已，為聽法故取小座席於",
    "T24n1451_003:0216b09": "佛前坐。爾時世尊為彼長者，說微妙法示教",
    "T24n1451_003:0216b10": "利喜，稱機法已從座而去。時彼國王次當設",
    "T24n1451_003:0216b11": "供，便即營辦種種供養廣如前說，乃至從座",
    "T24n1451_003:0216b12": "而去。如是更番設妙供養，竟無優劣。時彼",
    "T24n1451_003:0216b13": "國王見是事已，以手支頰懷憂而住。時諸大",
    "T24n1451_003:0216b14": "臣見王憂色白言：『提婆！何故憂悒？』答言：『今我",
    "T24n1451_003:0216b15": "寧得不憂？於我國內寄住之客，設供佛僧我",
    "T24n1451_003:0216b16": "不能勝，故懷憂耳。』大臣白言：『天分長者家",
    "T24n1451_003:0216b17": "內無樵買而作食，販柴人等皆勿聽賣，蒸薪",
    "T24n1451_003:0216b18": "既乏辦食無緣。』王便宣令：『我國中人勿賣柴",
    "T24n1451_003:0216b19": "草，若有犯者當出我國。』時彼長者至設食日",
    "T24n1451_003:0216b20": "求柴不得，便用家內栴檀香木，以將炊爨。復",
    "T24n1451_003:0216b21": "以香油塗其疊布，用煮餅食，由是香氣遍",
    "T24n1451_003:0216b22": "滿城中。王怪問曰：『何故今日香氣氛氳異",
    "T24n1451_003:0216b23": "於常日，從何而至？』諸人以事具白於王，王",
    "T24n1451_003:0216b24": "言：『我今可無此事。』大臣諫曰：『王今何故作如",
    "T24n1451_003:0216b25": "斯事？長者家中更無子息，身死之後物並入",
    "T24n1451_003:0216b26": "官，得作如斯隨情費用。王今宜可還令賣",
    "T24n1451_003:0216b27": "薪。』即便許賣。長者聞王許賣薪草，生忿怒心",
    "T24n1451_003:0216b28": "出惡語曰：『隨我家中現有香木，令王并母一",
    "T24n1451_003:0216b29": "處焚燒。』次於他日王故懷憂，諸臣重問，王同",
    "T24n1451_003:0216c01": "前答，臣曰：『願勿懷憂。我作方便，令彼設供不",
    "T24n1451_003:0216c02": "及大王。』王設供日，諸臣即便於其城內，除",
    "T24n1451_003:0216c03": "去瓦礫掃拭街衢，遍灑香湯燒香普馥，幢幡",
    "T24n1451_003:0216c04": "繒蓋處處皆懸，散以名花無不充布，莊嚴可",
    "T24n1451_003:0216c05": "愛如歡喜園。次造食堂宏壯雅麗，復安食座",
    "T24n1451_003:0216c06": "眾寶嚴儀，於其座上覆以繒綵，塗香末香在",
    "T24n1451_003:0216c07": "處塗拭，上饌細軟如天甘露，種種滋味超世",
    "T24n1451_003:0216c08": "珍羞，敬奉佛僧盡心供養。時諸大臣共白王",
    "T24n1451_003:0216c09": "曰：『我等隨力共作如是，嚴飾城隍辦其盛",
    "T24n1451_003:0216c10": "饌，王今宜可發起歡心。』王自親觀極生希有，",
    "T24n1451_003:0216c11": "即命使者詣世尊處，白言：『食辦，願佛知時。』佛",
    "T24n1451_003:0216c12": "及大眾各持衣鉢，至彼王宮詣設食處，就座",
    "T24n1451_003:0216c13": "而坐。其王遂令灌頂大象，持百支傘蓋佛",
    "T24n1451_003:0216c14": "世尊，自餘諸象各持一蓋以蓋苾芻。國大夫",
    "T24n1451_003:0216c15": "人親持寶扇，為佛招涼，自餘內人扇苾芻眾。",
    "T24n1451_003:0216c16": "王及大臣親持供養，奉佛及僧廣如上說。時",
    "T24n1451_003:0216c17": "天分長者遂告家人曰：『汝今可詣王設供處，",
    "T24n1451_003:0216c18": "竊觀飲食麁細如何？』使者既至觀其盛饌，遂",
    "T24n1451_003:0216c19": "乃忘歸；第二、第三使皆不返。是時長者親自",
    "T24n1451_003:0216c20": "往觀，見彼盛設深歎希有，便作是念：『此諸妙",
    "T24n1451_003:0216c21": "供力辦可成，象及宮人我何能得？』作是念已",
    "T24n1451_003:0216c22": "便還本居，告守門人曰：『汝若見有乞人來至，",
    "T24n1451_003:0216c23": "須者皆與，勿令輒入。』長者入室懷憂而住。「時",
    "T24n1451_003:0216c24": "天帝釋常以天眼觀察世間，見天分長者室",
    "T24n1451_003:0216c25": "內懷憂，察知彼心便作是念：『世間福田，佛為",
    "T24n1451_003:0216c26": "第一。作大施主天分為先，我今宜應共彼相",
    "T24n1451_003:0216c27": "助。』即自化作婆羅門像，至長者門，告守門人",
    "T24n1451_003:0216c28": "曰：『汝今宜往白大長者，有憍尸迦種大婆",
    "T24n1451_003:0216c29": "羅門，今在門外須欲相見。』門人告曰：『長者",
    "T24n1451_003:0217a01": "令我禁守其門，見有乞人，須者皆與勿令輒",
    "T24n1451_003:0217a02": "入。必有須者隨意將去，何勞要見長者之身？』",
    "T24n1451_003:0217a03": "彼人報曰：『我無所求，然有要緣須見長者。』使",
    "T24n1451_003:0217a04": "者遂入白言：『外有憍尸迦種大婆羅門，云無",
    "T24n1451_003:0217a05": "所求須見長者。』長者報曰：『可語彼人：「若有所",
    "T24n1451_003:0217a06": "求隨意將去。何須強欲見我身耶？」』白言：『大家！",
    "T24n1451_003:0217a07": "如所教言，我已報訖。彼云：「我有要緣須見長",
    "T24n1451_003:0217a08": "者。」』告門人曰：『若如是者可使入來。』門人引入，",
    "T24n1451_003:0217a09": "時婆羅門既見長者懷憂而住，問言：『長者！",
    "T24n1451_003:0217a10": "何緣以手支頰似帶憂容。』長者聞已說伽他",
    "T24n1451_003:0217a11": "曰：",
    "T24n1451_003:0217a12": "「『若人能解憂，　　斯人可共語；",
    "T24n1451_003:0217a13": "　　如其憂不解，　　共語欲何為？』",
    "T24n1451_003:0217a14": "「時天帝釋問言：『長者有何憂事？我有方便能",
    "T24n1451_003:0217a15": "為解除。』長者即便具說前事。時天帝釋即復",
    "T24n1451_003:0217a16": "本形，告言：『長者！我令上巧妙天來相借助。』作",
    "T24n1451_003:0217a17": "是語已隱形而去。時天帝釋既至天宮，告巧",
    "T24n1451_003:0217a18": "妙天曰：『汝今可往贍部洲中，與天分長者共",
    "T24n1451_003:0217a19": "相借助。』答曰：『善哉！』時巧妙天即於明日，至",
    "T24n1451_003:0217a20": "彼城中隨情變化，莊嚴衢路奇巧超絕，種種",
    "T24n1451_003:0217a21": "莊飾倍勝於王。食堂坐具妙成天巧，所有飲",
    "T24n1451_003:0217a22": "食並是天厨，令大象王持百支傘蓋毘鉢尸",
    "T24n1451_003:0217a23": "佛，其餘諸象持蓋苾芻。舍之天女手執金",
    "T24n1451_003:0217a24": "扇為佛招涼，自餘天女扇苾芻眾。時彼國",
    "T24n1451_003:0217a25": "王遣一使者竊往觀察，看長者供養其狀如",
    "T24n1451_003:0217a26": "何？其使往觀見其奇異，遂便忘返；復遣大臣",
    "T24n1451_003:0217a27": "還同前住；後令太子亦復不來。王怪其事即",
    "T24n1451_003:0217a28": "便自往至彼門所。爾時世尊遙見王已，告長",
    "T24n1451_003:0217a29": "者曰：『此是國王已見真諦，汝於彼所出麁惡",
    "T24n1451_003:0217b01": "言，今在門外汝往求謝。』長者遂出求謝於王，",
    "T24n1451_003:0217b02": "白言：『大王！今請暫入自手供養。』王即入見上",
    "T24n1451_003:0217b03": "妙天厨，極生希有，告長者曰：『仁今宜可於",
    "T24n1451_003:0217b04": "日日中供佛僧眾，非我所望。』時彼長者，既作",
    "T24n1451_003:0217b05": "如是奇妙盛饌供佛僧已，頂禮佛足而發願",
    "T24n1451_003:0217b06": "言：『我今供養最上福田，願此勝因我於來世，",
    "T24n1451_003:0217b07": "常得生在大富貴家，珍財豐足受天妙相，獲",
    "T24n1451_003:0217b08": "殊勝法出離蓋纏。如是大師我當承事心無",
    "T24n1451_003:0217b09": "有厭。』汝等苾芻勿生異念，往時天分長者即",
    "T24n1451_003:0217b10": "火生是。由於彼王出麁惡語，以栴檀火母子",
    "T24n1451_003:0217b11": "同燒。由彼業力，於五百生中與母同處被火",
    "T24n1451_003:0217b12": "所燒，乃至今時同燒一處。由於毘鉢尸佛作",
    "T24n1451_003:0217b13": "上供養又復發願，由彼業力，常得生在大富",
    "T24n1451_003:0217b14": "貴家，財寶豐盈，天諸妙相自然而出，於我法",
    "T24n1451_003:0217b15": "中出家修行，斷盡諸惑得阿羅漢果。汝等苾",
    "T24n1451_003:0217b16": "芻！我與毘鉢尸佛，神通道力悉皆平等。若於",
    "T24n1451_003:0217b17": "我所供養承事生殷重心，必獲勝果，如是應",
    "T24n1451_003:0217b18": "知。若純黑業得純黑報等，廣如上說。」時諸苾",
    "T24n1451_003:0217b19": "芻聞佛所說，信受奉行。",
    "T24n1451_003:0217b20": "第一門第三子攝頌曰：",
    "T24n1451_003:0217b21": "　綴鉢畜資具、　　刀子及針筩、",
    "T24n1451_003:0217b22": "　并衣楨有三、　　是大仙開許。",
    "T24n1451_003:0217b23": "佛在室羅伐城。時有苾芻其鉢有穴，即便持",
    "T24n1451_003:0217b24": "去詣鍛師所，報言：「賢者，我鉢有穴，幸能為",
    "T24n1451_003:0217b25": "綴。」彼作是念：「諸釋迦子皆是閑人，不與價直",
    "T24n1451_003:0217b26": "虛相驅使。我若為作餘者續來，頻頻料理廢",
    "T24n1451_003:0217b27": "我生務，未有竟期。我今宜可且延時節。」報言：",
    "T24n1451_003:0217b28": "「聖者！我未有暇，明當可來。」明日便至，報云：「後",
    "T24n1451_003:0217b29": "日。」或早或晚日日如是，矯誑延時苾芻勞倦。",
    "T24n1451_003:0217c01": "有知識苾芻見而問曰：「具壽！日日常見來向",
    "T24n1451_003:0217c02": "此家，豈可是汝門徒親識耶？」報言：「大德！此家",
    "T24n1451_003:0217c03": "非我門徒亦非親識，我有破鉢令其料理，彼",
    "T24n1451_003:0217c04": "調誑我，為此常來。」答言：「具壽！汝可不聞，工師",
    "T24n1451_003:0217c05": "巧兒難得實語。然我解作，若佛許者我為汝",
    "T24n1451_003:0217c06": "綴。」以緣白佛，佛言：「若有苾芻解巧作者，應在",
    "T24n1451_003:0217c07": "屏處而綴其鉢，設有見者譏醜不生。」時彼苾",
    "T24n1451_003:0217c08": "芻既聞佛許，即便往彼巧苾芻處，報言：「大德！",
    "T24n1451_003:0217c09": "世尊開許，得自綴鉢當為我作。」彼言：「具壽！豈",
    "T24n1451_003:0217c10": "用我指而綴於鉢，須得作具方可為綴。」以緣",
    "T24n1451_003:0217c11": "白佛，佛言：「由是我今開許僧伽畜鐵作具。若",
    "T24n1451_003:0217c12": "有須者，可借取用，事了送還。」",
    "T24n1451_003:0217c13": "緣在室羅伐城。時諸苾芻欲裁三衣，便以手",
    "T24n1451_003:0217c14": "裂，衣財損壞。以緣白佛，佛言：「不應手裂，可刀",
    "T24n1451_003:0217c15": "子裁。」世尊許已，時有苾芻欲割裁衣，往俗",
    "T24n1451_003:0217c16": "人處告言：「居士！我須刀子，欲割截衣。」答曰：「將",
    "T24n1451_003:0217c17": "去。」既裁衣已送還彼人，居士報曰：「此即相施。」",
    "T24n1451_003:0217c18": "答言：「世尊不許。」以緣白佛，佛言：「我許苾芻受",
    "T24n1451_003:0217c19": "畜刀子。」見佛許已，時諸六眾便以金銀、琉璃、",
    "T24n1451_003:0217c20": "頗梨、諸寶并餘雜色種種奇珍莊飾其弝。時",
    "T24n1451_003:0217c21": "諸俗旅見而問曰：「聖者！此是何物？」答言：「世尊",
    "T24n1451_003:0217c22": "聽畜刀子。」彼言：「仁等尚有欲事纏繞心耶？」時",
    "T24n1451_003:0217c23": "諸苾芻以緣白佛，佛言：「苾芻！不應畜用金銀、",
    "T24n1451_003:0217c24": "琉璃、頗梨、諸寶并餘雜色種種奇珍莊飾刀",
    "T24n1451_003:0217c25": "弝。若須刀子，純用鐵作。」彼便大長，俗人復問：",
    "T24n1451_003:0217c26": "「此是何物？」答言：「此是刀子，世尊聽畜。」彼言：「聖",
    "T24n1451_003:0217c27": "者！此是大刀，不是刀子。」以緣白佛，佛言：「苾芻",
    "T24n1451_003:0217c28": "不畜長刀。」彼極小作不堪割物，佛言：「汝等應",
    "T24n1451_003:0217c29": "知，有三種刀子，謂大、中、小。大者可長六指，",
    "T24n1451_003:0218a01": "小者四指，二內名中。其狀有二：一如烏羽曲、",
    "T24n1451_003:0218a02": "二似雞翎，不應尖直。」",
    "T24n1451_003:0218a03": "緣在室羅伐城。時諸苾芻刺三衣時，便以竹",
    "T24n1451_003:0218a04": "籤或用鳥翮，衣遂損壞，佛言：「應可用針。」是",
    "T24n1451_003:0218a05": "時六眾便以金銀、琉璃、頗梨、諸寶而作其針。",
    "T24n1451_003:0218a06": "俗人見問：「此是何物？」答曰：「佛許畜針。」彼言：「沙",
    "T24n1451_003:0218a07": "門釋子欲事纏心。」以緣白佛，佛言：「苾芻不應",
    "T24n1451_003:0218a08": "以金等物而作其針。然針有四種：銅、鐵、鍮石",
    "T24n1451_003:0218a09": "及以赤銅。」苾芻畜針隨處安置，遂便生澁，佛",
    "T24n1451_003:0218a10": "言：「應用針筩。」苾芻不解如何作筩？佛言：「有二",
    "T24n1451_003:0218a11": "種針筩：一是抽管、二以竹筩，此許用管，彼二",
    "T24n1451_003:0218a12": "刀子恐生鐵垢，著此管中亦得。」",
    "T24n1451_003:0218a13": "緣在室羅伐城，佛許苾芻作僧伽胝。時諸苾",
    "T24n1451_003:0218a14": "芻便於地上敷置其疊，多被蟲食有塵垢污。",
    "T24n1451_003:0218a15": "以緣白佛，佛言：「不應安地，可作衣楨。」苾芻不",
    "T24n1451_003:0218a16": "解，以緣白佛，佛言：「有二種楨：或木、或竹，布衣",
    "T24n1451_003:0218a17": "於上。」牽挽來去被竹損衣，佛言：「先須鑽孔，次",
    "T24n1451_003:0218a18": "可以線繚令相著，就上刺之。」如佛所說有三",
    "T24n1451_003:0218a19": "種衣：謂上、中、下。上衣宜安上楨，中下二衣即",
    "T24n1451_003:0218a20": "不相稱，佛言：「應作三楨，大小隨衣。」",
    "T24n1451_003:0218a21": "第一門第四子攝頌曰：",
    "T24n1451_003:0218a22": "　照鏡并鑒水，　　不應用梳刷，",
    "T24n1451_003:0218a23": "　頂上留長髮，　　浴室栗[女*占]毘。",
    "T24n1451_003:0218a24": "緣在室羅伐城。時六眾苾芻於日初分，執持",
    "T24n1451_003:0218a25": "衣鉢入城乞食。時諸俗人，於箱篋中開諸莊",
    "T24n1451_003:0218a26": "具。六眾見已，便持彼鏡照面觀形。難陀、鄔波",
    "T24n1451_003:0218a27": "難陀互相告曰：「我甚端正。」俗旅見譏作如是",
    "T24n1451_003:0218a28": "語：「聖者！頭上無髮、腋下毛長，何處得有容儀",
    "T24n1451_003:0218a29": "端正？」彼便默然。苾芻白佛，佛言：「苾芻不應照",
    "T24n1451_003:0218b01": "鏡，若照面者得越法罪。」如佛所說不應照鏡，",
    "T24n1451_003:0218b02": "即便照水同前譏笑，佛言：「亦復不應臨水照",
    "T24n1451_003:0218b03": "面。」苾芻觀蟲水時，自見其面便生悔心，佛",
    "T24n1451_003:0218b04": "言：「觀水見面此非是犯，勿起疑心。若為觀瘡，",
    "T24n1451_003:0218b05": "或窺昔時老少形狀者，覽鏡無咎。」",
    "T24n1451_003:0218b06": "緣處同前。六眾乞食，見他俗家有莊飾具，便",
    "T24n1451_003:0218b07": "用彼梳整理頭髮，相語：「好不？」俗人見時同前",
    "T24n1451_003:0218b08": "譏笑，彼便默然。以緣白佛，佛言：「苾芻不應梳",
    "T24n1451_003:0218b09": "頭，若作得越法罪。」苾芻復更用刷，還同前",
    "T24n1451_003:0218b10": "過，佛言：「用得越法罪。」苾芻梳刷一時俱用，佛",
    "T24n1451_003:0218b11": "言：「得罪同前。」",
    "T24n1451_003:0218b12": "緣處同前。時給孤獨長者側布黃金買逝",
    "T24n1451_003:0218b13": "多林，奉佛僧已，令剃髮人往入寺中為眾剃",
    "T24n1451_003:0218b14": "髮。其人既至，六眾問曰：「汝能剪剃留頂髮",
    "T24n1451_003:0218b15": "不？」答曰：「是我工巧。」即令剪剃，語言：「大作。」又",
    "T24n1451_003:0218b16": "云：「更除一分。」如是更除，二、三、四、五乃至八分，",
    "T24n1451_003:0218b17": "報云：「癡人！汝元不解，可總淨剃，放汝歸家。」日",
    "T24n1451_003:0218b18": "暮言歸，長者見問：「汝剃幾人髮來？」報言：「無",
    "T24n1451_003:0218b19": "暇多剃，鄔波難陀令作頂髻。」廣說乃至日暮",
    "T24n1451_003:0218b20": "言歸，長者聞已情起譏嫌。苾芻白佛，佛言：「苾",
    "T24n1451_003:0218b21": "芻不應頂上持髻，若有持者得越法罪。」",
    "T24n1451_003:0218b22": "緣處同前。時具壽牛臥在憍閃毘國，住水林",
    "T24n1451_003:0218b23": "山出光王園內猪坎窟中。後於異時，其出光",
    "T24n1451_003:0218b24": "王於春陽月，林木皆茂、鵝雁鴛鴦鸚鵡舍",
    "T24n1451_003:0218b25": "利孔雀諸鳥在處哀鳴遍諸林苑，時出光王",
    "T24n1451_003:0218b26": "命掌園人曰：「汝今可於水林山處，周遍芳園",
    "T24n1451_003:0218b27": "皆可修治，除眾瓦礫多安淨水置守衛人，我",
    "T24n1451_003:0218b28": "欲暫往園中遊戲。」彼人敬諾一依王教，既修",
    "T24n1451_003:0218b29": "營已還白王知：「如所教勅我皆營訖，唯願知",
    "T24n1451_003:0218c01": "時。」彼王即便將諸內宮以為侍從，往詣芳園",
    "T24n1451_003:0218c02": "遊戲既疲，偃臥而睡。時彼內人性愛花果，於",
    "T24n1451_003:0218c03": "芳園裏隨處追求。時牛臥苾芻鬚髮皆長，上",
    "T24n1451_003:0218c04": "衣破碎下裙垢惡，於一樹下跏趺而坐。宮人",
    "T24n1451_003:0218c05": "遙見各並驚惶，唱言：「大王！有鬼！有鬼！」苾芻",
    "T24n1451_003:0218c06": "即往入坎窟中。王聞聲已即便睡覺，拔劍走",
    "T24n1451_003:0218c07": "趁，問宮人曰：「鬼在何處？」答曰：「走入猪坎窟中。」",
    "T24n1451_003:0218c08": "時王聞已行至窟所，執劍而問：「汝是何物？」答",
    "T24n1451_003:0218c09": "言：「大王！我是沙門。」王曰：「是何沙門？」答曰：「釋迦",
    "T24n1451_003:0218c10": "子。」問言：「汝得阿羅漢果耶？」答言：「不得。」「汝得不",
    "T24n1451_003:0218c11": "還、一來、預流果耶？」答言：「不得。」「且置斯事，汝",
    "T24n1451_003:0218c12": "得初定乃至四定。」答：「並不得。」王聞是已轉更",
    "T24n1451_003:0218c13": "瞋怒，告大臣曰：「此是凡人犯我宮女，可將大",
    "T24n1451_003:0218c14": "蟻填滿窟中，蜇螫其身。」時有舊住天神近窟",
    "T24n1451_003:0218c15": "邊者，聞斯語已便作是念：「此善沙門來依附",
    "T24n1451_003:0218c16": "我，實無所犯少欲自居，非法惡王橫加傷害，",
    "T24n1451_003:0218c17": "我今宜可作救濟緣。」即自變身為一大猪，從",
    "T24n1451_003:0218c18": "窟走出。王見猪已告大臣曰：「可將馬來并持",
    "T24n1451_003:0218c19": "弓箭。」臣即授與，其猪遂走急出花園，王隨",
    "T24n1451_003:0218c20": "後逐。時彼宮女告苾芻曰：「聖者！可去，王極",
    "T24n1451_003:0218c21": "暴惡或容相害。」時彼苾芻急持衣鉢，疾行而",
    "T24n1451_003:0218c22": "去漸至室羅伐城。時彼苾芻見已告言：「善來",
    "T24n1451_003:0218c23": "具壽！久不相見，從何處來？」答曰：「從憍閃毘",
    "T24n1451_003:0218c24": "比所住止。」「得安樂不？」答曰：「有何安樂？幾被",
    "T24n1451_003:0218c25": "國王斷我形命。」問言：「何故？」即具說其事，時諸",
    "T24n1451_003:0218c26": "苾芻以緣白佛，佛告一苾芻：「汝今可往牛臥",
    "T24n1451_003:0218c27": "苾芻所作如是言：『世尊喚汝。』」既受佛教至牛",
    "T24n1451_003:0218c28": "臥所，敬宣聖旨。彼聞教已即詣佛所，如常",
    "T24n1451_003:0218c29": "致敬在一面立。世尊告言：「苾芻！汝豈作如是",
    "T24n1451_003:0219a01": "非法惡形狀耶？」「實爾。大德！」「汝是癡人！於彼窟",
    "T24n1451_003:0219a02": "所，貪心戀著深生愛樂。」佛告諸苾芻曰：「留",
    "T24n1451_003:0219a03": "長髮者有如是過，是故汝等不應長髮，故不",
    "T24n1451_003:0219a04": "剃者得越法罪。」如佛所教苾芻不應留長髮",
    "T24n1451_003:0219a05": "者，蘭若苾芻無剃髮者，遂即棄彼臥具等物，",
    "T24n1451_003:0219a06": "來近聚落而為住止。佛知故問阿難陀曰：「何",
    "T24n1451_003:0219a07": "故蘭若苾芻棄彼住處，來近聚落而為居止？」",
    "T24n1451_003:0219a08": "阿難陀白佛言：「如佛所制苾芻髮不應長。」佛",
    "T24n1451_003:0219a09": "言：「我今開許，蘭若苾芻頭髮極長可齊二指。",
    "T24n1451_003:0219a10": "居聚落人量應減此。」",
    "T24n1451_003:0219a11": "緣處同前。時有苾芻身嬰疾病，行詣醫所告",
    "T24n1451_003:0219a12": "言：「賢首！我身有疾幸為處方。」報言：「聖者！應作",
    "T24n1451_003:0219a13": "浴室，澡浴身形可得平復。」報言：「賢首！我豈",
    "T24n1451_003:0219a14": "同俗受欲樂耶？」報言：「聖者！唯此是藥，餘不能",
    "T24n1451_003:0219a15": "蠲。」時諸苾芻以緣白佛，佛言：「若是醫人云：『須",
    "T24n1451_003:0219a16": "浴室，能除其病非餘藥。』者，是故我今聽入",
    "T24n1451_003:0219a17": "浴室。」如佛所言作浴室者，苾芻還往告醫人",
    "T24n1451_003:0219a18": "曰：「浴室除病其狀如何？」醫人報曰：「我曾讀誦",
    "T24n1451_003:0219a19": "輪王醫方，彼說浴室能除其病，然我不識其",
    "T24n1451_003:0219a20": "狀云何。」答曰：「然汝大師具一切智，仁可就",
    "T24n1451_003:0219a21": "問，彼當教作。」苾芻白佛，佛言：「應作浴室。」彼",
    "T24n1451_003:0219a22": "便內迮外寬作其浴室，佛言：「不應如是，浴室",
    "T24n1451_003:0219a23": "之法內寬外迮，形如瓜瓶。」於中黑闇煙不能",
    "T24n1451_003:0219a24": "出，佛言：「應可作牕令煙出外。」彼近下作煙猶",
    "T24n1451_003:0219a25": "不出，佛言：「不應在下。」彼便高作尚少光明，佛",
    "T24n1451_003:0219a26": "言：「不應太高太下，應處中作。」烏鳥鳩鴿便入",
    "T24n1451_003:0219a27": "室中，佛言：「應作隔子窓櫺。」風雨來時水渧",
    "T24n1451_003:0219a28": "傍入，「可安門扇，風吹開者當須置扂。若難",
    "T24n1451_003:0219a29": "開閉，作羊甲杖而開閉之。」室無門扇，佛言：「著",
    "T24n1451_003:0219b01": "扇并橫扂鐶鈕，於浴室中瓨水置地。」冷不",
    "T24n1451_003:0219b02": "堪用，佛言：「應在室內兩邊安垛。瓨置於上，",
    "T24n1451_003:0219b03": "不應太高、不應太下，應與膝齊。」在地然火燒",
    "T24n1451_003:0219b04": "損於地，佛言：「不應在地，應以甎石藉地。」火",
    "T24n1451_003:0219b05": "正炎熾，苾芻入時遂便悶絕，佛言：「火若焰猛",
    "T24n1451_003:0219b06": "不應即入，待煙焰消隨意當入。」彼散著火遂",
    "T24n1451_003:0219b07": "便速滅，佛言：「應聚一處。」不知以何物聚火？佛",
    "T24n1451_003:0219b08": "言：「應用鐵杴。苾芻中火悶絕之時，應以少許",
    "T24n1451_003:0219b09": "蔓菁子油，和麨置於火中，得令醒悟。」便有惡",
    "T24n1451_003:0219b10": "氣，佛言：「應可燒香。」眼中淚出，佛言：「用麨團拭。",
    "T24n1451_003:0219b11": "淚猶未除，應以餘甘子屑，溲作小團用掩其",
    "T24n1451_003:0219b12": "淚。」室無板坐，彼自持來被油污損，佛言：「應",
    "T24n1451_003:0219b13": "將草替。」足蹈地時被塵土污，佛言：「應可布草。」",
    "T24n1451_003:0219b14": "彼用乾草便被火燒，佛言：「應敷青者。」青者難",
    "T24n1451_003:0219b15": "求，佛言：「應將水濕。」時諸苾芻以油塗摩遍身",
    "T24n1451_003:0219b16": "皆癢，用甎石爪揩便皮破，佛言：「身癢不應爪",
    "T24n1451_003:0219b17": "搔，應用浮石。」彼便利作招過同前，佛言：「磨",
    "T24n1451_003:0219b18": "却利處然後方用。」彼既用了隨處棄擲因此",
    "T24n1451_003:0219b19": "失落，佛言：「不應隨處棄失，應以繩繫挂象牙",
    "T24n1451_003:0219b20": "杙上。」浮石油膩數數水洗，佛言：「不應數數水",
    "T24n1451_003:0219b21": "洗，可置火中。」多人出入其室遂冷，佛言：「入時",
    "T24n1451_003:0219b22": "應閉，出者亦然，應令苾芻防守門戶。」時諸苾",
    "T24n1451_003:0219b23": "芻於浴室內漫為言話，佛言：「不應漫話。然洗",
    "T24n1451_003:0219b24": "浴時有二儀式：一者法語，二、聖默。」然於此室",
    "T24n1451_003:0219b25": "中苾芻洗浴遂便泥濕，佛言：「不應於此室內",
    "T24n1451_003:0219b26": "以水洗浴，應作別室於中洗浴。」此還有泥",
    "T24n1451_003:0219b27": "(此是西方浴室制度，以複甎壘成，形如穀積，上狹下寬，中高一丈許、下闊七八尺，一畔開門，門須扇掩，灰泥",
    "T24n1451_003:0219b28": "表裏，勿令薄漏。可於後面安一小龕，龕置石像或是銅像，先浴像已擎向餘處。餘人後入要心供養發願常為，所費",
    "T24n1451_003:0219c01": "不多獲無窮福。中安地鑪深一尺許，至洗浴時於此燒炭，或可然柴，看其冷煖以適時節。室內明燈通窓烟出，",
    "T24n1451_003:0219c02": "西方浴法皆食前，不同此方飢沐飽浴。若欲洗時着洗裙，入室已可在一邊踞祐而坐，片時遍汗以油塗身，令人",
    "T24n1451_003:0219c03": "揩拭，遂得沈痾冷痺風癊煩勞眾病皆除，不須餘藥，豈同湯洗去垢而已！然後移向別室，過候其時以藥湯",
    "T24n1451_003:0219c04": "浴身，此是帝釋浴法。佛教苾芻事異未知，恐覽者不悟，聊因注出。若無病逐省者，任隨時量事。然中天熱地作者",
    "T24n1451_003:0219c05": "亦稀，北方寒國在處皆有)，",
    "T24n1451_003:0219c06": "佛言：「應以物砌。」苾芻不知以何物砌？佛言：「應",
    "T24n1451_003:0219c07": "用甎砌，或可布沙。」水便漫溢，佛言：「作竇決",
    "T24n1451_003:0219c08": "水令出。」又澆水時澆人居下浴人在上，令",
    "T24n1451_003:0219c09": "水污衣，佛言：「不應如是，可令浴人在下、澆人",
    "T24n1451_003:0219c10": "在上。」洗浴之時須用齒木及澡豆牛糞土屑，",
    "T24n1451_003:0219c11": "向餘處取，佛言：「於浴室處豫置此物，勿令遠",
    "T24n1451_003:0219c12": "取。」既洗浴已身體虛羸，佛言：「任飡小食。」手有",
    "T24n1451_003:0219c13": "油膩難卒洗除，若更延停洗時恐過，佛言：「應",
    "T24n1451_003:0219c14": "用匙食，或得熱粥亦可用匙。」食時須鹽無葉",
    "T24n1451_003:0219c15": "請受，佛言：「應畜承鹽盤子。」佛令作浴室，不知",
    "T24n1451_003:0219c16": "遣何人作？佛言：「應使弟子門人共作，若有施",
    "T24n1451_003:0219c17": "主亦可憑求。」洗浴之時揩摩身體，更互而作，",
    "T24n1451_003:0219c18": "佛言：「入時應將弟子，令揩摩身(承鹽盤子者，西方食法，先須行鹽",
    "T24n1451_003:0219c19": "下薑片，此是聖教，與此方不同。盤子本擬安鹽，或將觀水，元不欲著眾生食。律云：『食了無問僧私，須留一大抄",
    "T24n1451_003:0219c20": "許以施眾生，方有濟飢之益。』此並蓋是傳者之謬矣)。」",
    "T24n1451_003:0219c21": "根本說一切有部毘奈耶雜事卷第三"
}