{
    "X55n0899_001:0471c06": " 因明入正理論題辭",
    "X55n0899_001:0471c08": "諸法本因曰正理。徹諸法本因曰正智。理由智顯。宗",
    "X55n0899_001:0471c09": "假因明。因智為能入。正理為所入。菩薩證真現量真",
    "X55n0899_001:0471c10": "比量。故有真能立真能破。以智照理。以自悟他。故曰",
    "X55n0899_001:0471c11": "因明入正理。如立真如則入真如正理。立唯識則入",
    "X55n0899_001:0471c12": "唯識正理。立無常則入無常正理。苟非證真之人。則",
    "X55n0899_001:0471c13": "一開口而三十三過隨之。立量豈易乎哉。譬如禮樂",
    "X55n0899_001:0471c14": "征伐自天子出。則諸候拱手聽命。而天下治。自諸候",
    "X55n0899_001:0471c15": "大夫出。則四夷交侵。民無所措其手足矣。故閱此論",
    "X55n0899_001:0471c16": "者。如客兒閱帝王世譜。雖知昭穆次序。而不能冐神",
    "X55n0899_001:0471c17": "明之胄。又如盡識三千律條。而身非刑官。遂欲加之",
    "X55n0899_001:0471c18": "有罪。其誰服之。然則學者所急。務在證真哉。務在證",
    "X55n0899_001:0471c19": "真哉。秀水真實居士　馮夢禎　題"
}