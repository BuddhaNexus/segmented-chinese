{
    "X62n1188_001:0449a06": "淨土必求自敘",
    "X62n1188_001:0449a08": "大本彌陀經云。佛告彌勒。其有得聞彼佛名號。歡喜",
    "X62n1188_001:0449a09": "踊躍乃至一念。當知是人。為得大利。則是具足無上",
    "X62n1188_001:0449a10": "功德。是故彌勒。設有大火。充滿三千大千世界。要當",
    "X62n1188_001:0449a11": "過此。聞是經法。歡喜信樂。受持讀誦。如說修行。所以",
    "X62n1188_001:0449a12": "者何。多有菩薩。欲聞此經。而不能得。若有眾生。聞此",
    "X62n1188_001:0449a13": "經者。於無上道。終不退轉。是故應當。專心信受。持誦",
    "X62n1188_001:0449a14": "說行。余為此。起信樂心。不顧譏謗。復集是書。以公有",
    "X62n1188_001:0449a15": "緣。倘有一毫之善。願佛哀憐。令我臨命終時。決定往",
    "X62n1188_001:0449a16": "生。一得往生。願承此善。速入娑婆。以此經法。廣化有",
    "X62n1188_001:0449a17": "情。盡未來際。永不疲倦。因今生所受淨土之恩。難酧",
    "X62n1188_001:0449a18": "難報故也。淨土必求者。淨土即功德莊嚴。甚深微妙",
    "X62n1188_001:0449a19": "之境也。必求即至誠懇切。廣大圓融之心也。夫淨土",
    "X62n1188_001:0449a20": "妙門。乃諸佛共讚。難聞難知。故經云。多有菩薩。欲聞",
    "X62n1188_001:0449a21": "此經。而不能得。我幸有緣。已得聞知。那可不發決定",
    "X62n1188_001:0449a22": "之心。速修而證也。如人已登寶山。那可自甘受苦。不",
    "X62n1188_001:0449a23": "欲取寶而迴也。是故應當。必定求之。每日持名。限定",
    "X62n1188_001:0449a24": "幾萬。每日禮像。限定幾時。乃至畢命為期。朝朝向西",
    "X62n1188_001:0449b01": "十念。日日對像哀陳。皆必求之志也。若不如是。恰恰",
    "X62n1188_001:0449b02": "如登寶山。自甘空手。依舊長劫輪迴。豈不痛哉。為此",
    "X62n1188_001:0449b03": "特採至切要之文。述成最警策之語。而為一生取辦",
    "X62n1188_001:0449b04": "之要書也。諸佛甚深微妙淨土之境。皆從眾生廣大",
    "X62n1188_001:0449b05": "圓融必求之心而得。故名之曰淨土必求。是我同倫。",
    "X62n1188_001:0449b06": "切須多讀。方得發起必求之心。而早歸淨土也矣。余",
    "X62n1188_001:0449b07": "因有戒述之誓。故然臂香四十八炷。供養阿彌陀佛。",
    "X62n1188_001:0449b08": "至心懺悔發願云。我今然臂香。供養彌陀佛。願我眾",
    "X62n1188_001:0449b09": "罪愆。決定皆消滅。願我命終時。決定生彼國。願早聞",
    "X62n1188_001:0449b10": "佛乘。願早度一切。願以此功德。莊嚴佛淨土。上報四",
    "X62n1188_001:0449b11": "重恩。下濟三途苦。若有見聞者。悉發菩提心。盡此一",
    "X62n1188_001:0449b12": "報身。同生極樂國。時在光緒三年佛誕日戀西比丘",
    "X62n1188_001:0449b13": "玉峰古崑稽首書於法源庵之報恩關",
    "X62n1188_001:0449b17": "淨土必求目錄",
    "X62n1188_001:0449b18": "念佛法門功重老實感堅祖語奉行十念",
    "X62n1188_001:0449b19": "讀要解得持名要訣讀要解幸死盡偷心",
    "X62n1188_001:0449b20": "因動嗔心立行懺悔讀四大祖師語有感",
    "X62n1188_001:0449b21": "稱名述懷四則并序讀佛偈四則并問答",
    "X62n1188_001:0449b22": "舌病難除戒午後食愧多貪恚願遲作師",
    "X62n1188_001:0449b23": "自恥好談慎說人過然臂香供梵網經(懺悔)",
    "X62n1188_001:0449b24": "滿七自慶述懷告眾六時經行出聲念佛",
    "X62n1188_001:0449c01": "念佛堂所用讚六則",
    "X62n1188_001:0449c04": "戀西大師淨土必求(亦名淨業痛策)",
    "X62n1188_001:0449c06": "淨業學者　(心永空靜)　仝較",
    "X62n1188_001:0449c07": "念佛法門功重老實",
    "X62n1188_001:0449c08": "崑深感淨土法門之恩者。實從蓮池大師。臨終老實",
    "X62n1188_001:0449c09": "念佛一句而入也。蓮池大師。一生不惜身命。闡揚淨",
    "X62n1188_001:0449c10": "土。至臨終時。見大眾悲哀。苦求開示。不得已。盡力畢",
    "X62n1188_001:0449c11": "命。答一句老實念佛。大矣哉。不可思議也。我想此語。",
    "X62n1188_001:0449c12": "非但包括蓮祖一生不惜身命。廣度眾生之說。真可",
    "X62n1188_001:0449c13": "以包括釋迦如來。四十九年剖出心肝。普收萬類之",
    "X62n1188_001:0449c14": "談。何哉。老實者至誠也。念者眾生本有靈覺之心也。",
    "X62n1188_001:0449c15": "佛者十法界最勝之果也。以此靈覺之心。稱彼最勝",
    "X62n1188_001:0449c16": "之佛。則無明黑暗之情。九界垢穢之境。當下明淨矣。",
    "X62n1188_001:0449c17": "濁流寸寸清珠映。暗室層層寶炬炤。此之謂也。圓淨",
    "X62n1188_001:0449c18": "四土。圓見三身。良在於斯。故要解云。一聲阿彌陀佛。",
    "X62n1188_001:0449c19": "即釋迦本師。於五濁惡世。所得之阿耨多羅三藐三",
    "X62n1188_001:0449c20": "菩提法。今以此果覺。全體授與濁惡眾生。乃諸佛所",
    "X62n1188_001:0449c21": "行境界。唯佛與佛能究盡。非九界自力所能信解也。",
    "X62n1188_001:0449c22": "是故念佛功德。非三乘聖行之能比也。亦非人天福",
    "X62n1188_001:0449c23": "德之能同也。故徹悟云。倘置佛名。而別修三乘聖行。",
    "X62n1188_001:0449c24": "亦是浪用精神。亦是千鈞之弩。為鼷鼠而發機。況造",
    "X62n1188_001:0450a01": "六凡生死之業乎。奉告現前信願持名之友。當生慶",
    "X62n1188_001:0450a02": "幸。倘非深投佛種。久受佛恩。於此法門。安能信之。安",
    "X62n1188_001:0450a03": "能願之。安能死盡偷心而力行之。死盡偷心者。即是",
    "X62n1188_001:0450a04": "信極一門不被諸惑也。亦即老老實實之謂也。亦即",
    "X62n1188_001:0450a05": "至至誠誠之謂也。當知此心。能頓超苦海。能頓入樂",
    "X62n1188_001:0450a06": "邦。能頓見彌陀。乃至能廣度眾生滿菩提願。故觀經",
    "X62n1188_001:0450a07": "云。欲生上品上生者。第一當發至誠心。故知三藏十",
    "X62n1188_001:0450a08": "二部。悉不外乎一句老實念佛者矣。崑為此。信極蓮",
    "X62n1188_001:0450a09": "池大師。真是彌陀化身。特來傳此念佛三昧之秘訣",
    "X62n1188_001:0450a10": "也。為勉新學。復作偈云。",
    "X62n1188_001:0450a11": "老實之心妙莫比。以斯念佛佛愈喜。可憐一類聰明",
    "X62n1188_001:0450a12": "人。越學希奇越背理。",
    "X62n1188_001:0450a13": "老實之心把佛持。佛光徧照必常知。故能令彼愚夫",
    "X62n1188_001:0450a14": "婦。速脫塵牢入寶池。",
    "X62n1188_001:0450a15": "老實之心念佛名。能使淨業速圓成。故吾蓮祖臨終",
    "X62n1188_001:0450a16": "日。極口勸人依此行。",
    "X62n1188_001:0450a17": "老實之心勤念佛。平平直直無奇特。彌陀因此更哀",
    "X62n1188_001:0450a18": "憐。必定早垂金臂接。",
    "X62n1188_001:0450a19": "感堅祖語奉行十念",
    "X62n1188_001:0450a20": "崑初參學時。見出家人。修十念法。每輕之曰。此是阿",
    "X62n1188_001:0450a21": "彌陀佛。攝受俗人之事。因其終日忙忙。不能多念。故",
    "X62n1188_001:0450a22": "發此誓。若能依行。亦可往生。出家之人。從朝至暮。功",
    "X62n1188_001:0450a23": "課許多。何必重此十念。只要一時功課。亦能抵幾回",
    "X62n1188_001:0450a24": "十念。此因不知淨土之宗旨故也。在俗之人。終日忙",
    "X62n1188_001:0450b01": "忙。但修十念。佛必攝受往生。況出家之人。終日或誦",
    "X62n1188_001:0450b02": "經多少。或念佛多少。再能依阿彌陀佛大慈悲願。奉",
    "X62n1188_001:0450b03": "行十念。阿彌陀佛。豈不決定令其往生上品者哉。諸",
    "X62n1188_001:0450b04": "大祖師。奉行十念。蓋為此也。崑那時真是愚癡之極。",
    "X62n1188_001:0450b05": "輕毀阿彌陀佛。如此大慈悲大願力。三根普收之大",
    "X62n1188_001:0450b06": "根本法輪。若無此法。安能頓收十惡五逆。皆生淨土。",
    "X62n1188_001:0450b07": "是故輕此法門。即是輕阿彌陀佛大慈悲願。輕阿彌",
    "X62n1188_001:0450b08": "陀佛大慈悲願。即是輕自己常住不滅之大圓覺心",
    "X62n1188_001:0450b09": "耳。楚石禪師。晨朝十念。終身不缺。幽溪法師。奉為日",
    "X62n1188_001:0450b10": "課。至老不休。此二聖祖。皆法門龍象。道德充足。遠近",
    "X62n1188_001:0450b11": "皆知。尚且如是竭力奉行。故堅密大師云。此淨業必",
    "X62n1188_001:0450b12": "不可少之行。即課佛多者。亦當行之。崑從此深思。忽",
    "X62n1188_001:0450b13": "然有省。始知十念法門。至要至切。故慈雲懺主云。十",
    "X62n1188_001:0450b14": "念是淨因要切。必不可廢。聰明人。每每不肯行者。不",
    "X62n1188_001:0450b15": "知彌陀。有此大願故也。或信不深願不切故也。果能",
    "X62n1188_001:0450b16": "行之。必信願堅固。所以定得往生。故要解云。深信發",
    "X62n1188_001:0450b17": "願。即無上菩提。合此信願。的為淨土指南。由此而執",
    "X62n1188_001:0450b18": "持名號。乃為正行。若信願堅固。臨終十念一念。亦決",
    "X62n1188_001:0450b19": "往生。臨終十念。尚能往生。況畢世奉行。豈不決定往",
    "X62n1188_001:0450b20": "生。故我於癸亥年二月十九日。在佛頂山禪堂。立誓",
    "X62n1188_001:0450b21": "為始。遂勸諸友。而共行之。丁丑年春日識於法源庵",
    "X62n1188_001:0450b22": "之報恩關。因述偈云。",
    "X62n1188_001:0450b23": "十念頓圓清淨業。彌陀因地悲心切。觀吾受苦不能",
    "X62n1188_001:0450b24": "休。特駕此航來迎接。",
    "X62n1188_001:0450c01": "十念頓圓清淨業。慈雲常代彌陀說。勸人每早向西",
    "X62n1188_001:0450c02": "持。盡報定生極樂國。",
    "X62n1188_001:0450c03": "十念頓圓清淨業。楚公宗匠亦欣悅。畢生常念志無",
    "X62n1188_001:0450c04": "休。親見佛身徧界塞。",
    "X62n1188_001:0450c05": "十念頓圓清淨業。幽溪聖祖方明徹。德招天樂每臨",
    "X62n1188_001:0450c06": "空。此法修行終不缺。",
    "X62n1188_001:0450c07": "(附)慈雲懺主十念法門",
    "X62n1188_001:0450c08": "每晨服飾已。面西正立合掌。連聲稱阿彌陀佛。盡",
    "X62n1188_001:0450c09": "一氣為一念。如是十氣為十念。隨氣長短。不限佛",
    "X62n1188_001:0450c10": "數。氣極為度。聲不高低。不緩急。調停得中。十氣連",
    "X62n1188_001:0450c11": "屬。令心不散。專精為功。名十念者。是藉氣束心也。",
    "X62n1188_001:0450c12": "作此念已。發願回向云。",
    "X62n1188_001:0450c13": "我弟子某甲。一心歸命。極樂世界。阿彌陀佛。願以淨",
    "X62n1188_001:0450c14": "光照我。慈誓攝我。我今正念。稱如來名。經十念頃。為",
    "X62n1188_001:0450c15": "菩提道。求生淨土。佛昔本誓。若有眾生。欲生我國。至",
    "X62n1188_001:0450c16": "心信樂。乃至十念。若不生者。不取正覺。唯除五逆。誹",
    "X62n1188_001:0450c17": "謗正法。我今自憶。此生已來。不造逆罪。不謗大乘。願",
    "X62n1188_001:0450c18": "此十念。得入如來。大誓海中。乘佛慈力。眾罪消滅。淨",
    "X62n1188_001:0450c19": "因增長。若臨欲命終。自知時至。身不病苦。心無貪戀。",
    "X62n1188_001:0450c20": "心不倒散。如入禪定。佛及聖眾。手執金臺。來迎接我。",
    "X62n1188_001:0450c21": "如一念頃。生極樂國。華開見佛。即聞佛乘。頓開佛慧。",
    "X62n1188_001:0450c22": "廣度眾生。滿菩提願(作已便止不必拜。要盡此生不得一日暫廢。唯將不廢。自要其",
    "X62n1188_001:0450c23": "心得生淨土)。",
    "X62n1188_001:0450c24": "讀要解得持名要訣",
    "X62n1188_001:0451a01": "崑每讀彌陀要解。至光壽之文。感激之至。何幸而得",
    "X62n1188_001:0451a02": "領此妙宗。定是阿彌陀佛光壽二德之所加被。及一",
    "X62n1188_001:0451a03": "切諸佛大慈悲心之所護念。十方世尊。阿彌陀佛。無",
    "X62n1188_001:0451a04": "數劫來。為度我故。修菩薩道。不惜身命。原為此也。欲",
    "X62n1188_001:0451a05": "此妙宗。以熏有緣。而述偈云。",
    "X62n1188_001:0451a06": "但將名號掐珠念。壽量光明全顯現。欲契西來向上",
    "X62n1188_001:0451a07": "宗。只須老實休分辯。",
    "X62n1188_001:0451a08": "但念名號光壽顯現者。即要解云。阿彌陀。正翻無",
    "X62n1188_001:0451a09": "量。本不可說。本師以光壽二義。收盡一切無量。光",
    "X62n1188_001:0451a10": "則橫徧十方。壽則竪窮三際。橫竪交徹。即法界體。",
    "X62n1188_001:0451a11": "舉此體作彌陀身土。亦即舉此體作彌陀名號。是",
    "X62n1188_001:0451a12": "故彌陀名號。即眾生本覺理性。持名即始覺合本。",
    "X62n1188_001:0451a13": "始本不二。生佛不二。故一念相應一念佛。念念相",
    "X62n1188_001:0451a14": "應念念佛也。復次由無量光義。故眾生生極樂。即",
    "X62n1188_001:0451a15": "生十方。見阿彌陀佛。即見十方諸佛。能自度。即普",
    "X62n1188_001:0451a16": "利一切。由無量壽義。故極樂人民。即是一生補處。",
    "X62n1188_001:0451a17": "皆定此生成佛。不至異生。當知離却現前一念無",
    "X62n1188_001:0451a18": "量光壽之心。何處有阿彌陀佛名號。而離却阿彌",
    "X62n1188_001:0451a19": "陀佛名號。何由徹證現前一念無量光壽之心。如",
    "X62n1188_001:0451a20": "是則向上之宗。全在裏許。只須老實念佛。不用分",
    "X62n1188_001:0451a21": "辯矣。故圓覺經云。居一切時。不起妄念。於諸妄心。",
    "X62n1188_001:0451a22": "亦不息滅。住妄想境。不加了知。於無了知。不辯真",
    "X62n1188_001:0451a23": "實。彼諸眾生。聞是法門。信解受持。不生驚畏。是則",
    "X62n1188_001:0451a24": "名為。隨順覺性。如是眾生。已曾供養。百千萬億恒",
    "X62n1188_001:0451b01": "河沙諸佛。及大菩薩。植眾德本。佛說是人。名為成",
    "X62n1188_001:0451b02": "就一切種智。故徹悟禪師。大悟圓覺。剖心瀝血。讚",
    "X62n1188_001:0451b03": "一聲佛號云。倘置佛名。而別修三乘聖行。亦是浪",
    "X62n1188_001:0451b04": "用精神。亦是千鈞之弩。為鼷鼠而發機。堅密大師。",
    "X62n1188_001:0451b05": "乃靈峯嫡子。深得要解以名召得罄無不盡。不勞",
    "X62n1188_001:0451b06": "觀想。不必參究之旨。故云一句彌陀。非大徹不能",
    "X62n1188_001:0451b07": "全提。而最愚亦無少欠。倘有些子分別。便成大法",
    "X62n1188_001:0451b08": "魔殃。只貴一心受持。甯羨依稀解悟。又云。劫濁盛",
    "X62n1188_001:0451b09": "時。眾生魘重。毋以持名雜參話。毋以粗心習勝觀。",
    "X62n1188_001:0451b10": "雜參話則濁智騰波。定起邪見。習勝觀則非其境",
    "X62n1188_001:0451b11": "界。定起魔事。唯以現前一念無明業識之心。令其",
    "X62n1188_001:0451b12": "專稱阿彌陀佛名號。無間一心。未有不親證親到",
    "X62n1188_001:0451b13": "者。法門至此。愈卑而愈不勝仰。愈淺而愈不可俯。",
    "X62n1188_001:0451b14": "自呼自應。自魘自醒。一心之本元頓彰。法界之體",
    "X62n1188_001:0451b15": "用全揭。無庸鑽仰。秪麼修行。倘未悟透根源。甯可",
    "X62n1188_001:0451b16": "顓蒙合妙。夫顓蒙念佛。至矣極矣。無復加矣。此皆",
    "X62n1188_001:0451b17": "老實念佛。不用分辯之謂也。如是妙行。不可思議。",
    "X62n1188_001:0451b18": "六方共讚。猶不能盡。願諸同學。深思深思。余慚愧",
    "X62n1188_001:0451b19": "宿障深重。不能現世宏揚如是廣大法門。以報諸",
    "X62n1188_001:0451b20": "佛諸祖之深恩。唯有死心極力。畢命為期。六萬彌",
    "X62n1188_001:0451b21": "陀。六時禮想。誓無間日而已。識於山陰法源庵之",
    "X62n1188_001:0451b22": "報恩關。",
    "X62n1188_001:0451b23": "讀要解幸死盡偷心",
    "X62n1188_001:0451b24": "崑深慚垢重。雖有好學之心。實無久專之志。是故學",
    "X62n1188_001:0451c01": "經學律。學禪學淨。皆不成就。幸讀彌陀要解。至解五",
    "X62n1188_001:0451c02": "濁之文。而得死盡偷心。專持名號。欲共有緣。同死偷",
    "X62n1188_001:0451c03": "心。故將所幸。而述偈云。",
    "X62n1188_001:0451c04": "持名容易死心難。幸把彌陀要解看。欲想一生離五",
    "X62n1188_001:0451c05": "濁。非憑此行必徒然。",
    "X62n1188_001:0451c06": "非憑此行必徒然者。即要解云。吾人處劫濁中。決",
    "X62n1188_001:0451c07": "定為時所囿。為苦所逼。非帶業橫出之行。必不能",
    "X62n1188_001:0451c08": "度。處見濁中。決定為邪智所纏。非不假方便之行。",
    "X62n1188_001:0451c09": "必不能度。處煩惱濁中。決定為貪欲所陷。為惡業",
    "X62n1188_001:0451c10": "所螫。非即凡心是佛心之行。必不能度。處眾生濁",
    "X62n1188_001:0451c11": "中。決定安於臭穢。而不能洞覺。甘於劣弱。而不能",
    "X62n1188_001:0451c12": "奮飛。非欣厭之行。必不能度。處命濁中。決定為無",
    "X62n1188_001:0451c13": "常所吞。石火電光。措手不及。非不費時劫不勞勤",
    "X62n1188_001:0451c14": "苦之行。必不能度。復次秪此信願。莊嚴一聲阿彌",
    "X62n1188_001:0451c15": "陀佛。轉劫濁為清淨海會。轉見濁為無量光。轉煩",
    "X62n1188_001:0451c16": "惱濁為常寂光。轉眾生濁為蓮華化生。轉命濁為",
    "X62n1188_001:0451c17": "無量壽。故一聲阿彌陀佛。即釋迦本師。於五濁惡",
    "X62n1188_001:0451c18": "世所得之阿耨多羅三藐三菩提法。今以此果覺。",
    "X62n1188_001:0451c19": "全體授與濁惡眾生。乃諸佛所行境界。唯佛與佛",
    "X62n1188_001:0451c20": "能究盡。非九界自力所能信解也。若不深知其甚",
    "X62n1188_001:0451c21": "難。將謂更有別法。可出五濁。熢[火*孛]宅裏。戲論紛然。",
    "X62n1188_001:0451c22": "唯深知其甚難。方肯死盡偷心。寶此一行。此本師",
    "X62n1188_001:0451c23": "所以極口說其難甚。而深囑我等當知也。",
    "X62n1188_001:0451c24": "因動嗔心立行懺悔",
    "X62n1188_001:0452a01": "妙叶禪師云。念佛三昧。體性雖圓。宜盡微細條章。革",
    "X62n1188_001:0452a02": "諸猥弊。乃至小罪。猶懷大懼。況我實有嗔恚諸友。令",
    "X62n1188_001:0452a03": "其動恨之大過。若不生大怖畏。至心懺悔。非但不能",
    "X62n1188_001:0452a04": "往生。復恐後世受大惡報。無量壽經云。今世恨意。微",
    "X62n1188_001:0452a05": "相憎嫉。後世轉劇。至成大怨。可不懼乎。故於光緒二",
    "X62n1188_001:0452a06": "年中元日。敬然臂香九炷。以求懺悔。而述偈云。自慚",
    "X62n1188_001:0452a07": "垢重每生嗔。惱亂諸賢恨且深。為此臂然香九炷。懺",
    "X62n1188_001:0452a08": "除前罪學慈心。從此立誓。畢命為期。每月朔望。必然",
    "X62n1188_001:0452a09": "臂香三炷。至心懺悔發願云。我今然臂香。供養彌陀",
    "X62n1188_001:0452a10": "佛。願我眾罪愆。決定皆消滅。願我命終時。決定生彼",
    "X62n1188_001:0452a11": "國。願早聞佛乘。願早度一切。願以此功德。莊嚴佛淨",
    "X62n1188_001:0452a12": "土。上報四重恩。下濟三途苦。若有見聞者。悉發菩提",
    "X62n1188_001:0452a13": "心。盡此一報身。同生極樂國。每日六時禮想中。加讀",
    "X62n1188_001:0452a14": "慈雲懺主大懺悔文一徧。以策嗔恚學友。及毀罵道",
    "X62n1188_001:0452a15": "人之心。不敢復起。我久喜此文。因其懺儀太長。故未",
    "X62n1188_001:0452a16": "遵行。今蒙妙能淨友。直言相告。而知嗔過。乃方讀此。",
    "X62n1188_001:0452a17": "合論云。真機非友不發。惡法非友不止。誠哉此言也。",
    "X62n1188_001:0452a18": "我本違父出家。逆師行脚。今又每每嗔恚學友。及遠",
    "X62n1188_001:0452a19": "來掛搭請示之人。乃至內覆過失。外現威儀。造種種",
    "X62n1188_001:0452a20": "罪。將來必墮三途。越想越慚。越思越愧。怖畏之心。越",
    "X62n1188_001:0452a21": "起越大。幸每讀此文。從怖畏而生法喜。其中妙益。不",
    "X62n1188_001:0452a22": "可思議。越讀越警。越讀越切。自鞭之語。無過於斯。欲",
    "X62n1188_001:0452a23": "共有緣互相警策。故述數言。以誌緣起云耳。戀西學",
    "X62n1188_001:0452a24": "人古崑稽首書於法源庵之報恩關。",
    "X62n1188_001:0452b01": "(附)大懺悔文(出淨土十要)",
    "X62n1188_001:0452b02": "我弟子某甲。至心懺悔。十方諸佛。真實見知。我及眾",
    "X62n1188_001:0452b03": "生。本性清淨。諸佛住處。名常寂光。徧在剎那。及一切",
    "X62n1188_001:0452b04": "法。而我不了。妄計我人。於平等法中。而起分別。於清",
    "X62n1188_001:0452b05": "淨心中。而生染著。以是顛倒。五欲因緣。生死循環。經",
    "X62n1188_001:0452b06": "歷三界。坐此相續。不念出期。而復於中。造極惡業。四",
    "X62n1188_001:0452b07": "重五逆。及一闡提。非毀大乘。謗破三寶。謗無諸佛。斷",
    "X62n1188_001:0452b08": "學般若。用十方僧物。用佛塔物。汙梵行人。習近惡法。",
    "X62n1188_001:0452b09": "於破戒者。更相讚護。三乘道人。種種毀罵。內覆過失。",
    "X62n1188_001:0452b10": "外現威儀。常以五邪。招納四事。不淨說法。非律教人。",
    "X62n1188_001:0452b11": "因佛出家。反破佛法。違逆師長。如法教誨。恣行貪恚。",
    "X62n1188_001:0452b12": "無慚恥心。以是因緣。諸惡業力。命終當墮。阿鼻地獄。",
    "X62n1188_001:0452b13": "猛火熾然。受無量苦。千萬億劫。無解脫期。今始覺知。",
    "X62n1188_001:0452b14": "生大慚愧。生大怖畏。十方世尊。阿彌陀佛。久已於我。",
    "X62n1188_001:0452b15": "生大悲心。無數劫來。為度我故。修菩薩道。不惜身命。",
    "X62n1188_001:0452b16": "今已得佛。大悲滿足。真實能為。一切救護。今我造惡。",
    "X62n1188_001:0452b17": "必墮三途。願起哀憐。受我懺悔。重罪得滅。諸惡消除。",
    "X62n1188_001:0452b18": "乃至娑婆。生因永盡。諸佛淨土。如願往生。當命終時。",
    "X62n1188_001:0452b19": "悉無障礙。(接發願云)我懺悔已。六根三業。淨無瑕累。所修",
    "X62n1188_001:0452b20": "善根。悉亦清淨。皆悉回向。莊嚴淨土。普與眾生。同生",
    "X62n1188_001:0452b21": "安養。願阿彌陀佛。常來護持。令我善根。現前增進。不",
    "X62n1188_001:0452b22": "失淨因。臨命終時。身心正念。視聽分明。面奉彌陀。與",
    "X62n1188_001:0452b23": "諸聖眾。手執華臺。接引於我。一剎那頃。生極樂國。華",
    "X62n1188_001:0452b24": "開見佛。即聞佛乘。頓開佛慧。廣度眾生。滿菩提願(加於",
    "X62n1188_001:0452c01": "彌陀經禮想儀極樂世界大慈大悲阿彌陀佛下先讀此文然後念佛)。",
    "X62n1188_001:0452c02": "讀四大祖師語有感",
    "X62n1188_001:0452c03": "崑業障深重。何緣得熏持名妙法。實仗四大祖師之",
    "X62n1188_001:0452c04": "言教。而得開發者多。愧無學問。不能闡揚。以報祖恩。",
    "X62n1188_001:0452c05": "遂將書名。奉告諸友。以表不忘其本耳。幽溪大師之",
    "X62n1188_001:0452c06": "彌陀圓中鈔。蕅益大師之彌陀要解。堅密大師之十",
    "X62n1188_001:0452c07": "要總序。徹悟禪師之語錄。略揭大綱。而述偈云。",
    "X62n1188_001:0452c08": "六字洪名妙莫窮。即空即假即圓中。法華止觀皆明",
    "X62n1188_001:0452c09": "此。是故幽溪立鈔宗。",
    "X62n1188_001:0452c10": "六字洪名妙莫窮。華嚴全部在其中。竪窮橫徧難思",
    "X62n1188_001:0452c11": "議。蕅祖因斯立要宗。",
    "X62n1188_001:0452c12": "六字洪名妙莫窮。三身之德悉居中。徹公悟此垂言",
    "X62n1188_001:0452c13": "教。切切闡揚念佛宗。",
    "X62n1188_001:0452c14": "六字洪名妙莫窮。堅師捨命於斯中。願三大要廣流",
    "X62n1188_001:0452c15": "世。令眾得聞希有宗。",
    "X62n1188_001:0452c16": "崑每讀三大要。如膏肓之重病。得救濟之神丹。感",
    "X62n1188_001:0452c17": "德豈可思議也哉。因述此偈。聊表其本。并採全文",
    "X62n1188_001:0452c18": "為證。以便持名學者。同沾妙益。淨土十要總序云。",
    "X62n1188_001:0452c19": "淨土持名之法。有三大要焉。一者六字洪名。念念",
    "X62n1188_001:0452c20": "之間。欣厭具足。如出幽獄。奔託王家。步步之間。欣",
    "X62n1188_001:0452c21": "厭具足。是故萬緣之唾不食。眾苦之忍莫回。高置",
    "X62n1188_001:0452c22": "身於蓮華。便訂盟於芬利。蛆蠅糞壞。可煞驚慚。二",
    "X62n1188_001:0452c23": "者參禪必不可無淨土。為防退墮。甯不寒心。淨土",
    "X62n1188_001:0452c24": "必不可入禪機。意見稍乘。二門俱破。若夫餘宗。在",
    "X62n1188_001:0453a01": "昔之時。不必改弦。但加善巧回向。在今之世。秪可",
    "X62n1188_001:0453a02": "助行。必須淨業專修。冷暖自知。何容強諍。三者一",
    "X62n1188_001:0453a03": "句彌陀。非大徹不能全提。而最愚亦無少欠。倘有",
    "X62n1188_001:0453a04": "些子分別。便成大法魔殃。只貴一心受持。甯羨依",
    "X62n1188_001:0453a05": "稀解悟。乞兒若見小利。急須吐棄無餘。棒打石人",
    "X62n1188_001:0453a06": "頭。嚗嚗論實事。已上三要。頗切今時。倘能真實指",
    "X62n1188_001:0453a07": "迷。我願捨身供養。十方三世。共聞此言。",
    "X62n1188_001:0453a08": "稱名述懷四則并序",
    "X62n1188_001:0453a09": "圓中鈔云。凡諸佛應身接物。有乎四益。一以形益。現",
    "X62n1188_001:0453a10": "身是也。二以光益。放光是也。三以聲益。說法是也。四",
    "X62n1188_001:0453a11": "以通益。現神通是也。唯阿彌陀佛。四益之外。更加之",
    "X62n1188_001:0453a12": "以名接物。以其有本時所發誓願故也。餘之四接。其",
    "X62n1188_001:0453a13": "攝機也狹。唯以名接物。其攝機也廣。既彌陀發願。以",
    "X62n1188_001:0453a14": "名而接物。是故應當。專修持名之行。以投願海。方得",
    "X62n1188_001:0453a15": "感應易顯。淨業速成耳。又云一稱嘉號萬德齊彰者。",
    "X62n1188_001:0453a16": "名實不異之謂也。名即假名。實即實德。假名之外。別",
    "X62n1188_001:0453a17": "無實德。實德之外。別無假名。故徹悟云。全德立名。德",
    "X62n1188_001:0453a18": "外無名。以名召德。名外無德。所以幽溪靈峯堅密諸",
    "X62n1188_001:0453a19": "祖。皆勸持名。必不可雜觀想。以違彌陀以名接物之",
    "X62n1188_001:0453a20": "大誓願也。又靈峯大師云。念佛人。若更問念佛是誰。",
    "X62n1188_001:0453a21": "頭上安頭。騎驢覓驢。明眼人為之噴飯。而近代無知",
    "X62n1188_001:0453a22": "狂悖之徒。反以話頭為奇特。名號為尋常。棄如意珠",
    "X62n1188_001:0453a23": "王。競取瓦礫。可哀矣。崑為此直告云。能念佛的。即是",
    "X62n1188_001:0453a24": "不生不滅之大圓覺心也。念善定生天宮。念惡定墮",
    "X62n1188_001:0453b01": "地獄。念佛定生佛國。倘若更問是誰。正是靈峯所呵",
    "X62n1188_001:0453b02": "者。分明誰字話頭。是鈍根人事。有何奇哉。又經云。極",
    "X62n1188_001:0453b03": "惡之人。必墮地獄。暫稱佛號。即變獄火。而成蓮華。豈",
    "X62n1188_001:0453b04": "有圓頓微妙。更過於此。如上四段。皆至要至切之談。",
    "X62n1188_001:0453b05": "持名行者。可不盡心竭力者乎。為暢鄙懷。復遵前義。",
    "X62n1188_001:0453b06": "而述偈云。",
    "X62n1188_001:0453b07": "極樂巍巍萬德尊。以名接物誓宏深。我今信佛無虗",
    "X62n1188_001:0453b08": "願。決定持名求往生。",
    "X62n1188_001:0453b09": "但稱名號德明明。彼佛宛然在口唇。可愧我心多異",
    "X62n1188_001:0453b10": "念。於中未見紫金身。",
    "X62n1188_001:0453b11": "稱佛一聲掐一珠。本來面目分明舉。廣長舌相證明",
    "X62n1188_001:0453b12": "斯。切忌更參向上理。",
    "X62n1188_001:0453b13": "獄火炎炎稱佛名。頓然一朵寶蓮成。速超苦海無如",
    "X62n1188_001:0453b14": "此。那可於中不死心。",
    "X62n1188_001:0453b15": "讀佛偈四則并問答",
    "X62n1188_001:0453b16": "余題讀佛軒。有學者問云。佛貴心念。諸說皆然。師重",
    "X62n1188_001:0453b17": "口讀。請示其由。令我斷疑。亦好共行。余反問曰。萬法",
    "X62n1188_001:0453b18": "唯心。汝已知否。答曰已知。又問。口是一法否。答曰口",
    "X62n1188_001:0453b19": "是一法。余曰既知口是一法。諒必已知口即是心。若",
    "X62n1188_001:0453b20": "不知口即是心。萬法唯心之義。便不通矣。自口唯心。",
    "X62n1188_001:0453b21": "尚且不知。他物唯心。豈非空說。汝今既知。口是一法。",
    "X62n1188_001:0453b22": "即是自心。萬法唯心之義。可謂的確矣。如此終日口",
    "X62n1188_001:0453b23": "讀佛。豈非終日心念佛。何疑之有。復次當知。在朝貴",
    "X62n1188_001:0453b24": "士。處世明賢。無有一人。不從讀誦而得也。何況出世",
    "X62n1188_001:0453c01": "間之大道。豈有不從讀誦而成哉。遂作四偈。而安慰",
    "X62n1188_001:0453c02": "之。",
    "X62n1188_001:0453c03": "佛號勤勤讀。蓮華速速開。彌陀曾有願。決定為君來。",
    "X62n1188_001:0453c04": "佛既有緣讚。須加信願持。朝朝只十氣。亦決到蓮池。",
    "X62n1188_001:0453c05": "人人佛肯讀。箇箇菩提熟。乃至極兇人。亦能生彼國。",
    "X62n1188_001:0453c06": "下愚將佛讀。賢者看為低。且待臨終日。各人見是非。",
    "X62n1188_001:0453c07": "舌病難除戒午後食",
    "X62n1188_001:0453c08": "崑自癸酉春。忽得舌病。已經數載。不能斷除。豈不哀",
    "X62n1188_001:0453c09": "哉。無奈舌病越久。貪味之心越熾。乃至時時刻刻。歡",
    "X62n1188_001:0453c10": "喜喫東喫西。如此之心。豈非大亂。心內之亂。猶可稱",
    "X62n1188_001:0453c11": "佛。猶可往生。向外好喫之亂。醜甚醜甚。豈能現世而",
    "X62n1188_001:0453c12": "得往生者哉。念佛鏡一書。將一切法門。與念佛比較。",
    "X62n1188_001:0453c13": "皆差百千萬倍。唯午齋一戒。而極讚之。因此害。少人",
    "X62n1188_001:0453c14": "知覺故也。經云。貪財色名食睡五欲者。必墮惡道。可",
    "X62n1188_001:0453c15": "不懼乎。因此立誓。畢命為期。常持午齋。若破此戒。必",
    "X62n1188_001:0453c16": "墮地獄。不破此戒。願佛哀憐。必生西方。因色身不佳。",
    "X62n1188_001:0453c17": "夜饑難忍。故於子時之後。稍用小食。而述偈云。",
    "X62n1188_001:0453c18": "久纏舌病莫能去。定是多生貪口味。為此終身持午",
    "X62n1188_001:0453c19": "齋。子時稍犯當慚愧。",
    "X62n1188_001:0453c20": "愧多貪恚願遲作師",
    "X62n1188_001:0453c21": "欲為人師。必須戒律精嚴。慧解具足。方能自利利他。",
    "X62n1188_001:0453c22": "道業圓成者也。愧哉。我古崑非但不能如是。抑且多",
    "X62n1188_001:0453c23": "貪多嗔。難調難伏。是故見恭敬我者。便生貪愛。見毀",
    "X62n1188_001:0453c24": "謗我者。便生嗔恚。此是古崑真實之言。若是妄語。必",
    "X62n1188_001:0454a01": "墮地獄。如此心行。豈能往生。故圓覺經云。有愛我者。",
    "X62n1188_001:0454a02": "我與隨順。非隨順者。便生憎怨。為憎愛心。養無明故。",
    "X62n1188_001:0454a03": "相續求道。皆不成就。豈不怕哉。故立一願。願早往生。",
    "X62n1188_001:0454a04": "遲作人師。以策愛順之心。令著力念佛也。",
    "X62n1188_001:0454a05": "我立一願必堅持。慚愧難平貪恚癡。且待往生安樂",
    "X62n1188_001:0454a06": "國。方來此處作人師。",
    "X62n1188_001:0454a07": "自恥好談慎說人過",
    "X62n1188_001:0454a08": "大寶積經云。菩薩成就八法。於諸佛前。蓮華化生。一",
    "X62n1188_001:0454a09": "乃至失命不說他過。二化人令皈依三寶。三安置一",
    "X62n1188_001:0454a10": "切於菩提心。四梵行不染五造佛像安華座上。六能",
    "X62n1188_001:0454a11": "除眾生憂惱。七於貢高人常自謙下。八不惱他人。崑",
    "X62n1188_001:0454a12": "每讀此言。真實慚愧。菩薩乃至失命。不說他過。我從",
    "X62n1188_001:0454a13": "朝至暮。總是說人之短。論因果。豈不定墮三途。故梵",
    "X62n1188_001:0454a14": "網合註云。惡口之罪。亦令眾生。墮三惡道。可不慎乎。",
    "X62n1188_001:0454a15": "因述偈云。",
    "X62n1188_001:0454a16": "好談人過罪彌大。必墮三途無出期。是故菩薩至失",
    "X62n1188_001:0454a17": "命。終不開口說他非。",
    "X62n1188_001:0454a18": "然臂香供梵網經懺悔",
    "X62n1188_001:0454a19": "梵網經者。崑從初受戒。便喜持誦。後於咸豐六年。在",
    "X62n1188_001:0454a20": "杭城太平門外。月塘寺相近之福善庵。偷得靈峯大",
    "X62n1188_001:0454a21": "師梵網合註。宛如舊失。喜如獲寶。所以歷逃兵難。終",
    "X62n1188_001:0454a22": "不棄捨。此書乃康熙間。台宗金松弘法師之遺物也。",
    "X62n1188_001:0454a23": "愈閱愈喜。遂熟讀菩薩戒。欲為常課。慚愧宿垢深重。",
    "X62n1188_001:0454a24": "力不由志。於菩薩行。不能遵修。是故發心。於報恩關",
    "X62n1188_001:0454b01": "中。敬然臂香十炷。供養梵網經十重戒。又然臂香四",
    "X62n1188_001:0454b02": "十八炷。供養四十八輕戒。以求懺悔。并懺偷取梵網",
    "X62n1188_001:0454b03": "合註諸書。及一夜動嗔。故燒蚊虫。乃至作無益事。多",
    "X62n1188_001:0454b04": "傷蟲蟻等罪。願命終時。不墮惡道。正念分明。往生極",
    "X62n1188_001:0454b05": "樂。而述偈云。",
    "X62n1188_001:0454b06": "敬然臂香供戒經。懺除破戒諸惡業。願求臨死不沉",
    "X62n1188_001:0454b07": "淪。正念分明生樂國。",
    "X62n1188_001:0454b08": "滿七自慶述懷告眾",
    "X62n1188_001:0454b09": "無量壽經云。其有得聞彼佛名號。歡喜踊躍。乃至一",
    "X62n1188_001:0454b10": "念。當知此人。為得大利。則是具足無上功德。崑恒於",
    "X62n1188_001:0454b11": "此言。喜徹骨髓。愧持念之功。未竭其力。由是發心。於",
    "X62n1188_001:0454b12": "光緒丙子秋月。在法源庵之報恩關。啟建七七道場。",
    "X62n1188_001:0454b13": "慚愧數經七期。皆被障緣擾亂。雖功不虗棄。實不稱",
    "X62n1188_001:0454b14": "懷。故今特請妙能法師。為眾講經。共相護七。以安內",
    "X62n1188_001:0454b15": "外。崑禁止語言。以絕外事。定拾萬彌陀六時禮想為",
    "X62n1188_001:0454b16": "日課。以策懈倦。於起七日。敬然臂香三十八炷。供養",
    "X62n1188_001:0454b17": "六方三十八佛名號。又然臂香二十一炷。供養釋迦",
    "X62n1188_001:0454b18": "彌陀觀音勢至。及眾菩薩。以求加護。令我內外諸障",
    "X62n1188_001:0454b19": "不起。每晨敬然臂香三炷發願云。我今然臂香。供養",
    "X62n1188_001:0454b20": "彌陀佛。願我眾罪愆。決定皆消滅。願我命終時。決定",
    "X62n1188_001:0454b21": "生彼國。願早聞佛乘。願早度一切。滿七日。敬然臂香",
    "X62n1188_001:0454b22": "四十八炷。供養佛說阿彌陀經。又然臂香十二炷。供",
    "X62n1188_001:0454b23": "養阿彌陀佛。觀音勢至諸菩薩眾。以申回向。願我承",
    "X62n1188_001:0454b24": "此道場功德。臨命終時。決定得生極樂世界。早見彌",
    "X62n1188_001:0454c01": "陀。早度眾生。又然臂香三炷告眾云。",
    "X62n1188_001:0454c02": "古崑深愧障重。妄想難除。七七已完。並無祥瑞。只於",
    "X62n1188_001:0454c03": "第三七完養息。得一異夢。至險至善。堪為警策。可以",
    "X62n1188_001:0454c04": "對眾說說。夢一人。以一把凶刀。橫駕我頂。手不能抵。",
    "X62n1188_001:0454c05": "心中怖急。知必定死。忽憶彌陀。必能救護。即用畢命",
    "X62n1188_001:0454c06": "之力。勇稱佛號幾聲。遂醒。得一身大汗。歡喜異常。不",
    "X62n1188_001:0454c07": "能為喻。深思之。必佛力使然。真真實實。是持名之大",
    "X62n1188_001:0454c08": "切要。堅密大師。六字洪名。念念之間欣厭具足之旨。",
    "X62n1188_001:0454c09": "不外乎此。欲終身為警策。而述偈云。凶刀駕頂。命必",
    "X62n1188_001:0454c10": "難顧。勇心稱佛。佛心救護。欲想臨終。決定離苦。念念",
    "X62n1188_001:0454c11": "之間。應當如此。崑於持名之行。最喜堅密大師。六字",
    "X62n1188_001:0454c12": "洪名。念念欣厭之言。依憑數載。猶未得旨。今獲此夢。",
    "X62n1188_001:0454c13": "心安意悅。感恩難思矣。敬然臂香四十八炷。供養阿",
    "X62n1188_001:0454c14": "彌陀佛。願我臨終念佛。與此夢無異。",
    "X62n1188_001:0454c15": "七越打。靈峯大師之恩越顯。秘藏指南云。深信切願",
    "X62n1188_001:0454c16": "念佛。而念佛時心多散亂者。即是下品下生。此語真",
    "X62n1188_001:0454c17": "是阿伽陀藥。萬病總持。令我垢重心亂無救之人。得",
    "X62n1188_001:0454c18": "知念佛不用怕妄想。只要信深願切。必定往生。末法",
    "X62n1188_001:0454c19": "億億人脩行。罕一得道。唯依念佛。皆可度脫。此之謂",
    "X62n1188_001:0454c20": "也。我從此。不管妄想多少。只顧持名每日幾萬。願早",
    "X62n1188_001:0454c21": "生下品。免受輪迴。想我垢重心亂。病無可救。幸得遇",
    "X62n1188_001:0454c22": "此活命靈丹。粉骨碎身。豈能報其深恩也哉。故於今",
    "X62n1188_001:0454c23": "日。敬然臂香四十八炷。供養靈峯蕅益大師。而發願",
    "X62n1188_001:0454c24": "云。我今然臂香。供養靈峯祖。願我速往生。早來擊法",
    "X62n1188_001:0455a01": "皷。普化垢亂人。同生安樂所。唯願大慈悲。證明攝受",
    "X62n1188_001:0455a02": "我。",
    "X62n1188_001:0455a03": "四七完。承妙能法師。入字讚云。諒此回七期。必定仗",
    "X62n1188_001:0455a04": "佛冥加。得成三昧。今不瞞醜。而對之曰。古人念佛。往",
    "X62n1188_001:0455a05": "生甚多。先得三昧。而後往生。能有幾位。實為信深願",
    "X62n1188_001:0455a06": "切。臨終仗佛力冥加。暫得一心不亂。而往生者多。故",
    "X62n1188_001:0455a07": "普賢菩薩行願品云。願我臨欲命終時。盡除一切諸",
    "X62n1188_001:0455a08": "障礙。面見彼佛阿彌陀。即得往生安樂剎。若先得三",
    "X62n1188_001:0455a09": "昧。何用願臨欲命終。無諸障礙。靈峯云。得生與否。全",
    "X62n1188_001:0455a10": "由信願之有無。品位高下。全由持名之深淺。此亦不",
    "X62n1188_001:0455a11": "說。先得一心不亂。成就三昧。方能往生。唯先得一心",
    "X62n1188_001:0455a12": "成三昧者。可往上品上生耳。當知今時之人。垢心日",
    "X62n1188_001:0455a13": "熾。先得一心不亂。成就三昧。豈易言哉。我但求一不",
    "X62n1188_001:0455a14": "改變之志。亦千難矣萬難矣。此番七期。障緣不起。持",
    "X62n1188_001:0455a15": "名心安。且得日聽法音。助起精進。信也信極。願也願",
    "X62n1188_001:0455a16": "極。行也盡力。深愧妄想。究竟難息。幸有彌陀慈誓收。",
    "X62n1188_001:0455a17": "信願真深終得入。諸友齊心護七之功。無窮無盡。法",
    "X62n1188_001:0455a18": "師講經助道之功。亦無窮無盡。崑七七日中。蒙照獲",
    "X62n1188_001:0455a19": "益。所受之恩。亦無窮無盡矣。願我等今世。決定同生",
    "X62n1188_001:0455a20": "西方。同見彌陀。盡未來際同化眾生。",
    "X62n1188_001:0455a21": "七內發願學六時經行出聲念佛",
    "X62n1188_001:0455a22": "第五七完。慚愧空過。忽憶幸讀佛經。方知無始刼來。",
    "X62n1188_001:0455a23": "受畜生身。無量無數。餓鬼地獄。亦復如是。想做騾時。",
    "X62n1188_001:0455a24": "背負千斤。腹無飽食。晝夜驅馳。苦不可言。做牛時。肩",
    "X62n1188_001:0455b01": "拖一犁。背受千打。步步之間。痛無處訢。暫時無力。便",
    "X62n1188_001:0455b02": "送殺者。豈不大苦。今日幸仗佛力。而得為僧。種種受",
    "X62n1188_001:0455b03": "用。只要自在經行。出聲念佛。何苦之有。且得諸佛歡",
    "X62n1188_001:0455b04": "喜。龍天護佑。現在安隱。臨終往生。如此功德。豈能議",
    "X62n1188_001:0455b05": "哉。那可在念佛關中。貪坐養神。不欲開口。今世若不",
    "X62n1188_001:0455b06": "往生。則虗消信施。披毛戴角依舊難逃。故省庵法師",
    "X62n1188_001:0455b07": "云。這回若不歸西去。依舊從前受苦辛。可不驚乎。是",
    "X62n1188_001:0455b08": "故對佛發願云。我弟子古崑。敬然臂香九炷。供養阿",
    "X62n1188_001:0455b09": "彌陀佛。唯願大慈大悲。常加被我。令我出聲念佛。胸",
    "X62n1188_001:0455b10": "頭不痛。(因每每出聲念佛胸頭微痛)倘有宿障。必垂救護。方可策",
    "X62n1188_001:0455b11": "勵懈心。圓成勝德。早見彌陀。廣度眾生也矣。",
    "X62n1188_001:0455b12": "念佛堂所用讚六則",
    "X62n1188_001:0455b13": "彌陀要典。普度慈航。一歷耳根道不忘。六剎盡宣揚。",
    "X62n1188_001:0455b14": "護念猶長。的的是經王　　接蓮池會。",
    "X62n1188_001:0455b15": "經宣極樂。清淨莊嚴。佛壽無邊光亦然。生者悉高賢。",
    "X62n1188_001:0455b16": "鳥樹談玄。勝妙異羣詮　　接蓮池會。",
    "X62n1188_001:0455b17": "彌陀名號。萬德圓彰。信願執持功莫量。諸佛共稱揚。",
    "X62n1188_001:0455b18": "登此舟航。不動到西方　　接身金色。",
    "X62n1188_001:0455b19": "執持名號。脫苦奇方。法藏因中願力強。果上放毫光。",
    "X62n1188_001:0455b20": "攝受迷狂。同往九蓮鄉　　接身金色。",
    "X62n1188_001:0455b21": "火宅主。大恩王。殷勤說彼清涼。有佛常放無量光。妙",
    "X62n1188_001:0455b22": "法正宣揚。滿空天樂日鏗鏘。金樓玉宇無量。若人持",
    "X62n1188_001:0455b23": "名信願強。決定往他鄉。",
    "X62n1188_001:0455b24": "六方佛。出廣長。同聲稱讚西方。護念信者得安康。同",
    "X62n1188_001:0455c01": "歸極樂場。如斯恩德豈敢忘。應當發願堅強。終日持",
    "X62n1188_001:0455c02": "名急忙忙。必早見慈王。",
    "X62n1188_001:0455c04": "淨土必求(終)",
    "X62n1188_001:0455c07": "淨宗十集(附)",
    "X62n1188_001:0455c09": "余慚愧障深學淺。文字不通。雖強持名。功又不熟。更",
    "X62n1188_001:0455c10": "加有病。焉能酬對。故將鄙見。淨宗十集之名。開列於",
    "X62n1188_001:0455c11": "後。以便問者。自可尋閱。言淺理明。實行為要。欲現世",
    "X62n1188_001:0455c12": "往生。必不可輕忽。當知我。報佛恩亦在此。壞名聲亦",
    "X62n1188_001:0455c13": "在此。故自嘆云。為淨宗。恨無力。集十書。苦已極。費了",
    "X62n1188_001:0455c14": "多少心。乾了多少血。招了多少譏。受了多少折。儻能",
    "X62n1188_001:0455c15": "結著一人緣。喫盡千酸心也悅。(慈雲大師云。勸得一人生淨土。縱自不修",
    "X62n1188_001:0455c16": "行。亦合得生佛國)何故如斯強出頭。總因淨友多疑說。信我",
    "X62n1188_001:0455c17": "者當愍之。丁丑夏告病比丘玉峯戀西稽首謹識",
    "X62n1188_001:0455c18": "第一經律異相(先明因果方肯念佛)",
    "X62n1188_001:0455c19": "第二蓮宗必讀",
    "X62n1188_001:0455c20": "第三西方徑路",
    "X62n1188_001:0455c21": "第四淨土自警",
    "X62n1188_001:0455c22": "第五淨土神珠",
    "X62n1188_001:0455c23": "第六西歸行儀",
    "X62n1188_001:0455c24": "第七念佛開心",
    "X62n1188_001:0456a01": "第八淨土隨學",
    "X62n1188_001:0456a02": "第九上品資糧",
    "X62n1188_001:0456a03": "第十淨土必求(附淨業痛策之後)",
    "X62n1188_001:0456a04": "極力奉答",
    "X62n1188_001:0456a05": "儻有請示。不能回者。唯答云。每日必定要修十念法。",
    "X62n1188_001:0456a06": "每日必定要持彌陀經。每日必定要念多少佛。在家",
    "X62n1188_001:0456a07": "人。從一千起。出家人。從一萬起。乃至多千多萬。各盡",
    "X62n1188_001:0456a08": "其力。總要畢命為期。有此功德。仗佛十念救度之願。",
    "X62n1188_001:0456a09": "臨命終時。必定往生。十念尚生。況復百念千念萬念。",
    "X62n1188_001:0456a10": "畢命為期念。豈不必定往生。此是古崑。自行之事。極",
    "X62n1188_001:0456a11": "力之說。願有緣者。思而勉之。",
    "X62n1188_001:0456a12": "發露懺悔",
    "X62n1188_001:0456a13": "古崑深愧。學地不真。亂心難伏。正好著力念佛。偏要",
    "X62n1188_001:0456a14": "集東集西。每每痛戒。每每隨犯。豈不深可哀哉。故此",
    "X62n1188_001:0456a15": "復然臂香四十八炷。供養阿彌陀佛。至心發露。以求",
    "X62n1188_001:0456a16": "懺悔。願莫再犯。自障往生。時在丁丑六月二十二日。",
    "X62n1188_001:0456a17": "讀佛軒對(附)",
    "X62n1188_001:0456a18": "　六字洪名常讀誦　　一尊佛像誓歸依",
    "X62n1188_001:0456a19": "報恩關對(附)",
    "X62n1188_001:0456a20": "　六時禮像除心垢　　一志持名報佛恩"
}