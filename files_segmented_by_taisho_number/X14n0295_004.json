{
    "X14n0295_004:0641c12": "大佛頂如來密因修證了義諸菩薩萬行首楞嚴經",
    "X14n0295_004:0641c13": "卷第四",
    "X14n0295_004:0641c14": "淮海參佛弟子蘊空居士陸西星述旨",
    "X14n0295_004:0641c15": "淮南後學　蔣一麒　校定",
    "X14n0295_004:0641c16": "△深窮萬法第九",
    "X14n0295_004:0641c17": "爾時富樓那彌羅尼子(至)我常聞佛宣說斯義。",
    "X14n0295_004:0641c18": "爾時富樓那彌多羅尼子白佛言。世尊。我今聞如",
    "X14n0295_004:0641c19": "來妙義微妙法音。雖則宣明。令我除惑。今猶未詳",
    "X14n0295_004:0641c20": "斯義究竟無疑惑地。世尊。若復世間一切根塵陰",
    "X14n0295_004:0641c21": "處界等。皆如來藏。清淨本然。云何忽生山河大地",
    "X14n0295_004:0641c22": "諸有為相。次第遷流。終而復始。謂清淨則宜無諸",
    "X14n0295_004:0641c23": "相。謂本然則宜無遷流矣。此第一疑問也。又如來",
    "X14n0295_004:0641c24": "說地水火風本性圓融。周徧法界。湛然常住。若地",
    "X14n0295_004:0642a01": "性徧。云何容水。水性徧則不生火。水火二性俱徧",
    "X14n0295_004:0642a02": "虗空。得無相淩相滅乎。地性障碍。空性虗通。云何",
    "X14n0295_004:0642a03": "二俱周遍。而我不知是義攸往。此第二疑問也。皆",
    "X14n0295_004:0642a04": "躡前四科七大之文而起。意以性相相違。事理相",
    "X14n0295_004:0642a05": "礙。常情疑滯。故求決通。佛答第一問中。清淨本然。",
    "X14n0295_004:0642a06": "云何忽生山河大地。汝常不聞如來宣說性覺妙",
    "X14n0295_004:0642a07": "明本覺明妙乎。性覺妙明。本覺明妙。萬法體用之",
    "X14n0295_004:0642a08": "異稱也。能性一切。曰性覺。性覺之妙。顯乎明。即自",
    "X14n0295_004:0642a09": "覺而出見於萬法者也。性之所本。曰本覺。本覺之",
    "X14n0295_004:0642a10": "明。藏乎妙。即自用而返冥於一真者也。了斯二義。",
    "X14n0295_004:0642a11": "則體用一覺。物我一妙。無復諸相之異矣。又孤山",
    "X14n0295_004:0642a12": "曰。本覺亦性覺也。變其文耳。以本元自性。既能所",
    "X14n0295_004:0642a13": "雙絕。寂照互融。故作兩句說耳。天如曰。此蓋佛欲",
    "X14n0295_004:0642a14": "顯山河大地。由妄覺生故。且標真覺。體用互顯。而",
    "X14n0295_004:0642a15": "初無能所者。以立本也。下文乃舉真妄二覺。",
    "X14n0295_004:0642a16": "佛言。汝稱覺明。為復性明。稱明為覺。為覺不明。稱為",
    "X14n0295_004:0642a17": "明覺。富樓那言。若此不明。名為覺者。則無所明。佛言。",
    "X14n0295_004:0642a18": "若無所明。則無明覺。有所非覺。無所非明。無明又非",
    "X14n0295_004:0642a19": "覺湛明性。性覺必明。妄為明覺。覺非所明。因明立所。",
    "X14n0295_004:0642a20": "所既妄立。生汝妄能。無同異中。熾然成異。異彼所異。",
    "X14n0295_004:0642a21": "因異立同。同異發明。因此復立無同無異。如是擾亂。",
    "X14n0295_004:0642a22": "相待生勞。勞久發塵。自相渾濁。由是引起塵勞煩惱。",
    "X14n0295_004:0642a23": "佛言。汝稱覺明。為復性明者。稱之為覺耶。為覺而",
    "X14n0295_004:0642a24": "不明者。稱為明覺耶。促舉覺明二字。審其所解。富",
    "X14n0295_004:0642b01": "那答言。若此不明。稱之為覺者。則無所明矣。安得",
    "X14n0295_004:0642b02": "為覺耶。不知纔有所明。即墮妄覺。此富那所解之",
    "X14n0295_004:0642b03": "非也。佛言。若無所明。則無明覺矣。豈不幸哉。蓋明",
    "X14n0295_004:0642b04": "覺之妄。自所明起。故有所明者。是明也。非覺也。無",
    "X14n0295_004:0642b05": "所明者。是覺也。非明也。而無所明。非無明也。若無",
    "X14n0295_004:0642b06": "明。又非覺湛明性矣。何者。性覺者。必明所明。則妄",
    "X14n0295_004:0642b07": "為明覺者耳。妄即所明也。故吳興曰。本性之覺。必",
    "X14n0295_004:0642b08": "具湛明之性。以不了故。妄為能明之明。所覺之覺",
    "X14n0295_004:0642b09": "耳。溫陵以強生了知為必明。既言能明所明。又立",
    "X14n0295_004:0642b10": "必明。終不若吳興之似妥也。故覺非所明。乃本然",
    "X14n0295_004:0642b11": "之真體。因明立所。則當人之妄識。所既妄立。生汝",
    "X14n0295_004:0642b12": "妄能。能所既立。心境互分。無同異中。熾然成異。夫",
    "X14n0295_004:0642b13": "異者。彼所異耳。本覺之體。未必異也。反異為同。同",
    "X14n0295_004:0642b14": "異對立。互相發明。宛轉遷移。因此復立無同無異。",
    "X14n0295_004:0642b15": "不知真體之中本無是事。皆由能所對待妄立。擾",
    "X14n0295_004:0642b16": "發塵情。遂使妙明斯渾。妙湛斯濁。晦昧空色。自此",
    "X14n0295_004:0642b17": "兆矣。由是引起塵勞煩惱。染污為塵。擾動為勞。憂",
    "X14n0295_004:0642b18": "煎為煩。迷亂為惱。天如曰。此章問答。良有以焉。前",
    "X14n0295_004:0642b19": "佛舉七大。以該萬法。則世界虗空。眾生業果。在其",
    "X14n0295_004:0642b20": "中矣。惟其談七大之相。則曰如來藏中。循業發現。",
    "X14n0295_004:0642b21": "談七大之性。則曰周徧圓融。本如來藏。富那至此。",
    "X14n0295_004:0642b22": "未達循發徧融之義。因此二疑而生二問。初問清",
    "X14n0295_004:0642b23": "淨本然。云何忽生山河大地諸有為相。清淨本然。",
    "X14n0295_004:0642b24": "即如來藏性也。山河大地。即世界及虗空也。及有",
    "X14n0295_004:0642c01": "為相。即眾生業果也。以其未達循發之義。故曰云",
    "X14n0295_004:0642c02": "何忽生。此四字緊要問也。如來遂舉性覺之中。妄",
    "X14n0295_004:0642c03": "為明覺者。諭之而斷之。曰因明立所。此四字為緊",
    "X14n0295_004:0642c04": "要答也。蓋明即妄明。妄明則無明也。所即山河大",
    "X14n0295_004:0642c05": "地諸有為相。發現之由也。要而言之。因明立所者。",
    "X14n0295_004:0642c06": "即是因無明而生起世界虗空眾生業果也。然則",
    "X14n0295_004:0642c07": "循業發現之疑。云何忽生之問。一答俱銷。不勞餘",
    "X14n0295_004:0642c08": "說矣。今復逐節明之。因明立所。所既妄立。生汝妄",
    "X14n0295_004:0642c09": "能。此一節即指無明也。無同異中。熾然成異。至此",
    "X14n0295_004:0642c10": "復立無同無異。此一節問。因上無明。而成世界虗",
    "X14n0295_004:0642c11": "空及眾生也。如是擾亂。相待成勞。勞久發塵。自相",
    "X14n0295_004:0642c12": "渾濁。上二句重指無明立所等。下二句重指熾然",
    "X14n0295_004:0642c13": "成異等。塵即世界眾生。由世界眾生而有業果。故",
    "X14n0295_004:0642c14": "云由是引起塵勞煩惱。此一節躡括前義。而且隱",
    "X14n0295_004:0642c15": "然示三種之情狀也。起為世界至真有為法。乃牒",
    "X14n0295_004:0642c16": "合上文同異等義。而顯示三種之名相矣。然此猶",
    "X14n0295_004:0642c17": "是總顯。自覺明空昧以後。始別開三節。詳序三種",
    "X14n0295_004:0642c18": "之相續。詳序既終。復云如是三種顛倒相續。皆是",
    "X14n0295_004:0642c19": "覺明。了明知性。因了發相。從妄見生。山河大地諸",
    "X14n0295_004:0642c20": "有為相。次第遷流。因此虗妄終而復始。此又總結",
    "X14n0295_004:0642c21": "一章答意。",
    "X14n0295_004:0642c22": "△三種相續第十",
    "X14n0295_004:0642c23": "三種謂世界眾生業果。自起為世界。至終而復",
    "X14n0295_004:0642c24": "始。是言感結之由。皆覺明明了知性。因了發相。",
    "X14n0295_004:0643a01": "從妄見生。",
    "X14n0295_004:0643a02": "起為世界靜成虗空(至)以是因緣世界相續。",
    "X14n0295_004:0643a03": "富樓那未達如來藏中循業發現之旨。故有云何",
    "X14n0295_004:0643a04": "忽生之問。佛為敘其感結之由。皆因明覺之妄。起",
    "X14n0295_004:0643a05": "為世界。靜成虗空。言妄覺動。則勞擾發塵。而起為",
    "X14n0295_004:0643a06": "世界矣。妄覺伏則頑然溟漠。故靜成虗空矣。虗空",
    "X14n0295_004:0643a07": "為同。世界為異。如來藏中。清淨自然。本無同異。其",
    "X14n0295_004:0643a08": "熾然成異者。真有為法也。且以世界起立之始言",
    "X14n0295_004:0643a09": "之。蓋世界起。始起於覺明。而依乎風金水火。以生",
    "X14n0295_004:0643a10": "萬物。此在儒書中。即陰陽五行化生萬物之意。覺",
    "X14n0295_004:0643a11": "明空昧。相待成搖。故有風輪。執持世界。覺明陽也。",
    "X14n0295_004:0643a12": "空昧陰也。陰陽對待。一變一合。而成搖動。搖動生",
    "X14n0295_004:0643a13": "風。故有風輪。旋於九地之下。彼世界者。依風輪住。",
    "X14n0295_004:0643a14": "故曰執持。龍眉子金丹印證詩云。溟滓無光。太極",
    "X14n0295_004:0643a15": "先風。輪擊動產。真鉛空昧。即溟涬無光之義。風輪",
    "X14n0295_004:0643a16": "擊動。則陽之動也。產真鉛則陽之萠也。金之母也。",
    "X14n0295_004:0643a17": "陽動無常。無常屬妄。陰靜常住。常住為真。此在造",
    "X14n0295_004:0643a18": "化上論。溫陵解云。明昧相搖。不覺心動。造化亦有",
    "X14n0295_004:0643a19": "心耶。不知彼抂人性上論。蓋山河大地。抂人性上。",
    "X14n0295_004:0643a20": "固自有之。今且依造化作解。逐節體貼。向人性上",
    "X14n0295_004:0643a21": "去。因空生搖。堅明立碍。彼金寶者。明覺立堅。故有",
    "X14n0295_004:0643a22": "金輪。保持國土。因空生搖。搖而不已。強陽之氣。凝",
    "X14n0295_004:0643a23": "而至堅。堅明立碍。其性堅剛。彼金寶者。即人性中。",
    "X14n0295_004:0643a24": "明覺所立之堅也。故大地之下。復有金輪。保持國",
    "X14n0295_004:0643b01": "土。堅覺成寶。搖明生風。風金相摩。故有火光。則人",
    "X14n0295_004:0643b02": "性中。變化倐忽。閃鑠不停者也。寶明生潤。火光上",
    "X14n0295_004:0643b03": "蒸。蒸而生水。故有水輪。包含大地。故曰含十方界。",
    "X14n0295_004:0643b04": "水即人性中之愛水也。火騰水降。與金之立堅者",
    "X14n0295_004:0643b05": "交發。濕為巨海。乾為洲潬。以是義故。大海之中。火",
    "X14n0295_004:0643b06": "光常起。洲潬之中。江河常注。水勢劣弱於火。火不",
    "X14n0295_004:0643b07": "受尅。結而成土。化為高山。以是義故。山石擊則出",
    "X14n0295_004:0643b08": "火。融則成水。土勢劣弱於水。水不受尅。水氣上升。",
    "X14n0295_004:0643b09": "柚為草木。以故林藪。遇燒成土。因絞成水。造化之",
    "X14n0295_004:0643b10": "中。初以陽動。交變妄合。而成五行。遞相為種。生出",
    "X14n0295_004:0643b11": "不窮。以是因緣。世界相續。人性之中。明覺妄動。起",
    "X14n0295_004:0643b12": "引塵勞。亦復如是。",
    "X14n0295_004:0643b13": "復次富樓那明妄非他(至)以是因緣眾生相續。",
    "X14n0295_004:0643b14": "又以眾生之起始言之。如上之搖明堅明。皆明妄",
    "X14n0295_004:0643b15": "也。豈離本覺別有他故。皆本覺之明。為之咎耳。蓋",
    "X14n0295_004:0643b16": "不惡於覺。而惡於明。若覺而不明。則無所明之妄",
    "X14n0295_004:0643b17": "矣。所妄既立。故覺明之體。遂有方所。隔碍不能圓",
    "X14n0295_004:0643b18": "融周徧。而明理不踰。以故六根妄局。聽不出聲。明",
    "X14n0295_004:0643b19": "不超色。色香味觸六妄分開。各守本根。不成圓通。",
    "X14n0295_004:0643b20": "所謂明理不踰。義蓋如此。六塵妄染。六識妄分。由",
    "X14n0295_004:0643b21": "茲業性。遂起妄業。同業相纏。合離成化。六道四生。",
    "X14n0295_004:0643b22": "皆由是起。同業即胎卵之類。由父母己三者業同。",
    "X14n0295_004:0643b23": "故相纏而有生。合離即濕化之類。或合濕而成形。",
    "X14n0295_004:0643b24": "蠢蝡是也。或離異而托化。天獄鬼等是也。何謂見",
    "X14n0295_004:0643c01": "明色發。見明即所明也。既有妄明。則由心生境。顯",
    "X14n0295_004:0643c02": "發妄色。故曰。見明色發。因明起見。則見境生情。故",
    "X14n0295_004:0643c03": "因見生想。見異則情違。故異見成憎。想同則心順。",
    "X14n0295_004:0643c04": "故同想成愛。三愛交住曰流。三想相投曰納。愛為",
    "X14n0295_004:0643c05": "輪迴根本。故流愛為種。想為傳命之媒。故納想成",
    "X14n0295_004:0643c06": "胎。藉交遘而發生。由同業而吸引。受生托質。始於",
    "X14n0295_004:0643c07": "此也。故有因緣生羯羅藍。遏蒲曇等。羯羅藍此云",
    "X14n0295_004:0643c08": "凝滑。胎中七日之相也。遏蒲曇此云皰。胞中二七",
    "X14n0295_004:0643c09": "之相也。胎卵濕化四生之類。隨其所應。卵惟想生。",
    "X14n0295_004:0643c10": "胎因情有。濕以合感。化以離應。更相變易。所有受",
    "X14n0295_004:0643c11": "業。逐其飛沉。以是因緣。眾生相續。亂思曰想。結愛",
    "X14n0295_004:0643c12": "曰情。氣附曰合。合濕而生也。形遁曰離。離此生彼",
    "X14n0295_004:0643c13": "也。更想變易者。或情變為想。合相為離。無定業也。",
    "X14n0295_004:0643c14": "卵易為胎。濕易為化。無定質也。隨業受報。或升或",
    "X14n0295_004:0643c15": "沉。無定趣也。此眾生相續之由也。",
    "X14n0295_004:0643c16": "富樓那想愛同結愛不能離(至)因此虗妄終而復始。",
    "X14n0295_004:0643c17": "以業果起始言之。想愛同結。愛不能離。則諸世間",
    "X14n0295_004:0643c18": "父母子孫相生不斷。是等則以欲貪為本。此言緣",
    "X14n0295_004:0643c19": "愛起欲也。貪愛同滋。貪不能止。則諸世間卵化濕",
    "X14n0295_004:0643c20": "胎。隨力強弱。遞相吞食。是等則以殺貪為本。此言",
    "X14n0295_004:0643c21": "緣貪起殺也。以人食羊。羊死為人。人死為羊。互相",
    "X14n0295_004:0643c22": "噉食。惡業俱生。窮未來際。是等則以盜貪為本。緣",
    "X14n0295_004:0643c23": "殺起盜也。何謂盜貪。不與而取。謂之盜貪。汝負我",
    "X14n0295_004:0643c24": "命。我還汝債。以是因緣。經百千劫。常在生死。此殺",
    "X14n0295_004:0644a01": "盜相續之由也。汝愛我心。我憐汝色。以是因緣。經",
    "X14n0295_004:0644a02": "百千劫。常在纏縛。此欲貪相續之由也。惟殺盜婬",
    "X14n0295_004:0644a03": "三為根本。以是因緣。業果相續。如是三種。顛倒相",
    "X14n0295_004:0644a04": "續。皆是覺明。明了知性。因了發相。從妄見生。山河",
    "X14n0295_004:0644a05": "大地諸有為相。次第遷流。因此虗妄。終而復始。牒",
    "X14n0295_004:0644a06": "前結答。世界眾生業果。皆覺明之咎。然非歸咎覺",
    "X14n0295_004:0644a07": "明也。覺而明斯為咎耳。",
    "X14n0295_004:0644a08": "富樓那言若此妙覺(至)菩提涅槃亦復如是。",
    "X14n0295_004:0644a09": "富樓那因佛前言覺明之咎。復有此疑。言此本妙",
    "X14n0295_004:0644a10": "覺明眾生之心。與如來妙覺。本無增減。無狀忽生",
    "X14n0295_004:0644a11": "山河大地諸有為相。如來既證空覺。何時復生諸",
    "X14n0295_004:0644a12": "有。佛為設譬。如彼迷人。於一聚落。惑南為北。此迷",
    "X14n0295_004:0644a13": "為復因迷而有。因悟所生。富那言。此迷本無根。云",
    "X14n0295_004:0644a14": "何因迷。悟非生迷。云何因悟。佛言。如彼迷人。正在",
    "X14n0295_004:0644a15": "迷時。倐有悟人。指示令悟。是人既悟。更生迷不。不",
    "X14n0295_004:0644a16": "也世尊。佛言。十方如來亦復如是。此迷無本。性畢",
    "X14n0295_004:0644a17": "竟空。昔本無迷。似有迷覺。覺迷之迷既滅。本覺更",
    "X14n0295_004:0644a18": "不生迷。亦如翳人見空中華。翳病若除。華於空滅。",
    "X14n0295_004:0644a19": "既了所譬。何復前疑。又如金鑛。襍於精金。其金一",
    "X14n0295_004:0644a20": "純。更不成襍。又如木成灰燼。不重為木。諸佛如來",
    "X14n0295_004:0644a21": "菩提涅槃亦復如是。以上牒答云何忽生山河大",
    "X14n0295_004:0644a22": "地諸有為相之問。此下復答四大各徧云何相容",
    "X14n0295_004:0644a23": "之問。",
    "X14n0295_004:0644a24": "富樓那又汝問言地水火風(至)愛念小乘得少為足。",
    "X14n0295_004:0644b01": "富樓那又汝問言。地水火風。本性圓融。俱徧法界。",
    "X14n0295_004:0644b02": "疑水火性。不相淩滅。又徵虗空及諸大地。俱徧法",
    "X14n0295_004:0644b03": "界。不合相容。取譬而喻。如彼虗空。體非羣相。而不",
    "X14n0295_004:0644b04": "拒彼諸相發揮。何以故。彼太虗空。日照則明。雲屯",
    "X14n0295_004:0644b05": "則暗。風搖則動。霽澄則清。氣凝則濁。土積成霾。水",
    "X14n0295_004:0644b06": "澄成映。此諸相者。因彼所生乎。抑空中自有乎。若",
    "X14n0295_004:0644b07": "明因日生。則日照之時。十方虗空。皆成日色。云何",
    "X14n0295_004:0644b08": "虗空復見圓日。若明為空中自有。則空當自照。云",
    "X14n0295_004:0644b09": "何中宵雲霧之時。不生光曜。當知是明非日非空。",
    "X14n0295_004:0644b10": "不異空日。觀相原妄。無可指陳。云何詰其相淩相",
    "X14n0295_004:0644b11": "滅。觀性原真。惟妙覺明。妙覺明心。先非水火。云何",
    "X14n0295_004:0644b12": "復問不相容者。且夫真覺妙明。隨緣所現。故汝以",
    "X14n0295_004:0644b13": "空明。則有空現。地水火風各各發明。則各各現。若",
    "X14n0295_004:0644b14": "俱發明。則復俱現。俱謂一時。各各則有先後。云何",
    "X14n0295_004:0644b15": "俱現。譬如一水之中現於日影。兩人同觀水中之",
    "X14n0295_004:0644b16": "日。東行則東。西行則西。各有一日。隨人而去。不應",
    "X14n0295_004:0644b17": "難言。此是一日。云何各行。各日既雙。云何現一。宛",
    "X14n0295_004:0644b18": "轉虗妄。無可憑據。真覺如日。隨緣則如日隨人行。",
    "X14n0295_004:0644b19": "七大之相。隨緣成異。義蓋如此。汝以色空。相傾相",
    "X14n0295_004:0644b20": "奪。於如來藏中。而如來藏隨為色空等。周徧法界。",
    "X14n0295_004:0644b21": "是故於中風動空澄。日明雲暗。圓融之妙。有如此",
    "X14n0295_004:0644b22": "者。眾生迷失妙明。分別緣影。背塵合覺。故發塵勞。",
    "X14n0295_004:0644b23": "有世間相。局促隔礙。無怪其有違拒之疑。我以妙",
    "X14n0295_004:0644b24": "明。合如來藏。而如來藏中。惟妙覺明。圓照法界。是",
    "X14n0295_004:0644c01": "故於中一為無量。無量為一。小中現大。大中現小。",
    "X14n0295_004:0644c02": "一多互應。大小相容。現寶剎於毫端。轉法輪於塵",
    "X14n0295_004:0644c03": "裏。事事無礙。法法如如。是故現相元妄。無可指陳。",
    "X14n0295_004:0644c04": "妙性元真。無不容納。但滅妄塵。自合妙覺。然而真",
    "X14n0295_004:0644c05": "如妙覺本妙圓心中無一物。亦復無有少法可得。",
    "X14n0295_004:0644c06": "非空非心。非地非水。非風非火。而所謂七大五陰",
    "X14n0295_004:0644c07": "皆非也。非眼非耳。非鼻舌身意。非色非聲。非香味",
    "X14n0295_004:0644c08": "觸法。非眼識。乃至非意識界。而所謂十八界與十",
    "X14n0295_004:0644c09": "八處。皆非也。非明無明。乃至非明無明盡。非老非",
    "X14n0295_004:0644c10": "死。乃至非老死盡。而緣覺觀十二緣法。皆非也。非",
    "X14n0295_004:0644c11": "苦非集。非滅非道。非智非得。而聲聞之四諦法。皆",
    "X14n0295_004:0644c12": "非也。非檀那。(布施)非尸羅。(持戒)非毗梨邪。(忍辱)羼(音產)提。(精進)",
    "X14n0295_004:0644c13": "非禪那。(禪定)非般剌若。(智慧)非波羅蜜多。而菩薩之六",
    "X14n0295_004:0644c14": "度法。皆非也。如是乃至非怛闥阿竭。(如來)非阿羅訶。",
    "X14n0295_004:0644c15": "(應供)三耶三菩。(正徧知)而如來之應供。正徧知。皆非也。",
    "X14n0295_004:0644c16": "非涅槃。非常非樂非我非淨。而成佛之果。世出世法。",
    "X14n0295_004:0644c17": "亦非也。然而不即不離。又以其元明心妙言之。即",
    "X14n0295_004:0644c18": "心也是。即空也是。即地火風水也是。即六度也是。",
    "X14n0295_004:0644c19": "即根即塵即界即識也是。即十二因緣也是。即四",
    "X14n0295_004:0644c20": "諦也是。即六度也是。即如來應供正徧知也是。即",
    "X14n0295_004:0644c21": "大涅槃常樂我淨也是。蓋如來藏中依體而論。則",
    "X14n0295_004:0644c22": "曰本妙圓心。依用而論。則曰元明心妙。是心非法。",
    "X14n0295_004:0644c23": "即法即心。既非而即。即即而非。終曰妙明心元。又",
    "X14n0295_004:0644c24": "合體用而言。故離即離非。是即非即。妙造乎此。則",
    "X14n0295_004:0645a01": "信乎體用雙泯。情謂斯斷。而藏心妙性。廓無瑕玷",
    "X14n0295_004:0645a02": "矣。但擬心妄度。即乖法體。如何世間三有眾生。及",
    "X14n0295_004:0645a03": "出世間聲聞緣覺。以所知心。測度如來無上菩提。",
    "X14n0295_004:0645a04": "用世言語。入佛知見。譬之琴瑟琵琶箜篌。雖有妙",
    "X14n0295_004:0645a05": "音。若無妙指。終不能發。汝與眾生亦復如是。寶覺",
    "X14n0295_004:0645a06": "真心各各圓滿。如琴瑟等。各有妙音。琴瑟等眾生",
    "X14n0295_004:0645a07": "也。妙音藏性也。妙指實智也。如我按指。海印發光。",
    "X14n0295_004:0645a08": "汝蹔舉心。塵勞先起。由於不求無上菩提。愛念小",
    "X14n0295_004:0645a09": "乘。得少為足耳。溫陵曰。琴音雖具。非指不發。人心",
    "X14n0295_004:0645a10": "雖圓。非師不悟。前之多方。顯如來藏。即佛之按指",
    "X14n0295_004:0645a11": "也。身心萬法。當處昭然。即海印發光也。富那等隨",
    "X14n0295_004:0645a12": "語生解。疑慮紛紜。是塵勞先起也。此文大義。為釋",
    "X14n0295_004:0645a13": "阿難難云。若一切即真我等。云何與如來不同妙",
    "X14n0295_004:0645a14": "用。今釋云。汝等雖有寶覺真心。不得妙用。以塵勞",
    "X14n0295_004:0645a15": "妄念未清淨故。",
    "X14n0295_004:0645a16": "△請窮妄因第十一",
    "X14n0295_004:0645a17": "富樓那躡上各各圓滿之言。已悟無上。益顯妄",
    "X14n0295_004:0645a18": "淪。但不知妄之所由。故請窮其因。",
    "X14n0295_004:0645a19": "富樓那言我與如來(至)方悟神珠非從外得。",
    "X14n0295_004:0645a20": "佛告富樓那。汝雖除疑。餘惑未盡。因引室羅城中",
    "X14n0295_004:0645a21": "演若達多照鏡。愛鏡中頭。眉目可見。而嗔責己頭。",
    "X14n0295_004:0645a22": "不見面目。以為魑魅。無狀狂走。照鏡以喻妄心。愛",
    "X14n0295_004:0645a23": "鏡中頭。取着妄境。妄事易着。如鏡中眉目。實理難",
    "X14n0295_004:0645a24": "知。如己頭不見。背悟而迷。如無狀狂走。富那答言。",
    "X14n0295_004:0645b01": "此人心迷。無故狂走。知走之無故。則知妄之無因",
    "X14n0295_004:0645b02": "矣。佛為明言妄之無因。夫妙覺明圓。本元明妙。本",
    "X14n0295_004:0645b03": "來無妄。既稱為妄。云何有因。若有所因。不名為妄。",
    "X14n0295_004:0645b04": "自諸妄想。展轉相因。如是迷因。因迷自有。實無因",
    "X14n0295_004:0645b05": "也。迷既無因。妄何所依。尚無有生。欲何為滅。得菩",
    "X14n0295_004:0645b06": "提者。如寤時人。說夢中事。心縱精明。欲何因緣。取",
    "X14n0295_004:0645b07": "夢中物。又況無因。本無所有乎。彼達多者。豈有因",
    "X14n0295_004:0645b08": "緣。自怖狂走。忽然狂歇。頭非外得。縱未歇狂。頭亦",
    "X14n0295_004:0645b09": "何失。是知妄本無因。無可滅者。但息妄緣。則妄息",
    "X14n0295_004:0645b10": "真見矣。汝但不隨世間業果眾生三種相續。三緣",
    "X14n0295_004:0645b11": "斷故。三因不生。則汝心中狂性自歇。歇即菩提。蓋",
    "X14n0295_004:0645b12": "以勝淨明心。本周法界。不從人得。何藉劬勞。肯綮",
    "X14n0295_004:0645b13": "修證。只為細微妄惑未除。妄因既息。惑結自除。何",
    "X14n0295_004:0645b14": "勞修證。譬如有人衣中繫如意珠。不自知覺。窮露",
    "X14n0295_004:0645b15": "他方。乞食馳走。忽有智者。指示其珠。所願從心。致",
    "X14n0295_004:0645b16": "大饒富。方悟神珠。非從外得。",
    "X14n0295_004:0645b17": "△外道因緣自然疑辯品第十二",
    "X14n0295_004:0645b18": "即時阿難在大眾中(至)三緣斷故即菩提心。",
    "X14n0295_004:0645b19": "爾時阿難白佛。世尊現說三緣斷故。三因不生。心",
    "X14n0295_004:0645b20": "中達多狂性自歇。歇即菩提。不從外得。斯則緣斷。",
    "X14n0295_004:0645b21": "而因不生。此正因緣之說。云何如來頓棄因緣。我",
    "X14n0295_004:0645b22": "等及此大會諸眾。皆以因緣。發心開悟。今說菩提。",
    "X14n0295_004:0645b23": "不從因緣。則彼外道拘舍梨等所說自然。成第一",
    "X14n0295_004:0645b24": "義矣。願垂開誨。佛告阿難。即如城中演若達多狂",
    "X14n0295_004:0645c01": "性因緣。若得除滅。則不狂性。自然而出。所謂因緣",
    "X14n0295_004:0645c02": "自然。理窮是譬。蓋以狂性既滅。則自然性出。未狂",
    "X14n0295_004:0645c03": "之先。則因緣自然。二皆無有。何得先下自然二字。",
    "X14n0295_004:0645c04": "由是觀之。凡所謂因緣自然者。本皆不有。悉由狂",
    "X14n0295_004:0645c05": "妄而立。故曰理窮。於是且以因緣破自然。若頭本",
    "X14n0295_004:0645c06": "自然。則無所然。而非自然也。又何假照鏡因緣怖",
    "X14n0295_004:0645c07": "失頭而狂走乎。如是則自然之計墮矣。又以自然",
    "X14n0295_004:0645c08": "破因緣。若頭本自然。因照怖失而狂。又何不自然",
    "X14n0295_004:0645c09": "因緣照鏡而失乎。頭本不失。狂怖妄出。曾無變易。",
    "X14n0295_004:0645c10": "何藉因緣。如是則因緣之計墮矣。若曰狂本自然。",
    "X14n0295_004:0645c11": "怖亦本有。則未狂之日。狂何所潛。若以不狂為自",
    "X14n0295_004:0645c12": "然。頭本無失。又何因緣而狂走乎。是則因緣自然",
    "X14n0295_004:0645c13": "之說。皆妄立也。若悟本頭。則識知狂走之為妄。而",
    "X14n0295_004:0645c14": "因緣自然皆為戲論。是故我言。三緣斷故。即菩提",
    "X14n0295_004:0645c15": "心。若悟本頭。則是能知本來面目。而一切幻妄。了",
    "X14n0295_004:0645c16": "不相關。大修行人。一切妄緣豁然蕩盡。得大解脫",
    "X14n0295_004:0645c17": "者以此。",
    "X14n0295_004:0645c18": "△訶責戲論品第十三",
    "X14n0295_004:0645c19": "生滅滅法。本非菩提。對待既去。名言自亡。雖持",
    "X14n0295_004:0645c20": "多經。祇益戲論。",
    "X14n0295_004:0645c21": "菩提心生生滅心滅(至)如何自欺尚留觀聽。",
    "X14n0295_004:0645c22": "何謂戲論。若曰菩提心生。生滅心滅。此但是生滅",
    "X14n0295_004:0645c23": "法。非菩提也。若曰滅生俱盡。無功用道。但有自然。",
    "X14n0295_004:0645c24": "則是自然心生。生滅心滅。此亦生滅。非菩提也。今",
    "X14n0295_004:0646a01": "又反指無生滅者。明為自然。何異世間。以諸相襍",
    "X14n0295_004:0646a02": "和成一體者。為和合性。非和合者。成本然性。何者。",
    "X14n0295_004:0646a03": "諸相不和。各各有个本然之性。故可指稱。惟此不",
    "X14n0295_004:0646a04": "二法門既無對待。自絕名言。猶加稱謂。非戲論乎。",
    "X14n0295_004:0646a05": "直使然與非然。合與非合。合然俱非。有言離合之",
    "X14n0295_004:0646a06": "心亦非也。此如道經無無亦無之意。又復結責阿",
    "X14n0295_004:0646a07": "難多聞無益。雖持多經。祇益戲論。以故不免摩登",
    "X14n0295_004:0646a08": "之難。非我佛頂神呪。安能使彼婬心頓歇。愛河乾",
    "X14n0295_004:0646a09": "枯。令汝解脫。是故阿難歷劫熏持。不如一日修無",
    "X14n0295_004:0646a10": "漏業。無漏業即首楞正定也。能離世間憎愛二苦。",
    "X14n0295_004:0646a11": "其速甚効。能使摩登出纏耶輸授記。汝何自欺。尚",
    "X14n0295_004:0646a12": "留觀聽。而以貪愛存於心目乎。自決擇真妄。發明",
    "X14n0295_004:0646a13": "覺性。乃至深窮萬法。決通疑滯。皆為最初方便。使",
    "X14n0295_004:0646a14": "其信解真正。為因地心。因心既真。斯可圓成果地",
    "X14n0295_004:0646a15": "修證。故前經止此。此後別起更端。",
    "X14n0295_004:0646a16": "△決定二義品第十四",
    "X14n0295_004:0646a17": "一者生死妄根。依於生滅。二者煩惱根本。生於",
    "X14n0295_004:0646a18": "根塵。",
    "X14n0295_004:0646a19": "阿難及諸大眾聞佛示誨(至)皆合涅槃清淨妙德。",
    "X14n0295_004:0646a20": "阿難躡前復請。雖知因地要入因門。願捐小乘。畢",
    "X14n0295_004:0646a21": "獲如來無餘涅槃。本發心路。從何躡伏疇昔攀緣。",
    "X14n0295_004:0646a22": "得大總持。入佛知見。佛言。汝等決定發菩提心。於",
    "X14n0295_004:0646a23": "佛如來妙三摩提。不生疲倦。應當審觀因地發心",
    "X14n0295_004:0646a24": "與果地覺。為同為異。若於因地。以生滅心。為本修",
    "X14n0295_004:0646b01": "因。而求佛乘不生不滅。無有是處。以不生滅。合如",
    "X14n0295_004:0646b02": "來藏。則同矣。以生滅心。求常住果。則異矣。所以無",
    "X14n0295_004:0646b03": "有是處。阿難。汝見世間可作之法。皆有變滅。誰為",
    "X14n0295_004:0646b04": "不壞。然終不聞爛壞虗空。何以故。空非可作。由是",
    "X14n0295_004:0646b05": "始終無壞無滅。夫己之一身。則有壞之相也。堅者",
    "X14n0295_004:0646b06": "為地。潤者為水。煖觸為火。動搖為風。由此四纏。分",
    "X14n0295_004:0646b07": "汝圓湛覺明。為視為聽。為覺為察。從始至終。五疊",
    "X14n0295_004:0646b08": "渾濁。纏為生死根本。濁為惑業根本。何謂之濁。譬",
    "X14n0295_004:0646b09": "如清水。與彼沙土。二體之性。本不相循。為彼世人。",
    "X14n0295_004:0646b10": "取彼沙土。投於淨水。是以土失留礙。水亡清潔。容",
    "X14n0295_004:0646b11": "貌汩然。名之為濁。汝身之濁。凡有五重。一曰劫濁。",
    "X14n0295_004:0646b12": "二曰見濁。三煩惱濁。四眾生濁。五曰命濁。何為劫",
    "X14n0295_004:0646b13": "濁。汝見虗空徧十方界。覺則非空非色。由一念不",
    "X14n0295_004:0646b14": "覺。妄見空相。以生發徧迷故。空見不分。雖見空而",
    "X14n0295_004:0646b15": "非本空之體。雖有見而非妙明之覺。二者相織成",
    "X14n0295_004:0646b16": "妄。此無明初起混茫之相也。故名第一重劫濁。何",
    "X14n0295_004:0646b17": "謂見濁。汝身現摶結四大以為體。見聞覺知。遭其",
    "X14n0295_004:0646b18": "壅塞。而成留礙。水火風土旋合。覺知相織。而成妄",
    "X14n0295_004:0646b19": "見。是為第二重見濁。何謂煩惱濁。又汝心中。憶誦",
    "X14n0295_004:0646b20": "記習。由是於性之內分。發為知見。容之外分。現為",
    "X14n0295_004:0646b21": "六塵。根境煩搆。離塵則無相。離覺則無性。性相相",
    "X14n0295_004:0646b22": "織。而成幻妄。是謂煩惱濁。何謂眾生濁。又汝朝夕",
    "X14n0295_004:0646b23": "生滅不停。以造業緣。戀着三界。知見常留於世間。",
    "X14n0295_004:0646b24": "隨趣受生。業運常遷於國土。如此相織妄成。是謂",
    "X14n0295_004:0646c01": "四重眾生濁。何謂命濁。汝等見聞。皆是湛圓中分。",
    "X14n0295_004:0646c02": "原無異性。由眾塵隔越。相織成妄。無狀異生。故性",
    "X14n0295_004:0646c03": "中則相知。用中則相背。相知者原無異性也。相背",
    "X14n0295_004:0646c04": "者無狀異生也。同異失準。相織妄成。何謂同異失",
    "X14n0295_004:0646c05": "準。適言其同。而用又相背。適言其背。而性又相知。",
    "X14n0295_004:0646c06": "故曰失準。是第五重命濁。汝等欲令汝之見聞覺",
    "X14n0295_004:0646c07": "知。遠契如來常樂我淨。應當先擇生死根本。見聞",
    "X14n0295_004:0646c08": "覺知。人之六根受用也。常樂我淨。佛之涅槃妙德",
    "X14n0295_004:0646c09": "也。死生根本。即前五濁業用。言欲返妄契真。先當",
    "X14n0295_004:0646c10": "擇去生死妄本。依不生滅圓湛之性。旋其虗妄。使",
    "X14n0295_004:0646c11": "復還元覺。得圓明覺。無生滅性。以為因地。然後圓",
    "X14n0295_004:0646c12": "成果地修證。如澄濁水。貯於淨器。靜深不動。則沙",
    "X14n0295_004:0646c13": "土自沉。清水現前。此但名為初伏客塵煩惱而已。",
    "X14n0295_004:0646c14": "及去泥純水。得圓明覺。則無明之根本永斷。而覺",
    "X14n0295_004:0646c15": "湛明相。於是精純。一切變現。不為煩惱。皆合涅槃。",
    "X14n0295_004:0646c16": "如去泥純水。一任攪掏。無復汩濁。因地如此。則果",
    "X14n0295_004:0646c17": "位修證無有不圓。涅槃妙德無有不合者矣。",
    "X14n0295_004:0646c18": "第二義者汝等必欲(至)彼六知根一時清淨。",
    "X14n0295_004:0646c19": "第二義者。汝等發菩提心。於菩薩乘。生大勇猛。棄",
    "X14n0295_004:0646c20": "捐諸有為相。應當詳審煩惱根本。此無始來。發業",
    "X14n0295_004:0646c21": "潤生。誰作誰受。若不詳審。則不能知虗妄根塵。何",
    "X14n0295_004:0646c22": "處顛倒。處尚不知。云何降伏。取如來位。汝觀世間",
    "X14n0295_004:0646c23": "解結之人。不知所結。云何知解。未聞虗空有結可",
    "X14n0295_004:0646c24": "解者。何以故。空無相形。無解結故。則汝現前之結",
    "X14n0295_004:0647a01": "多矣。眼耳鼻舌。及與身心。六為賊媒。自劫家寶。由",
    "X14n0295_004:0647a02": "此無始。眾生世界生纏縛故。於器世間。不能超越。",
    "X14n0295_004:0647a03": "此正言虗妄根塵顛倒之處。自劫家寶。自劫真性。",
    "X14n0295_004:0647a04": "生纏縛顛倒也。眾生世界即根身也。器世間即三",
    "X14n0295_004:0647a05": "界也。纏縛即結義。世為遷流。界為方位。東西南北",
    "X14n0295_004:0647a06": "四維上下為界。過去未來現在為世。方位有十。流",
    "X14n0295_004:0647a07": "數有三。皆一切眾生。織妄相成之相。身中貿遷。世",
    "X14n0295_004:0647a08": "界相涉。何以故。言眾生一身所具理。自互涉身。亦",
    "X14n0295_004:0647a09": "有界則先後左右也。身亦有世。即下三四四三。宛",
    "X14n0295_004:0647a10": "轉流變者也。然此權依世論。以顯妙用。大略云爾。",
    "X14n0295_004:0647a11": "若夫一解六亡。互用圓照。則豈筭數之所及哉。今",
    "X14n0295_004:0647a12": "且以方涉世而論。世間只有東南西北。上下無位。",
    "X14n0295_004:0647a13": "中無定方。止有東西南北四數而已。四數既明。與",
    "X14n0295_004:0647a14": "世相涉。三四四三。宛轉十二。流變相疊一十百千。",
    "X14n0295_004:0647a15": "總括始終。此蓋通舉增數。增一為十。增十為百。增",
    "X14n0295_004:0647a16": "百為千。共成三疊。第一約四方。各論三世。共成十",
    "X14n0295_004:0647a17": "二。第二於東方三世。變一成十。則成三十。南西北",
    "X14n0295_004:0647a18": "方亦復如是。四方各各三十。成三四一百二十也。",
    "X14n0295_004:0647a19": "第三於東方三十。變十為百。以成三百。南西北方",
    "X14n0295_004:0647a20": "亦復如是。四方各各三百。又成三四一千二百也。",
    "X14n0295_004:0647a21": "以方涉世。如此則以世涉方。其例可知。佛言此者。",
    "X14n0295_004:0647a22": "蓋指凡夫六根。根塵相織。世界相涉。從粗至細。所",
    "X14n0295_004:0647a23": "起塵勞。大數如此。莊子云。萬化而未始有極也。又",
    "X14n0295_004:0647a24": "據六根了別之性同故。各各具有一千二百功德。",
    "X14n0295_004:0647b01": "六塵了別之用異故。又有優劣全闕之殊。以眼言",
    "X14n0295_004:0647b02": "之。惟有八百功德。後方全暗。左右傍觀。三分之二。",
    "X14n0295_004:0647b03": "以耳言之。圓滿一千二百功德。周聽則四方無遺。",
    "X14n0295_004:0647b04": "靜聞則無有邊際。以鼻言之。惟有八百功德。通息",
    "X14n0295_004:0647b05": "出入。而缺中交。如舌則圓滿一千二百功德。轉味",
    "X14n0295_004:0647b06": "為言。更覺妙用。盡諸世間。世出世智。言有方分。理",
    "X14n0295_004:0647b07": "無窮盡。若身則惟八百功德。合時能覺。離時不知。",
    "X14n0295_004:0647b08": "意則圓滿一千二百功德。十方三世一切世間世",
    "X14n0295_004:0647b09": "出世法。凡聖兼包。盡其涯際。阿難。汝今欲造生死",
    "X14n0295_004:0647b10": "欲流。返窮流根。至不生滅。當驗此六受用根。於彼",
    "X14n0295_004:0647b11": "真性。誰合誰離。誰深誰淺。誰為圓通。誰不圓滿。若",
    "X14n0295_004:0647b12": "能於此悟圓通根。則能逆彼。無始妄識。業流得循。",
    "X14n0295_004:0647b13": "圓通一門。深入一入無妄。彼六知根。一時清淨。",
    "X14n0295_004:0647b14": "△圓六湛品第十五",
    "X14n0295_004:0647b15": "夫六根粘湛發妄故。一湛則六亡。根塵既消。云",
    "X14n0295_004:0647b16": "何覺明不成圓妙。",
    "X14n0295_004:0647b17": "阿難白佛言世尊云何逆流(至)云何覺明不成圓妙。",
    "X14n0295_004:0647b18": "阿難白世尊。云何逆流深入一門。能令六根一時",
    "X14n0295_004:0647b19": "清淨。佛告阿難。汝雖已得須陀洹果。已滅三界眾",
    "X14n0295_004:0647b20": "生世間見所斷惑。然猶未斷思惑。乃積生無始虗",
    "X14n0295_004:0647b21": "習。必三果乃斷。非阿難所知。此惑斷盡。六湛乃圓。",
    "X14n0295_004:0647b22": "今汝且觀。現前六根。為一為六。若言一者。耳何不",
    "X14n0295_004:0647b23": "見。目何不聞。若成六者。我今與汝。宣揚微妙法門。",
    "X14n0295_004:0647b24": "汝之六根。誰來領受。阿難言。我用耳聞。佛言。汝耳",
    "X14n0295_004:0647c01": "自聞。何關身口。口來問義。身來領承。是故非一終",
    "X14n0295_004:0647c02": "六。非六終一。終不汝。根元一元六。當知是根非一",
    "X14n0295_004:0647c03": "非六。由無始顛倒。淪替於圓湛。一六義生。汝登初",
    "X14n0295_004:0647c04": "果。雖得六銷。猶未忘一。六者粗惑妄結。一者細惑",
    "X14n0295_004:0647c05": "法執。須陀洹已斷粗惑。不入聲色香味觸法。是得",
    "X14n0295_004:0647c06": "六銷。而尚滯法執。是未亡一。以後文證之。此乃方",
    "X14n0295_004:0647c07": "得人空。而未能成法解脫。至俱空不生。乃云亡一",
    "X14n0295_004:0647c08": "如彼太虗。參合羣品。由器形異。名之異空。除器觀",
    "X14n0295_004:0647c09": "空。說空為一。彼太虗空。云何為汝。成同不同。何況",
    "X14n0295_004:0647c10": "更名是一非一。則汝了知。六受用根亦復如是。知",
    "X14n0295_004:0647c11": "太虗之同異。是非了無所立。則一六併亡。圓湛不",
    "X14n0295_004:0647c12": "分矣然六一既無。而今現有六根者。由粘湛發妄",
    "X14n0295_004:0647c13": "耳。由於明暗二種相形。於妙圓中。粘湛發見。見精",
    "X14n0295_004:0647c14": "映色。結色成根。此根之元。目為清淨四大。因名眼",
    "X14n0295_004:0647c15": "體。方是之時。如蒲萄朵。是體雖具。而識未流。及乎",
    "X14n0295_004:0647c16": "流逸奔境。則以染故轉名。浮根四塵。而不名清淨",
    "X14n0295_004:0647c17": "四大矣。由於動靜二種相擊。於妙圓中。粘湛發聰。",
    "X14n0295_004:0647c18": "聰精映聲。卷聲成根元。名清淨四大。如新卷葉。及",
    "X14n0295_004:0647c19": "乎浮根流逸奔境。轉為四塵。不為清淨。由於通塞",
    "X14n0295_004:0647c20": "二種相發。於妙圓中。粘湛發齅。齅精映香。納舌成",
    "X14n0295_004:0647c21": "根元。名清淨四大。如雙垂爪。及乎浮根流逸奔境。",
    "X14n0295_004:0647c22": "轉為四塵。不名清淨。由於恬變二種相參。於妙圓",
    "X14n0295_004:0647c23": "中。粘湛發甞。甞精映味。絞味成根。元名清淨四大。",
    "X14n0295_004:0647c24": "如初偃月。及乎浮根流逸奔味。轉為四塵。不名清",
    "X14n0295_004:0648a01": "淨。由離合等二種相摩。於妙圓中。粘湛發覺。覺精",
    "X14n0295_004:0648a02": "映觸。轉觸成根。如腰鼓顙。流逸奔觸。轉為浮根四",
    "X14n0295_004:0648a03": "塵。不名清淨。由生滅等二種相續。於妙圓中。粘湛",
    "X14n0295_004:0648a04": "發知。知精映法。攬法成根。元為清淨四大。如幽室",
    "X14n0295_004:0648a05": "見。及乎浮根流逸奔法。轉為四塵。不名清淨。阿難",
    "X14n0295_004:0648a06": "如是六根。由彼覺明有明。明覺失彼。精了粘妄。發",
    "X14n0295_004:0648a07": "光覺明。真明也。有明明覺。妄明也。前云性覺必明",
    "X14n0295_004:0648a08": "妄為明覺。義盡如此。是以汝今離暗離明。無有見",
    "X14n0295_004:0648a09": "體。離動離靜。原無聽質。無通無塞。齅性不生。非變",
    "X14n0295_004:0648a10": "非恬。甞無所出。不離不合。覺觸本無。無滅無生。了",
    "X14n0295_004:0648a11": "知安寄。可見六皆虗妄離塵。悉無自體。汝但不循",
    "X14n0295_004:0648a12": "動靜合離。恬變通塞。生滅明暗。諸有為相。隨拔一",
    "X14n0295_004:0648a13": "根。脫粘內伏。收聽返視。伏歸元真。發本明耀。耀性",
    "X14n0295_004:0648a14": "發明。諸餘五粘。應拔圓脫。不由前塵所起知見。明",
    "X14n0295_004:0648a15": "不循根。寄根明發。由是六根互相為用。粘妄則由",
    "X14n0295_004:0648a16": "前塵循浮。故成隔礙。粘湛則不循不由。特寄根而",
    "X14n0295_004:0648a17": "已。故耳亦可視。眼亦可聽。互相為用。六用一原也。",
    "X14n0295_004:0648a18": "豈不知今此會中律陀無目而見。賢喜龍王無耳",
    "X14n0295_004:0648a19": "而聽。恒河神女無鼻而聞香。驕梵異舌而知味。空",
    "X14n0295_004:0648a20": "身無身而覺觸。如此會中摩訶迦葉。久滅意根。圓",
    "X14n0295_004:0648a21": "明了知。不由心念。汝今諸根若圓拔已。內瑩發光。",
    "X14n0295_004:0648a22": "如是浮塵幻相。如湯銷氷。成一圓融清淨寶覺。故",
    "X14n0295_004:0648a23": "曰應念化生。無上知覺。圓妙如是。如彼世人聚見",
    "X14n0295_004:0648a24": "於眼。若令急合。暗相現前。六根黯然。頭足相類。若",
    "X14n0295_004:0648b01": "不假外明。而內瑩發光。是不明自發也。則諸暗相",
    "X14n0295_004:0648b02": "永不能昏。其妙若此。若使根塵既消。云何覺明不",
    "X14n0295_004:0648b03": "成圓妙。",
    "X14n0295_004:0648b04": "△究竟修因品第十六",
    "X14n0295_004:0648b05": "阿難悞認六塵緣影。為自心性。故疑離塵入滅。",
    "X14n0295_004:0648b06": "將誰立因。求無上覺故。佛使羅睺擊鐘使驗。根",
    "X14n0295_004:0648b07": "塵雖斷。聞性不滅。以此為因。則七常住果。於是",
    "X14n0295_004:0648b08": "可成。",
    "X14n0295_004:0648b09": "阿難白佛言世尊如佛說言(至)云何不成無上知覺。",
    "X14n0295_004:0648b10": "阿難白佛言。世尊。如佛說言。因地覺心。欲求常住。",
    "X14n0295_004:0648b11": "若此見聽。離於明暗動靜通塞。畢竟無體。猶如念",
    "X14n0295_004:0648b12": "心。離於前塵。本無所有。云何將此畢竟斷滅。以為",
    "X14n0295_004:0648b13": "修因。求常住果。烏得相應(七常住果曰菩提涅槃",
    "X14n0295_004:0648b14": "真如佛性。菴摩羅識。空如來藏。大圓鏡智。諸佛所得。",
    "X14n0295_004:0648b15": "曰菩提。寂靜長樂。曰涅槃。不妄不變。曰真如。離過絕",
    "X14n0295_004:0648b16": "非。曰佛性分別一切。而無染着。曰菴摩羅識。一法不",
    "X14n0295_004:0648b17": "立。煩惱蕩盡曰空如來藏。洞照萬法。而無分別。曰大",
    "X14n0295_004:0648b18": "圓鏡智)。",
    "X14n0295_004:0648b19": "阿難誤認六塵緣影。為自心性。故云若無明暗。見",
    "X14n0295_004:0648b20": "畢竟空。如無前塵。念自性滅。進退循環。微細推求。",
    "X14n0295_004:0648b21": "本無我心及我心所。將誰立因。求無上覺。於是佛",
    "X14n0295_004:0648b22": "為辨迷。先使羅睺擊鐘。使之驗根。問。汝聞不眾。對",
    "X14n0295_004:0648b23": "曰。聞鐘歇無聲。問。汝今聞不眾曰。不聞復擊一聲。",
    "X14n0295_004:0648b24": "問。汝聞不。又言俱聞。是知因聲而起聞。故聲歇而",
    "X14n0295_004:0648c01": "聞歇耳。又勅羅睺擊鐘。問。今聲不俱。言有聲少選",
    "X14n0295_004:0648c02": "聲銷。問。今聲不眾。言無聲。再擊一聲。眾言有聲。是",
    "X14n0295_004:0648c03": "知聲有生滅。聞性常在。故能隨感隨應。迷情不了。",
    "X14n0295_004:0648c04": "以聞同聲。是以常為斷也。佛告阿難。聲銷無響。汝",
    "X14n0295_004:0648c05": "說無聲。若實無聞。聞性已滅。同於枯木。鐘聲更擊。",
    "X14n0295_004:0648c06": "汝云何知。知有知無。自是聲塵或有或無。豈彼聞",
    "X14n0295_004:0648c07": "性為汝有無哉。聲有亦非生聲。無亦非滅此。即不",
    "X14n0295_004:0648c08": "生不滅真常性也。聞實云無。復有誰知無者。蓋知",
    "X14n0295_004:0648c09": "無者。即汝聞性也。是故當知。聲於聞中。自有生滅。",
    "X14n0295_004:0648c10": "非為汝聞聲生聲滅。令汝聞性。為有為無也。汝尚",
    "X14n0295_004:0648c11": "顛倒。惑聲為聞。何怪昏迷。以常為斷乎。終不應言。",
    "X14n0295_004:0648c12": "離動靜通塞。說聞無性。如重睡人熟眠。牀枕夢中。",
    "X14n0295_004:0648c13": "聞舂杵聲。是人夢中豈憶靜搖。開閉通塞。其形雖",
    "X14n0295_004:0648c14": "寐。聞性不昏。縱汝形銷。命光遷謝。此性云何。為汝",
    "X14n0295_004:0648c15": "銷滅。以諸眾生。從無始來。循諸色聲。逐念流轉。既",
    "X14n0295_004:0648c16": "不開悟。性淨妙常。逐諸生滅。由是生生雜染流轉。",
    "X14n0295_004:0648c17": "若棄生滅。守於真常。常光現前。根塵識心。應時銷",
    "X14n0295_004:0648c18": "落。想相為塵。識心為垢。二俱遠離。應時清明。云何",
    "X14n0295_004:0648c19": "不成無上知覺。以此為因。則七常住果。於是可獲。"
}