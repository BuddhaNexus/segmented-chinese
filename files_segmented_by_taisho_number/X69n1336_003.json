{
    "X69n1336_003:0139b19": "龐居士詩卷下",
    "X69n1336_003:0139b21": "　眾生多品髏　　諸佛祇一般　　庶人見天子",
    "X69n1336_003:0139b22": "　知隔幾重關　　若有過人策　　欲見亦不難",
    "X69n1336_003:0139b23": "　策中契聖理　　坐取國家官",
    "X69n1336_003:0139b24": "　智度本來如　　眾生病盡除　　又度作護法",
    "X69n1336_003:0139c01": "　一切入無餘　　過去恒沙佛　　皆同此一途",
    "X69n1336_003:0139c02": "　如能達此理　　凡夫非凡夫",
    "X69n1336_003:0139c03": "　四大本無情　　清虗無色聲　　達人悟空理",
    "X69n1336_003:0139c04": "　知法本無生　　諸佛常現前　　妙德亦同行",
    "X69n1336_003:0139c05": "　無無無障礙　　心牛不肯耕",
    "X69n1336_003:0139c06": "　塵六門前喚　　無情呼不入　　二彼總空空",
    "X69n1336_003:0139c07": "　自然唇不濕　　從此絕因緣　　葛五隨緣出",
    "X69n1336_003:0139c08": "　惟有空寂舍　　圓八同金七",
    "X69n1336_003:0139c09": "　入理如箭射　　尋文轉相背　　直道不肯行",
    "X69n1336_003:0139c10": "　識路成迷退　　心王不了事　　公臣生執礙",
    "X69n1336_003:0139c11": "　為此一群賊　　生死如踏碓",
    "X69n1336_003:0139c12": "　覺他欲打你　　著脚即須抽　　已後再相見",
    "X69n1336_003:0139c13": "　他羞我不羞　　忍辱第一道　　歷劫無冤讎",
    "X69n1336_003:0139c14": "　此是無生縣　　不屬涅槃洲",
    "X69n1336_003:0139c15": "　罵他無便宜　　不應却得穩　　無瞋神自安",
    "X69n1336_003:0139c16": "　罵他還自損　　忍得有法利　　罵他還折本",
    "X69n1336_003:0139c17": "　瞋喜同一如　　遁世不悶悶",
    "X69n1336_003:0139c18": "　識業人稀少　　迷途者眾多　　苦中生樂想",
    "X69n1336_003:0139c19": "　無喜強絃歌　　不飲尋常醉　　昏昏溺愛河",
    "X69n1336_003:0139c20": "　含笑造殃咎　　後苦莫繇他",
    "X69n1336_003:0139c21": "　耳聞他罵詈　　心知口莫對　　惡亦不須嫌",
    "X69n1336_003:0139c22": "　好亦不須愛　　豁達無關津　　虗空無&#;礙",
    "X69n1336_003:0139c23": "　此真不動佛　　亦名觀自在",
    "X69n1336_003:0139c24": "　仰手是天堂　　覆手是地獄　　地獄與天堂",
    "X69n1336_003:0140a01": "　我心都不屬　　化城猶不止　　豈況諸天福",
    "X69n1336_003:0140a02": "　一切都不求　　曠然無所得",
    "X69n1336_003:0140a03": "　佛有一等慈　　有人心不知　　一切皆平等",
    "X69n1336_003:0140a04": "　貧富總憐伊　　富者你莫貪　　貧者你莫癡",
    "X69n1336_003:0140a05": "　無貪心自靜　　無癡意莫思",
    "X69n1336_003:0140a06": "　白衣不執相　　真理從空生　　祇為心無礙",
    "X69n1336_003:0140a07": "　智慧出縱橫　　唯論師子吼　　不許野干鳴",
    "X69n1336_003:0140a08": "　菩提稱最妙　　猶呵是假名",
    "X69n1336_003:0140a09": "　從根誅則絕　　從根修則滅　　若能雙株斷",
    "X69n1336_003:0140a10": "　三乘盡超越　　此非凡夫言　　妙吉分明說",
    "X69n1336_003:0140a11": "　如來所療治　　一差不復發",
    "X69n1336_003:0140a12": "　久種善根深　　同塵塵不侵　　非關塵不染",
    "X69n1336_003:0140a13": "　自是我無心　　無心心不起　　超三越十地",
    "X69n1336_003:0140a14": "　究竟真如果　　到頭祇箇是",
    "X69n1336_003:0140a15": "　凡夫智量狹　　妄說有難易　　離相如虗空",
    "X69n1336_003:0140a16": "　盡契諸佛智　　戒相如虗空　　迷人自作持",
    "X69n1336_003:0140a17": "　病根不肯拔　　執是弄花枝",
    "X69n1336_003:0140a18": "　牽牛駕空車　　共入無為宅　　無為宅甚寬",
    "X69n1336_003:0140a19": "　眾生却嫌窄　　十方同一室　　何曾有間隔",
    "X69n1336_003:0140a20": "　有法人不得　　無心自度厄",
    "X69n1336_003:0140a21": "　世間最上事　　唯有修道強　　若悟無生理",
    "X69n1336_003:0140a22": "　三界自消亡　　蘊空妙德現　　無念是清凉",
    "X69n1336_003:0140a23": "　此即彌陀土　　何處覔西方",
    "X69n1336_003:0140a24": "　寶珠內衣裏　　繫來無量時　　遇六惡知識",
    "X69n1336_003:0140b01": "　又常假慈悲　　牽我飲欲酒　　醉臥都不知",
    "X69n1336_003:0140b02": "　情盡酒復醒　　自見本道師",
    "X69n1336_003:0140b03": "　世人重珍寶　　我貴剎那靜　　金多亂人心",
    "X69n1336_003:0140b04": "　靜見真如性　　性空法亦空　　十八絕行蹤",
    "X69n1336_003:0140b05": "　但自心無礙　　何愁神不通",
    "X69n1336_003:0140b06": "　端坐求如法　　如法轉相違　　拋法無心取",
    "X69n1336_003:0140b07": "　始自却來歸　　無求出三界　　有念則成癡",
    "X69n1336_003:0140b08": "　求佛覔解脫　　不是丈夫兒",
    "X69n1336_003:0140b09": "　惡心滿三界　　口即念彌陀　　心口相違背",
    "X69n1336_003:0140b10": "　群賊轉轉多　　一塵起萬境　　倐忽遍娑婆",
    "X69n1336_003:0140b11": "　色聲求佛道　　結果盡成魔",
    "X69n1336_003:0140b12": "　萬法從心起　　心生萬法生　　法生有日了",
    "X69n1336_003:0140b13": "　來去枉虗行　　寄語修道人　　空生有莫生",
    "X69n1336_003:0140b14": "　如能達此理　　不動出深坑",
    "X69n1336_003:0140b15": "　佛亦不離心　　心亦不離佛　　心寂即菩提",
    "X69n1336_003:0140b16": "　心然即有物　　物即變成魔　　無即無諸佛",
    "X69n1336_003:0140b17": "　若能如是用　　十八從何出",
    "X69n1336_003:0140b18": "　羊車誘下愚　　鹿車載中夫　　大乘為上士",
    "X69n1336_003:0140b19": "　鵬巢鶴不居　　鷦鷯住蚊睫　　居士咄盲驢",
    "X69n1336_003:0140b20": "　若論質利帝　　畢竟一乘無",
    "X69n1336_003:0140b21": "　有人嫌龐老　　龐老不嫌他　　開門待知識",
    "X69n1336_003:0140b22": "　知識不來過　　心如具三學　　塵識不相和",
    "X69n1336_003:0140b23": "　一丹療萬病　　不假藥方多",
    "X69n1336_003:0140b24": "　淼淼長江水　　周而還復始　　昏昏三界人",
    "X69n1336_003:0140c01": "　輪迴亦如此　　輪迴改形貌　　長江色不異",
    "X69n1336_003:0140c02": "　改貌勞神識　　終須到佛地",
    "X69n1336_003:0140c03": "　睡來展脚睡　　悟理起題詩　　詩中無別意",
    "X69n1336_003:0140c04": "　唯勸破貪癡　　貪瞋癡若盡　　便是世尊兒",
    "X69n1336_003:0140c05": "　無煩問師匠　　心王應自知",
    "X69n1336_003:0140c06": "　世人重名利　　余心總不然　　束薪貨升米",
    "X69n1336_003:0140c07": "　清水鐵鐺煎　　覺熟捻鐺下　　將身近畔邊",
    "X69n1336_003:0140c08": "　時時拋入口　　腹飽肚無言",
    "X69n1336_003:0140c09": "　行學非真道　　徒勞神與軀　　千里尋月影",
    "X69n1336_003:0140c10": "　終是枉工夫　　不悟緣聲色　　當今學者疎",
    "X69n1336_003:0140c11": "　但看起滅處　　此箇是真如",
    "X69n1336_003:0140c12": "　教君殺賊法　　不用苦多方　　慧劒當心刺",
    "X69n1336_003:0140c13": "　心亡法亦亡　　心亡極樂國　　法亡即西方",
    "X69n1336_003:0140c14": "　賊為象馬用　　神自作空王",
    "X69n1336_003:0140c15": "　不用苦多聞　　看他彼上人　　百憶及日月",
    "X69n1336_003:0140c16": "　元在一毛塵　　心但寂無相　　即出無明津",
    "X69n1336_003:0140c17": "　若能如是學　　幾許省精神",
    "X69n1336_003:0140c18": "　慚愧好心王　　生在蓮華堂　　恒持般若劒",
    "X69n1336_003:0140c19": "　終日帶浮囊　　常懷第一義　　外國賴恩光",
    "X69n1336_003:0140c20": "　五百長者子　　相隨歸故鄉",
    "X69n1336_003:0140c21": "　慚愧好意根　　無自亦無他　　無自身無垢",
    "X69n1336_003:0140c22": "　無他塵不加　　常居清淨地　　知有不能過",
    "X69n1336_003:0140c23": "　舊時惡知識　　總見阿彌陀",
    "X69n1336_003:0140c24": "　慚愧好舌根　　常開大道門　　世間三有事",
    "X69n1336_003:0141a01": "　實是不能論　　相逢唯說道　　更莫敘寒溫",
    "X69n1336_003:0141a02": "　了知世相假　　俗禮也徒煩",
    "X69n1336_003:0141a03": "　慚愧一雙耳　　常思解脫聲　　若論俗語話",
    "X69n1336_003:0141a04": "　實是不能聽　　聞財耳不納　　聞色心不生",
    "X69n1336_003:0141a05": "　不受有無語　　何慮不惺惺",
    "X69n1336_003:0141a06": "　慚愧一雙眼　　曾見數般人　　端正亦不愛",
    "X69n1336_003:0141a07": "　醜陋亦不瞋　　當頭異國色　　何須妄起塵",
    "X69n1336_003:0141a08": "　低頭自形相　　都無一處真　　身心如幻化",
    "X69n1336_003:0141a09": "　滿眼沒怨親",
    "X69n1336_003:0141a10": "　慚愧一軀身　　梵號波羅柰　　被賊一群使",
    "X69n1336_003:0141a11": "　尋常不自在　　亦名為枯井　　亦名為鞲袋",
    "X69n1336_003:0141a12": "　亦名朽故宅　　亦名幻三昧　　佛罵作死屍",
    "X69n1336_003:0141a13": "　乘屍渡大海　　大海元無水　　死屍非是船",
    "X69n1336_003:0141a14": "　熟看世上事　　總是假因緣　　若了身心相",
    "X69n1336_003:0141a15": "　空裏任橫眠　　具此六慚愧　　實是不求天",
    "X69n1336_003:0141a16": "　一時復一時　　步步向前移　　無常有限分",
    "X69n1336_003:0141a17": "　早晚即不知　　古人一交語　　預辦沒貧兒",
    "X69n1336_003:0141a18": "　聞少須修道　　莫待衰老時　　邂逅符到來",
    "X69n1336_003:0141a19": "　賺你更無疑　　勸君不肯聽　　三塗真可悲",
    "X69n1336_003:0141a20": "　一日復一日　　百年漸漸畢　　急急除妄想",
    "X69n1336_003:0141a21": "　無念成真佛　　更莫苦攀緣　　窺他世上物",
    "X69n1336_003:0141a22": "　忽然無常至　　累劫出不得",
    "X69n1336_003:0141a23": "　一宿復一宿　　光陰漸漸促　　報你心王道",
    "X69n1336_003:0141a24": "　依智莫依識　　依智見真佛　　依識入地獄",
    "X69n1336_003:0141b01": "　若淪六趣中　　受苦無時足",
    "X69n1336_003:0141b02": "　一年復一年　　務在且遷延　　皮皺緣肉減",
    "X69n1336_003:0141b03": "　髮白髓枯乾　　毛孔通風過　　骨消椽梠寬",
    "X69n1336_003:0141b04": "　水微不耐熱　　火少不耐寒　　幻身如聚沫",
    "X69n1336_003:0141b05": "　四大亦非堅　　更被癡狼使　　無明曉夜煎",
    "X69n1336_003:0141b06": "　惟知念水草　　心神被物纏　　云何不懺悔",
    "X69n1336_003:0141b07": "　便道捨財錢　　外頭遮曲語　　望得免前愆",
    "X69n1336_003:0141b08": "　地獄應無事　　凖擬得生天　　世間有這屬",
    "X69n1336_003:0141b09": "　冥道不如然　　除非不作業　　當拔罪根源",
    "X69n1336_003:0141b10": "　根空塵不實　　內外絕因緣　　積罪如山岳",
    "X69n1336_003:0141b11": "　慧火一時燃　　須臾變灰燼　　永劫更無煙",
    "X69n1336_003:0141b12": "　迷時三界有　　悟即出囂纏　　心無六入跡",
    "X69n1336_003:0141b13": "　清淨達本源　　地獄成淨土　　招手別諸天",
    "X69n1336_003:0141b14": "　報語三塗宅　　共你更無緣　　非論早與晚",
    "X69n1336_003:0141b15": "　悟理即無邊",
    "X69n1336_003:0141b16": "　心如即是坐　　境如即是禪　　如如都不動",
    "X69n1336_003:0141b17": "　大道無中邊　　若能如是達　　所謂火中蓮",
    "X69n1336_003:0141b18": "　無求乃法眼　　有念却成魔　　無求復無念",
    "X69n1336_003:0141b19": "　即是阿彌陀　　真如共菩薩　　總祇較無多",
    "X69n1336_003:0141b20": "　鍊盡三山鐵　　鎔銷五岳銅　　林枯鳥自散",
    "X69n1336_003:0141b21": "　海竭絕魚龍　　無師破戒行　　有法盡皆空",
    "X69n1336_003:0141b22": "　菩薩無煩惱　　眾生愛皺眉　　無惱緣無賊",
    "X69n1336_003:0141b23": "　皺眉被賊欺　　不須問師匠　　心王應自知",
    "X69n1336_003:0141b24": "　智者觀財色　　了知是幻虗　　衣食支身命",
    "X69n1336_003:0141c01": "　相勸學如如　　時至移庵去　　無物可盈餘",
    "X69n1336_003:0141c02": "　凡夫貪著事　　不免三界輪　　與說無生理",
    "X69n1336_003:0141c03": "　閉耳佯不聞　　如斯之等髏　　何日出囂塵",
    "X69n1336_003:0141c04": "　壁畫枉用色　　不如脫空佛　　住法比無住",
    "X69n1336_003:0141c05": "　陰中對白日　　不信有無言　　看取波羅蜜",
    "X69n1336_003:0141c06": "　見時如不見　　聞時如不聞　　喜時如不喜",
    "X69n1336_003:0141c07": "　瞋時如不瞋　　一切盡歸如　　自然無我人",
    "X69n1336_003:0141c08": "　齋須實相齋　　戒須實相戒　　有相持齋戒",
    "X69n1336_003:0141c09": "　到頭歸敗壞　　敗壞屬無常　　從何免三界",
    "X69n1336_003:0141c10": "　心王不了事　　遮莫向名山　　縱令見佛像",
    "X69n1336_003:0141c11": "　實以不相關　　猿猴見水月　　捉月始知難",
    "X69n1336_003:0141c12": "　緣事求解脫　　累劫無出期　　直須入理性",
    "X69n1336_003:0141c13": "　成佛更無疑　　雖然不受記　　見是世尊兒",
    "X69n1336_003:0141c14": "　佛遣滅生滅　　生滅長相隨　　不學大人相",
    "X69n1336_003:0141c15": "　却作小孫兒　　持心更覔佛　　豈不是愚癡",
    "X69n1336_003:0141c16": "　無事被他罵　　佯佯耳不聞　　舌亦不須動",
    "X69n1336_003:0141c17": "　心亦不須嗔　　關津無障礙　　即是出纏人",
    "X69n1336_003:0141c18": "　真如本無相　　所得是凡流　　昔時為父子",
    "X69n1336_003:0141c19": "　長大出外遊　　今日相遇見　　父少子白頭",
    "X69n1336_003:0141c20": "　一生解縛鈍　　渾身納裏眠　　心中無意識",
    "X69n1336_003:0141c21": "　耳無繩索牽　　心本無繫縛　　同塵亦無喧",
    "X69n1336_003:0141c22": "　欲得真解脫　　持刀且殺牛　　牛死人亦亡",
    "X69n1336_003:0141c23": "　佛亦不須求　　全身空裏坐　　即度死生流",
    "X69n1336_003:0141c24": "　極目觀前境　　寂寥無一人　　廻頭看後底",
    "X69n1336_003:0142a01": "　影亦不隨身",
    "X69n1336_003:0142a02": "　貪瞋不肯捨　　徒勞讀釋經　　看方不服樂",
    "X69n1336_003:0142a03": "　病從何處輕",
    "X69n1336_003:0142a04": "　取空是取色　　取色色無常　　色空非我有",
    "X69n1336_003:0142a05": "　端坐見家鄉",
    "X69n1336_003:0142a06": "　經體本無名　　受持無色聲　　心依無相理",
    "X69n1336_003:0142a07": "　真是金剛經",
    "X69n1336_003:0142a08": "　孫兒正啼哭　　母言來與金　　捻他黃葉把",
    "X69n1336_003:0142a09": "　便即正聲音",
    "X69n1336_003:0142a10": "　別淚成河海　　骨如毗富山　　祇緣塵識法",
    "X69n1336_003:0142a11": "　所以遣心然",
    "X69n1336_003:0142a12": "　前人若有事　　我猶佯不知　　何況他無問",
    "X69n1336_003:0142a13": "　讒舌強卑卑",
    "X69n1336_003:0142a14": "　勸君師子吼　　莫學野干鳴　　若能香象起",
    "X69n1336_003:0142a15": "　感得鳳凰迎",
    "X69n1336_003:0142a16": "　一種學事業　　亦來登選場　　祇緣口義錯",
    "X69n1336_003:0142a17": "　落第在他鄉",
    "X69n1336_003:0142a18": "　心王不了事　　却被六賊使　　共賊作火下",
    "X69n1336_003:0142a19": "　無繇出生死",
    "X69n1336_003:0142a20": "　別人終不賤　　別寶終不貧　　祇今擔鐵漢",
    "X69n1336_003:0142a21": "　不肯愽金銀",
    "X69n1336_003:0142a22": "　十方同一會　　各自學無為　　此是選怫處",
    "X69n1336_003:0142a23": "　心空及第歸",
    "X69n1336_003:0142a24": "　有男不肯婚　　有女不肯嫁　　父子自團欒",
    "X69n1336_003:0142b01": "　共說無生話",
    "X69n1336_003:0142b02": "　四性同一舍　　三身同一室　　一切惡知識",
    "X69n1336_003:0142b03": "　總見彌陀佛",
    "X69n1336_003:0142b04": "　教君一箇法　　有事無處避　　若能如理修",
    "X69n1336_003:0142b05": "　存本却有利",
    "X69n1336_003:0142b06": "　道是無為道　　修人自有為　　假即無頭數",
    "X69n1336_003:0142b07": "　真中實是稀",
    "X69n1336_003:0142b08": "　無求勝禮佛　　知足勝持齋　　本自無薪火",
    "X69n1336_003:0142b09": "　何勞更拾柴",
    "X69n1336_003:0142b10": "　說事滿天下　　入理實無多　　常被有為縛",
    "X69n1336_003:0142b11": "　何日見彌陀",
    "X69n1336_003:0142b12": "　起時惟法起　　行時共佛行　　騰騰三界內",
    "X69n1336_003:0142b13": "　諸法自無生",
    "X69n1336_003:0142b14": "　大海淼無涯　　眾生自著枷　　無求出妙德",
    "X69n1336_003:0142b15": "　心生勞算沙",
    "X69n1336_003:0142b16": "　一念心清淨　　處處蓮花開　　一華一淨土",
    "X69n1336_003:0142b17": "　一土一如來",
    "X69n1336_003:0142b18": "七言",
    "X69n1336_003:0142b19": "　大唐三百六十州　　我暫放閑乘興遊",
    "X69n1336_003:0142b20": "　瞬息之間知事盡　　若論入理更深幽",
    "X69n1336_003:0142b21": "　共外知識呷清水　　總是妄想無骨頭",
    "X69n1336_003:0142b22": "　却歸東西山道去　　不捨因緣騎牯牛",
    "X69n1336_003:0142b23": "　後望青山平似掌　　前瞻漢水水東流",
    "X69n1336_003:0142b24": "　試問西域那提子　　遺法慇懃無所求",
    "X69n1336_003:0142c01": "　自入大海歸火宅　　不覺乘空失却牛",
    "X69n1336_003:0142c02": "　有人見我歸東土　　我本元居西海頭",
    "X69n1336_003:0142c03": "　來去自然無障礙　　出入生死有何憂",
    "X69n1336_003:0142c04": "　無思無念是真空　　妙德法身自見中",
    "X69n1336_003:0142c05": "　應機接物契真智　　十方世界總流通",
    "X69n1336_003:0142c06": "　通達無我無人法　　人法不見有行蹤",
    "X69n1336_003:0142c07": "　神識自然無罣礙　　廓周沙界等虗空",
    "X69n1336_003:0142c08": "　不假坐禪持戒律　　超然解脫豈勞功",
    "X69n1336_003:0142c09": "　菩提般若名相假　　涅槃真如亦是虗",
    "X69n1336_003:0142c10": "　欲得心神真解脫　　一切名相本來無",
    "X69n1336_003:0142c11": "　十方世界風塵淨　　州州縣縣絕艱虞",
    "X69n1336_003:0142c12": "　王道蕩蕩無偏黨　　舉國眾生同一如",
    "X69n1336_003:0142c13": "　不動干戈安萬姓　　法王合掌髻中珠",
    "X69n1336_003:0142c14": "　空中自見清涼月　　一光普照娑婆徹",
    "X69n1336_003:0142c15": "　此光湛然無去來　　不增不減無生滅",
    "X69n1336_003:0142c16": "　爾是妙德現真身　　剎那不起恒沙劫",
    "X69n1336_003:0142c17": "　無邊無盡如虗空　　虗空無邊不可說",
    "X69n1336_003:0142c18": "　但自無心於萬物　　何妨萬物常圍遶",
    "X69n1336_003:0142c19": "　鐵牛不怕師子吼　　恰似木人見花鳥",
    "X69n1336_003:0142c20": "　木人本體自無情　　花鳥逢人亦不驚",
    "X69n1336_003:0142c21": "　心境如如祇箇是　　何慮菩提道不成",
    "X69n1336_003:0142c22": "　清淨無為無識塵　　不捨肉身妙法身",
    "X69n1336_003:0142c23": "　祇為眾生有漏習　　權止草庵轉法輪",
    "X69n1336_003:0142c24": "　法輪常轉無人見　　優曇時時一出現",
    "X69n1336_003:0143a01": "　無相真空妙法身　　歷劫恒沙不遷變",
    "X69n1336_003:0143a02": "　莫求佛兮莫求人　　但自心裏莫貪瞋",
    "X69n1336_003:0143a03": "　貪瞋癡病前頓盡　　便是如來的的親",
    "X69n1336_003:0143a04": "　內無垢兮外無塵　　中間豁達無關津",
    "X69n1336_003:0143a05": "　神無障礙居三界　　恰似瑠璃處日輪",
    "X69n1336_003:0143a06": "　心王若解依真智　　一切有無俱遣棄",
    "X69n1336_003:0143a07": "　身隨世流心不流　　夜來眼睡心不睡",
    "X69n1336_003:0143a08": "　天堂地獄總無情　　任運幽玄到此地",
    "X69n1336_003:0143a09": "　報汝世人莫癡憨　　暫時權住此草庵",
    "X69n1336_003:0143a10": "　無想衣食飽暖後　　世間有物不須貪",
    "X69n1336_003:0143a11": "　此身幻化如燈燄　　須臾不覺即頭南",
    "X69n1336_003:0143a12": "　一切有求枉用功　　想念真成著色空",
    "X69n1336_003:0143a13": "　差之毫釐失千里　　有生劫劫道難通",
    "X69n1336_003:0143a14": "　癡心望出三界外　　不知元在鐵圍中",
    "X69n1336_003:0143a15": "　十二部經兼戒律　　執相依文常受持",
    "X69n1336_003:0143a16": "　生生獲得有為果　　隨在三界無出期",
    "X69n1336_003:0143a17": "　若能離相直入理　　理中無念亦無思",
    "X69n1336_003:0143a18": "　貝多葉裏優曇華　　萬象皆如同一家",
    "X69n1336_003:0143a19": "　歡喜摘華不見菓　　吉祥採菓不觀華",
    "X69n1336_003:0143a20": "　緣之本來元不識　　法王呵之如稻麻",
    "X69n1336_003:0143a21": "　田舍老翁入聚落　　眼耳鼻舌俱失却",
    "X69n1336_003:0143a22": "　內外尋訪覔無蹤　　舊時住處空寂寞",
    "X69n1336_003:0143a23": "　却歸堂上問空王　　總在此間學無作",
    "X69n1336_003:0143a24": "　黃葉飄零化作塵　　本來非妄亦非真",
    "X69n1336_003:0143b01": "　有情故宅含秋色　　無名君子湛然春",
    "X69n1336_003:0143b02": "　未識龍宮莫說珠　　從來言說與君殊",
    "X69n1336_003:0143b03": "　空拳祇是嬰兒信　　豈得將來誑老夫",
    "X69n1336_003:0143b04": "　迷時愛欲心如火　　心開悟理火成灰",
    "X69n1336_003:0143b05": "　灰火本來同一體　　當知妄盡即如來",
    "X69n1336_003:0143b06": "　真為家貧無一物　　此語總是空裏出",
    "X69n1336_003:0143b07": "　出語還須歸本源　　不敢違他過去佛",
    "X69n1336_003:0143b08": "　父子相守空山坐　　無相如如寄有間",
    "X69n1336_003:0143b09": "　世人見靜元無靜　　看似閑時亦不閑",
    "X69n1336_003:0143b10": "　八萬四千同一理　　事相差別立異名",
    "X69n1336_003:0143b11": "　十二圍陀及疏論　　慇懃三六不須生",
    "X69n1336_003:0143b12": "　十方國土皆吾宅　　長者大門常日開",
    "X69n1336_003:0143b13": "　有識名人守院外　　無心入理見如來",
    "X69n1336_003:0143b14": "　世人愛假不愛真　　世人憐富却憎貧",
    "X69n1336_003:0143b15": "　唯敬三塗八不淨　　背却如來妙色身",
    "X69n1336_003:0143b16": "　更無別路超生死　　前佛後佛同一般",
    "X69n1336_003:0143b17": "　舒即周流十方剎　　斂時還在一毛端",
    "X69n1336_003:0143b18": "　惟有一門無鑰匙　　伸縮低昂說是非",
    "X69n1336_003:0143b19": "　但能宣得無生理　　善巧方便亦從伊",
    "X69n1336_003:0143b20": "　二乘皆曰不堪任　　上士之人智慧深",
    "X69n1336_003:0143b21": "　欲得神通等居士　　無過於物總無心",
    "X69n1336_003:0143b22": "雜句",
    "X69n1336_003:0143b23": "行路易。行路易。內外中間依本智。本智無情法不生。",
    "X69n1336_003:0143b24": "無生即是入正理。非色非心放一光。空裏優曇顯心",
    "X69n1336_003:0143c01": "地。名為智。智為尊。心智通同達本源。萬物同歸不二",
    "X69n1336_003:0143c02": "門。有非有兮理常存。無非無兮無有根。未來諸佛亦",
    "X69n1336_003:0143c03": "如是。現在還同古世尊。三世俱皆無別道。佛佛相授",
    "X69n1336_003:0143c04": "至今傳。",
    "X69n1336_003:0143c05": "外無他兮內無自。不動干戈契佛智。通達佛道行非",
    "X69n1336_003:0143c06": "道。不捨凡夫有為事。有為名相盡空華。無名無相出",
    "X69n1336_003:0143c07": "生死。",
    "X69n1336_003:0143c08": "余有一大衣。非是世間絹。眾色染不著。晶晶如素練。",
    "X69n1336_003:0143c09": "裁時不用刀。縫時不用線。常持不離身。有人自不見。",
    "X69n1336_003:0143c10": "三千世界遮寒暑。無情有情悉覆遍。如能持得此大",
    "X69n1336_003:0143c11": "衣。披了直入空王殿。思思低思思。自歎一雙眉。向他",
    "X69n1336_003:0143c12": "勝地坐。萬事總不知。六識若似眉。即得不思議。六識",
    "X69n1336_003:0143c13": "若嫌眉。論時沒腦癡。伊若去却眉。即被世人欺。饒你",
    "X69n1336_003:0143c14": "六識嘍囉漢成乞索兒。",
    "X69n1336_003:0143c15": "出一屋。入一屋。來來去去教他哭。來去祇為貪瞋癡。",
    "X69n1336_003:0143c16": "于今悟罷須知足。知足常須達本源。去却昔時惡知",
    "X69n1336_003:0143c17": "識。惡知識將伊作手力。法施無前後。共護無生國。",
    "X69n1336_003:0143c18": "無事失却心。走向門前覔。借問舊知識。寂絕無蹤跡。",
    "X69n1336_003:0143c19": "却歸堂上審思看。改却眾生稱心安。不能出外求知",
    "X69n1336_003:0143c20": "識。自向家中入涅槃。大丈夫。昔日有。今日無。家計破",
    "X69n1336_003:0143c21": "除盡。贖得一群奴。奴婢有六人。一人有六口。六六三",
    "X69n1336_003:0143c22": "十六。常隨我前後。我亦不拘伊。伊亦不敢走。若道菩",
    "X69n1336_003:0143c23": "提難。菩提亦不難。少欲知足毛頭寬。遠離財色神自",
    "X69n1336_003:0143c24": "安。分明了見三塗苦。世上名聞不相關。",
    "X69n1336_003:0144a01": "難復難。持心離欲貪涅槃。一向他方求淨土。若論實",
    "X69n1336_003:0144a02": "行不相關。枉用工夫來去苦。畢竟到頭空色還。",
    "X69n1336_003:0144a03": "易復易。即此五陰成真智。十方世界一乘同。無相法",
    "X69n1336_003:0144a04": "身豈有二。若捨煩惱覔菩提。不知何方有佛地。",
    "X69n1336_003:0144a05": "正中正。心王如如六根瑩。六塵空。六識淨。六六三十",
    "X69n1336_003:0144a06": "六。同歸大圓鏡。",
    "X69n1336_003:0144a07": "阿難貝多葉。持來數千劫。七寶藏中付迦葉。分為十",
    "X69n1336_003:0144a08": "二部。析作三乘法。",
    "X69n1336_003:0144a09": "非故亦非新。應化隨緣百億身。若有真如一合相。一",
    "X69n1336_003:0144a10": "億還同一聚塵。",
    "X69n1336_003:0144a11": "珠從藏中現。顯赫呈光輝。昔日逃走為窮子。今日還",
    "X69n1336_003:0144a12": "家作富兒。",
    "X69n1336_003:0144a13": "心依真智。理逐心行。理智無礙。心亦無生。迷即有我。",
    "X69n1336_003:0144a14": "悟即無情。通達大智。諸法不成。五神無主。六國安寧。",
    "X69n1336_003:0144a15": "七死弗受。八鏡圓明。隨宜善化。總合佛經。過即已過。",
    "X69n1336_003:0144a16": "更莫再尋。現在不住。念念勿侵。未來未至。亦莫預斟。",
    "X69n1336_003:0144a17": "既無三世。心同佛心。依空默用。即是行深。無有少法。",
    "X69n1336_003:0144a18": "觸目平任。無戒可持。無垢可淨。洞達虗心。法無壽命。",
    "X69n1336_003:0144a19": "若能如是。圓通究竟。",
    "X69n1336_003:0144a20": "居士見僧講金剛經。至無我無人。居士問",
    "X69n1336_003:0144a21": "云。既無我無人。是誰講。誰聽。座主無語。居",
    "X69n1336_003:0144a22": "士乃與頌曰。",
    "X69n1336_003:0144a23": "無我復無人。作麼有踈親。勸師休歷座。不似直求真。",
    "X69n1336_003:0144a24": "金剛般若性。外絕一纖塵。我聞并信受。總是假名陳。",
    "X69n1336_003:0144b01": "歷代讚文(并諸方拈古附)",
    "X69n1336_003:0144b02": "大丞相張天覺",
    "X69n1336_003:0144b03": "　寧可饑寒死路邊　　不勞土地強哀憐",
    "X69n1336_003:0144b04": "　滿船家計沉湘水　　豈羨芒繩十百錢",
    "X69n1336_003:0144b05": "徑山佛日大慧禪師",
    "X69n1336_003:0144b06": "　無生本無說　　說著即話墮　　骨肉團欒頭",
    "X69n1336_003:0144b07": "　大虫看水磨",
    "X69n1336_003:0144b08": "舉。居士問馬大師。不與萬法為侶者是什",
    "X69n1336_003:0144b09": "麼人。大師云。待汝一口吸盡西江水却向",
    "X69n1336_003:0144b10": "汝道。",
    "X69n1336_003:0144b11": "東林珪老",
    "X69n1336_003:0144b12": "　大海波濤淺　　小人方寸深　　海枯終見底",
    "X69n1336_003:0144b13": "　人死不知心",
    "X69n1336_003:0144b14": "雲門杲公禪師",
    "X69n1336_003:0144b15": "　一口吸盡西江水　　甲乙丙丁庚戊己",
    "X69n1336_003:0144b16": "　咄咄咄　　囉囉哩",
    "X69n1336_003:0144b17": "白雲端和尚",
    "X69n1336_003:0144b18": "　一口吸盡西江水　　萬古千今無一滴",
    "X69n1336_003:0144b19": "　要須黨理不黨親　　馬祖可惜口門窄",
    "X69n1336_003:0144b20": "舉。居士問仰山。久嚮仰山。到來為什麼却",
    "X69n1336_003:0144b21": "覆。仰山竪起拂子。居士云。恰是。仰山云。是",
    "X69n1336_003:0144b22": "仰是覆。居士拍露柱一下。云。雖無人見。露",
    "X69n1336_003:0144b23": "柱與我證明。仰山擲下拂子云。一任舉似",
    "X69n1336_003:0144b24": "諸方。",
    "X69n1336_003:0144c01": "　兩箇八文為十六　　從頭數過猶不足",
    "X69n1336_003:0144c02": "　拏來亂撒向階前　　滿地團團春蘚綠",
    "X69n1336_003:0144c04": "龐居士詩卷下(終)"
}